# Page 1
व्यवसाय प्रशिक्षण संस्था / कौशल्य चाचणी संस्थांना महाराष्ट्र राज्य व्यवसाय प्रशिक्षण परिषदेमार्फत संलग्नता देण्यासंदर्भात शासकीय औद्योगिक प्रशिक्षण संस्था, शासकीय तांत्रिक विद्यालये, शासकीय तंत्रनिकेतने व शासकीय अभियांत्रिकी महाविद्यालये यांना “निरिक्षण संस्था (Inspection Agency)” म्हणून दर्जा बहाल करणेबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : कौविउ - २०१७/प्र.क्र.२३७/अभियान-१,
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २८ ऑगस्ट, २०१८
वाचा : १) कौशल्य विकास व उद्योजकता विभाग, शासन निर्णय क्रमांक कौविउ -२०१५/ प्र.क्र.१२२/रोस्वरो-१, दिनांक ०२/०९/२०१५.
२) कौशल्य विकास व उद्योजकता विभाग, शासन निर्णय क्रमांक कौविउ-२०१७ / प्र.क्र.२३७/ अभियान-१, दिनांक २६/१२/२०१७.
३) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई
यांचे पत्र क्रमांक ०७/सीटीएस/MSCVT/२०१८/६४, दिनांक ३०/०१/२०१८ प्रस्तावना :
राज्यात कौशल्य प्रशिक्षण कार्यक्रम राबविण्यासाठी महाराष्ट्र राज्य व्यवसाय प्रशिक्षण परिषदेमार्फत (MSCVT) व्यवसाय अभ्यासक्रमांना तसेच व्यवसाय प्रशिक्षण संस्था (Vocational Training Institute) व कौशल्य चाचणी संस्था (Skill Assessment Agency) यांना संलग्नता देण्याबाबतच्या कार्यपध्दतीस या विभागाच्या दिनांक २६/०१२/२०१७ रोजीच्या शासन निर्णयान्वये मान्यता देण्यात आलेली आहे. या शासन निर्णयातील कार्यपध्दतीमधील परिच्छेद ११ मध्ये महाराष्ट्र राज्य व्यवसाय प्रशिक्षण परिषदेकडे व्यवसाय प्रशिक्षण संस्था / कौशल्य विकास संस्था म्हणून संलग्नित होवू इच्छिणाऱ्या अर्जदाराकडील पायाभूत व प्रशिक्षण सुविधांची पडताळणी निरिक्षण संस्थेमार्फत करण्याची तरतूद आहे.
या अनुषंगाने शासकीय औद्योगिक प्रशिक्षण संस्था, शासकीय तांत्रिक विद्यालये, शासकीय तंत्रनिकेतने व शासकीय अभियांत्रिकी महाविद्यालये यांना “निरिक्षण संस्था (Inspection Agency)” म्हणून दर्जा बहाल करण्याची बाब शासनाच्या विचाराधीन होती.
शासन निर्णय :
राज्यातील सर्व शासकीय औद्योगिक प्रशिक्षण संस्था, शासकीय तांत्रिक विद्यालये, शासकीय तंत्रनिकेतने व शासकीय अभियांत्रिकी महाविद्यालये यांना या शासन निर्णयान्वये खालील अटी व शर्तींच्या अधीन राहून “निरिक्षण संस्था (Inspection Agency)” म्हणून दर्जा बहाल करण्यात येत आहे.
i. शासकीय औद्योगिक प्रशिक्षण संस्था, शासकीय तांत्रिक विद्यालये, शासकीय तंत्रनिकेतने व शासकीय अभियांत्रिकी महाविद्यालये यांना महाराष्ट्र राज्य व्यवसाय प्रशिक्षण परिषदेच्या अधिकृत संकेतस्थळावर नोंदणी करणे क्रमप्राप्त राहील.
# Page 2
शासन निर्णय क्रमांक: कौविउ-२०१७/प्र.क्र.२३७/अभियान-१
ii. संगणक प्रणालीद्वारे व्यवसाय प्रशिक्षण संस्था / कौशल्य चाचणी संस्थेच्या प्रत्यक्ष निरिक्षणाकरीता निरिक्षण संस्थेची निवड केल्यानंतर संबंधित संस्थेने ऑनलाईन निरिक्षण स्विकृती (Online Acceptance of Inspection) ४८ तासांच्या आत देणे आवश्यक राहील. निरिक्षणाची संधी नाकारल्यास किंवा ४८ तासांत संमती न दर्शविल्यास निरिक्षणाकरीता अन्य संस्थेची निवड करण्यात येईल.
iii. निरिक्षण संस्थेने संगणकीय प्रणालीद्वारे ऑनलाईन निरिक्षण स्विकृती सादर करताना निरिक्षणाचा दिनांकसुध्दा निर्धारीत करणे आवश्यक राहील. सदर दिनांक हा कमाल ३० दिवसांच्या कालावधीमधील असणे आवश्यक राहील. अपरिहार्य कारणास्तव सदर कालावधीत निरिक्षण करणे अशक्य असल्यास संबंधित संस्था निरिक्षणाची स्विकृती नाकारु शकेल.
iv. अर्जदाराने ऑनलाईन अर्जामध्ये नमूद केलेली माहिती/तपशिल व अपलोड केलेल्या दस्तऐवजांची पडताळणी निरिक्षण संस्था करेल. तसेच महाराष्ट्र राज्य व्यवसाय प्रशिक्षण परिषदेने निर्धारीत केलेल्या मानकांचे अनुषंगाने अर्जदाराकडे व्यवसाय प्रशिक्षण / कौशल्य चाचणीकरीता उपलब्ध असलेल्या पायाभूत व प्रशिक्षण सुविधांचे प्रत्यक्ष निरिक्षण करून, निरिक्षण संस्था त्या बाबतचा फोटो व अभिप्रायासह अहवाल परिषदेस निरिक्षणाच्या दिनांकापासून ४८ तासाचे आत संगणक प्रणालीद्वारे ऑनलाईन सादर करतील.
v. निरिक्षण संस्थेस किमान रूपये ५,०००/- (रूपये पाच हजार फक्त) तथापि, व्यवसायांची संख्या एकापेक्षा जास्त असल्यास प्रत्येक व्यवसायाकरिता रुपये ३,०००/- (रूपये तीन हजार फक्त) इतके मानधन अनुज्ञेय राहील. सदर मानधनामध्ये बदल करण्याचे अधिकार महाराष्ट्र राज्य व्यवसाय प्रशिक्षण परिषदेच्या नियामक मंडळास राहतील.
२. निरिक्षण संस्थांच्या मानधनावरील खर्च महाराष्ट्र राज्य व्यवसाय प्रशिक्षण परिषदेच्या बँक खात्यामध्ये जमा असलेल्या निधीतून भागविण्यात येईल.
३. सदर शासन निर्णय उच्च व तंत्र शिक्षण विभागाच्या अनौपचारीक संदर्भ क्रमांक ०१/तांशि-४, दिनांक १०/०४/२०१८ अन्वये प्राप्त झालेल्या सहमतीने निर्गमित करण्यात येत आहे.
# Page 3