# Page 1
राज्यातील औद्योगिक प्रशिक्षण संस्थामधील कंत्राटी निदेशकांना तसेच अन्य प्रशासकीय विभागांतर्गत कार्यरत कंत्राटी पदधारकांना नियमित शासकीय सेवेत सामावून घेण्याबाबत अहवाल सादर सादर करण्यासाठी मंत्रिमंडळ उपसमिती गठित करण्याबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक: संकीर्ण- ३३१७/प्र.क्र.२१०/व्यशि-३
हुतात्मा राजगुरु चौक, मादाम कामा रोड,
मंत्रालय विस्तार, मुंबई- ४०० ०३२.
दिनांक : ०८ मे, २०१८.
वाचा: १) उच्च व तंत्र शिक्षण विभाग, शासन निर्णय क्र. आयटीआय-२०१०/प्र.क्र.६४/ व्यशि- ३, दिनांक २३/०८/२०१०
२) संचालक (प्रशिक्षण), व्यवसाय शिक्षण व प्रशिक्षण संचालनालय, मुंबई यांचे पत्र क्र.४/आस्था-३/कंत्राटी/२०१७/१२५१, दिनांक १३.१०.२०१७.
३) संचालक (प्रशिक्षण), व्यवसाय शिक्षण व प्रशिक्षण संचालनालय, मुंबई यांचे पत्र क्र.४/आस्था-३/कंत्राटी/२०१७/१३८८, दिनांक १४.११.२०१७.
प्रस्तावना : राज्यातील महानगरपालिका क्षेत्रातील शासकीय औद्योगिक प्रशिक्षण संस्थांमध्ये दुसरी व तिसरी पाळी आणि उर्वरित औद्योगिक प्रशिक्षण संस्थांमध्ये दुसरी पाळी ऑगस्ट २०१० सत्रापासून सुरू करण्यासाठी शासन निर्णय दि. २३/८/२०१० नुसार नियुक्त केलेल्या ३३४ कंत्राटी निदेशकांपैकी निधन झालेले ३ निदेशक व राजीनामा दिलेले ५ निदेशक असे एकूण ८ निदेशक वगळून ३२६ निदेशकांना नियमित सेवेत सामावून घेण्याबाबतचा प्रस्ताव दिनांक १७ जानेवारी २०१८ रोजी झालेल्या मंत्रिमंडळ बैठकीत ठेवण्यात आला होता. सदर प्रस्तावावर मंत्रीमंडळाने चर्चा करुन “ कौशल्य विकास विभागाच्या अखत्यारितील शासकीय औद्योगिक प्रशिक्षण संस्था मधील ३२६ कंत्राटी निदेशकांना नियमित शासकीय सेवेत सामावून घेण्याच्या प्रस्तावासंबंधी वेगवेगळ्या प्रकारच्या तरतूदी व मा. सर्वोच्च न्यायालयाच्या वेगवेगळ्या निर्णयाचा सर्वंकष विचार करून आणि अन्य प्रशासकीय विभागांतर्गत किती कंत्राटी कर्मचारी
आहेत याचा विचार करुन राज्यातील कंत्राटी पदधारकांना नियमित सेवेत सामावून घेण्याबाबतच्या प्रकरणाबद्दल परिपूर्ण अभ्यास करुन अहवाल सादर करण्यासाठी मंत्रीमंडळ उपसमिती नेमण्यास मान्यता देण्यात यावी” असा निर्णय घेतला आहे. त्यानुसार मंत्रिमंडळ उपसमिती गठीत करण्याची बाब शासनाच्या विचाराधीन होती.
शासन निर्णय :
शासन याद्वारे कौशल्य विकास विभागाच्या अखत्यारितील शासकीय औद्योगिक प्रशिक्षण संस्थामधील ३२६ कंत्राटी निदेशकांना नियमित शासकीय सेवेत सामावून घेण्याच्या प्रस्तावासंबंधी वेगवेगळ्या प्रकारच्या तरतूदी व मा. सर्वोच्च न्यायालयाच्या वेगवेगळ्या निर्णयाचा सर्वकष विचार करून
# Page 2
शासन निर्णय क्रमांकः आयटीआय- २०१७/प्र.क्र.२१०/व्यशि-३
आणि अन्य प्रशासकीय विभागांतर्गत किती कंत्राटी कर्मचारी आहेत याचा विचार करुन राज्यातील कंत्राटी
पदधारकांना नियमित सेवेत सामावून घेण्याबाबतच्या प्रकरणाबद्दल परिपूर्ण अभ्यास करुन अहवाल सादर करण्यासाठी पुढीलप्रमाणे मंत्रीमंडळ उपसमिती गठित करित आहे.
सदर मंत्रिमंडळ उपसमितीची रचना पुढीलप्रमाणे राहील.
१ मा.श्री. संभाजी पाटील-निलेगकर मंत्री, कौशल्य विकास व उद्योजकता विभाग अध्यक्ष २ मा. श्री. राम शिंदे, मंत्री, जलसंधारण सदस्य ३ मा. श्री. जयकुमार रावल, मंत्री, रोजगार सदस्य ४ मा. श्री. दिवाकर रावते, मंत्री- परिवहन सदस्य मा. श्री. डॉ. रणजित पाटील, राज्यमंत्री, कौशल्य विकास व उद्योजकता विभाग विशेष आमंत्रित
सदस्य ६ श्री. असिम गुप्ता, सचिव, कौशल्य विकास व उद्योजकता विभाग सदस्य सचिव
२. राज्यातील कंत्राटी पदधारकाना नियमित सेवेत सामावून घेण्याबाबतच्या प्रस्तावाबाबतची संपूर्ण कागदपत्रे /माहिती, सदर कंत्राटी पदधारक ज्या प्रशासकीय विभागांतर्गत कार्यरत आहेत त्या प्रशासकीय विभागांच्या अमुस/प्रधान सचिव/सचिव हे समितीस पुरविण्याची व्यवस्था करतील.
# Page 3