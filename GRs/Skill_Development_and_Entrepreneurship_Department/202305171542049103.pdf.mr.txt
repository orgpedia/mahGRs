# Page 1
येरवडा ता. हवेली जि. पुणे येथे नवीन औद्योगिक प्रशिक्षण संस्था स्थापन करण्यासाठीच्या अभ्यासक्रमास, पदनिर्मितीस व व त्यासाठी आवश्यक खर्चास मान्यता देणेबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : व्हीआयपी-२०२०/प्र.क्र.८४/व्यशि-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १७ मे, २०२३
वाचा : १) उच्च व तंत्र शिक्षण विभाग शासन निर्णय क्र. आयटीआय २००८/(४९८/०८)/व्यशि-२ दिनांक १६.१२.२००८ २) उच्च व तंत्र शिक्षण विभाग क्र. आयटीआय-२०१४/प्र.क्र.९४/व्यशि-३ दिनांक ०३.०७.२०१४ ३) संचालक, व्यवसाय शिक्षण व प्रशिक्षण संचालनालय, मुंबई यांचे क्र.०७/सीटीएस/येरवडा/२०२०/२९६ दिनांक १८.१२.२०२० चे पत्र ४) कौशल्य, रोजगार, उद्योजकता व नाविन्यता विभाग, शासन निर्णय क्र.व्यशिअ-२०२०/प्र.क्र.१०२/व्यशि-१ दिनांक : ०७ एप्रिल, २०२२
प्रस्तावना : महाराष्ट्र राज्य हे औद्योगिक दृष्टया प्रगत राज्य असून येथे नवीन औद्योगिक आस्थापनांनी आपल्या औद्योगिक उत्पादनांचा विस्तार केलेला आहे. पुणे जिल्हयामध्ये येरवडा व नगररोड या क्षेत्रात रांजणगाव व चाकण येथे औद्योगिक विकास महामंडळ (MIDC) आहे. या ठिकाणी आशिया खंडातील नामांकित उद्योगक्षेत्र असून फियाट, बजाज इलेक्ट्रीकल, एल.जी. इलेक्ट्रॉनिक्स, हायर इंडिया लि. येझाकी, बेकर गेजेस इ. ऑटोमोबाईल, मॅन्युफॅक्चरिंग, इलेक्ट्रीकल, इलेक्ट्रॉनिक्स या क्षेत्रातील उद्योग कार्यरत आहे.
पुणे शहराची वाढती लोकसंख्या व त्यामानाने पुणे शहरातील औद्योगिक प्रशिक्षण संस्थेमधील उपलब्ध मंजूर प्रवेशक्षमता लक्षात घेता प्रवेशोच्छुक उमेदवारांना प्रवेश मिळत नाहीत.
त्यानुसार येरवडा येथे आधुनिक तंत्रज्ञानावर आधारित व स्थानिक गरजा तसेच मागणी विचारात घेऊन येरवडा येथे नवीन औद्योगिक प्रशिक्षण संस्था सुरु करण्यासाठी शासन निर्णय दिनांक १६ डिसेंबर, २००८ अन्वये प्रशासकीय मान्यता प्रदान करण्यात आलेली आहे.
उच्च व तंत्र शिक्षण विभाग शासन निर्णय दिनांक ०३ जुलै, २०१४ च्या शासन निर्णयान्वये शैक्षणिक वर्ष २०१४-१५ पासून सेंटर ऑफ एक्सलन्स बेसिक मॉडयुलच्या संलग्नित तुकडयांचे शिल्प कारागिर प्रशिक्षण योजनेंतर्गत येणाऱ्या व्यवसाय अभ्यासक्रमात रुपांतर करण्यास मान्यता देण्यात आलेली आहे. येरवडा ता. हवेली जि. पुणे येथे नवीन औद्योगिक प्रशिक्षण संस्था सुरु करण्यासाठी १८ व्यवसाय तुकडया व त्यासाठी आवश्यक २३ शिक्षकीय, ८ शिक्षकेतर व ९ चतुर्थश्रेणी/ पहारेकरी/सफाईगार हे बाह्ययंत्रणेव्दारे उपलब्ध करुन घ्यावयाचे मनुष्यबळ अशा एकूण ४० पदांना मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: व्हीआयपी- २०२०/प्र.क्र.८४/व्यशि-३
शासन निर्णय : उपरोक्त पार्श्वभूमीवर औद्योगिक प्रशिक्षण संस्था येरवडा जि. पुणे येथे १८ व्यवसाय तुकडया व त्याकरीता लागणाऱ्या एकूण २३ शिक्षकीय व ८ शिक्षकेतर व ९ बाह्ययंत्रणेव्दारे उपलब्ध करुन घ्यावयाच्या चतुर्थश्रेणी/पहारेकरी/सफाईगार या अशा एकूण ४० पदांना मान्यता देण्यात येत आहे.
सदर औद्योगिक प्रशिक्षण संस्थेमधील मान्यता देण्यात आलेल्या १८ व्यवसाय तुकडयांचा तपशिल प्रपत्र अ मध्ये व त्याकरीता लागणाऱ्या शिक्षक, शिक्षकेतर व चतुर्थश्रेणी, पहारेकरी व सफाईगार पदांचा तपशिल प्रपत्र ब मध्ये देण्यात आलेला आहे. येरवडा जि. पुणे येथील औद्योगिक प्रशिक्षण संस्थेतील पदांच्या वेतन व भत्यावरील खर्च तसेच बाह्ययंत्रणेव्दारे उपलब्ध करुन घ्यावयाच्या मनुष्यबळाचा खर्च हा नमूद लेखाशिर्षांतर्गत मंजूर अनुदानातून भागविण्यात येईल.
मागणी क्र. झेडए- २,२२३० कामगार व सेवायोजन, ०३ - प्रशिक्षण, ००३ - कारागिर व पर्यवेक्षक यांचे प्रशिक्षण,(०२) कारागिरांचे तांत्रिक व व्यावसायिक प्रशिक्षण, (०२) (०८) - प्रवेश क्षमता वाढविण्यासाठी औद्योगिक प्रशिक्षण संस्थांचा विस्तार करणे (२२३० ए २०९) (कार्यक्रम) (१०) कंत्राटी सेवा या लेखाशिर्षामधून भागविण्यात यावा.
शासकीय औद्योगिक प्रशिक्षण संस्था येरवडा ता. हवेली, जि. पुणे या नवीन संस्थेची निर्मिती व त्याकरीता लागणाऱ्या एकूण ४० शिक्षक व शिक्षकेत्तर पदांना तसेच यंत्रसामुग्री, हत्यारे याकरीता सन २०२३-२४ या आर्थिक वर्षात रू.५५५.६३ लाख व ४० शिक्षक व शिक्षकेतर पदांचे वेतन व इतर अनुषंगिक खर्चाकरीता प्रतिवर्षी रु.२२५.६३ लाख इतक्या खर्चास मान्यता देण्यात येत आहे. व याकरीता येणाऱ्या खर्चाचा तपशिल प्रपत्र क मध्ये देण्यात आलेला आहे.
सदर शासन निर्णय वित्त विभाग दिनांक १३.१२.२०२२ रोजीच्या उच्चस्तरीय सचिव समितीच्या मान्यतेनुसार निर्गमित करण्यात येत आहे.
# Page 3
# Page 4
# Page 5
# Page 6