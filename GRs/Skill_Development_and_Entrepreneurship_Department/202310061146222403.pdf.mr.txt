# Page 1
श्री. निलेश बबन ठाकूर, मुख्याध्यापक, शासकीय तांत्रिक विद्यालय, सिन्नर, जि. नाशिक तथा प्रभारी प्राचार्य, औद्योगिक प्रशिक्षण संस्था, सिन्नर, जि. नाशिक यांचे निलंबन रद्द करुन त्यांना पुन:स्थापित करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक : एसीबी-२०२२/प्र.क्र.२१३/व्यशि-१
दुसरा मजला, मुख्य इमारत, मंत्रालय, मुंबई-३२.
दिनांक: ०५ ऑक्टोबर, २०२३.
संदर्भ:- (१) शासन आदेश, कौशल्य, रोजगार, उद्योजकता व नाविन्यता विभाग, क्र.एसीबी-२०२२/प्र.क्र.२१३/व्यशि-१, दिनांक २४/०१/२०२३.
(२) शासन निर्णय, सामान्य प्रशासन विभाग, क्र.निआप्र-११११/प्र.क्र.८६/११-अ, दिनांक १४/१०/२०११.
(३) शासन निर्णय, सामान्य प्रशासन विभाग, क्र. अभियोग-१३१४/प्र.क्र.८६/११-अ, दिनांक ३१/०१/२०१५.
(४) शासन निर्णय, सामान्य प्रशासन विभाग, क्र. निआप्र-१११८/प्र.क्र.११/११-अ, दिनांक ०९/०७/२०१९.
आदेश:
ज्याअर्थी, श्री. निलेश बबन ठाकूर, मुख्याध्यापक, शासकीय तांत्रिक विद्यालय, सिन्नर, जि. नाशिक तथा प्रभारी प्राचार्य, औद्योगिक प्रशिक्षण संस्था, सिन्नर, जि. नाशिक यांच्याविरुध्द
लाचलुचपत प्रतिबंधक विभाग, नाशिक यांनी पोलीस स्टेशन, नाशिक शहर येथे भ्रष्ट्राचार प्रतिबंध
अधिनियम, १९८८ च्या कलम ७ अन्वये गुन्हा रजि. नंबर ३३३/२०२२, दि. ०३/११/२०२२ रोजी दाखल करुन, श्री. ठाकूर यांना अटक केली होती. त्यानुसार सदर प्रकरण न्यायचौकशीच्या अधीन असल्याने श्री. ठाकूर यांना संदर्भ क्र. (१) येथील शासन आदेशान्वये महाराष्ट्र नागरी सेवा (शिस्त व अपील) नियम, १९७९ च्या नियम-४ पोटनियम २ अन्वये निलंबित करण्यात आले होते.
२. आणि ज्याअर्थी, श्री. ठाकूर यांच्या निलंबनाचा आढावा सामान्य प्रशासन विभागाच्या संदर्भ क्र. (२), (३) व (४) येथील शासन निर्णयातील तरतुदीनुसार निलंबन आढावा समितीने दि. २१/०३/२०२३ रोजी झालेल्या बैठकीत घेतला असून, आढाव्याअंती श्री. ठाकूर यांना सेवेत पुनःस्थापीत करण्याची शिफारस सक्षम प्राधिकारी यांना करण्यात आली होती. त्यास सक्षम प्राधिकारी यांनी मान्यता दिलेली आहे.
# Page 2
शासन आदेश क्रमांकः एसीबी-२०२२/प्र.क्र.२१३/व्यशि-१
३. त्याअर्थी, महाराष्ट्र नागरी सेवा (शिस्त व अपील) नियम, १९७९ च्या नियम-४ पोटनियम ५ (क) खालील तरतुदीनुसार श्री. ठाकूर यांचे निलंबन रद्द करण्यात येऊन, त्यांच्याविरुध्द सुरु असलेल्या फौजदारी प्रकरणाच्या अंतिम निर्णयाच्या अधीन राहून शासन सेवेत पुन:स्थापित करण्यात येत आहे.
पुन:स्थापनेनंतर श्री. ठाकूर यांची पदस्थापना उपप्राचार्य, औद्योगिक प्रशिक्षण संस्था, सावंतवाडी, जि. सिंदुधूर्ग या अकार्यकारी पदावर करण्यात येत आहे.
४. श्री. निलेश बबन ठाकूर यांनी सदर आदेश प्राप्त झाल्याच्या दिनांकापासून ७ दिवसाच्या आत उपप्राचार्य, औद्योगिक प्रशिक्षण संस्था, सावंतवाडी, जि. सिंधुदूर्ग या पदावर रुजू व्हावे, अन्यथा सदर पदावर वेळेवर रुजू न झाल्यास सदरचा कालावधी अकार्यदिन म्हणून गणण्यात येईल.