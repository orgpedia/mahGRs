# Page 1
दिवंगत श्री.आर व्ही. झेले चतुर्थी श्रेणी कर्मचारी यांच्या घरबांधणी अग्रीमावरील व्याज क्षमापित करणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन ज्ञापन क्रमांक : अव्यामा-२०२१/प्र.क्र.१०९/व्यशि-४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : २५ ऑक्टोबर, २०२१.
संदर्भ:- संचालक व्यवसाय शिक्षण व प्रशिक्षण यांचे क्र.१५/वि.व्य (१)/२०१८ १९/घबांअ/व्याजमाफी/२३२ दि.१०.०८.२०२१ व दि.१२.१०.२०२१ चे पत्र
उपरोक्त संदर्भाधीन पत्राच्या अनुषंगाने आपणास असे कळविण्यात येते की, प्रादेशिक कार्यालय अमरावती यांचे अधिपत्याखाली औद्योगिक प्रशिक्षण संस्था, धामणगाव रेल्वे, जि. अमरावती येथे कार्यरत असणाऱ्या श्री. आर. व्ही. झेले चतुर्थीश्रेणी कर्मचारी यांचे दि.११.०१.२०२१ रोजी निधन झाले आहे. त्यांना प्रादेशिक कार्यालय अमरावती यांच्या कार्यालयीन आदेश दि.०७.०३.२००८ अन्वये वित्तीय नियमावली १९५९ मधील भाग पहिला उपविभाग-१ मधील नियम क्र-१३४ (३) नुसार आर्थिक वर्ष सन २००७-०८ मध्ये रु.२,२०,०००/ (रु. दोन लक्ष वीस हजार ) घरबांधणी अग्रीम प्रदान करण्यात आलेला आहे. सदर घरबांधणी अग्रीमाच्या मुद्दल रक्कमेची वसूली पुर्ण झाल्यानंतर प्रादेशिक कार्यालय अमरावती यांचे कार्यालयीन आदेश दि.०७.१०.२०२० अन्वये रु. ११२८८०/- (रु एक लक्ष बारा हजार आठशे ऐशीं फक्त ) इतक्या व्याजाची आकारणी करण्यात आलेली आहे. त्यानुसार त्यांच्या वेतनातून व्याजाची रक्कम रु.९,४२५/ इतकी वसूल करण्यात आलेली आहे. उर्वरीत रक्कम रु १०३४५५/- (रु एक लक्ष तीन हजार चारशे पंच्चावन फक्त ) वसूली होण्यापूर्वीच श्री.झेले चतुर्थश्रेणी कर्मचारी यांचा दि.११.०१.२०२१ रोजी निधन झाले. त्यामुळे त्यांच्याकडून उर्वरीत घरबांधणी अग्रीमावरील व्याज रु.१०३४५५/ (रु एक लाख तीन हजार चारशे पंच्चावन फक्त ) वसूल करता आलेले नाहीत. सदर रक्कम क्षमापित करण्याचा प्रस्ताव शासनास सादर करण्यात आला.
२. या अनुषंगाने सदरच्या प्रस्तावास वित्त विभाग, शासन निर्णय क्र. घबांअ-२०१२/ प्र.क्र.३०/२०१२/विनियम दि.२०.०२.२०१५ मधील परिच्छेद १० मधील तरतुदीनुसार श्री. झेले चतुर्थ श्रेणी कर्मचारी हे दिवंगत झाले असल्याने त्यांच्या घर बांधणी अग्रीमावरील रु १०३४५५/ (रु एक लाख तीन हजार चारशे पंच्चावन फक्त) इतके व्याज माफ करण्यास शासनाची मान्यता देण्यात येत आहे.
३. सदर ज्ञापन मा.प्रधान सचिव कौशल्य विकास रोजगार व उद्योजकता विभाग, यांच्या मान्यतेने निर्गमित करण्यात येत आहे.
# Page 2
शासन ज्ञापन क्रमांकः अव्यामा-२०२१/प्र.क्र.१०९/व्यशि-४