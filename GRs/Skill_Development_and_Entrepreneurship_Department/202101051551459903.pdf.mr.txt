# Page 1
महाराष्ट्र राज्य नाविन्यपूर्ण स्टार्टअप धोरण, २०१८ च्या अनुषंगाने गुणवत्ता परीक्षण व प्रमाणपत्र (Quality Testing & Certification) यासाठी येणाऱ्या खर्चाचा काही भाग परतफेड करण्यासंदर्भातील मार्गदर्शक सूचनांमध्ये सुधारणेबाबत...
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : कौविउ-२०२०/प्र.क्र.०४/उद्योजकता.
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ०१ जानेवारी, २०२१.
वाचा-: १) कौशल्य विकास व उद्योजकता विभाग, शासन निर्णय क्रमांक: कौविउ-२०२०/ प्र.क्र.७६ / अभियान- १, दि. १८ सप्टेंबर, २०१९.
२) मुख्य कार्यकारी अधिकारी, महाराष्ट्र राज्य नाविन्यता सोसायटी यांचे क्र. MSInnoS/ २०२०-२१/C.R.८३/INS/२४६, दि.४ डिसेंबर, २०२०.
शासन निर्णय: राज्याच्या औद्योगिक तसेच अर्थिक विकासास चालना देण्यासाठी आणि देशातील
बेरोजगारीच्या समस्येवर उपाय योजना करण्यासाठी नाविन्यपूर्ण संकल्पांवर आधारीत उद्योगांना प्रोत्साहन देण्याकरिता विभागाच्या दि.०५ फेब्रुवारी, २०१८ रोजीच्या शासन निर्णयान्वये महाराष्ट्र राज्य नाविन्यपूर्ण स्टार्ट अप धोरण, २०१८ ला मान्यता देण्यात आलेली आहे. सदर धोरणाच्या अनुषंगाने राज्यातील स्टार्टअप्सला गुणवत्ता परिक्षण व प्रमाणपत्र (Quality Testing and Certification) यासाठी येणाऱ्या खर्चाचा काही भाग परतफेड करण्यासाठी आर्थिक सहाय्य करण्यासंदर्भात मार्गदर्शक सूचना उपरोक्त संदर्भाधीन क्र.१, शासन निर्णय दिनांक १८ सप्टेंबर, २०१९ अन्वये निर्गमित करण्यात आलेल्या आहेत.
२. सदर शासन निर्णयातील परिशिष्ट “अ” मध्ये 4 (4.3) Reimbursement should be claimed within 3 months of invoice date and invoice date should be after the date on which these guidelines are made applicable, असे नमूद केलेले आहे.
३. तथापि, मार्च, २०२० पासून कोविड - १९ च्या संसर्गजन्य रोगामुळे प्रतिबंधात्मक उपाययोजना म्हणून संपूर्ण देशात दि. २४ मार्च, २०२० पासून लॉकडाऊन जाहिर करण्यात आलेला होता. सदर लॉकडाऊनव्दारे विविध निर्बंध घालण्यात आले होते हे विचारात घेता, मुख्य कार्यकारी अधिकारी, महाराष्ट्र राज्य नाविन्यता सोसायटी यांनी त्यांच्या संदर्भाधीन पत्र क्रमांक २, दिनांक ४ डिसेंबर,२०२० मध्ये प्रस्तावित केल्याप्रमाणे शासन निर्णय दि.१८ सप्टेंबर, २०१९ मधील परिशिष्ट “अ” मधील ४ (४.३) मधील देयक सादर करण्याची ३ महिन्यांची अट दिनांक ३१ मार्च, २०२१ पर्यंत शिथील करण्यात येत आहे.
# Page 2
शासन निर्णय क्रमांकः कौविउ-२०२०/प्र.क्र.०४/उद्योजकता.
# Page 3
# Page 4