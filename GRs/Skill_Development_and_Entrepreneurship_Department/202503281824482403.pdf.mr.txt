# Page 1
मुख्यमंत्री युवा कार्य प्रशिक्षण योजनेंतर्गत खाजगी
आस्थापनांत प्रशिक्षण घेत असलेल्या उमेदवारांची
उपस्थिती नोंदविण्यासाठी प्रायोगिक तत्वावर NIC,
नवी दिल्ली यांनी विकसित केलेले भ्रमणध्वनी
उपयोजन वापरण्याबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : कौविउ-२०२५/प्र.क्र. १२/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २८ मार्च, २०२५.
संदर्भ :-
१) वित्त विभाग, शासन निर्णय क्र. विअप्र-२०१३/प्र. क्र. ३०/२०१३/विनियम, भाग-२,
दि. १७ .०४. २०१५
२) शासन निर्णय क्रमांक -संकिर्ण-२०२४/प्र. क्र. ९०/व्यशि-३, दि. ०९.०७.२०२४.
३) आयुक्त, कौशल्य विकास, रोजगार व उद्योजकता आयुक्तालय, नवी मुंबई यांचे पत्र
क्र. कौविरोउआ/संगणक-७/२६८/१५५३, दि. ०५.०३.२०२५.
प्रस्तावना:-
राज्यातील युवकांना त्यांच्या शिक्षणानंतर प्रत्यक्ष कामाचे प्रशिक्षण देऊन त्यांची रोजगार
मिळण्याची क्षमता वाढविण्याकरीता संदर्भ २ येथील दि. ०९.०७.२०२४ च्या शासन निर्णयान्वये
“मुख्यमंत्री युवा कार्यप्रशिक्षण योजना” कार्यान्वित करण्यात आली आहे. सदर योजनेंतर्गत
प्रशिक्षणार्थ्यांची उपस्थिती/हजेरी नोंदवून विद्यावेतन अदा करण्यासाठी होणारा कालापव्यय टाळणे
तसेच नियोक्त्याकडून प्राप्त होणारे हजेरीपत्रक अचूक असावे, या करीता प्रशिक्षणार्थ्यांची
उपस्थिती/हजेरी Aadhar Enabled Biometric Attendance System (AEBAS) द्वारे
नोंदविण्यासाठी राष्ट्रीय सूचना विज्ञान केंद्र (National Informatics Centre-NIC), नवी दिल्ली यांनी
विकसित केलेले भ्रमणध्वनी उपयोजन (Mobile Application) वापरण्याकरीता येणाऱ्या खर्चास
प्रशासकीय व वित्तीय मान्यता देण्याचा प्रस्ताव आयुक्त, कौशल्य विकास, रोजगार व उद्योजकता
यांच्या संदर्भ ३ येथील दि. ०५.०३.२०२५ च्या पत्रान्वये प्राप्त झाला आहे. सदर प्रस्तावाच्या अनुषंगाने
मुख्यमंत्री युवा कार्य प्रशिक्षण योजनेंतर्गत खाजगी आस्थापनांत प्रशिक्षण घेत असलेल्या उमेदवारांची
उपस्थिती/हजेरी नोंदविण्यासाठी NIC, नवी दिल्ली यांनी विकसित केलेल्या भ्रमणध्वनी उपयोजनाचा
(Mobile Application) प्रायोगिक तत्वावर वापर करण्यासाठी येणाऱ्या खर्चास प्रशासकीय व वित्तीय
मान्यता देण्याची बाब शासनाच्या विचाराधीन होती.
शासन निर्णय :
मुख्यमंत्री युवा कार्य प्रशिक्षण योजनेंतर्गत खाजगी आस्थापनांत प्रशिक्षण घेत असलेल्या
उमेदवारांची उपस्थिती/हजेरी Aadhar Enabled Biometric Attendance System (AEBAS) द्वारे
नोंदविण्याकरिता राष्ट्रीय सूचना विज्ञान केंद्र (National Informatics Centre-NIC), नवी दिल्ली यांनी
# Page 2
शासन निर्णय क्रमांकः कौविउ-२०२५/प्र.क्र. १२/प्रशा-२
विकसित केलेल्या भ्रमणध्वनी उपयोजनाचा (Mobile Application) ५५ हजार प्रशिक्षणार्थ्यांकरिता
प्रायोगिक तत्वावर वापर करण्यासाठी येणाऱ्या ₹३८,९४,०००/- (अक्षरी ₹अडतीस लक्ष चौऱ्याण्णव
हजार फक्त) इतक्या खर्चास याद्वारे प्रशासकीय व वित्तीय मान्यता देण्यात येत आहे.
२. मुख्यमंत्री युवा कार्य प्रशिक्षण योजनेंतर्गत खाजगी आस्थापनांत प्रशिक्षण घेत असलेल्या
उमेदवारांची उपस्थिती/हजेरी नोंदविण्यासाठी सदर उपयोजन वापरण्याबाबतची कार्यपद्धती व इतर
अनुषंगिक सूचनांबाबत आयुक्त, कौशल्य विकास, रोजगार व उद्योजकता यांनी त्यांच्या स्तरावरुन
स्वतंत्र आदेश निर्गमित करावेत. तसेच, सदर उपयोजन वापरताना संबंधित उमेदवाराचा तपशील,
भ्रमणध्वनी क्रमांक, आधार क्रमांक, प्रवर्ग, कार्यप्रशिक्षणाचे स्थळ इत्यादीची पडताळणी करण्याबाबत
दक्षता घेण्यात यावी.
३. उक्त उपयोजनाचा वापर केल्यानंतर प्रशिक्षणार्थ्यांच्या हजेरीपत्रकाची अचूकता, सुलभता,
विद्यावेतन अदा करण्यासाठी लागणाऱ्या वेळेत होणारी बचत इत्यादीबाबतचा अहवाल आयुक्त,
कौशल्य विकास, रोजगार व उद्योजकता यांनी ३ महिन्यांनंतर शासनास सादर करावा.
४. प्रस्तुत प्रयोजनाकरीता येणारा खर्च मुख्यमंत्री युवा कार्य प्रशिक्षण योजनेच्या
अंमलबजावणीसाठीच्या दि. ०९.०७.२०२४ च्या शासन निर्णयातील अ. क्र. ७ अन्वये उपलब्ध करुन
देण्यात आलेल्या प्रशासकीय खर्चातून करण्यात यावा. तसेच सदर खर्च झेडए-२, २२३०-कामगार व
सेवायोजन, ०२ सेवायोजन, ००४ संशोधन, सव्हेक्षण व सांख्यिकी, (०१)(०१) सेवायोजन रोजगार
उपलब्धता विषयक माहिती व युवक रोजगार विषयक सेवा (२२३० ११०७), ३४ शिष्ट्यवृत्या व
विद्यावेतने या लेखाशिर्षाखाली सन २०२४-२५ या आर्थिक वर्षाकरिता मंजूर अर्थसंकल्पीय
तरतुदीमधून भागविण्यात यावा.
५. सदर शासन निर्णय वित्त विभागाच्या संदर्भ १ येथील दि. १७.०४.२०१५ अनुसार वित्तीय
अधिकार नियमपुस्तिका १९७८, उपविभाग-तीन, परिच्छेद २७ (२) (अ) अन्वये प्रशासकीय विभागांना
प्रदान करण्यात आलेल्या अधिकारांचा वापर करुन निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3