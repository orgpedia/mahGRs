# Page 1
दि.०२ व ०३ डिंसेबर, २०२३ रोजी राज्यस्तरीय रोजगार मेळावा करिता येणाऱ्या अंदाजित खर्चास वित्तीय व प्रशासकीय मान्यता देण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक: २०२३/प्र.क्र.२९५(भाग-१)/प्रशा-२
२ रा मजला, मुख्य इमारत, मंत्रालय, मुंबई-४०००३२.
दि. १६ नोव्हेंबर, २०२३
वाचा: १. आयुक्त, कौशल्य विकास रोजगार व उद्योजकता आयुक्तालय यांचे जावक क्रमाक कौविरोयउआ / कक्ष-८/प्र.क्र.५२/२३/८६९८. दि.१०.११.२०२३ रोजीचे पत्र.
प्रस्तावना:
मा. उप मुख्यमंत्री तसेच मा. मंत्री, कौशल्य, रोजगार, उद्योजकता व नाविन्यता यांनी राज्यातील जास्तीत जास्त उमेदवारांना रोजगार उपलब्ध करून देण्याकरीता तसेच उद्योजकांना आवश्यक कुशल मनुष्यबळ प्राप्त होणेसाठी नामांकित उद्योजक व इंडस्ट्रीज यांच्या समवेत नागपूर येथे दि.०२ व ०३ डिसेंबर, २०२३ रोजी राज्यस्तरीय महारोजगार मेळावा आयोजित करण्याचे निर्देश दिलेले आहेत.
या अनुषंगाने मा. अपर मुख्य सचिव यांच्या अध्यक्षतेखाली दि. ०३.११.२०२३ रोजी व्हिडीओ कॉन्फरन्सव्दारे बैठक आयोजित करण्यात आली होती. सदर बैठकीत दिलेल्या निदेशानुसार राज्यस्तरीय रोजगार मेळाव्याच्या आयोजनाबाबत आढावा घेऊन खर्चाचे अंदाजपत्रक तयार करून शासन मान्यतेकरिता सादर करावे, असे निदेश आयुक्तांना देण्यात आले होते. त्यानुसार संदर्भ क्र.१ अन्वये आयुक्त, कौशल्य विकास रोजगार व उद्योजकता आयुक्तालय यांनी रु. ६.४५,४७,१८०/- इतक्या खर्चाचे अंदाजपत्रक शासनास सादर केले आहे. त्यानुसार सदर खर्चाच्या अंदाजपत्रकापैकी उपरोक्त मेळाव्याकरिता येणाऱ्या अंदाजित खर्च रू.०५ कोटी (पाच कोटी फक्त) इतका निधी पूरवणी मागणीव्दारे उपलब्ध करून घेण्याकरिता येत्या हिवाळी अधिवेशनात पूरवणी मागणी सादर करण्यात आली आहे. सदर प्राप्त होणारा निधी विचारात घेवून उपरोक्त मेळाव्याकरिता येणाऱ्या अंदाजित रू.०५ कोटी (पाच कोटी फक्त) इतक्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय :
दि. ०२ व ०३ डिसेंबर, २०२३ रोजी राज्यस्तरीय महारोजगार मेळावा नागपूर येथे आयोजित करण्यात आला आहे. त्याकरिता संदर्भ क्र.१ अन्वये आयुक्त, कौशल्य विकास रोजगार व उद्योजकता आयुक्तालय,नवी मुंबई यांच्याकडून प्राप्त झालेल्या अंदाजपत्रकापैकी रू.०५ कोटी (रुपये पाच कोटी फक्त) इतक्या रक्कमेस या शासन निर्णयान्वये वित्तीय व प्रशासकीय मान्यता देण्यात येत आहे.
२. यावर येणारा खर्च मागणी क्र. झेड ए-२ “२२३० सेवा योजन कार्यालय (अनिवार्य ) ००४, संशोधन सर्वेक्षण व सांख्यिकी (०१) रोजगार उपलब्धतेची माहिती, (०१)(०१) रोजगार उपलब्धता माहिती व युवक रोजगार सेवा (अनिवार्य) २२३०११०७–३४ (शिष्यवृत्ती व विद्यावेतने)” या लेखाशिर्षाखाली खर्ची टाकण्यात येवून सन २०२३-२४ या आर्थिक वर्षात मंजूर होणाऱ्या व वितरीत होणाऱ्या निधीतून भागविण्यात यावा.
# Page 2
शासन निर्णय क्रमांक: २०२३/प्र.क्र.२९५(भाग-१)/प्रशा-२
३. सदर निर्णय शासन मान्यतेने निर्गमित करण्यात येत आहे.