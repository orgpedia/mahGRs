# Page 1
“मानवी विकासासाठी उपयोजित ज्ञान आणि
कौशल्याचा विकास”- (दक्ष) प्रकल्पाकरीता
भाडेतत्वावर जागा घेण्यास व याकरीता येणाऱ्या खर्चास प्रशासकीय व वित्तीय मान्यता
देणेबाबत......
महाराष्ट्र शासन
कौशल्य, रोजगार ,उद्योजकता व नाविन्यता विभाग
शासन निर्णय क्रमांक : जाबॅप्र-२०२३ / प्र.क्र.०६/ व्यशि-४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० सप्टेंबर, २०२५.
वाचा:-
१)कौ.रो.उ.व ना. शा.नि. /प्र.क्र.०६/व्यशि-४, दिनांक ०८ जून २०२३
२)कौ.रो.उ.व ना. शा.नि. /प्र.क्र.०६/व्यशि-४, दिनांक १८ डिसेंबर, २०२३ ३)दक्ष प्रकल्प समन्वय समिती बैठक, दिनांक २३ जुलै, २०२५ रोजीचे इतिवृत्त.
४)दक्ष प्रकल्प सूकाणू समिती बैठक, दिनांक १६ सप्टेंबर, २०२५.
५)सार्वजनिक बांधकाम विभाग, प्रमाणपत्र क्र. No.PD/db/९८९८/Office of Executive Engineer, Bandhkam Bhvan, Marzban Rd., Dt. २४/०९/२०२५.
प्रस्तावना:-
कौशल्य, रोजगार, उद्योजकता व नाविन्यता विभागांतर्गत जागतिक बँकेच्या सहाय्याने “Development
of Applied Knowledge and Skills for Human Development” (DAKSH) प्रकल्प राबविण्यास सं.क्र. २ येथील
शासन निर्णयान्वये मान्यता दिली आहे. दक्ष प्रकल्प दिनांक ५ फेब्रुवारी, २०२५ रोजी कार्यान्वित झाला असून सदर
प्रकल्पाचा कालावधी ५ वषे इतका आहे. (२०२५-२०२९)
२. या प्रकल्पांतर्गत या प्रकल्पाच्या माध्यमातून ५३ मॉडेल I.T.I.s तयार करणे, जागतिक कौशल्य केंद्राची
निर्मिती, डाटा सेंटरची निर्मिती, विभागांतर्गत कार्यालयांचे बळकटीकरण व अद्ययावतीकरण तसेच महाराष्ट्र राज्य
कौशल्य विद्यापीठाचे बांधकाम व बळकटीकरण आणि उद्योजकता विकास कार्यक्रम राबविण्यात असून या
प्रकल्पांसाठी शासकीय अधिकाऱ्यांसोबतच खाजगी क्षेत्रातील राष्ट्रीय व आंतरराष्ट्रीय तज्ञ (उद्योग, स्टार्टअप्स,
कंपन्या, बँक्स, शिक्षणसंस्था इ. ) कार्यरत राहणार आहेत. त्याकरिता अत्याधुनिक सोयींसुविधांनी युक्त तसेच प्रवेश
व प्रवासाच्या दृष्ट्टीने सोईस्कर अशा ऑफिसची आवश्यकता भासत असल्याने सा.प्र.वि. व सा.बां.विभागास
शासकीय जागा उपलब्ध करुन देण्याची विनंती करण्यात आली होती. तथापि, या परिसरात रिक्त जागेची
कमतरता असल्याने त्यास प्रतिसाद मिळाला नाही. दक्ष प्रकल्प कार्यान्वित झाल्याने प्रकल्पासाठी जागेची तात्काळ
आवश्यकता असल्याने परिसरातील अनेक खाजगी जागा मालक व कन्सल्टन्टस यांना खाजगी रिक्त जागांबाबत
विचारणा करण्यात आली.तद्नंतर संदर्भ क्र.२ वरील मान्यतेस अनुसरुन या प्रकल्पाकरीता मंत्रालय नजिक
असलेल्या श्री. राजेश गोधवानी व इतर यांच्या मालकीची मित्तल चेंबर्स इमारतीतील खाजगी जागा भाडेतत्वावर
घेण्याची बाब शासनाच्या विचाराधीन होती.
# Page 2
शासन निर्णय :-
कौशल्य, रोजगार, उद्योजकता व नाविन्यता विभागांतर्गत जागतिक बँकेच्या सहाय्याने
राबविण्यात येत असलेल्या “Development of Applied Knowledge and Skills for Human
Development” (DAKSH) या प्रकल्पाकरीता ५ वर्षासाठी (३ वषे + २ Years Extendable ) जागा
भाडेतत्वावर घेण्यास या शासन निर्णयान्वये मान्यता देण्यात आहे.
२. सदर जागेचा तपशील व इतर बाबी खालीलप्रमाणे राहतील:-
१)जागा मालक :- १. श्री. राजेश गोधवानी २. नीना चंगरानी ३. श्रीमती लाजू गोधवानी ४. रोमी
गोधवानी ५. लाजवंती गोधवानी ६. लविना गोधवानी ७. मुरली गोधवानी
२)जागेचा तपशील :- १३ A, १३B, १३C, मित्तल चेंबर्स, पहिला मजला, २२८,नरीमन पॉईंट,
आयनॉक्स CR२ समोर, मुंबई-४०० ०२१
३)जागेचे क्षेत्रफळ :- एकूण ५२४० चौ.फूट
४)जागेचा प्रतिमाह भाडेदर रु.३३०/ चौ.फूट ( including furniture & fixtures, fitting lying in
Liscensed premices) + GST
५)भाडेवाढ :- प्रतिवर्षी ५ टक्के
६)जागेची सुरक्षा ठेव रक्कम () Refundable Security Deposit - रु. ६९,८१,९९८/- व Consultancy Fee - रु.१९१०९२३ + GST
३. दक्ष प्रकल्पाकरीता घेण्यात येणाऱ्या जागेच्या करारनाम्यावर स्वाक्षरी करण्याचे अधिकार प्रकल्प
संचालक- दक्ष यांना प्रदान करण्यात आहेत. उपरोक्त जागा भाडेतत्वावर घेताना खालील अटी व शतींचे पालन
करण्यात यावे.
१)सदर जागा ५ वषे इतक्या कालावधीकरीता घेण्यास मान्यता देण्यात आली असून प्रकल्प संचालक-
दक्ष ज्या दिवशी जागेचा ताबा घेतील, त्या दिनांकापासून जागेचे भाडे अदा करण्यात यावे.
२)श्री. राजेश गोधवानी व इतर यांच्या मालकीच्या जागेबाबतचा इत्यंभूत तपशील करारनाम्यामध्ये
समाविष्ट्ट करावा व त्यानुसार भाडे अदा करावे.
३)दक्ष प्रकल्पाकरीता घेण्यात येणाऱ्या जागेच्या भाडयावरील खर्च “मागणी क्रमांक झेडए-२ २२३०,
कामगार, सेवायोजन व कौशल्य विकास ०२, सेवायोजन सेवा ००१, संचालन व प्रशासन (०१)
सेवायोजन संचालक (०१) (१७) मानवी विकासासाठी उपयोजित ज्ञान आणि कौशल्याचा विकास
(दक्ष) प्रकल्प (राज्य हिस्सा ३०%) (कार्यक्रम) (२२३०A८४४) ३१-सहायक अनुदान (वेतनेत्तर)” या
तरतुदीमधून भागविण्यात यावा.
४)सदर निधी खर्च करताना शासनाने वेळोवेळी निर्गमित केलेल्या वित्तीय अटी/शर्ती/मार्गदर्शक
सूचनांचे पालन करण्यात यावे.
४. सदरचा शासन निर्णय, वित्तीय अधिकार अधिनियम पुस्तिका १९७८ मधील अनुक्रमांक १०, नियम ११५ अन्वये
कार्यालयासाठी जागा भाड्याने घेण्यास व भाडे प्रदान करण्यास मंजूरी देण्याबाबत प्रशासकीय विभागांना प्रदान
करण्यात आलेल्या अधिकारानुसार तसेच सं.क्र.३ येथील दक्ष - प्रकल्प समन्वय समितीच्या दिनांक २३ जुलै, २०२५
रोजीच्या बैठकीच्या इतिवृत्तास अनुसरुन तसेच जागतिक बँकेच्या सहमतीने निर्गमित करण्यात येत आहे.
# Page 3
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध