# Page 1
नवनिर्मित पालघर जिल्हयामधील जिल्हा कौशल्य विकास, रोजगार व उद्योजकता मार्गदर्शन केंद्र, पालघर या कार्यालयासाठी नियंत्रण अधिकारी व आहरण व संवितरण अधिकारी घोषित करण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : कौविउ-२०२२/प्र.क्र.६३/प्रशा-२,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०००३२
दिनांक :- २५ मार्च, २०२२
संदर्भ :- १. महाराष्ट्र शासन राजपत्र, असाधारण भाग चार - ब, महसूल व वन विभाग अधिसूचना दिनांक ३१/०७/२०१४.
२. कौशल्य विकास व उद्योजकता विभाग शासन निर्णय क्रमांक : कौविउ-२०१५ /प्र.क्र.६२/प्रशा-२, दिनांक : १० एप्रिल, २०१५.
३. कौशल्य विकास, रोजगार व उद्योजकता विभाग शासन निर्णय क्रमांक : कौविउ- २०१६/प्र.क्र.१११/प्रशा-२ (रोजगार), दिनांक : २५ ऑक्टोबर, २०२१.
४. आयुक्त, कौशल्य विकास, रोजगार व उद्योजकता आयुक्तालय यांचे पत्र क्र. कौविरोवउस-२/राजप/आस्था/(१६८/०८)/२५४९-५०, दिनांक ११ मार्च, २०२२.
प्रस्तावना :
महसुल व वन विभागाच्या संदर्भ क्र.१ च्या अधिसुचनेनुसार ठाणे जिल्हयाचे विभाजन होऊन नवनिर्मित पालघर जिल्हा दिनांक ०१ ऑगस्ट, २०१४ पासून निर्माण झाला आहे. त्यानुसार आयुक्त, कौशल्य विकास, रोजगार व उद्योजकता, महाराष्ट्र राज्य यांच्या अधिपत्याखाली जिल्हा कौशल्य विकास, रोजगार व उद्योजकता मार्गदर्शन केंद्र, पालघर हे कार्यालय कार्यरत आहे. सदर कार्यालयामार्फत विभागाच्या विविध योजना राबविल्या जातात, जसे - कौशल्य प्रशिक्षण कार्यक्रम, रोजगार मेळावे, आस्थापना शोध, नवीन आस्थापना नोंदणी, रोजगार प्रोत्साहन कार्यक्रम, आस्थापना तपासणी इत्यादी कामकाज केले जाते.
विभागाच्या संदर्भ क्र.३ च्या शासन निर्णयातील मुद्दा क्र.१२ मध्ये नमुद केल्यानुसार नवनिर्मित पालघर जिल्हयातील जिल्हा कौशल्य विकास, रोजगार व उद्योजकता मार्गदर्शन केंद्र, पालघर या कार्यालयासाठी मनुष्यबळ मंजूर करण्यात आलेले आहे. यास्तव, पालघर कार्यालयास आहरण व संवितरण अधिकारी व नियंत्रण अधिकारी घोषित करण्याची बाब शासनाच्या विचाराधीन होती. त्यानुसार शासनाने पुढील प्रमाणे निर्णय घेतला आहे.
शासन निर्णय : कौशल्य विकास व उद्योजकता विभागाच्या उपरोक्त संदर्भ क्र.२ च्या शासन निर्णयातील परिशिष्टास अनुसरुन खालीलप्रमाणे जिल्हा कौशल्य विकास, रोजगार व उद्योजकता मार्गदर्शन केंद्र, पालघर कार्यालयासाठी नियंत्रण अधिकारी व आहरण व संवितरण अधिकारी घोषित करण्यात येत आहे.
# Page 2
शासन निर्णय क्रमांकः कौविउ-२०२२/प्र.क्र.६३/प्रशा-२,
------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कार्यालयाचे नाव | आहरण व संवितरण अधिकारी | नियंत्रण अधिकारी |
|  | जिल्हा कौशल्य विकास, रोजगार व उद्योजकता मार्गदर्शन केंद्र, पालघर | सेवाज्येष्ठ कौशल्य विकास, रोजगार व उद्योजकता मार्गदर्शन अधिकारी, जिल्हा कौशल्य विकास, रोजगार व उद्योजकता मार्गदर्शन केंद्र, पालघर | सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, पालघर |
------------------------------------------------------------------------------------------------------------------------------------------------------------------------------------------------------------------------------------------------------------------------------------