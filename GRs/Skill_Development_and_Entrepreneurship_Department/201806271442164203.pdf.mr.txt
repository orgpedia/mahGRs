# Page 1
सन २०१७-२०१८या शैक्षणिक वर्षापासून +२ स्तरावरील द्विलक्षी अभ्यासक्रमाच्या नवीन / अधिकच्या तुकडयांना कायमस्वरूपी विनाअनुदान तत्वावर सुरू करण्यास मान्यता देणेबाबत. हिंदी प्रसारक मंडळ, यवतमाळ व्दारा संचलित जवाहरलाल दर्डा कनिष्ठ महाविद्यालय, गोंदणीरोड, यवतमाळ
महाराष्ट्र शासन
कौशल्य विकास व उद्योजकता विभाग
शासन निर्णय क्रमांकः व्हीओसी-२०१८/प्र.क्र. २२/व्यशि-४,
मंत्रालय विस्तार (खोली क्र.४३५), ४ था मजला
हुतात्मा राजगुरु चौक, मादाम कामा रोड, मुंबई - ४०० ०३२.
दिनांक : २६ जून, २०१८
संदर्भ :
१) शासन निर्णय क्रमांकः व्हीओसी-२०१८/प्र.क्र.२२/व्यशि-४, दिनांक ७/३/२०१८.
२) सचिव व प्राचार्य, हिंदी प्रसारक मंडळ, यवतमाळ व्दारा संचलित जवाहरलाल दर्डा कनिष्ठ महाविद्यालय,गोंदणीरोड, यवतमाळ यांचे दि. २०/३/२०१८ चे निवेदन
प्रस्तावनाः
वरील संदर्भ क्र.१ येथील दि.७.३.२०१८ च्या शासन निर्णयान्वये व्दिलक्षी अभ्यासक्रम राबविणा-या हिंदी प्रसारक मंडळ, यवतमाळ व्दारा संचलित जवाहरलाल दर्डा कनिष्ठ महाविद्यालय,गोंदणीरोड, यवतमाळ या संस्थेस इलेक्ट्रॉनिक्स १ तुकडी हा व्यवसाय अभ्यासक्रम बंद करुन फ्रेश वॉटर फिश कल्चर हा अभ्यासक्रमासाठी शैक्षणिक वर्ष २०१८-१९ पासुन सुरु करण्यासाठी मान्यता दिलेली आहे. संदर्भ क्र. २ च्या निवेदनात सदर संस्थेने सन २०१६-१७ पासून +२ स्तरावरील व्दिलक्षी व्यवसाय अभ्यासक्रम नविन / अधिकच्या तुकडयांना कायम स्वरुपी विनाअनुदान तत्वावर सुरु करण्यासाठी निरिक्षणाअंती प्रस्तावातील त्रुटींच्या पुर्ततेच्या अधिन राहून मान्यता देण्यात आलेली आहे. तसेच सन २०१६-१७ च्या दिलेल्या अटीच्या अधिन राहून संस्थेने सन २०१७-१८ या शैक्षणिक वर्षाकरिता त्यांचे स्तरावर ३२ विद्यार्थ्यांना प्रवेश दिलेले आहेत. सबब संदर्भ क्र. १ अन्वये शैक्षणिक वर्ष २०१८-१९ पासून दिलेली मान्यता बदलून शैक्षणिक वर्ष २०१७-१८ न केल्यास विद्यार्थ्याचे शैक्षणिक नुकसान होणार आहे. म्हणून संदर्भ क्र. १ अन्वये इलेक्ट्रॉनिक्स १ तुकडी हा व्यवसाय अभ्यासक्रम बंद करुन फ्रेश वॉटर फिश कल्चर या अभ्यासक्रमांच्या एका तुकडीस सन २०१८-१९ ऐवजी सन २०१७-१८ पासुन मान्यता देण्याचा प्रस्ताव शासनाच्या विचाराधीन होता.
शासन निर्णय: शासन आता याव्दारे, राज्यातील +२ स्तरावरील व्दिलक्षी व्यवसाय अभ्यासक्रम राबविणा-या हिंदी प्रसारक मंडळ, यवतमाळ व्दारा संचलित जवाहरलाल दर्डा कनिष्ठ महाविद्यालय, गोंदणीरोड, यवतमाळ या संस्थेत इलेक्ट्रॉनिक्स १ तुकडी बंद करुन त्याऐवजी फ्रेश वॉटर फिश कल्चरची १ तुकडी हा व्यवसाय अभ्यासक्रम सुरु करुन विद्यार्थ्यांना व्यवसाय अभ्यासक्रमामध्ये प्रवेश दिलेले असल्याने सदर प्रवेशित विद्याथ्याचे शैक्षणिक नुकसान होवू नये म्हणून आणि विद्यार्थ्याचे हित लक्षात घेवून सदर संस्थेस सदर विषय सुरु करण्यासाठी सन २०१८-१९ ऐवजी सन २०१७-१८ शासनाची मान्यता देण्यांत येत आहे.
# Page 2
शासन निर्णय क्रमांकः व्हीओसी-२०१८/प्र.क्र. २२/व्यशि-४,
वरील संदर्भ क्रमांक.१ येथील दिनांक ७/३/२०१८ च्या शासन निर्णयामधील अटी व शर्ती सदर प्रकरणीही लागू राहतील.