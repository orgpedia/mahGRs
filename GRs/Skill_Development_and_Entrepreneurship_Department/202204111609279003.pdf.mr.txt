# Page 1
सन २०२१ - २०२२ पासुन कायमविना अनुदान तत्वावर नवीन खाजगी औद्योगिक प्रशिक्षण संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय/ जादा तुकडया सुरु करण्यास इरादापत्र (LOI) देण्याबाबत...
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : आयटीआय- २०२१/प्र.क्र.११७/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ११ एप्रिल, २०२२
वाचा :
१) कौशल्य विकास व उद्योजकता विभाग शासन निर्णय क्रमांक:- आयटीसी २२१७/प्र.क्र.२३२/व्यशि-३, दिनांक ०७फेब्रुवारी, २०१८
२) शासन शुध्दीपत्रक क्र. आयटीसी-२२१७/प्र.क्र.२३२/व्यशि-३, दि. २३ मे, २०१९
३) विभागाचे पत्र क्र.व्हिओसी-२०१७/प्र.क्र.१५७/व्यशि-४, दि. १२ जुन, २०२० ४) संचालक,व्यवसाय शिक्षण व प्रशिक्षण संचालनालय यांचे पत्र क्र.०८/खाऔप्रसं/इरादापत्र / प्रस्ताव २०२०/०४, दि.०८.०१.२०२१
५) संचालक,व्यवसाय शिक्षण व प्रशिक्षण संचालनालय यांचे पत्र क्र.०८/खाऔप्रसं/इरादापत्र / प्रस्ताव २०२१/२७, दि.२६.०४.२०२१
६) संचालक, व्यवसाय शिक्षण व प्रशिक्षण संचालनालय यांचे पत्र क्र.०८/खाऔप्रसं/इरादापत्र/प्रस्ताव २०२१/५०, दि.१९.०७.२०२१
७) संचालक, व्यवसाय शिक्षण व प्रशिक्षण संचालनालय यांचे पत्र क्र.०८/खाऔप्रसं/इरादापत्र/प्रस्ताव २०२१/६०, दि.११.०८.२०२१
८) विभागाचे पत्र क्र. आयटीआय-२०२१/प्र.क्र.११७/व्यशि-३, दि.०९.१२.२०२१ ९) डिजीटी, नवी दिल्ली यांचे पत्र क्र. AFF०११(५१)/२/२०२०-O/O DIR (TC), dated ०८.०७.२०२१.
१०)डिजीटी, नवी दिल्ली यांचे पत्र क्र. DGT-११०१२/४/२०२१ DIR (TC), dated ०४.०८.२०२१,२२.०९.२०२१,२३.०९.२०२१
११)डिजीटी, नवी दिल्ली यांचे पत्र क्र. DGT/१/२०२१/१२-O/o DD(TC), dated ०५.०९.२०२१
१२) डिजीटी, नवी दिल्ली यांचे पत्र क्र. Aff०११(५१)/३/२०२२०/० DIR (TC), dated २१.०२.२०२२
१३) संचालक, व्यवसाय शिक्षण व प्रशिक्षण संचालनालय यांचे पत्र क्र. खाऔप्रसं/ इरादापत्र/प्रस्ताव-२०२२/१७, दि.०७.०३.२०२२
# Page 2
शासननिर्णयक्रमांक: आयटीआय २०२१/प्र.क्र.११७/व्यशि-३
प्रस्तावना: कौशल्य विकास व उदयोजकता विभाग, शासन निर्णय दि. ०७ फेब्रुवारी, २०१८च्या शासन निर्णयान्वये कायम विनाअनुदान तत्त्वावर नवीन खाजगी औद्योगिक प्रशिक्षण संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी, व्यवसाय बदल करण्याकरिता ऑनलाईन पध्दतीने शासनाचे इरादापत्र (LOI) प्राप्त करण्यासाठीच्या प्रमाणित कार्यपध्दतीस मान्यता देण्यात आलेली आहे. उपरोक्त शासन निर्णय दि. २३ मे, २०१९च्या शासन शुध्दीपत्रकान्वये कार्यपध्दतीत सुधारणा करण्यात आलेली असून खाजगी औद्योगिक प्रशिक्षण संस्थांना ईरादापत्राकरीता प्रत्यक्ष पडताळणी वगळून संस्थांनी ऑनलाईन पध्दतीने सादर केलेल्या कागदपत्रांची छाननी करण्यात येऊन कागदपत्रांच्या व हमीपत्राच्या आधारे संगणक प्रणालीव्दारे राज्य शासनाचे इरादापत्र देण्यास मान्यता देण्यात आलेली आहे.
शासन पत्र दिनांक १२ जून, २०२० अन्वये शैक्षणिक वर्ष २०२१-२२ पासून कायमविना अनुदान तत्त्वावर नवीन खाजगी औ.प्र. संस्था सुरु करणे आणि विद्यमान खाजगी औ.प्र. संस्थांमध्ये नवीन व्यवसाय/जादा तुकडी / व्यवसाय बदल करण्याकरिता शासनाचे इरादापत्र (LOI) प्राप्त करण्याकरीता शासनाने स्वतंत्र कार्यक्रमास मान्यता दिली आहे. त्यानुसार संदर्भ ४ ते ७ व १३ अन्वये संचालक, व्यवसाय शिक्षण व प्रशिक्षण संचालनालया यांचेकडून आवश्यक मानकांची पुर्तता करणाऱ्या ६२ नवीन व २६ विद्यमान खाजगी औद्योगिक प्रशिक्षण संस्थाची नवीन व्यवसाय सुरु करण्याकरीताच्या इरादापत्राकरीता शिफारस करण्यात आलेली आहे. तसेच आवश्यक मानकांची पुर्तता न करणाऱ्या ११८ संस्थांची शिफारस करण्यात आलेली नाही. अशा शिफारस नाकारण्यात आलेल्या संस्थांना कळविण्याची जबाबदारी संचालनालयाची राहील व सदर संस्था शासन निर्णय दिनांक ०७.०२.२०१८ नुसार आवश्यक शुल्क भरुन ०१ वर्षाच्या आत त्रुटींची पुर्तता करु शकतील.
तरी संचालनालयाकडून शिफारस करण्यात आलेल्या नवीन संस्था व विद्यमान संस्थांमध्ये नवीन व्यवसाय / जादा तुकडया यांना कायम विना अनुदान तत्वावर खालील अटी व शर्तीच्या अधीन राहुन इरादापत्र देण्याची बाब शासनाच्या विचाराधीन होती.
शासन निर्णय : सन २०२१ - २०२२ या वर्षापासून कायम विना अनुदान तत्वावर नवीन खाजगी औद्योगिक प्रशिक्षण संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी सुरु करण्याकरीता सोबत जोडलेल्या सहपत्र “अ” मध्ये नमूद ६२ नवीन खाजगी औद्योगिक प्रशिक्षण संस्थांना आणि सहपत्र “ब” मध्ये नमूद २६ विद्यमान खाजगी औद्योगिक प्रशिक्षण संस्थांमध्ये नवीन व्यवसाय/जादा तुकडी सुरु करण्याकरीता कायम विनाअनुदान तत्वावर खाजगी संस्थांना खालील अटी व शर्तीच्या अधिन राहून इरादापत्र (LOI) देण्यात येत आहे.
अटी व शर्ती:
१. व्यवसाय अभ्यासक्रम कायमस्वरुपी विनाअनुदान तत्वावर चालविण्यात येतील.
२. ज्या व्यवसाय अभ्यासक्रमांसाठी राज्यशासनाचे इरादापत्र (LOI) निर्गमित करण्यात येत आहे त्या सर्व व्यवसाय अभ्यासक्रमांसाठी डी.जी.टी, नवी दिल्ली यांचे मानकांनुसार आवश्यक यंत्रसामुग्री, जागा, वीजपुरवठा, अर्हताधारी कर्मचारी वर्ग व इतर बाबींची १०० टक्के पुर्तता संस्थेने करणे बंधनकारक राहील.
पृष्ठपैकीर ४
# Page 3
शासननिर्णयक्रमांक: आयटीआय २०२१/प्र.क्र.११७/व्यशि-३
३. इरादापत्र (LOI) देण्यात येत असलेल्या संस्थांना डी.जी.टी, नवी दिल्ली यांचे संलग्नता निकषानुसार (Affiliation Norms ) आवश्यक त्या सर्व बाबींची १०० टक्के पूर्तता करुन डी.जी.टी., नवी दिल्ली यांची संलग्नता प्राप्त करुन घ्यावी लागेल तसेच डी.जी.टी., नवी दिल्ली यांची संलग्नता प्राप्त झाल्यानंतर व्यवसाय शिक्षण व प्रशिक्षण संचालनालयाकडून प्रवेशास परवानगी प्राप्त करुन घ्यावी लागेल. सदर परवानगी प्राप्त झाल्याशिवाय प्रत्यक्ष विद्यार्थी प्रवेश करता येणार नाही अन्यथा संबंधित संस्था “महाराष्ट्र राज्यात कृषि, पशु व मत्स्य विज्ञान, आरोग्य, उच्च तंत्र व व्यवसाय शिक्षण यामधील अनाधिकृत संस्था स्थापन करणे आणि अनाधिकृत अभ्यासक्रम पाठ्यक्रम सुरु करणे (प्रतिबंध) अधिनियम, २०१३" प्रमाणे कायदेशिर कारवाईस पात्र राहील.
४. सदर संस्थांना प्रवेशपरवानगी पत्र निर्गमित करताना त्या संस्थेने नियमानुसार सर्व बाबींची पुर्तता केली आहे किंवा नाही याची तपासणी करण्याची जबाबदारी संचालनालयाची राहील.
५. कौशल्य विकास व उदयोजकता विभाग शासन निर्णय दि.०७/०२/२०१८ नुसार नवीन खाजगी औद्योगिक प्रशिक्षण संस्थेसाठी प्रथम चार तुकडयांपर्यत रु. १,००,०००/- व त्यापुढील प्रत्येक तुकडीस रु.२५०००/- तसेच विद्यमान संस्थेसाठी रु. २५०००/- प्रति तुकडी इतकी अनामत रक्कम संचालनालयास भरल्याशिवाय प्रवेशास परवानगी दिली जाणार नाही.
६. डी.जी.टी., नवी दिल्ली यांची संलग्नता व व्यवसाय शिक्षण प्रशिक्षण संचालनालयाकडून प्रत्यक्ष प्रवेशास परवानगी प्राप्त नसताना विद्यार्थ्यांना प्रवेश देऊ नयेत, असे अनाधिकृत प्रवेश दिल्यास सदर प्रवेशित विद्यार्थ्यांना कोणत्याही समुचित प्राधिकरणाच्या परिक्षेस बसण्याची परवानगी देण्यात येणार नाही व त्यामुळे उदभवणाऱ्या सदर विद्यार्थ्यांच्या शैक्षणिक नुकसानाची जबाबदारी संस्थेची राहील.
७. विद्यार्थ्यांना प्रवेश देण्याबाबत जे शासकीय प्रचलित नियम आहेत त्यानुसार प्रवेश देणे बंधनकारक आहे, त्यानुसार प्रवेश देण्यात येतील.
८. महाराष्ट्र शासन व डि.जी.टी. नवी दिल्ली यांनी मान्यता दिलेल्या व्यवसाय अभ्यासक्रमाकरिता मंजूर प्रवेशक्षमतेपेक्षा अधिकचे प्रवेश दिले जाणार नाहीत.
९. संस्थेस सदर शासन निर्णय निर्गमित होणाऱ्या दिनांकापासुन ३ वर्षाच्या आत डी.जी.टी, नवी दिल्ली यांच्याकडून संलग्नता मिळविणे बंधनकारक राहील. अन्यथा नवीन खाजगी औद्योगिक प्रशिक्षण संस्था व विद्यमान खाजगी औद्योगिक प्रशिक्षण संस्थेतील नवीन व्यवसाय, जादा तुकडी, व्यवसाय बदल इ. करिता देण्यात आलेले इरादापत्र आपोआप संपुष्टात येईल व अशा प्रसंगी संस्थांना इरादापत्राकरीता नव्याने अर्ज करावा लागेल.
१०. नवीन खाजगी औद्योगिक प्रशिक्षण संस्था सुरु करण्यांसाठी तसेच विद्यमान खाजगी औद्योगिक प्रशिक्षण संस्थेमध्ये नवीन अभ्यासक्रम, जादा तुकडी सुरु करण्यासाठी इरादापत्र (LOI) मान्यता देण्यात आलेल्या संस्थांच्या व्यवसाय अभ्यासक्रमाकरिता शासनाच्या, डी.जी.टी. नवी दिल्ली व व्यवसाय शिक्षण व प्रशिक्षण संचालनालय यांच्या प्रचलित नियमात वेळोवेळी जे बदल होतील तसेच राज्य शासनाचे / संचालनालयाचे वेळोवेळी निर्गमित होणारे आदेशाचे पालन काटेकोरपणे न केल्यास किंवा
पृष्ठ४पैकी३
# Page 4
शासननिर्णयक्रमांक: आयटीआय २०२१/प्र.क्र.११७/व्यशि-३
प्रवेश,संलग्नता,परिक्षा इ. बाबत कोणत्याही स्वरुपाची अनियमितता केल्यास संस्थेस देण्यात आलेले इरादापत्राची मान्यता तात्काळ रद्द करण्यात येईल.
११.शासनाने निश्चित केलेले प्रशिक्षण शुल्क व अन्य शुल्क खाजगी औद्योगिक प्रशिक्षण संस्थेस बंधनकारक राहील व या व्यतिरिक्त कोणतेही शुल्क संस्थेस प्रशिक्षणार्थ्याना आकारता येणार नाही.
१२.प्रत्यक्ष विद्यार्थी प्रवेशाची संख्या सतत तीन वर्ष मंजुर प्रवेश क्षमतेच्या ५०% पेक्षा कमी असल्यास अभ्यासक्रमाची मान्यता आपोआप रद्द होईल.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20