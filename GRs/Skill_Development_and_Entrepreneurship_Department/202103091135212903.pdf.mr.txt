# Page 1
महाराष्ट्र राज्य नाविन्यता सोसायटींतर्गत “महाराष्ट्र राज्य नाविन्यपूर्ण स्टार्टअप धोरण" (कार्यक्रम) व “महाराष्ट्र राज्य नाविन्यता सोसायटी” याकरीता नवीन लेखाशीर्ष उघडण्यास मंजूरी देणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : कौविउ-२०२१/प्र.क्र.३९/उद्योजकता (अभियान-१)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ०५ मार्च, २०२१.
वाचा : १) नियोजन विभाग, शासन निर्णय क्र.SIC २११३/C.R.१/२०१३/१४७१, दिनांक ०४/०३/२०१४.
२) नियोजन विभाग, शासन निर्णय क्र.एसआयसी-२११३/प्र.क्र.१/२०१४/१४७१, दिनांक २३/०७/२०१४.
३) नियोजन विभाग, शासन निर्णय क्र.रानाप-४०१६/प्र.क्र.४४/ का.१४७१-अ, दि.१०/०५/२०१६.
४) कौशल्य विकास व उद्योजकता विभाग शासन निर्णय क्र.कौविउ २०१६/प्र.क्र.७७/अभियान-१/ दिनांक ०३/०७/२०१७.
५) कौशल्य विकास व उद्योजकता विभाग शासन निर्णय क्र.कौविउ-२०१७/प्र.क्र.२४३/अभियान-१/ दिनांक ०५/०२/२०१८.
६) नियोजन विभाग, परिपत्रक क्र. : डिएपी-१०१८/प्र.क्र.१३०/का-१४८१/दिनांक २९/०९/२०१८.
७) मा. महालेखापाल, (लेखा व अनुज्ञेयता), महाराष्ट्र-१, मुंबई यांचे पत्र क्र.सं. :ख.वि./चा-१/ कौशल्य विकास व उद्योजकता विभाग/युओआर-०३/२०१८-१९/७२०, दि.२४/१०/२०१९.
प्रस्तावना : महाराष्ट्र राज्य नाविन्यता सोसायटीची संस्था नोंदणी अधिनियम, १८६० अंतर्गत नोंदणी करणे व अनुषंगिक Memorandum of Association (MoA) ला संदर्भाधीन अ.क्र.४ येथील दिनांक ०३/०७/२०१७ रोजीच्या शासन निर्णयान्वये मान्यता देण्यात आलेली आहे. तसेच राज्याच्या औद्योगिक तसेच आर्थिक विकासास चालना देण्यासाठी आणि देशातील बेरोजगारीच्या समस्येवर उपाययोजना करण्यासाठी नाविन्यपूर्ण संकल्पांवर आधारीत उद्योगांना प्रोत्साहन देण्याच्या उद्देशाने संदर्भाधीन अ.क्र. ५ येथील दिनांक ०५/०२/२०१८ रोजीच्या शासन निर्णयान्वये महाराष्ट्र राज्य नाविन्यपूर्ण स्टार्टअप धोरण, २०१८ ला मान्यता देण्यात आली आहे.
२. महाराष्ट्र राज्य नाविन्यपूर्ण स्टार्टअप धोरण, २०१८ चा कालावधी २०१८ ते २०२३ असा एकुण ५ वर्षांचा असून, या धोरणांतर्गत पुढील पाच वर्षात १५ इन्क्यूबेटर्सचा विकास करुन एंजल फंड व सीड फंड च्या माध्यमातून ५,००० कोटीची गुंतवणूक आकर्षित करण्यात येणार आहे. तसेच याद्वारे १०,००० स्टार्ट-अप ना सुविधांचा लाभ देऊन ५,००,००० रोजगार/स्वयंरोजगाराच्या संधी निर्माण करण्याचे लक्ष्य ठरविण्यात आले आहे. सदर धोरणांतर्गत स्टार्ट-अप करिता नाविन्यपूर्ण क्लस्टर विकसित करण्यात येत असून स्टार्ट अप ना विविध प्रकारच्या सेवा व सुविधा पुरविण्यासाठी उच्च शैक्षणिक संस्था, संशोधन व विकास संस्था आणि औद्योगिक क्षेत्र यांच्या सहकार्याने इन्क्यूबेटर्स (Virtual Incubator सह), तीन जागतिक दर्जाचे Accelerators, Scalerators व Start-up Park विकसित करण्यात येत असून या धोरणांतर्गत Grand Challenges, Start-up Week, Quality Testing & Certification, Maharashtra Virtual Incubation Centre, Intellectual Property Rights यांसारख्या कार्यक्रमांचे आयोजन करण्यात येते.
# Page 2
शासन निर्णय क्रमांकः कौविउ-२०२१/प्र.क्र.३९/उद्योजकता (अभियान-१)
नियोजन विभागाच्या दिनांक २७/०६/२०१४ रोजीच्या शासन निर्णयानुसार जिल्हा वार्षिक योजनेंतंर्गत नाविन्यपूर्ण योजनांसाठी राखून ठेवलेल्या निधीपैकी ०.५% निधी स्टेट इनोव्हेशन कौन्सिलसाठी महाराष्ट्र राज्य नाविन्यता सोसायटीस हस्तांतरीत करण्यात येत होता सदर निधीमधून उपरोक्त कार्यक्रमांना मान्यता देण्यात येत होती. तथापि, नियोजन विभागाच्या दिनांक २९/०९/२०१८ रोजीच्या शासन परिपत्रकान्वये महाराष्ट्र राज्य नाविन्यता सोसायटीच्या प्रशासकीय खर्चासाठी व इतर उपक्रमांसाठी
उपलब्ध करुन द्यावयाचा निधी हा जिल्हा योजनेतून न देता कौशल्य विकास व उद्योजकता विभागाकडून राज्य स्तरावरुन उपलब्ध करणे आवश्यक असल्याचे नमूद करुन यापुढे राज्य नाविन्यता सोसायटीस जिल्हा योजनेतून नियतव्यय उपलब्ध करुन देण्यात येणार नाही, असे नमूद केले आहे. नियोजन विभागाच्या उपरोक्त परिपत्रकास अनुसरुन कौशल्य विकास, रोजगार व उद्योजकता विभागाच्या "महाराष्ट्र राज्य नाविन्यपूर्ण स्टार्टअप धोरण, २०१८” अंतर्गत राबवावयाच्या विविध उपक्रमाकरीता निधी उपलब्ध होण्यासाठी तसेच महाराष्ट्र राज्य नाविन्यता सोसायटीच्या प्रशासकीय कामकाजाकरीता नवीन लेखाशीर्ष उघडण्याची बाब शासनाच्या विचाराधीन होती.
शासन निर्णय :
महाराष्ट्र राज्य नाविन्यपूर्ण स्टार्टअप धोरण, २०१८ अंतर्गत राबवावयाच्या विविध उपक्रमाकरीता निधी उपलब्ध होण्यासाठी तसेच महाराष्ट्र राज्य नाविन्यता सोसायटीच्या प्रशासकीय कामकाजाकरीता खालीलप्रमाणे दोन नवीन लेखाशीर्ष उघडण्यास मा. महालेखापाल, (लेखा व अनुज्ञेयता), महाराष्ट्र - १, मुंबई यांनी त्यांच्या पत्र क्र.सं. : ख. वि./चा-१ / कौशल्य विकास व उद्योजकता विभाग/युओआर-०३/२०१८-१९/ ७२०, दि.२४/१०/२०१९ अन्वये मान्यता दिली आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| १. | महाराष्ट्र राज्य नाविन्यपूर्ण स्टार्टअप धोरण मागणी क्र. झेडए - ०२ २२३०- कामगार व सेवायोजन ०२- सेवायोजन सेवा ००१, संचालन व प्रशासन (०१) सेवायोजन संचालक (०१) (१३) महाराष्ट्र राज्य नाविन्यपूर्ण स्टार्टअप धोरण (कार्यक्रम), ३१ सहायक अनुदाने (वेतनतर) (२२३० ए ३३४) | Maharashtra State Innovative Start up Policy Demand No. ZA-02 2230- Labour and employment 02- Employment service 001, Direction and Administration (01) Director of Employment (01) (13) Maharashtra State Innovative Startup Policy (Scheme), 31 Grants-in-aid (Non-Salary) (2230 A334 ) |
| २. | महाराष्ट्र राज्य नाविन्यता सोसायटी मागणी क्र. झेडए - ०२ २२३०- कामगार व सेवायोजन ०२- सेवायोजन सेवा ००१, संचालन व प्रशासन (०१) सेवायोजन संचालक (०१) (१४) महाराष्ट्र राज्य नाविन्यता सोसायटी  |  (कार्यक्रम) (२२३० ए ३४३) | Maharashtra State Innovation Society Demand No. ZA-02 2230- Labour and employment 02- Employment service 001,Direction & Administration (01) Director of Employment (01) (14) Maharashtra State Innovation Society (Scheme) (2230 A343) |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः कौविउ-२०२१/प्र.क्र.३९/उद्योजकता (अभियान-१)
२. या योजनेअंतर्गंत “आयुक्त, कौशल्य विकास रोजगार व उद्योजकता आयुक्तालय, कोकण भवन, नवी मुंबई यांना महाराष्ट्र राज्य नाविन्यता सोसायटीच्या कार्यक्रमाची अंमलबजावणी करण्यासाठी “नियंत्रण अधिकारी” तथा “नोडल एजन्सी” म्हणून घोषित करण्यात येत आहे. तसेच सहायक संचालक (लेखा), कौशल्य विकास रोजगार व उद्योजकता आयुक्तालय, कोकण भवन, नवी मुंबई यांना “आहरण व संवितरण अधिकारी” म्हणून घोषित करण्यात येत आहे.
३. सदर शासन निर्णय मा. महालेखापाल, (लेखा व अनुज्ञेयता), महाराष्ट्र - १, मुंबई यांनी त्यांच्या पत्र क्र.सं.:ख.वि./चा-१/कौशल्य विकास व उद्योजकता विभाग / युओआर-०३/२०१८-१९/७२०, दि.२४/१०/२०१९ अन्वये प्राप्त मान्यतेने तसेच नियोजन विभागाच्या अनौपचारिक सं.क्र. ८८/१४७१, दिनांक ०३/०३/२०२० व वित्त विभागाच्या अनौपचारिक सं.क्र.६४/२०१९/व्यय-६, दि.३०/०३/२०१९ अन्वये प्राप्त सहमतीनुसार निर्गमित करण्यात येत आहे.