# Page 1
MAGIC (Marathwada Accelerator for Growth & Incubation Council) यांच्याद्वारे औद्योगिक प्रशिक्षण संस्था, जालना मध्ये Incubation Centre उभारणी करणे व त्याबाबतचा सामंजस्य करार करणेबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक :- आयटीआय-२०२३/प्र.क्र. १५१ / व्यशि-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक :- ११ ऑक्टोबर, २०२३
वाचा :- १. संचालक, व्यवसाय शिक्षण व प्रशिक्षण संचालनालय यांचे पत्र क्र. ०७/सीटीएस/ MAGIC औप्रसं जालना/२०२३/७५० दि. ०५/०९/२०२३ २. जिल्हाधिकारी कार्यालय, जालना यांच्या कार्यालयाचे जिल्हा नियोजन अधिकारी, जालना यांचे पत्र क्र. जिनिस / जिवायो/२०२३-२४/१२१५ दि. १२ सप्टेंबर, २०२३ प्रस्तावना :
District Strategic Plan तयार करण्यासाठी जिल्हाधिकारी, जालना यांच्या अध्यक्षतेखाली दिनांक १२ जून, २०२३ रोजी बैठक संपन्न झाली. सदर बैठकीत उद्योजकांचे व शैक्षणिक संस्थांचे प्रतिनिधी आणि सर्व विभाग प्रमुखांनी MAGIC (Marathwada Accelerator for Growth & Incubation Council) छत्रपती संभाजी नगरच्या धर्तीवर जालना जिल्हयातील मानव संसाधनाच्या नवसंकल्पनांना मूर्त स्वरुप येण्यासाठी आयटीआय, जालना येथे उपलब्ध जागेवर जालना जिल्हयासाठी इनक्युबेशन सेंटर सुरु करणे आवश्यक असल्याची बाब प्रस्तुत केली.
२. जालना जिल्हा सिड हब आणि स्टिल हब म्हणून ओळखला जातो. जिल्हयातील मातीत उपजत उद्योजकीय दृष्टीकोन आहे. आयटीआय विद्यार्थ्यांमध्येही हा वेळोवेळी उद्योजकीय, नाविन्यता दृष्टीकोन
पहावयास मिळतो. मागील वर्षी स्टार्टअप यात्रेत आयटीआय जालन्याच्या विद्यार्थ्यांनी ५ नाविन्यपूर्ण विक्रियोग्य वस्तू तयार करुन प्रदर्शित केल्या आहेत.
३. MAGIC ITI Jalna, Incubation Centre हे जालना जिल्ह्यातील ८ शासकीय व ०४ खाजगी आयटीआय चे विद्यार्थी, स्टाफ आणि जिल्ह्यातील नवउद्योजक यांच्यासाठी नाविन्यता व उद्योजकता वाढीसाठी Growth Engine ठरु शकते.
४. MAGIC (Marathwada Accelerator for Growth & Incubation Council) “मॅजिक सेक्शन ८ अंतर्गत नोंदणी असलेली, चेंबर ऑफ मराठवाडा इन्डस्ट्रिज अॅन्ड अॅग्रीकल्चर (MASIA) व्दारा निर्मित असून त्यास महाराष्ट्र राज्य इनोव्हेशन सोसायटी (MSINS) व्दारा मान्यता आहे.
त्याअनुषंगाने MAGIC (Marathwada Accelerator for Growth & Incubation Council) यांच्यादवारे औद्योगिक प्रशिक्षण संस्था, जालना येथे इनक्युबेशन सेंटर सुरु करण्याची बाब शासनाच्या
# Page 2
शासन निर्णय क्रमांक: आयटीआय-२०२३/प्र.क्र. १५१ / व्यशि-३
विचाराधिन होती. मंत्रिमंडळाच्या दिनांक १६ सप्टेंबर, २०२३ रोजी प्राप्त झालेल्या मान्यतेनुसार शासन खालिलप्रमाणे निर्णय घेत आहे.
शासन निर्णय : MAGIC (Marathwada Accelerator for Growth & Incubation Council) यांच्याव्दारे औद्योगिक प्रशिक्षण संस्था, जालना येथे Incubation Centre उभारणीकरिता व सुरु करण्यास तसेच याकरीता संचालक, व्यवसाय शिक्षण व प्रशिक्षण व MAGIC यांचेदरम्यान सामंजस्य करार करण्यास मान्यता देण्यात येत आहे.
सदर Incubation Centre करीता आयटीआय, जालना येथील उपलब्ध असणाऱ्या वर्कशॉप २ मधील पहिल्या मजल्यावरील २२२५ चौरस फुट आणि तळमजल्यावर ८०७५ चौरस फुट अशा प्रकारे एकूण १०,३०० चौरस फुट जागेवर इन्क्युबेशन सेंटर स्थापित करण्यासाठी मान्यता देण्यात येत आहे.
MAGIC ITI Jalna, Incubation Centre सुरु करण्याकरीता प्रस्तावित कार्यपध्दतीस पुढीलप्रमाणे मान्यता देण्यात येत आहे.
१. MAGIC मार्फत केवळ सेंटर चालविले जाईल.
२. MAGIC (Marathwada Accelerator for Growth & Incubation Council) यांनी महाराष्ट्र राज्य नाविन्यता सोसायटीच्या इन्क्युबेटर्स साठीच्या शासन नियमावलीनुसार तांत्रिक मान्यता घेण्यात यावी.
३. विनामूल्य जागा वापराबाबत व MAGIC (Marathwada Accelerator for Growth & Incubation Council) या इनक्युबेशन सेंटरची उभारणी शासकीय औद्योगिक प्रशिक्षण संस्था, जालना संस्थेमध्ये करण्याबाबत संचालक, व्यवसाय शिक्षण व प्रशिक्षण संचालनालय (DVET) व MAGIC यांचे दरम्यान सामजंस्य करार (MOU), १० वर्षासाठी करण्यात यावा.
४. MAGIC (Marathwada Accelerator for Growth & Incubation Council) सेंटर सुरु करतांना जालना आयटीआयमधील चालू असलेल्या शैक्षणिक अभ्यासक्रमात कोणताही खंड पडणार नाही, याची दक्षता घेवून आयटीआयमधील प्रशिक्षणार्थीच्या स्थलांतराची त्याच कार्यालयीन परिसरात व्यवस्था केल्यानंतरच MAGIC संस्थेला जागा उपलब्ध करुन देण्यात यावी.
५. जिल्हाधिकारी कार्यालय, जालना यांच्या कार्यालयाचे जिल्हा नियोजन अधिकारी, जालना यांचे जिल्हा निधीतुन (डीपीडीसी निधीमधून) नियोजन समितीमार्फत नाविन्यपूर्ण योजना म्हणून रु.१० कोटी एवढी तरतूद आयटीआय, जालना येथे Incubation Centre होणेकरिता भांडवली खर्चासाठी २ टप्प्यात करेल. त्यापैकी
पहिला टप्पा रु. ५ कोटी लगेच म्हणजेच सन २०२३-२४ या चालू आर्थिक वर्षात देण्यास मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांक: आयटीआय-२०२३/प्र.क्र. १५१ / व्यशि-३
६. पहिल्या टप्प्यातील भांडवली खर्च अंदाजे रु. ५ कोटी, एकरकमी जालना जिल्हा नियोजन समिती मार्फत MAGIC ला उपलब्ध करण्यात येईल. त्याकरीता MAGIC मार्फत कुठलीही अनामत अथवा सहभाग रक्कम घेतली जाणार नाही. तसेच सेंटर सुरु झाल्यानंतर ५ वर्षांनी सेंटरच्या उपयोगितेचे मूल्यांकन करुन पुढील ५ वर्षासाठी सेंटरच्या विकासासाठी जिल्हा नियोजन समितीकडून एकरकमी रु. ५ कोटी विकासनिधी MAGIC ला देण्यात येईल. अशाप्रकारे जिल्हा नियोजन समिती, जालना मार्फत दोन टप्प्यात रु.१० कोटी निधी MAGIC ला लक्ष्यांक पूर्णत्वाच्या (Target Oriented) आधारे हस्तांतरीत करण्यात येईल.
७. भांडवली खर्चासाठी (Capital Expenditure) रु. ५ कोटी जिल्हा नियोजन समितीमार्फत तात्काळ सन २०२३-२४ या वर्षात MAGIC ला वळते करावे. MAGIC त्यांच्या स्तरावरुन इमारत दुरुस्ती, नुतनीकरण, IT Infrastructure, Furniture इ.
उपलब्ध करतील. त्यासाठीचे नकाशे, अंदाजपत्रके MAGIC यांचे स्तरावर तयार करुन विहित कार्यपध्दतीने अंमलबजावणी करतील. व झालेल्या खर्चाचे उपयोगिता प्रमाणपत्र (Utilization Certificate) जिल्हाधिकारी, जालना यांना सादर करतील.
८. आवर्ती खर्च अंदाजे रु. ४८ लक्ष प्रतीवर्ष संपूर्ण (MOU) कालावधीसाठी MAGIC करेल.
९. सेंटरसाठी मनुष्यबळ नेमणूक, त्यांचे वेतन, विज-पाणी खर्च, इंटरनेट व दूरध्वनी इ.
प्रकारचा आवर्ती खर्च MAGIC मार्फत केला जाईल.
१०. भांडवली खर्च मिळाल्यानंतर MAGIC ३ महिन्यात सेंटरचे कार्यान्वयन करतील.
११. जिल्हास्तरावर जिल्हाधिकारी, जालना यांचे अध्यक्षतेखालील Progress Monitoring Committee समिती स्थापन करण्यात येईल. सदर जिल्हास्तर समितीमध्ये जिल्हाधिकारी, जालना (अध्यक्ष), मुख्य कार्यकारी अधिकारी, जिल्हा परिषद, जालना, मुख्य कार्यकारी अधिकारी, महाराष्ट्र राज्य नाविन्यता सोसायटी, मुंबई, प्राचार्य, आयटीआय, जालना व सहायक आयुक्त, कौशल्य विकास, जालना (सदस्य सचिव) हे शासनाचे प्रतिनिधीत्व करतील.
१२.आयटीआय मधून दरवर्षी किमान ५ नवसंकल्पना विकसित होण्याचे लक्ष्य MAGIC ला देण्यात यावे. सेंटरचा जास्तीत जास्त उपयोग आयटीआय मधील प्रशिक्षणार्थी घेतील, याची दक्षता घेण्यात यावी.
१३. सहायक आयुक्त, कौशल्य विकास, जालना ( सदस्य सचिव) हे दर तीन महिन्यानी Progress Monitoring Committee ची बैठक घेऊन इतिवृत्त मुख्य कार्यकारी अधिकारी, महाराष्ट्र राज्य नाविन्यता सोसायटी, मुंबई यांना सादर करतील.
उपरोक्त कार्यपध्दतीस अनुपालन करुन MAGIC (Marathwada Accelerator for Growth & Incubation Council) यांच्याव्दारे आयटीआय, जालना येथे Incubation Centre उभारणीकरिताची व सुरु करण्याची कार्यवाही करण्यात यावी.
पृष्ठ ४ पैकी ३
# Page 4
शासन निर्णय क्रमांक: आयटीआय-२०२३/प्र.क्र. १५१ / व्यशि-३