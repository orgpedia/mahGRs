# Page 1
महाराष्ट्र राज्य नाविन्यपूर्ण स्टार्टअप धोरण या योजनेंतर्गत निधी वितरीत करण्याबाबत.
(सन २०२३-२४ मागणी क्रमांक झेडए- २, लेखाशिर्ष २२३० ए ३३४)
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : कौविउ-२०२३/प्र.क्र.१०१/कौशल्य-२
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १२ जुलै, २०२३
वाचा : १. शासन परिपत्रक क्र. अर्थसं-२०२२/प्र.क्र.४०/अर्थ-३, दिनांक १२ एप्रिल, २०२३ २. महाराष्ट्र राज्य नाविन्यता सोसायटी, मुंबई यांचे दिनांक ०३ जुलै, २०२३ रोजीचे पत्र.
प्रस्तावना :
महाराष्ट्र राज्य नाविन्यपूर्ण स्टार्टअप धोरण या योजनेंतर्गत सन २०२२-२३ या आर्थिक
वर्षामध्ये, रु.४४.५३ कोटी (अक्षरी रुपये चव्वेचाळीस कोटी त्रेपन्न लाख फक्त) इतक्या निधीच्या १० टक्के
वितरीत व खर्च करण्यास संदर्भाधीन क्र. १ परिपत्रकान्वये मान्यता देण्यात आलेली आहे. महाराष्ट्र
राज्य नाविन्यता सोसायटी, मुंबई यांनी संदर्भाधीन पत्र क्र. २ अन्वये, महाराष्ट्र राज्य नाविन्यपूर्ण
स्टार्टअप धोरण या योजनेंतर्गत, सन २०२३-२४ या आर्थिक वर्षामध्ये, लेखाशिर्ष मागणी क्र. झेडए - २
(२२३० ए३३४) अंतर्गत अर्थसंकल्पीय तरतूदीमधील निधी उपलब्ध करून देण्याबाबतची विनंती
शासनास केली आहे. त्यानुसार महाराष्ट्र राज्य नाविन्यपूर्ण स्टार्टअप धोरणा अंतर्गत विविध उपक्रम
राबविण्यासाठी सन २०२३-२४ या आर्थिक वर्षाकरीता लेखाशिर्ष मागणी क्र. झेडए-२ (२२३० ए३३४ )
अंतर्गत अर्थसंकल्पीय तरतूदीपैकी रू.४.४५ कोटी (अक्षरी रुपये चार कोटी पंचेचाळीस लाख फक्त)
इतका निधी वितरीत करण्यास मान्यता देण्याची बाब शासनाच्या विचाराधीन होती.
शासन निर्णय :
महाराष्ट्र राज्य नाविन्यपूर्ण स्टार्टअप धोरणाची अंमलबजावणीकरिता महाराष्ट्र राज्य
नाविन्यता सोसायटीकडून राबविण्यात येत असलेल्या विविध उपक्रमाकरीता सन २०२३-२४ या
आर्थिक वर्षाकरीता लेखाशिर्ष मागणी क्र. झेडए-२ (२२३० ए३३४) अंतर्गत पुढीलप्रमाणे निधी वितरीत
करण्यात येत आहे.
# Page 2
शासन निर्णय क्रमांकः कौविउ-२०२३/प्र.क्र.१०१/कौशल्य-२
(रु. कोटीमध्ये )
२. सदरहू खर्च मागणी क्रमांक झेडए-२, २२३० कामगार व सेवायोजन, (०१) (१३) महाराष्ट्र नाविण्यपूर्ण स्टार्टअप धोरण लेखाशिर्ष २२३० ए ३३४, ३१- सहाय्यक अनुदाने (वेतनेतर) या लेखाशिर्षाखाली सन २०२३-२४ मध्ये मंजूर करण्यात आलेल्या तरतुदीमधून भागविण्यात यावा.
३. याकरिता आयुक्त, कौशल्य विकास, रोजगार व उद्योजकता यांना नियंत्रण अधिकारी, सहायक संचालक, लेखा यांना “आहरण व संवितरण अधिकारी” तसेच मुख्य कार्यकारी अधिकारी, महाराष्ट्र राज्य नाविन्यता सोसायटी यांना “नोडल एजन्सी” म्हणून प्राधिकृत करण्यात आले आहे.
४. सदर निधी आयुक्त, कौशल्य विकास, रोजगार व उद्योजकता आयुक्तालय, नवी मुंबई यांनी महाराष्ट्र राज्य नाविन्यता सोसायटी यांचेकडे वर्ग करुन याबाबतचे लेखे स्वतंत्र व अद्ययावत ठेवावेत.
उपरोक्त निधी ज्या कारणास्तव उपलब्ध करुन देण्यात आला आहे त्याच कारणास्तव खर्च करण्याची जबाबदारी मुख्य कार्यकारी अधिकारी, महाराष्ट्र राज्य नाविन्यता सोसायटी यांची राहील.
तसेच प्रत्यक्ष खर्चाचे उपयोगिता प्रमाणपत्र (Utilization Certificate) विहित कालमर्यादेत सादर करण्याची दक्षता घ्यावी. उक्त निधी खर्च करताना वित्त व नियोजन विभागाने वेळोवेळी निर्गमित केलेल्या मार्गदर्शक सूचना/अटी व शर्तीचे पालन करावे.
५. सदर निधी वित्तीय नियमपुस्तीका १९७८ नियम क्र. २७ (२) नुसार सक्षम प्राधिकारी यांचे मान्यतेने व वित्त विभाग, परिपत्रक क्र.अर्थसं-२०२२/प्र.क्र.४०/अर्थ-३, दिनांक १२ एप्रिल, २०२३ मधील सूचनांनूसार वितरीत करण्यात येत आहे.
# Page 3