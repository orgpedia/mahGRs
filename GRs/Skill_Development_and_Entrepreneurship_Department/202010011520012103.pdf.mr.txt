# Page 1
+२ स्तरावरील उच्च माध्यमिक व्यवसाय अभ्यासक्रमांचे (HSC Vocational) रुपांतरण करण्याच्या धोरणात्मक निर्णयाच्या अनुषंगाने शासनास शिफारस करण्यासाठी गठीत करण्यात आलेल्या समितीस मुदतवाढ देणेबाबत..
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : व्हिओसी-२०२०/प्र.क्र.०८/व्यशि-४
दुसरा मजला, मंत्रालय मुख्य इमारत, मादाम कामा मार्ग,
हुतात्मा राजगुरू चौक, मुंबई ४०० ०३२
दिनांक : ०१ ऑक्टोबर, २०२०
वाचा:- कौशल्य विकास व उद्योजकता विभाग शासन निर्णय क्रमांक व्हीओसी-२०२०/प्र.क्र.०८/ व्यशि-४, दि. १६ मार्च, २०२०.
प्रस्तावना:
विभागाच्या दिनांक १६ मार्च, २०२० रोजीच्या शासन निर्णयान्वये +२ स्तरावरील उच्च माध्यमिक व्यवसाय अभ्यासक्रमाचे (HSC Vocational) रुपांतरण करावयाच्या धोरणात्मक निर्णयाच्या अनुषंगाने शासनास शिफारस करण्यासाठी मा. श्री. विक्रम काळे, वि.प. स. यांच्या अध्यक्षतेखाली समिती गठीत करण्यात आली होती. सदर समितीस शासनास दोन महिन्याच्या कालावधीत अहवाल सादर करण्यात यावा, असे निदेशित करण्यात आले होते. सदर समितीस अहवाल सादर करण्याकरीता मुदतवाढ देण्याची बाब शासनाच्या विचाराधीन होती. त्यानुषंगाने शासन आता पुढीलप्रमाणे निर्णय घेत आहे.
शासन निर्णय :
+२ स्तरावरील उच्च माध्यमिक व्यवसाय अभ्यासक्रमांचे (HSC Vocational) रुपांतरण करण्याच्या धोरणात्मक निर्णयाच्या अनुषंगाने शासनास शिफारस करण्यासाठी मा. श्री. विक्रम काळे, वि.प. स. यांच्या अध्यक्षतेखाली गठीत करण्यात आलेल्या समितीस अहवाल सादर करण्यास दि.३० ऑक्टोबर,२०२० पर्यंत मुदतवाढ देण्यास या शासन निर्णयान्वये मान्यता देण्यात येत आहे.
२. +२ स्तरावरील उच्च माध्यमिक व्यवसाय अभ्यासक्रम (HSC Vocational) [पूर्वीचे नाव किमान कौशल्यावर आधारित व्यवसाय अभ्यासक्रम (MCVC)] योजनेस सन १९९७-९८ या वर्षापासून केंद्र शासनाने अनुदान देण्याचे बंद केले आहे. NSQF संलग्न नसलेल्या अभ्यासक्रमांना कोणतेही अर्थसहाय्य न देण्याबाबत केंद्र शासनाने त्या संदर्भातील अधिसूचनेत नमूद केले आहे. या पार्श्वभूमीवर सदर अभ्यासक्रमाऐवजी अन्य रुपांतरणाचे पर्याय व त्यानुषंगाने शिक्षक/ शिक्षकेतर कर्मचाऱ्यांचे समायोजनाबाबतचे पर्याय समितीने सुचवावेत.
३. तसेच समिती सदस्यांना बैठकीस उपस्थित रहाण्याकरिता प्रवास भत्ता व दैनदिन भत्ता नियमानुसार अनुज्ञेय राहील. सदर प्रयोजनावर होणारा खर्च संचालक, व्यवसाय शिक्षण व प्रशिक्षण संचालनालय यांनी त्यांना “कार्यालयीन खर्च" या उद्दिष्टाखाली प्राप्त अनुदानातून भागविण्यात यावा.
# Page 2
शासन निर्णय क्रमांकः व्हिओसी-२०२०/प्र.क्र.०८/व्यशि-४