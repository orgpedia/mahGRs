# Page 1
केंद्र शासनपुरस्कृत विद्यमान शासकीय औद्योगिक प्रशिक्षण संस्थांचा आदर्श औद्योगिक प्रशिक्षण संस्थेमध्ये दर्जावाढ करणे ही योजना
औ.प्र. संस्था, नाशिक जि. नाशिक या
संस्थेत राबविण्याकरीता नवीन लेखाशिर्ष व संगणक सांकेतांक मान्यता देणेबाबत”
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक :- आयटीआय- २०२१/प्र.क्र.११२/व्यशि-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २२ डिसेंबर, २०२१
वाचा :- संकीर्ण- ३३१५/प्र.क्र.१६/व्यशि-३ दिनांक १३.०७.२०२१
प्रस्तावना : केंद्र शासनपुरस्कृत विद्यमान शासकीय औद्योगिक प्रशिक्षण संस्थांचा आदर्श औद्योगिक प्रशिक्षण संस्थे ( Model ITIS) मध्ये दर्जावाढ करणे (Upgradation of existing Government ITIS into Model ITIs) ही योजना औ.प्र. संस्था, सातपूर जि. नाशिक या संस्थेत राबविण्यास दिनांक १३ जुलै, २०२१ च्या शासननिर्णयान्वये मान्यता देण्यात आलेली आहे.
आदर्श औद्योगिक प्रशिक्षण संस्था (Model ITI) ही योजना राबविण्याकरीता केंद्र शासनाने विहीत केलेल्या Implementation Manual नुसार सदर योजनेची अंमलबजावणी करणे आवश्यक आहे. सदर योजनेमध्ये औ.प्र. सस्थेत कालबाहय झालेले व्यवसाय बदलणे तसेच संस्थेच्या व्यवस्थापन समितीच्या सल्ल्यानुसार नवीन व्यवसाय सुरु करणे, अल्पमुदतीचे व्यवसाय राबविणे, टीसीपीसी सेलची स्थापना करणे संस्थेचा दर्जावाढ करणे इ. बाबी अंतर्भूत करण्यात आलेल्या आहेत.
सदर योजनेकरीताचा निधी अर्थसंकल्पित करण्यासाठी व आदर्श औद्योगिक प्रशिक्षण संस्था या योजनेवरील खर्च भागविण्यासाठी नवीन लेखाशिर्ष व संगणक सांकेतांक देण्याची बाब शासनाच्या विचाराधीन होती.
शासन निर्णय :
केंद्र शासनपुरस्कृत विद्यमान शासकीय औद्योगिक प्रशिक्षण संस्थांचा आदर्श औद्योगिक प्रशिक्षण संस्थे (Model ITIs) मध्ये दर्जावाढ करणे (Upgradation of existing Government ITIs into Model ITIs) ही योजना औ.प्र. संस्था, सातपूर जि. नाशिक या संस्थेत राबविण्यास दिनांक १३ जुलै, २०२१ च्या शासननिर्णयान्वये मान्यता देण्यात आलेली आहे.
आदर्श औद्योगिक प्रशिक्षण संस्था (Model ITI) ही योजना औ.प्र.संस्था, नाशिक येथे राबविण्याकरीता तसेच एकुण प्रकल्प किंमत रुपये ८.९९ कोटीला केंद्र शासनाने मान्यता देण्यात आलेली आहे. सदर केंद्रपुरस्कृत योजनेमध्ये केंद्र व राज्य शासन यांचा हिस्सा अनुक्रमे ७०:३० या प्रमाणात असणार आहे. या योजनेसाठी निधी अर्थसंकल्पित करण्यासाठी तसेच आदर्श औद्योगिक प्रशिक्षण संस्था या योजनेवरील होणारा खर्च भागविण्यासाठी सर्वसाधारण घटकासाठी केंद्र
# Page 2
शासन निर्णय क्रमांकःआयटीआय-२०२१/प्र.क्र.११२/व्यशि-३
हिश्याचे व राज्य हिश्याचे असे दोन नवीन लेखाशिर्ष व आठ अंकी सांकेताकास खालिलप्रमाणे मान्यता देण्यात येत आहे.
----------------------------------------------------------------------------------------------------------------------------------------------------
| मागणी क्रमांक | झेडए-२ |  |
| मुख्य लेखाशीर्ष | २२३० | कामगार, सेवायोजन व कौशल्य विकास |
| उपमुख्य लेखाशीर्ष | ०३ | प्रशिक्षण |
| गौण शीर्ष | ००३ | कारागीर व पर्यवेक्षक यांचे प्रशिक्षण |
| गट शीर्ष | (०३) | आदर्श औद्योगिक प्रशिक्षण संस्था |
| उप गट शीर्ष | (०३)(०१) | विद्यमान औद्योगिक प्रशिक्षण संस्थांचा आदर्श औद्योगिक प्रशिक्षण संस्थेमध्ये दर्जावाढ करणे (राज्य हिस्सा-३०%) (कार्यक्रम) |
| उप गट शीर्ष | (०३) (०२) | विद्यमान औद्योगिक प्रशिक्षण संस्थांचा आदर्श औद्योगिक प्रशिक्षण संस्थेमध्ये दर्जावाढ करणे ( केंद्र हिस्सा - ७०%) ( कार्यक्रम) |
----------------------------------------------------------------------------------------------------------------------------------------------------
तसेच प्रधानशिर्ष २२३० अंतर्गत (०३) (०१) या उप गटशीर्षासाठी ३० टक्के राज्य हिश्याकरीता २२३०ए७२८ असा संगणक सांकेतांक आहे. व ७० टक्के केंद्र हिश्यासाठी (०३)(०२) या उप गटशीर्षासाठी २२३०१७३७ असा संगणक सांकेतांक आहे.
सदर शासन निर्णय महालेखापाल कार्यालय (लेखा व हकदारी) - 1, महाराष्ट्र,मुंबई यांच्या क्र.सं:ख.वि/चा-१/कौशल्य विकास व उद्योजकता विभाग / युओअर-८३/२०२१-२२/४४० दिनांक १२.१०.२०२१ व वित्त विभाग अनौपचारीक संदर्भ क्र. ३५/अर्थ-१८ दिनांक २२.०९.२०२१ अन्वये दिलेल्या मान्यतेने निर्गमित करण्यात येत आहे.
# Page 3