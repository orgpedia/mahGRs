# Page 1
सन २०२५-२०२६ या वर्षाकरीता कायम विना
अनुदान तत्वावर नवीन खाजगी औद्योगिक
प्रशिक्षण संस्था सुरु करणे आणि विद्यमान खाजगी
औद्योगिक प्रशिक्षण संस्थांमध्ये नवीन
व्यवसाय/जादा तुकडया सुरु करण्यास इरादापत्र
( LOI ) देण्याबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय, क्रमांक : आयटीआय- २०२५/प्र.क्र.८३/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १४ जुलै, २०२५
संदर्भ :-
१) कौशल्य विकास व उद्योजकता विभाग, शासन निर्णय, क्रमांक:- आयटीसी
२२१७/प्र.क्र.२३२/व्यशि-३, दि. ०७ फेब्रुवारी,२०१८
२) शासन शुध्दीपत्रक, क्र. आयटीसी-२२१७/प्र.क्र.२३२/व्यशि-३ दि. २३ मे, २०१९
३) संचालक, व्यवसाय शिक्षण व प्रशिक्षण संचालनालय यांचे पत्र क्र.
०७/खा.औ.प्र.संस्था/इरादापत्र प्रस्ताव/२०२५/१९२, दि. ११.०४.२०२५
संचालक, व्यवसाय शिक्षण व प्रशिक्षण संचालनालय यांचे पत्र क्र.
४) ०७/खा.औ.प्र.संस्था/इरादापत्र प्रस्ताव/२०२५/२३५, दि. ०२.०५.२०२५
संचालक, व्यवसाय शिक्षण व प्रशिक्षण संचालनालय यांचे पत्र क्र.
५) ०७/खा.औ.प्र.संस्था/इरादापत्र प्रस्ताव/२०२५/२३६, दि. ०२.०५.२०२५
प्रस्तावना :-
कायम विनाअनुदान तत्तवावर नवीन खाजगी औद्योगिक प्रशिक्षण संस्था सुरु करणे आणि विद्यमान
खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी, व्यवसाय बदल करण्याकरिता
ऑनलाईन पध्दतीने शासनाचे इरादापत्र (LOI) प्राप्त करण्यासाठीच्या प्रमाणित कार्यपध्दतीस संदर्भ क्र. १
येथील दि.०७.०२.२०१८ च्या शासन निर्णयान्वये मान्यता देण्यात आलेली आहे. सदरहू शासन निर्णयाबाबत
संदर्भ क्र. २ येथील दि. २३ मे, २०१९ च्या शुध्दीपत्रान्वये कार्यपध्दतीत सुधारणा करण्यात आलेली असून
खाजगी औद्योगिक प्रशिक्षण संस्थांना इरादापत्राकरीता प्रत्यक्ष पडताळणी वगळून संस्थांनी ऑनलाईन
पध्दतीने सादर केलेल्या कागदपत्रांची छाननी करण्यात येऊन कागदपत्रांच्या व हमीपत्राच्या आधारे
संगणक प्रणालीव्दारे राज्य शासनाचे इरादापत्र देण्यास मान्यता देण्यात आलेली आहे.
२. कायम विनाअनुदान तत्वावर नवीन खाजगी संस्था सुरु करणे व विद्यमान संस्थेमध्ये तुकडीवाढ
करणेबाबत शासनाचे इरादापत्र प्राप्त करणेकरीता ऑनलाईन पोर्टल www.vti.dvet.gov.in दिनांक १
जानेवारी, २०२५ ते दिनांक ३० जानेवारी, २०२५ च्या दरम्यान सुरु करण्यात आले होते. सदर पोर्टलला
दिनांक १६ फेब्रुवारी, २०२५ पयंत मुदतवाढ देण्यात आली होती. अशा प्रकारे दि. १६ फेब्रुवारी, २०२५ पयंत
एकूण २९१ संस्थाचे अर्ज प्राप्त झालेले आहेत.
# Page 2
शासन निर्णय क्रमांकः आयटीआय- २०२५/प्र.क्र.८३/व्यशि-३
३. प्राप्त झालेल्या सर्व २९१ अर्जाची छाननी झालेली आहे. छाननी झालेल्या अर्जदारांना त्यांच्या त्रुटी
कळविण्यात आलेल्या असून ७ दिवसाच्या आत पोर्टलवर लॉगीन करुन त्यांची पूर्तता करण्याबाबत
कळविण्यात आलेले होते.
४. प्राप्त २९१ संस्थांच्या प्रस्तावापैकी ज्या संस्थांनी त्रुटींबाबत दस्तावेज सादर केलेले आहेत अशा
प्रस्तावांची अंतीम छाननी करण्यात आलेली असून १८१ संस्थांचे प्रस्ताव नाकारण्यायोग्य तसेच ११०
संस्थांचे प्रस्ताव शिफारस करण्यायोग्य आढळून आलेले आहेत.
शासन निर्णय :-
सन २०२५-२०२६ या वर्षापासून कायम विनाअनुदान तत्वावर नवीन खाजगी औद्योगिक प्रशिक्षण
संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी,
व्यवसाय बदल करण्याकरीता सोबत जोडलेल्या सहपत्र “अ” मध्ये नमूद २० कायम विनाअनुदान तत्वावर
नवीन खाजगी औद्योगिक प्रशिक्षण संस्था सुरु करणेकरीता आणि सहपत्र “ब” मध्ये कायम विनाअनुदान
तत्वावर ३२ विद्यमान खाजगी औद्योगिक प्रशिक्षण संस्थांमध्ये वाढीव व्यवसाय/वाढीव तुकडया सुरु
करण्याकरीता खालील अटी व शर्तीच्या अधिन राहून संबधित संस्थांना इरादापत्र (LOI) देण्यात येत आहे:-
अटी व शर्ती :-
(१)व्यवसाय अभ्यासक्रम कायमस्वरुपी विनाअनुदान तत्वावर चालविण्यात येतील.
(२)कायम विनाअनुदान तत्वावर नवीन खाजगी औद्योगिक प्रशिक्षण संस्था सुरु करणे आणि
विद्यमान खाजगी औद्योगिक प्रशिक्षण संस्थांत नवीन व्यवसाय/जादा तुकडया सुरु करणे,
व्यवसाय बदल करण्याकरीता इरादापत्र प्राप्त करण्यासाठी प्रमाणित कार्यपध्दतीस मान्यता
देण्यात आलेल्या शासन निर्णय, दि. ०७.०२.२०१८ व शासन शुध्दीपत्रक दि. २३.०५.२०१९
मधील व्यवसाय निवड, जागेचा मालकी हक्क, आर्थिक परिस्थिती, अर्ज प्रक्रिया व नोंदणी
शुल्क, हमी पत्र, संस्थेचा ठराव, इरादापत्र, अधिस्विकृती व संलग्नता, अनामत रक्कम जमा
करणे, प्रत्यक्ष प्रवेश परवानगी, प्रवेश पध्दती व प्रशिक्षण शुल्क, अवैध प्रवेश, इरादा पत्राच्या
कालावधीची वैधता, जमा खर्च इत्यादी बाबींचे काटेकोरपणे पालन करण्यात यावे.
(३)ज्या व्यवसाय अभ्यासक्रमांसाठी राज्य शासनाचे इरादापत्र (LOI) निर्गमित करण्यात येत आहे
त्या सर्व व्यवसाय अभ्यासक्रमांसाठी डी.जी.टी, नवी दिल्ली यांचे मानकांनुसार आवश्यक
यंत्रसामुग्री, जागा, विजपुरवठा, अर्हताधारी कर्मचारी वर्ग व इतर बाबींची १०० टक्के पुर्तता
संस्थेने करणे बंधनकारक राहील.
(४)इरादापत्र (LOI) करीता शिफारस करण्यात आलेल्या संस्थांना मंजूर व्यवसायांसाठी डी.जी.टी,
नवी दिल्ली यांचे संलग्नता निकषानुसार (Affiliation Norms ) आवश्यक त्या सर्व बाबींची १००
टक्के पूर्तता करुन डी.जी.टी., नवी दिल्ली यांची संलग्नता प्राप्त करुन घ्यावी लागेल तसेच
डी.जी.टी., नवी दिल्ली यांची संलग्नता प्राप्त झाल्यानंतर व्यवसाय शिक्षण व प्रशिक्षण
संचालनालयाकडून प्रवेशास परवानगी प्राप्त करुन घ्यावी लागेल. सदर परवानगी प्राप्त
झाल्याशिवाय प्रत्यक्ष विद्यार्थी प्रवेश करता येणार नाही. अन्यथा संबंधित संस्था “ महाराष्ट्र पृष्ट्ठ ५ पैकी २
# Page 3
शासन निर्णय क्रमांकः आयटीआय- २०२५/प्र.क्र.८३/व्यशि-३
राज्यात कृषि, पशु व मत्स्य विज्ञान, आरोग्य, उच्चतंत्र व व्यवसाय शिक्षण यामधील अनाधिकृत
संस्था स्थापन करणे आणि अनाधिकृत अभ्यासक्रम पाठयक्रम सुरु करणे (प्रतिबंध) अधिनियम,
२०१३” प्रमाणे कायदेशिर कारवाईस पात्र राहील.
(५)सदर संस्थांना प्रवेश परवानगी पत्र निर्गमित करताना त्या संस्थेने नियमानुसार सर्व बाबींची
पुर्तता केली आहे किंवा नाही याची तपासणी करण्याची जबाबदारी संचालनालयाची राहील.
(६)कौशल्य विकास व उदयोजकता विभाग, शासन निर्णय, दि.०७/०२/२०१८ नुसार नवीन
खाजगी औद्योगिक प्रशिक्षण संस्थेसाठी प्रथम चार तुकडयांपर्यत रु. १,००,०००/- व त्यापुढील
प्रत्येक तुकडीस रु. २५०००/- तसेच विद्यमान संस्थेसाठी रु. २५०००/- प्रति तुकडी इतकी
अनामत रक्कम संचालनालयास भरल्याशिवाय प्रवेशास परवानगी दिली जाणार नाही.
(७)डी.जी.टी., नवी दिल्ली यांची संलग्नता व व्यवसाय शिक्षण व प्रशिक्षण संचालनालयाकडून
प्रत्यक्ष प्रवेशास परवानगी प्राप्त नसताना विद्यार्थ्यांना प्रवेश देऊ नयेत, असे अनधिकृत प्रवेश
दिल्यास सदर प्रवेशित विद्यार्थ्यांना कोणत्याही समुचित प्राधिकरणाच्या परिक्षेस बसण्याची
परवानगी देण्यात येणार नाही व त्यामुळे उद्भवणाऱ्या सदर विद्यार्थ्यांच्या शैक्षणिक नुकसानाची
जबाबदारी संस्थेची राहील.
(८)विद्यार्थ्यांना प्रवेश देण्याबाबत जे शासकीय प्रचलित नियम आहेत, त्यानुसार प्रवेश देणे
बंधनकारक आहे, त्यानुसार प्रवेश देण्यात येतील.
(९)महाराष्ट्र शासन व डि.जी.टी., नवी दिल्ली यांनी मान्यता दिलेल्या व्यवसाय अभ्यासक्रमाकरिता
मंजूर प्रवेशक्षमतेपेक्षा अधिकचे प्रवेश दिले जाणार नाहीत.
(१०)ज्या आर्थिक वर्षात इरादापत्र प्राप्त होईल, ते आर्थिक वर्ष जोडून ३ वर्षाच्या आत डी.जी.टी.,
नवी दिल्ली यांच्याकडून संलग्नता मिळविणे बंधनकारक राहील. खाजगी औद्योगिक प्रशिक्षण
संस्थांना देण्यात येणाऱ्या इरादापत्राची वैधता ३ वर्षापर्यतच राहील, अन्यथा नवीन खाजगी
औद्योगिक प्रशिक्षण संस्था व विद्यमान खाजगी औद्योगिक प्रशिक्षण संस्थेतील नवीन
व्यवसाय,जादा तुकडी,व्यवसाय बदल इत्यादी करिता देण्यात आलेले इरादापत्र आपोआप
संपुष्ट्टात येईल.
(११) नवीन खाजगी औद्योगिक प्रशिक्षण संस्था सुरु करण्यांसाठी तसेच विद्यमान खाजगी
औद्योगिक प्रशिक्षण संस्थेमध्ये नवीन अभ्यासक्रम,जादा तुकडी सुरु करण्यासाठी इरादापत्र
(LOI) मान्यता देण्यात आलेल्या संस्थांच्या व्यवसाय अभ्यासक्रमाकरिता शासनाच्या,
डी.जी.टी., नवी दिल्ली व व्यवसाय शिक्षण व प्रशिक्षण संचालनालय यांच्या प्रचलित नियमात
वेळोवेळी जे बदल होतील तसेच राज्य शासनाचे /संचालनालयाचे वेळोवेळी निर्गमित होणारे
आदेशाचे काटेकोरपणे पालन न केल्यास किंवा प्रवेश, संलग्नता, परिक्षा इत्यादी बाबत
कोणत्याही स्वरुपाची अनियमितता केल्यास संस्थेस देण्यात आलेल्या इरादा पत्राची मान्यता
तात्काळ रद्द करण्यात येईल.
पृष्ट्ठ ५ पैकी ३
# Page 4
शासन निर्णय क्रमांकः आयटीआय- २०२५/प्र.क्र.८३/व्यशि-३
(१२) प्रवेश करण्यात येत असलेल्या सर्व व्यवसाय अभ्यासक्रमासाठी डी.जी.टी., नवी दिल्ली
यांच्या मानकांनुसार संस्थेत प्रशिक्षणासाठी विद्यमान खाजगी औद्योगिक प्रशिक्षण संस्थेत सोयी
सुविधा उपलब्ध असाव्यात.
(१३) शासनाने निश्चित केलेले प्रशिक्षण शुल्क व अन्य शुल्क खाजगी औद्योगिक प्रशिक्षण संस्थेस
बंधनकारक राहील व या व्यतिरिक्त कोणतेही शुल्क संस्थेस प्रशिक्षणार्थ्र्याना आकारता येणार
नाही.
(१४) प्रत्यक्ष विद्यार्थी प्रवेशाची संख्या सतत तीन वर्ष मंजुर प्रवेश क्षमतेच्या ५०% पेक्षा कमी
असल्यास अभ्यासक्रमाची मान्यता आपोआप रद्द होईल.
(१५) डिजीटी, नवी दिल्ली यांनी दिलेल्या सूचनेनुसार ज्या संस्थामध्ये तिसऱ्या पाळीमध्ये
व्यवसाय अभ्यासक्रमांच्या तुकडी सुरू आहेत, अशा संस्थांना तिसऱ्या पाळीमधील तुकड्या
डिएसटी मध्ये रुपांतरीत करण्यात यावा. तथापि राज्यशासनाचे ज्यांना ३ऱ्या पाळीमध्ये
तुकडीवाढीचे इरादापत्र प्राप्त होतील अशा संस्थांनी ३ऱ्या पाळीतील तुकडी फक्त डिएसटी
पध्दतीने सुरू करता येतील.
(१६)या शासन निर्णयान्वये सन २०२५-२६ मध्ये मान्यता देण्यात आलेल्या संस्थांना प्रक्रिया शुल्क
रु.१०,०००/- व त्रिवार्षिक मान्यता शुल्क रु.५०,०००/- आकारण्यात यावे. सदरचे मान्यता
शुल्क शैक्षणिक संस्थेच्या गुणवत्ता, नियंत्रण व दर्जावाढ करण्यासाठी वापरण्यात यावा.
याबाबतचे नियंत्रण कौशल्य, रोजगार, उद्योजकता व नाविन्यता विभागाचे जिल्हास्तरीय
जिल्हा व्यवसाय शिक्षण व प्रशिक्षण अधिकारी यांच्याकडे राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5
# Page 6
# Page 7
# Page 8
# Page 9
# Page 10
# Page 11
# Page 12