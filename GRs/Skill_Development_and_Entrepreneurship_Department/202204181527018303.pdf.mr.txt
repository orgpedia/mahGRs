# Page 1
परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेंतर्गत योजेनेच्या सभासदाचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत.
महाराष्ट्र शासन
कौशल्य रोजगार, उद्योजकता व नाविन्यता विभाग
शासन आदेश क्रमांक: सानुअ/२०२२/प्र.क्र.९०/व्यशि. ४
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : १८.०४.२०२२
वाचा :-१. वित्त विभाग, शासन निर्णय, क्रमांक : अंनियो-२०१७/प्र.क्र २९/ सेवा-४, दिनांक २९ सप्टेंबर, २०१८.
२. संचालक, व्यवसाय शिक्षण व प्रशिक्षण, मुंबई यांचे क्रमांक १५/DCPS/२०१९/४२,
दिनांक ०४.०१.२०१९ चे पत्र.
३. दिवंगत रविंद्र विनायक सपकाळे, पूर्णवेळ शिक्षक, शासकीय तांत्रिक विद्यालय व कनिष्ठ महाविद्यालय, जळगाव, जि.जळगाव यांच्या वारस (पत्नी) श्रीम. संघमित्रा रविंद्र सपकाळे यांचा दि.०४.०१.२०१९ चा अर्ज.
४. शासनाचे पत्र क्र. व्हिओसी-२०१९/प्र.क्र.८/व्यशि-४, दि.२१.०२.२०१९
५. शासनाचे स्मरणपत्र क्र. व्हिओसी-२०१९/प्र.क्र.८/व्यशि-४, दि.०३.०१.२०२०
६. सहसंचालक, व्यवसाय शिक्षण व प्रशिक्षण, मुंबई यांचे क्रमांक १५/DCPS/२०२०/८९, दिनांक ०३.०२.२०२० चे पत्र.
७. शासनाचे पत्र क्र. व्हिओसी-२०१९/प्र.क्र.८/व्यशि-४, दि.१५.०४.२०२०
८. सहसंचालक, व्यवसाय शिक्षण व प्रशिक्षण, प्रादेशिक कार्यालय, नाशिक यांचा दि. ११.०४.२०२२ चा व्हॉट्सअप मेसेज
आदेश: उपरोक्त संदर्भ क्र. २ अन्वये संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांच्याकडून प्राप्त झालेल्या प्रस्तावासोबत दिवंगत रविंद्र विनायक सपकाळे, पूर्णवेळ शिक्षक, शासकीय तांत्रिक विद्यालय व कनिष्ठ महाविद्यालय, जळगाव, जि. जळगाव यांच्या वारस (पत्नी) श्रीम. संघमित्रा रविंद्र सपकाळे यांचा वर नमूद संदर्भ क्र.३ च्या अर्जाच्या अनुषंगाने प्रशासकीय विभाग प्रमुख हे त्यांना संदर्भ क्रमांक १ वित्त विभाग शासन निर्णय दि. २९ सप्टेंबर, २०१८ अन्वये प्राप्त झालेल्या अधिकारानुसार, श्री. रविंद्र विनायक सपकाळे, पूर्णवेळ शिक्षक, शासकीय तांत्रिक विद्यालय व कनिष्ठ महाविद्यालय, जळगाव, जि.जळगाव यांचे निधन झाल्याने त्यांच्या नामनिर्देशित व्यक्तीस/नामनिर्देशन नसल्याने कायदेशीस वारसास (पत्नी) श्रीम. संघमित्रा रविंद्र सपकाळे यांना सानुग्रह अनुदान रुपये १०,००,०००/- (अक्षरी रुपये दहा लाख फक्त) मंजूर करीत आहेत.
२. सदर “सानुग्रह अनुदान” शासकीय कर्मचारी सेवेत असताना १० वर्षे शासन सेवा होण्यापूर्वी दि.२४.०७.२००९ रोजी मृत्यु पावल्यामुळे मंजूर करण्यात येत आहे. सदर आदेश आदेशाच्या दिनांकापासून १ वर्षे कालावधीसाठी ग्राह्य राहतील.
# Page 2
शासन आदेश क्रमांकः सानुअ/२०२२/प्र.क्र.९०/व्यशि.४ ३. यावरील येणारा खर्च “मागणी क्र. जी - ६, २०७१ - निवृत्तीवेतन व इतर सेवानिवृत्ती लाभ, ०१ नागरी, १०३, अनुकंपा भत्ते, (००) (०६)- परिभाषित अंशदान / राष्ट्रीय निवृत्तीवेतन योजनेंतर्गत सानुग्रह अनुदान (२०७१०७२२) " या लेखाशीर्षाखाली खर्ची टाकण्यात यावा.
४. सदर शासन आदेश वित्त विभाग शासन निर्णय क्र. अंनियो-२०१७/प्र.क्र.२९/सेवा ४, दि. २९ सप्टेंबर, २०१८ अन्वये प्रशासकीय विभागाच्या विभाग प्रमुखास अधिकार प्रदान करण्यात आले आहेत.
त्या तरतुदीनुसार त्यांच्या मान्यतेने सदर आदेश निर्गमित करण्यात येत आहे.