# Page 1
शासकीय तंत्र माध्यमिक शाळा केंद्र सावळी
(सदोबा) ता. आर्णी जि. यवतमाळ येथे शासकीय
औद्योगिक प्रशिक्षण संस्था स्थापन करण्याकरीता
अभ्यासक्रम व त्यासाठी आवश्यक खर्चास
मान्यता देणेबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक व्हीआयपी-२०२०/प्र.क्र.२१८/व्यशि-३,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १५ मार्च, २०२४
वाचा: संचालक, व्यवसाय शिक्षण व प्रशिक्षण संचालनालय, मुंबई यांचे क्र.०७
/सीटीएस/सावळी(सदोबा)/२०२२/४५३ दिनांक: ०९.११.२०२२ चे पत्र
प्रस्तावना
शासकीय तंत्र माध्यमिक शाळा केंद्र सावळी (सदोबा) येथे इ.१० वी मध्ये तांत्रिक विषय
घेऊन अभ्यासक्रमाचे प्रशिक्षण देण्यात येते. सदर संस्थेत मेकॅनिक टेक्नॉलॉजी व इलेक्रिकल
टेक्नॉलॉजी असे १२० प्रवेश क्षमतेचे अभ्यासक्रम सद्यस्थितीत सुरु आहेत. उत्तीर्ण उमेदवारांना
त्यांच्या परिसरालगतच्या भागात रोजगाराच्या संधी उपलब्ध होत नाहीत.यास्तव संचालक,
व्यवसाय शिक्षण व प्रशिक्षण संचालनालय यांच्यामार्फत शासकीय तंत्र माध्यमिक शाळा/ केंद्र
सावळी (सदोबा) ता.आर्णी, जि.यवतमाळ या संस्थेचे शासकीय औद्योगिक प्रशिक्षण संस्थेमध्ये
रुपांतरण करण्याचा प्रस्ताव सादर करण्यात आला.
२. सदर प्रस्तावाच्या अनुषंगाने संचालक, व्यवसाय शिक्षण व प्रशिक्षण संचालनालय यांच्या
अखत्यारीतील सहसंचालक, प्रादेशिक कार्यालय, अमरावती यांनी शासकीय तंत्र माध्यमिक
शाळा केंद्र सावळी (सदोबा) ता. आर्णि जि.यवतमाळ या संस्थेच्या परीसरात जाऊन संपुर्ण जागेची
व परिसराची प्रत्यक्ष पाहणी करण्याकरीता समिती गठित केली होती. सदर समितीने सादर
केलेल्या अहवालात उपलब्ध साधनसामुग्री (Infrastructure) चा उपयोग करून शासकीय तंत्र
माध्यमिक शाळा/ केंद्र सावळी (सदोबा) ता.आर्णी, जि.यवतमाळ या संस्थेचे शासकीय औद्योगिक
प्रशिक्षण संस्थेमध्ये रुपांतरण करण्याची शिफारस केलेली आहे.
३. त्याअनुषंगाने शासकीय तंत्र माध्यमिक शाळा/ केंद्र सावळी (सदोबा) ता.आर्णी,
जि.यवतमाळ या संस्थेचे शासकीय औद्योगिक प्रशिक्षण संस्थेमध्ये रुपांतरण करण्यास मान्यता
देण्याची बाब शासनाच्या विचाराधिन होती. राज्य मंत्रिमंडळाच्या दिनांक ११.०३.२०२४ च्या
बैठकीत शासकीय तंत्र माध्यमिक शाळा/ केंद्र सावळी (सदोबा) ता.आर्णी, जि.यवतमाळ या
संस्थेचे शासकीय औद्योगिक प्रशिक्षण संस्थेमध्ये रुपांतरण करण्याबाबतच्या प्रस्तावास मान्यता
देण्यात आली आहे.
# Page 2
शासन निर्णय क्रमांक व्हीआयपी-२०२०/प्र.क्र.२१८/व्यशि-३,
शासन निर्णय :
शासकीय तंत्र माध्यमिक शाळा केंद्र सावळी (सदोबा) ता. आर्णी जि. यवतमाळ या संस्थेचे
शासकीय औद्योगिक प्रशिक्षण संस्थेमध्ये रुपांतरण करण्याबाबत पुढीलप्रमाणे निर्णय घेण्यात येत
आहे.
१.शासकीय तंत्र माध्यमिक शाळा केंद्र सावळी (सदोबा) ता. आर्णी जि. यवतमाळ या संस्थेचे
शासकीय औद्योगिक प्रशिक्षण संस्थेमध्ये रुपांतरण करण्यास मान्यता देण्यात येत आहे. संस्थेत
सुरु करावयाच्या अभ्यासक्रमाचा तपशिल “प्रपत्र अ” मध्ये देण्यात आला आहे.
२. सावळी (सदोबा) ता. आर्णि जि. यवतमाळ येथील नविन औद्योगिक प्रशिक्षण संस्थेसाठी
त्याकरीता लागणाऱ्या एकूण २७ शिक्षक व शिक्षकेत्तर व बाययंत्रणेव्दारे भरावयाच्या ७ पदांचा
अशाप्रकारे एकूण ३४ पदांना व त्यांच्या वेतनाकरीता प्रतिवर्षी रु. १८३.७१ लाख खर्चास
मान्यता देण्यात आला आहे.
३.शासकीय औद्योगिक प्रशिक्षण संस्था सावळी (सदोबा) ता. आर्णी जि. यवतमाळ करीता
यंत्रसामुग्री, हत्यारे याकरीता सन २०२४-२५ या आर्थिक वर्षात आवर्ती व अनावर्ती अशा एकूण
रू. ४००.५९ लाख इतक्या खर्चास मान्यता देण्यात येत आहे. सदर खर्चाचा तपशिल “प्रपत्र ब”
मध्ये देण्यात आला आहे.
४.मंत्रिमंडळाच्या मान्यतेनंतर संस्थेकरीता आवश्यक असणाऱ्या ३४ पदांच्या मान्यतेचा प्रस्ताव
उच्चस्तरीय सचिव समितीसमोर मान्यतेस्तव सादर करण्यास मान्यता देण्यात येत आहे.
२. सन २०२४-२५ या आर्थिक वर्षाच्या मंजूर तरतूदीतून संस्थेकरीताचा खर्च मागणी क्रमांक
झेडए २, ०३, प्रशिक्षण, ००३, कारागीर व पर्यवेक्षक यांचे प्रशिक्षण (०२) (०८)प्रवेश क्षमता
वाढविण्यासाठी औद्योगिक प्रशिक्षण संस्थाचा विस्तार करणे (२२३०ए२०९) (कार्यक्रम) या
लेखाशिर्षामधून भागविण्यात यावा.
सदर शासन निर्णय महाराष्ट्र शासनाच्या www.maharashtra.gov.in या
# Page 3
# Page 4
# Page 5