# Page 1
महाराष्ट्र राज्य नाविन्यपूर्ण स्टार्टअप धोरण, २०१८ च्या अनुषंगाने “Business Plan Competition" आयोजित करण्यास मान्यता देणेबाबत.....
महाराष्ट्र शासन
कौशल्य विकास व उद्योजकता विभाग,
शासन निर्णय क्रमांक कौविउ-२०१९/प्र.क्र.११/अभियान-१,
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २१, फेब्रुवारी, २०१९.
वाचा : १) नियोजन विभाग शासन निर्णय क्रमांक जिनाप-२११४/प्र.क्र.२/२०१४/ १४७१, दिनांक १४/०८/२०१४.
२) कौशल्य विकास व उद्योजकता विभाग शासन निर्णय क्रमांक
कौविउ-२०१७/प्र.क्र.२४३/अभियान-१, दिनांक ०५/०२/२०१८.
प्रस्तावना : राज्याच्या औद्योगिक तसेच आर्थिक विकासास चालना देण्यासाठी आणि देशातील बेरोजगारीच्या समस्येवर उपाययोजना करण्यासाठी नाविन्यपूर्ण संकल्पांवर आधारीत उद्योगांना प्रोत्साहन देण्याकरिता विभागाच्या दिनांक ०५/०२/२०१८ रोजीच्या शासन निर्णयान्वये “महाराष्ट्र राज्य नाविन्यपूर्ण स्टार्ट-अप धोरण, २०१८ (Maharashtra State Innovative Start-up Policy, 2018)” ला मान्यता देण्यात आली आहे. सदर धोरणाच्या अनुषंगाने राज्यात स्टार्ट-अप संस्कृतीचा विकास करण्यासाठी “Business Plan Competition” आयोजित करण्यास मान्यता देण्याची बाब शासनाच्या विचाराधीन होती.
शासन निर्णय राज्याच्या औद्योगिक तसेच आर्थिक विकासास चालना देण्यासाठी आणि देशातील बेरोजगारीच्या समस्येवर उपाययोजना करण्यासाठी नाविन्यपूर्ण संकल्पांवर आधारीत उद्योगांना प्रोत्साहन देण्याकरिता “महाराष्ट्र राज्य नाविन्यपूर्ण स्टार्ट-अप धोरण, २०१८ (Maharashtra State Innovative Start-up Policy, 2018)” मंजूर करण्यात आले असून सदर धोरणाच्या अनुषंगाने राज्यात स्टार्ट-अप संस्कृतीचा विकास करण्यासाठी व नाविण्यपूर्ण संकल्पना Proof of concept (POC) साठी कार्यादेशाच्या स्वरुपात संधी उपलब्ध करून देण्यासाठी “Business Plan Competition" आयोजित करण्यास मंजूरी देण्यात येत आहे.
# Page 2
शासन निर्णय क्रमांक कौविउ-२०१९/प्र.क्र.११/अभियान-१
सदर स्पर्धेची कार्यपद्धती खालीलप्रमाणे राहील.
१) प्रत्येक जिल्ह्यात वर्षातून एकदा सदर स्पर्धा आयोजित करण्यात येईल. तथापि, एखादया जिल्ह्यास आवश्यक वाटल्यास त्यांच्या जिल्ह्यात जिल्हा स्तराऐवजी विभाग स्तरावरील स्पर्धेचे आयोजन करता येईल.
२) स्पर्धेचे आयोजन हे नियोजन विभागाच्या दिनांक १४/०८/२०१४ रोजीच्या शासन निर्णयान्वये स्थापन करण्यात आलेल्या जिल्हा नाविन्यता परिषदेमार्फत करण्यात येईल.
३) स्पर्धेत शालेय / महाविद्यालयीन विद्यार्थ्यांसह सर्वसामान्य नागरिकांनीदेखील जास्तीत जास्त सहभागी होण्याच्या दृष्टीने स्पर्धेची व्यापक प्रसिद्धी करण्यात येईल.
४) संबंधित जिल्हा / विभागातील समस्यांचे निराकरण करण्याकरिता उपयुक्त असलेल्या त्याचप्रमाणे प्रत्यक्षात उद्योगात रुपांतरीत होऊ शकणाऱ्या नाविन्यपूर्ण संकल्पना असलेल्या कोणत्याही व्यक्ती/गट/आस्थापना/संस्था यांना स्पर्धेत सहभागी होता येईल.
५) नाविन्यपूर्ण संकल्पना प्रत्यक्षात राबविण्याच्या दृष्टीने आवश्यक उत्पादन/सेवा/प्रक्रिया, संकल्पनांचा पुरावा (Proof of Concept) व संपूर्ण Business Plan सह स्पर्धकाने स्पर्धेत सहभागी होणे आवश्यक राहील.
६) स्पर्धेत सहभागी होऊ इच्छिणाऱ्या व्यक्ती/गट/आस्थापना/संस्थांकडून अर्ज मागविण्यात येतील व त्यातील निवडयोग्य स्पर्धकांना (१०० च्या मर्यादेत) त्यांच्या नाविन्यपूर्ण संकल्पना मांडण्याकरिता मंच उपलब्ध करुन देण्यात येईल.
७) स्पर्धेकरिता जिल्ह्यातील यशस्वी उद्योजक, व्यावसायिक, गुंतवणूकदार, बँका इत्यादींना (किमान पाच) आमंत्रित करण्यात येईल.
८) निवडयोग्य संकल्पनांचे जिल्हा नाविन्यता परिषदेद्वारे गठीत करण्यात आलेल्या समितीद्वारे परीक्षण करण्यात येईल व अंतिम विजेते (जिल्हास्तरीय स्पर्धा असल्यास ०५ च्या मर्यादेत व विभागस्तरीय स्पर्धा असल्यास १५ च्या मर्यादेत तथापि, त्यातील कमाल ०८ संबंधित विभागस्तरीय जिल्ह्यातील व उर्वरित इतर जिल्ह्यातील) घोषित करण्यात येतील.
९) अंतिम विजेत्या प्रकल्पांना त्यांचे Proof of Concept (POC) सिध्द करण्यासाठी रुपये ५.०० लाखांच्या मर्यादेत कार्यादेश देण्यात येतील. तसेच, त्यांच्या प्रकल्पाकरिता जिल्हा नाविन्यता परिषदेमार्फत मार्गदर्शन (Mentoring) करण्यात येईल व राज्य स्तरावर आयोजित करण्यात येणाऱ्या “महाराष्ट्र स्टार्टअप वीक (Maharashtra Startup Week)" मध्ये सहभागी होण्यासाठी निमंत्रित करण्यात येईल. कार्यादेश जिल्हा नाविन्यता परिषदेमार्फत या संकल्पना राबविण्याठी राज्यशासनाच्या उपयुक्त विभागातांर्गत देण्यात येतील व याची अदायगी जिल्हा नाविन्यता परिषदेद्वारे करण्यात येईल.
पृष्ठ ४ पैकी २
# Page 3
शासन निर्णय क्रमांक कौविउ-२०१९/प्र.क्र.११/अभियान-१
१०) सदर स्पर्धेचा संपूर्ण खर्च जिल्हा नाविन्यता परिषदेद्वारे करण्यात येईल. तथापि, विभागस्तरीय स्पर्धा आयोजित केली असल्यास एकूण स्पर्धेच्या आयोजन खर्चापैकी ५०% खर्च व इतर जिल्हयातून निवडण्यात आलेल्या स्पर्धकांना कार्यादेश महाराष्ट्र राज्य नाविन्यता सोसायटीमार्फत देण्यात येईल.
११) सदर योजनेच्या खर्चास जिल्हाधिकारी तथा सदस्य सचिव, जिल्हा नियोजन समिती यांची मान्यता घेणे आवश्यक राहील.
सदर शासन निर्णय नियोजन विभाग अनौपचारिक संदर्भ क्रमांक ४८/१४८१, दिनांक ०६/०२/२०१९ व वित्त विभाग अनौपचारिक संदर्भ क्रमांक ७४/२०१९/व्यय-८, दिनांक १५/०२/२०१९ अन्वये दिलेल्या मान्यतेनुसार निर्गमित करण्यात येत आहे.
# Page 4