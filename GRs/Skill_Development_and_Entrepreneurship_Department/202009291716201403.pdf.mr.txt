# Page 1
विभागाच्या नावात रोजगार या शब्दाची भर घालून विभागाचे नाव, “कौशल्य विकास, रोजगार व उद्योजकता विभाग” असे नामकरण करण्याबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्र. कौविउ-२०२०/प्र.क्र.९९/प्रशा-१
मंत्रालय (मुख्य), मुंबई-४०० ०३२.
दिनांक : २९ सप्टेंबर, २०२०.
वाचा:- १) सामान्य प्रशासन विभाग, शा.नि.क्र.एईओ-१०१५/प्र.क्र.६/२०१५/१०, दि.१५.१.२०१५.
२) कौ.वि.व उ.विभाग, शा.नि. क्र.कौविउ-२०१५/प्र.क्र.१९०/प्रशा-१, दि.२.९.२०१५.
३) सा. प्र. विभाग, शासन परिपत्रक क्र. शाकानि-२०१९/प्र.क्र.६५/१८(रवका), दि.६.८.२०१९.
प्रस्तावना:
केंद्र शासनाच्या धर्तीवर, राज्यातील सन १९९७ मध्ये निर्माण करण्यात आलेल्या “रोजगार व स्वंयरोजगार” या विभागाचे नामकरण, सामान्य प्रशासन विभागाच्या दि. १५ जानेवारी, २०१५ च्या शासन निर्णयान्वये, “कौशल्य विकास व उद्योजकता" असे करण्यात आले आहे. या विभागात दि.२ सप्टेंबर, २०१५ च्या शासन निर्णयान्वये व्यवसाय शिक्षण व प्रशिक्षण संचालनालय, संचालनालयाच्या अधिनस्त कार्यालये, संस्था तसेच त्यांच्याशी संबंधित उच्च व तंत्र शिक्षण विभागातील संबंधित कार्यासने (कर्मचाऱ्यांसह) यांचा समावेश करण्यात आला आहे.
रोजगार व स्वंयरोजगार या विभागाचे नामकरण कौशल्य विकास व उद्योजकता असे करण्यात
आले आहे. तथापि, या नामकरणामध्ये “रोजगार” या शब्दाचा उल्लेख नाही. त्यामुळे रोजगार व स्वयंरोजगार या बाबींशी संबंधित विभाग कोणता, याबाबत जनतेमध्ये संभ्रम निर्माण होतो. रोजगार व स्वंयरोजगाराशी संबंधित विभाग कोणता, ही बाब स्पष्ट होण्यासाठी विभागाच्या नावात रोजगार या
शब्दाची भर घालून विभागाचे नाव, “कौशल्य विकास, रोजगार व उद्योजकता विभाग” असे नामकरण करण्याचे प्रस्तावित होते. यास मंत्रिमंडळाने दि. ८ जुलै, २०२० च्या बैठकीत मान्यता दिलेली आहे.
सदर निर्णयास अनुसरुन विभागाच्या नावातील बदलाबाबतचा शासन निर्णय निर्गमित करण्याची बाब विचाराधीन होती.
शासन निर्णय:
राज्य मंत्रिमंडळाच्या बुधवार दि. ८ जुलै, २०२० रोजीच्या बैठकीत घेतलेल्या निर्णयास अनुसरुन, “कौशल्य विकास व उद्योजकता विभाग” या विभागाच्या नावात रोजगार या शब्दाची भर घालून विभागाचे नाव, “कौशल्य विकास, रोजगार व उद्योजकता विभाग" असे करण्यात येत आहे.
सामान्य प्रशासन विभागाच्या दिनाक ६ ऑगस्ट, २०१९ च्या परिपत्रकानुसार, महाराष्ट्र शासन कार्यनियमावलीच्या पहिल्या अनुसूचीमध्ये बदल करण्याच्या अनुषंगाने सामान्य प्रशासन विभागाने अधिसूचना काढण्याची / प्रसिध्द करण्याची कार्यवाही करावी.
# Page 2
शासन निर्णय क्रमांकः कौविउ-२०२०/प्र.क्र.९९/प्रशा-१