# Page 1
शासकीय औद्योगिक प्रशिक्षण संस्थांमध्ये
क्षमता विस्तार आराखडयाअंतर्गत २७ न्यू
एज अभ्यासक्रम सुरु करण्यास मान्यता
देणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : आयटीआय- २०१८/प्र.क्र. १५७(भाग-२)/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ३० जुलै, २०२५
वाचा :- (१)कौशल्य, रोजगार, उद्योजकता व नाविन्यता विभाग शासन निर्णय क्र.
आयटीआय-२०१८/प्र.क्र.१५७/व्यशि-३ दिनांक २२.६.२०२३
(२)संचालक, व्यवसाय शिक्षण व प्रशिक्षण संचालनालय यांचे पत्र क्र. ०७/
न्यू एज/२०२५/३४९ दिनांक : ०२.७.२०२५
प्रस्तावना :
शासकीय औद्योगिक प्रशिक्षण संस्थांच्या क्षमता विस्तार आराखडयाअंतर्गत कमी मागणीच्या
६५२ तुकडया बंद करुन जादा मागणी असलेल्या व्यवसाय अभ्यासक्रमाच्या तेवढ्याच ६५२ नवीन
तुकडया सुरु करण्यास वाचा येथील क्र. १ वरील दिनांक २२ जून, २०२३ च्या शासन निर्णयान्वये
मान्यता देण्यात आली आहे. यापैकी ३० तुकड्यांना संलग्नता प्राप्त झालेली आहे, तर
संलग्नतेच्या प्रक्रियेमध्ये दुसऱ्या टप्प्यावर १५ व तिसऱ्या टप्प्यावर ४७ अशा एकूण ६२
तुकड्यांची संलग्नता प्रक्रिया सुरू आहे तर काही व्यवसायांची संलग्नता प्रक्रिया विविध
कारणांमुळे अद्यापही सुरू करण्यात आलेली नाही.
२. उपरोक्त नमूद केलेल्या दिनांक २२.६.२०२३ च्या शासन निर्णयान्वये मान्यता देण्यात
आलेल्या ११ सर्वसाधारण (Non- PPP) शासकीय औद्योगिक प्रशिक्षण संस्थांमधील १२
पारंपारिक व्यवसायाच्या २५ तुकडयांऐवजी ०७ न्यू एज व्यवसायाच्या २५ तुकडयांना मान्यता
देण्याची तसेच शासकीय औद्योगिक प्रशिक्षण संस्था शेवगांव जि. अहिल्यानगर येथे गवंडी
(Mason) व्यवसायाची ०१ तुकडी व शासकीय औद्योगिक प्रशिक्षण संस्था (आश्रमशाळा)
जोंधनखेडा जि. जळगाव येथे Sewing Technology व्यवसायाची ०१ तुकडी यांना कमी मागणी
असल्याने या व्यवसाय तुकडयाऐवजी न्यू एज व्यवसाय अभ्यासक्रम सुरु करणेकरीता वाचा २
येथील दिनांक २ जुलै, २०२५ च्या पत्रान्वये संचालक, व्यवसाय शिक्षण व प्रशिक्षण
संचालनालय, मुंबई यांनी विनंती केली आहे. संचालनालयाने केलेल्या विनंतीनुसार संबंधित
औद्योगिक प्रशिक्षण संस्थांमध्ये एकत्रित एकूण २७ न्यू एज व्यवसाय अभ्यासक्रम सुरु करण्यास
मंजूरी देण्याची बाब शासनाच्या विचाराधिन होती.
# Page 2
शासन निर्णय क्रमांकः आयटीआय- २०१८/प्र.क्र. १५७/व्यशि-३
शासन निर्णय :
सन २०२५-२०२६ या शैक्षणिक वर्षापासून ११ सर्वसाधारण (Non- PPP) शासकीय
औद्योगिक प्रशिक्षण संस्थांमधील १२ पारंपारिक व्यवसायाच्या २५ तुकडयांऐवजी ०७ न्यू एज
व्यवसायाच्या २५ तुकडया सुरु करण्यास मान्यता देण्यात येत आहे. तसेच शासकीय औद्योगिक
प्रशिक्षण संस्था शेवगांव, जि. अहिल्यानगर व शासकीय औद्योगिक प्रशिक्षण संस्था
(आश्रमशाळा) जोंधनखेडा, जि. जळगाव या दोन्ही संस्थांमध्ये न्यू एज व्यवसाय अभ्यासक्रमाची
प्रत्येकी ०१ तुकडी सुरु करण्यास मान्यता देण्यात येत आहे. सदर न्यू एज शासकीय औद्योगिक
प्रशिक्षण संस्थांचा व व्यवसाय अभ्यासक्रमाचा तपशिल या शासन निर्णयासोबत जोडलेल्या
“सहपत्र अ” मध्ये देण्यात आला आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3