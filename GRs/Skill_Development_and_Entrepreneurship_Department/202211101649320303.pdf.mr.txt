# Page 1
संचालक व्यवसाय शिक्षण व प्रशिक्षण यांच्या अधिनस्त कार्यालयातील यंत्रसामुग्री व साधनसामुग्री निर्लेखन संबंधी अधिकार प्रत्यावर्तित करणेबाबत...
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : निर्लेखप्रत्या २०२२/प्र.क्र.२८२/व्यशि-४
मादाम कामा रोड, हुतात्मा राजगुरु चौक, मुख्य इमारत,
दुसरा मजला, मंत्रालय, मुंबई - ४०००३२.
दिनांक : १० नोव्हेंबर, २०२२
वाचा - १) शासन निर्णय वित्त विभाग क्रमांक :- विअप्र २०१३/प्र.क्र.३०/२०१३/विनियम, भाग-२, दि.१७.०४.२०१५ २) शासन निर्णय वित्त विभाग क्रमांक :- विअप्र २०१५/प्र.क्र.२०/२०१५/विनियम, दि.
१९.०१.२०१६ ३) सामान्य प्रशासन विभाग अधिसूचना क्र. एसआरव्ही. २००४/प्र.क्र.१५/०४/१२, दि.२५.५.२००६
प्रस्तावना :
संचालक, व्यवसाय शिक्षण व प्रशिक्षण यांच्या अधिपत्याखाली असलेल्या औद्योगिक प्रशिक्षण संस्थांतील तसेच शासकीय तांत्रिक विद्यालय या कार्यालयातील यंत्रसामुग्री व साधन सामुग्री कालबाह्य झालेल्या आहेत. अशा कालबाह्य झालेल्या यंत्रसामुग्री निर्लेखित करण्याबाबतचे सद्य:स्थितीत अस्तित्वात असलेले नियम संचालक, व्यवसाय शिक्षण व प्रशिक्षण संचालनालय, मुंबई यांना काही कालावधीकरिता एक विशेष मोहिम याद्वारे अधिकार प्रत्यावर्तित करण्याचा प्रस्ताव शासनाच्या विचाराधीन होता.
शासन निर्णय :
संचालक, व्यवसाय शिक्षण व प्रशिक्षण संचालनालय, मुंबई यांच्या अधिपत्याखालील औद्योगिक प्रशिक्षण संस्था, शासकीय तांत्रिक विद्यालय यांच्या कार्यशाळामधील हत्यारे, उपकरणे, यंत्रसामुग्री, फर्निचर इत्यादी जडसंग्रह वस्तु यांचा महत्तम वापर हा प्रशिक्षणासाठी होत असल्याने काही काळाने त्याची झीज होऊन तुट-फुट होते अथवा त्यांचे आयुष्यमान संपल्याने निरुपयोगी होतात अशा निरुपयोगी वस्तु कार्यशाळेतून दुरुस्त करुन वेळोवेळी वापरात आणल्या जातात. कालांतराने दुरुस्त केलेल्या यंत्रसामुग्री व साधनसामुग्री प्रशिक्षणासाठी वापरायोग्य ठरत नाहीत. त्यामुळे अशा वस्तु संस्थेत वर्षानुवर्षे तशाच विनावापर पडून राहतात. आणि हे साहित्य निर्लेखन न केल्याने भांडारात पडून राहील्याने पर्यायाने नवीन साहित्य खरेदी करता येत नाही. त्यानुसार कालबाह्य झालेल्या यंत्रसामुग्री व साधनसामुग्री निर्लेखन करण्यासाठी संचालक, व्यवसाय शिक्षण व प्रशिक्षण संचालनालय यांच्या अधिनस्त दि. १.१०.२०१५ च्या आदेशान्वये जिल्हा निहाय निर्लेखन समिती गठित करण्यात आलेली आहे. त्या समितीच्या मान्यतेच्या तसेच सामान्य प्रशासन विभाग अधिसूचना, दि. २५.५.२००६ प्रकरण-३ मधील ९ (१)मध्ये नमूद केल्यानुसार,
# Page 2
शासन निर्णय क्रमांकः निर्लेखप्रत्या २०२२/प्र.क्र.२८२/व्यशि-४
वित्त विभाग शासन निर्णय क्र.विअप्र २०१३/प्र.क्र.३०/२०१३/ विनियम, भाग-२ दिनांक १७.०४.२०१५ मधील भाग पहिला उपविभाग-एक, अ.क्र.२२ व पुस्तिकेतील अ.क्र.२२ नियम क्र. १४६ मध्ये जड वस्तुसंग्रहालयातील निरुपयोगी वस्तुंचे निर्लेखन संबंधी अटींच्या अधीन राहून निर्लेखनाचे अधिकार प्रशासकीय विभागास प्रदान करण्यात आलेले आहे. सदर अधिकार दि. ३१.०३.२०२३ पर्यंत एका वेळेची विशेष मोहिम म्हणून संचालक व्यवसाय शिक्षण व प्रशिक्षण संचालनालय, मुंबई यांना प्रत्यावर्तित करण्यास याद्वारे मान्यता देण्यात येत आहे.
२. सदर शासन निर्णय प्रधान सचिव, कौशल्य, रोजगार, उद्योजकता व नाविन्यता विभाग यांच्या मान्यतेने निर्गमित करण्यात येत आहे.