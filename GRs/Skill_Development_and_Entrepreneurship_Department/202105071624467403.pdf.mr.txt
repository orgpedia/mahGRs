# Page 1
सन २०२१-२२ वर्षाकरीता केंद्र शासनाच्या संरक्षण खात्याअंतर्गत असलेल्या बॉम्बे इंजिनिअर्स ग्रुप आणि सेंटरची औद्योगिक प्रशिक्षण संस्था, किरके, पुणे या संस्थेस तुकडया सुरु करण्यास इरादापत्र (LOI) देण्याबाबत
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : आयटीआय- २०२०/प्र.क्र.२०४/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ७ मे, २०२१
वाचा : १) कौशल्य विकास व उद्योजकता विभाग शासन निर्णय क्रमांक आयटीसी २२१७/प्र.क्र.२३२/व्यशि-३, दिनांक ०७ फेब्रुवारी,२०१८.
२) शासन शुध्दीपत्रक क्र. आयटीसी-२२१७/प्र.क्र.२३२/व्यशि-३ दि. २३ मे, २०१९ ३) संचालक, व्यवसाय शिक्षण व प्रशिक्षण संचालनालय यांचे पत्र क्र.८ खाऔप्रसं/मान्यता / २०२०/५४, दि.०२.११.२०२०.
४) डी.जी.टी. नवी दिल्ली यांचे पत्र क्र. DGT-12/1/2018-TC(Part) दि.04/10/2019
प्रस्तावना: संचालक, व्यवसाय शिक्षण व प्रशिक्षण संचालनालय यांच्या संदर्भ क्र. ३ येथील प्रस्तावानुसार केंद्र शासनाच्या संरक्षण खात्याअंतर्गत असलेल्या बॉम्बे इंजिनिअर्स ग्रुप आणि सेंटरची औद्योगिक प्रशिक्षण संस्था, किरकी, पुणे या संस्थेस व्यवसाय अभ्यासक्रम सुरु करण्यास मान्यता मिळणेबाबत विनंती करण्यात आलेली आहे. सैन्यदलातील सैनिकांना सेवानिवृत्तीनंतर रोजगार मिळावा या दृष्टीने त्यांचे कौशल्य विकसित करुन त्यांना कौशल्य प्रमाणपत्र प्रदान करणे हा संस्थेचा मुख्य उददेश आहे. सदर संस्थेस केंद्र शासनाच्या डी.जी.टी. नवी दिल्ली यांच्याद्वारे संदर्भ क्र. ४ येथील पत्रान्वये ११ व्यवसाय अभ्यासक्रमास संलग्नता प्रदान करण्यात आलेली आहे.
संस्थेच्या मागणीनुसार व व्यवसाय शिक्षण व प्रशिक्षण संचालनालयाच्या प्रस्तावानुसार केंद्र शासनाव्दारे संलग्नता प्रदान केलेल्या व्यवसाय अभ्यासक्रमांना मान्यता देवून इरादापत्र देण्याची बाब शासनाच्या विचाराधीन होती.
शासन निर्णय :
१. सन २०२१-२२ या शैक्षणिक वर्षापासून केंद्र शासनाच्या संरक्षण खात्याअंतर्गत असलेल्या बॉम्बे इंजिनिअर्स ग्रुप आणि सेंटरची औद्योगिक प्रशिक्षण संस्था, किरकी, पुणे या संस्थेस केंद्र शासनाव्दारे संलग्नता प्रदान करण्यात आलेल्या खालील व्यवसाय अभ्यासक्रमांना शासन निर्णयातील ४ मध्ये नमुद अटी व शर्तीच्या अधीन राहुन राज्यशासनाची मान्यता देण्यात येत आहे.
# Page 2
शासन निर्णय क्रमांक:आयटीआय-२०२०/प्र.क्र.२५२/व्यशि-३
-------------------------------------------
| अ.क्र. | व्यवसाय | तुकडया |
| १ | मेकॅनिक डिझेल | २ (१+१) |
| २ | आर्किटेक्चरल ड्राफ्टसमन | २ (१+१) |
| ३ | ड्राफ्टसमन मॅकेनिकल | २ (१+१) |
| ४ | फिटर | २ (१+१) |
| ५ | फॉन्ड्रीमन | २ (१+१) |
| ६ | वेल्डर | २ (१+१) |
| ७ | मेसन | २ (१+१) |
| ८ | पेन्टर जनरल | २ (१+१) |
| ९ | सर्व्हेअर | २ (१+१) |
| १० | डेस्कटॉप पब्लिशींग ऑपरेटर (VI) | २ (१+१) |
| ११ | वायरमन | २ (१+१) |
-------------------------------------------
२. सदर संस्थेस मान्यता देण्यात आलेल्या व्यवसाय अभ्यासक्रमांच्या जागांवरील १०० टक्के प्रवेश (सैन्यदलातील सैनिकांचे) हे संस्था व्यवस्थापनामार्फत भरण्यास मान्यता देण्यात येत आहे.
३. संस्थेस औद्योगिक प्रशिक्षण संस्थेस इरादापत्राकरीता व प्रवेश मान्यतेकरीता प्रति तुकडी शासनाव्दारे आकारण्यात येणाऱ्या अनामत रक्कमेतून देखील सूट देण्यात येत आहे.
४. सदर संस्थेस खालील अटी व शर्तीच्या अधिन राहून इरादापत्र (LOI) देण्यात येत आहे.
अटी व शर्ती:
१. मान्यता देण्यात येत असलेल्या व्यवसाय अभ्यासक्रमांस राज्यशासनाकडून कायमस्वरुपी कोणत्याही स्वरुपाचे अनुदान दिले जाणार नाही.
२. ज्या व्यवसाय अभ्यासक्रमांसाठी राज्यशासनाचे इरादापत्र (LOI) निर्गमित करण्यात येत आहे त्या सर्व व्यवसाय अभ्यासक्रमांसाठी डी.जी.टी, नवी दिल्ली यांचे मानकांनुसार आवश्यक यंत्रसामुग्री, जागा, विजपुरवठा, अर्हताधारी कर्मचारी वर्ग व इतर बाबींची पुर्तता १०० टक्के पुर्तता संस्थेने करणे बंधनकारक राहील.
३. मान्यता देण्यात येत असलेल्या व्यवसाय अभ्यासक्रमांना प्रवेशसत्र २०२१-२२ पासून प्रवेश परवानगी देण्याची कार्यवाही संचालक, व्यवसाय शिक्षण व प्रशिक्षण यांनी करावी.
संस्थेला प्रवेशपरवानगी पत्र निर्गमित करताना संस्थेने नियमानुसार सर्व बाबींची पुर्तता केली आहे किंवा नाही याची तपासणी करण्याची जबाबदारी व्यवसाय शिक्षण व प्रशिक्षण संचालनालयाची राहील.
पृष्ठ ४ पैकी २
# Page 3
शासन निर्णय क्रमांक:आयटीआय-२०२०/प्र.क्र.२५२/व्यशि-३
४. डी.जी.टी., नवी दिल्ली, नवी दिल्ली यांची संलग्नता व व्यवसाय शिक्षण प्रशिक्षण संचालनालयाकडून प्रत्यक्ष प्रवेशास परवानगी प्राप्त नसताना विद्यार्थ्यांना प्रवेश देऊ नयेत, असे अनधिकृत प्रवेश दिल्यास सदर प्रवेशित विद्यार्थ्यांना कोणत्याही समुचित प्राधिकरणाच्या परिक्षेस बसण्याची परवानगी देण्यात येणार नाही व त्यामुळे विद्यार्थ्यांच्या होणाऱ्या शैक्षणिक नुकसानाची जबाबदारी संस्थेची राहील. तसेच संस्था " महाराष्ट्र राज्यात कृषि, पशु व मत्स्य विज्ञान, आरोग्य, उच्च, तंत्र व व्यवसाय शिक्षण यामधील अनाधिकृत संस्था स्थापन करणे आणि अनाधिकृत अभ्यासक्रम पाठयक्रम सुरु करणे (प्रतिबंध) अधिनियम, २०१३" प्रमाणे कायदेशिर कारवाईस पात्र राहील.
५. विद्यार्थ्यांना केंद्रीय ऑनलाईन प्रवेश प्रणालीनुसार व प्रवेश देण्याबाबत जे शासकीय प्रचलित नियम आहेत त्यानुसार प्रवेश देणे बंधनकारक आहे, त्यानुसार प्रवेश देण्यात येतील. अन्य प्रकारे केलेले प्रवेश नियमबाहय समजण्यात येतील व याबाबत शासनाची/ संचालनालयाची कोणतीही जवाबदारी राहणार नाही.
६. महाराष्ट्र शासन व डि.जी.टी. नवी दिल्ली यांनी मान्यता दिलेल्या व्यवसाय अभ्यासक्रमाकरिता मंजूर प्रवेशक्षमतेपेक्षा अधिकचे प्रवेश दिले जाणार नाहीत.
७. इरादापत्र (LOI) देण्यात आलेल्या व्यवसाय अभ्यासक्रमाकरिता शासनाच्या, डी.जी.टी.
नवी दिल्ली व व्यवसाय शिक्षण व प्रशिक्षण संचालनालय यांच्या प्रचलित नियमात वेळोवेळी जे बदल होतील तसेच राज्य शासनाचे/ संचालनालयाचे वेळोवेळी निर्गमित होणारे आदेशाचे पालन काटेकोरपणे न केल्यास किंवा प्रवेश, संलग्नता, परिक्षा इ.
बाबत कोणत्याही स्वरुपाची अनियमितता केल्यास संस्थेस देण्यात आलेले इरादा पत्राची मान्यता तात्काळ रद्द करण्यात येईल.
८. सदर संस्थेतील व्यवसाय अभ्यासक्रमाच्या संपूर्ण जागा केवळ सैनिकांकरीता आरक्षित असाव्यात तसेच त्याच्यांकडून कुठलेही प्रवेश शुल्क व इतर अनामत रक्कम घेण्यात येवू नये.
९. प्रत्यक्ष विद्यार्थी प्रवेशाची संख्या सतत तीन वर्ष मंजुर प्रवेश क्षमतेच्या ५०% पेक्षा कमी असल्यास अभ्यासक्रमांची मान्यता अपोआप रद्द होईल.
# Page 4