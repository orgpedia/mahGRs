# Page 1
व्यवसाय शिक्षण व प्रशिक्षण संचालनालयांतर्गत माध्यमिक शालांत परीक्षा पूर्व तांत्रिक / व्यवासायिक शिक्षणाच्या सुविधेत वाढ करणे या योजनेतंर्गत अनुसूचित घटक कार्यक्रमांतर्गत मोफत पुस्तकपेढी योजना राबविण्यास प्रशासकीय मान्यता देण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन शुध्दीपत्रक क्रमांक : व्हिओसी-२०२१/प्र.क्र.४२/कौशल्य-२ मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक - ०८ जुलै, २०२२.
वाचा : कौशल्य विकास, रोजगार व उद्योजकता विभाग शासन निर्णय क्रमांक व्हिओसी २०२१/प्र.क्र.४२/कौशल्य-२, दि. ३० सप्टेंबर, २०२१
शासन शुध्दीपत्रक :
कौशल्य विकास, रोजगार व उद्योजकता विभागाच्या अधिपत्याखालील व्यवसाय शिक्षण व प्रशिक्षण संचालनालयांतर्गत माध्यमिक शालांत परीक्षा पूर्व तांत्रिक / व्यवासायिक शिक्षणाच्या सुविधेत वाढ करणे या योजनेतंर्गत अनुसूचित घटक कार्यक्रमांतर्गत मोफत पुस्तकपेढी योजना राबविण्यास विभागाच्या दि. ३० सप्टेंबर, २०२१ च्या शासन निर्णयान्वये प्रशासकीय मान्यता देण्यात आली आहे.
२. सदर शासन निर्णयातील योजनेच्या मार्गदर्शक सूचना यामधील अ.क्र.२ मध्ये नमूद “सदर योजना जिल्हास्तरीय योजना असल्याने, संबंधित जिल्ह्याच्या मागणी कार्यक्रमांतर्गत प्रधान लेखाशिर्ष २२०३ खाली नियतव्ययाची मागणी संबंधित जिल्ह्याच्या जिल्हा नियोजन समितीकडे करण्यात यावी. तसेच दरवर्षी निधी अर्थसंकल्पित करून विहित नियमानुसार खर्च होईल, याची जिल्हा व्यवसाय शिक्षण व प्रशिक्षण अधिकारी यांनी दक्षता घ्यावी. तसेच जिल्हा वार्षिक योजनांकरिता अनुसूचित जाती कार्यक्रमांतर्गत सन २०२१-२२ वर्षासाठी सर्व जिल्हायांना नियतव्यय यापूर्वीच मंजूर करण्यात आला आहे. या मंजूर नियतव्ययातूनच या वर्षाचा खर्च भागविण्यात यावा.” या तरतूदी ऐवजी
“सदर योजना जिल्हास्तरीय योजना असल्याने संबंधित जिल्हयाच्या मागणी कार्यक्रमांतर्गत प्रधान लेखाशीर्ष २२२५ खाली नियतव्ययाची मागणी संबंधित जिल्हयाच्या जिल्हा नियोजन समितीकडे करण्यात यावी. तसेच दरवर्षी निधी अर्थसंकल्पित करून विहीत नियमानुसार खर्च होईल, याची जिल्हा व्यवसाय शिक्षण व प्रशिक्षण अधिकारी यांनी दक्षता घ्यावी. तसेच जिल्हा वार्षिक योजनांकरीता अनुसूचित जाती कार्यक्रमांतर्गत दरवर्षी अर्थसंकल्पित करण्यात येणाऱ्या नियतव्ययातूनच खर्च भागविण्यात यावा” असे वाचावे.
# Page 2
शासन शुध्दीपत्रक क्रमांकः व्हिओसी-२०२१/प्र.क्र.४२/कौशल्य-२
# Page 3