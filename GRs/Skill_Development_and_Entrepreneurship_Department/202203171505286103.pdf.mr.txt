# Page 1
व्यवसाय शिक्षण व प्रशिक्षण संचालनालयाच्या अधिनस्त विविध कार्यालये/शाळा केंद्रामध्ये कार्यरत असलेल्या अस्थायी पदांना दि.०१/०३/२०२२ ते दि. ३१/०८/२०२२ पर्यंत मुदतवाढ देण्याबाबत.
महाराष्ट्र शासन
कौशल्य,रोजगार, उद्योजकता व नाविन्यता विभाग,
शासन निर्णय क्रमांक : अपमु-२०२२/प्र.क्र.४५/कौशल्य-२
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : १७ मार्च, २०२२
वाचा : १) उच्च व तंत्र शिक्षण विभाग शासन निर्णय क्र. व्हिओसी-२१०५/(३९१/०५), व्यशि-३, दि.२५/०७/२००७.
२) उच्च व तंत्र शिक्षण विभाग शासन निर्णय क्र. व्हिओसी-२००७/(१५८/०७), व्यशि-३, दि.०१/०२/२००८.
३) उच्च व तंत्र शिक्षण विभाग शासन निर्णय क्र.व्हिओसी-२०१०/प्र.क्र.१२४/०९/,व्यशि-४, दि.३०/०४/२०११.
४) उच्च व तंत्र शिक्षण विभाग शासन निर्णय क्र. व्हिओसी-२००९/प्र.क्र.१४/०९/,व्यशि-४, दि.०४/०५/२०११.
५) कौशल्य विकास, रोजगार व उद्योजकता विभाग शासन निर्णय क्र. अपमु-२०२१/प्र.क्र.३६ / कौशल्य-२. दि. १६/०९/२०२१ ६) वित्त विभाग शासन निर्णय क्र. पदनि-२०१६/प्र.क्र.८/१६/आ.पु.क., दि.२२/०२/२०२२ ७) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्र.
व्यशिप्र - २०२२ / आस्था-३/मुदतवाढ/०६७/का.४, दि.२३/०२/२०२२.
प्रस्तावना : अ) पुर्व व्यावसायिक अभ्यासक्रमांच्या विद्यार्थी जागांचा प्रादेशिक असमतोल दूर करण्यासाठी राज्यात नव्याने निर्माण करण्यात आलेल्या व विद्यमान शासकीय तंत्र माध्यमिक शाळा/ केंद्रामधील वाढीव तुकडयांकरिता मंजूर करण्यात आलेली १३२ पदे व शासकीय तांत्रिक विद्यालय, मुलूंड येथील श्रेणीवाढ करण्यात आलेले १ पद अशा एकुण योजनांतर्गत १३३ अस्थायी पदांना, ब) व्यवसाय शिक्षण संचालनालयाचे मुख्य कार्यालय, प्रादेशिक कार्यालय,महाराष्ट्र राज्य व्यवसाय शिक्षण परिक्षा मंडळ, सर्व जिल्हा व्यवसाय शिक्षण व प्रशिक्षण अधिकारी कार्यालये, शासकीय तांत्रिक विद्यालये, प्रमाणपत्र अभ्यासक्रम राबविणाऱ्या संस्था या सर्व कार्यालयामधील ७९८ अस्थायी पदांना, क) शासकीय तांत्रिक विद्यालय / केंद्र घोडेगांव व सदोबा सावळी करीता २६ अस्थायी पदांना, ड) नाशिक विकास कार्यक्रम २००९, अंतर्गत सुरू करण्यात आलेल्या १३ शासकीय तंत्र माध्यमिक शाळा/केंद्राकरीता दिनांक ३० एप्रिल,२०११ च्या शासन निर्णयान्वये मंजूर करण्यात आलेल्या ५२ अस्थायी पदांपैकी आदिवासी क्षेत्रातील आदिवासी उपाययोजनातंर्गत ७ शासकीय तंत्र माध्यमिक
# Page 2
शासन निर्णय क्रमांकः अपमु-२०२२/प्र.क्र.४५/कौशल्य-२
शाळा/केंद्राकरीता २८ अस्थायी पदे आणि सर्वसाधारण क्षेत्रात कार्यरत बिगर आदिवासी (सर्वसाधारण) योजनांतर्गत सुरू केलेल्या ६ शासकीय तंत्र माध्यमिक शाळा/केंद्र याममधील २४ पदांना विभागाच्या संदर्भाधीन क्र. ५ येथील शासन निर्णयान्वये दि.२८/०२/२०२२ पर्यंत मुदतवाढ देण्यात आली आहे. सदर अस्थायी पदे पुढे चालू ठेवणे आवश्यक असल्याने, या अस्थायी पदांना दि.०१/०३/२०२२ ते दि. ३१/०८/२०२२ पर्यंत मुदतवाढ देण्याची बाब शासनाच्या विचाराधीन होती.
शासन निर्णय :
व्यवसाय शिक्षण व प्रशिक्षण संचालनालयाअंतर्गत विविध कार्यालये/शाळा/केंद्रामध्ये कार्यरत असलेल्या अस्थायी पदांना (सोबत जोडलेल्या प्रपत्र अ, ब, क व ड) दिनांक ०१/३/२०२२ ते दिनांक ३१/०८/२०२२ पर्यंत खालील अटीच्या अधीन राहून मुदतवाढ देण्यात येत आहे.
अटी व शर्ती :
१) ज्या प्रयोजनासाठी उपरोक्त पदे निर्माण करण्यात आखली आहेत, त्याच प्रयोजनासाठी त्याचा विनियोग करण्यात यावा.
२) मुदतवाढ दिलेल्या पदांपैकी कोणतेही पद ६ महिन्यापेक्षा किंवा त्यापेक्षा अधिक कालावधीकरीता रिक्त नाही, याची खातरजमा करावी.
३) सदर कालावधीमध्ये मंजूर पदांच्या आढाव्यास, तसेच सुधारीत आढाव्यास (नव्याने निर्माण केलेली पदे आकृतीबंधात समाविष्ट करुन) उच्चस्तरीय सचिव समितीची मान्यता घेण्याची दक्षता घेण्यात यावी.
२. सदर पदांकरीता होणारा खर्च खालील लेखाशिर्षाखाली खर्ची घालण्यात यावा व याबाबत होणारा खर्च सन २०२१-२२ व सन २०२२-२३ या वित्तीय वर्षामध्ये मंजूर असलेल्या तरतुदीमधून भागविण्यात यावा.
अ) मागणी क्र.झेड ए- २,२२०३ - तंत्र शिक्षण, ००३ प्रशिक्षण (०१) शासकीय तंत्र माध्यमिक शाळा, (०१)(०५) व्यवसाय शिक्षण व प्रशिक्षण संचालनालयातंर्गत विविध योजनांसाठी पद निर्माण करणे, राज्य योजनांतर्गत योजना (२२०३३५१३) ०१ वेतन
ब) १) मागणी क्र.झेड ए-२,२२०३- तंत्र शिक्षण,००१- संचालन व प्रशासन,(०१) संचालक,व्यवसाय शिक्षण व प्रशिक्षण, (०१)(०१), संचालक, व्यवसाय शिक्षण व प्रशिक्षण, दत्तमत (२२०३ ३३७१)
२) मागणी क्र.झेड ए-२,२२०३- तंत्र शिक्षण,१०३-तंत्र शाळा,१०३-तंत्र शाळा,(०२) शासकीय तंत्र माध्यमिक शाळा (योजनेत्तर), (०१) (०१) शासकीय तंत्र माध्यमिक शाळा, दत्तमत (२२०३ ३३९१)
३) मागणी क्र.झेड ए-२, २२०३-तंत्रशिक्षण, १०३-तंत्र शाळा, (०२) शासकीय औद्योगिक संस्था, (०२) (०१) शासकीय औद्योगिक शाळा, दत्तमत (२२०३३३३५)
पृष्ठ ९ पैकी २
# Page 3
शासन निर्णय क्रमांकः अपमु-२०२२/प्र.क्र.४५/कौशल्य-२
४) मागणी क्र.झेड ए-२,२२०३ - तंत्र शिक्षण, १०८ परिक्षा, (०१) व्यवसाय परीक्षा मंडळ, (०१)(०१) व्यवसाय शिक्षण परिक्षा मंडळ, दत्तमत (२२०३ ३३५३)
क) मागणी क्र. झेड ए-२, २२०३, तंत्र शिक्षण, ००३ प्रशिक्षण, (०१) शासकीय तंत्र माध्यमिक शाळा, (०१) (०५) व्यवसाय शिक्षण व प्रशिक्षण संचालनालयाअंतर्गत विविध योजनांसाठी पद निर्मीती, (२२०३ ३५१३) ०१, वेतन
ड) मागणी क्र.टी-५,२२०३ तंत्र शिक्षण जनजाती क्षेत्र उपयोजना, पंचवार्षिक योजनांतर्गत योजना ७९६ जनजाती क्षेत्र उपयोजना, (०१) जनजाती क्षेत्र उपयोजनांतर्गत योजना, (०१)(०२) माध्यमिक शालांत परीक्षा पूर्व तांत्रिक शिक्षणाचा विकास (जिल्हा) (२२०३ ०७३९), ०१, वेतन.
३. सदरहू शासन निर्णय वित्त विभाग शासन निर्णय क्र. पदनि-२०१६/प्र.क्र.८/१६/आ.पु.क, दि. २२/०२/२०२२ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9