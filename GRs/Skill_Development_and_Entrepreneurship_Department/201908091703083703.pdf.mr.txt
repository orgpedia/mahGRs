# Page 1
बांधकाम होणाऱ्या कामकाजांचे मूल्यमापन व सनियंत्रण होणेबाबत.....
महाराष्ट्र शासन
कौशल्य विकास व उद्योजकता विभाग
शासन परिपत्रक क्रमांक : संकिर्ण ११११/२०१९/प्र.क्र.४३/व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०८ ऑगस्ट, २०१९
वाचा - उच्च व तंत्र शिक्षण विभाग शासन परिपत्रक क्र. अर्थसं-२००८/(१३७/०८)/साशि-१, दि.०९.०९.२००८.
परिपत्रक
सनियंत्रण आणि मूल्यमापन सुप्रशासनाचे पाया आहेत. राज्यात कौशल्य विकास विभागांतर्गत व्यवसाय शिक्षण व प्रशिक्षण संचालनालयांतर्गत विविध प्रकारचे बांधकामाचे कामकाज सुरु आहेत. तथापि, कामकाजाचे प्रस्ताव दाखल होणे पासून कामकाज पूर्ण झाल्यानंतर उपयोगिता प्रमाणपत्र मिळेपर्यंत अनेक टप्प्यांवर विलंब होतो.
यात सर्वाधिक विलंब इमारतीच्या बांधकामाविषयक म्हणजेच इमारत बांधकाम होत असताना त्याचा दर्जा तपासणे, बांधकाम झाल्यानंतर भोगवटा प्रमाणपत्र मिळवून इमारतीचा ताबा घेणे, अशा व तत्सम बाबींबाबत आहेत.
अशा इमारतीचे मालक कौशल्य विकास विभाग असून, सार्वजनिक बांधकाम विभाग हे केवळ अभिकर्ता आहे.
या संदर्भात वाचा येथील दि.०९.०९.२००८ च्या परिपत्रकान्वये सर्व संबंधितांना सूचना दिल्या आहेत. परंतु मालक व अभिकर्ता यांच्यातील समन्वयासाठी सूचना देणे आवश्यक आहे. तसेच संबंधितांच्या जबाबदाऱ्या स्पष्टपणे नमूद करणे आवश्यक आहे. त्या अनुषंगाने उपलब्ध निधी व त्या आर्थिक वर्षात होणाऱ्या बांधकामांच्या कामकाजांचा दर्जा पाहणे, मंजूरी दिल्याप्रमाणे कामकाज होत असल्याचे तपासणे, विहीत वेळेत कामकाज पूर्ण होऊन इमारत ताब्यात घेण्याकरीता पाठपुरावा करणे व विविध यंत्रणांमधील समन्वय घडवून आणण्याकरीता प्रादेशिक प्रशासकीय विभाग स्तरावर संनियंत्रण मूल्यमापन समिती स्थापन करण्याचे प्रस्तावित होते. सदर समितीने अहवाल दिल्यानंतर संचालक स्तर व मंत्रालयीन स्तरावरील कार्यवाहीबाबत सूचना देणे प्रस्तावित होते.
वरील बाबीस अनुसरून तसेच सार्वजनिक बांधकाम विभागाच्या सहमतीने खालील प्रमाणे सनियंत्रण मूल्यमापन समिती स्थापन करण्यात येत आहे.
प्रादेशिक प्रशासकीय विभाग स्तरावर संनियत्रण मूल्यमापन समिती :
समिती अध्यक्ष सहसंचालक, प्रादेशिक कार्यालय व्यवसाय शिक्षण व प्रशिक्षण सदस्य बांधकाम सुरु असलेल्या संबंधित जिल्हयाचे कार्यकारी अभियंता, सार्वजनिक बांधकाम विभाग.
सदस्य बांधकाम सुरु असलेल्या जिल्ह्यातील इमारती संदर्भातील संबंधित कार्यालयाचे प्रमुख.
सदस्य बांधकाम सुरु असलेल्या संबंधित जिल्हयाचे जिल्हा व्यवसाय शिक्षण व प्रशिक्षण अधिकारी.
सदस्य सचिव सहायक संचालक (तांत्रिक), प्रादेशिक कार्यालय, व्यवसाय शिक्षण व प्रशिक्षण.
वरील समितीने महिन्यातून एकदा म्हणजे त्या महिन्याच्या १० तारखेपर्यंत बैठक घ्यावी. बैठकीची इतिवृत्त व विवरणपत्र अ भरुन प्रमाणित करुन शासनास व संचालनालयास त्या महिन्याच्या अखेरपर्यंत सादर करावीत.
# Page 2
शासन परिपत्रक क्रमांकः संकिर्ण ११११/२०१९/प्र.क्र.४३/व्यशि-२
वरील प्रमाणे प्राप्त झालेल्या बाबीसंदर्भात संचालकांनी स्वतः अथवा संबंधित वरिष्ठ अधिकाऱ्यांनी उप सचिव (व्यशि) यांच्याकडे त्यापुढील महिन्याच्या १० तारखेपर्यंत प्रस्तावासह बैठकीसाठी हजर रहावे.
बैठकीत या कामकाजाबाबत आढावा घेण्यात येऊन त्याबाबत सत्वर कार्यवाही होण्याच्या दृष्टीने योग्य ती पावले उचलावीत व प्रकरण मार्गी लावावेत.
सदर परिपत्रक सार्वजनिक बांधकाम विभागाच्या सहमतीने निर्गमित करण्यात येत आहे.
मूल्यमापन व सनियंत्रणाची प्रक्रीया ऑनलाईन भरणेकरीता आवश्यक ती उपाययोजना शासन करेल.
तथापि, आमलात येईपर्यंत अथवा ऑनलाईन यंत्रणा नाकाम असेल त्या महिन्यात ई-मेल व्दारे सदर विवरणपत्रे विहित मुदतीत सादर करावीत.
संदर्भाधिन दि.०९.०९.२००८ च्या परिपत्रकातील सूचना ही लागू राहतील. संबंधितांचे कार्य/कर्तव्य / जबाबदाऱ्या सोबतच्या जोडपत्राप्रमाणे राहतील.
# Page 3
# Page 4
# Page 5
# Page 6
# Page 7