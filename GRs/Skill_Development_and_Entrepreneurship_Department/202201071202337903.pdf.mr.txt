# Page 1
कौशल्य विकास, रोजगार व उद्योजकता विभागाच्या अधिपत्याखालील व्यवसाय शिक्षण व प्रशिक्षण संचालनालयातील महाराष्ट्र शिक्षण सेवा संवर्गातील गट-अ व गट-ब (राजपत्रित) (तांत्रिक /अतांत्रिक ) मधील अधिकाऱ्यांच्या वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर, सेवा पुनर्विलोकनाकरिता “विभागीय पुनर्विलोकन समिती” व अभिवेदनावर विचार करण्याकरिता “विभागीय अभिवेदन समिती” गठीत करण्याबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : पुनर्वि-२०२२/प्र.क्र.०१/व्यशि-१
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक: ०७ जानेवारी, २०२२.
वाचा:- सामान्य प्रशासन विभाग, शासन निर्णय क्र. एलपीएल-२०१७/प्र.क्र.२१/का. पंधरा, दि. १० जून, २०१९.
प्रस्तावना: महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी/कर्मचारी यांना वयाच्या ५०/५५ व्या वर्षी अथवा ३० वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पूनर्विलोकनासंबंधीची कार्यपध्दती व सर्वसाधारण सूचना सामान्य प्रशासन विभागाच्या संदर्भाधिन शासन निर्णय दि. १० जून, २०१९ अन्वये देण्यात आल्या आहेत. सदर शासन निर्णयातील तरतुदीनुसार कौशल्य विकास, रोजगार व उद्योजकता विभागाच्या अधिपत्याखालील व्यवसाय शिक्षण व प्रशिक्षण संचालनालयातील महाराष्ट्र शिक्षण सेवा संवर्गातील गट-अ व गट-ब (राजपत्रित) ( तांत्रिक / अतांत्रिक) मधील अधिकाऱ्यांच्या वयाच्या ५०/५५ व्या वर्षापलीकडे किंवा
अर्हताकारी सेवेची ३० वर्षे पूर्ण झाल्यानंतर त्यांची सेवा पुढे चालू ठेवण्याची पात्रापात्रता आजमाविण्यासाठी विहित निकषांच्या आधारे सेवेचे पुनर्विलोकन करण्याकरिता “विभागीय पुनर्विलोकन समिती” व सेवापुनर्विलोकनानंतर मुदतपूर्व सेवानिवृत्तीच्या निर्णयाविरुध्दच्या अभिवेदनावर विचार करण्याकरिता “विभागीय अभिवेदन समिती” गठीत करण्याची बाब शासनाच्या विचाराधीन होती.
शासन निर्णयः
व्यवसाय शिक्षण व प्रशिक्षण संचालनालयातील महाराष्ट्र शिक्षण सेवा ( तांत्रिक / अतांत्रिक) संवर्गातील (१) गट-अ (राजपत्रित) (वरिष्ठ वेतनश्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी संवर्गातील अधिकारी (२) गट-अ (राजपत्रित) (कनिष्ठ वेतनश्रेणी) ग्रेड वेतन ७६०० पेक्षा कमी संवर्गातील अधिकारी तसेच (३) गट-ब (राजपत्रित) मधील अधिकाऱ्यांच्या वयाच्या ५०/५५ व्या वर्षापलीकडे किंवा अर्हताकारी सेवेची ३० वर्षे पूर्ण झाल्यानंतर त्यांची सेवा पुढे चालू ठेवण्याची पात्रापात्रता आजमाविण्यासाठी विहित निकषांच्या आधारे सेवेचे पुनर्विलोकन करण्याकरिता खालीलप्रमाणे “विभागीय पुनर्विलोकन समिती” गठीत करण्यात येत आहे:
# Page 2
शासन निर्णय क्रमांकः पुनर्वि-२०२२/प्र.क्र.०१/व्यशि-१
-----------------------------------------------------------------------------------
| १ | सचिव/प्रधान सचिव/अपर मुख्य सचिव, कौशल्य विकास, रोजगार व उद्योजकता विभाग | अध्यक्ष |
|  | सह/उप सचिव (व्यशि-१), कौशल्य विकास, रोजगार व उद्योजकता विभाग | सदस्य |
| ३ | सह/उप सचिव, कौशल्य विकास, रोजगार व उद्योजकता विभाग | सदस्य |
| ४ | अवर सचिव / कार्यासन अधिकारी (व्यशि-१ ) | सदस्य सचिव |
-----------------------------------------------------------------------------------
२. संचालक, व्यवसाय शिक्षण व प्रशिक्षण, महाराष्ट्र राज्य, मुंबई हे संचालनालयातील संबंधित अधिकाऱ्यांच्या सेवापूनर्विलोकनाबाबतचा प्रस्ताव वेळोवेळी शासनास सादर करतील. सदर समिती त्यांच्या शिफारशी अंतिम निर्णयासाठी समुचित प्राधिकाऱ्यांना सादर करील. तसेच विभागीय पुनर्विलोकन समितीच्या शिफारशीनुसार जे अधिकारी सेवेत चालू राहण्यास निर्विवादपणे अपात्र ठरणार असतील अशा अधिकाऱ्यांचे पुनर्विलोकन, संदर्भाधीन दि. १० जून, २०१९ च्या शासन निर्णयामध्ये नमूद केल्याप्रमाणे सामान्य प्रशासन विभागाच्या "विशेष पुनर्विलोकन समिती" कडून केले जाईल.
३. व्यवसाय शिक्षण व प्रशिक्षण संचालनालयातील अधिकाऱ्यांच्या सेवा पुनर्विलोकनाअंती सेवा पुढे चालू ठेवण्यास निर्विवादपणे अपात्र ठरलेल्या व नोटीस बजावण्यात आलेल्या महाराष्ट्र शिक्षण सेवा (तांत्रिक/अतांत्रिक) संवर्गातील गट- अ (राजपत्रित) (कनिष्ठ वेतन श्रेणी) ग्रेड वेतन ७६०० पेक्षा कमी आणि गट ब (राजपत्रित) मधील अधिकाऱ्यांच्या अभिवेदनावर विचार करण्याकरिता संदर्भाधीन शासन निर्णय दि. १० जून, २०१९ मधील तरतुदीनुसार पुढीलप्रमाणे "विभागीय अभिवेदन समिती” गठित करण्यात येत आहे.
-----------------------------------------------------------------------------------
| १ | सचिव/प्रधान सचिव/अपर मुख्य सचिव, कौशल्य विकास, रोजगार व उद्योजकता विभाग | अध्यक्ष |
| २ | मा. अध्यक्षांनी नामनिर्देशित केलेले विभागातील सह/उप सचिव | सदस्य |
| ३ | मा. अध्यक्षांनी नामनिर्देशित केलेले अवर सचिव | सदस्य सचिव |
-----------------------------------------------------------------------------------
(टिप- अ.क्र. (२) व (३) येथील अधिकारी हे विभागीय पुनर्विलोकन समितीमधील अधिकाऱ्याव्यतिरिक्त असावेत.)
४. विभागीय अभिवेदन समिती त्यांच्या शिफारशी अंतिम निर्णयासाठी समुचित प्राधिकाऱ्यांना सादर करील.
५. व्यवसाय शिक्षण व प्रशिक्षण संचालनालयातील सेवा पुनर्विलोकनासंबंधातील कार्यवाही सामान्य प्रशासन विभागाच्या संदर्भाधीन दि. १० जून, २०१९ रोजीच्या शासन निर्णयामध्ये नमूद केलेल्या कार्यपध्दती व सूचनांनुसार करण्यात येईल.
६. संचालक, व्यवसाय शिक्षण व प्रशिक्षण, महाराष्ट्र राज्य, मुंबई यांनी सामान्य प्रशासन विभागाच्या संदर्भाधीन दि. १० जून, २०१९ रोजीच्या शासन निर्णयातील परिशिष्ट-अ मधील अनुक्रमांक ३ येथे नमूद तरतुदीनुसार व्यवसाय शिक्षण व प्रशिक्षण संचालनालयातील विभागीय / क्षेत्रीय कार्यालयातील गट-ब (अराजपत्रित), गट-क व गट-ड कर्मचाऱ्यांकरिता विभाग प्रमुखांना पुनर्विलोकन विषयक सल्ला देण्यासाठी समिती गठीत करण्याबाबत यशोचित आदेश निर्गमित करण्यात यावेत.
पृष्ठ ३ पैकी २
# Page 3
शासन निर्णय क्रमांकः पुनर्वि-२०२२/प्र.क्र.०१/व्यशि-१