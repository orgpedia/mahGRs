# Page 1
औद्योगिक प्रशिक्षण संस्था, धारावी, जि.मुंबई या संस्थेकरीता मुंबई गृहनिर्माण व क्षेत्रविकास मंडळ (म्हाडा) मार्फत ताब्यात घेण्यात आलेल्या भूखंडाच्या अनुषंगाने थकीत भुईभाड्याची रक्कम अदा करण्यास मान्यता देण्याबाबत...
महाराष्ट्र शासन
कौशल्य विकास, रोजगार व उद्योजकता विभाग,
शासन निर्णय क्रमांक : प्रशामा २०२०/प्र.क्र.२७/व्यशि-२
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- २७ जानेवारी, २०२१
वाचा :- १) शासन निर्णय, वित्त विभाग, क्र.विअप्र-२०१३/प्र.क्र.३०/२०१३/ विनियम, भाग -२, दि.१७/४/२०१५.
२) संचालक, व्यवसाय शिक्षण व प्रशिक्षण संचालनालय यांचे पत्र
क्र.१४/मालमत्ता/बांधकाम/धारावी/२०२०/प्र.क्र.२५/३३०, दि.१७/१२/२०२०
प्रस्तावना:
औद्योगिक प्रशिक्षण संस्था, धारावी, जि. मुंबई करीता मुंबई गृहनिर्माण व क्षेत्रविकास मंडळाच्या (म्हाडा प्राधिकरण) मालकीच्या धारावी येथील सेक्टर ३ मधील सी.ए.क्र.३१५ (भाग) व
सी.एस.क्र.१०१ (भाग) २४०७ चौ.मी.क्षेत्रफळ भूखंड त्यावर असलेला तळ मजला + १ मजल्याच्या ४ इमारतीतील एकूण १३६ गाळ्यांसह दि. २५/०२/२०१३ रोजी "जसे आहे तेथे आहे" तत्वावर ताब्यात घेण्यात आलेला आहे. त्या अनुषंगाने म्हाडा प्राधिकरणाकडून प्राप्त झालेला मुंबई शहर, धारावी विभाग येथील भूखंड क्र.३१५ पै, १०१ पै मिळकती पैकी २४०७.०० चौ.मी. क्षेत्राचा भुखंड ताब्यात घेण्यात आलेला असून याबाबतीत भाडेपट्टा करारातील मसुदा क्र. २ मधील d,h,r,v,w,x हे मुद्ये संबंधितांकडून वगळण्यात आलेले आहेत. तथापि मुददा क्र.२(a) व २ (b) वगळण्यांत आलेले नाहीत.
मुद्या क्र. २ (a) to pay as aforesaid lease rent of Rs.३,७५,५८७/- in advance every year on or before the 4 th day of the commencement of each year for which the same is payable in the manner aforesaid without any deduction or abetment what so ever.
मुद्या क्र. २. (b) to pay interest on such amount of lease rent or any part thereof or any other dues to be paid by the Lessee to the Authority whether formally demanded or not as shall remain unpaid for thirty days after the date on which the said amount or dues has or have become payable as aforesaid at the rate of १३.५% per cent per annum until the whole of such amount of dues has or have been paid.
# Page 2
शासन निर्णय क्रमांकः प्रशामा २०२०/प्र.क्र.२७/व्यशि-२
सबब, व्यवसाय शिक्षण व प्रशिक्षण संचालनालयाने औद्योगिक प्रशिक्षण संस्था, धारावी, जि.मुंबई करीता म्हाडा प्राधिकरणाने कळविल्याप्रमाणे रु. ४९,६६,०७६/- इतकी थकीत भुईभाड्याची रक्कम म्हाडा प्राधिकरणास अदा करण्यासाठी मान्यता देण्याबाबतचा प्रस्ताव शासन मान्यतेसाठी सादर केला आहे.
शासन निर्णय :
औद्योगिक प्रशिक्षण संस्था, धारावी, जि. मुंबई करीता ताब्यात घेण्यात आलेल्या भूखंडाच्या अनुषंगाने थकीत भुईभाड्याची रु. ४९,६६,०७६/- (रुपये एकोणपन्नास लाख सहासष्ट हजार शाहत्तर फक्त ) इतकी रक्कम वित्तीय अधिकार नियम पुस्तिका १९७८, भाग पहिला, उपविभाग एक, अनुक्रमांक १०, नियम क्र. ११५ आणि महाराष्ट्र आकस्मिक खर्च नियम १९६५ मधील नियम १४७ (क) खालील टीप-१ समोरील स्तंभ ६ मध्ये नमूद केलेल्या अटींची पूर्तता करण्याच्या अधीन राहून अदा करण्यास या शासन निर्णयान्वये मान्यता देण्यात येत आहे.
२. याबाबतचा खर्च "मागणी क्र. झेडए-२, २२३० - कामगार व सेवायोजन, (०२) (०८) प्रवेश क्षमता वाढविण्यासाठी औद्योगिक प्रशिक्षण संस्थांचा विस्तार करणे (कार्यक्रम) (२२३० ए २०९) भाडेपट्टी व कर (१४)" या लेखाशिर्षाखाली सन २०२०-२१ या वित्तीय वर्षात मंजूर करण्यात आलेल्या तरतुदीतून भागविण्यात यावा.
३. सदर शासन निर्णय नियोजन विभागाने दिलेल्या मान्यतेस अनुसरुन तसेच वित्त विभागाच्या अनौ.संदर्भ क्र.७/२०२१/व्यय-६, दि.२०/०१/२०२१ अन्वये मिळालेल्या मान्यतेस अनुसरुन निर्गमित करण्यात येत आहे.
# Page 3