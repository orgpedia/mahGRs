# Page 1
श्री.द.ल.ठाकरे, सहायक संचालक, जिल्हा कौशल्य विकास, रोजगार व उद्योजकता मार्गदर्शन केंद्र, अकोला यांची महाराष्ट्र राज्य रस्ते विकास महामंडळ मर्या., मुंबई येथे प्रतिनियुक्तीने नियुक्तीबाबत.....
महाराष्ट्र शासन
कौशल्य विकास व उद्योजकता विभाग
शासन आदेश क्रमांक : कौविउ-२०१६/प्र.क्र.९५/प्रशा-२
मंत्रालय (मुख्य इमारत), दालन क्र. २०४, २ रा मजला,
मादाम कामा मार्ग, हुतात्मा राजगुरू चौक, मुंबई-४०० ०३२
दिनांक : २६ जुलै, २०१९
संदर्भ : १) उपाध्यक्ष व व्यवस्थापकीय संचालक, महाराष्ट्र राज्य रस्ते विकास महामंडळ मर्या., दिनांक २८.०१.२०१९ चे पत्र
शासन आदेश :
उपाध्यक्ष व व्यवस्थापकीय संचालक, महाराष्ट्र राज्य रस्ते विकास महामंडळ मर्या .यांनी त्यांच्या संदर्भाधीन पत्रान्वये, श्री. द.ल. ठाकरे, सहायक संचालक (वेतनश्रेणी ९३००-३४८००, ग्रेड वेतन ५०००) यांची समकक्ष पदावर प्रतिनियुक्तीने नियुक्ती करण्याबाबत केलेल्या विनंतीस अनुसरुन श्री. द.ल.ठाकरे, सहायक संचालक यांची महाराष्ट्र राज्य रस्ते विकास महामंडळाच्या आस्थापनेवरील समकक्ष पदावर प्रतिनियुक्तीने नियुक्ती करण्यात येत आहे.
सदर प्रतिनियुक्तीचा कालावधी एक वर्षाचा राहील. तसेच येथे असेही कळविण्यात येते की, जेव्हा श्री.द.ल.ठाकरे, सहायक संचालक, यांच्या सेवेची त्यांचा प्रतिनियुक्तीचा कालावधी संपण्यापूर्वी विभागास आवश्यकता असेल, त्यावेळी महाराष्ट्र राज्य रस्ते विकास महामंडळाने त्यांना त्वरित कार्यमुक्त करणे आवश्यक राहील.
श्री.द.ल.ठाकरे,सहायक संचालक यांच्या महाराष्ट्र राज्य रस्ते विकास महामंडळातील प्रतिनियुक्ती संदर्भातील अटी व शर्ती निश्चित करुन त्याबाबत या विभागास कळवावे.
सदरचे आदेश सार्वजनिक बांधकाम विभागाच्या सहमतीने, त्यांच्या अनौपचारिक संदर्भ क्रमांक २५५३/दिनांक २५.०७.२०१९ अन्वये निर्गमित करण्यात येत आहेत.
# Page 2
शासन आदेश क्रमांकः कौविउ-२०१६/प्र.क्र.९५/प्रशा-२