# Page 1
अण्णासाहेब पाटील आर्थिक मागास विकास महामंडळ, अध्यक्ष, उपाध्यक्ष व अशासकीय सदस्य व विशेष निमंत्रित यांच्या नियुक्त्या रद्द करण्याबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक: कौविउ-२०२०/प्र.क्र १८/रोस्वरो १
मादाम कामा मार्ग,हुतात्मा राजगुरु चौक,
मंत्रालय,मुंबई.
दिनांक :- ४ नोव्हेंबर, २०२०.
वाचा:- १) रोजगार व स्वयंरोजगार विभाग शासन निर्णय क्र. अमामं १९९८/प्र.क्र.३६३/रोस्वरो-१ दि. २७ नोव्हेंबर, १९९८.
२) कौशल्य विकास व उद्योजकता विभाग, शासन निर्णय क्र. अपाम २०१७/प्र.क्र.९०/रोस्वरो-१, दि.४ सप्टेंबर, २०१८.
३) कौशल्य विकास व उद्योजकता विभाग, शासन निर्णय क्रमांक अपाम २०१७/प्र.क्र.९०/रोस्वरो-१, दि.१० जून, २०१९ ४) कौशल्य विकास व उद्योजकता विभाग, शासन निर्णय क्रमांक अपाम २०१८/ प्र.क्र.१५ (भाग-१)/रोस्वरो-१, दि. २० सप्टेंबर, २०१९ ५) मुख्य सचिव कार्यालयाचे पत्र दि.१६.०१.२०२०.
शासन निर्णय - राज्यातील आर्थिकदृष्ट्या मागास प्रवर्गातील सुशिक्षीत बेरोजगार तरुणांना रोजगार व स्वयंरोजगाराच्या संधी उपलब्ध करुन देण्यासाठी कंपनी अधिनियम, १९५६ अंतर्गत दि. २७ नोव्हेंबर, १९९८ अन्वये अण्णासाहेब पाटील आर्थिक मागास विकास महामंडळाची स्थापना करण्यात आली आहे. महामंडळाच्या संस्थापन समयलेख आणि संस्थापन नियमातील नियम ८२ (१) व (३) मधील तरतूदीनुसार वरील वाचा अ.क्र. २ ते ४ येथील शासन निर्णय अन्वये अध्यक्ष, उपाध्यक्ष, अशासकीय सदस्य व विशेष निमंत्रीत यांच्या नियुक्त्या करण्यात आलेल्या आहेत.
२. अण्णासाहेब पाटील आर्थिक मागास विकास महामंडळाच्या संस्थापन समयलेख आणि संस्थापन नियमातील नियम ८२ (४) मधील तरतूदीनुसार अध्यक्ष, उपाध्यक्ष, सर्व अशासकीय सदस्य व विशेष निमंत्रित यांच्या नेमणूका या शासन निर्णयान्वये रद्द करण्यात येत आहेत.
# Page 2