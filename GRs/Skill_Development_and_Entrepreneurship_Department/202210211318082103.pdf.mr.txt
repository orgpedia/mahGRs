# Page 1
महारोजगार वेबपोर्टलवरुन उमेदवार व नियोक्ते यांना पाठविण्यात येणाऱ्या एसएमएसचे देयक अदा करण्यासाठी येणाऱ्या खर्चास प्रशासकीय व वित्तीय मान्यता देणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्र: कौविउ - २०२२/प्र.क्र.२०४/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २१ ऑक्टोबर २०२२.
संदर्भ:- १. वित्त विभाग, शासन निर्णय क्र. विअप्र/प्र.क्र ३०/२०१३/विनियम, दि. १७/०४/२०१५ २.वित्त विभाग, शासन परिपत्रक क्र. अर्थस-२०२२/प्र.क्र.४३/अर्थ-३, दि. ०४/०४/२०२२ ३.संगणकीकरण प्रकल्प अंमलबजावणी समितीच्या दि. ०९/०३/२०१६ च्या बैठकीचे इतिवृत्त
प्रस्तावना : महास्वयम् वेबपोर्टलवरुन लाभार्थी घटकांना माहिती व तंत्रज्ञान मंत्रालय, यांचे सी-डॅक, मुंबई यांचेमार्फत https://services.mgov.gov.in/ या वेबपोर्टलवरुन पुरविण्यात येणा-या एसएमएसची सुविधा कौशल्य, रोजगार, उद्योजकता व नाविन्यता आयुक्तालयास देण्यासाठी महारोजगार या नावाने नोंदणी करुन अकाऊंट सुरु करण्यात आले आहे. तसेच, भारतीय दूरसंचार नियामक अधिकारी (Telecom Regulatory Authority of India (TRAI) ) यांच्या दि. १४.०२.२०२२ पत्रान्वये दि. १४.०२.२०२२ पासून एक वर्षासाठी सेंडर आयडी "महारोज" या अकाऊंटला शुल्कातून सूट देण्यात आलेली होती. सर्वकष ई-प्रशासन प्रणाली प्रकल्पाची निविदा सूचना माहिती तंत्रज्ञान संचालनालयाच्या मान्यतेस्तव पाठविण्यात आली असता सदर प्रकल्पासाठी एसएमएस, ई-मेल व डेटा सेंटर सुविधेसह आवश्यक हार्डवेअर हे माहिती तंत्रज्ञान संचालनालयामार्फत देण्यात येईल असे पत्रान्वये आयुक्तालयास कळविले होते. याप्रमाणे त्यांनी सदर सुविधा महाऑनलाईन लि. यांच्यामार्फत विनामूल्य उपलब्ध करुन दिली होती. तथापि, मे, २०१५ पासून महाऑनलाईन यांनी एसएमएस सेवा विनामूल्य उपलब्ध करून देण्यास असमर्थता दर्शवून मोफत एसएमएस सेवा हवी असल्यास सी-डॅक यांच्याशी संपर्क करून त्यांची सेवा उपलब्ध करुन घेण्याबाबत कळविले होते. इलेक्ट्रॉनिक आणि माहिती तंत्रज्ञान मंत्रालय, भारत सरकार च्या ई-गर्व्हनन्स गटाच्या झालेल्या बैठकीत सी-डॅक मार्फत देण्यात येणा-या एसएमएस सेवांसाठी शुल्क आकारण्याचा निर्णय घेण्यात आला आहे. यानुसार दि. ३१.०३.२०१७ पर्यंत सर्व एसएमएस सेवा या निशुल्क होत्या. त्यानंतर दि.०१.०४.२०१७ ते ३१.०३.२०१८ पर्यंत ५० टक्के शुल्क अदा करुन व दि.०१.०४.२०१८ पासून पूर्ण १०० टक्के शुल्क अदा करावे लागत असून, सदरची सेवा ही प्री-पेड सेवा आहे. त्यानुसार सी-डॅक यांचेकडून आवश्यकतेनुसार एसएमएस खरेदी करण्यात येत आहे. लाभार्थी घटकांना विविध बाबींसाठी पाठविण्यात येणा-या ५० लाख एसएमएससाठी प्रती एसएमएस ०.०२२७ पैसे या दराने देयक रु. १,३३,९३० /- (रुपये एक लक्ष तेहतीस हजार नऊशे
# Page 2
शासन निर्णय क्रमांकः कौविउ-२०२२/प्र.क्र.२०४/प्रशा-२
तीस मात्र) इतक्या देयकाच्या खर्चास आर्थिक वर्ष २०२२-२३ मध्ये व त्यापुढील प्रत्येक वेळी त्या-त्या वर्षात अदा करण्यास प्रशासकीय व वित्तीय मान्यता प्रदान करण्याची बाब शासनाच्या विचाराधीन होती.
शासन निर्णय :
आयुक्त कार्यालयाच्या प्रस्तावात नमूद केल्याप्रमाणे उमेदवार व नियोक्ते यांना महास्वयम पोर्टलवरुन पाठविण्यात येणाऱ्या ५० लाख एसएमएस साठी प्रती एसएमएस ०.०२२७ पैसे या दराने सन २०२२-२३ या आर्थिक वर्षात रु. १,३३,९३०/- (रु. एक लक्ष तेहतीस हजार नऊशे तीस फक्त) इतक्या खर्चास तसेच त्यापुढील प्रत्येक वेळी त्या त्या आर्थिक वर्षात अदा करावयाच्या देयकाच्या खर्चास प्रशासकीय व वित्तीय मान्यता देण्यात येत आहे.
२. सदर देयके अदा करण्यासाठी येणारा खर्च “सन २०२२-२३ या आर्थिक वर्षात तसेच त्यापुढील येणाऱ्या त्या त्या आर्थिक वर्षात मागणी क्र. झेडए - २२३०, सेवायोजन कार्यालयाचे संगणकीकरण - ०२, सेवायोजन कार्यालयांचे संगणकीकरण (कार्यक्रम) - (०२) (०१), १३, कार्यालयीन खर्च (२२३०१०९२) (योजनांतर्गत)” या लेखाशिर्षाखाली खर्ची टाकण्यात येवून मंजूर असलेल्या अनुदानातून आणि संदर्भ क्र. २ मधील परिपत्रकान्वये वितरीत झालेल्या निधीच्या मर्यादेत तसेच यानंतर वित्त विभागाद्वारे वेळोवेळी निर्गमित होणाऱ्या शासन निर्णयाद्वारे वितरीत निधीच्या मर्यादेत सदरचा खर्च भागविण्यात यावा.
३. संदर्भ क्र. १ मधील शासन निर्णयानुसार वित्तीय अधिकार नियम पुस्तिका १९७८, भाग पहिला, उपविभाग -२, अनुक्रमांक २७ (अ), नियम क्र. ७६ च्या अटी व शर्तींच्या अधीन राहून ही प्रशासकीय व वित्तीय मान्यता देण्यात येत आहे.