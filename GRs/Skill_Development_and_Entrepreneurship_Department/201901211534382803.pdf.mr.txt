# Page 1
प्रमोद महाजन कौशल्य व उद्योजकता विकास अभियानांतर्गंत "किमान कौशल्य विकास कार्यक्रम" या जिल्हास्तरीय सर्वसाधारण योजनेच्या अंमलबजावणीच्या कार्यपद्धतीमध्ये सुधारणा करणेबाबत.
महाराष्ट्र शासन
कौशल्य विकास व उद्योजकता विभाग,
शासन निर्णय क्रमांक कौविउ -२०१५/प्र.क्र.५६/अभियान-१
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २१ जानेवारी, २०१९.
वाचा :१) नियोजन विभाग, शासन निर्णय क्रमांक जिवायो १००७/प्र.क्र.३९/का-१४४४, दिनांक १६ फेब्रुवारी, २००८.
२) कौशल्य विकास व उद्योजकता विभाग, शासन निर्णय क्रमांक
कौविउ-२०१५/प्र.क्र.१९५/रोस्वरो-१, दिनांक ०३ ऑगस्ट, २०१५.
३) कौशल्य विकास व उद्योजकता विभाग, शासन निर्णय क्रमांक
कौविउ-२०१५/प्र.क्र.१२२/रोस्वरो-१, दिनांक ०२ सप्टेंबर, २०१५.
४) कौशल्य विकास व उद्योजकता विभाग, शासन निर्णय क्रमांक
कौविउ-२०१५/प्र.क्र.३७/अभि-१, दिनांक २३ नोव्हेंबर, २०१५.
५) कौशल्य विकास व उद्योजकता विभाग, शासन निर्णय क्रमांक
कौविउ-२०१५/प्र.क्र.५६ / अभि-१, दिनांक १६ मार्च, २०१७.
प्रस्तावना : राज्यातील युवक-युवतींचे कौशल्य विकासाद्वारे सक्षमीकरण करुन त्यांना अधिक मागणी असलेल्या उद्योग, सेवा व तत्सम क्षेत्रात रोजगार/स्वंयरोजगाराच्या संधी उपलब्ध करुन देण्यासाठी प्रमोद महाजन कौशल्य व उद्योजकता विकास अभियान राबविण्यास या विभागाच्या दिनांक ०२ सप्टेंबर, २०१५ रोजीच्या शासन निर्णयान्वये मान्यता देण्यात आली आहे. सदर शासन निर्णयातील अ.क्र.९.२ मधील तरतुदीच्या अनुषंगाने जिल्हयातील विशिष्ट भोगोलिक तथा सामाजिक स्थिती, परंपरागत व्यवसाय, नौसर्गिक संसाधन तथा साधनसामुग्री इत्यादींच्या आधारे जिल्हयातील रोजगार/ स्वयंरोजगारासाठी अधिक मागणी असलेली क्षेत्रे निश्चित करून या क्षेत्रांच्या कौशल्याच्या मागणीनुसार विशिष्ट अभ्यासक्रम राबविणे तसेच प्रशिक्षणप्राप्त उमेदवारांना रोजगार/स्वयंरोजगारासाठी सहाय्य करणे या उद्दिष्टाकरिता "किमान कौशल्य विकास कार्यक्रम" या जिल्हास्तरीय सर्वसाधारण योजनेस या विभागाच्या दिनांक १६ मार्च, २०१७ रोजीच्या शासन निर्णयान्वये प्रशासकीय मान्यता देण्यात आली असून सदर शासन निर्णयान्वये योजनेच्या अंमलबजावणीची कार्यपद्धती विहित करण्यात आली आहे.
प्रमोद महाजन कौशल्य व उद्योजकता विकास अभियानाच्या प्रभावी अंमलबजावणीच्या दृष्टीने दिनांक १६ मार्च, २०१७ रोजीच्या शासन निर्णयात विहित केलेल्या योजनेच्या अंमलबजावणीच्या कार्यपद्धतीमध्ये सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांक कौविउ-२०१५/प्र.क्र.५६/अभियान-१
शासन निर्णय : प्रमोद महाजन कौशल्य व उद्योजकता विकास अभियानाच्या प्रभावी अंमलबजावणीच्या दृष्टीने किमान कौशल्य विकास कार्यक्रम संदर्भातील विभागाच्या दिनांक १६ मार्च २०१७ रोजीच्या शासन निर्णयातील परिच्छेद क्रमांक ३ खालीलप्रमाणे सुधारीत करण्यात येत आहे.
“३. जिल्हा स्तरावर किमान कौशल्य विकास कार्यक्रम राबविण्याकरिता प्रशिक्षण संस्थांची निवड खालील पद्धतीने करता येईल.
१) जिल्हा कौशल्य विकास कार्यकारी समितीद्वारे अभ्यासक्रमाचे नांव व प्रशिक्षणार्थ्यांची संख्या महाराष्ट्र राज्य कौशल्य विकास सोसायटीस ऑनलाईन कळविण्यात येईल.
२) सदर अभ्यासक्रम राबविण्याकरिता संबंधित जिल्ह्यात सूचिबद्ध असलेल्या संस्थांची प्रवेश क्षमता विचारात घेऊन प्रशिक्षणार्थ्यांना प्रशिक्षण देण्याकरिता आवश्यक प्रशिक्षण संस्थांची यादी महाराष्ट्र राज्य कौशल्य विकास सोसायटीद्वारे जिल्हा कौशल्य विकास कार्यकारी समित्यांना ऑनलाईन उपलब्ध करुन देण्यात येईल.
३) जिल्हा कौशल्य विकास कार्यकारी समितीने निवड केलेले अभ्यासक्रम राबविण्याकरिता आवश्यक प्रशिक्षण संस्था महाराष्ट्र कौशल्य विकास सोसायटीकडे सूचिबद्ध नसल्यास तसे महाराष्ट्र राज्य कौशल्य विकास सोसायटीद्वारे जिल्हा कौशल्य विकास कार्यकारी समितीस ऑनलाईन कळविण्यात येईल.
४) महाराष्ट्र कौशल्य विकास सोसायटीकडे सूचिबद्ध संस्था उपलब्ध नसल्यास जिल्हा कौशल्य विकास कार्यकारी समितीद्वारे इच्छूक संस्थांकडून इरादापत्र (EoI) मागविण्यात येईल.
इरादापत्रामध्ये इच्छूक कौशल्य प्रशिक्षण संस्थेने प्रशिक्षण खर्चाच्या प्रतिपूर्तीचे दर नमूद करणे तसेच सदर दर हे कौशल्य विकास व उद्योजकता विभागाने वेळोवेळी निश्चित केलेल्या दराच्या मर्यादेत असणे आवश्यक राहील. सदर दरामध्ये उमेदवारांचे परिचालन ( Mobilization), समुपदेशन, मार्गदर्शन, प्रशिक्षण, उमेदवारांना रोजगार / स्वयंरोजगार उपलब्ध करुन देऊन तद्नंतरचा पाठपुरावा इत्यादी बाबींचा समावेश असेल.
५) कौशल्य विकास व उद्योजकता विभाग शासन निर्णय क्रमांक कौविउ-२०१५/प्र.क्र.३७ / अभि.१, दिनांक २३/११/२०१५ मधील निकषांची पूर्तता करणाऱ्या सुयोग्य संस्थांची निवड जिल्हा कौशल्य विकास कार्यकारी समितीद्वारे करण्यात येईल. निवड केलेल्या प्रशिक्षण संस्थांनी महाराष्ट्र राज्य कौशल्य विकास सोसायटीकडे सूचीबद्ध होणे बंधनकारक राहील.”
२. सदर शासन निर्णय नियोजन विभाग अनौपचारीक संदर्भ क्रमांक ७५/१४८१-नि.वि., दिनांक २६/१२/२०१८ अन्वये प्राप्त झालेल्या सहमतीनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांक कौविउ-२०१५/प्र.क्र.५६/अभियान-१
# Page 4