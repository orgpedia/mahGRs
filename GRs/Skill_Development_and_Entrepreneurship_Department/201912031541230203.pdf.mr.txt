# Page 1
महाराष्ट्र राज्य व्यवसाय प्रशिक्षण परिषदेच्या (Governing Council) मध्ये सह सचिव / उप सचिव/अवर सचिव, कौशल्य विकास व उद्योजकता विभाग यांचा "सदस्य" म्हणून समावेश करण्यास मान्यता देण्याबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : आयटीआय-२०१४/प्र.क्र.१४८/व्यशि-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०३ डिसेंबर, २०१९.
वाचा : १) शिक्षण व रोजगार विभाग, शासन निर्णय क्र. टीएसए - २२७९/१५९९४५/(५८)/टीई-४ दि. २५.०९.१९८४ २) कौशल्य विकास व उदयोजकता विभाग शासन निर्णय क्रमांक आयटीआय २०१४/प्र.क्र.१४८/व्यशि-३, दिनांक १८/०१/२०१७
प्रस्तावना : शिल्प कारागीर प्रशिक्षण योजने अंतर्गत औद्योगिक प्रशिक्षण संस्था/ केंद्रे यांच्या प्रशासनिक
व प्रशिक्षणविषयक कामकाजाचे नियमन व सुसूत्रीकरण करणे, तसेच अभ्यासक्रम निश्चित करुन
सदर व्यवसाय अभ्यासक्रमांची परिक्षा घेवून उत्तीर्णतेचे प्रमाणपत्र प्रदान करणे, याबाबतची
कार्यवाही आणि वेळोवेळी कराव्या लागणाऱ्या सुधारणांबाबत केंद्र शासनास शिफारस करणे
याकरिता राष्ट्रीय पातळीवर राष्ट्रीय व्यवसाय प्रशिक्षण परिषद (National Council For
Vocational Training) (NCVT) ची स्थापना करण्यात आलेली आहे. त्याच धर्तीवर राज्यात शिक्षण
व रोजगार विभाग, शासन निर्णय क्रमांक : टीएसए-२२७९/१५९९४५/(५८) / टीई -४, दिनांक २५
सप्टेंबर १९८४ अन्वये “राज्य व्यवसाय प्रशिक्षण परिषदे” ची स्थापना करण्यात आली आहे.
व्यवसाय शिक्षण व प्रशिक्षण संचालनालयामार्फत राज्यातील सर्व औदयोगिक प्रशिक्षण संस्थामधून
राष्ट्रीय व्यवसाय प्रशिक्षण परिषद प्रमाणित १०७ व्यवसायापैकी ७८ व्यवसाय अभ्यासक्रम राबविले
जात असून जे अभ्यासक्रम राष्ट्रीय व्यवसाय प्रशिक्षण परिषद मध्ये अंतर्भूत नाहीत तथापि स्थानिक
औदयोगिक आस्थापनेच्या गरजेनुसार राबविणे आवश्यक आहेत असे अभ्यासक्रम राज्य व्यवसाय
प्रशिक्षण परिषदेमार्फत राबविण्यात येतात. त्याअनुषंगाने राज्य व्यवसाय प्रशिक्षण परिषदेस
जास्तीत जास्त स्वायत्तता प्राप्त होण्याच्या दृष्टीने महाराष्ट्र राज्य व्यवसाय प्रशिक्षण परिषदेस
सोसायटी रजिस्ट्रेशन अॅक्ट १८६० अंतर्गत मान्यता देण्यात आली आहे.
# Page 2
शासन निर्णय क्रमांक : आयटीआय-२०१४/प्र.क्र.१४८/व्यशि-३
महाराष्ट्र राज्य व्यवसाय प्रशिक्षण परिषदेमध्ये Memorandum of Association (MoA)
मुद्दा क्र. १० च्या (१०.५) नुसार नियामक परिषदेचे सदस्य (Governing Council) हे सर्वसाधारण
मंडळाचे देखील सदस्य असतील. यामध्ये एकूण १२ सदस्य असून अपर मुख्य सचिव/प्रधान
सचिव/सचिव, कौशल्य विकास व उद्योजकता विभाग हे पदसिद्ध अध्यक्ष व सह /उप संचालक
व्यवसाय शिक्षण व प्रशिक्षण संचालनालय, मुंबई हे पदसिद्ध सदस्य सचिव आहे. महाराष्ट्र राज्य
व्यवसाय प्रशिक्षण परिषदेच्या Rules and Regulations मधील तरतुदीनुसार Governing Council
मध्ये सह सचिव / उप सचिव / अवर सचिव, कौशल्य विकास व उद्योजकता विभाग या ०६
अधिकाऱ्यांचा “सदस्य” म्हणून समावेश करण्याची बाब शासनाच्या विचाराधीन होती.
शासन निर्णय :
महाराष्ट्र राज्य व्यवसाय प्रशिक्षण परिषदेच्या Governing Council मध्ये खालील अधिकाऱ्यांचा सदस्य म्हणून समावेश करण्यास या शासन निर्णयान्वये मान्यता देण्यात येत आहे.
१) सह सचिव / उप सचिव, कौशल्य विकास व उद्योजकता विभाग, पदसिद्ध मंत्रालय, मुंबई सदस्य (३) २ ) अवर सचिव, कौशल्य विकास व उद्योजकता विभाग, मंत्रालय, पदसिद्ध मुंबई सदस्य (३)
२. सह / उप संचालक, व्यवसाय शिक्षण व प्रशिक्षण संचालनालय, मुंबई यांनी महाराष्ट्र राज्य व्यवसाय प्रशिक्षण परिषदेच्या Memorandum of Association (MoA) मध्ये आवश्यक ते बदल करुन त्यास मा.धर्मादाय आयुक्त, वरळी, मुंबई यांची मान्यता घेण्याबाबतची आवश्यक ती कार्यवाही करावी.
# Page 3