# Page 1
अनुसूचित जमातीच्या लाभार्थ्यांकरिता राबविण्यात येणाऱ्या वैयक्तिक लाभाच्या योजनांमध्ये आदिवासी विकास विभागाच्या
सहभागाबाबत.
महाराष्ट्र शासन
आदिवासी विकास विभाग
शासन परिपत्रक क्रमांकः अजकस-२०२०/प्र.क्र. ७२/का. ०९
हुतात्मा राजगुरू चौक, मादाम कामा मार्ग,
मंत्रालय, विस्तार इमारत, मुंबई - ४०० ०३२.
दिनांक : ०८ मार्च, २०२१.
प्रस्तावना
अनुसूचित जमातीच्या लाभार्थ्यांकरिता आदिवासी विकास विभाग तसेच अन्य प्रशासकिय विभागामार्फत विविध वैयक्तिक लाभाच्या योजना राबविण्यात येतात. अन्य प्रशासकिय विभागामार्फत
राबविण्यात येणाऱ्या योजनांसाठी आदिवासी विकास विभागामार्फत निधी उपलब्ध करुन देण्यात येतो.
अन्य प्रशासकिय विभागामार्फत राबविण्यात येणाऱ्या वैयक्तिक लाभाच्या योजनांसंदर्भात बहुतांश वेळा अटी / शर्ती निश्चित करताना तसेच योजनेच्या अंमलबजावणीची कार्यपद्धती ठरविताना आदिवासी
विकास विभागाशी सल्लामसलत केली जात नाही किंवा सहमती घेण्यात येत नाही. तसेच लाभार्थी निवड प्रक्रियेमध्ये देखील आदिवासी विकास विभागाच्या अधिकाऱ्यांचा समावेश करण्यात येत
नसल्याचे दिसून येते. अनुसूचित जमातीच्या लाभार्थ्यांकरिता राबविण्यात येणाऱ्या वैयक्तिक लाभाच्या योजनांची अंमलबजावणी अधिक प्रभावीपणे होण्याकरिता योजनेच्या अंमलबजावणीचे धोरण ठरविताना तसेच लाभार्थी निवड करताना आदिवासी विकास विभागाचा सहभाग असणे आवश्यक
आहे. त्यानुषंगाने संबंधित प्रशासकीय विभागांसाठी मार्गदर्शक सूचना देण्याची बाब शासनाच्या विचाराधित होती.
शासन निर्णय (१) अनुसूचित जमाती उपयोजनेअंतर्गत राबविण्यात येणाऱ्या योजनेच्या संदर्भात योजना सुरु करण्यापूर्वी तसेच चालू योजनेच्या अटी / शर्थी किंवा अंमलबजावणीमध्ये बदल करताना आदिवासी विकास विभागाची सहमती घेणे संबंधित प्रशासकिय विभागांना बंधनकारक राहील.
(२) अन्य प्रशासकिय विभागामार्फत राबविण्यात येणाऱ्या वैयक्तिक लाभाच्या योजनांसंदर्भात लाभार्थी निवड करताना विविध स्तरावरील लाभार्थी निवड समित्यांमध्ये आदिवासी विकास विभागातील अधिकाऱ्यांचा समावेश करण्यात यावा.
(३) वैयक्तिक लाभाच्या योजनांसंदर्भात अर्ज मागविताना आदिवासी भागामध्ये सर्वदूर व्यापक प्रचार व प्रसिद्धी करण्यात यावी.
# Page 2
शासन परिपत्रक क्रमांकः अजकस-२०२०/प्र.क्र.७२/का. ०९
(४) वैयक्तिक लाभाच्या योजनांसाठी ऑनलाईन अर्ज मागविताना आदिवासी लाभार्थ्यांसाठी
स्थानिक स्तरावर ऑनलाईन अर्ज करण्यासाठी सुविधा व सहाय्य उपलब्ध करुन देणे संबंधीत प्रशासकीय विभागांना बंधनकारक राहील.