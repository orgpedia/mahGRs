# Page 1
शासकिय आदिवासी पोस्ट बेसिक आश्रमशाळेतील “व्यवसाय प्रशिक्षण केंद्र" या योजनेचे मुल्यमापन करणेसाठी अभ्यास समिती गठित करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक : व्यशि-२०२०/प्र.क्र.३८/का.९
हुतात्मा राजगुरू चौक, मादा.म कामा रोड,
मंत्रालय, विस्तार इमारत, मुंबई ४०० ०३२.
दिनांक : १ डिसेंबर, २०२०.
वाचा: १. शासन निर्णय क्रमांक: एएससी-१०९३/प्र.क्र.२७१/का.१३, दिनांक १४ ऑगस्ट, १९९७.
२. शासन निर्णय क्र.शाआशा-२००३/प्र.क्र.१०७/का.१३, दिनांक ३० जानेवारी, २००४.
प्रस्तावना: व्यवसाय प्रशिक्षण संस्था नव्याने निर्माण करणे ही बाब खर्चिक असल्याने केंद्रिय अर्थसहाय्यामधून व्यवसाय प्रशिक्षण देणे ही योजना राबविण्यासाठी राज्यात सुरु असलेल्या शासकीय पोस्ट बेसिक आश्रमशाळेत “व्यवसाय प्रशिक्षण केंद्र सुरु करण्याबाबत केंद्र शासनाने सुचित केल्यानुसार प्रथम गडचिरोली जिल्हयात २ व ठाणे आणि रायगड जिल्हयात प्रत्येकी १ याप्रमाणे ४ शासकीय आश्रमशाळेत व्यवसाय प्रशिक्षण केंद्र सुरु करण्यास दिनांक १४ ऑगस्ट, १९९७ रोजीच्या शासन निर्णयान्वये मान्यता देण्यात आली आहे. तदनंतर दि. ३० जानेवारी, २००४ रोजीच्या शासन निर्णयानुसार ११ शासकीय पोस्ट बेसिक आश्रमशाळेत व्यवसाय प्रशिक्षण केंद्र (व्ही.टी.सी.) सुरु करण्यास मंजूरी देण्यात आली आहे.
सद्यस्थितीत १५ पोस्ट बेसिक आश्रमशाळेतील व्यवसाय प्रशिक्षण केंद्रांमध्ये ११४ कंत्राटी कर्मचारी कार्यरत आहेत. सदर योजनेस सन २०१३-१४ पासुन केंद्र शासनाकडून निधी प्राप्त झालेला नसून राज्य योजनेतून योजनेचा खर्च भागविण्यात येत आहे. योजना सुरु झालेपासून राबविण्यात येणाऱ्या प्रशिक्षणाचे अभ्यासक्रम अद्ययावत केले नसल्यामुळे तसेच अल्प विद्यार्थी प्रतिसाद वा अन्य कारणांमुळे काही केंद्रे बंद असल्याचे दिसुन येत आहे वा प्रशिक्षण केंद्रे ही अल्प विद्यार्थ्यासह सुरु आहेत. त्यामुळे सदर व्यवसाय प्रशिक्षण चालू ठेवावी किंवा बंद करण्यात यावी, चालू ठेवायची असल्यास प्रस्तुत केंद्रांमार्फत राबविण्यात येणारे अभ्यासक्रमांचे मुल्यांकन करुन सुधारित अभ्यासक्रम कशाप्रकारे राबविता येईल, तसेच सदर केंद्र बंद करावयाची झाल्यास कार्यरत असलेल्या कर्मचाऱ्यांना कसे व कोठे सामावून घेता येईल याबाबत निर्णय घेण्याच्या अनुषंगाने अभ्यास समिती स्थापन करण्याची बाब शासनाच्या विचाराधित होती.
शासन निर्णय : पोस्ट बेसिक आश्रमशाळेमधील व्यवसाय प्रशिक्षण केंद्रांच्या मुल्यमापनासाठी खालीलप्रमाणे अभ्यास समिती गठीत करण्यात येत आहे.
# Page 2
शासन निर्णय क्रमांकः व्यशि-२०२०/प्र.क्र.३८/ का.९
------------------------------------------------------------------------------------------
| अ.क्र. | पदनाम | समितीवरील पद |
| १ | आयुक्त,आदिवासी संशोधन व प्रशिक्षण संस्था, पुणे | अध्यक्ष |
| २ | अप्पर आयुक्त, आदिवासी विकास, नाशिक | सदस्य |
| ३ | अप्पर आयुक्त,आदिवासी विकास आयुक्तालय, अमरावती | सदस्य |
| ४ | सह आयुक्त, आदिवासी विकास आयुक्तालय, नाशिक | सदस्य |
| ५ | प्रकल्प अधिकारी, एकात्मिक आदिवासी विकास प्रकल्प, राजुर/नागपुर/नाशिक/किनवट/जव्हार | सदस्य |
| ६ | सहसंचालक, आदिवासी संशोधन व प्रशिक्षण संस्था, पुणे | सदस्य सचिव |
------------------------------------------------------------------------------------------
समितीची कार्यकक्षा:
अभ्यास समितीने पोस्ट बेसिक आश्रमशाळेमधील व्यवसाय प्रशिक्षण केंद्रांबाबत खालील मुद्यांच्या अनुषंगाने सखोल अभ्यास करुन तीन महिन्यात शासनास अहवाल सादर करावा.
१. सदर व्यवसाय प्रशिक्षण केंद्राच्या उपयुक्ततेचे मुल्यमापन करुन चालु ठेवणे किंवा बंद करणेबाबत शिफारस करणे.
२. सदर केंद्र चालु ठेवायचे असल्यास त्यांच्या अभ्यासक्रमामध्ये सुधारणा करुन अधिक सक्षमपणे कसे चालविता येतील याबाबत शिफारस करावी.
३. सदर केंद्र बंद करावयाची झाल्यास तेथील साधनसामुग्री व अन्य बाबींचा कशाप्रकारे वापर करता येईल व तेथील कंत्राटी कर्मचाऱ्यांचे अन्य ठिकाणी समायोजन करता येईल किंवा कसे याबाबत शिफारस करावी.
# Page 3