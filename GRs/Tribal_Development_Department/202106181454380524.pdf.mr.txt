# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजनेंतर्गत बांधील बाबीकरीता निधी वितरण (वेतन)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/ प्र.क्र. ०३ / कार्यासन-६
मंत्रालय विस्तार, मुंबई - ४०० ०३२
दिनांक :- ०५ जुलै, २०२१.
वाचा :
१. शासन परिपत्रक, वित्त विभाग क्र. अर्थसं-२०२१/प्र.क्र.४८ / अर्थ - ३, दि.०६.०४.२०२१ व दि.२४.६.२०२१.
२. शासन निर्णय, आ.वि.वि. क्र. बीयुडी-२०२१/प्र.क्र.०३/कार्यासन-६, दि.०७.०४.२०२१, २८.०४.२०२१, दि.१७.०५.२०२१, ०२.०६.२०२१ व दि.१५.६.२०२१.
प्रस्तावना :
आर्थिक वर्ष सन २०२१-२२ करीता वित्त विभागाच्या संदर्भाधीन क्र.१ येथील शासन परिपत्रकांन्वये खर्चाचे प्राधान्यक्रम ठरवून वित्तिय उपाययोजना करण्याबाबत मार्गदर्शक सूचना निर्गमित करण्यात आलेल्या आहेत. यास अनुसरून वित्त विभागामार्फत अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर वेळोवेळी उपलब्ध करून दिल्यानुसार आदिवासी विकास विभागाच्या अनिवार्य तसेच कार्यक्रम खर्चांतर्गत समाविष्ट योजनांकरीता बाबत क्र. ०१ - वेतन, ३६- सहायक अनुदाने (वेतन) या उद्दीष्टांकरीता संदर्भाधीन क्र.२ येथील शासन निर्णयान्वये माहे जून, २०२१ अखेर अर्थसंकल्पिय तरतुदींच्या २५% मर्यादेत संबंधित नियंत्रक अधिकारी यांना निधी वितरीत करण्यात आलेला आहे.
आता वित्त विभागाने माहे जुलै, २०२१ मध्ये अर्थसंकल्पीय निधी वितरण प्रणालीवर (BEAMS) ०१ - वेतन, ३६ - सहायक अनुदाने (वेतन) या बाबींकरीता अर्थसंकल्पित तरतुदींच्या ५% इतका वाढीव निधी वितरणासाठी उपलब्ध करुन दिलेला आहे. सदर निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या “जिल्हा वार्षिक आदिवासी उपयोजनेंतर्गत” मागणी क्र.टी-९ खाली सोबतच्या विवरणपत्रातील रकाना क्रमांक - २ मध्ये नमूद जिल्ह्यांकरीता ०१ - वेतन या उद्दीष्टाकरीता अर्थसंकल्पित तरतुदींच्या रकाना क्रमांक-५ प्रमाणे वाढीव ५ टक्के निधी संबधित नियंत्रक अधिकारी यांना वितरीत व खर्च करण्यास शासन मान्यता देण्यात येत आहे.
२. सदर रु.१२२.३७१५ लाख इतका निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधिता मार्फत राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील तरतुदी व सर्व अटी शर्तींचे पालन करण्याची दक्षता घेण्यात यावी.
# Page 2
शासन निर्णय क्रमांकः बीयुडी-२०२१/प्र.क्र.०३/कार्यासन.६
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत व संदर्भाधिन दि.२४.०६.२०२१ रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.
# Page 3
# Page 4