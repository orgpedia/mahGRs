# Page 1
विभागाच्या शासकीय आश्रमशाळा आणि शासकीय वसतीगृहांमधील विद्यार्थ्यांकरिता कार्यरत थेट लाभ हस्तांतरण (डीबीटी) धोरणाचा अभ्यास करण्यासाठी करण्यासाठी स्थापन केलेल्या अभ्यासगटास मुदतवाढ देण्याबाबत.
महाराष्ट्र शासन
आदिवासी विकास विभाग,
शासन निर्णय, क्र. आवगृ-२०१८/प्र.क्र.१२/का-१२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दि. ०८ फेब्रुवारी, २०२१.
वाचा : १. आदिवासी विकास विभाग, शासन निर्णय क्र. आवगृ-२०१८/प्र.क्र.१२/का-१२, दि.१३.०८.२०२०.
२. आदिवासी विकास विभाग, शासन निर्णय क्र. आवगृ-२०१८/प्र.क्र.१२/का-१२, दि.२७.११.२०२०.
३. आयुक्त, आदिवासी संशोधन व प्रशिक्षण संस्था, पुणे यांचे पत्र क्र.वगृ-२०२०-२१/प्र.क्र./ का-४/३८६, दि.२१.१२.२०२०.
प्रस्तावना : शासकीय आश्रमशाळा व वसतीगृहातील विद्यार्थी वैयक्तिक वापराच्या वस्तू व लेखन साहित्य, पुस्तके इत्यादी बाबीसाठी तसेच जिल्हा, विभाग व महानगरपालिका स्तरावरील वसतीगृहामधील विद्यार्थ्याना भोजनासाठी देण्यात येणाऱ्या DBT धोरणाचा अभ्यास करून पूर्वीप्रमाणे सदर साहित्य वस्तू स्वरुपात द्यावे/आहारासाठी भोजनठेके सुरू करावेत किंवा DBT धोरणच सुरु ठेवावे, याचा अभ्यास करणेसाठी संदर्भ क्र.१ येथील शासन निर्णयान्वये अभ्यासगट स्थापन करण्यास मान्यता देण्यात आली आहे. संदर्भ क्र.२ येथील शासन निर्णयान्वये सदर अभ्यासगटास त्यांच्या अहवाल सादर करण्यास दि.१५.१२.२०२० पर्यंत मुदतवाढ देण्यात आली होती.
आता, सदर अभ्यासगटाच्या अहवालाचे कामकाज अंतीम टप्प्यात असून, अहवालाचे टंकलेखन, प्रुफ रिडींग, अहवाल वाचन, अहवालाची अंतीम छपाई व बांधणी इत्यादी कामकाज पूर्ण करून अभ्यासगटाचा अंतीम अहवाल शासनास सादर करण्याकरिता आणखी कालावधी लागणार असल्याची बाब विचारात घेऊन आयुक्त, आदिवासी संशोधन व प्रशिक्षण संस्था, पुणे यांनी त्यांच्या संदर्भ क्र.३ येथील पत्रान्वये सादर केलेल्या प्रस्तावाच्या अनुषंगाने सदर अभ्यासगटास त्यांचा अहवाल सादर करण्यास दि.३१.०१.२०२१ पर्यंत मुदतवाढ देण्याची विनंती केली होती.
शासन निर्णय : शासकीय आश्रमशाळा व वसतीगृहातील विद्यार्थी वैयक्तिक वापराच्या वस्तू व लेखन साहित्य, पुस्तके इत्यादी बाबीसाठी तसेच जिल्हा, विभाग व महानगरपालिका स्तरावरील वसतीगृहामधील विद्यार्थ्याना भोजनासाठी देण्यात येणाऱ्या DBT धोरणाचा अभ्यास करून
# Page 2
शासन निर्णय क्रमांकः आवगृ-२०१८/प्र.क्र.१२/का-१२
पूर्वीप्रमाणे सदर साहित्य वस्तू स्वरुपात द्यावे/आहारासाठी भोजनठेके सुरू करावेत किंवा DBT धोरणच सुरु ठेवावे, याचा अभ्यास करण्यासाठी स्थापन करण्यात आलेल्या अभ्यासगटास त्यांचा अहवाल शासनास सादर करण्यास, दि.२८.०२.२०२१ पर्यंत मुदतवाढ देण्यात येत आहे.