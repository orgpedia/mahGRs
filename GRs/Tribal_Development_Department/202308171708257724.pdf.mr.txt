# Page 1
आदिवासी घटक कार्यक्रम सन २०२३-२४ अंतर्गत कार्यक्रम खर्चांतर्गत आदिवासी विकास विभागाच्या मागासवर्गीय कल्याणाच्या योजनांकरीता निधी वितरण.(वेतन व शिष्यवृत्ती )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३/प्र.क्र.०२/कार्यासन-६
मंत्रालय विस्तार, मुंबई-४०००३२
दिनांक :- २५ ऑगस्ट, २०२३.
वाचा : १) शासन परिपत्रक, वित्त विभाग, क्र. अर्थसं-२०२३/प्र.क्र.४०/अर्थ-३, दि.१२.०४.२०२३.
२) आदिवासी विकास विभाग शासन निर्णय क्र. बीयुडी - २०२३ / प्र.क्र. ०२ / कार्यासन-६, दि.०५.०४.२०२३, दि.२७.०४.२०२३, दि.०५.०६.२०२३, दि.१३.०७.२०२३ व दि.२८.०७.२०२३.
प्रस्तावना :
“महाराष्ट्र विनियोजन विधेयक, २०२३” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने वित्त विभागामार्फत अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर अनिवार्य व कार्यक्रम खर्चांतर्गत योजनांच्या वेतन, शिष्यवृत्ती व विद्यावेतने या बाबींकरीता अर्थसंकल्पित तरतूदींच्या ४८ % मर्यादेतील निधी वितरणासाठी उपलब्ध करुन दिला आहे. या अनुषंगाने आदिवासी घटक कार्यक्रमांतर्गत कार्यक्रम खर्चामधील आदिवासी विकास विभागाच्या योजनांच्या बाब क्र.१-वेतन व ३४-शिष्यवृत्ती व विद्यावेतने याकरीता यापुर्वी वितरीत निधी विचारात घेऊन वितरणासाठी उपलब्ध मर्यादेतील उपलब्ध निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय : आदिवासी विकास विभागाच्या “कार्यक्रम खर्च” अंतर्गत मागणी क्र.टी-५ या खाली सोबतच्या
विवरणपत्रातील रकाना क्रमांक - २ मध्ये नमूद योजनांकरीता रकाना क्रमांक - ५ प्रमाणे निधी संबधित नियंत्रक अधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधितांमार्फत राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील विहीत तरतुदी व अटी शर्तींचे पालन करण्याची दक्षता घेण्यात यावी.
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत प्रशासकीय विभागास प्रदान केलेल्या अधिकारात निर्गमित करण्यात येत आहे.
# Page 2
शासन निर्णय क्रमांकः बीयुडी-२०२३/प्र.क्र.०२/कार्यासन.६
# Page 3
# Page 4