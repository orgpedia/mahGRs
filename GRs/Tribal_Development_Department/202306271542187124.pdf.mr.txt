# Page 1
आदिवासी घटक कार्यक्रमांतर्गत सन २०२३-२४ या आर्थिक वर्षात राष्ट्रीय आरोग्य अभियान अंतर्गत निधी (राज्य हिस्सा ४० टक्के) वितरण करणेबाबत.
(लेखाशिर्ष २२१० ई४५५)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३/प्र.क्र.०५/का-६.
मंत्रालय विस्तार, मुंबई - ४०० ०३२
दिनांक :२७ जून, २०२३.
वाचा : १) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२२.
२) सार्वजनिक आरोग्य विभागाची नस्ती क्र. बीयुडी-१३२३/प्र.क्र.२७३/आरोग्य-७ प्रस्तावना : आदिवासी घटक कार्यक्रमांतर्गत सार्वजनिक आरोग्य विभागामार्फत अंमलबजावणी करण्यात येत असलेल्या राष्ट्रीय ग्रामिण आरोग्य अभियानासाठी सन २०२२-२३ या आर्थिक वर्षात केंद्र हिश्शाचा ६० टक्के याप्रमाणे रु.३९०३.०० लक्ष इतका निधी केंद्र शासनाकडून प्राप्त झाला आहे.
केंद्र हिश्शाचे समरुप ४० टक्के याप्रमाणे राज्य हिश्शाचे २२१० E४५५ या लेखाशिर्षांतर्गत रु. २६०२.०० लक्ष इतका निधी वितरीत करणे आवश्यक आहे. सदर निधी सन २०२३-२४ या आर्थिक
वर्षातील अर्थसंकल्पीत तरतुदींतून वितरीत करण्याबाबत संदर्भाधीन क्र. २ येथील नस्तीद्वारे वित्त विभागास प्रस्ताव सादर करण्यात आला होता. सदर प्रस्तावास वित्त विभागाने दिलेल्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय: आदिवासी घटक कार्यक्रमातंर्गत मागणी क्र.टी - ५ मधील २२१० E४५५ या लेखाशिर्षांतर्गत
राष्ट्रीय ग्रामिण आरोग्य योजनेच्या समरुप राज्य हिश्शासाठी वित्त विभागाने दिलेल्या मान्यतेस अनुसरुन रु.१६०२.०० लाख इतका निधी सन २०२३-२४ या आर्थिक वर्षातील अर्थसंकल्पीत तरतुदींतून खालीलप्रमाणे वितरीत करण्यास मान्यता देण्यात येत आहे :
(रु. लाखात)
----------------------------------------------------------------------------------------------------------------------------
| योजनेचे नाव | लेखाशिर्ष व राज्य हिस्सा | बाब | सन २०२३-२४ साठी अथसंकल्पीत तरतूद | सदर शा. नि.द्वारे वितरीत करण्यात येत असलेला निधी |
| १ | २ | ३ | ४ | ५ |
| राष्ट्रीय ग्रामिण आरोग्य अभियान | २२१० E४५५ (४० टक्के राज्य हिस्सा) | ३१-सहायक अनुदाने | १०००० | १६०२.०० |
----------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२३/प्र.क्र.०५/कार्यासन-६
२. उपरोक्त प्रमाणे रु. १६०२.०० लक्ष (अक्षरी रुपये सोळा कोटी दोन लाख फक्त) इतका निधी प्रशासकीय विभागप्रमुख म्हणून प्रधान सचिव, सार्वजनिक आरोग्य विभाग, मंत्रालय, मुंबई यांना अर्थसंकल्पीय वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन आदेशांतील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक
उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
६. सदर शासन वित्त विभागाचा अनौपचारिक संदर्भ क्र. ५९८/२३/व्यय-१४, दि.२१.०६.२०२३ अन्वये दिलेल्या सहमतीस अनुसरून निर्गमित करण्यात येत आहे.