# Page 1
शबरी आदिवासी घरकूल योजनेसाठी अर्ज करण्यासाठी अर्जाचा नमूना व आवश्यक कागदपत्रांबाबत.
महाराष्ट्र शासन
आदिवासी विकास विभाग
शासन परिपत्रक क्रमांक : आविवि-०८२३/प्र.क्र.१४७/का-०८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : - ०८ सप्टेंबर, २०२३
वाचा:- आदिवासी विकास विभाग शासन निर्णय क्र. घरकूल-२०१२/प्र.क्र.३८(भाग-१)/का १७, दि. २८ मार्च, २०१३
शासन परिपत्रक: राज्यातील ज्या अनुसूचित जमातीच्या कुटुंबांची घरे कुडा- मातीची आहेत किंवा अनुसूचित जमातीची जी कुटुंबे बेघर आहेत अशा अनुसूचित जमातीच्या लाभार्थ्याना घरे उपलब्ध करुन देण्यासाठी वाचा येथील दि.२८/०३/२०१३ च्या शासन निर्णयान्वये सन २०१३ पासून “शबरी आदिवासी घरकुल योजना” राज्यात राबविण्यात येत आहे. सदर शासन निर्णयामध्ये शबरी आदिवासी घरकूल योजनेसाठी अर्जदाराने सादर करावयाच्या कागदपत्राबाबत नमूद केलेले आहे. सदर योजनेसाठी अर्ज करतांना अर्जाचा विहित नमुना नमूद नाही. त्यामुळे क्षेत्रीय कार्यालयांकडून वेगवेगळ्या नमुन्यामध्ये अर्जदारांकडून अर्जाची व वेगवेगळ्या कादपत्रांची मागणी करण्यात येते.
२. त्यामुळे वाचा येथील शासन निर्णयात नमूद केलेल्या कागदपत्रांऐवजी शबरी आदिवासी घरकूल योजनेसाठी सोबत जोडलेल्या परिशिष्टामधील अर्जाचा नमुना व त्यामध्ये नमूद केलेली कागदपत्रे विहित करण्यात येत असून त्यानुसार अर्ज व कागदपत्रे अर्जदाराकडून घेण्यात यावीत.
याव्यतिरिक्त अन्य कागदपत्रांची मागणी अर्जदारांकडे करु नये. अर्जदाराने अर्जाचा नमुना साध्या को-या कागदावर लिखित भरुन सादर केल्यास तो स्विकारण्यात यावा. यासाठी छापील अर्जाचा आग्रह धरण्यात येऊ नये. सदर अर्ज व कागदपत्रे ही आदिवासी विकास विभागाकडून राबविण्यात येणा-या सर्व घरकूल (ग्रामीण) योजनांसाठी लागू राहील.
# Page 2
# Page 3
# Page 4