# Page 1
आदिवासी घटक कार्यक्रमांतर्गत मुख्यमंत्री सौर कृषि पंप योजना अनुसूचित जमाती प्रवर्गासाठी निधी
----------------------
| वितरीत करण्याबाबत. |
| (लेखाशिर्ष २८१००९७४) |
----------------------
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०९/कार्यासन ६
मंत्रालय (विस्तार), मुंबई-४०० ०३२
दिनांक :- १३ सप्टेंबर, २०२२.
वाचा : १) वित्त विभाग, शासन परिपत्रक अर्थसं - २०२२/प्र.क्र.४३/अर्थ-३, दि.०४.०४.२०२२.
२) उद्योग, ऊर्जा व कामगार विभागाची नस्ती क्र.सौरप्र-२०२२/प्र.क्र.२०८/ऊर्जा-७.
प्रस्तावना :
आदिवासी घटक कार्यक्रमांतर्गत ऊर्जा विभागाकडून अंमलबजावणी करण्यात येत असलेल्या मुख्यमंत्री सौर कृषी पंप या योजनेंतर्गत महाउर्जा (MEDA) प्राधिकरणामार्फत राबविण्यात येत असलेल्या कुसुम योजनेंतर्गत पहिल्या व दुसऱ्या टप्यात आस्थापित करण्यात येणाऱ्या सौर कृषि पंपांसाठी सन २०२२-२३ या आर्थिक वर्षातील तरतुदींतून रु.१०५०.०० लाख इतकी निधी मागणी ऊर्जा विभागाने केली आहे.
उपरोक्त प्रस्तावास अनुसरुन सन २०२२-२३ च्या अर्थसंकल्पिय तरतुदींतून वितरणासाठी उपलब्ध मर्यादेत निधी वितरीत करण्याबाबत संदर्भाधीन क्र. २ येथील नस्तीवर प्राप्त झालेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ मधील मुख्य लेखाशीर्ष २८१०, नवीन व नवीकरणीय ऊर्जा मधील मुख्यमंत्री सौर कृषी पंप योजनेसाठी सन २०२२ २३ च्या आर्थिक वर्षाच्या उपलब्ध तरतुदींतून रु.१०५०.०० लाख इतका निधी खालीलप्रमाणे अर्थसंकल्पीय वितरण प्रणालीवर वितरीत व खर्च करण्यास मान्यता देण्यात येत आहे.
(रु. लाखात)
---------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पीय तरतूद | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ |
| मुख्यमंत्री सौर कृषी पंप | २८१० ०९७४ | ३१, सहायक अनुदाने (वेतनेतर) | ५०००.०० | १०५०.०० |
---------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२२/प्र.क्र.०९/कार्यासन.६
२. उपरोक्त प्रमाणे एकूण रु.१०५०.०० लाख (अक्षरी रुपये दहा कोटी पन्नास लाख फक्त) इतका निधी प्रशासकीय विभागप्रमुख म्हणून प्रधान सचिव, ऊर्जा विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधीन क्र.१ येथील दि.०४.०४.२०२२ च्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.