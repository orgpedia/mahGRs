# Page 1
---------------------------------
| आदिवासी घटक कार्यक्रमांतर्गत सन |
| २०२३-२४ या वर्षाकरीता |
---------------------------------
कृषी उन्नत्ती योजना - परंपरागत कृषी विकास योजनेसाठी निधी वितरण.
(केंद्र हिस्सा - २४०१ ए ७६२) (राज्य हिस्सा - २४०१ ए ७७१)
महाराष्ट्र शासन
आदिवासी विकास विभाग
शासन निर्णय, क्रमांकः बीयुडी-२०२३/प्र.क्र.०७/कार्यासन ६
मंत्रालय विस्तार, मुंबई-४०० ०३२
दिनांक: - १५ सप्टेंबर, २०२३.
वाचा : १) वित्त विभाग, शासन परिपत्रक अर्थसं-२०२३/प्र.क्र.४०/अर्थ-३, दि.१२.०४.२०२३.
२) केंद्र शासन, कृषी मंत्रालय यांचे पत्र File No.1-15/2023-RKVY/3, Dt.2.8.2023.
३) कृषि व पदुम विभागाची नस्ती क्र.योजना-३३२३/प्र.क्र.१२६/१ ओ.
प्रस्तावना :
कृषी व पदुम विभागामार्फत अंमलबजावणी करण्यात येत असलेल्या केंद्र पुरस्कृत कृषी उन्नत्ती
योजना-परंपरागत कृषी विकास योजनेचा अनुसूचित जमाती घटकासाठी प्राप्त झालेला केंद्र हिस्सा
रु.२८.०० लाख व समरुप राज्य हिस्सा रु.१८.६७ लाख इतका निधी वितरीत करण्याबाबत कृषी
विभागाकडून संदर्भाधीन क्र. ३ अन्वये प्रस्ताव सादर करण्यात आला होता. त्यास अनुसरुन सन २०२३
२४ या आर्थिक वर्षाच्या अर्थसंकल्पित तरतुदींतून वित्त विभागाने अर्थसंकल्पीय निधी वितरण प्रणालीवर
उपलब्ध करुन दिलेल्या निधी मर्यादेत निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र.टी-५ मधील मुख्य लेखाशीर्ष, २४०१- पीक संवर्धन
या मुख्य लेखाशीर्षाखाली केंद्र पुरस्कृत कृषी उन्नत्ती योजना-परंपरागत कृषी विकास योजनेंतर्गत सन
२०२३-२४ या आर्थिक वर्षासाठी अर्थसंकल्पित तरतुदींतून केंद्र हिस्सा रु.२८.०० लाख व समरुप राज्य
हिस्सा रु.१८.६७ लाख असा एकूण रु.४६.६७ लाख इतका निधी खालीलप्रमाणे निधी वितरीत व खर्च
करण्यास मान्यता देण्यात येत आहे :
# Page 2
शासन निर्णय क्रमांकः बीयुडी-२०२३/प्र.क्र.७/कार्यासन.६
(रु. लाखात)
-------------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र / राज्य हिस्सा | बाब | सन २०२३-२४ साठी अर्थसंकल्पित तरतूद | या शासन निर्णयाद्वारे वितरीत करण्यात येत असलेला निधी |
| १ | २ | ३ | ४ | ५ |
| केंद्र पुरस्कृत कृषी उन्नत्ती योजना परंपरागत कृषी विकास | २४०१ ए ७६२ केंद्र हिस्सा (६० %) | ३३, अर्थसहाय्य | ५९९.९९ | २८.०० |
| २४०१ ए ७७१ राज्य हिस्सा (४० %) | ३९९.९९ | १८.६७ |
| एकूण | ९९९.९८ | ४६.६७ |
-------------------------------------------------------------------------------------------------------------------------------------------
२. उपरोक्त प्रमाणे एकूण रु. ४६.६७ लाख (अक्षरी रुपये सेहेचाळीस लाख सदुसष्ट हजार फक्त) इतका निधी प्रशासकीय विभागप्रमुख म्हणून अपर मुख्य सचिव, कृषी व पदुम विभाग यांना अर्थसंकल्पीय वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन आदेशातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
६. सदर शासन निर्णय वित्त विभागाच्या दि. १२.०४.२०२३ रोजीच्या परिपत्रकातील तरतुदींस अनुसरुन व प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२३/प्र.क्र.७/कार्यासन.६