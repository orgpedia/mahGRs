# Page 1
सन २०१८-१९ या आर्थिक वर्षाकरिता आदिवासी कुंटुंबाच्या परसबागेत फळझाडे व भाजीपाला लागवड या योजनेसाठी निधी वितरीत करण्याबाबत..
(लेखाशिर्ष- २४०१ ए८०६)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८ / प्र.क्र.११/कार्यासन.६
मंत्रालय विस्तार, मुंबई - ४०० ०३२
दिनांक :- १८ सप्टेंबर, २०१८.
वाचा - १) वि.वि, शासन परिपत्रक क्र.अर्थसं-२०१८ /प्र.क्र.६९/ अर्थ-३, दि.०२.०४.२०१८.
२) वि.वि, शासन परिपत्रक क्र.पुरक-२०१८/प्र.क्र.९५ / अर्थ-३, दि.२७.०७.२०१८.
३) कृषि व पदुम विभागाची नस्ती क्र. आपयो-२०१८ / प्र. क्र.१७३/९-अ.
शासन निर्णय
आदिवासी कुंटुबाच्या परसबागेत फळझाडे व भाजीपाला लागवड या योजनेसाठी मागणी क्र. टी ५, २४०१, पिक संवंर्धन, ७९६ जनजाती क्षेत्र उपयोजना, राज्य योजनांतर्गत योजना, (०१ (३२) आदिवासी जिल्ह्यात परसबाग योजना, लेखाशिर्ष (२४०१ ए८०६) या लेखाशिर्षांखाली रु.२२.०० लाख इतक्या निधीची पुरक मागणी जुलै, २०१८ च्या विधानमंडळ अधिवेशनात मंजूर करण्यात आलेली आहे.
यानुषंगाने कृषी विभागाच्या संदर्भीत क्र. ३ येथील प्रस्तावास अनुसरुन आदिवासी जिल्ह्यात परसबाग योजना, लेखाशिर्ष (२४०१ ए८०६) या लेखाशिर्षांखाली ७०% मर्यादेत रु.१५.४० लाख ( रुपये पंधरा लाख चाळीस हजार फक्त) इतका निधी प्रशासकीय विभाग प्रमुख म्हणून अपर मुख्य सचिव (कृषी), कृषि व पदुम विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजूरी प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी.
तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१८/प्र.क्र.११/कार्यासन.६
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणा-या खर्चावर लक्ष ठेवता येईल.
४. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
५. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र.७८/ अर्थ १९, दि.२१/०८/२०१८ अन्वये दिलेल्या सहमतीस अनुसरुन निर्गमित करण्यात येत आहे.