# Page 1
सन २०१९-२० करिता विशेष केंद्रीय सहाय्य योजने अंतर्गत Tata Trusts (Collective for livelihoods initiatives) - improving HH incomes through layered agriculture-based livelihoods intervention @ ६००० HHs, Akkalkuwa & Dhadgaon,(Nandurbar ) या योजनेच्या मार्गदर्शक तत्वांना मंजुरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र. ७८/का-१९
मंत्रालय, मुंबई ४०००३२
तारीख: - १३/०९/२०१९
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/०१/२०१९-Grants, दि.११/०३/२०१९.
२. जनजाती कार्य मंत्रालय, नवी दिल्ली यांचे पत्र क्र.F.No.११०१५/०२ (१४) /२०१९, दि.३०.०५.२०१९ व दि.०८.०७.२०१९ ३. आदिवासी विकास विभाग, शासन निर्णय क्रमांक: केंद्रीय २०१९/प्र.क्र.६३/का-१९, दि. २९.०६.२०१९ व दि.२३.०७.२०१९ प्रस्तावना - केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते .
या योजनाअंतर्गत प्राप्त होणा-या अनुदानासाठी नावीन्यपूर्ण प्रस्ताव सादर करण्याबाबत प्रकल्प अधिकारी ए.आ. वि. प्रकल्प कार्यालय, शासकीय, अशासकीय / सामाजिक / खाजगी नामवंत संस्था यांना आदिवासी विकास विभागाकडून आवाहन करण्यात आलेले होते. यानुषंगाने प्राप्त झालेल्या प्रस्तावांची सविस्तर छाननी करून निवडक प्रस्ताव मा. मुख्य सचिव यांच्या अध्यक्षतेखालील कार्यकारी समितीकडे सादर करण्यात आले. सदर प्रस्तावामध्ये टाटा ट्रस्ट संस्थेच्या प्रस्तावाचा समावेश आहे. सदर योजनेद्वारे प्रकल्पात समाविष्ट नंदुरबार जिल्ह्यातील धडगाव व अक्कलकुवा तालुक्यातील गावांमधील आदिवासी कुटुंबाना किमान दोन उपजीविका उपक्रमात सहभागी करून उत्पन्न पातळी लाखापर्यंत पोहचवण्याचे लक्ष्य ठेवण्यात आले आहे.
२. शेतीचे उत्पन्न वाढ करण्यासाठी निविष्ठा पुरवठा करणे, आधुनिक तंत्रज्ञान जसे मल्चिंग, ठिबक सिंचन, मांडव पद्धतीने भाजीपाला लागवड, शेडनेट नर्सरी व जलसंधारण करून विविध मार्गांनी सिंचनाची सुविधा उपलब्ध करून देणे, पशुसंवर्धन व्यवसायाला चालना देणे इ. माध्यमातून उत्पन्न वाढीबरोबरच शिक्षण, स्वच्छता, पोषण इ. वर देखील जोर देणे या दृष्टीकोनातून ही योजना मुख्य सचिव यांच्या अध्यक्षतेखालील कार्यकारी समिती व शासनाच्या मान्यतेने केंद्र शासनाच्या जनजाती कार्य मंत्रालयाकडे प्रस्तावित करण्यात आली.
जनजाती कार्य मंत्रालयाने सन २०१९-२० करिता दि.१२/०२/२०१९ रोजी आयोजित केलेल्या Project Appraisal Committee (PAC) बैठकीमध्ये Tata Trusts (Collective for livelihoods initiatives) – improving HH incomes through layered agriculture-based livelihoods intervention @ ६००० HHs, Akkalkuwa & Dhadgaon, (Nandurbar)” ही योजना राबविण्यासाठी एकूण रू. १३५४.८२ लक्ष इतक्या रकमेच्या प्रस्तावास संदर्भाधिन ०१ पत्रान्वये मंजुरी देऊन संदर्भाधिन पत्र क्र. २ अन्वये निधी वितरीत केलेला आहे. सदर निधी संदर्भाधिन शासन निर्णय क्र.३ अन्वये आयुक्त, आदिवासी विकास, नाशिक यांना वितरित केलेला आहे.
# Page 2
शासन निर्णय क्रमांक: केंद्रीय-२०१९/प्र.क्र. ७८/का-१९
३. टाटा ट्रस्ट भारतातील सामाजिक क्षेत्रात कार्य करणा-या संस्थामध्ये अग्रगण्य संस्था आहे. भारतीय समाजाचे जीवनमान उंचावण्याच्या दृष्टीने टाटा ट्रस्ट विविध क्षेत्रात कार्यरत आहे. टाटा ट्रस्ट द्वारे शाश्वत कार्यक्रमासाठी पुढाकार घेऊन ते विकसित करण्यासाठी CInl (Collective for Integrated Livelihoods Initiatives) ची स्थापना करण्यात आली आहे जी कृषी उत्पादनक्षमता स्थिरीकरण, वन आधारित आजीविका, जल संसाधन विकास, पिण्याचे पाणी आणि स्वच्छता, शिक्षण, मजबूतीकरण आणि अल्पसंख्याक समुदायातील विषयगत क्षेत्रातील कार्यक्रम तयार करण्यात सहभागी आहे. सन २०१५ पासून झारखंड, उडीसा, महारष्ट्र आणि गुजरात या चार राज्यातील १८ अदिवासी तालुक्यामध्ये “लखपती किसान आणि स्मार्ट गाव” ही योजना टाटा ट्रस्ट कडुन राबविण्यात येत आहे. अशा नावाजलेल्या व या क्षेत्रातील अनुभव असलेल्या टाटा ट्रस्ट या संस्थेमार्फत “Tata Trusts (Collective for livelihoods initiatives) - improving HH incomes through layered agriculture-based livelihoods intervention @ ६००० HHs, Akkalkuwa & Dhadgaon, (Nandurbar)” या योजनेंतर्गत प्राप्त रु. १३५४.८२ लक्ष निधीच्या अंमलबजावणीच्या अनुषंगाने मार्गदर्शक सूचनांना मंजुरी देण्याची बाब शासनाच्या विचाराधीन होती.
शासन निर्णय आदिवासी क्षेत्रात कृषी उत्पादनक्षमता स्थिरीकरण, जल संसाधन विकास, शेळी पालन सुधार, समुदाय संस्थांचे बळकटीकरण करणे इ. कार्यक्रमांच्या माध्यमातून कुटुंबाचे एकूण उत्पन्नामध्ये वाढ करण्याच्या कार्यक्रमाअंतर्गत “Tata Trusts (Collective for livelihoods initiatives) - improving HH incomes through layered agriculture-based livelihoods intervention @ ६००० HHs, Akkalkuwa & Dhadgaon, (Nandurbar)” हि योजना Tata Trust व आदिवासी विकास विभाग यांच्या मार्फत संयुक्तपणे राबविण्यासाठी एकूण रु. १३५४.८२ लक्ष किमतीच्या अंमलबजावणीच्या मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक -१ नुसार मंजूरी प्रदान करण्यात येत आहे.
२. सदर योजनेचे या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त आदिवासी विकास नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8