# Page 1
आदिवासी घटक कार्यक्रम सन २०२१-२२ अंतर्गत केंद्रवर्ती अर्थसंकल्प या योजनेकरिता निधी वितरण.
(लेखाशीर्ष २२२५ १७०४)
महाराष्ट्र शासन.
आदिवासी विकास विभाग
शासन निर्णय क्रमांक: बीयुडी-२०२१/ प्र.क्र.०२/का-६.
मंत्रालय विस्तार, मुंबई - ४०० ०३२
दिनांक: ३० नोव्हेंबर.२०२१.
वाचा -
१) शासन निर्णय,आदिवासी विकास विभाग, क्र.न्युबयो-२०११/प्र.क्र.८७/का-७, दि.२१.०६.२०१३.
२) शासन निर्णय,आदिवासी विकास विभाग, क्र.बीयुडी-२०२१/ प्र.क्र.०२/का-६, दि.११.०५.२०२१ व दि.६.०९.२०२१.
३) शासन निर्णय, वित्त विभाग, क्र.अर्थसं-२०२१/ प्र.क्र.४८/ अर्थ-३ दि.२४.०६.२०२१ व दि.१४.१०.२०२१.
४) आयुक्त, आदिवासी विकास, महाराष्ट्र राज्य, नाशिक यांचे पत्र क्र. विकास - २०२१/ प्र.क्र.६/का.३(२), दि.२१.१०.२०२१.
५) आदिवासी विकास विभाग, नस्ती क्र. न्युबयो-२०२१/प्र.क्र.१३३/का-०९.
प्रस्तावना:
आदिवासी विकास व कल्याणाच्या दृष्टीने स्थल काळानुरुप आवश्यक असणाऱ्या तथापि, नियमित योजनेंतर्गत समाविष्ट नसणाऱ्या उपाययोजना / उपक्रम स्थानिक पातळीवर तातडीने कार्यान्वित करून त्यांचा लाभ गरजू आदिवासींना प्रत्यक्ष मिळवून देण्यासाठी राज्यात संदर्भाधीन क्र.१ येथील शासन निर्णयान्वये आदिवासी घटक केंद्रवती अर्थसंकल्प/न्युक्लीअस बजेट योजना राबविण्यात येत आहे.
सन २०२१-२२ या वर्षाच्या सुरूवातीस राज्यातील कोरोना विषाणुचा प्रादुर्भाव विचारात घेऊन अनुसूचित जमातीतील रूग्णास या आजारासाठी आवश्यक रेमडिसीव्हीर इंजेक्शनसाठी येणाऱ्या खर्चासाठी आवश्यक निधी उपलब्ध करून देण्याकरीता वित्त विभागाच्या सहमतीने संदर्भाधीन क्र. २ येथील दि.११.०५.२०२१ च्या शासन निर्णयान्वये रू.३.०० कोटी इतका निधी व तदनंतर वित्त विभागाने उपलब्ध करून दिलेल्या निधी वितरण मर्यादेत रू.२२.०० कोटी इतका निधी दि.६.०९.२०२१ च्या शासन निर्णयान्वये नियंत्रक अधिकारी यांना वितरीत करण्यात आलेला आहे. आता वित्त विभागाने संदर्भाधीन क्र.३ येथील दि.१४.१०.२०२१ च्या शासन निर्णयान्वये कार्यक्रम खर्चांतर्गत योजनांसाठी ५० टक्के मर्यादेतील निधी वितरणासाठी उपलब्ध करून दिलेला आहे. या अनुषंगाने प्राप्त संदर्भाधीन क्र. ४ येथील प्रस्तावास अनुसरून उपलब्ध मर्यादेतील उर्वरीत निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-२०२१/प्र.क्र.०२/कार्यासन.६
शासन निर्णय:
आदिवासी घटक कार्यक्रमांतर्गत सन २०२१-२२ या आर्थिक वर्षात मागणी क्रमांक टी-५
मधील (०१) (३४)– जनजाती उपयोजना क्षेत्राकरिता केंद्रवर्ती अर्थसंकल्प (२२२५ १७०४), ५०-इतर खर्च या
योजनेकरीता अर्थसंकल्पित तरतूदीतून उपलब्ध मर्यादेत यापुर्वी वितरीत निधी विचारात घेऊन उर्वरीत
रूपये २५.०० कोटी ( अक्षरी रूपये पंचवीस कोटी फक्त) इतका निधी नियंत्रक अधिकारी तथा आयुक्त, आदिवासी विकास, नाशिक यांना वितरीत करण्यास शासन मान्यता देण्यात येत आहे.
२. सदर शासन निर्णयान्वये वितरीत करण्यात येत असलेला निधी विभागाच्या संदर्भाधीन क्रमांक १ येथील शासन निर्णयान्वये विहित केल्यानुसार केंद्रवर्ती अर्थसंकल्प या योजनेंतर्गत अनुज्ञेय प्रकल्प /
आराखडा अंमलबजावणी सुरू करण्याच्या दृष्टीने खर्च करण्यात यावा.
३. सदर वितरीत निधी खर्च करतांना शासनाने वेळोवेळी निर्गमित केलेल्या मार्गदर्शक सूचना विचारात घेऊन तसेच विहित पद्धतीने काटकसरीच्या उपाययोजना करुन खर्च करावा. तसेच महाराष्ट्र
अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम व वित्त विभागाच्या संदर्भाधीन दि.१६.०४.२०२० व दि.१४.१०.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधीन क्र. ३ येथील दि.१४.१०.२०२१ च्या शासन निर्णयान्वये प्रशासकीय विभागास प्रदान केलेल्या अधिकारात व अर्थसंकल्पिय निधी वितरण प्रणालीवर
वितरणासाठी उपलब्ध करून दिलेल्या निधी वितरण मर्यादेत निर्गमित करण्यात येत आहे.
# Page 3