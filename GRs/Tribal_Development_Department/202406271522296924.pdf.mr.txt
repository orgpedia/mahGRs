# Page 1
राज्यात स्वंयसेवी संस्थाव्दारा संचलित करण्यात येणाऱ्या अनुदानित आश्रमशाळांच्या परीचलनासंदर्भात तपासणी व आढावा घेऊन त्याबाबत उपाययोजना सुचविण्यासाठी मंत्रिमंडळ उपसमिती गठीत करण्याबाबत.
महाराष्ट्र शासन
आदिवासी विकास विभाग
शासन निर्णय क्र.अआशा.२०२३/प्र.क्र.१०९/का.११
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दिनांक -: २७ जून, २०२४
प्रस्तावना-
मा. मंत्रीमंडळाच्या दिनांक ११.०३.२०२४ रोजीच्या बैठकीमध्ये आदिवासी विकास विभागांतर्गत
राज्यात स्वयंसेवी संस्थाव्दारा चालविण्यात जाण्याऱ्या प्राथमिक व माध्यमिक आश्रमशाळांपैकी १७
अनुदानित प्राथमिक आश्रमशाळा व ४४ अनुदानित माध्यमिक आश्रमशाळांमध्ये श्रेणीवाढ करण्याच्या
विभागाच्या प्रस्तावास मंजूरी दिली आहे. श्रेणीवाढीसंदर्भात आश्रमशाळा संहिता २०१९ अन्वये निश्चित
करण्यात आलेल्या धोरणा व्यतिरिक्त भविष्ट्यासाठी अधिक निकषांसह परिपूर्ण धोरण विभागाने तयार
करावे तसेच राज्यात स्वंयसेवी संस्थाव्दारा संचलित अनुदानित आश्रमशाळांच्या परीचलनासंदर्भात
तपासणी व आढावा घेऊन मंत्रिमंडळ उपसमिती गठीत करण्याचा निर्णय घेण्यात आलेला आहे.
शासन निर्णय-
राज्यात स्वंयसेवी संस्थाव्दारा संचलित करण्यात येणाऱ्या अनुदानित आश्रमशाळांच्या
परिचलनासंदर्भात १) अनुदानित आश्रमशाळेतील विद्यार्थ्यांची आधार संलग्नता, २) अनुदानित
आश्रमशाळेतील विद्यार्थ्यांसाठी परिपोषणाचा दर्जा, ३) अनुदानित आश्रमशाळेतील विद्यार्थ्यांना
राहण्याची व्यवस्था, पिण्याचे पाणी, स्नानगृहे, शौचालये यांची व्यवस्था तसेच आरोग्य तपासणी या
बाबींच्या अनुषंगाने तपासणी व आढावा घेऊन त्याबाबत उपाययोजना सुचविण्यासाठी पुढीलप्रमाणे
मंत्रिमंडळ उपसमिती गठीत करण्यात येत आहे:-
------------------------------------------------------------------
| १ | श्री. गिरीश महाजन, मंत्री (ग्राम विकास आणि पंचायतीराज, पर्यटन. |
| २ | श्री. दादाजी भुसे, मंत्री (सार्वजनिक बांधकाम/सार्वजनिक उपक्रम) |
| ३ | श्री. गुलाबराव पाटील, मंत्री, (पाणी पुरवठा व स्वच्छता विभाग) |
| ४ | श्री. संजय बनसोडे, मंत्री, (क्रिडा व युवक कल्याण, बंदरे) |
------------------------------------------------------------------
२. सदरहू शासन निर्णय मा. मंत्रिमंडळाने दिलेल्या मंजूरी अन्वये निर्गमित करण्यात येत आहे.
# Page 2
शासन निर्णय क्रमांकः अआशा.२०२३/प्र.क्र.१०९/का.११
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर