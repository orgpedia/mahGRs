# Page 1
महाराष्ट्र राज्यातील अनुसूचित जमातीच्या विद्यार्थ्यांना दहावी नंतर दोन वर्ष कालावधीमध्ये नामवंत खाजगी प्रशिक्षण संस्थेच्या साह्याने अभियांत्रिकी व वैद्यकीय प्रवेश परीक्षांचे मार्गदर्शन करण्यासाठी योजना राबविण्याबाबत...
महाराष्ट्र शासन
आदिवासी विकास विभाग
शासन निर्णय क्रमांक :- शाआशा-११२२/प्र.क्र.२१३/का-१३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक :- ०८ जून, २०२३
वाचा :- १) आयुक्त, आदिवासी संशोधन व प्रशिक्षण संस्था, पुणे यांचे पत्र क्र. आसंप्रसं/२०२२ / स्पर्धा परीक्षा/प्र.क्र./का-४/३८३, दिनांक ०७/०९/२०२१.
२) आदिवासी विकास विभाग, शासन निर्णय क्र. विकेस-२०२१/प्र.क्र.१६/का.१९, दिनांक २५ जानेवारी, २०२३
प्रस्तावना : अनुसूचित जमातीचे विद्यार्थी आणि विद्यार्थीनी शासकीय / अनुदानित, विना अनुदानित तसेच शासकीय आश्रमशाळा / अनुदानित आश्रमशाळा व एकलव्य मॉडेल निवासी शाळा व वसतिगृहात शिक्षण घेत असताना त्यांना अशा अभियांत्रिकी व वैद्यकीय पदवी अभ्यासक्रम प्रवेश परीक्षांसाठी बसले तरी योग्य मार्गदर्शना अभावी यशस्वी होत नाहीत. त्यामुळे त्यांचा या परीक्षांकडे सकारात्मक दृष्टीने पाहण्याचा कल वाढावा या दृष्टीने इयत्ता ११ वी व १२ वी मध्ये शिकत असतानाचा या विद्यार्थ्यांकरिता अभियांत्रिकी, वैद्यकीय व विधी पदवी, राष्ट्रीय संरक्षण प्रबोधिनी, स्पेशल क्लास रेल्वे अप्रेंटीस अभ्यासक्रम तसेच इतर व्यावसायिक अभ्यासक्रम प्रवेश परीक्षा तयारी प्रशिक्षण कार्यक्रम राबविल्यास शासकीय वैद्यकीय महाविद्यालय किंवा
आय.आय.टी.मधील अभ्यासक्रमांना जास्तीस जास्त मुलांना प्रवेश घेणे सोयीस्कर व्हावे यासाठी महाराष्ट्र राज्यातील अनुसूचित जमातीच्या विद्यार्थ्यांना दहावी नंतर दोन वर्ष कालावधीमध्ये नामवंत खाजगी प्रशिक्षण संस्थेच्या साह्याने अभियांत्रिकी व वैद्यकीय प्रवेश परीक्षांचे मार्गदर्शन करण्यासाठी योजना राबविण्याची बाब शासनाच्या विचाराधीन आहे.
शासन निर्णय :
महाराष्ट्र राज्यातील अनुसूचित जमातीच्या विद्यार्थ्यांना दहावी नंतर दोन वर्ष कालावधीमध्ये नामवंत खाजगी प्रशिक्षण संस्थेच्या साह्याने अभियांत्रिकी व वैद्यकीय प्रवेश परीक्षांचे मार्गदर्शन करण्यासाठी खालीलप्रमाणे योजना राबविण्यास शासन मान्यता देण्यात येत आहे. सदर योजनेचा तपशील खालीलप्रमाणे आहे : १. आदिवासी विकास विभाग अंतर्गत कार्यरत असलेल्या प्रत्येक अपर आयुक्त कार्यालय स्तरावर शासकीय आश्रमशाळा / अनुदानित आश्रमशाळा व एकलव्य मॉडेल निवासी
# Page 2
शासन निर्णय क्रमांकः शाआशा-११२२/प्र.क्र.२१३/का-१३
शाळा येथील कोणत्याही एका शाळेमध्ये एक तुकडी वैद्यकीय व दुसरी अभियांत्रिकी प्रवेश परीक्षा तयारी करण्यासाठी बनविण्यात येईल. या तुकडीमध्ये इयत्ता ११ व १२ या वर्गात शिकण्यासाठी विद्यार्थ्यांना प्रवेश दिला जाईल. प्रत्येक तुकडी मध्ये मुले व मुली असे एकूण ३० विद्यार्थी असतील.
२. विद्यार्थी निवड व प्रवेश परीक्षा :
कोणत्याही शासन मान्य असलेल्या शाळा/महाविद्यालये/शासकीय आश्रमशाळा/अनुदानित आश्रमशाळा व एकलव्य मॉडेल निवासी शाळा येथील कोणत्याही एका शाळेमध्ये शिकत असलेल्या दहावी उतीर्ण अनुसूचित जमातीच्या उमेदवारांकडून अर्ज मागविले जातील. याबाबत आदिवासी संशोधन व प्रशिक्षण संस्था, पुणे या कार्यालयाच्या स्तरावरून राज्यस्तरीय व सर्वदूर पोहोचणाऱ्या तसेच सर्वाधिक खपाच्या महत्वाच्या दैनिकांमध्ये जाहिरात देण्यात येईल. प्रवेश परीक्षेची प्रश्नपत्रिका राष्ट्रीय प्रज्ञा शोध परीक्षेच्या (NTSE) धर्तीवर प्रश्नपत्रिका तयार केली जाईल.
सदर योजनेसाठी प्रवेश परीक्षा एकाच वेळी घेऊन अंतिम गुणवत्ता यादीमध्ये प्रवेश परीक्षेमधील प्राप्त गुणास ५० टक्के भारांक (Weightage) तसेच उमेदवारास त्याच्या दहावीच्या बोर्ड परीक्षामध्ये प्राप्त गुणास ५० टक्के भारांक (Weightage) देण्यात येईल व गुणानुक्रमे अंतिम गुणवत्ता यादी व प्रतीक्षा यादी आयुक्त, आदिवासी विकास, नाशिक या कार्यालयाच्या स्तरावरून प्रकाशित केली जाईल.
या योजनेसाठी प्रत्येक अपर आयुक्त, आदिवासी विकास विभाग कार्यालयाच्या स्तरावर दर वर्षी एक वैद्यकीय व एक अभियांत्रिकी अभ्यासक्रम प्रवेश परीक्षा तयारी करवून घेण्यासाठी प्रत्येकी ३० प्रशिक्षणार्थी प्रती तुकडी असे एकूण ६० विद्यार्थ्यांची निवड अकरावी वर्गासाठी केली जाईल. परंतु फक्त प्रथम वर्षासाठी प्रत्येकी ३० प्रशिक्षणार्थी प्रती तुकडी (वैद्यकीय व अभियांत्रिकी अभ्यासक्रम) अकरावी व बारावी ह्या दोन्ही वर्गासाठी एकूण ४८० विद्यार्थ्यांची निवड केली जाईल.
वैद्यकीय व अभियांत्रिकी अभ्यासक्रम प्रवेश परीक्षेकरिता प्रत्येक तुकडीमधील विद्यार्थ्यांच्या संख्येपैकी किमान ५०% जागा शासकीय आणि अनुदानित आश्रमशाळेमध्ये शिक्षण घेतलेल्या विद्यार्थ्यांमधून भरण्यात याव्यात.
३. योजनेची स्वरूप :
या योजेनेनुसार आदिवासी विकास विभागा अंतर्गत कार्यरत एकूण ४ अपर आयुक्त, आदिवासी विकास कार्यालय त्यांच्या कार्यक्षेत्रातील प्रत्येकी एक असे एकूण ४ महाविद्यालये/शाळा सदर प्रशिक्षण कार्यक्रमासाठी निवडतील. यासाठी निवडलेल्या महाविद्यालयात/शाळेमध्ये सदर प्रशिक्षण कार्यक्रमासाठी प्रवेशित उमेदवारांना वैद्यकीय व अभियांत्रिकी अभ्यासक्रम प्रवेश परीक्षांच्या सर्वांगीण तयारीसाठी म्हणजेच Medical-NEET/JEE
/CET चा संपूर्ण अभ्यासक्रम तसेच व्यक्तिमत्व विकास प्रशिक्षण दिले जाणार आहे. यामध्ये दर
पृष्ठ ८ पैकी २
# Page 3
शासन निर्णय क्रमांकः शाआशा-११२२/प्र.क्र.२१३/का-१३
शनिवारी व रविवारी तसेच सुट्टीच्या दिवशी तसेच दररोज शालेय अभ्यासक्रम व्यतिरिक्त जादा सत्र घेण्यात येतील. प्रशिक्षण देणाऱ्या संस्थेचे तज्ञ अनुभवी व्याख्याते यांच्या मार्फत प्रशिक्षण देण्यात येणार आहे.
४. प्रशिक्षणार्थीची सर्व साधारण पात्रता :
१. सदर प्रशिक्षणाचा लाभ घेते वेळेस उमेदवार त्याच शैक्षणिक वर्षात दहावी उत्तीर्ण असावा तसेच उपरोक्त परीक्षेची इतर अर्हता, वय व इतर पात्रता अटी पूर्ण केलेल्या असाव्यात.
२. उमेदवार महाराष्ट्र राज्याचा अधिवासी (domiciled) असला पाहिजे.
३. उमेदवाराची जमात ही महाराष्ट्र राज्यातील अनुसूचित जमातीच्या यादीमधील असणे आवश्यक. प्रशिक्षणासाठी प्रवेश घेते वेळेस उमेदवाराकडे अनुसूचित जमातीचे प्रमाणपत्र असणे बंधनकारक आहे. त्यानंतर सहा महिन्यांच्या आत सदर उमेदवाराने अनुसूचित जमातीचे वैधता प्रमाणपत्र सादर करण्याची संबंधित शाळेतील मुख्याध्यापकांची जबाबदारी राहील. या संदर्भात काही समस्या उद्भवल्यास त्याची कारण मीमांसा करून योग्य निर्णय घेण्याचा अधिकार आयुक्त, आदिवासी विकास आयुक्तालय, नाशिक यांना असेल.
४. अनुसूचित जमातीच्या प्रशिक्षणार्थी व त्याच्या कुटुंबाचे वार्षिक उत्पन मर्यादा रु.
८,००,०००/- (अक्षरात रुपये आठ लक्ष फक्त) या पेक्षा कमी असावी.
५. प्रशिक्षणार्थीना सूचना :
१. विद्यार्थ्याने खोटे कागदपत्रे सादर करून योजनेचा लाभ घेतला असल्याचे निदर्शनास
आल्यास त्यांचेकडून संपूर्ण प्रशिक्षणाचा खर्च वसूल करून कायदेशीर दंडात्मक कारवाई करण्याबाबत आयुक्त, आदिवासी विकास आयुक्तालय, नाशिक यांनी आवश्यक ती कार्यवाही करावी. तसेच सदर उमेदवारास भविष्यात आदिवासी विकास विभागाच्या कोणत्याही योजनेचा लाभ घेता येणार नाही.
२. प्रशिक्षण कालावधीमध्ये विद्यार्थ्यांनी धुम्रपान करणे, अंमली पदार्थाचे सेवन करणे, मद्यपान करणे, उद्धट वर्तन असे गैर प्रकार केल्यास सदर प्रशिक्षणार्थ्यांची निवड रद्द करण्यात येऊन कायदेशीर दंडात्मक कारवाई करण्यात येईल.
३. जर संस्थेने पुरविलेल्या निवासव्यवस्थेचा लाभ उमेदवार घेणार नसल्यास, त्याने/तिने निवास व्यवस्थेचा पत्ता व हमी पत्र या कार्यालयास तसेच प्रशिक्षण संस्थेस कळविणे/देणे
बंधनकारक आहे व त्यांचा/त्यांची सर्व परिणामांची/सुरक्षेची जबाबदारी स्वतः उमेदवारांची असणार आहे.
४. सदर प्रशिक्षण कार्यक्रमातील प्रशिक्षणास ७५ टक्के उपस्थिती आवश्यक आहे. परंतु विद्यार्थी गंभीर आजारी पडणे, अपघात होणे, इतर स्पर्धा परीक्षांना उपस्थित राहणे
(नैसर्गिक आपत्ती / कौटुंबिक समस्या / वैद्यकीय कारण) या कारणामुळे प्रशिक्षणासाठी
पृष्ठ ८ पैकी ३
# Page 4
शासन निर्णय क्रमांकः शाआशा-११२२/प्र.क्र.२१३/का-१३ अनुपस्थित असल्यास अपवादात्मक परिस्थितीमध्ये विद्यार्थ्यासाठी देण्यात येणारी फी अदा करण्याबाबतचा अंतिम निर्णय आयुक्त, आदिवासी विकास आयुक्तालय, नाशिक यांना असेल.
५. ज्या उमेदवारांची निवड होईल त्यांची निवड झाल्यानंतर तात्काळ नियुक्त केलेल्या महाविद्यालय/ शाळामध्ये रुजू होणे बंधनकारक असेल व ७ दिवसाच्या आत हमीपत्र या कार्यालयास जमा करून जे उमेदवार दिलेल्या तारखेपासून १५ दिवसाच्या आत रुजू होत नाहीत, अशा उमेदवारांची निवड रद्द करून प्रतिक्षा यादीतील उमेदवारांची गुणवत्तेनुसार निवड केली जाईल.
६. उमेदवाराने सदर कामात कोणत्याही बाह्यस्थ संस्थेचा/ संघटनेचा दबाव आणल्यास तसा पत्रव्यवहार केल्यास उमेदवाराची निवड रद्द केली जाईल.
७. उमेदवाराने इतर कागदपत्रे / अहवालाबाबत संशयास्पद / फसवणुकीचे वर्तन केल्यास उमेदवाराची निवड रद्द केली जाईल.
६. प्रशिक्षण देणाऱ्या संस्थेची निवड व पात्रता :
आयुक्त, आदिवासी विकास आयुक्तालय, नाशिक यांचेमार्फत महत्वाच्या दैनिकांमध्ये याबाबत जाहिरात देऊन प्रथमतः सदर योजनेसाठी पात्र असलेल्या काही नामवंत वैद्यकीय / अभियांत्रिकी महाविद्यालय प्रवेश परीक्षा प्रशिक्षण देण्याच्या संस्थेची निविदा प्रक्रियेद्वारे शासनस्तरावर निवड केली जाईल.
७. प्रशिक्षण देणाऱ्या संस्थेची पात्रता व निकष :
खालील बाबींचा विचार करून नामवंत खाजगी प्रशिक्षण संस्थेची निविदेद्वारे निवड करण्यात येईल.
१. प्रशिक्षण संस्थेची भारतातील कोणत्याही राज्यामध्ये नोंदणी असावी.
२. प्रत्येक विषयानुसार तज्ञ व अनुभवी मार्गदर्शकांची उपलब्धता ३. अद्ययावत लायब्ररी व स्टडी रूम ४. संस्थेमार्फत विद्यार्थ्यांना देण्यात येणाऱ्या संगणक व इंटरनेट सुविधा ५. मागील पाच वर्षातील संस्थेचा यशस्वी कार्यकाळ ६. मागील सतत पाच वर्षांतील संस्थेमार्फत यशस्वी झालेले विद्यार्थी ७. संस्थेचा मागील पाच वर्षांचा चढता (Progressive) नफा ताळेबंद.
८. संस्थेची GST, PAN CARD व उद्योग आधार सह कायदेशीर नोंदणी. धर्मादाय आयुक्त यांचाकडे (Non-Profit Organization) अशी नोदणी असलेल्या संस्थेस प्राधान्य दिले जावे.
९. वैयक्तिक प्रशिक्षणार्थीचा विद्यार्थी विमा प्रशिक्षण संस्था घेईल.
१०.संस्थेकडील अद्ययावत प्रशिक्षण वर्ग तसेच संस्थेमधील अभ्यासपूर्ण वातावरण.
११. प्रशिक्षण संस्था काळ्या यादीतील नसावी.
पृष्ठ ८ पैकी ४
# Page 5
शासन निर्णय क्रमांकः शाआशा-११२२/प्र.क्र.२१३/का-१३ ८. इतर बाबी :
१. सदर प्रशिक्षण कार्यक्रम योजना संबंधित लेखाविषयक संपूर्ण माहिती तयार करणे व त्याचे जतन करणे व निधी बाबतचे उपयोगिता प्रमाणपत्र सादर करण्याची जबाबदारी ही
संबंधित मुख्याध्यापक यांची राहील.
२. सर्व विद्यार्थ्यांनी सत्र निहाय उपस्थित राहणे बाबतची जबाबदारी ही महाविद्यालयातील सर्व कर्मचारी व प्रशिक्षण देणाऱ्या संस्थेची राहील.
३. सदरचा प्रशिक्षण कार्यक्रम निवासी, नियमित स्वरूपाचा प्रशिक्षण कार्यक्रम आहे. भोजन व निवास यासाठी येणारा सर्व खर्च सबंधित अपर आयुक्त, आदिवासी विकास कार्यालयामार्फत करण्यात येईल.
४. हमीपत्र सुरुवातीला घेण्यात येतील.
५. प्रशिक्षणार्थीने अनुसूचित जमात प्रमाणपत्र व वैधता प्रमाणपत्र सादर करणे अनिवार्य असेल.
६. सदर प्रशिक्षण संबंधित दरमहा सादर करण्यात येणारे टेस्ट अहवाल, प्रगती अहवाल समाधानकारक नसल्यास त्यास सदर प्रशिक्षण देणारी संस्था जबाबदार राहील.
७. रुजू प्रमाणपत्र : सदर प्रशिक्षणार्थीचे शाळा/संस्था/ महाविद्यालयातील प्रशिक्षणार्थी रुजू प्रमाणपत्र प्रशिक्षण देणारी संस्था व मुख्याध्यापक / केंद्रप्रमुख यांच्या संयुक्त स्वाक्षरीने तर सर्व आवश्यक कागदपत्रांसोबत आयुक्त, आदिवासी विकास, नाशिक यांना सादर करावे, परस्पर आलेल्या अर्जाचा विचार केला जाणार नाही.
८. मासिक प्रगती अहवाल : प्रशिक्षण कार्यक्रम सुरु झाल्यापासून दरमहा प्रशिक्षणार्थी आर्थिक व भौतिक प्रगती अहवाल, हजेरी प्रमाणपत्र इ. बाबी मुख्याध्यापकाच्या स्वाक्षरी व शेरा घेऊन सदर प्रशिक्षण देणाऱ्या संस्थेच्या समन्वयकाने आयुक्त, आदिवासी विका आयुक्तालय, नाशिक यांना सादर करणे आवश्यक आहे.
९. हजेरी प्रमाणपत्र सदर प्रशिक्षणाचे दैनिक, साप्ताहिक तसेच मासिक हजेरी प्रमाणपत्र मुख्याध्यापकाकडून प्रमाणित करून देणे बंधनकारक आहे.
९. प्रशिक्षण देणाऱ्या संस्थेस लागू असणाऱ्या अटी व शर्ती :
१. महाराष्ट्र राज्यातील अनुसूचित जमातीतील युवक आणि युवतींकरीता सदर वैद्यकीय व अभियांत्रिकी अभ्यासक्रम स्पर्धा परीक्षा (Medical – NEET तसेच JEE) प्रशिक्षण कार्यक्रम राबविताना सेवा पुरवठादार संस्थेने आदिवासी विकास विभागाच्या अधिनस्त आयुक्त, आदिवासी विकास, नाशिक, अपर आयुक्त कार्यालये, आदिवासी विकास विभाग आणि प्रकल्प अधिकारी, एकात्मिक आदिवासी विकास प्रकल्प कार्यालयातील संबंधित अधिकारी व कर्मचारी यांच्या मार्गदर्शनाखाली काम करणे बंधनकारक राहिल.
२. सदर प्रशिक्षण कार्यक्रमाकरीता अनुसूचित जमातीतील लाभार्थ्यांची यादी या कार्यालयामार्फत सदर सेवापुरवठादार संस्थेस देण्यात येईल. प्राप्त यादीतील पृष्ठ ८ पैकी ५
# Page 6
शासन निर्णय क्रमांकः शाआशा-११२२/प्र.क्र.२१३/का-१३ तपशीलानुसार प्रशिक्षण देणाऱ्या सेवापुरवठादार संस्थेने अपर आयुक्त, आदिवासी विकास कार्यालयनिहाय उमेदवारांची अद्यावत माहिती, प्रशिक्षण घेणाऱ्या उमेदवारांचा सामाजिक आर्थिक लेखाजोखा व इतर माहिती आवश्यकतेनुसार या संस्थेस सादर करणे बंधनकारक राहील.
३. सदर प्रशिक्षण कार्यक्रम ऑफलाईन पद्धतीने एकूण २४ महिने (२ वर्षे) कालावधीकरीता राबविणे सदर सेवापुरवठादार संस्थेस बंधनकारक राहील.
४. सदर कार्यारंभ आदेश व उमेदवारांची यादी या कार्यालयाकडून सेवापुरवठादार संस्थेस मिळाल्यानंतर १५ दिवसांच्या आत प्रशिक्षण कार्यक्रमाचे मॉड्युल सदर सेवापुरवठादार संस्थेने या कार्यालयास सादर करणे बंधनकारक राहील.
५. या कार्यालयाकडून प्रशिक्षण कार्यक्रमाचे मॉड्युल मंजूर झाल्यानंतर पुढील ७ दिवसांच्या आत सदर सेवा पुरवठादार संस्थेने ऑफलाईन पद्धतीने प्रस्तावित केलेल्या अनुसूचित जमातीतील युवक आणि युवतींकरीता सदर वैद्यकीय व अभियांत्रिकी अभ्यासक्रम स्पर्धा परीक्षा (Medical – NEET तसेच JEE) प्रशिक्षण कार्यक्रम सुरू करणे बंधनकारक राहील.
६. सदर प्रशिक्षण कार्यक्रम राबविताना विहित प्रक्रिया / बाबींनुसार प्रती सप्ताह प्रती दिन प्रशिक्षण तासिका बाबतच्या मर्यादांचे तंतोतंत पालन करणे सदर सेवापुरवठादार संस्थेस बंधनकारक राहील.
७. सदर प्रशिक्षण कार्यक्रमाकरीता उपस्थित अनुसूचित जमातीतील उमेदवारांच्या बाबतचा प्रती सप्ताह उपस्थिती अहवाल या कार्यालयास सादर करणे सदर सेवापुरवठादार संस्थेस बंधनकारक राहील.
८. सदर प्रशिक्षण कार्यक्रमाकरीता Study Material, Test Series इत्यादी बाबी वेळेवर सर्व उमेदवारांना पोहोच करण्याची जबाबदारी सदर सेवापुरवठादार संस्थेवर राहील.
९. सदर प्रशिक्षण कार्यक्रम बाबत तांत्रिक अडचणी असल्यास सेवापुवरठादार संस्थेने संबंधीत प्रकल्प अधिकारी, एकात्मिक आदिवासी विकास प्रकल्प कार्यालय यांचेमार्फत प्रशिक्षण घेणाऱ्या उमेदवारास संपर्क करणे किंवा अडचणींचा निपटारा करणे बंधनकारक राहील.
१०. प्राप्त तपशीलानुसार सदर प्रशिक्षण कार्यक्रमामध्ये सेवापुरवठादार संस्थेमार्फत विलंब, कामकाजात दिरंगाई इ. कारणास्तव तक्रार प्राप्त झाल्यास या कार्यालयाच्या स्तरावर नियुक्त समितीने शिफारस केल्यानुसार दंडात्मक कारवाई करण्यात येईल. तसेच संस्थेवर गंभीर आरोप सिद्ध झाल्यास संस्थेसोबतचा करारनामा रद्द करण्यात येईल.
उर्वरीत कालावधीसाठी नवीन संस्थेची निवड करण्यात येईल.
११.प्राप्त देयकाची गठीत समितीने तपासणी केल्यानुसार किंवा विहित पद्धतीनुसार व अनुदान उपलब्धतेनुसार अदायगीसाठी पुढील कार्यवाही केली जाईल. सदर वित्तिय वर्षामध्ये अनुदान उपलब्ध नसल्यास देयकांच्या अदायगीसाठी झालेल्या विलंबास सदर
पृष्ठ ८ पैकी ६
# Page 7
शासन निर्णय क्रमांकः शाआशा-११२२/प्र.क्र.२१३/का-१३ कार्यालय जबाबदार राहणार नाही. तसेच विलंबीत देयकांवर कोणत्याही प्रकारचे व्याज
अनुज्ञेय असणार नाही.
१२. सदर प्रशिक्षण कार्यक्रमाकरीता समन्वय करण्याकरीता प्रशिक्षण घेणाऱ्या संस्थेने स्वतंत्र
कर्मचारी नियुक्त करावा. सदर कर्मचारी आयुक्त, आदिवासी विकास आयुक्तालय, नाशिक येथे कार्यरत असेल व सदर प्रशिक्षणाचा दैनंदिन कामकाज अहवाल आयुक्त, आदिवासी विकास, आयुक्तालय, नाशिक यांना अवगत करेल.
१०. प्रशिक्षण संस्थेचे शुल्क : प्रशिक्षण देण्यासाठी निवड झालेल्या संस्थेशी करण्यात येणाऱ्या सर्विस लीगल अग्रीमेंट/
करारामधील अटी व शर्तीच्या अधीन राहून सात टप्यामध्ये सदर प्रशिक्षण संस्थेचे शुल्क/ निधी वितरीत करण्यात येईल. यामध्ये प्रशिक्षण सुरु झाल्यानंतर दर तीन महिन्याकरीता पहिल्या सहा टप्प्यांमध्ये प्रत्येकी १२.५% प्रशिक्षण शुल्क (एकूण दोन वर्षामध्ये प्रति विद्यार्थी देण्यात येणाऱ्या प्रशिक्षण शुल्क रकमेच्या) देण्यात येईल. सदर निधी सर्व विहित कागदपत्रे जमा कल्यानंतर अदा करण्यात येईल. प्रशिक्षण कार्यक्रम पूर्ण झाल्यानंतर शेवटचा हप्ता अनुपालन अहवाल प्राप्त झाल्यानंतर २५ टक्के रक्कम देण्यात येईल.
११. शैक्षणिक आढावा, नियंत्रण व सनियंत्रण :
सदर प्रशिक्षणादरम्यान होणाऱ्या विविध घडामोडींचा आढावा घेणे, विद्यार्थ्यांचा शैक्षणिक
आढावा घेणे, अडचणी जाणून घेणे, कोचिंग क्लासला भेट देणे, प्रशिक्षण संस्थेमार्फत आयोजित करण्यात येणारी कार्यशाळेस उपस्थित राहणे व तत्सम बाबींकरिता स्पर्धा परीक्षा कक्षातील अधिकारी यांच्यामार्फत करण्यात येईल. सदर प्रशिक्षणाचे सनियंत्रण आयुक्त, आदिवासी विकास आयुक्तालय, नाशिक यांच्यामार्फत करण्यात येईल. सदर प्रशिक्षणासाठी आवश्यक तो निधी आयुक्त, आदिवासी विकास, आयुक्तालय, नाशिक यांचेकडे अधिनस्त ठेवण्यात येईल व त्यांचेमार्फत संबंधित प्रशिक्षण केंद्रास उपलब्ध करून दिला जाईल.
सदर योजनेचा आढावा घेण्यासाठी व अंमलबजावणीत काही अडचणी आल्यास उचित बदल करून त्यास मान्यता देण्याचे अधिकार आयुक्त, आदिवासी विकास आयुक्तालय, नाशिक यांना असतील.
१२. आर्थिक बाबी :
महाराष्ट्र राज्यातील अनुसूचित जमातीच्या विद्यार्थ्यांना इयत्ता दहावी नंतर दोन वर्ष कालावधी मध्ये नामवंत खाजगी शिक्षण संस्थेच्या साह्याने अभियांत्रिकी व वैद्यकीय प्रवेश परीक्षांचे मार्गदर्शन करणे बाबतची योजनेच्या चर्चेचा तपशील खालीलप्रमाणे राहील :
पृष्ठ ८ पैकी ७
# Page 8
शासन निर्णय क्रमांकः शाआशा-११२२/प्र.क्र.२१३/का-१३
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | खर्चाच्या बाबी | ४८० प्रशिक्षणार्थीसाठी खर्च (रुपये) |
|  | खाजगी प्रशिक्षण संस्थेची फि रु.१,००,००० (अक्षरी रु. एक लाख सर्व करासह) प्रति विद्यार्थी प्रति वर्ष. यामध्ये व्याख्यातांचे मानधन, स्टडी मटेरियल, नोट्स (वाचन साहित्य) टेस्ट सेरीज, आवश्यक वर्तमानपत्र, मासिके, पुस्तके, स्टेशनरी इ. पुरविणे तसेच प्रशिक्षणच्या इतर अनुषंगिक खर्चाचा समावेश आहे. | ४,८०,००,००० |
| २ | जाहिरात खर्च + प्रवेश परीक्षा, तसेच प्रशासकीय व इतर खर्च | १५,००,००० |
| सदर योजनेवरील एकूण खर्च | ४,९५,००,००० |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
१३. सदर प्रयोजनासाठी येणारा खर्च “मागणी क्र. टी - ०५ मुख्य लेखाशिर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, पंचवार्षिक योजनांतर्गत योजना ०२, अनुसूचित जमातीचे कल्याण, ७९६ जनजाती क्षेत्र उपयोजना, (०२) जनजाती क्षेत्राबाहेरील उपयोजना राज्य योजनांतर्गत योजना, (०२) (३६) अनुसूचित जमातीच्या विद्यार्थ्यांना भारतीय व राज्य प्रशासकीय सेवेची संधी प्राप्त करून देण्यासाठी त्यांना संघ
लोकसेवा आयोग/महाराष्ट्र लोकसेवा आयोगाकडून घेण्यात येणाऱ्या स्पर्धा परिक्षांचे प्रशिक्षण देणे (२२२५ सी ३८७)३१, सहायक अनुदाने (वेतनेतर)” या लेखाशीर्षाखाली आयुक्त, आदिवासी विकास, आयुक्तालय,नाशिक यांना उपलब्ध करून दिलेल्या तरतूदीतून भागविण्यात यावा.