# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजना सन २०२०-२१ करीता निधी वितरण.
(मागणी क्र. टी - ९ वेतन)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१ / कार्यासन-६
मंत्रालय विस्तार, मुंबई - ४०० ०३२
दिनांक:- ५ जून,२०२०.
वाचा -
१) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आदिवासी विकास विभाग, समक्रमांक, दि.२१.०४.२०२० व दि.८.०५.२०२०.
शासन निर्णय
वित्त विभागाच्या संदर्भाधीन दिनांक १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाच्या पहिल्या ३ महिन्याकरिता (जून, २०२० अखेर) अनिवार्य व कार्यक्रम खर्चाच्या एकूण वार्षिक अर्थसंकल्पित तरतूदींच्या १५ ते २५ टक्क्यांच्या मर्यादेत निधी वितरीत करण्यास मंजूरी देण्यात आली आहे.
त्यानुसार संदर्भाधीन क्र.२ येथील दि.२१.०४.२०२० च्या शासन निर्णयान्वये जिल्हा वार्षिक आदिवासी घटक कार्यक्रमांतर्गत वित्त विभागाच्या शासन परिपत्रकात नमूद विशिष्ट उद्दीष्टांकरीता एकुण अर्थसंकल्पीय तरतूदींपैकी १० टक्के निधी तसेच ३१ - सहाय्यक अनुदाने (वेतनेतर) या बाबीखाली भारतरत्न डॉ.ए.पी.जे.अब्दुल कलाम अमृत आहार योजनेकरीता निधी वितरीत करण्यात आला आहे. तसेच दि.८.०५.२०२० च्या शासन निर्णयान्वये ०१-वेतन या उद्दीष्टाकरीता १० टक्के निधी संबंधित जिल्ह्यांना वितरीत करण्यात आला आहे. सद्यस्थितीत वित्त विभागामार्फत अर्थसंकल्पिय निधी वितरण प्रणालीवर (BEAMS) ०१ वेतन व ३६-सहाय्यक अनुदाने (वेतन) या उद्दीष्टांकरीता एकूण अर्थसंकल्पित तरतूदींच्या २५ टक्क्यांच्या मर्यादेत निधी वितरणासाठी उपलब्ध करून देण्यात आला आहे. ही बाब विचारात घेऊन सोबतच्या विवरणपत्रात नमूद जिल्ह्यांकरीता ०१ - वेतन या उद्दीष्टासाठी उपलब्ध तरतूदीपैकी उर्वरीत ५ टक्के निधी संबंधित नियंत्रक अधिकारी यांना वितरीत करण्यास व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. लॉक डाऊनमुळे पुढील काही कालावधीसाठी राज्याची आर्थिक स्थिती अतिशय गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. सदर निधीचा वापर फक्त नियमित वेतन अदायगी करण्याकरिताच करण्यात यावा, सद्यस्थितीत यामधुन प्रलंबित देयक (Arrears) अदा करण्यासाठी वापर करण्यात येऊ नये
३. विभाग प्रमुख/ नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारान्वये निर्गमित करण्यात येत आहे.
# Page 3
# Page 4