# Page 1
ग्रामीण परसातील कुक्कुटपालन आणि अनुसूचित क्षेत्र / आदिवासी उपयोजना क्षेत्रामधील अंगणवाडयातील मुलांच्या आहारामध्ये अंडयांचा पुरवठा करणे व स्वयंरोजगार निर्मिती करण्याकरीता स्वयम प्रकल्प या प्रकल्पांतर्गत सन २०१८-१९ या आर्थिक वर्षाकरिता निधी वितरीत करणेबाबत. (लेखाशिर्ष २४०३ डी २३९)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८ / प्र.क्र.११ / कार्यासन. ६
मंत्रालय विस्तार, मुंबई-४०० ०३२
तारीख:- ११ जुन, २०१८.
वाचा - १) वि. वि, शासन परिपत्रक क्र. अर्थसं-२०१८ /प्र.क्र.६९ / अर्थ-३, दि.०२.०४.२०१८.
२) कृषि व पदुम विभागाची नस्ती क्र. बीडीएस -२०१७/प्र. क्र. ४९ / पदुम- ४.
शासन निर्णय :
राज्यात आदिवासी उपयोजना क्षेत्रातील अंगणवाडयामधील मुलांच्या आहारामध्ये अंडयांचा पुरवठा करणे व स्वयंरोजगार निर्मिती करण्याकरिता सन २०१८-१९ या आर्थिक वर्षाकरिता मागणी क्र.
टी–५, २४०३, पशुसंवर्धन, पंचवार्षिक योजनांतर्गत योजना, ७९६ - जनजाति क्षेत्र उपयोजना, (०१) जनजाति क्षेत्र उपयोजनांतर्गत योजना, राज्य योजनांतर्गत योजना, (०१) (२३) आदिवासी उपयोजना क्षेत्रामधील अंगणवाडयामधील मुलांच्या आहारामध्ये अंडयांचा पुरवठा करणे व स्वयंरोजगार निर्मिती करण्याकरिता स्वयंम प्रकल्प( २४०३ डी २३९), ३३- अर्थसहाय्य या लेखाशिर्षाखाली रु.८००.०० लाख इतका निधी अर्थसंकल्पित करण्यात आलेला आहे.
२. कृषि व पदुम विभागाच्या वाचा क्र. २ येथील नस्तीवर प्रस्तावित केल्यानुसार अर्थसंकल्पीत रक्कमेच्या ७० %च्या मर्यादेत रु.५६०.०० लाख ( अक्षरी रुपये पाच कोटी साठ लाख फक्त ) इतका निधी प्रशासकीय विभाग प्रमुख म्हणून प्रधान सचिव, पशुसंवर्धन, दुग्धव्यवसाय, मत्स्यव्यवसाय विकास विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
३. प्रकरणी नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती, संबंधित क्षेत्रिय अधिकारी यांनी आयुक्त, आदिवासी विकास, नाशिक; आदिवासी विकास विभाग व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१७/प्र.क्र.११/कार्यासन.६
४. नियंत्रक अधिकारी/ विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी वैयक्तीक लाभार्थ्यांकरिताच खर्च करण्यात यावी.
६. सदर शासन निर्णय वित्त विभागाच्या वाचा क्र. १ येथील शासन परिपत्रकान्वये विभागास प्रदान केलेल्या अधिकारास अनुसरून निर्गमित करण्यात येत आहे.