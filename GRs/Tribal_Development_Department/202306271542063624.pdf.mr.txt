# Page 1
आदिवासी घटक कार्यक्रम सन २०२३-२४ या आर्थिक वर्षात आदिम जमाती विकास कार्यक्रमांतर्गत भामरागड प्रकल्प कार्यालयास निधी वितरण.
(लेखाशीर्ष २२२५ सी८८५)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३/प्र.क्र.०२/कार्यासन-६
मंत्रालय विस्तार, मुंबई-४०० ०३२
दिनांक : २७ जून, २०२३.
वाचा :
१) वित्त विभाग शासन निर्णय क्र. अर्थसं - २०२३/प्र.क्र.४०/अर्थ-३, दि.१२.०४.२०२३.
२) आदिवासी विकास विभाग, शासन निर्णय क्र. आदिम-२०२३/ प्र.क्र.५४/ कार्यासन- १९, दि.०५.०६.२०२३.
३) आदिवासी विकास विभागाची नस्ती क्र. आदिम-२०२३/ प्र.क्र.५४/ कार्यासन-१९.
प्रस्तावना :
राज्यातील कातकरी, माडिया आणि कोलाम या जमाती केंद्र शासनामार्फत “आदिम जमाती” म्हणून घोषित करण्यात आल्या आहेत. त्यांना विकासाच्या मुख्य प्रवाहात आणण्याच्या दृष्टीने आदिम जमाती विकास कार्यक्रम या योजनेंतर्गत तरतूद करण्यात येत आहे. या अनुषंगाने प्रकल्प कार्यालय, एकात्मिक आदिवासी विकास प्रकल्प, भामरागड, जि.गडचिरोली यांच्या अधिनस्त वाड्यांमधील रू.२७०.०० लाख किंमतीच्या एकूण २४ विकास कामांना उपरोक्त संदर्भाधीन क्रमांक २ येथील शासन निर्णयान्वये प्रशासकीय मान्यता देण्यात आली आहे. सदर विकासकामांना वित्त विभागामार्फत अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर वितरणासाठी उपलब्ध निधी वितरण मर्यादेत निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत सन २०२३-२४ या आर्थिक वर्षात मागणी क्र. टी-५ या खाली मुख्य लेखाशीर्ष-२२२५- अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०२ - अनुसूचित जमातींचे कल्याण, ०१-जनजाती क्षेत्र उपयोजना, (०१) (४९) आदिम जमातीच्या विकासाकरीता केंद्रीय क्षेत्र योजना (राज्यस्तर योजना) (कार्यक्रम), ३१ - सहाय्यक अनुदाने (वेतनेतर) अंतर्गत रू.२५००.०० लाख इतकी तरतूद अर्थसंकल्पित आहे. प्रकल्प अधिकारी, एकात्मिक आदिवासी विकास प्रकल्प, भामरागड, जि.गडचिरोली अधिनस्त संदर्भाधीन क्रमांक २ येथील शासन निर्णयान्वये प्रशासकीय मान्यता देण्यात आलेल्या सोबतच्या विवरणपत्रातील २४ विकास कामांना उपलब्ध निधी वितरण मर्यादेत एकूण रु.२५०.०० लाख (अक्षरी रुपये दोन कोटी पन्नास लाख फक्त) इतका निधी नियंत्रक अधिकारी तथा प्रकल्प अधिकारी, एकात्मिक आदिवासी विकास प्रकल्प, भामरागड यांना वितरीत व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२३/प्र.क्र.०२/कार्यासन.६
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधितांमार्फत
राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिका, वित्त विभागाच्या संदर्भाधीन शासन परिपत्रकातील तसेच संदर्भाधीन क्र. २ येथील शासन निर्णयान्वये विहीत तरतुदी व अटी शर्तीचे पालन करण्याची दक्षता घेण्यात यावी.
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत वित्त विभागाच्या संदर्भाधीन शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
# Page 3
# Page 4