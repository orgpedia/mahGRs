# Page 1
आदिम जमातीचा विकास या राज्य योजनेंतर्गत आदिम जमातीच्या कुटुंबाकरिता घरकुल बांधणेकरिता लक्षांक ठरविणेबाबत...
महाराष्ट्र शासन
आदिवासी विकास विभाग
शासन शुद्धीपत्रक क्रमांक : आदिम-२०१४/प्र.क्र.६५ (भाग १)/का.-१९
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: २३/०९/२०२१
वाचा - १. शासन निर्णय क्र. आदिम-२०१४/प्र.क्र.६५/का.-१९, दि.३१/०३/२०१५ २. आयुक्त, आ.वि. यांचे पत्र क्र. आदिम घरकुल २०१७-१८/प्र.क्र.४२(१७) / का.५(३) दिनांक १६/०७/२०२१
प्रस्तावना
संदर्भीय शासननिर्णय क्र. १ अन्वये आदिम जमाती घरकुल योजनेंतर्गत सन २०१४-१५ करीता एकुण ०६ जिल्ह्यांकरीता १५०० इतका लक्षांक निश्चित करणेत आला आहे. त्यानुसार नांदेड जिल्ह्याकरिता २५० इतक्या घरकुलाचा लक्षांक निर्धारित करणेत आला आहे. तथापि, नांदेड जिल्ह्यामध्ये योजनेंतर्गत घरकुल देण्याकरीता पुरेसे पात्र लाभार्थी उपलब्ध होत नसल्याने योजनेचे उद्दिष्ट साध्य करण्यास अडचणी येत आहेत. सबब, सदर लक्षांक सुधारीत करुन देणेत यावा व उर्वरित निधी इतर जिल्ह्यास वळता करण्याची विनंती संदर्भीय पत्रान्वये करणेत आली आहे. त्यानुषंगाने आदिम जमातीच्या घरकुलांची मागणी असलेल्या ठाणे जिल्ह्यातील पात्र लाभार्थ्यांकरीता घरकुले उपलब्ध करुन देण्याकरीता आदिम जमाती घरकुल योजनेंतर्गत नांदेड जिल्ह्याकरीता सन २०१४-१५ या वर्षामध्ये देणेत आलेला लक्षांक सुधारित करुन ८६ करणे व उर्वरित लक्षांक ठाणे जिल्ह्यास वळता करण्याची बाब करण्याची बाब शासनाच्या विचाराधिन होती.
शासन शुद्धीपत्रक
संदर्भ क्रमांक १ येथील शासन निर्णयान्वये सन २०१४-१५ करीता आदिम जमाती घरकुल योजनेंतर्गत नांदेड जिल्ह्यास देणेत आलेला २५० घरकुलांचा लक्षांक कमी करुन ८६ इतका सुधारीत करणेत येत आहे.
२. नांदेड जिह्याकरीताचा उर्वरित १६४ इतका लक्षांक ठाणे जिल्ह्यास वळता करणेस मान्यता देणेत येत आहे.
३. याद्वारे असे ही स्पष्ट करणेत येते की सन २०१४-१५ करीता प्रस्तुत योजनेंतर्गत निश्चित एकुण लक्षांकामध्ये कोणतीही सुधारणा नाही.
# Page 2
शासन शुद्धिपत्रक क्रमांकः आदिम-२०१४/प्र.क्र.६५ (भाग १)/का.-१९