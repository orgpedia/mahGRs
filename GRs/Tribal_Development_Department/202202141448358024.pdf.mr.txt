# Page 1
आदिवासी घटक कार्यक्रमांतर्गत कृषिपंप ग्राहकांना वीज दरात सवलत या योजनेसाठी निधी वितरीत
-----------------------
| करण्याबाबत. |
| (लेखाशिर्ष २८०१ ५६१४) |
-----------------------
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.९/कार्यासन-६
मंत्रालय (विस्तार), मुंबई-४०० ०३२
दिनांक : १८ फेब्रुवारी, २०२२.
वाचा : १) शासन निर्णय, वि. वि., क्र. अर्थसं-२०२१/प्र.क्र.४८/ अर्थ-३, दि.२४.०६.२०२१ व दि.१४.१०.२०२१.
२) शासन परिपत्रक, वित्त विभाग क्र. पुरक-२०२१/प्र.क्र.१०६/ अर्थ-३, दि.३.०१.२०२२.
३) शासन निर्णय, आदिवासी विकास विभाग, समक्रमांक,दि.२९.११.२०२१.
४) उद्योग, उर्जा व कामगार विभागाची नस्ती क्र. पुरमा-२०२१/प्र.क्र.६५/उर्जा-३.
प्रस्तावना :
आदिवासी घटक कार्यक्रमांतर्गत ऊर्जा विभागामार्फत अंमलबजावणी करण्यात येत असलेल्या
अनुसूचित जमातीच्या कृषिपंप ग्राहकांना वीज दरात सवलत या योजनेसाठी सन २०२१-२२ या वर्षात एकूण रू. ३५०.०० कोटी इतका निधी अर्थसंकल्पित आहे. सदर अर्थसंकल्पित तरतूदीतून सं.क्र. ३ येथील शासन निर्णयान्वये रू.१५०.०० कोटी इतका निधी ऊर्जा विभागास वितरीत करण्यात आला आहे. आता संदर्भाधीन क्र.४ अन्वये अनुसूचीत जमातींच्या कृषीपंप धारकांच्या सन २०२१-२२ अखेर पर्यंतची वीजदर सवलती पोटी महावितरण कंपनीस अदा करावयाची थकबाकी उपलब्ध करुन
देण्याच्या अनुषंगाने उर्जा विभागाकडून प्राप्त झालेल्या प्रस्तावास वित्त विभागाने दिलेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत सन २०२१-२२ या वर्षाच्या अर्थसंकल्पीय तरतुदींमधून मागणी क्र. टी - ५ मधील मुख्य लेखाशीर्ष २८०१, वीज या मुख्य लेखाशीर्षाखाली “अनुसूचित जमाती घटकाकरीता” कृषिपंप ग्राहकांना वीज दरात सवलत या योजनेसाठी वित्त विभागाच्या मान्यतेस अनुसरुन खालीलप्रमाणे निधी वितरीत व खर्च करण्यास मान्यता देण्यात येत आहे : (रु.कोटीत)
-------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ मधील अर्थसंकल्पीत तरतूद | यापुर्वी वितरीत तरतूद | सदर शा.नि. अन्वये वितरीत करण्यात येत असलेला निधी |
| कृषिपंप ग्राहकांना वीज दरात सवलत | २८०१ ५६१४  |  | ३३, अर्थसहाय्य | ३५०.०० | १५०.०० | २००.०० |
-------------------------------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२१/प्र.क्र.९/कार्यासन-६
२. उपरोक्त प्रमाणे एकूण रु.२००.०० कोटी (अक्षरी रुपये दोनशे कोटी फक्त) इतका निधी प्रशासकिय विभागप्रमुख म्हणून प्रधान सचिव (ऊर्जा), उद्योग, ऊर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख / नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.२४.०६.२०२१, दि.१४.१०.२०२१ व ०३.०२.२०२२ च्या शासन निर्णयातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतुदींतून झालेल्या झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी व निधी
उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
४. नियंत्रक अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त आदिवासी लाभार्थ्यांनाच लाभ देण्याबाबत दक्षता घेण्यात यावी.
६. सदर शासन निर्णय वित्त विभागाच्या संदर्भाधीन क्र.१ व २ येथील शासन निर्णयान्वये प्रदान केलेल्या अधिकारात तसेच त्यांच्या अनौपचारिक संदर्भ क्र.७६/व्यय-१४, दि.११.०२.२०२२ अन्वये दिलेल्या सहमतीस अनुसरून निर्गमित करण्यात येत आहे.
# Page 3