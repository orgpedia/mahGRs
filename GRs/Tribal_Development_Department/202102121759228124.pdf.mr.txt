# Page 1
आदिवासी घटक कार्यक्रमांतर्गत संजय गांधी निराधार अनुदान योजनेतंर्गत अनुसूचित जमातीच्या लाभार्थ्यांकरीता सन २०२०-२१ या आर्थिक वर्षासाठी निधी वितरीत करणेबाबत...
(लेखाशिर्ष २२३५ सी १६१) महाराष्ट्र शासन
आदिवासी विकास विभाग
शासन निर्णय क्रमांकः बीयुडी - २०२० / प्र.क्र.६ / कार्यासन-६
मंत्रालय विस्तार, मुंबई - ४०० ०३२
दिनांक :- १५ फेब्रुवारी, २०२१.
वाचा - १) शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन परिपत्रक, वित्त विभाग क्र.अर्थसं-२०२०/प्र.क्र.६५/अर्थ-३, दि.०४.०५.२०२०.
३) शासन निर्णय, आदिवासी विकास विभाग क्र. बीयुडी-२०२०/प्र.क्र.६/विसयो-२, दि.२३.०४.२०२०, दि.१८.६.२०२० व दि.३१.०८.२०२० ४) सामाजिक न्याय व विशेष सहाय विभागाची नस्ती क्र.विसयो-२०२०/प्र.क्र.८९/विसयो
प्रस्तावना : आदिवासी घटक कार्यक्रमांतर्गत सामाजिक न्याय विभागामार्फत राबविण्यात येणाऱ्या संजय गांधी निराधार
अनुदान योजनेतंर्गत अनुसूचित जमातीच्या लाभार्थ्यांकरीता सन २०२०-२१ या आर्थिक वर्षासाठी रु.७५००.०० लाख इतका निधी अर्थसंकल्पित करण्यात आलेला आहे. सदर योजनेच्या लाभार्थ्यांच्या दरमहा अर्थसहाय्यात वाढ करण्यात आल्यामुळे रु.२५००.०० लाख इतक्या अतिरिक्त निधीसाठी पुरवणी मागणीचा प्रस्ताव सप्टेंबर, २०२० च्या विधानमंडळ अधिवेशनात मंजूर करण्यात आला असून, सदर निधी वितरीत करण्याबाबत सामाजिक न्याय विभागाकडून संदर्भाधीन क्र.४ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय : सामाजिक न्याय व विशेष सहाय विभागाने वाचा क्र.४ येथील नस्तीवर प्रस्तावित केल्यानुसार सन २०२० २१ या आर्थिक वर्षाकरिता मागणी क्र. टी-५, २२३५, सामाजिक सुरक्षा व कल्याण, ०२ - समाजकल्याण, ७९६ जनजाती क्षेत्र उपयोजना, (०२) जनजाती क्षेत्राबाहेरील उपयोजना (०२)(०३) संजय गांधी निराधार अनुदान योजना, लेखाशिर्ष (२२३५ सी १६१), ५०-इतर खर्च या लेखाशिर्षांखाली रु.२५००.०० लाख (अक्षरी रुपये पंचवीस कोटी फक्त) इतका निधी प्रशासकीय विभागप्रमुख म्हणून प्रधान सचिव, सामाजिक न्याय व विशेष सहाय विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजुरी प्रदान करण्यात येत आहे.
२. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ.
माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
# Page 2
शासन निर्णय क्रमांकः बीयुडी - २०२० /प्र.क्र.६ /कार्यासन-६
४. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील. यामध्ये प्रामुख्याने आदिवासी उपयोजना क्षेत्रात पायाभूत सुविधा निर्माण करण्याच्या योजनेसह वैयक्तिक लाभाच्या योजना राबविता येतील. मात्र आदिवासी उपयोजना बाह्य क्षेत्रात फक्त वैयक्तिक लाभाच्या योजना घेण्यात याव्यात.
५. सदर शासन निर्णय वित्त विभागाचा अनौपचारिक संदर्भ क्र.८१/२०२१/व्यय-१४, दि.०२.०२.२०२१ अन्वये दिलेल्या मान्यतेस अनसरुन निर्गमित करण्यात येत आहे.