# Page 1
केंद्र पुरस्कृत प्रधानमंत्री आवास योजना (ग्रामीण)) करिता निधी वितरणास व खर्च करण्यास मान्यता देणेबाबत.
(लेखाशिर्ष २५०५ २९९२.)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८/ प्र. क्र.२१ / कार्यासन.६
मंत्रालय विस्तार, मुंबई - ४०००३२
तारीख: - ४ ऑक्टोंबर, २०१८.
वाचा - १) वि. वि, शासन परिपत्रक,क्रमांकः अर्थसं-२०१८/प्र.क्र.६९/ अर्थ-३, दि. ०२/०४/२०१८.
२) केंद्र शासन, ग्राम विकास मंत्रालयाचे पत्र क्र. J - १२०२५/०१/२०१८-RH (A/C)-१-B Maharashtra, दि.१६/०४/२०१८.
३) ग्राम विकास व जलसंधारण विभागाची नस्ती क्र.प्रआयो- २०१८/प्र.क्र.१९३/यो-१०.
शासन निर्णय: केंद्र पुरस्कृत प्रधानमंत्री आवास योजना (ग्रामीण) करिता आदिवासी घटक कार्यक्रमांतर्गत सन २०१८-१९ या आर्थिक वर्षासाठी केंद्र हिस्स्याकरीता मागणी क्र. टी-५, २५०५ ग्रामीण रोजगार, ६० - इतर कार्यक्रम, ७९६-जनजाती क्षेत्र उपयोजना, (०१) जनजाती क्षेत्र उपयोजना, (०१) (०५) प्रधानमंत्री आवास योजना (ग्रामीण) (केंद्र हिस्सा) (२५०५ २९९२), ३३ - अर्थसहाय्य या लेखाशीर्षाखाली रू. ४१३०१.४४ लाख इतका निधी अर्थसंकल्पित करण्यात आलेला आहे.
२. केंद्र शासनाने सन २०१७-१८ या आर्थिक वर्षाचा प्रधानमंत्री आवास योजना (ग्रामीण) या योजनेंतर्गत रु. १८३२७.७५१ लाख इतका निधी वितरीत केला असल्याचे संदर्भ क्र. २ येथील पत्रान्वये कळविले आहे.
त्यानुषंगाने ग्राम विकास विभागाच्या उपरोक्त वाचा क्र.३ येथील नस्तीमध्ये प्रस्तावित केल्यानुसार प्रधानमंत्री आवास योजना (ग्रामीण) या योजनेकरीता (२५०५ २९९२), ३३-अर्थसहाय्य या लेखाशिर्षाखाली सन २०१७-१८ या आर्थिक वर्षाचा रु.१८३२७.७५१ लाख (अक्षरी रूपये एकशे त्र्याऐंशी कोटी सत्तावीस लाख पंच्च्याहत्तर हजार शंभर फक्त) इतका निधी प्रशासकिय विभाग प्रमुख म्हणून सचिव, ग्राम विकास व जलसंधारण विभाग यांना खर्चासाठी अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. संबंधित नियंत्रण अधिकारी / प्रशासकिय विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती, संबंधित क्षेत्रिय अधिकारी यांनी आयुक्त, आदिवासी विकास, नाशिक; आदिवासी विकास विभाग तसेच ग्राम विकास व जलसंधारण विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
४. नियंत्रक अधिकारी/ विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त अनुसूचित जमातीच्या लाभार्थ्यांनाच लाभ देण्यात येईल याची दक्षता घ्यावी.
# Page 2
शासन निर्णय क्रमांकः बीयुडी - २०१८ /प्र.क्र.२१/कार्यासन.६
६. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र.२४१/ व्यय-१५,दि.१/०९/२०१८ अन्वये दिलेल्या सहमतीस अनुसरुन निर्गमित करण्यात येत आहे.