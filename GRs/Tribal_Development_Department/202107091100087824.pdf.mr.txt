# Page 1
अनुसूचित जमाती प्रवर्गातील विद्यार्थ्यांचे शिक्षण शुल्क व परीक्षा शुल्क प्रदान करण्यासाठी निधी वितरण.
(लेखाशीर्ष २२२५ एफ ०९४) महाराष्ट्र शासन
आदिवासी विकास विभाग
शासन निर्णय क्रमांकः बीयुडी- २०२१/प्र.क्र.०२/कार्यासन-६
मंत्रालय विस्तार, मुंबई - ४०० ०३२
दिनांक :- ०९ जुलै,२०२१
१) वि. वि, शासन परिपत्रक क्र. अर्थसं - २०२१/प्र.क्र.४८/ अर्थ-३, दि.२४.०६.२०२१.
२) आदिवासी विकास विभाग शा.नि.क्र. बीयुडी - २०२०/प्र.क्र.०२/कार्या-६, दि.१८.६.२०२१.
३) आदिवासी विकास विभागाची नस्ती क्र. अर्थसं-२०२१/प्र.क्र.५१(भाग-१)/का-१२.
प्रस्तावना : आदिवासी घटक कार्यक्रमांतर्गत आदिवासी विद्यार्थ्यांचे सन २०२०-२१ या शैक्षणिक वर्षाअखेर प्रलंबित शिक्षण शुल्क व परीक्षा शुल्क प्रदान करण्यासाठी सन २०२१-२२ मधील उपलब्ध आर्थिक तरतुदींतून निधी वितरीत करण्याबाबत संदर्भाधीन क्र.२ अन्वये सादर करण्यात आलेल्या प्रस्तावास अनुसरुन वित्त विभागाने निधी वितरीत करण्यास सहमती दर्शविली आहे, सदर मर्यादेत निधी वितरीत करण्याची बाब विचाराधीन होती.
शासन निर्णय : आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ याखाली मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या खाली शिक्षण शुल्क व परीक्षा शुल्क प्रदान या योजनेंतर्गत २०२०-२१ या शैक्षणिक वर्षातील प्रलंबित शुल्क अदा करण्याकरीता सन २०२१-२२ या आर्थिक वर्षाच्या उपलब्ध तरतुदींच्या मर्यादेत वित्त विभागाने मान्यता दिल्यानुसार खालीलप्रमाणे रकाना ५ मध्ये नमुद निधी वितरीत व खर्च करण्यास मान्यता देण्यात येत आहे : (रु.लाखात)
---------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ मधील अर्थसंकल्पित तरतूद | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ |
| शिक्षण शुल्क व परीक्षा शुल्क प्रदान | २२२५ एफ ०९४ | ३४, शिष्यवृत्ती/ विद्यावेतने | ३५००.०० | १७५०.०० |
|  |  | एकूण | ३५००.०० | १७५०.०० |
---------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२१/प्र.क्र.०२/कार्यासन.६
२. उपरोक्त प्रमाणे रु.१७५०.०० लाख (अक्षरी रुपये सतरा कोटी पन्नास लाख फक्त) इतका निधी नियंत्रक अधिकारी म्हणून आयुक्त, आदिवासी विकास यांना अर्थसंकल्पीय वितरण प्रणालीवर वितरीत करण्यात येत आहे. प्रकरणी विभाग प्रमुख / नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.२४.०६.२०२१ च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशीर्षनिहाय / उपलेखाशीर्षनिहाय शिष्यवृत्ती अदा करण्यात आलेल्या विद्यार्थ्यांचा तपशील, निधी उपयोगिता प्रमाणपत्र इ. माहिती आदिवासी विकास विभागास पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
४. सदर शासन निर्णय वित्त विभागाचा अनौपचारिक संदर्भ क्र.६०३/व्यय-१४, दि.०५.०७.२०२१ अन्वये दिलेल्या सहमतीस अनुसरून निर्गमित करण्यात येत आहे.