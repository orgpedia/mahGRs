# Page 1
आदिवासी घटक कार्यक्रमांतर्गत जिल्हास्तरावरील शासकीय वसतीगृह इमारत दुरुस्तीची योजना राज्यस्तरावरुन राबविण्यास मान्यता देण्याबाबत..
महाराष्ट्र शासन
आदिवासी विकास विभाग
शासन निर्णय क्रमांक: आविवि-२६२३/प्र.क्र.२५/का.-०५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक: ११ सप्टेंबर, २०२३
प्रस्तावना : राज्यस्तरीय लेखाशिर्ष ४२२५ १०८३ (TSP) व ४२२५ १०९२ (OTSP) अंतर्गत वसतिगृह
इमारतीचे बांधकाम करण्यात येते. सदर इमारतीच्या दुरुस्तीसाठी जिल्हा वार्षिक आदिवासी घटक कार्यक्रमांतर्गत Sub Scheme code TT240042 या उपशिर्षाखाली जिल्हास्तरावरुन निधी उपलब्ध
करुन देण्यात येतो. तथापि, सदर निधी अल्प प्रमाणात असल्याने वसतिगृह इमारतीच्या दुरुस्तीची
कामे पुरेशा निधी अभावी करता येत नाहीत. परिणामी वसतिगृहाच्या इमारतीच्या दुरुस्ती अभावी
आदिवासी विद्यार्थ्यांना सोई-सुविधा उपलब्ध करुन देणे शक्य होत नाही. ही वस्तुस्थिती लक्षात घेता,
सद्यस्थितीत शासकीय वसतिगृह इमारत दुरुस्ती योजनेसाठी Sub Scheme code TT240042 या उपशिर्षाखाली जिल्हास्तरावर राबविण्यात येणारी योजना राज्यस्तरावर वर्ग करण्याची बाब
शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत आदिवासी विद्यार्थ्यांकरीता वसतिगृहांसाठी इमारतींच्या
बांधकामाकरीता निधी उपलब्ध करुन देण्यात येतो. सदर इमारतीच्या दुरुस्तीसाठी योजना
जिल्हास्तरावरुन राबविण्यात येत आहे. तथापि जिल्हास्तरावरुन पुरेशा प्रमाणात निधी उपलब्ध होत नसल्याने विद्यार्थ्यांना अनेक अडचणींचा सामना करावा लागत आहे. ही वस्तुस्थिती तसेच, सदर
योजनेचे राज्यस्तरावरुन परिणामकारक संनियंत्रणासाठी प्रस्तुत योजना राज्यस्तरावर वर्ग करण्यास शासन मान्यता देण्यात येत आहे.
२. आदिवासी विकास विभागाच्या अधिनस्त असलेल्या बांधकाम व्यवस्थापन कक्षामार्फत
वसतिगृह इमारत दुरुस्तीची कामे करण्यात यावीत.
३. सन २०२४-२५ या वित्तीय वर्षापासून शासकीय वसतीगृह इमारत दुरुस्तीसाठी जिल्हास्तरावरुन नियतव्यय अर्थसंकल्पीत करण्यात येऊ नये.
# Page 2
शासन निर्णय क्रमांक: आविवि-२६२३/प्र.क्र.२५/का.-०५
४. या योजनेसंदर्भातील नवीन लेखाशिर्ष स्वतंत्रपणे निर्गमित करण्यात येईल.