# Page 1
आदिवासी घटक कार्यक्रमांतर्गत सन २०२२ - २३ या आर्थिक वर्षात अनुसूचित जमाती प्रमाणपत्र तपासणी समिती करीता निधी वितरण.
(लेखाशीर्ष २२२५ ४१२२ बाब क्र.२८ व्यावसायीक सेवा)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२ / कार्यासन-६
मंत्रालय विस्तार, मुंबई - ४०० ०३२.
दिनांक:-०७ नोव्हेंबर, २०२२.
वाचा - १) शासन परिपत्रक, वित्त विभाग क्र. अर्थसं-२०२२/प्र.क्र.४३ / अर्थ-३, दि.०४.०४.२०२२.
२) आयुक्त, आदिवासी संशोधन व प्रशिक्षण संस्था, पुणे यांचे पत्र क्र. आसंप्रसं २०२२/प्र.क्र.६६/का.३ (समन्वय)/३५८, दि.२३.०८.२०२२.
३) आदिवासी विकास विभागाची नस्ती क्र.एसटीसी २१२२/प्र.क्र.२२१/का-१०.
प्रस्तावना:
शासनाच्या विधी व न्याय विभागाच्या दि.७.०८.१९९९ च्या शासन निर्णयान्वये मा.उच्च न्यायालय, मुंबई तसेच औरंगाबाद व नागपूर खंडपीठ येथे अनुसूचित जमातीच्या दाव्यांसंबंधी दाखल होणाऱ्या रिट याचिकांमध्ये काम पाहण्यासाठी नियुक्त केलेल्या विशेष समुपदेशींना फी मंजूरी करण्याबाबत सूचना निर्गमित करण्यात आल्या आहेत. तसेच विधी व न्याय विभागाच्या दि.११.०१.२००१ रोजीच्या अधिसुचनेन्वये श्री.नितिन सांबरे यांची नागपूर अनुसूचित जमाती प्रमाणपत्र तपासणी समितीतील अनुसूचित जमातीच्या दाव्यांसंबंधिच्या याचिकांमध्ये न्यायालयीन कामकाज पाहण्यासाठी पॅनलवर नियुक्ती करण्यात आलेली आहे. या अनुषंगाने सन २००१ ते सन २०१३ या कालावधीत श्री नितिन सांबरे यांनी नागपूर, अमरावती व गडचिरोली अनुसूचित जमाती प्रमाणपत्र तपासणी समिती अंतर्गत दावा पडताळणी प्रकरणांमध्ये केलेल्या न्यायालयीन कामकाजाबाबतच्या देयकांना मंजूरी देऊन निधी वितरीत करण्याबाबत संदर्भाधीन क्र.२ अन्वये शासनास प्रस्ताव प्राप्त झाला होता. या अनुषंगाने निधी वितरीत करण्याची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत सन २०२२-२३ या आर्थिक वर्षात मागणी क्रमांक टी-५ मधील २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य शीर्षाखाली अनुसूचित जमाती प्रमाणपत्र तपासणी समिती या योजनेच्या अर्थसंकल्पित तरतूदींतून खालीलप्रमाणे निधी वितरीत व खर्च करण्यास मान्यता देण्यात येत आहे.
(रू. लाखात)
---------------------------------------------------------------------------------------------------------------------------
| अ. क्र. | योजना व लेखाशीर्ष  |  | बाब | सन २०२०-२१ करीता अर्थसंकल्पित तरतूद | सदर शासन निर्णयान्वये वितरीत करण्यात येत असलेली तरतूद |
| १ | अनुसूचित जमाती  |  प्रमाणपत्र तपासणी  |  समिती (२२२५४१२२) | २८-व्यावसायीक सेवा | ७००.०० | १५.३६५०० |
---------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२२/प्र.क्र.०२/कार्यासन.६
२. वरीलप्रमाणे रू. १५,३६,५००/- (अक्षरी रूपये पंधरा लाख छत्तीस हजार पाचशे फक्त) इतका निधी नियंत्रक अधिकारी म्हणुन आयुक्त, आदिवासी संशोधन व प्रशिक्षण संस्था, पुणे यांना अर्थसंकल्पिय निधी वितरण प्रणालीवर वितरीत करण्यात आला आहे.
३. नियंत्रक अधिकारी यांनी सदर तरतूद त्यांच्या अधिपत्याखालील आहरण व संवितरण अधिकाऱ्यांना तात्काळ वितरित करावी. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाचा शासन निर्णय क्र. विअअ-२०१३/प्र.क्र.३०/१३ / विनियम भाग २, दि.१७.०४.२०१५ मधील वित्तीय अधिकार नियम पुस्तिका १९७८, भाग पहिला, उपविभाग-एक, अ.क्र.६, नियम क्र.४० अन्वये प्रशासकिय विभागास प्रदान केलेल्या अधिकारात निर्गमित करण्यात येत आहे.