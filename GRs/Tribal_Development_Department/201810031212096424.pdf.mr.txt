# Page 1
“आदिवासी क्षेत्रातील नगरपंचायत / नगरपरिषद क्षेत्रातील अंगणवाड्यांमध्ये “भारतरत्न डॉ.ए.पी.जे. अब्दुल कलाम अमृत आहार योजने”ची अंमलबजावणी करण्यासाठी आहार समितीची रचना निश्चित करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक: आविवि-२०१८/प्र.क्र.५०/कार्यासन-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०१ ऑक्टोबर, २०१८
संदर्भ: १) शासन निर्णय क्रमांक: आविवि-२०१५/प्र.क्र.७८/का-१६, दि.१८ नोव्हेंबर,२०१५.
२) शासन निर्णय क्रमांक: आविवि-२०१५/प्र.क्र.७८/का-१६, दि.३० नोव्हेंबर,२०१५.
३) शासन निर्णय क्रमांक:आविवि-२०१५/प्र.क्र.१०७(भाग-२)/का-८, दि.१८ मार्च,२०१६.
४) शासन निर्णय क्रमांक: आविवि-२०१६/प्र.क्र.६६/का-८, दि. ०२ ऑगस्ट, २०१६.
५) शासन निर्णय क्रमांक:आविवि-२०१६/प्र.क्र.८३/का-८, दि. ०५ ऑगस्ट, २०१६.
६) शासन निर्णय क्रमांक:आविवि-२०१८/प्र.क्र.०४/का-८, दि. २२ जुन, २०१८.
७) जिल्हाधिकारी, पालघर यांचे दि.०६.०८.२०१८ रोजीचे पत्र.
प्रस्तावना - संदर्भाकित दि. १८ नोव्हेंबर, २०१५ रोजीच्या आदिवासी विकास विभागाच्या शासन निर्णयानुसार “भारतरत्न डॉ.ए.पी.जे. अब्दुल कलाम अमृत आहार योजना”सुरू करण्यात आली आहे. सदर योजनेच्या अंमलबजावणीसाठी ग्रामीण भागात अंगणवाडीस्तरावर ४ सदस्यीय आहार समिती कार्यान्वीत आहे, तथापि, आदिवासी क्षेत्रातील नगरपंचायत / नगरपरिषद क्षेत्रात आहार समितीची स्थापना नसल्यामुळे या भागामध्ये “भारतरत्न डॉ.ए.पी.जे. अब्दुल कलाम अमृत आहार योजना” राबविण्यामध्ये अडचणी निर्माण होत असल्याची बाब शासनाच्या निदर्शनास आली. त्यानुषंगाने नगरपंचायत / नगरपरिषद क्षेत्रामध्ये या योजनेच्या अंमलबजावणीसाठी आहार समितीची संरचना निश्चित करण्याची बाब शासनाच्या विचाराधिन होती.
शासन निर्णय: आदिवासी क्षेत्रातील नगरपरिषद / नगरपंचायत क्षेत्रात “भारतरत्न डॉ.ए.पी.जे. अब्दुल कलाम अमृत आहार योजना” राबविण्यासाठी आहार समितीची स्थापना खालील प्रमाणे करण्यास मान्यता देण्यात येत आहे.
-----------------------------------------------------------------------------------------------------------------------------------------------------------------------------------
| १ | महिला नगराध्यक्षा / महिला नगर सेविका (अनुसूचीत जमाती) यापैकी महिला पदाधिकारी उपलब्ध नसल्यास नगरपंचायत/ नगरपरिषदेने प्रस्तावित केलेल्या महिला प्रतिनिधी (अनुसूचीत जमाती) | अध्यक्ष |
| २ | एक स्तनदा माता | सदस्य |
| ३ | एक गरोदर स्त्री | सदस्य |
| ४ | अंगणवाडी सेविका | सदस्य सचिव |
-----------------------------------------------------------------------------------------------------------------------------------------------------------------------------------
(टीप :- गरोदर स्त्री व स्तनदा माता यांचा लाभाचा कालावधी संपल्यानंतर सदस्यत्व संपुष्टात येईल व त्यांच्या जागी नविन सदस्यांची निवड करण्यात यावी व तशी नोंद आहार समितीच्या नोंद वहीत घेण्यात यावी.)
# Page 2
शासन निर्णय क्रमांकः आविवि-२०१८/प्र.क्र.५०/कार्यासन-८
ज्या नगरपंचायत/ नगरपरिषद क्षेत्रातील अंगणवाडी स्तरावर अद्यापही आहार समिती स्थापण झालेली नाही त्या ठिकाणी वरील प्रमाणे आहार समिती स्थापण करुन बँक खात्याची माहिती एकात्मिक बाल विकास प्रकल्प अधिकाऱ्यांना देण्यात यावी. अशा आहार समित्यांना तात्काळ निधी वितरणाची कार्यवाही एकात्मिक बाल विकास सेवा योजना आयुक्तालय, नवी मुंबई यांनी करावी.
इतर सर्व बाबी संदर्भाधिन शासन निर्णयांमधिल तरतुदी प्रमाणेच राहतील.
# Page 3