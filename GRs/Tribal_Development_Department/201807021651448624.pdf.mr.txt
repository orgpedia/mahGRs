# Page 1
सन २०१८-१९ या आर्थिक वर्षाकरिता कृषि उन्नती योजना- एकात्मिक फलोत्पादन विकास अभियान या योजनेंतर्गत केंद्र तसेच राज्य हिश्याचा निधी वितरीत करण्याबाबत.. (लेखाशिर्ष- २४०१ ए०२९ केंद्र हिस्सा आणि २४०१ ए०११ राज्य हिस्सा )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८ / प्र.क्र.११ / कार्यासन.६
मंत्रालय विस्तार, मुंबई-४०० ०३२
दिनांक : - ३ जूलै, २०१८.
वाचा - १) वि. वि, शासन परिपत्रक क्र. अर्थसं - २०१८ /प्र.क्र.६९ / अर्थ-३, दि.०२.०४.२०१८.
२) कृषि व पदुम विभागाची नस्ती क्र. राफअ-२०१८ / प्र.क्र.१७७/९-अ.
शासन निर्णय
केंद्र पुरस्कृत कृषि उन्नती योजना, एकात्मिक फलोत्पादन विकास अभियान या योजनेंतर्गत अनुसूचित जमाती प्रवर्गासाठी मागणी क्र. टी-५, २४०१, पीक संवर्धन, ७९६- जनजाती क्षेत्र उपयोजना, (०१) जनजाति क्षेत्र उपयोजनांतर्गत योजना, राज्य योजनांतर्गत योजना, (०१) (०६) एकात्मिक फलोत्पादन विकासासाठी केंद्र पुरस्कृत अभियान ( ६० टक्के केंद्र हिस्सा ) लेखाशिर्ष (२४०१ ए०२९), ३३ - अर्थसहाय्य या बाबीखाली रु. ९८८.७४ लाख इतका निधी तर (०१)( ०७) एकात्मिक फलोत्पादन विकासासाठी केंद्र पुरस्कृत अभियान ( ४० टक्के राज्य हिस्सा) लेखाशिर्ष (२४०१ ए०११), ३३- अर्थसहाय्य या बाबीखाली रु. ६५९.१६ लाख इतका निधी सन २०१८-१९ या आर्थिक वर्षाकरिता अर्थसंकल्पित करण्यात आला आहे.
२. केंद्र शासनाने सदरहू योजनेंतर्गत सन २०१८-१९ या आर्थिक वर्षाकरिता पहिल्या हप्त्यापोटी रु.५१३.०० लाख इतका निधी वितरीत केला आहे. त्यास अनुसरुन कृषि व पदुम विभागाच्या वाचा क्र. २ येथील प्रस्तावाच्या अनुषंगाने केंद्र हिश्श्याकरिता लेखाशिर्ष (२४०१ ए०२९), ३३- अर्थसहाय्य याखाली रु. ५१३.०० लाख ( अक्षरी रुपये पाच कोटी तेरा लाख फक्त ) इतका निधी तर त्यास समरुप राज्य हिश्श्याकरिता लेखाशिर्ष (२४०१ ए०११), ३३ - अर्थसहाय्य याखाली रु.३४२.०० लाख (अक्षरी रुपये तीन कोटी बेचाळीस लाख फक्त ) इतका निधी सन २०१८-१९ या आर्थिक वर्षाकरिता प्रशासकीय विभाग प्रमुख म्हणून अपर मुख्य सचिव (कृषि), कृषि, पशुसंवर्धन, दुग्धव्यवसाय विकास विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१८/प्र.क्र.११/कार्यासन.६
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात अतिरिक्त आदिवासी उपयोजना क्षेत्रात तसेच आदिवासी उपयोजने क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर लक्ष ठेवता येईल.
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी लाभार्थ्यांकरिताच खर्च करण्यात यावी.
६. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र. ३१० / अर्थोपाय, दि. ३१/०५/२०१८ अन्वये दिलेल्या सहमतीस अनुसरुन निर्गमित करण्यात येत आहे.