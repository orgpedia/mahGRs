# Page 1
अनुसूचित जमातीच्या विद्यार्थ्यांना संघ लोकसेवा आयोग / महाराष्ट्र लोकसेवा आयोग यांच्याकडून घेण्यात येणा-या भारतीय प्रशासकीय सेवा तसेच राज्य प्रशासकिय सेवा स्पर्धा पूर्व परिक्षांसाठी प्रशिक्षण देणेबाबत.
महाराष्ट्र शासन
आदिवासी विकास विभाग
शासन शुद्धीपत्र क्रमांकः प्रशिक्षण-२०१९/प्र.क्र. २१/का.-०९
हुतात्मा राजगुरू चौक, मादाम कामा मार्ग
मंत्रालय, विस्तार इमारत, मुंबई-४०० ०३२
तारीख: ३० ऑगस्ट, २०१९
वाचा - १. शासन निर्णय क्रमांकः प्रशिक्षण-२०१२/प्र.क्र. १५८(भाग-२)/का.-१७, दि. १५ जुलै, २०१४.
२. शासन शुध्दीपत्र क्रमांक: प्रशिक्षण-२०१९/प्र.क्र.२१/का.-०९, दिनांक २५ मार्च, २०१९.
प्रस्तावना राज्यातील अनुसूचित जमातीच्या विद्यार्थ्यांचे प्रशासकिय सेवा परिक्षांमध्ये उत्तीर्ण होण्याचे प्रमाण इतर समाजाच्या तुलनेत फारच कमी आहे. आदिवासी समाजाची सर्वसाधारण आर्थिक परिस्थिती ही कमकुवत असल्यामुळे या समाजातील शिक्षित विद्यार्थी प्रशासकिय सेवांकिरता आवश्यक प्रशिक्षणाअभावी संघ लोकसेवा आयोग / महाराष्ट्र लोकसेवा आयोग यांच्यामार्फत घेण्यात येणाऱ्या प्रशासकिय सेवा स्पर्धा परिक्षांकरिता पात्र ठरु शकत नाहीत. त्यामुळे राज्यातील ८ विद्यापिठांमध्ये प्रत्येकी २५ व यशदा, पुणे येथे १० अनुसूचित जमातीच्या विद्यार्थ्यांना संघ लोकसेवा आयोग / महाराष्ट्र लोकसेवा आयोग यांच्यामार्फत घेण्यात येणाऱ्या प्रशासकिय सेवा स्पर्धा परिक्षांकरिता ८ महिन्याचे स्पर्धा परिक्षा पूर्व प्रशिक्षण देण्यास दिनांक १५.०७.२०१४ रोजीच्या शासन निर्णयान्वये मान्यता देण्यात आली आहे. दिनांक २५.०३.२०१९ रोजीच्या शासन शुद्धिपत्रकाद्वारे सदर प्रशिक्षणाचा कालावधी ८ महिन्याहून ११ महिने इतका करण्यात आलेला आहे. सदर प्रशिक्षण कार्यक्रम अधिक प्रभावीपणे राबविण्याकरिता आदिवासी संशोधन व प्रशिक्षण संस्था, पुणे यांचेकडून होणारी खर्चात वाढ करण्याची मागणी विचारात घेऊन प्रशिक्षण कार्यक्रमाच्या सुधारित खर्चास मान्यता देण्याची बाब शासनाच्या विचाराधिन होती.
शुध्दीपत्र राज्यातील अनुसूचित जमातीच्या विद्यार्थ्यांना संघ लोकसेवा आयोग / महाराष्ट्र लोकसेवा आयोग यांच्यामार्फत घेण्यात येणाऱ्या प्रशासकिय सेवा स्पर्धा परिक्षांकरिता प्रशिक्षण देण्याकरिता दिनांक १५ जुलै, २०१४ रोजीच्या शासन निर्णयातील प्रपत्र - अ मधील बाब निहाय सुधारित वार्षिक रु.३३४.२९७ लक्ष (अक्षरी रुपये तीन कोटी चौतीस लाख एकोणतीस हजार सातशे फक्त) इतक्या खर्चास मान्यता देण्यात येत आहे.
# Page 2
शासन शुद्धीपत्र क्रमांकः प्रशिक्षण-२०१९/प्र.क्र.२१/का.-०९
# Page 3