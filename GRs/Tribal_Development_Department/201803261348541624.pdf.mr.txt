# Page 1
आदिवासी क्षेत्र उपयोजना अंतर्गत सन २०१७-१८ करीता नागरी आदिवासी वस्ती सुधारणा योजनेसाठी लेखाशिर्ष (२२१७ १२५९) निधी वितरीत करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१६/प्र.क्र.०७ / कार्यासन.६
मंत्रालय विस्तार, मुंबई - ४०० ०३२
तारीख: - ३० मार्च, २०१८.
वाचा - १) शासन परिपत्रक, वि. वि, क्र. अर्थसं - २०१७/प्र.क्र.७५ / अर्थ-३, दि. १८.०४.२०१७.
२) शासन परिपत्रक, वि.वि., क्र. अर्थसं-२०१७/प्र.क्र.९४/ अर्थ-३, दि. ३०.०६.२०१७ व ०६.०२.२०१८.
३) नगर विकास विभागाची नस्ती क्र. एव्हीवाय- ४०१७/ प्र.क्र. ७९ / नवि- ०४.
शासन निर्णय :
मागणी क्र. टी-५, २२१७ नगर विकास, पंचवार्षिक योजनांतर्गत योजना, ८०- सर्वसाधारण, ७९६ जनजाती क्षेत्र उपयोजना, (०१) (०२) शहरी भागाची आदिवासी वस्ती सुधारणा, २२१७ १२५९, ३१- सहायक अनुदाने या लेखाशिर्षाखाली सन २०१७-१८ या आर्थिक वर्षाकरिता मध्ये रु.६००.०० लक्ष अर्थसंकल्पित करण्यात आलेले आहेत.
उपरोक्त अर्थसंकल्पित रकमेपैकी नगर विकास विभागाने संदर्भाधीन क्र.३ येथील नस्तीन्वये प्रस्तावित केल्यानुसार आदिवासी उपयोजना क्षेत्रातील पुढील नगरपरिषदांना जव्हार १०९.०० लक्ष, डहाणू- १९२.८६ लक्ष, नंदूरबार-१८७.१४ लक्ष व तळोदा - १११.०० लक्ष असे एकूण रु.६००.०० लक्ष ( अक्षरी रुपये सहा कोटी फक्त) इतका निधी विभाग प्रमुख म्हणून प्रधान सचिव, नगर विकास विभाग यांना अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
२. उपरोक्त वितरीत केलेला निधी या प्रकल्पाच्या मंजूर प्रशासकीय मान्यता रकमेच्या मर्यादेत करण्याची तसेच त्यानुषंगाने निधी खर्च करण्यासंबंधीच्या नियमांचे पालन करण्याची दक्षता विभाग प्रमुख व संबधित नियंत्रक अधिकारी यांनी घ्यावी. तसेच सदर तरतुद खर्च करतांना शासन निर्णय, आदिवासी विकास विभाग, क्र.टिएसपी-२००३/प्र.क्र.१०१/का-६, दिनांक २६ जुलै, २००४ व टिएसपी-२००५/प्र.क्र.५९/का-६, दिनांक १० नोव्हेंबर, २००५ मधील अटींचे कटाक्षाने पालन करण्याची दक्षता घेण्यात यावी.
३. आदिवासी उपयोजनेंतर्गत उपलब्ध करुन दिलेली तरतूद फक्त आदिवासी लोकांकरिता वा आदिवासी उपयोजना क्षेत्रांतर्गत खर्च करण्यात यावी. आदिवासी उपयोजनेंतर्गत केलेली तरतूद आदिवासी क्षेत्राबाहेर किंवा सर्वसाधारण योजनेखाली खर्च करण्यात येवू नये.
४. तसेच आदिवासी उपयोजनेंतर्गत उपलब्ध करुन दिलेल्या तरतूदीतून झालेल्या खर्चाचा अहवाल लेखाशिर्षनिहाय / उप लेखाशिर्षनिहाय तसेच साध्य झालेले भौतिक उद्दिष्टनिहाय माहिती सबंधित क्षेत्रिय अधिकारी यांनी आयुक्त, आदिवासी विकास, नाशिक, संबंधित अपर आयुक्त, आदिवासी विकास तसेच नगर विकास विभागास प्रत्येक महिन्याच्या १० तारखेपर्यंत न चुकता पाठवावी.
५. नियंत्रक अधिकारी व विभाग प्रमुख यांनी आदिवासी उपयोजना क्षेत्रात अतिरिक्त आदिवासी उपयोजना क्षेत्रात तसेच आदिवासी उपयोजने क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर लक्ष ठेवता येईल.
६. सदर निधीसाठी वाचा क्र. १ व २ मधील तरतूदीचे पालन करण्याची जबाबदारी नगर विकास विभागाची राहील. सदर शासनादेश वाचा येथील क्रमांक १ व २ येथील मधील वित्त विभागाच्या शासन परिपत्रकान्वये विभागास प्रदान केलेल्या अधिकारांस अधीन राहून निर्गमित करण्यात येत आहे.
# Page 2
शासन निर्णय क्रमांकः बीयुडी-२०१६/प्र.क्र. ०७/कार्यासन.६