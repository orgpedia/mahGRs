# Page 1
सन २०२१-२२ करीता आदिम जमातीचा विकास या राज्य योजनेंतर्गत सुधारित अर्थसंकल्पिय तरतुदीनुसार उपलब्ध निधीतुन योजनेंतर्गत जुने दायित्व भागविणेस मान्यता देवून निधी वितरीत करणेबाबत...
महाराष्ट्र शासन
आदिवासी विकास विभाग
शासन निर्णय क्रमांक: आदिम-२०२१/प्र.क्र.८६/का.-१९
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
तारीख: ३१/०३/२०२२
वाचा - १. संचालक, राज्य व्यवस्थापन कक्ष-ग्रामीण गृह निर्माण यांचे पत्र क्रमांक जा.क्र./ राव्यक-ग्रागृ/ लेखा(रायो)/आदिम/२०२२/२४५९ दिनांक १५.०३.२०२२ प्रस्तावना - आदिम जमातीचा विकास कार्यक्रम या राज्यस्तरीय कार्यक्रमांतर्गत राज्यातील कातकरी, माडिया गोंड व कोलाम या आदिम जमातींचा निवासाचा प्रश्न सोडविण्यासाठी सुधारित अर्थसंकल्पिय तरतुदीनुसार रु. ३०००.०० लक्ष इतका निधी उपलब्ध होत आहे. सदर निधीतुन, योजनेंतर्गत सन २०१६-१७ ते सन २०१९-२० या कालावधीत दिलेले उद्दिष्ट्ये साध्य करणेकरिता संदर्भ १ येथील पत्रान्वये संचालक, राज्य व्यवस्थापन कक्ष-ग्रामीण गृह निर्माण यांनी मागणी केलेले दायित्व भागविणेसाठी रु. ५५१.१४ लक्ष निधी उपलब्ध करुन देणेची बाब शासनाच्या विचाराधीन होती.
शासन निर्णय - सदर शासन निर्णयान्वये सदर कार्यक्रमांतर्गत सन २०१६-१७ ते २०१९-२० या कालावधीमध्ये दिलेल्या घरकुलांच्या उद्दिष्टांची पुर्तता करणेसाठी आवश्यक असलेला रु. ५५१.१४ लक्ष इतका निधी वितरीत करण्यास मान्यता देणेत येत आहे.
२. उपरोक्त नमुद केलेप्रमाणे सन २०१६-१७ ते २०१९-२० दरम्यानच्या कालावधीतील योजनेंतर्गत जुने दायित्व भागविणेकरिता रु.५५१.१४ लक्ष (रु.पाच कोटी एक्कावन्न लक्ष चौदा हजार फ़क्त) इतका निधी नियंत्रक अधिकारी म्हणुन आयुक्त, आदिवासी विकास, नाशिक यांना अर्थसंकल्पिय वितरण प्रणालीवर वितरीत करणेत येत आहे. त्यांनी सदर योजनेचे अंमलबजावणी अधिकारी म्हणुन संचालक, राज्य व्यवस्थापन कक्ष-ग्रामीण गृह निर्माण कार्यालयातील आहरण व संवितरण अधिकारी तथा उपसंचालक, राज्य व्यवस्थापन कक्ष-ग्रामीण गृह निर्माण यांना अर्थसंकल्पिय निधी वितरण (BEAMS) प्रणालीवर तात्काळ वितरीत करावा.
# Page 2