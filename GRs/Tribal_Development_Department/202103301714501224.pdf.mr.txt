# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षात सर्वसाधारण शिक्षण या मुख्य शीर्षांतर्गत निधी वितरण.
(लेखाशीर्ष २२०२ एच ९७३)
महाराष्ट्र शासन.
आदिवासी विकास विभाग
शासन निर्णय क्रमांक: बीयुडी - २०२० / प्र. क्र.४ / का-६.
मंत्रालय विस्तार, मुंबई-४०० ०३२
दिनांक : ३१ मार्च, २०२१.
वाचा - १) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२० व दिदे. .१५.०३.२०२१.
२) वि. वि, शासन परिपत्रक क्र. अर्थसं-२०२० / प्र.क्र.६५/ अर्थ-३, दि.०४.०५.२०२० ३) आदिवासी विकास विभाग शासन क्र. बीयुडी-२०२०/प्र.क्र.४/का-६ दि. ०२.११.२०२०.
४) शासनपत्र, आदिवासी विकास विभाग, क्र.अआशा-२०२१/प्र.क्र.२०/का-११,दि.३१.०३.२०२१.
५) आदिवासी विकास विभाग, नस्ती क्र.अआशा-२०२०/प्र.क्र.७७/का-११.
प्रस्तावना:
आदिवासी घटक कार्यक्रमांतर्गत सैनिकी शाळांमधील आदिवासी विद्यार्थांच्या तुकडीला सहाय्य या योजनेंतर्गत ३१- सहाय्यक अनुदाने (वेतनेतर) या उद्दीष्टाखाली रू.५२४.५५ लाख इतका निधी सन २०१९ २० मधील प्रलंबित देयके अदा करण्याच्या अनुषंगाने वितरीत करण्यात आलेला आहे. सन २०२०-२१ या वर्षात शालेय शिक्षण विभागाच्या मार्गदर्शक सूचनांस अनुसरून दि. २३.११.२०२० पासून राज्यातील इयत्ता ९ वी ते १२ वी चे वर्ग सुरू करण्यात आलेले आहेत. विद्यार्थ्यांचे सदर कालावधीतील शैक्षणिक शुल्क व निर्वाह भत्ता अदा करण्याच्या अनुषंगाने संदर्भाधीन क्र. ४ येथील नस्तीवरील प्रस्तावास अनुसरून सन २०२०-२१ मधील अनुदान अदा करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात येत आहे.
शासन निर्णय:
आदिवासी घटक कार्यक्रमांतर्गत मागणी क्र. टी-५ मधील २२०२ - सर्वसाधारण शिक्षण या मुख्य शीर्षांतर्गत सैनिकी शाळांमधील आदिवासी विद्यार्थांच्या तुकडीला सहाय्य या योजनेंतर्गत विद्यार्थ्यांचे शैक्षणिक शुल्क व निर्वाह भत्ता अदा करण्याकरीता सन २०२०-२१ मधील अनुदान अदा करण्याच्या अनुषंगाने वित्त विभागाने दिलेल्या मान्यतेस अनुसरून सुधारीत अंदाजात खालीलप्रमाणे आवश्यक निधी वितरीत करण्यास मान्यता देण्यात येत आहे.
(रू. लाख)
-----------------------------------------------------------------------------------------------------------------------------------------------------------
| अ. क्र. | योजनेचे नांव व लेखाशीर्ष | सन २०२०-२१ करीता सुधारित अंदाज | यापुर्वी वितरीत करण्यात आलेली तरतूद | सदर शासन निर्णयान्वये वितरीत करण्यात येत असलेली तरतूद |
| १ | सैनिकी शाळांमधील आदिवासी विद्यार्थांच्या तुकडीला सहाय्य (२२०२ एच९७३), ३१ - सहाय्यक अनुदाने (वेतनेतर) | ७००.०० | ५२४.५५ | १७५.४५ |
-----------------------------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२०/प्र.क्र.०४/कार्यासन.६
२. वरीलप्रमाणे रू. १७५.४५ लाख (रू. एक कोटी पंचाहत्तर लाख पंचेचाळीस हजार फक्त ) इतका निधी नियंत्रक अधिकारी म्हणुन आयुक्त, आदिवासी विकास, नाशिक यांना अर्थसंकल्पिय निधी वितरण प्रणालीवर वितरीत करण्यात आला आहे. सदर निधीचा विनियोग करतांना संदर्भाधीन क्र.४ येथे नमूद शासन पत्रान्वये दिलेल्या सूचनांस अनुसरून कार्यवाही करण्यात यावी. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख/ नियंत्रक अधिकारी यांनी वितरीत तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० व दि.१५.०३.२०२१ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि.१६.०४.२०२० व दि.१५.०३.२०२१ रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात तसेच वित्त विभागाचा अनौपचारिक संदर्भ क्र. ३७०/ व्यय-१४, दि.२५.०३.२०२१ अन्वये दर्शविलेल्या सहमतीस अनुसरुन निर्गमित करण्यात येत आहे.
# Page 3