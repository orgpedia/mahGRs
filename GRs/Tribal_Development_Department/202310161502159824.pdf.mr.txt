# Page 1
“नमो ११ सूत्री कार्यक्रमानिमित्त” आदिवासी विकास विभागाच्या आश्रमशाळांपैकी ७३ शासकीय आश्रमशाळांमध्ये विज्ञान केंद्र उभारण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : शाआशा ११२३/प्र.क्र.२२५/का.१३
मादम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १६ ऑक्टोबर, २०२३
वाचा :- १) आदिवासी विकास विभाग, शासन निर्णय क्रमांक: शाआशा २०२१/प्र.क्र.७०/का.१३, दिनांक २४ नोव्हेंबर, २०२१ २) आदिवासी विकास विभाग, शासन निर्णय क्रमांक: शाआशा २०२१/प्र.क्र. ७०/का.१३, दिनांक २६ सप्टेंबर, २०२३ ३) आयुक्त, आदिवासी विकास, महाराष्ट्र राज्य, नाशिक यांचे. क्र. शाआशा - २०२१ / प्र.क्र.१४/ का.६(११) ६७९७, दिनांक ९ ऑक्टोबर, २०२३ ४) आयुक्त, आदिवासी विकास, महाराष्ट्र राज्य, नाशिक यांचे. क्र. शाआशा - २०२१ / प्र.क्र.१४/ का.६(११) ६९१६, दिनांक १६ ऑक्टोबर, २०२३
शासन निर्णय :
आदिवासी विकास विभागांतर्गत शासकीय आश्रमशाळा, अनुदानित आश्रमशाळा, एकलव्य मॉडेल रेसिडेंशिय स्कुल, नामांकीत शाळा योजना अंतर्गत इ. १ ली ते इ. १२ वी पर्यंतच्या विद्यार्थ्यांना प्रवेश देण्यात येतो. तसेच अनुसूचित जमातीच्या विद्यार्थ्यांना उच्च शिक्षणासाठी शासकीय वसतीगृहे आणि स्वयंम योजनेअंतर्गत सहाय्य करण्यात येते. राज्यातील आदिवासी विद्यार्थ्यांच्या शैक्षणिक विकासासाठी आदिवासी विकास विभागांतर्गत एकूण ४९७ शासकीय आश्रमशाळा कार्यरत आहेत. आदिवासींच्या सर्वांगीण विकासामध्ये या आश्रमशाळांचे योगदान उल्लेखनीय आहे. आधुनिक काळातील बदलत्या आव्हानाचा सामना करण्यासाठी या शाळांमध्ये आमूलाग्र बदल करणे आवश्यक असून शिक्षणातून विद्यार्थ्यांचा शारीरिक, बौद्धिक व मानसिक विकास होणे गरजेचे आहे. त्याअनुषंगाने संदर्भ क्र. १ व २ अन्वये २५० आदर्श आश्रमशाळा घोषित करण्यात आलेल्या आहेत २. मा. पंतप्रधान श्री. नरेंद्र मोदी यांच्या ७३ व्या वाढदिवसानिमित्त राज्यात “नमो ११ सुत्री कार्यक्रम” राबविण्याच्या अनुषंगाने “नमो आदिवासी स्मार्ट शाळा अभियानांतर्गत” आदिवासी स्मार्ट शाळांची उभारणी व ७३ विज्ञान केंद्राची उभारणी करण्याचे प्रस्तावित आहे. त्यानुषंगाने शासनाने आदर्श आश्रमशाळा म्हणून
# Page 2
शासन निर्णय क्रमांक: शाआशा ११२३/प्र.क्र.२२५/का.१३
घोषित केलेल्या २५० आश्रमशाळांपैकी ७३ शासकीय आश्रमशाळांमध्ये विज्ञान केंद्र उभारण्याकरिता प्रस्ताव आयुक्त, आदिवासी विकास, नाशिक यांनी संदर्भ क्र. ३ व ४ अन्वये सादर केलेला आहे.
३. आयुक्त, आदिवासी विकास, महाराष्ट्र राज्य, नाशिक यांनी संदर्भ क्र. ३ व ४ अन्वये प्रस्तावित केल्यानुसार सोबतच्या परिशिष्ट “अ” येथील आश्रमशाळांमध्ये “नमो ११ सुत्री कार्यक्रम” अंतर्गत “आदिवासी स्मार्ट शाळांची उभारणी व ७३ विज्ञान केंद्राची उभारणी करण्यास शासन मान्यता देण्यात येत आहे.
४. संदर्भ क्र.१ व २ अन्वये घोषित केलेल्या २५० आदर्श आश्रमशाळांमध्ये शासन पुढीलप्रमाणे भौतिक सायी-सुविधा देणार आहे जसे की, आश्रमशाळेकरिता एक सुसज्य शालेय इमारत, सदरील इमारतीमध्ये कॉप्युटर लॅब, सायन्स लॅब, ग्रंथालय, संगीत व कला कक्ष, पुरेशी शौचालये, निवासी मुले व मुलींकरीता स्वतंत्र व सुसज्ज वसतिगृहाची इमारत, शिक्षक व शिक्षकेत्तर कर्मचाऱ्यांसाठी निवास व्यवस्था (staff quarters), स्वतंत्र सीक रूम, सोलर इर्व्हटर, कपडे धुणे व सुकविण्यासाठी पुरेशी जागा, संरक्षण भिंत आणि पुरेसे CCTV कॅमेरे. तसेच शैक्षणिक विकासासाठी डिजिटल क्लासरुम, व्हर्चुअल क्लासरुम, टॅब लॅब, कॉम्प्युटर लॅब इत्यादी. यासोबतच विद्यार्थ्यांच्या सर्वांगीण विकासासाठी कृतीयुक्त शिक्षण (Activity based learning) तसेच शिक्षक व शिक्षकेतर कर्मचाऱ्यांच्या क्षमता बांधणी (Capacity building) यावर
देखील भर देण्यात येणार आहे. या २५० आदर्श आश्रमशाळांपैकी परिशिष्ट “अ” मध्ये नमूद ७३ आश्रमशाळांमध्ये उपरोक्त सुविधांबरोबर विज्ञान केंद्र उभारण्याच्या अनुषंगाने खालीलप्रमाणे कार्यवाही करण्यात यावी.
(i) "नमो आदिवासी स्मार्ट" शाळांमध्ये विज्ञानविषयक अद्ययावत "प्रयोगशाळा" उभारण्यात याव्यात.
(ii) आश्रमशाळेतील विद्यार्थ्यांना विज्ञानातील महत्वाच्या विषयांबाबत माहिती देण्यासाठी
आश्रमशाळांमध्ये अंतराळविषयक बाबी, यंत्रशाळा, टेलिस्कोप इत्यादींची उभारणी करावी.
आवश्यकतेप्रमाणे याबाबत तज्ञ सल्लागाराचे मार्गदर्शन घेण्यात यावे.
(iii) विद्यार्थ्यांना अंतराळाबाबत मार्गदर्शन करण्याकरिता शिक्षकांना प्रशिक्षण देणे आवश्यक आहे.
शिक्षकांना प्रशिक्षण देण्यासाठी आवश्यक त्या विशेष प्रशिक्षणाचे आयोजन करण्यात यावे.
यासाठी आवश्यकता वाटल्यास तांत्रिक मनुष्यबळ बाहयस्त्रोताव्दारे (Outsourcing) उपलब्ध करुन घ्यावे.
(iv) आश्रमशाळांमध्ये विज्ञान केंद्र उभारण्यापूर्वी विद्यार्थ्यांचे मुल्यांकन करण्यांत यावे व विज्ञान केंद्र
उभारण्याची कार्यवाही सुरु केल्यानंतर, शिक्षकांना प्रशिक्षण दिल्यानंतर त्याप्रमाणे शिक्षकांनी
मार्गदर्शन करणेस सुरुवात केल्यानंतर विद्यार्थ्यांमध्ये होणाऱ्या बदलांबाबत ६ महिन्यांनी
मूल्यांकन करावे.
(v) सदर अभियानासंदर्भात प्रत्येक महिन्याला विवरणपत्रामध्ये प्रगती अहवाल आयुक्त, आदिवासी
विकास, नाशिक यांनी शासनास सादर करावा.
पृष्ठ ७ पैकी २
# Page 3
शासन निर्णय क्रमांक: शाआशा ११२३/प्र.क्र.२२५/का.१३
(vi) उपरोक्तप्रमाणे कार्यवाही करुन सदरील “नमो ११ सुत्री कार्यक्रम” अंतर्गत “७३ नमो आदिवासी
स्मार्ट शाळा अभियान राबविणे” ही योजना एक वर्षात पूर्ण करण्यात यावी
५. उपरोक्तप्रमाणे ७३ आश्रमशाळांमध्ये पायाभूत सोई-सुविधा ( Infrastructure ) व जागेची उपलब्धता विचारात घेऊन आयुक्त, आदिवासी विकास, नाशिक यांनी ७३ विज्ञान केंद्र उभारण्याच्या अनुषंगाने अंमलबजावणीचा आराखडा (Execution action plan) तयार करावा व त्या आराखडयास प्रशासकीय विभागाची मान्यता घ्यावी. या अंतिम केलेल्या आराखड्यानुसार प्रकल्प अधिकारी यांनी सबंधित आश्रमशाळेतील मुख्याध्यापक तसेच संबंधित विषयाच्या शिक्षकांची मदत घेऊन त्या आश्रमशाळेमध्ये अंमलबजावणी करावी.
६. सदर प्रकरणी आयुक्त, आदिवासी विकास, नाशिक यांनी अपर आयुक्त, आदिवासी विकास तसेच प्रकल्प अधिकारी यांच्यासमवेत आवश्यकतेप्रमाणे बैठक आयोजित करावी व आश्रमशाळांमधील विज्ञान केंद्रांच्या प्रगतीबाबत आढावा घ्यावा. या संपूर्ण योजनेचे संनियंत्रण आयुक्त, आदिवासी विकास, नाशिक यांनी करावे.
७. प्रस्तुत योजनेवर होणारा खर्च मागणी क्र. टी-५ (०१) (६०) आश्रमशाळा समुह (राज्यस्तर योजना) (कार्यक्रम) २२२५-डी-७३४ या लेखाशिर्षातंर्गत उपलब्ध तरतूदीमधून भागविण्यात यावा.
# Page 4
# Page 5
# Page 6
# Page 7