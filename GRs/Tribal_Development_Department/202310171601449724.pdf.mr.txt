# Page 1
शबरी आदिवासी घरकुल योजनेच्या ग्रामीण क्षेत्रातील लाभार्थ्यांची निवड करण्याकरीता समिती पुनर्रचित करण्याबाबत
महाराष्ट्र शासन
आदिवासी विकास विभाग
शासन निर्णय क्रमांक: आविवि-०४२३/प्र.क्र.८१/का-८,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : १७ ऑक्टोबर, २०२३
वाचा : १) शासन निर्णय, आविवि क्र: घरकुल-२०१२/प्र.क्र.३८(भाग-१)/का.१७, दि. २८ मार्च, २०१३ २) शासन निर्णय,आविवि क्र: घरकुल-२०१२/प्र.क्र.३८(भाग-१)/का.१७दि.७ ऑगस्ट, २०१४ ३) शासन निर्णय,आविवि क्र: घरकुल-२०१५/प्र.क्र.२१०/का.१७, दि.५ जानेवारी, २०१६ ४) शासन निर्णय, ग्राम विकास विभाग क्र: इंआयो-२०१५/प्र.क्र.४१३/योजना-१०, दि.१० फेब्रुवारी, २०१६
५) शासन निर्णय,आविवि क्र: घरकुल-२०१६/प्र.क्र.३७/का.१७, दि.१५ मार्च, २०१६ ६) शासन निर्णय, आविवि क्र: आविवि-०३२३/प्र.क्र.५७/का.०८, दि.२५ एप्रिल, २०२३
प्रस्तावना:
आदिवासी उपयोजनेतर्गंत आदिवासी क्षेत्रांतर्गत येणाऱ्या जिल्हयातील अनुसूचित जमातीच्या लाभार्थ्यांसाठी तसेच आदिवासी बाहय क्षेत्रातील अनुसूचित जमातीच्या लाभार्थ्यांसाठी शबरी आदिवासी घरकुल योजनेच्या लाभार्थ्यांची वाचा येथील अनु. क्र.६ मधील शासन निर्णय, आविवि दि. २५ एप्रिल, २०२३ अन्वये संबंधित जिल्ह्यांचे पालकमंत्री यांच्या अध्यक्षतेखाली गठीत समिती पुनर्रचित करण्याची बाब शासनाच्या विचाराधीन होती.
शासन निर्णय :
शबरी आदिवासी घरकुल योजनेच्या ग्रामीण क्षेत्रातील लाभार्थ्यांची निवड करण्याकरीता वाचा येथील अनु. क्र.६ मधील शासन निर्णय, आदिवासी विकास विभाग दि. २५ एप्रिल, २०२३ अन्वये गठीत केलेली समितीची पुनर्रचना करून पुढीलप्रमाणे समिती स्थापन करण्यास मान्यता देण्यात येत आहे
१. अपर आयुक्त, आदिवासी विकास विभाग - अध्यक्ष
२. उप मुख्य कार्यकारी अधिकारी (पंचायत), जिल्हा परिषद सदस्य
३. प्रकल्प संचालक, जिल्हा ग्रामीण विकास यंत्रणा, जिल्हा परिषद - सदस्य ४. कार्यकारी अभियंता, बांधकाम, जिल्हा परिषद सदस्य
५. प्रकल्प अधिकारी, एकात्मिक आदिवासी विकास प्रकल्प - सदस्य सचिव
समिती अध्यक्ष यांनी त्यांच्या कार्यक्षेत्रातील संबंधित जिल्ह्यांमध्ये सदर समितीची बैठकींचे आयोजन करून शबरी आदिवासी घरकुल योजनेसाठी लाभार्थ्यांची निवड प्रक्रिया राबवावी. सदर समिती ही आदिवासी विकास विभागामार्फत राबविण्यात येणाऱ्या सर्व ग्रामीण घरकुल योजनांसाठी राहील. सदर समितीची कार्यकक्षा ही वाचा येथील अनु. क्र. ५ मधील शासन निर्णय, आविवि- दि.१५ मार्च, २०१६ प्रमाणेचे राहील.
# Page 2
शासन निर्णय क्रमांकः आविवि-०४२३/प्र.क्र.८१/का-८