# Page 1
विशेष केंद्रीय सहाय्य योजनेअंतर्गत "Providing drinking water facilities in Govt Ashram Schools & Hostels facing drinking water scarcity" योजनेच्या मार्गदर्शक तत्वांना मंजूरी देणेबाबत
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र. १३२/का-१९
मंत्रालय, मुंबई ४०००३२
तारीख: ११/२/२०२१
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/४(१४)/२०१६ Grants,दि.०१/०३/२०१७
२. शासन निर्णय क्रमांक: केंद्रीय २०१६/प्र.क्र.६४/का-१९, दि.२१/०३/२०१७ व दि. ३०/०३/२०१७.
प्रस्तावना - केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते . या योजनाअंतर्गत प्राप्त होणा-या अनुदानासाठीचे प्रस्ताव मा. मुख्य सचिव यांच्या अध्यक्षतेखालील कार्यकारी समितीकडे सादर करण्यात आले. कार्यकारी समितीच्या मंजुरीने प्रस्ताव केंद्र शासनाला सादर करण्यात आले. सदर प्रस्ताव हा मुख्यत्वे आदिवासी विकास विभागाच्या अधिनस्त असणाऱ्या ज्या शासकीय आश्रम शाळा व वसतिगृहामध्ये पिण्याच्या पाण्याची टंचाई आहे अशा शाळांची व वसतिगृहांची पिण्याच्या पाण्याची टंचाई दूर करणे या बाबत आहे.
२ महाराष्ट्रात सद्य स्थितीत ४९१ शासकीय आश्रम शाळा, २५ एकलव्य निवासी आश्रम शाळा व ११ इंग्रजी माध्यमाच्या आश्रम शाळा तसेच ४९० वसतिगृह कार्यरत आहेत. शासकीय आश्रम शाळा मुख्यत्वे आदिवासी बहुल क्षेत्रात दुर्गम भागात आहेत. आश्रम शाळेतील विद्यार्थ्यांना दर्जायुक्त शिक्षणाबरोबरच मुबलक भोजन पुरवठा करणे, स्वच्छ पिण्याच्या पाण्याचा पुरवठा करणे, चांगला निवारा या सारख्या मुलभुत व आवश्यक सुविधा पुरविण्याची जबाबदारी आदिवासी विकास विभागाची आहे. आश्रमशाळांमध्ये पाणीपुरवठा करण्यासाठी विभागामार्फत विविध योजना राबविल्या जातात. काही ठिकाणी कूपनलिका, विहीर, पाईप लाईन तयार करून पिण्याच्या पाण्याची समस्या दूर करण्याचा प्रयत्न केला आहे तर काही ठिकाणी तात्पुरती सोय करण्यात आली आहे. काही आश्रम शाळांमध्ये विशेषतः उन्हाळ्याच्या २-३ महिन्यांसाठी पाण्याचा तुटवडा भासतो. त्यांना पिण्याच्या पाण्यासाठी इतर स्रोतांवर अवलंबून राहावे लागते व काही वेळेस टँकरच्या पाण्यावरही अवलंबून राहावे लागते. सबब, ज्या ठिकाणी पिण्याच्या पाण्याची कमतरता आहे अशा ठिकाणी शाश्वत सोय तयार व्हावी यासाठी विभागाने "Providing drinking water facilities in Govt Ashram Schools & Hostels facing drinking water scarcity" ही योजना केंद्र शासनाकडे प्रस्तावित करण्यात आली. जनजाती कार्य मंत्रालयाने दि.०८.०२.२०१७ रोजी आयोजित केलेल्या Project Appraisal Committee (PAC) बैठकीमध्ये " Providing drinking water facilities in
# Page 2
शासन निर्णय क्रमांक: केंद्रीय-२०१९/प्र.क्र. १३२/का-१९
Govt Ashram Schools & Hostels facing drinking water scarcity " ही योजना सन २०१६-१७ करिता राबविण्यासाठी एकूण रू.१०००.०० लक्ष इतक्या रकमेच्या प्रस्तावास संदर्भाधिन ०१ पत्रान्वये मंजुरी देऊन निधी वितरित केला आहे व सदर निधी संदर्भाधिन २ पत्रान्वये आयुक्त आदिवासी विकास नाशिक यांना वितरीत केला आहे.
३. आदिवासी विकास विभागाच्या अधिनस्त असणाऱ्या शासकीय आश्रम शाळा,वसतिगृह या ठिकाणी पिण्याच्या पाण्याची टंचाई दूर करण्यासाठी शाश्वत उपाययोजना करण्याच्या कार्यक्रमाअतर्गत "Providing drinking water facilities in Govt Ashram Schools & Hostels facing drinking water scarcity " या योजनेच्या अंमलबजावणीच्या मार्गदर्शक सुचना निर्गमित करण्याची बाब शासनाच्या विचाराधीन होती.
शासन निर्णय
आदिवासी विकास विभागाच्या अधिनस्त असणाऱ्या शासकीय आश्रम शाळा,वसतिगृह या ठिकाणी पिण्याच्या पाण्याची टंचाई दूर करण्यासाठी " Providing drinking water facilities in Govt Ashram Schools & Hostels facing drinking water scarcity " ही योजना आदिवासी विकास विभागामार्फत राबविण्यासाठी एकुण रु. १०००.०० लक्ष इतक्या किंमतीच्या योजनेच्या अंमलबजावणीच्या मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही करण्यात यावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6