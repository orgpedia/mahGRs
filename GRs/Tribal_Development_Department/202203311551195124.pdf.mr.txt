# Page 1
सन २०१६-१७ करिता आदिम जमाती संरक्षण योजनेंतर्गत Integrated Agriculture development Plan for PVTG Beneficiaries from FRA याकरिता प्राप्त रु.८००.०० लक्ष निधीमधुन ५१ वनपट्टे धारक आदिम जमाती शेतक-यांना ९५ टक्के अनुदानावर ०.२० हेक्टर क्षेत्रावर शेडनेट उभारण्यासाठी अर्थसहाय्य देणे” या कार्यक्रमाच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: आदिम-२०२१/प्र.क्र.११३/का-१९
मंत्रालय, मुंबई ४०० ०३२
तारीख: ३१/०३/२०२२
संदर्भ १. जनजाती कार्य मंत्रालय, नवी दिल्ली यांचे पत्र क्र.११०१५/४(१४)/२०१६-Grants दि.१/३/२०१७ २. शासन निर्णय क्रमांक: आदिम २०१७/प्र.क्र.०४/का-१९, दि. २१/०३/२०१७ ३. आयुक्त, आदिवासी विकास यांचे पत्र क्र. आदिम २०२१/प्र.क्र.०३/का.८(६)/६५७०, दि.०३/१२/२०२१
प्रस्तावना - केंद्र शासनाकडून दरवर्षी विशेष केंद्रीय सहाय्य, भारतीय संविधानाच्या अनुच्छेद २७५(१) व आदिम जमाती विकास कार्यक्रम या योजना अंतर्गत राज्य शासनास अनुदान प्रदान होत असते. या योजनाअंतर्गत सन २०१६-१७ मध्ये प्राप्त होणा-या अनुदानासाठी केंद्र शासनास प्रस्ताव सादर करण्यात आले. सदर प्रस्तावांमध्ये " Integrated Agriculture development Plan for PVTG Beneficiaries from FRA " या प्रकल्पाचा समावेश होता. वनपट्टे धारक आदिम जमातीच्या शेतक-यांना प्राप्त जमीनींच्या एकात्मिक विकासाद्वारे त्यांच्या कुटूंबांचा आर्थिकस्तर उंचावून त्यांचे होणारे स्थलांतराचे प्रमाण कमी करणे व त्यांचे जीवनमान उंचावणे हा उद्देश सदर प्रकल्पाचा आहे.
२. जनजाती कार्य मंत्रालयाने सन २०१६-१७ करिता दि. ०८/०२/२०१७ रोजी आयोजित केलेल्या Project Appraisal Committee (PAC) बैठकीमध्ये " सन २०१६-१७ करिता आदिम जमाती विकास कार्यक्रमांतर्गत " Integrated Agriculture development Plan for PVTG Beneficiaries from FRA " हा रु. ८००.०० लक्ष चा प्रकल्प मंजूर करण्यात आला आहे. वनहक्क कायद्याद्वारे जमिनी प्राप्त असणाऱ्या आदिम जमातीच्या शेतकऱ्यांच्या जमिनीत संरक्षित शेती पध्दतीचा अवलंब करुन उच्च दर्जाचे व निर्यातक्षम उत्पादनाद्वारे शेतक-यांच्या उत्पन्नात वाढ करून त्यांचा आर्थिकस्तर उंचावणे या उद्देशाने राज्यातील ५१ वनपट्टे धारक आदिम शेतक-यांना प्रती शेतकरी ०.२० हेक्टर क्षेत्रावर शेडनेट उभारणी करण्याचा प्रस्ताव आयुक्त आदिवासी विकास यांनी संदर्भ ३ येथील पत्रान्वये शासनास सादर केला आहे.
३. सदर प्रस्तावानुसार राज्यातील आदिम जमातीमधील ५१ वनपट्टे धारक शेतक-यांना प्रति शेतकरी ०.२० हेक्टर क्षेत्रावर शेड नेट उभारणी करण्याकरीता अर्थसहाय्य उपलब्ध करुन देण्याचे प्रस्तावित आहे.
याकरिता प्रति लाभार्थी रु. १६,३२,०००/- इतका खर्च प्रस्तावित आहे. याकरिता ९५% शासन अनुदान देणेत येईल तर ५ % हिस्सा लाभार्थ्यांने देणे अपेक्षित आहे. यानुसार प्रति लाभार्थी रु. १५,५०,४००/- शासन अनुदान तर रु.८१,६००/- इतका हिस्सा लाभार्थ्याणे देणे प्रस्तावित केले आहे. याप्रमाणे एकुण ५१ लाभार्थ्यांकरीता रु. ७,९०,७०, ४००/- शासन अनुदान व रु.४१,६१,६००/- इतका लाभार्थी हिस्सा असा एकुण
# Page 2
शासन निर्णय क्रमांक: आदिम-२०२१/प्र.क्र. ११३/का-१९
रु. ८,३२,३२,०००/- इतक्या निधीच्या योजनेच्या अंमलबजावणीच्या अनुषंगाने मार्गदर्शक सूचनांना मंजुरी देण्याची बाब शासनाच्या विचाराधीन होती.
शासन निर्णय
वनहक्क कायद्याद्वारे जमिनी प्राप्त असणाऱ्या आदिवासी शेतकऱ्यांच्या जमिनीत संरक्षित शेती पध्दतीचा अवलंब करुन उच्च दर्जाचे व निर्यातक्षम कृषि उत्पादन घेवून उत्पन्नात वाढ करून त्यांचा आर्थिकस्तर उंचावणे या दृष्टिकोनातून विशेष केंद्रीय सहाय्य अंतर्गत सन २०१६-१७ करीता मंजूर Integrated Agriculture development Plan for PVTG Beneficiaries from FRA " या प्रकल्पांतर्गत “वनहक्क कायद्याद्वारे जमिनी प्राप्त असणाऱ्या राज्यातील ५१ आदिम जमातीच्या शेतकऱ्यांना ९५ टक्के अनुदानावर प्रती शेतकरी ०.२० हेक्टर क्षेत्रावर शेडनेट उभारण्यासाठी अर्थसहाय्य देणे” ही योजना राबविण्यासाठी एकूण रु. ८३२.३२ लक्ष किमतीच्या योजनेच्या अंमलबजावणीच्या मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक-१ नुसार मंजूरी प्रदान करण्यात येत आहे.
२. सदर मार्गदर्शक सूचनांनुसार वितरीत तरतूदीच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6