# Page 1
कोरोना विषाणूच्या अनुषंगाने उद्भवलेल्या परिस्थितीत राज्यातील अनुसूचति जमातीच्या नागरीकांना न्युक्लिअस बजेट अंतर्गत रेमडिसीव्हीर इंजेक्शनसाठी येणारा खर्च उपलब्ध करुन देण्याबाबत
महाराष्ट्र शासन
आदिवासी विकास विभाग
शासन निर्णय क्रमांकः न्युबयो-२०२१/प्र.क्र.६४/का.०९
आदिवासी विकास विभाग, मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: २० एप्रिल,२०२१
वाचा: १) आदिवासी विकास विभाग शासन निर्णय क्रमांक न्युबयो-२०११/
प्र.क्र.८७/का.०७, दिनांक २१.०६.२०१३
२) आदिवासी विकास विभाग शासन निर्णय क्रमांक न्युबयो-२०२०/
प्र.क्र.४८/का.०९, दिनांक ०४.०५.२०२०
प्रस्तावाना
ज्या योजना आदिवासी विकास किंवा कल्याणाच्या दृष्टीने स्थलानुरुप आवश्यक आहे. आणि त्या योजनांचा समावेश अर्थसंकल्पात किंवा केंद्रिय निधीतून राबविण्यात येणाऱ्या योजनांमध्ये नाही अशा अभिनव स्वरुपाच्या स्थानिक महत्वाच्या योजना तांत्रिक औपचारीकतेमुळे दीर्घ कालावधी करीता अडकून न पडता स्थानिक पातळीवर तातडीने आणि प्रभावीपणे कार्यान्वीत करुन त्यांचा लाभ गरजू आदिवासींना प्रत्यक्ष मिळून देण्यासाठी न्युक्लिअस बजेट योजना राबविण्यात येत आहे.
राज्यात कोरोना विषाणू मुळे उद्भवलेल्या परिस्थतीमुळे सन २०२० या वर्षात न्युक्लिअस बजेट योजनेअंतर्गत आदिवासी कुटुंबांना विविध लाभ देण्यात आलेले आहे. सद्यस्थितीत राज्यात कोरोनाचा प्रादूर्भाव वाढत असून राज्याची सर्वच भोगोलिक क्षेत्र या आजाराने व्याप्त केले आहे. राज्यातील अतिदूर्गम डोंगराळ भागही यापासून सुटलेले नाही. त्यामुळे राज्यातील आदिवासी क्षेत्रातही या रोगाचा मोठ्या प्रमाणात शिरकाव झालेला आहे. त्यामुळे सदर पार्श्वभूमी तसेच आदिवासींकडील आर्थिक उत्पन्नाची साधने व त्यांची मर्यादा विचारात घेता खाजगी रुग्णालयात कोरोना आजारामुळे दाखल झालेल्या राज्यातील अनुसूचित जमातीतील रुग्णास रेमडिसीव्हीर इंजेक्शनसाठी येणारा खर्च हा न्युक्लिअस बजेट योजनेमधून खर्च करण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः न्यूबयो-२०२१/प्र.क्र.६४/का.०९
शासन निर्णय:
आदिवासी उपयोजना क्षेत्र व आदिवासी उपयोजना बाह्य क्षेत्रातील खाजगी रुग्णालयात कोराना या आजारामुळे दाखल झालेलया अनुसुचित जमातीच्या रुग्णास रेमडिसीव्हीर इंजेक्शनसाठी येणारा खर्च भागविण्यासाठी प्रत्येक प्रकल्प स्तरावर, प्रकल्प अधिकारी, एकात्मिक आदिवासी विकास प्रकल्प यांना रुपये
१०.०० लक्ष (अक्षरी रु.दहा लक्ष) पर्यंतचा खर्च करण्यास न्युक्लिअस बजेट योजनेतर्गत या शासन निर्णयान्वये मान्यता देण्यात येत आहे. सदर खर्च करताना प्रकल्प अधिकारी यांनी खालील अटींची पूर्तता होत असल्याची खातरजमा करावी.
१. रुग्ण हा अनुसूचित जमातीचा असावा. त्याचे वार्षिक उत्पन्न रु. ८.०० लक्ष पर्यत असावे.
२. खाजगी रुग्णालय हे महात्मा ज्योतिबा फुले जनआरोग्य योजनेंतर्गत नोंदणीकृत नसावे.
३. आदिम जमाती/दारिद्रय रेषेखालील/विधवा/अपंग/परितक्क्या निराधार महिला यांचा प्राधान्याने विचार करण्यात यावा.
४. रेमडिसीव्हीर इंजेक्शनसाठी खर्च करतांना प्रकल्प अधिकारी, एकात्मिक आदिवासी विकास यांनी रेमडिसीव्हीर इंजेक्शनसाठी सद्यस्थितीत असलेल्या विहित कार्यपध्दतीचा अवलंब करावा.
२. यासाठी होणारा खर्च हा आदिवासी उपयोजना क्षेत्राकरीता २२२५ - अनुसूचित जाती / अनुसुचित जमाती व इतर मागासवर्गियांचे कल्याण- पंचवार्षिक योजनाअंतर्गत योजना जनजाती उपयोजना - ०२ अनुसुचित जमातीचे कल्याण - ८०० इतर खर्च (०१) (३४) जनजाती उपयोजना केंद्रवर्ती अर्थसंकल्प (२२२५ १७०४) ५० इतर खर्च या लेखाशिर्षाखाली सन २०२१-२२ या आर्थिक वर्षात उपलब्ध होणाऱ्या तरतूदीमधून भागविण्यात यावा.
# Page 3