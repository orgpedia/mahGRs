# Page 1
सन २०२१-२२ करीता जिल्हा वार्षिक आदिवासी उपयोजना तयार करणेबाबत मार्गदर्शक तत्वे व कालबध्द कार्यक्रम....
महाराष्ट्र शासन
आदिवासी विकास विभाग
शासन परिपत्रक क्रमांक: टिएसपी-२०२०/प्र.क्र.७९/का.६
मंत्रालय, विस्तार, मुंबई - ४०० ०३२
दिनांक : ०९ डिसेंबर, २०२०.
वाचा १) आ.वि.वि, शासन निर्णय क्रमांक: टिएसपी २००८/प्र.क्र.६/का-६, दि. १६ डिसेंबर, २००९.
२) आ.वि.वि, शासन निर्णय क्रमांकः टिएसपी-२०१७/प्र.क्र.२१९/का.६, दि. २५.१०.२०१८.
३) नियोजन विभाग, पत्र क्र. डिएपी १०२०/प्र.क्र.१२०/का-१४८१, दि. ०१ डिसेंबर, २०२०.
परिपत्रक आदिवासी विकास विभागाच्या दिनांक १६ डिसेंबर, २००९ च्या संदर्भाधिन शासन निर्णयानुसार जिल्हा वार्षिक आदिवासी उपयोजना मंजूर करण्याची जबाबदारी संबंधित जिल्हा नियोजन समितीकडे सोपविण्यात आली आहे. त्यानुसार जिल्हा आराखडा तयार करण्याची जबाबदारी जिल्हा नियोजन समितीचे सदस्य सचिव म्हणून जिल्हाधिकारी यांची असुन त्यांच्या नियंत्रणाखाली संबंधित प्रकल्प अधिकारी, एकात्मिक आदिवासी विकास प्रकल्प यांची राहील. तसेच वित्त विभागाच्या दिनांक २७.०१.२०१७ रोजीच्या शासन निर्णयान्वये आर्थिक वर्ष सन २०१७-१८ पासून योजनांतर्गत व योजनेतर खर्चाचे एकत्रिकरण करणेबाबतचा निर्णय घेण्यात आला असून या अन्वये अर्थसंकल्पिय खर्चाचे यापुढे “अनिवार्य खर्च”, “कार्यक्रमांवरील खर्च” आणि “महसूली”व “इतर (भांडवली व ऋण) खर्च” याप्रमाणे वर्गीकरण दर्शविण्यात आले आहे. तसेच सदर शासन निर्णयानुसार सन २०१७-१८ पासून आदिवासी उपयोजनेस (Tribal Sub-plan) आदिवासी घटक कार्यक्रम (Tribal Component Schemes) असे संबोधण्यात येत आहे. त्यानुसार आर्थिक वर्ष सन २०२१-२२ करीता आदिवासी घटक कार्यक्रमांतर्गत जिल्हा वार्षिक आदिवासी उपयोजना तयार करण्यासाठी खालीलप्रमाणे मार्गदर्शक सुचना निर्गमित करण्यात येत आहेत.
२. आदिवासी घटक कार्यक्रम हा राज्याच्या वार्षिक योजनेचा एक भाग असून वार्षिक आदिवासी घटक कार्यक्रम तयार करणे हे वार्षिक राज्य कार्यक्रमाशी पूरक आहे. सन २०२१-२२ च्या जिल्हा वार्षिक आदिवासी घटक कार्यक्रमाचे प्रारुप आराखडे संबंधित प्रकल्प अधिकारी यांनी जिल्हाधिकारी यांच्याशी चर्चा करुन तयार करावेत व ते जिल्हा आदिवासी उपयोजना समिती / जिल्हा नियोजन समितीच्या मान्यतेसाठी सादर करावेत तसेच राज्यस्तरीय बैठकीसाठी सादर करण्यात यावेत.
याकरीता परिशिष्ट-“इ” मध्ये नमूद केलेल्या कालावधीमध्ये कार्यवाही करण्याची दक्षता घेण्यात यावी.
# Page 2
शासन परिपत्रक, क्रमांकः टिएसपी-२०२०/प्र.क्र.७९/का.६
३. वार्षिक आदिवासी उपयोजना आराखडा तयार करीत असताना खालील मार्गदर्शक सुचना व तत्वांचे काटेकोरपणे पालन करावे : १) आदिवासी विकास विभाग शासन निर्णय दि.२५.१०.२०१८ अन्वये मागासवर्गीय कल्याण या विशेष क्षेत्रांतर्गत असलेल्या आस्थापना/ बांधिल स्वरुपाच्या जिल्हास्तरीय योजना राज्यस्तर योजनांमध्ये वर्ग करण्याबाबत निर्णय घेण्यात आलेला आहे. त्यानुषंगाने आदिवासी घटक कार्यक्रमांतर्गत नियोजन / वित्त विभागाकडून प्राप्त होणा-या एकूण वार्षिक नियतव्ययापैकी आदिवासी विकास विभागाच्या आस्थापनाविषयक (वेतन व कार्यालयीन बाबी ) तसेच बांधील स्वरुपाच्या (साधन सामुग्री, आहार, शैक्षणिक दायित्व ) खर्चाच्या योजनांकरीता आवश्यक नियतव्यय वजा करून उर्वरीत ईतर विकासात्मक योजनाकरिता शिल्लक राहणाऱ्या नियतव्ययामधून राज्यस्तर व जिल्हास्तर उपयोजनांकरिता नियतव्यय वाटप करण्याबाबत सुधारीत सुत्र निश्चित करण्यात आले आहे. सदर सुधारीत सुत्रानुसार इतर विकासात्मक नियतव्ययाचे वाटप पेसा ग्रामपंचायतींना थेट अनुदान करीता ५ टक्के, राज्यस्तरीय योजनांकरीता ५५ टक्के व जिल्हास्तरीय योजनांकरीता ४० टक्के असे करण्यात आले आहे.
सन २०२१-२२ या आर्थिक वर्षाचे राज्य वार्षिक योजनेचे आकारमान अद्याप निश्चित झालेले नसल्यामुळे आदिवासी घटक कार्यक्रमाकरीता चालु वर्षाकरीता कळविण्यात आलेला आधारभूत नियतव्यय विचारात घेऊन “परिशिष्ट-अ” प्रमाणे नियतव्यय वाटप करण्यात येत आहे. जिल्हा वार्षिक आदिवासी योजना सन २०२१-२२ चे आराखडे अंतिम करण्यासाठी जेव्हा मा. मंत्री (आदिवासी विकास) यांच्या अध्यक्षतेखाली राज्यस्तरावरील बैठकीत चर्चा होईल, त्यावेळी सन २०२१-२२ करीता आदिवासी घटक कार्यक्रमासाठी उपलब्ध होणारा नियतव्यय/आकारमान स्पष्ट झालेले असेल व ते लक्षात घेवून प्रस्तावित जिल्हा वार्षिक आदिवासी योजना सन २०२१-२२ ला अंतिम स्वरुप देण्यात येईल.
२) सद्य:स्थितीत सन २०२१-२२ करीता संबंधित जिल्हा प्रकल्प कार्यालयांतर्गत आदिवासी उपयोजना क्षेत्र (TSP) / अतिरिक्त आदिवासी उपयोजना क्षेत्र (ATSP), माडा/ मिनीमाडा क्षेत्र (MADA & MINI MADA) व आदिवासी उपयोजनेबाहेरील क्षेत्र (OTSP) व त्यामधील अनुसुचित जमातींची लोकसंख्या विचारात घेऊन सोबत जोडलेल्या “परिशिष्ट-ब” व “परिशिष्ट-क” प्रमाणे जिल्हानिहाय व प्रकल्पनिहाय कमाल नियतव्यय मर्यादा निश्चित करण्यात येत आहे. जिल्हा वार्षिक आदिवासी घटक कार्यक्रम आराखडा परिशिष्ट-ब मध्ये दिलेल्या कमाल नियतव्ययाच्या मर्यादेत असावा तसेच ज्या जिल्हयामध्ये एकापेक्षा अधिक प्रकल्प कार्यालये आहेत त्यांचेसाठी प्रकल्पनिहाय नियतव्यय वाटप परिशिष्ट-क प्रमाणे असावे.
३) जिल्हा वार्षिक आदिवासी घटक कार्यक्रम तयार करतांना परिशिष्ट-ड मधील मार्गदर्शक तत्वे तसेच नियोजन विभागाच्या संदर्भाधीन क्र. ३ येथील दिनांक १ डिसेंबर, २०२० रोजीच्या शासन पत्रामधील एकात्मिक जिल्हा नियोजन, शाश्वत विकास ध्येय, व्हिजन पृष्ठ २१ पैकी २
# Page 3
शासन परिपत्रक, क्रमांकः टिएसपी-२०२०/प्र.क्र.७९/का.६
दस्तावेज २०३०, लिंग आधारित अर्थसंकल्प व बाल अर्थसंकल्प, आकांक्षित जिल्हाकरीताच्या सूचना इ. सर्वसाधारण सूचना विचारात घेण्यात याव्यात.
४) आदिवासी घटक कार्यक्रमांतर्गत संदर्भाधीन वाचा येथील दि. २५.१०.२०१८ रोजीच्या शासन निर्णयान्वये सन २०१९-२० या आर्थिक वर्षापासून जिल्हास्तरावरील बांधील खर्चाच्या योजना राज्यस्तरावर वर्ग करण्यात आल्या असल्याने सदर योजनांकरीता राज्यस्तरावरून तरतूद उपलब्ध करून देण्यात येत असल्याने, त्याकरिता जिल्हास्तरावरून कोणतीही तरतूद प्रस्तावित करण्यात येऊ नये. तथापि, आश्रमशाळा क्रीडा स्पर्धां आयोजनाकरीता (TT२४०००३) आवश्यकतेनुसार जिल्हास्तरावर तरतूद करण्यात यावी.
५) जिल्हा वार्षिक सर्वसाधारण उपयोजनेच्या धर्तीवर केंद्र पुरस्कृत योजनेंतर्गत जिल्हास्तरावरून करण्यात येत असलेली राज्य हिश्श्याची तरतूद सन २०२०-२१ पासुन आदिवासी घटकाकरीता देखील राज्यस्तरावरून उपलब्ध करुन देण्याचे ठरविण्यात आलेले आहे. त्यानुषंगाने जिल्हा वार्षिक आदिवासी उपयोजनेंतर्गत सन २०२१-२२ च्या वार्षिक नियोजनामध्ये देखील केंद्र पुरस्कृत योजनांकरीता राज्य हिश्श्याची तरतूद प्रस्तावित करण्यात येऊ नये.
६) नियोजन विभागाने “MP-SIMS” ही सर्वंकष योजना माहिती प्रणाली विकसित केली असुन सदर प्रणालीचा जिल्हा वार्षिक आदिवासी योजना सन २०२१-२२ तयार करताना सर्व जिल्हास्तरीय कार्यालय / यंत्रणांनी वापर करणे बंधनकारक आहे. तसेच MP-SIMS आज्ञावलीमध्ये नोंदविण्यात येणारी माहितीच गृहित धरण्यात येईल, याची नोंद घ्यावी.
७) आदिवासी घटक कार्यक्रमांतर्गत कामे / योजना राबविताना अशा योजनांचे कार्यक्षेत्र आदिवासी क्षेत्रामध्ये आहे किंवा कसे याबाबत जिल्हाधिकारी यांनी स्वतः खात्री करावी.
आदिवासी क्षेत्राकरिता केलेली तरतूद आदिवासी क्षेत्राबाहेरील योजनेमध्ये खर्च करता येणार नाही याची काळजी संबंधित जिल्हाधिकारी तसेच योजना अंमलबजावणी अधिकारी यांनी घ्यावी.
८) योजना अंमलबजावणी विषयक संबंधित विभाग प्रमुखांनी प्रस्तावित कामे आदिवासी क्षेत्रातील आहेत याबाबतचे प्रमाणपत्र प्रशासकीय मान्यतेच्यावेळी अंदाजपत्रकासोबत जोडावे व जिल्हाधिकारी यांनी प्रशासकीय मान्यता देताना असे प्रमाणपत्र असल्याशिवाय प्रशासकीय मान्यता देऊ नये.
९) शिक्षण, आरोग्य, कृषी, जलसंधारण, ऊर्जा, कौशल्य विकास, रस्तेविकास इत्यादि विकास क्षेत्रनिहाय निधीवाटप निश्चित करताना या क्षेत्रातील यापूर्वीचे अपेक्षीत साध्य, फलनिष्पत्ती, प्रस्तावित बदल इत्यादि अनुषंगीक बाबी विचारात घेऊन त्याच्या पुर्ततेसाठी आदिवासी घटक कार्यक्रम व सर्वसाधारण क्षेत्र योजना याखाली जिल्ह्यास विविध योजनांतर्गत प्राप्त होऊ शकणाऱ्या निधीचे नियोजन एकत्रितपणे विचारात घेऊन करण्यात यावे. तसेच नाविन्यपूर्ण किंवा अन्य अबांधील स्वरूपातील निधीच्या माध्यमातून अस्तित्वात असलेल्या पृष्ठ २१ पैकी ३
# Page 4
शासन परिपत्रक, क्रमांकः टिएसपी-२०२०/प्र.क्र.७९/का.६
योजनांमधून करता न येणाऱ्या कामांसाठी निधी “गॅप फंड” म्हणून वापरण्यात यावा. शक्यतो एकाच प्रकारच्या कामासाठी कोणत्याही परिस्थितीत दोन वेगवेगळया योजनांच्या माध्यमातून वेगवेगळयाने निधी उपलब्ध होणार नाही याची दक्षता जिल्हा नियोजन समितीने घ्यावी. मात्र काही कामांसाठी केंद्र पुरस्कृत योजनांद्वारे निधी मिळत असल्यास त्यामधुन अशी कामे प्रस्तावित करून उर्वरित कामांसाठी राज्यशासनाकडून विविध स्त्रोताद्वारे जिल्हयास उपलब्ध होणाऱ्या निधीचे अभिसरण (Convergence) पध्दतीने नियोजन करुन फलनिष्पत्ती दायक अंमलबजावणी आराखडा तयार करावा.
१०) विविध योजनांच्या संदर्भात प्रकल्प अधिकाऱ्यांनी त्यांच्या प्रकल्प क्षेत्रात दौरे करुन क्षेत्रीय पातळीवरील अंमलबजावणी अधिकाऱ्यांशी चर्चा करावी व त्यानुसार त्यांच्या क्षेत्रातील आदिवासी लाभार्थ्यांच्या दृष्टीने नेमकी गरज लक्षात घ्यावी व नेमक्या कोणत्या योजना घेण्याची आवश्यकता आहे हे निश्चित करावे. असे करताना ज्या भागात सदर योजना राबवावयाची असेल त्या भागातील मोठ्या संख्येने अनुसुचित जमातीच्या लाभार्थ्यांना लाभ मिळेल अशा कामांना सर्व प्रथम प्राधान्य द्यावे व त्यांची गरज भागविल्यानंतर त्यापेक्षा कमी लोकसंख्येला लाभदायी ठरणाऱ्या योजनांना अग्रक्रम द्यावा. सन २०२१-२२ चा जिल्हा वार्षिक आदिवासी घटक कार्यक्रम हा शासनाने दिलेल्या नव्या मार्गदर्शक तत्वांनुसार तयार करावयाचा आहे. अंदाज समितीने त्यांच्या चौदाव्या अहवालातील शिफारशीला अनुलक्षून विधान सभा सदस्यांना त्यांच्या मतदारसंघातील कोणत्या कामासाठी किती तरतूद करण्यात आली याची माहिती मिळावी या हेतूने प्रत्येक योजनेसाठी प्रस्तावित केलेल्या एकूण नियतव्ययाची विगतवारी प्रकल्प क्षेत्रातंर्गत विकास गटनिहाय/तालुकानिहाय स्वतंत्रपणे दाखविण्यात यावी.
११) जिल्हा वार्षिक आदिवासी घटक कार्यक्रमात प्रस्तावित केलेल्या नियतव्ययाची विकासक्षेत्र/ उपक्षेत्र / योजना / प्रकल्प निहाय, तालुकावार विगतवारी जिल्हा आदिवासी घटक कार्यक्रम / जिल्हा नियोजन समितीच्या सदस्यांना बैठकीपूर्वी उपलब्ध करुन देण्यात यावी.
१२) सन २०२१-२२ जिल्हा वार्षिक योजनेस राज्यस्तरावर अंतिम स्वरुप देण्यासाठी प्रत्येक जिल्हयाची आवश्यक असलेली माहिती विहित प्रपत्रामध्ये प्राप्त व्हावी म्हणून विवरणपत्र १ ते ३ विवरणपत्रे विहित केलेली आहेत. सदर विवरणपत्रात विहित माहिती शासनास सादर करण्यात यावी.
१३) आदिवासी घटक कार्यक्रमाची आखणी व अंमलबजावणी प्रभावीपणे करण्यासाठी प्रत्येक जिल्ह्यासाठी खालील बाबींचा समावेश असलेली स्वयंस्पष्ट टिप्पणी राज्यस्तरीय बैठकीपुर्वी शासनास सादर करावी. तसेच जिल्हा आराखडा तयार करताना खालील बाबींना प्राधान्य देवून नियोजन करण्यात यावे.
]. आदिवासी विकास विभागाच्या आश्रमशाळांकरिता जोडरस्ते नाहीत अशा आश्रम शाळा व या करिता जिल्हा आराखडा नियोजनामध्ये केलेली तरतूद.
पृष्ठ २१ पैकी ४
# Page 5
शासन परिपत्रक, क्रमांकः टिएसपी-२०२०/प्र.क्र.७९/का.६
II. बारमाही जोडरस्ते नसलेली आदिवासी बहुल गावे/वाडया/पाडे. सदर गावे/वाडया/पाडे बारमाही रस्त्यांनी जोडण्यासाठी केलेली गावनिहाय तरतूद.
III. आश्रमशाळांना बारमाही नळ पाणीपुरवठा सोय उपलब्ध नसल्यास बारमाही पाणीपुरवठयासाठी शाळानिहाय नियोजन व तरतूद.
IV. नळपाणीपुरवठा सोय नसलेली आदिवासी गावे, वाडया व पाडे. अशा गावांना नळ पाणी पुरवठा करण्यासाठी केलेली तरतूद .(गाव,वाडया/पाडे यांच्या यादीसह ) V. आदिवासी क्षेत्रातील प्राथमिक आरोग्य केंद्र / उपकेंद्र येथे आवश्यक सुविधा उपलब्ध आहेत किंवा कसे, नसल्यास त्याबाबत केलेली तरतूद / उपाययोजना.
VI. आश्रमशाळांना औषधे उपलब्ध करणे, तसेच विदयार्थ्याची नियमित आरोग्य तपासणी करणे, आश्रमशाळांमध्ये ANM सेवा उपलब्ध करुन देण्यासाठी केलेली तरतूद, अशा सेवा मिळत नसल्यास त्याची कारणे व नियोजन VII. विजपुरवठा न झालेली आदिवासी बहुल गावे /वाडया / पाडे यांची संख्या व सदर गाव/वाडया/पाडे यांना विजपुरवठा करणेसाठी केलेली तरतूद.
VIII. घरगुती वापरांसाठी विज कनेक्शन न मिळालेली आदिवासी कुटुंबे, तसेच कृषीवापरा करिता विज कनेक्शन न मिळालेले आदिवासी शेतकरी अशा सर्व शेतकरी / कुटुंबांना विज जोडणी करणेसाठी केलेले नियोजन व तरतूद IX. वनहक्क कायद्यांतर्गत वनपट्टे मिळालेल्या आदिवासी खातेदारांच्या जमीन सुधारणेसाठी तसेच त्यांना विहीर/पंप / इंजिन / अन्य कृषी औजारे उपलब्ध करुन देण्यासाठी केलेले नियोजन व तरतूद.
X. आतापर्यंत आदिवासी जिल्हा वार्षिक उपयोजनेंतर्गत नाविन्यपूर्ण योजनेमधुन हाती घेण्यात आलेले नाविन्यपूर्ण उपक्रम व त्याची फलनिष्पती बाबत तपशील XI. शासकीय आश्रमशाळा / अनुदानीत आश्रमशाळा/ वसतीगृहे / शालेय शिक्षण विभागामार्फत चालविण्यात येणाऱ्या शाळा इ. ची सांख्यिकीय माहिती.
XII. विशेष केंद्रीय सहाय्य आणि भारतीय संविधानाच्या अनुच्छेद २७५ (१) अंतर्गत राबविण्यात येत असलेल्या/ येणाऱ्या योजनांबाबतची माहिती.
XIII. सन २०१९-२० चा प्रत्यक्ष खर्च व सन २०२०-२१ चा अपेक्षित खर्चाचा विहित नमुन्यातील तपशील.
XIV. याशिवाय काही अतिरिक्त मुद्दयांची आवश्यकता भासल्यास त्याबाबतची माहिती.
४. सन २०१७-१८ या आर्थिक वर्षापासून अर्थसंकल्पामधील योजनेतर व योजनांतर्गत असे खर्चाचे वर्गीकरण रद्द होवून नविन प्रणालीमध्ये महसुली खर्च (मागणी क्र. टी-९), भांडवली खर्च (मागणी क्र.टी १०) व कर्जे/ऋण (मागणी क्र. टी-११) असे वर्गीकरण करण्यात आलेले आहे. यानुसार, जिल्ह्यांनी यापुढे
पृष्ठ २१ पैकी ५
# Page 6
शासन परिपत्रक, क्रमांकः टिएसपी-२०२०/प्र.क्र.७९/का.६
जिल्हा नियतव्यय वाटपाबाबत, खर्चाच्या अहवालाबाबत तसेच इतर प्रकारचे अहवाल सादर करताना आवश्यक ठिकाणी जिल्ह्याच्या खर्चांचे महसुली खर्च, भांडवली खर्च व कर्जे/ऋण असे वर्गीकरण सुध्दा दर्शविण्यात यावे.
५. सर्व संबंधितांना सूचित करण्यात येते की, वर उल्लेखिलेल्या मार्गदर्शक सूचना लक्षात घेऊन जिल्हयांच्या योजनांबाबतचा आराखडा तयार करण्यात यावा. आदिवासी घटक कार्यक्रमांतर्गत ”मागासवर्गीय कल्याण” या शिर्षाखाली जिल्हा वार्षिक योजना तयार करण्याची व संनियंत्रणाची जबाबदारी संबधित प्रकल्प अधिकारी, एकात्मिक आदिवासी विकास प्रकल्प यांची राहिल. तर आदिवासी घटक कार्यक्रमांतर्गत इतर विकास शिर्षाची जिल्हा वार्षिक योजना तयार करण्याची जबाबदारी जिल्हाधिकारी यांच्या नियंत्रणाखाली संबंधित प्रकल्प अधिकारी, एकात्मिक आदिवासी विकास प्रकल्प यांची राहील. जिल्हा आदिवासी उपयोजना समिती / जिल्हा नियोजन समितीने संमत केलेल्या जिल्हा योजनेच्या प्रस्तावाच्या १० प्रती आदिवासी विकास विभागाकडे दिनांक २० जानेवारी, २०२१ पर्यंत पाठविण्यात याव्यात .
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21