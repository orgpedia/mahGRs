# Page 1
सन २०१९-२० करिता विशेष केंद्रीय सहाय्य योजने अंतर्गत मंजूर “Parental Involvement through School Management Committees in Govt Ashram Schools and EMRS” या योजनेच्या सुधारित मार्गदर्शक तत्वांना मंजुरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः केंद्रीय-२०१९/प्र.क्र.४८/का-१९
मंत्रालय, मुंबई ४०० ०३२
तारीख: १८.१०.२०२२
वाचा: १. जनजाती कार्य मंत्रालय, नवी दिल्ली यांचे पत्र क्र.F.No.११०१५/०१/२०१९-Grants, दि.११/०३/२०१९.
२. जनजाती कार्य मंत्रालय, नवी दिल्ली यांचे पत्र क्र F.No.११०१५/०१(१४)/२०१९-TSP, दि. १५/०७/२०१९ व दि.२६.०८.२०१९.
३. आदिवासी विकास विभाग, शासन निर्णय क्र. केंद्रीय-२०१९/प्र.क्र.६३/ का.१९, दिनांक ०५/०८/२०१९ व दि.३१.०८.२०१९.
४. आदिवासी विकास विभाग, शासन निर्णय क्रमांक: केंद्रीय-२०१९/ प्र.क्र. ४८ / का-१९, दिनांक ११.०९.२०१९.
५. संचालक, साझा, नवी दिल्ली यांचे दिनांक ०७.१२.२०२१ रोजीचे पत्र.
प्रस्तावना: केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्राप्त होते. आदिवासी विकास विभागाचे अधिनस्त असणाऱ्या शासकीय आश्रमशाळा व एकलव्य निवासी शाळांमधील, शाळा व्यवस्थापन समितीच्या निर्णय प्रक्रियेत पालकांचा समावेश वाढविणे, शाळा व्यवस्थापन समित्या मजबूत करणे, शाळा व्यवस्थापन समितीमध्ये असणारे सदस्य व पालकांची प्रशिक्षणाद्वारे क्षमता बांधणी करणे या उद्देशाने सन २०१९-२० करिता विशेष केंद्रीय सहाय्य योजने अंतर्गत एकूण रू. १०००.०० लक्ष इतक्या रकमेची “Parental Involvement through School Management Committees in Govt Ashram Schools and EMRS ” योजना साझा, नवी दिल्ली या संस्थेमार्फत राबविण्यास संदर्भाधिन पत्र क्र. १ अन्वये केंद्र शासनाने मंजुरी दिलेली असून सदर निधी संदर्भाधिन शासन निर्णय क्र.३ अन्वये आयुक्त, आदिवासी विकास, नाशिक यांना वितरित करण्यात आला आहे. वितरित निधीच्या अनुषंगाने योजना राबविण्यासाठी उपरोक्त संदर्भ क्र. ४ चे शासन निर्णयान्वये मार्गदर्शक सूचना निर्गमित करण्यात आलेल्या आहेत.
कोविड विषाणुच्या प्रादुर्भावामुळे शाळा बंद असल्याने सदर योजनेची अंमलबजावणी करणे शक्य झाले नाही. त्यामुळे सदर योजनेचे पहिल्या वर्षाचे कामदेखील पूर्णत्वास जावू शकले नाही.
मात्र, सद्यस्थितीमध्ये साझा संस्थेने सदर प्रकल्पाची अंमलबजावणी करण्यास असमर्थता
# Page 2
शासन निर्णय क्रमांक: केंद्रीय-२०१९/प्र.क्र.४८/का-१९
दर्शविल्यामुळे प्रस्तुत प्रकल्प, प्रकल्प अधिकारी, एकात्मिक आदिवासी विकास प्रकल्प यांचेमार्फत राबविणे व त्याअनुषंगाने योजना अंमलबजावणीसाठी सुधारित मार्गदर्शक सूचना निर्गमित करण्याची बाब शासनाचे विचाराधिन आहे.
शासन निर्णय : सदर शासन निर्णयान्वये शासकीय आश्रमशाळेत असलेल्या शाळा व्यवस्थापन समितीच्या निर्णय प्रक्रियेत पालकांचा समावेश वाढविणे, शाळा व्यवस्थापन समिती मजबूत करणे, शाळा व्यवस्थापन समितीमध्ये असणाऱ्या पालकांची क्षमता बांधणी करणे या कार्यक्रमार्तंगत “Parental
Involvement through School Management Committees in Govt. Ashram Schools and EMRS” ही योजना प्रकल्प अधिकारी, एकात्मिक आदिवासी विकास प्रकल्प यांच्यामार्फत राबविण्यासाठी एकुण रु. ८,७३,९८,०५३/- (अक्षरी रुपये आठ कोटी त्र्याहत्तर लाख अठ्यान्नव हजार त्रेपन्न फक्त) किंमतीच्या योजनेच्या अंमलबजावणीच्या सुधारित मार्गदर्शक सूचनांना सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6