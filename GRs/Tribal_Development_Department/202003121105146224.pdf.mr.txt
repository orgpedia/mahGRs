# Page 1
राज्यातील शासनमान्यता प्राप्त खाजगी विनाअनुदानीत व कायम विनाअनुदानीत संस्थांमधील व्यावसायिक अभ्यासक्रमामध्ये प्रवेश घेणाऱ्या अनुसूचित जमातीच्या विद्यार्थ्यांच्या शैक्षणिक शुल्काच्या प्रतिपूर्तीची योजना शैक्षणिक वर्ष २०१५-१६ पासून पुढे सुरू ठेवण्याबाबत.
महाराष्ट्र शासन
आदिवासी विकास विभाग
शासन शुद्धीपत्रक क्रमांक : व्यअप्र-२०१६/प्र.क्र.१२२/का.१२
मंत्रालय, मुंबई ४०० ०३२
दिनांक : ०५ मार्च, २०२०.
वाचा :- १. आदिवासी विकास विभाग, समक्रमांक शासन निर्णय, दि.३१.०३.२०१६.
२. शासन निर्णय उच्च व तंत्र शिक्षण विभाग क्र.संकीर्ण-२०१७/प्र.क्र.३३२(भाग-३)/तांशि-४, दि.०७ ऑगस्ट, २०१८.
शासन शुद्धीपत्रक : संदर्भ क्र.०१ येथील दि.३१.०३.२०१६ रोजीच्या शासन निर्णयामधील शिक्षण शुल्क प्रतिपूर्ती योजनेंतर्गत लाभाच्या पात्रतेसाठी अटी व शर्ती या मथळ्याखाली अट क्र. २४ मध्ये “सदर योजनेंतर्गत पात्र असणारे व्यावसायिक अभ्यासक्रम राबविणाऱ्या संबंधित शैक्षणिक संस्थांनी पुढील ३ वर्षाच्या आत म्हणजेच शैक्षणिक वर्ष २०१८-१९ पर्यंत सक्षम शिखर संस्थेकडून मूल्यांकन व दर्जाचा मानांकन प्राप्त करणे (Assessment and Accreditation) आवश्यक राहील. तदनंतर शैक्षणिक वर्ष २०१९-२० पासून संबंधित शिखर संस्थांकडून मूल्यांकन व दर्जा निश्चिती करुन मूल्यांकन प्राप्त न केल्यास अशा संस्थांना मुल्यांकन व दर्जा मानांकन प्राप्त होईपर्यंत या योजनेतून वगळण्यात येईल व त्या वर्षापासून केवळ मानांकन प्राप्त करणाऱ्या शैक्षणिक संस्थेमध्ये प्रथम वर्षासाठी प्रवेश घेणाऱ्या विद्यार्थ्यांकरिताच सदर योजना लागू राहील".
या ऐवजी
२४) “सदर योजनेंतर्गत पात्र अभ्यासक्रम राबविणाऱ्या संबंधित शैक्षणिक संस्था (NAAC, NBA इ.) मूल्यांकन/पुनर्मूल्यांकन करण्यास पात्र ठरल्यानंतर त्यांना शैक्षणिक वर्ष २०१९-२० अखेरपर्यंत सक्षम शिखर संस्था / यंत्रणा / मंडळाकडून (Assessment and Accreditation) असे मूल्यांकन व दर्जाचे मानांकन प्राप्त करून घेण्यासाठी अर्ज करणे क्रमप्राप्त राहील”, असे वाचावे.
याव्यतिरिक्त योजनेच्या सर्व अटी व शर्ती पूर्वीप्रमाणचे राहतील.
# Page 2