# Page 1
शासकीय आश्रमशाळांतील फर्निचरची आवश्यकता तपासणे, भौतिक / मुलभूत सुविधांची पाहणी करून त्यावर उपाययोजना करण्यासाठी स्थापन करण्यात आलेल्या आश्रमशाळा कायापालट पथकाने शासकीय आश्रमशाळा व वसतिगृहांमध्ये पाणीपुरवठा व स्वच्छता कार्यक्रम राबविण्याबाबत करावयाच्या पुढील कार्यवाही बाबत...
महाराष्ट्र शासन
आदिवासी विकास विभाग
शासन परिपत्रक क्रमांक - शाआशा - २०१८/प्र.क्र.४७१/का.१३ (अ)
मंत्रालय, मुंबई - ४०० ०३२.
दिनांक :- २५ फेब्रुवारी, २०२०.
वाचा : १) आदिवासी विकास विभाग, शासन परिपत्रक क्रमांक - शाआशा - २०१८/प्र.क्र.४७१/का.१३, दि. ०६ नोव्हेंबर, २०१८.
२) आदिवासी विकास विभाग, शासन परिपत्रक क्रमांक - शाआशा - २०१८/प्र.क्र.४७१/का.१३,दि. २२ नोव्हेंबर, २०१८.
३) आदिवासी विकास विभाग, शासन परिपत्रक क्रमांक - शाआशा २०१८/प्र.क्र.४७१/का.१३, दि. १५ फेब्रुवारी, २०१९
४) आदिवासी विकास विभाग, शासन परिपत्रक क्रमांक - शाआशा - २०१८/प्र.क्र.४७१/का.१३, दि. १९ सप्टेंबर, २०१९
प्रस्तावना -
शासकीय आश्रमशाळेतील भौतिक व मुलभूत सुविधांमध्ये सुधारणा होण्यासाठी विविध माध्यमातुन पाठपुरावा करण्यात येत आहे. त्या अनुषंगाने विशेष दुरुस्ती व कायापालट अभियान राबविण्यात येत आहे. परंतू या सुविधा नियमितपणे मापदंडानुसार उपलब्ध होणे आवश्यक असते. यातील काही आश्रमशाळांमध्ये या सोयी-सुविधा शाश्वतपणे सद्यस्थितीत उपलब्ध नसल्याचे दिसुन आले होते.
त्या अनुषंगाने आदिवासी विकास विभागांतर्गत विविध यंत्रणेतील अधिकारी / कर्मचारी यांनी शासकीय आश्रमशाळांना व वसतीगृहांना भेटी देऊन तेथील सोयी-सुविधा, स्वच्छता, भोजन, आश्रमशाळांतील विद्यार्थी, शिक्षक व शिक्षकेतर कर्मचारी इत्यादीच्या समस्या जाणून घेणे, आश्रमशाळांतील मुलभूत सोयी सुविधांचा आढावा घेणे, आश्रमशाळांतील समस्या सोडविण्यासाठी शाळा व्यवस्थापनाबरोबर चर्चा करणे व त्यावर उपाययोजना करण्यासाठीचा आराखडा तयार करुन त्याच्या अंमलबजावणीचे संनियंत्रण करण्यासाठी उपरोक्त नमूद वाचा क्र. १ व २ मधील परिपत्रकान्वये आश्रमशाळा कायापालट पथक स्थापन करण्यात आले होते. सदर पथकांनी दि.२६ नोव्हेंबर, २०१८ ते ०५ डिसेंबर, २०१८ या कालावधीत
# Page 2
शासन परिपत्रक क्रमांकः शाआशा - २०१८/प्र.क्र.४७१/का.१३ (अ)
शासकीय आश्रमशाळा व वसतीगृहांना भेटी दिल्या होत्या. सदर भेटी दरम्यान या पथकांनी आश्रमशाळा व वसतीगृहांना दिलेल्या सूचनांचा पाठपुरावा करण्यासाठी सदर पथकांनी पुन्हा दि.१८ फेब्रुवारी, २०१९ ते २२ फेब्रुवारी, २०१९ या कालावधीमध्ये आश्रमशाळांना व वसतीगृहांना भेटी दिल्या होत्या. सदर भेटी दरम्यान आश्रमशाळा निहाय अत्यावश्यक फर्निचरची आवश्यकता निश्चित करण्यात आली. त्यास
अनुसरून केंद्र शासनाच्या GeM पोर्टलवर फर्निचरची खरेदी प्रक्रिया राबविण्यात आली असून आश्रमशाळा व वसतिगृहांना प्रत्यक्ष १०० टक्के पुरवठा करण्यात आला आहे. सदर आश्रमशाळा व वसतिगृहामध्ये फर्निचर वितरण व स्थापना करतेवेळी कायापालट पथक उपस्थित होते. त्यावेळी सदर पथकांनी सुचित केल्यानुसार, जुन्या साहित्याचे निर्लेखन करण्यात आल्याबाबत व ज्या ठिकाणी अतिरिक्त फर्निचर पुरवठा करण्यात आला होता त्याचे योग्यरित्या समायोजन करण्यात आल्याची खात्री करण्याचे तसेच शासकीय आश्रमशाळा (परिशिष्ट- क) व वसतिगृहांमध्ये (परिशिष्ट-ड) पाणीपुरवठा व स्वच्छता कार्यक्रम राबविण्याच्या अनुषंगाने कायापालट पथकांनी पुन्हा आश्रमशाळांना व वसतिगृहांना भेट देण्याचे निर्देश देण्याची बाब शासनाच्या विचाराधीन होती.
शासन परिपत्रक : शासकीय आश्रमशाळेतील विविध सोयी-सुविधांचा आढावा घेऊन त्याच्या दुरुस्ती व मुलभूत वाढ - वृद्धी साठी आराखडा तयार करुन त्याच्या अंमलबजावणीचे संनियत्रण करण्यासाठी आदिवासी विकास विभाग (खुद्द मंत्रालय), आदिवासी आयुक्तालय / आदिवासी विकास महामंडळ/शबरी आदिवासी वित्त व विकास महामंडळ, अपर आयुक्त, आदिवासी बांधकाम कक्ष व एकात्मिक आदिवासी विकास प्रकल्प अधिकारी/कर्मचारी यांचे आश्रमशाळा कायापालट पथक शासनाच्या निर्णयान्वये स्थापन
करण्यात आले आहे. सदर पथकातील अधिकारी/कर्मचारी यांनी सोबत जोडलेल्या (परिशिष्ट-अ) नुसार प्रकल्प निहाय आश्रमशाळांना पुन्हा भेटी द्यावयाच्या आहेत. या भेटी दरम्यान त्यांनी खाली नमूद केल्याप्रमाणे कार्यवाही करावयाची आहे.
१) संबंधित अधिकारी / कर्मचारी यांना नेमून दिलेल्या आश्रमशाळांना (परिशिष्ट-ब) मध्ये नमूद केलेल्या समन्वय अधिकाऱ्यांशी संपर्क साधून दिनांक २ मार्च ते ११ मार्च, २०२० या कालावधीदरम्यान भेटी द्याव्यात.
२) सदर पथकामध्ये प्रकल्प निहाय एक पथक समन्वयक नियुक्त करण्यात येत आहे. संबंधित
प्रकल्प अधिकारी व पथक समन्वयक यांनी चर्चा करुन संबंधित पथकाकडून संबंधित आश्रमशाळेच्या तपासणीचा कार्यक्रम आखावा. सदर पथकाची निवास व वाहन व्यवस्था संबंधित प्रकल्प अधिकारी यांनी करावी. प्रत्येक पथकाने किमान साधारणत: ३ ते ४ शासकीय
पृष्ठ ५ पैकी २
# Page 3
शासन परिपत्रक क्रमांकः शाआशा - २०१८/प्र.क्र.४७१/का.१३ (अ)
आश्रमशाळांची तपासणी करावयाची आहे. पथकनिहाय आश्रमशाळांच्या तपासणीमध्ये शाळेचे
अंतर व स्थान यानुसार फेरबदल प्रकल्प अधिकारी व समन्वयक करु शकते.
३) पथकाने पाणी पुरवठा व स्वच्छतेबाबतच्या बाबींची तपासणी करावयाची आहे. सदर माहिती “परिशिष्ट-इ” मधील विहित नमुन्यात भरुन त्यावर कायापालट पथक, संबंधित मुख्याध्यापक व गृहपाल यांनी स्वाक्षरी करावयाची आहे. सदर माहितीची प्रत तपासणी पथकाने संबंधित प्रकल्प अधिकारी, अपर आयुक्त, आयुक्तालय व शासनास पाठवावी.
४) पथकाने तपासणी केल्यावर आढळून आलेल्या त्रुटींच्या दुरुस्ती व सुधारणांसाठी आश्रमशाळेतील मुख्याध्यापक/गृहपाल/शिक्षक यांच्या समवेत चर्चा करुन आराखडा तयार करुन त्यांची अंमलबजावणी करण्याबाबत संबंधितांना सूचना द्याव्यात.
५) या पथकाला आदिवासी बांधकाम कक्षाच्या शाखा अभियंता, कनिष्ठ अभियंता व सहायक अभियंता यांच्या सेवा उपलब्ध करुन देण्यात येत आहेत. संबंधित अभियंत्याने संबंधित पथकात
रुजू व्हावे. या अभियंत्यांच्या नावांचा समावेश पथकामध्ये (परिशिष्ट-अ) करण्यात आला आहे.
६) सदर भेटीदरम्यान या पथकांनी शासकीय आश्रमशाळा व वसतीगृहांना अगोदरच्या भेटीत मुलभूत सुविधांबाबत दिलेल्या सूचनांची अंमलबजावणी करण्यात आली आहे काय याची तपासणी करावी.
७) कायापालट पथकांनी आश्रमशाळा व वसतिगृहामध्ये त्या ठिकाणच्या जुन्या साहित्याचे निर्लेखन करण्यात आल्याबाबतची खात्री करावी तसेच शाळा व्यवस्थापन समितीस्तरावर शाळेमधील
इमारतीची किरकोळ दुरूस्ती व रंगरंगोटी करण्यात आल्याबाबतचीही खात्री करावी. तसेच शाळा व्यवस्थापन समितीच्या (SMC) निधीतून केलेल्या कामांची पाहणी करावी.
८) ज्या आश्रमशाळा व वसतिगृहांमध्ये फर्निचर पुरवठा करण्यात आला असेल त्या ठिकाणी त्याचे योग्य प्रकारे समायोजन करण्यात आले आहे, याबाबतची खात्री करावी.
९) आश्रमशाळा (परिशिष्ट- क) व वसतिगृह (परिशिष्ट-ड) यामधील पाणी पुरवठा व स्वच्छता व्यवस्थेची तपासणी करुन माहिती सादर करावी.
१०) ज्या आश्रमशाळा व वसतिगृहांमध्ये पाणी मुबलक प्रमाणात उपलब्ध नाही, अशा ठिकाणी पाण्याचा साठा करण्यासाठी साठवण टाकी कशा प्रकारे उभारता येईल याची माहिती सादर करावी.
११) पाणी मुबलक प्रमाणात उपलब्ध होण्यासाठी आश्रमशाळा व वसतिगृहांच्या छतावर पावसाच्या पाण्याचे कशा प्रकारे संवर्धन करता येईल तसेच सदर ठिकाणची भूजल पातळी कशी वाढविता येईल याची माहिती सादर करावी.
पृष्ठ ५ पैकी ३
# Page 4
शासन परिपत्रक क्रमांकः शाआशा - २०१८/प्र.क्र.४७१/का.१३ (अ)
१२)कोणकोणत्या आश्रमशाळा व वसतिगृहांमध्ये नविन स्नानगृह, शौचालय, सेप्टीक टँक, हात धुण्यासाठी बेसिनची गरज आहे, अस्तित्वात असलेल्या शौचालयांमध्ये दुरूस्तीची आवश्यकता आहे, कपडे व भांडी धुण्यासाठी वेगळी व्यवस्था करण्याची आवश्यकता आहे, कपडे धुण्यासाठी
वॉशींग मशीन व भांडी धुण्यासाठी यंत्राची आवश्यकता आहे याची माहिती सादर करावी.
१३) कायापालट पथकाच्या तपासणी तसेच सुधारणात्मक कार्यवाही दरम्यान संबंधित प्रकल्प अधिकारी, अपर आयुक्त यांनी काही आश्रमशाळांना भेटी देऊन होत असलेल्या कार्यवाहीचा
आढावा घ्यावा.
१४)आश्रमशाळांची कायापालट पथकाकडून करण्यात येणारी तपासणी, संबंधित आश्रमशाळांचा सुधारणा आराखडा, सुधारणात्मक कार्यवाहीची सद्यस्थिती व त्याची पूर्तता याची दैनंदिन माहिती घेण्यासाठी संबंधित प्रकल्प अधिकारी, अपर आयुक्त, आयुक्तालय कार्यालयामध्ये एक नियंत्रण कक्ष स्थापन करण्यात यावा. क्षेत्रीय स्तरावरील शाळानिहाय दैनंदिन अहवाल आदिवासी
विकास आयुक्तालयाने क्वेस्ट, मुंबई येथील नियंत्रण कक्षास उपलब्ध करुन द्यावा. सदर क्षेत्रीय नियंत्रण कक्षातील अधिकारी/कर्मचाऱ्यांची माहिती त्वरित शासनास उपलब्ध करुन देण्यात यावी.
२. सदर पथकांनी उपरोक्त नमूद मुद्द्यांस अनुसरून क्षेत्रिय भेटीचा अहवाल दि. १३ मार्च, २०२० पर्यंत सादर करावा. तसेच शासकीय आश्रमशाळा व वसतिगृहांमध्ये पाणीपुरवठा व स्वच्छता कार्यक्रम राबविण्यासाठी आवश्यक खर्चाबाबतचे अंदाजपत्रक संबंधित कार्यकारी अभियंता यांनी संबंधित प्रकल्प अधिकारी यांच्या मार्फत दि. २३ मार्च, २०२० पर्यंत सादर करावे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41