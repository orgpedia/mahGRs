# Page 1
आदिवासी घटक कार्यक्रमांतर्गत सन २०२२-२३ या आर्थिक वर्षातील निधी वितरण. (मागासवर्गीय कल्याण- शिक्षण व मार्गदर्शन केंद्राची स्थापना- लेखाशीर्ष २२३० ०७५५)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/कार्यासन-६
मंत्रालय विस्तार, मुंबई-४०० ०३२.
दिनांक:- १२ ऑक्टोबर, २०२२.
वाचा -
१) शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दि.०४.०४.२०२२ २) सहाय्यक आयुक्त, आदिवासी विकास आयुक्तालय यांचे पत्र क्र.विकास-२०१६/ प्र.क्र.६८/का-०३(५)/ ५६०१, दि.२३.०८.२०२२.
३) आदिवासी विकास विभाग, नस्ती क्रमांक-प्रशिक्षण २०२२/प्र.क्र.१११/का-०९.
प्रस्तावना:
आदिवासी विकास विभागाच्या दि.१८.१०.१९८९ च्या शासन निर्णयान्वये राज्यात आदिवासी युवकांना पोलिस व सैन्यदल भरतीपूर्व प्रशिक्षण देण्याकरीता इगतपुरी (नाशिक), जव्हार (पालघर), नंदुरबार, राजुरा (चंद्रपुर), आंबेगाव (पुणे), किनवट (नांदेड), देसाईगंज (गडचिरोली), धारणी (अमरावती) येथे व दि.२८.०८.२००२ च्या शासन निर्णयान्वये अकोले (अहमदनगर) अशी ९ प्रशिक्षण केंद्रे कार्यान्वित करण्यात आलेली आहेत. सदर प्रशिक्षण केंद्रांमध्ये एका वर्षात तीन प्रशिक्षण सत्रे (प्रत्येकी ४ महिने) आयोजित करण्यात येतात. या प्रशिक्षण केंद्रांकरीता आवश्यक खर्च आदिवासी घटक कार्यक्रमांतर्गत मागणी क्रमांक टी-५ अंतर्गत (०१) (०१) खास शिक्षण व मार्गदर्शन केंद्राची स्थापना या योजनेच्या लेखाशीर्ष २२३० ०७५५, ५०- इतर खर्च यामधील अर्थसंकल्पित तरतूदीतून भागविण्यात येतो.
सन २०२२-२३ या आर्थिक वर्षात संदर्भाधीन क्र.२ येथील पत्रान्वये यापैकी काही प्रशिक्षण केंद्रांच्या आवश्यक खर्चाकरीता व गत वर्षातील प्रलंबित खर्चाकरीता निधी मागणी प्रस्ताव शासनास प्राप्त झाला आहे. या अनुषंगाने वित्त विभागामार्फत अर्थसंकल्पीय अंदाज, वाटप आणि संनियंत्रण ( BEAMS) वितरण प्रणालीवर वितरणासाठी उपलब्ध मर्यादेतील निधी नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय:
आदिवासी घटक कार्यक्रमांतर्गत मागणी क्रमांक टी-०५ मधील मुख्य लेखाशीर्ष २२३०- कामगार सेवायोजन व कौशल्य विकास खालील (०१) (०१)-खास शिक्षण व मार्गदर्शन केंद्राची स्थापना या योजनेंतर्गत सन २०२२-२३ या वर्षात पोलिस व सैन्यदल भरतीपुर्व प्रशिक्षणाकरीता खालीलप्रमाणे प्रशिक्षण केंद्र निहाय एकूण रू.१२०.८३ लाख (अक्षरी रूपये एक कोटी वीस लाख त्र्याऐंशी हजार फक्त) इतका निधी नियंत्रक अधिकारी तथा आयुक्त, आदिवासी विकास, नाशिक यांना वितरीत व खर्च करण्यास मान्यता देण्यात येत आहे.
# Page 2
शासन निर्णय क्रमांकः बीयुडी-२०२२/प्र.क्र.०२ / कार्यासन.६
(रू.लाखात)
------------------------------------------------------------------------------------------------------------------------------------------
| योजनेचे नांव व लेखाशीर्ष | बाब क्रमांक | अर्थसंकल्पित तरतूद सन २०२२-२३ | प्रशिक्षण केंद्र | सदर शासन निर्णयान्वये वितरीत करण्यात येत असलेला निधी |
| (०१) (०१)-खास शिक्षण व मार्गदर्शन केंद्राची स्थापना | ५०-इतर खर्च | १०००.००  |  | इगतपुरी (नाशिक) | २६.६८ |
| अकोले (अहमदनगर) | २४.१५ |
| किनवट (नांदेड) | ६०.०० |
| जव्हार (पालघर) | १०.०० |
|  |  |  | एकूण | १२०.८३ |
------------------------------------------------------------------------------------------------------------------------------------------
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. तसेच वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर शासन निर्णय वित्त विभागाच्या संदर्भाधिन दि.४.०४.२०२२ रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.