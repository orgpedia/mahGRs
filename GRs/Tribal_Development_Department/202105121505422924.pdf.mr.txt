# Page 1
राज्यातील आदिवासी विकास विभागांतर्गत चालविण्यात येणा-या शासकीय माध्यमिक आश्रमशाळा चिचघाट व नांझा या दोन्ही शाळांच्या संलग्न कनिष्ठ महाविद्यालये सुरू करून श्रेणीवाढ करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः शाआशा-२०२०/प्र.क्र.११/का.१३
मंत्रालय, मुंबई - ४०० ०३२
तारीख: १२ मे, २०२१.
वाचा : (१) आयुक्त, आदिवासी विकास आयुक्तालय, महाराष्ट्र राज्य, नाशिक यांचे पत्र क्र.
शाआशा २०१५/प्र.क्र.५९/का.६(२)/७००३, दि.११/१२/२०१९.
(२) बालंकाचा सक्तीचा व मोफत शिक्षणाचा अधिकार अधिनियम-२००९.
(३) शालेय शिक्षण विभागाचे पत्र क्र. न्यायप्र-२०१३/ (३१२/२०१३ ) / टिएनटि-१, दिनांक.०२/०१/२०१४ मध्ये नमुद रिट याचिका क्र ९५/२०१० मधील सर्वोच्च न्यायालयाचे आदेश.
(४) आदिवासी विकास विभाग, शासन निर्णय क्र.शाआशा २०१८/प्र.क्र.२९५/का.१३, दि.२७ नोव्हेंबर, २०१८.
(५) वित्त विभाग, शासन निर्णय क्र. अर्थसं - २०२०/प्र.क्र.६५/अर्थ ३, दि.४ मे, २०२०.
प्रस्तावना : महाराष्ट्र राज्यातील डोंगराळ व दुर्गम भागातील आदिवासींमध्ये शिक्षणाचा प्रसार व्हावा या हेतूने शासनाने सन १९७२-७३ पासून "आश्रमशाळा समूह" योजना सुरु केली. या योजनेंतर्गत सध्या शासनामार्फत चालविल्या जाणाऱ्या एकूण ४९९ शासकीय आश्रमशाळा असून त्यापैकी शासकीय प्राथमिक आश्रमशाळा व माध्यमिक शासकीय आश्रमशाळा सुरु आहेत. त्यापैकी काही माध्यमिक आश्रमशाळा संलग्न कनिष्ठ महाविद्यालये सुरु आहेत. सन २०२१-२०२२ या शैक्षणिक वर्षापासून २ शासकीय माध्यमिक आश्रमशाळांमध्ये श्रेणीवाढ करून संलग्न कनिष्ठ महाविद्यालय (इ.११ वी व इ.१२ वी.) मंजूर करण्याची बाब शासनाच्या विचाराधिन होती. त्यानुषंगाने शासन खालीलप्रमाणे निर्णय घेत आहे.
शासन निर्णयः
राज्यातील आदिवासी विकास विभागांतर्गत चालविण्यात शासकीय माध्यमिक
आश्रमशाळा, चिचघाट, ता. जि. यवतमाळ व शासकीय माध्यमिक आश्रमशाळा, नांझा, ता. कळंब, जि. यवतमाळ या दोन शाळांना संलग्न कनिष्ठ महाविद्यालय (कला व विज्ञान शाखा) सन २०२१ २०२२ या शैक्षणिक वर्षापासून (इ.११ वी व इ.१२ वी) श्रेणीवाढ करण्यास वित्त विभागाच्या
संदर्भाधीन क्र. ५ येथील दि. ४ मे, २०२० रोजीच्या शासन निर्णयातील अटीनुसार नवीन पद भरती न करता उपलब्ध शिक्षक व शिक्षकेत्तर कर्मचाऱ्यांतून नवीन वर्ग सुरू करण्याबाबत शासन मान्यता
# Page 2
शासन निर्णय क्रमांकः शाआशा-२०२०/प्र.क्र.११/का.१३
देण्यात येत आहे. सबब, सन २०२१-२०२२ या शैक्षणिक वर्षापासून उक्त दोन्ही माध्यमिक आश्रमशाळांमध्ये इयत्ता-११ वी (कला व विज्ञान शाखा) चे वर्ग सुरु करण्यात यावेत व शैक्षणिक वर्ष २०२२-२०२३ मध्ये इयत्ता १२ वी चे वर्ग सुरु करण्यात यावेत.
२. वित्त विभागाच्या दि.४ मे, २०२० रोजीच्या शासन निर्णयात शिथिलता आल्यानंतर आकृतीबंधानूसार नवीन पद मान्यतेचा प्रस्ताव आयुक्त, आदिवासी विकास, महाराष्ट्र राज्य, नाशिक यांचेमार्फत शासनास सादर करण्यात यावा.
३. श्रेणीवाढीची मान्यता देण्यात आलेल्या शासकीय आश्रमशाळांचा शैक्षणिक दर्जा उंचावणे आवश्यक आहे. त्यासाठी खालीलप्रमाणे कार्यवाही करावी.
(१) त्यादृष्टिने अशा आश्रमशाळांमधील विद्यार्थ्यांचा वार्षिक निकाल किमान ८०% असावा. तसेच त्यापैकी किमान ६०% विद्यार्थ्यांना प्रथम श्रेणी मिळणे आवश्यक राहील.
(२) पद निर्मितीच्या प्रस्तावास मान्यता मिळाल्याशिवाय पदभरती करता येणार नाही.
(३) बालकांचा सक्तीचा व मोफत शिक्षणाचा अधिकार अधिनियम, २००९ अंतर्गत नमुद करण्यात आलेल्या सोयी-सुविधा विद्यार्थ्यांना उपलब्ध करणे व शिक्षणाचा स्तर उकृष्ट ठेवणे बंधनकारक राहील. तसेच उक्त संदर्भ. ३ मधील दि.०२/०१/२०१४ च्या शालेय शिक्षण व क्रिडा विभागाच्या पत्रात नमूद सर्वोच्च न्यायालयाच्या निर्देशाचे काटेकोर पालन करण्यात यावे.
४. आयुक्त, आदिवासी विकास आयुक्तालय, महाराष्ट्र राज्य, नाशिक यांनी उपरोक्त बाबत आवश्यक ती कार्यवाही तात्काळ करावी. उपरोक्त खर्च शासकीय आश्रमशाळांच्या संबंधित अर्थसंकल्पिय लेखाशिर्षाखाली खर्ची टाकण्यात यावा व वेळोवेळी मंजूर अनुदानातून भागविण्यात यावा.
# Page 3