# Page 1
आदिम घरकूल योजनेंतर्गत सन २०१४-१५ ते २०१७-१८ या कालावधीत निश्चित लक्षांकास अनुसरुन कमी पडलेला निधी सन २०२०-२१ करिता अर्थसंकल्पित निधीतून वितरित करण्यास मान्यता देण्याबाबत
(लेखाशीर्ष २२२५ सी ८८५)
महाराष्ट्र शासन.
आदिवासी विकास विभाग
शासन निर्णय क्रमांकः आदिम-२०१९/प्र.क्र.११६/का.-१९
मंत्रालय विस्तार, मुंबई - ४०० ०३२
दिनांक:-२६ मार्च २०२१.
वाचा - १) संचालक, राज्य व्यवस्थापन कक्ष- ग्रामिण गृह निर्माण यांचे पत्र क्रमांक राव्यक ग्रागृ/लेखा(रा.यो)/आदिम/१७१५/२०२१, दिनांक ०५/०३/२०२१
प्रस्तावना : राज्यातील कातकरी, माडिया गोंड व कोलाम या जमाती आदिम जमाती (Particularly Vulnerable Tribes) म्हणून केंद्रशासनाने अधिसूचित केलेल्या आहेत. सदर जमातींच्या विकासाकरिता राज्य योजनेतून आदिम जमाती विकास योजना राबविण्यात येते. या जमातींना प्रामुख्याने निवासाचा प्रश्न मोठ्या प्रमाणात भेडसावत असल्यामुळे ते स्थलांतर करत असल्याची बाब निदर्शनास आल्याने त्यांच्या निवासाचा प्रश्न सोडविण्यास करिता आदिम घरकूल योजना राबविण्यात येत आहे. सन २०१६-१७ पासून सदर योजना राज्य व्यवस्थापन कक्ष - ग्रामीण गृह निर्माण यांच्या मार्फत राबविण्यात येत आहे. सन २०१६ १७ ते २०१९-२० या कालावधीत घरकूलाचे ७००६ इतके उद्दिष्ट ठेवण्यात आले होते. सदर उद्दिष्ट पुर्ण करण्याकरीता रु. ८८१७.६६ लाख इतका निधी आवश्यक होता. मात्र त्यापैकी रु.७३९९.३२ लाख इतका निधी राज्य व्यवस्थापन कक्षास वितरित करण्यात आला असून रु.१४१८.३४ लाख इतका निधी वितरित करणे प्रलंबित आहे. सबब सदर निधी सन २०२०-२१ करिता अर्थसंकल्पित तरतूदीमधून उपलब्ध निधीच्या मर्यादेत वितरीत करण्याची बाब शासनाच्या विचाराधीन होती.
शासन निर्णयः
आदिम जमाती विकास योजनेंतर्गत आदीम घरकूल योजनेची अंमलबजावणी करतांना सन २०१४-१५ ते २०१७-१८ या कालावधीतील मंजूर लक्षांकाच्या प्रमाणात प्रलंबित दायित्वाकरीता लेखाशीर्ष २२२५ C८८५ खाली वित्त विभागाच्या मान्यतेस अनुसरुन रु १२५०.०० लक्ष (रुपये बारा कोटी पन्नास लक्ष फक्त) निधी वितरित करण्यास व खर्च करण्यास मान्यता देण्यात येत आहे.
# Page 2
शासन निर्णय क्रमांकः आदिम-२०१९/प्र.क्र.११६/का.-१९
२. वरील प्रमाणे रु. १२५०.०० लक्ष रुपये बारा कोटी पन्नास लक्ष फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थ संकल्पिय वितरण प्रणालीवर वितरित करण्यात येत असून त्यांनी सदर निधी अंमलबजावणी अधिकारी म्हणून संचालक, राज्य व्यवस्थापन कक्ष-ग्रामीण गृह निर्माण यांना अर्थसंकल्पिय निधी वितरण प्रणालीवर(BEAMS) तात्काळ वितरित करावा.
३. उपरोक्त रु. १२५०.०० लक्षचा खर्च मागणी क्र. टी-५, मुख्य लेखाशीर्ष २२२५ - अनुसूचित जाती, अनुसूचित जमाती व इतर मागासवर्गीयांचे कल्याण पंचवार्षिक योजनांतर्गत योजना - ०१ - अनुसूचित जमातीचे कल्याण - ७९६- जनजाती क्षेत्र उपयोजना (०१) जनजाती क्षेत्र उपयोजनांतर्गत योजना – राज्य योजनांतर्गत योजना, (०१) (४९) आदिम जमातीचे विकासासाठी केंद्रीय क्षेत्र योजना, (२२२५ C ८८५)- ३१ सहायक अनुदाने (वेतनेतर) या लेखाशीर्षाखाली सन २०२०-२१ मध्ये अर्थसंकल्पित झालेल्या तरतूदीतून उपलब्ध निधीच्या मर्यादेत करण्यात यावा.
४. उपरोक्त मंजूर करण्यात आलेले अनुदान ते ज्या बाबींसाठी खर्च करण्यास मंजुरी देण्यात आलेली आहे, त्याच बाबींसाठी खर्च करावे व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता अंमलबजावणी यंत्रणेने घ्यावी.
५. सदर शासन निर्णय वित्त विभागाच्या अनौपचारिक संदर्भ क्रमांक ३२७/२०२१/व्यय-१४, दि.
२६/३/२०२१ अन्वये प्राप्त सहमतीस अनुसरुन निर्गमित करण्यात येत आहे.
# Page 3