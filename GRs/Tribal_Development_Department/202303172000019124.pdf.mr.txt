# Page 1
आदिवासी घटक कार्यक्रमांतर्गत (TCS) कर्करोगहृदयवाहिनीजन्यविकार, मधुमेह, यांचे प्रतिबंध व नियंत्रण यासाठी राष्ट्रीय कार्यक्रम या केंद्र पुरस्कृत योजनेकरीता निधी वितरीत करणेबाबत.
राज्य हिस्सा (लेखाशिर्ष २२१० एफ ९७२)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२ / प्र.क्र.०५ / कार्यासन ६
मंत्रालय विस्तार, मुंबई-४०० ०३२
दिनांक: २४ मार्च, २०२३.
वाचा : १) वित्त विभाग, शासन निर्णय क्र. अर्थसं - २०२२/प्र.क्र.४३ / अर्थ - ३, दि.०४.०४.२०२२, दि.०८.०२.२०२३ व दि.१६.०३.२०२३.
२) शासन निर्णय आ.वि.वि. क्र. बीयुडी - २०१७/प्र.क्र.०५/का-६, दि.०१.०३.२०२१८ व क्र. बियुडी २०२०/प्र.क्र.०५/का-०६.दि.१५.०२.२०२१.
३) सार्वजनिक आरोग्य विभाग, नस्ती क्र. टिसीसी-२०२३/प्र.क्र. २६/आरोग्य-३ अ.
प्रस्तावना : आदिवासी घटक कार्यक्रमांतर्गत सार्वजनिक आरोग्य विभागामार्फत अंमलबजावणी करण्यात
येणाऱ्या केंद्र पुरस्कृत कर्करोग, मधुमेह, हृदयवाहिनीजन्यविकार यांचे प्रतिबंध व नियंत्रण यासाठी राष्ट्रीय कार्यक्रम या योजनेच्या क्रेंद्र हिश्यासाठी सन २०१७-१८ या आर्थिक वर्षात प्राप्त केंद्र शासनाकडुन एकूण रु.२३४.७४ लाख निधी सार्वजनिक आरोग्य विभागास संदर्भाधीन क्र. २ येथील शासन निर्णयान्वये वितरीत करण्यात आला आहे. तथापि, समरुप राज्य हिस्सा प्रलंबित असल्याने राज्य हिश्श्यासाठी महाराष्ट्र विधानमंडळाच्या माहे मार्च, २०२३ च्या अर्थसंकल्पीय अधिवेशनात पुरवणी मागणीद्वारे रु. १५६.४९ लाख इतका निधी मंजूर करण्यात आला आहे. सदर निधी वितरीत करण्याबाबत संदर्भाधीन क्र.२ अन्वये सार्वजनिक आरोग्य विभागाकडून प्राप्त झालेल्या प्रस्तावास अनुसरुन निधी वितरणाची बाब शासनाच्या विचाराधीन होती.
उपरोक्त प्रस्तावास अनुसरुन सन २०२२-२३ च्या अर्थसंकल्पिय तरतुदींतून वितरणासाठी उपलब्ध मर्यादेत निधी वितरीत करण्याबाबत संदर्भाधीन क्र.२ येथील नस्तीवर प्राप्त झालेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र.टी-५ मधील २२१०-वैद्यकीय सेवा व सार्वजनिक आरोग्य या मुख्य लेखाशीर्षाखाली केंद्र पुरस्कृत कर्करोग, मधुमेह, हृदयवाहिनीजन्यविकार यांचे प्रतिबंध व
# Page 2
शासन निर्णय क्रमांकः बीयुडी-२०२२ / प्र.क्र.०५ / कार्यासन ६
नियंत्रण यासाठी राष्ट्रीय कार्यक्रम या योजनेच्या प्रलंबित समरुप राज्य हिश्श्यासाठी महाराष्ट्र
विधानमंडळाच्या माहे मार्च, २०२३ च्या अर्थसंकल्पीय अधिवेशनात पुरवणी मागणीद्वारे मंजूर करण्यात आलेला रु. १५६.४९ लाख इतका निधी सन २०२२-२३ च्या आर्थिक वर्षाच्या उपलब्ध तरतुदींतून खालीलप्रमाणे वितरीत व खर्च करण्यास मान्यता देण्यात येत आहे :
(रु. लाखात)
--------------------------------------------------------------------------------------------------------------------------------------------------------------------------------------
| योजनेचे नाव | लेखाशिर्ष व राज्य हिस्सा | बाब | सन २०२२-२३ साठी सुधारीत अंदाज | सदर शा. नि. अन्वये वितरीत करण्यात येत असलेली तरतूद |
| १ | २ | ३ | ४ | ५ |
| केंद्र पुरस्कृत कर्करोग, मधुमेह, हृदयवाहिनीजन्यविकार यांचे प्रतिबंध व नियंत्रण यासाठी राष्ट्रीय कार्यक्रम | २२१० एफ ९७२ (राज्य हिस्सा ४० %) | ३१ सहायक अनुदाने (वेतनेत्तर) | १५६.४९ | १५६.४९ |
|  | एकूण | १५६.४९ | १५६.४९ |
--------------------------------------------------------------------------------------------------------------------------------------------------------------------------------------
२. उपरोक्त प्रमाणे एकूण रु.१५६.४९ लाख (अक्षरी रुपये एक कोटी छप्पन्न लाख एकोणपन्नास हजार फक्त) इतका निधी प्रशासकीय विभाग प्रमुख म्हणून प्रधान सचिव, सार्वजनिक आरोग्य विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन क्र. २ मधील नमूद शासन परिपत्रकातील दिलेल्या निर्देशांचे काटेकोरपणे पालन करावे.
४. सदर उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
पृष्ठ ३ पैकी २
# Page 3
शासन निर्णय क्रमांकः बीयुडी-२०२२/प्र.क्र.०५/ कार्यासन ६
६. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना बाह्य क्षेत्रात फक्त वैयक्तिक लाभाच्या योजना घेण्यात याव्यात.
७. सदर शासन निर्णय वित्त विभागाच्या दि.१६.०३.२०२३ मधील परिपत्रकातील तरतुदींस अनुसरुन निर्गमित करण्यात येत आहे.