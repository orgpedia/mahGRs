# Page 1
आदिवासी विकास सेवा, गट- अ मधील उपायुक्त / उपसंचालक / प्रकल्प अधिकारी (श्रेणी-१) या पदावरील तात्पुरत्या पदोन्नतीबाबत.
महाराष्ट्र शासन
आदिवासी विकास विभाग
शासन निर्णय क्रमांक: बढती २०२२/प्र.क्र. ५००/का.१५
मंत्रालय विस्तार, मुंबई- ४०० ०३२
तारीख :- १० जूलै, २०२३.
वाचा : १) सामान्य प्रशासन विभाग, शासन निर्णय क्र. एसआरव्ही २०१८/प्र.क्र.१५९/का-१२, दि.०१/०८/२०१९.
२) सामान्य प्रशासन विभाग, शासन अधिसूचना क्र.एसआरव्ही-२०२०/प्र.क्र.४९/ का.१२, दि.१४/०७/२०२१.
शासन निर्णयः
आदिवासी विकास सेवेतील सहायक आयुक्त / वरिष्ठ संशोधन अधिकारी / प्रकल्प अधिकारी (श्रेणी-२) (वेतनस्तर S-२० : ५६१००-१७७५००) या संवर्गामधील
अधिकाऱ्यांना उपायुक्त / उपसंचालक / प्रकल्प अधिकारी (श्रेणी-१) गट- अ या संवर्गात (वेतनस्तर S-२३ : ६७७००-२०८७००) या आदेशान्वये तात्पुरत्या स्वरुपात पदोन्नतीने नियुक्ती देण्यात येत आहे.
२. सामान्य प्रशासन विभाग, शासन निर्णय क्र. एसआरव्ही २०१८/प्र.क्र.१५९/का १२, दि.०१/०८/२०१९ मधील तरतुदींनुसार खालील तक्त्यातील अधिकाऱ्यांना त्यांच्या नावासमोर स्तंभ क्र.३ मध्ये दर्शविलेल्या ठिकाणी तात्पुरत्या पदोन्नतीने पदस्थापना देण्यात येत आहे.
# Page 2
शासन निर्णय क्रमांकः बढती २०२२/प्र.क्र. ५००/का.१५
३. वरील अधिकाऱ्यांना देण्यात आलेली तात्पुरती पदोन्नती ही खालील अटी व शर्तींच्या अधिन राहून देण्यात येत आहे.
१) मा. सर्वोच्च न्यायालयात दाखल केलेल्या विशेष अनुज्ञा याचिका क्र.
२८३०६/२०१७ च्या अधिन राहून पदोन्नतीच्या कोट्यातील सर्व रिक्त पदे दि. २५/०५/२००४ स्थित सेवाजेष्ठतेनुसार, निव्वळ तात्पुरत्या स्वरुपात भरण्याबाबत सा.प्र.वि./१६-ब कार्यासनाच्या दि.०७/०५/२०२१ च्या शासन निर्णयानुसार दिलेल्या सूचनांनुसार सदर मान्यता देण्यात येत आहे. तसेच दि.०७/०५/२०२१ च्या शासन निर्णय प्रकरणी मा.उच्च न्यायालय, मुंबई येथे आव्हान देण्यात आले असून, त्यावरील अंतिम निर्णयाच्या अधीन राहून मान्यता देण्यात येत आहे.
२) सदर पदोन्नती निव्वळ तात्पुरत्या स्वरूपाची असल्याने या तात्पुरत्या पदोन्नतीच्या परिणामी निवडसूचीतील व पदोन्नतीसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
४. तात्पुरत्या पदोन्नतीने नियुक्ती देण्यात आलेल्या पदोन्नत अधिकाऱ्यांनी त्यांच्या नियुक्तीचे आदेश निर्गमित झाल्यापासून तात्काळ रुजू होणे आवश्यक आहे. संबंधित अधिकारी विहित मूदतीत नियुक्तीच्या ठिकाणी रुजु झाले नाही तर संबंधित अधिकाऱ्यांचा अनुपस्थितीचा कालावधी अकार्यदिन (dies non) म्हणून गणला जाईल. या तरतूदींच्या अनुषंगाने प्रस्तुत आदेशामधील अधिकाऱ्यांनी तात्पुरत्या पदोन्नतीच्या पदस्थापनेवर तात्काळ रुजू होण्याची दक्षता घ्यावी.
५. तात्पुरत्या पदोन्नतीने नियुक्ती देण्यात आलेल्या अधिकाऱ्यांना नविन पदावर रुजू होण्यासाठी कार्यालय प्रमुख / विभागप्रमुखांनी स्थानिक पर्यायी व्यवस्था करुन तात्काळ कार्यमुक्त करावे आणि नवीन नियुक्तीच्या ठिकाणी तात्काळ हजर होण्याबाबत संबंधिताना सूचना द्याव्यात. तसेच संबंधित अधिकाऱ्यांनी पदभार स्विकारल्यानंतर त्यांचा अहवाल आयुक्त, आदिवासी विकास, नाशिक / आयुक्त, आदिवासी संशोधन व प्रशिक्षण संस्था, पुणे यांच्यामार्फत शासनास (pawankumar.bandgar@nic.in ) ई मेल वर त्वरीत सादर करावा.
६. संबंधित अधिकाऱ्यांने पदोन्नतीच्या पदावर हजर न होता, लोकप्रतिनिधीं मार्फत पदस्थापनेत बदल करण्याबाबत शासनावर दबाव आणल्यास ते महाराष्ट्र नागरी सेवा
पृष्ठ ३ पैकी २
# Page 3
शासन निर्णय क्रमांक: बढती २०२२/प्र.क्र. ५००/का.१५
(शिस्त व अपील) नियम, १९७९ मधील तरतूदीनुसार शिस्तभंगविषय कारवाईस पात्र ठरतील, याची संबंधितांनी नोंद घ्यावी.