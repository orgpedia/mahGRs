# Page 1
केंद्र पुरस्कृत प्रधान मंत्री कृषि सिंचन योजना, प्रति थेंब अधिक पीक योजनेकरिता सन २०१८-१९ या आर्थिक वर्षाकरिता केंद्र शासनाकडून प्राप्त निधी वितरीत करणेबाबत. (लेखाशिर्ष २४०१ A६१९ ) (केंद्र हिस्सा)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८ / प्र.क्र.११/ कार्यासन.६
मंत्रालय विस्तार, मुंबई - ४०० ०३२.
तारीख:- ३जुलै, २०१८.
वाचा - १) वित्त विभाग, शासन परिपत्रक क्र.अर्थसं-२०१८ /प्र.क्र.६८ / अर्थ-३, दि. ०२.०४.२०१८.
२) आदिवासी विकास विभाग, समक्रमांक शासन निर्णय दि.१.०६.२०१८ ३) कृषि व पदुम विभाग, नस्ती क्र. सुसिंयो- ०६१८/प्र.क्र. १९१/भाग-२)/ १४-अ.
शासन निर्णय
राज्यात केंद्र पुरस्कृत प्रधानमंत्री कृषि सिंचन योजना, प्रति थेंब अधिक पीक योजनेंतर्गत मागणी क्र.
टी–५, २४०१ पीक संवर्धन, ७९६- जनजाती क्षेत्र उपयोजना, (०१) जनजाती क्षेत्र उपाययोजना, (०१) (२७) प्रधानमंत्री कृषी सिंचन योजना- प्रति थेंब अधिक पिक ( केंद्र पुरस्कृत योजना) ( केंद्र हिस्सा ६०% ) ( २४०१ A६१९ ), ३३ अर्थसहाय्य या योजनेअंतर्गत सन २०१८-१९ या आर्थिक वर्षाकरिता रु. २३८४.५६ लाख इतका निधी अर्थसंकल्पित करण्यात आलेला आहे. सदर अर्थसंकल्पित निधीपैकी वाचा क्र.२ मध्ये नमूद शासन निर्णय दि.१.०६.२०१८ अन्वये रु.१२५८.७० लाख इतका निधी कृषि व पदुम विभागास वितरित करण्यात आलेला आहे.
२. आता, कृषि व पदुम विभागाच्या वाचा क्र.३ येथील प्रस्तावास अनुसरुन सन २०१८-१९ या आर्थिक वर्षाकरिता प्रधान मंत्री कृषि सिंचन योजना, प्रति थेंब अधिक पीक योजनेकरिता ( केंद्र हिस्सा ६०% ) ( २४०१ A६१९ ), ३३ अर्थसहाय्य या लेखाशिर्षाखाली रु.९८०.०० लाख ( अक्षरी रुपये नऊ कोटी ऐंशी लाख फक्त ) इतका निधी प्रशासकीय विभाग प्रमुख म्हणून अपर मुख्य सचिव (कृषी), कृषि, पशुसंवर्धन, दुग्धव्यवसाय विकास विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्र, अतिरिक्त आदिवासी उपयोजना क्षेत्र तसेच आदिवासी उपयोजने क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी.
जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर लक्ष ठेवता येईल.
# Page 2
शासन निर्णय क्रमांकः बीयुडी-२०१८ /प्र.क्र.११/कार्यासन.६
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी वैयक्तीक लाभार्थ्यांकरिताच खर्च करण्यात यावी.
६. उपरोक्त योजनेंतर्गत केंद्र हिश्यास समरुप राज्य हिस्सा जिल्हा योजनेंतर्गत वितरीत करण्यात आलेला असल्याने सदरहू निधी संबंधित यंत्रणेकडून उपलब्ध करुन घेण्यात यावा.
७. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये तसेच अनौपचारिक संदर्भ क्र. ३१७ / अर्थोपाय, दि. ११.०६.२०१८ अन्वये दिलेल्या सहमतीस अनुसरुन निर्गमित करण्यात येत आहे.