# Page 1
केंद्र शासनाच्या "निवासी शाळा” योजनेनुसार एकलव्य एकलव्य निवासी शाळा सुरू करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक:- केंजजाका-२०१८/प्र.क्र.५१९/का.१३
मंत्रालय, मुंबई -४०० ०३२.
दिनांक : २८ मे, २०१९.
वाचा: १) आदिवासी विकास विभाग, शासन निर्णय क्र. शाआशा- १०००/प्र.क्र.४८/का.१३, दि.११ सप्टेंबर, २०००, २) आदिवासी विकास विभाग, शासन निर्णय क्र. शाआशा- २०१३/प्र.क्र.६८२/का.१३, दि.७ मे, २०१५.
३) भारत सरकार, जनजाती कार्य मंत्रालय, नवी दिल्ली यांचे क्र.१८०१५/१५/२०१८-Grants, दि.२१/२/२०१९.
प्रस्तावना:
अनुसूचित जमातीच्या विद्यार्थ्यांना दर्जेदार शिक्षण मिळावे या हेतूने नवव्या पंचवार्षिक योजनेत
भारतीय संविधानाच्या अनुच्छेद २७५ (१) अन्वये वितरीत होणाऱ्या निधीतून आदिवासी विद्यार्थ्यांसाठी
राज्य स्तरावर निवासी शाळा स्थापन करण्याचा केंद्र शासनाने निर्णय घेतला आहे. आदिवासी विकास
विभाग शासन निर्णय दि.११ सप्टेंबर २००० नूसार राज्यातील आदिवासी उपयोजना क्षेत्रात पहिल्या
टप्प्यात सन २०००-०१ पासून आदिवासी विद्यार्थ्यांसाठी १) नाशिक (नाशिक) २) कांबळगाव (ठाणे) ३)
चिखलदरा (अमरावती) ४) खैरीपरसोडा (नागपूर) येथे केंद्रीय माध्यमिक शिक्षा बोर्ड, नवी दिल्ली यांच्या
अभ्यासक्रमानूसार इंग्रजी माध्यमाच्या इयत्ता ६ वी ते १२ वी पर्यंत वर्ग असलेल्या एकलव्य निवासी शाळा
सुरू करण्यात आल्या आहेत. तसेच सदर शाळांसाठी शिक्षक/शिक्षकेत्तर कर्मचारी व त्यांची वेतनश्रेणी
निश्चित करण्यात आली आहे.
केंद्र शासनाच्या मान्यतेनूसार आदिवासी/आदिम जमातीच्या विद्यार्थ्यांसाठी आदिवासी विकास
विभागातंर्गत सद्यस्थितीत १६ एकलव्य निवासी शाळा सुरू आहेत. त्यापैकी चार्मोशी, जि. गडचिरोली व
टिटवे, जि. नाशिक या दोन शाळांना आदिवासी विकास विभागाने अद्याप सदर शाळांना मान्यतेचे
औपचारीक आदेश निर्गमित करण्यात आले नाहीत. सबब, केंद्र शासनाकडून प्राप्त मार्गदर्शक
तत्वानुसार भारतीय संविधानाच्या २७५ (१) अन्वये केंद्र शासनाकडून प्राप्त होणाऱ्या अनुदान लक्षात घेता
# Page 2
शासन निर्णय क्रमांक: केंजजाका-२०१८/प्र.क्र.५१९/का.१३
नव्याने एकलव्य निवासी शाळा दहा ठिकाणी एकलव्य निवासी शाळा सुरू करण्यास मान्यता देण्याची
बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णयः
केंद्र शासनाच्या निवासी शाळा योजनेनुसार खालील ठिकाणी सी. बी. एस. ई. बोर्डाच्या इंग्रजी
माध्यमाच्या इ.६ वी ते इ.१२ वी पर्यंतच्या एकलव्य निवासी शाळा सुरू करण्यास शासन मंजूरी देत
आहे :
(१) चामोर्शी, जि. गडचिरोली (७) नवापूर, जि. नंदूरबार (२) टिटवे, जि. नाशिक (८) अक्कलकुवा, जि. नंदूरबार (३) पांढरकवडा, जि. यवतमाळ (९) कळवण, जि. नाशिक (४) धडगांव, जि. नंदूरबार (१०) कुरखेडा, जि. गडचिरोली (५) सवणे तलासरी, जि. पालघर (११) सुरगाणा, जि. नाशिक (६)जव्हार, जि. पालघर
उक्त सर्व शाळांमध्ये केंद्रीय माध्यमिक शिक्षा बोर्ड, नवी दिल्ली यांच्या अभ्यासक्रमानुसार
विद्यार्थ्यांना शिक्षण दिले जाईल.
२. संदर्भाधीन क्र.१ व २ येथे नमूद शासन निर्णयातील तरतूदी उपरोक्त दहा एकलव्य निवासी
शाळांना लागू राहतील.
# Page 3