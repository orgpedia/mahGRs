# Page 1
आदिवासी घटक कार्यक्रमांतर्गत राष्ट्रीय शाश्वत शेती अभियान अवर्षण क्षेत्र विकास कार्यक्रम व हवामानबदल शाश्वत शेतीसंनियंत्रण प्रतिमानकरण व आंतरजाल कार्यक्रमाकरीता सन २०१९-२० या वर्षातील प्रलंबित निधी वितरण.
(केंद्र हिस्सा - २४०१ अ ५३९)
(राज्य हिस्सा-२४०१ अ ५४८ )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ०७/ कार्यासन-६
मंत्रालय विस्तार, मुंबई - ४०० ०३२
तारीख : २३ नोव्हेंबर, २०२०.
वाचा : १) शासन परिपत्रक, वित्त विभाग, क्र. अर्थसं-२०२० /प्र.क्र.६४/ अर्थ-३, दि.१६.०४.२०२०.
२) शासन परिपत्रक, वित्त विभाग, क्र. अर्थसं-२०२० /प्र.क्र.६५/ अर्थ-३, दि.०४.०५.२०२०.
३) केंद्र शासन,कृषि मंत्रालयाचे पत्र क्र. No.२-३/२०१७-RFS-III, दि.१६.०४.२०२० व दि.१२.०५.२०२० ४) कृषि व पदुम विभागाची नस्ती क्र.राशेअ ४४२०/प्र.क्र.९५/८ ओ.
प्रस्तावना :
वित्त विभागाच्या संदर्भाधीन दिनांक १६ एप्रिल, २०२० रोजीच्या परिपत्रकान्वये राज्यात कोरोना
विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची कार्यप्रणाली ठरवून दिलेली आहे. तसेच संदर्भाधिन क्र. २ अन्वये वित्त विभागाने कार्यक्रमांतर्गत योजनांच्या ३३ टक्के मर्यादेत खर्चासाठी नियोजनात्मक सूचना केलेल्या आहेत. आदिवासी घटक कार्यक्रमांतर्गत कृषी विभागामार्फत अंमलबजावणी करण्यात येत असलेल्या केंद्र पुरस्कृत राष्ट्रीय शाश्वत शेती अभियान अवर्षण क्षेत्र विकास कार्यक्रम व हवामानबदल शाश्वत शेती संनियंत्रण प्रतिमानकरण व
संपर्क कार्यक्रम या योजनेतील अनुसूचित जमाती घटकासाठी सन २०१९-२० या मागील वर्षातील प्रलंबित केंद्र हिस्सा रु.२५.५० लाख व समरुप राज्य हिस्सा रु.१७.०० लाख वितरीत करण्याबाबत कृषी विभागाकडून संदर्भाधीन क्र.४ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ मधील मुख्य लेखाशीर्ष २४०१-पीकसंवर्धन, मधील राष्ट्रीय शाश्वत शेती अभियान अवर्षण क्षेत्र विकास कार्यक्रम व हवामानबदल शाश्वत शेती संनियंत्रण प्रतिमानकरण व संपर्क कार्यक्रमासाठी सन २०२०-२१ या आर्थिक
वर्षाच्या उपलब्ध तरतुदींतून वित्त विभागाने मान्यता दिल्यानुसार सन २०१९-२० या आर्थिक वर्षातील
# Page 2
शासन निर्णय क्रमांकः बीयुडी - २०२० /प्र.क्र.७ /कार्यासन.६
प्रलंबित केंद्र हिस्सा व राज्य हिस्सा यासाठी पुढीलप्रमाणे निधी वितरीत व खर्च करण्यास मान्यता देण्यात येत आहे :
(रु. लाखात)
--------------------------------------------------------------------------------------------------------------------------------------------------------------------------------------------------------------------------------
| अ. क्र. | योजनेचे नाव | लेखाशिर्ष | केंद्र / राज्य हिस्सा | सन २०२०-२१ मधील अर्थसंकल्पीय तरतूद | कृषी विभागाने प्रस्तावित केलेले वितरण | आ.वि.वि. कडून वितरणासाठी प्रस्तावित |
| १ | २ | ३ | ४ | ५ | ६ | ७ |
| १ | राष्ट्रीय शाश्वत शेती अभियानांतर्गत अवर्षण क्षेत्र विकास व हवामान बदल शाश्वत शेती संनियंत्रण प्रतिमानकरण व आंतरजाल कार्यक्रम | (२४०१९५३९) (६० टक्के) | केंद्र हिस्सा | १५६.९३ | २५.५० (सन २०१९-२०) | २५.५० (सन २०१९-२०) करीता प्रलंबित |
| २ | (२४०१९५४८ ) (४० टक्के) | राज्य हिस्सा | १०४.६२ | १८.३३ | १७.०० |
| एकूण | २६१.५५ | ४३.८३ | ४२.५ |
--------------------------------------------------------------------------------------------------------------------------------------------------------------------------------------------------------------------------------
२. उपरोक्त प्रमाणे एकूण रु.४२.५० लाख (अक्षरी रुपये बेचाळीस लाख पन्नास हजार फक्त) इतका निधी
प्रशासकिय विभाग प्रमुख म्हणून सचिव, कृषी विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख / नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपूस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
पृष्ठ ४ पैकी २
# Page 3
शासन निर्णय क्रमांकः बीयुडी-२०२०/प्र.क्र.७/कार्यासन.६
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना बाह्य क्षेत्रात मात्र फक्त वैयक्तिक लाभाच्या योजना घेण्यात याव्यात.
६. सदर शासन निर्णय वित्त विभागाच्या संदर्भाधीन क्र.१ येथील परिपत्रकान्वये प्रशासकीय विभागास प्रदान केलेल्या अधिकारात आणि अनौपचारिक संदर्भ क्र. ५६०/व्यय-१४ दि.२१.१०.२०२० अन्वये दिलेल्या
मान्यतेस अनुसरुन निर्गमित करण्यात येत आहे.
# Page 4