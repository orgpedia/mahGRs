# Page 1
शासकीय प्राथमिक आश्रमशाळा बोरीवन
ता.उमरखेड जि.यवतमाळ ही शाळा
महागाव ता. महागाव जि. यवतमाळ येथे
सुरू करणेबाबत
महाराष्ट्र शासन
आदिवासी विकास विभाग
शासन निर्णय क्रमांक: शाआशा-२०२४/प्र.क्र.१५२/का.१३.
ई ऑफिस क्र.८३०८८१
मंत्रालय, मुंबई- ४०० ०३२.
दिनांक :- ०२ जुलै, २०२५
वाचा :-१) आदिवासी विकास विभाग शासन निर्णय क्रमांक: शाआशा-२०१९/प्र.क्र.४२/का.१३ यांचे
दि. १८ सप्टेंबर,२०१९
२) आदिवासी विकास विभाग शासन निर्णय क्रमांक: पदआ-३८१७/प्र.क्र.१३९/का.१५ यांचे
दि. १६ नोव्हेंबर,२०२२
३) आयुक्त, आदिवासी विकास, नाशिक यांचे जा.क्र.२०२३/प्र.क्र६८/का६(४)/३६७५
दि.१४/०५/२०२५ रोजीचे पत्र.
प्रस्तावना :-
महाराष्ट्र राज्यातील डोंगराळ व दुर्गम भागातील आदिवासींमध्ये शिक्षणाचा प्रसार व्हावा या
हेतूने शासनाने सन १९७२-७३ पासून “आश्रमशाळा समूह” योजना सुरू केली. या योजनेंतर्गत सध्या
शासनामार्फत चालविल्या जाणाऱ्या एकूण ४९७ शासकीय आश्रमशाळा सुरू आहेत.अपर आयुक्त,
अमरावती अतंर्गत प्रकल्प कार्यालय पुसद च्या कार्यक्षेत्रातील शासकीय आश्रमशाळा,बोरीवन ता.
उमरखेड जि. यवतमाळ ही आश्रमशाळा पुरेशा विद्यार्थी संख्ये अभावी बंद करण्यात आली आहे. मात्र
सदर आश्रमशाळेची आस्थापना कार्यरत आहे. आदिवासी मुलांना दजेदार शिक्षण मिळावे या हेतूने
बंद असलेली शासकीय आश्रमशाळा बोरीवन ही यवतमाळ जिल्हयातील महांगाव या तालुक्याच्या
ठिकाणी सुरू करून ती इंग्रजी माध्यमाच्या शाळेत रुपांतरीत करणेबाबत संदर्भ क्र.३ अन्वये प्रस्ताव
आयुक्त आदिवासी विकास नाशिक यांनी सादर केला आहे. सदर प्रस्तावाच्या अनुषंगाने बंद
असलेली शासकीय आश्रमशाळा बोरीवन ही यवतमाळ जिल्हयातील महांगाव या तालुक्याच्या
ठिकाणी सुरू करण्याची बाब शासनाच्या विचाराधीन होती .
शासन निर्णय :-
१. आदिवासी विकास विभागांर्तगत बोरीवन ता. उमरखेड जि. यवतमाळ या ठिकाणी प्राथमिक
(इ.१ली ते ७वी) शासकीय आश्रमशाळा कार्यरत होती मात्र विद्यार्थी संख्या अपूरी असल्याने सरद
शाळा बंद करण्याचा निर्णय घेण्यात आला होता. मात्र त्या ठिकाणी आस्थापना अजूनही कार्यरत आहे.
# Page 2
सद्य:स्थितीत विद्यार्थ्यांचा इंग्रजी माध्यमाकडे असणारा कल तसेच स्थानिक गरज विचारात घेवून
आयुक्त आदिवासी विकास यांनी सदर बंद पडलेली प्राथमिक शासकीय आश्रमशाळा बोरीवन चे
रूपांतर इंग्रजी माध्यमात करून सदर शाळा महागाव, ता. महागाव जि. यवतमाळ या ठिकाणी सुरू
करण्याबाबत विनंती केली होती.
२. आदिवासी विकास विभागांर्तगत ५२ शासकीय आश्रमशाळांचे इंग्रजी व सेमी इंग्रजी
माध्यमामध्ये रुपांतर करण्याबाबत संदर्भ क्र.१ येथील दि.१८/०९/२०१९ रोजी शासन निर्णय निर्गमित
करण्यात आला आहे. प्रस्तुत शासन निर्णयातील अ.क्र. ३ येथे शासकीय आश्रमशाळेसाठी मंजूर पद
संख्येच्या मर्यादेत शासकीय आश्रमशाळांचे गरजेनुसार सेमी इंग्रजी/इंग्रजी मध्ये रूपांतर करण्याचे
अधिकार आयुक्त, आदिवासी विकास, आयुक्तालय नाशिक यांना देण्यात आले आहेत.
३. आयुक्त, आदिवासी विकास यांच्या प्रस्तावानुसार बंद असलेली शासकीय प्राथमिक
आश्रमशाळा बोरीवन ता. उमरखेड जि. यवतमाळ ही आश्रमशाळा महागाव,ता.महागाव जि. यवतमाळ
या ठिकाणी सन २०२५-२०२६ या शैक्षणिक वर्षापासून सुरू करण्यास मान्यता देण्यात येत आहे.
४. सदर शासकीय प्राथमिक आश्रमशाळा महागाव,ता.महागाव जि. यवतमाळ या ठिकाणी सुरू
करताना प्राधान्याने शासकीय जागा उपलब्ध करून घेऊन त्या ठिकाणी आश्रमशाळा ईमारतीचे
बांधकाम करण्याचे नियोजन करण्यात यावे. दरम्यानच्या कालावधीत सदर आश्रमशाळेसाठी
भाडेत्तवावर जागा उपलब्ध करून घेण्याच्या अनुषंगाने आवश्यक कार्यवाही करावी .
५. संदर्भ क्र.१ येथील शासन निर्णयातील तरतुदी नुसार आयुक्त, आदिवासी विकास, नाशिक
यांनी शासकीय आश्रमशाळा, बोरीवन ता. उमरखेड जि. यवतमाळ ही आश्रमशाळा,
महागाव,ता.महागाव जि. यवतमाळ या ठिकाणी इंग्रजी माध्यमाच्या शाळेत रुपांतरीत करण्याची
कार्यवाही करावी.
६. संदर्भ क्र.२ येथील विभागाच्या आकृतीबंधानुसार मंजूर असलेल्या शिक्षकांमधून इंग्रजी भाषेचे
उत्तम ज्ञान असलेले व इंग्रजी माध्यमाच्या शाळांवर काम करण्यास इच्छुक असलेल्या शिक्षकांचे
समायोजन करून त्यांची नियुक्ती प्रस्तुत आश्रमशाळेमध्ये करण्यात यावी.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3