# Page 1
आदिवासी घटक कार्यक्रमांतर्गत केंद्र पुरस्कृत प्रधानमंत्री मत्स्यसंपदा योजनेकरीता निधी वितरण. लेखाशिर्ष (केंद्र हिस्सा - २४०५ ७७६८, राज्य हिस्सा २४०५ ७७७७)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.७/ कार्यासन-६
मंत्रालय विस्तार, मुंबई-४०० ०३२
तारीख : २१ फेब्रुवारी, २०२२.
वाचा : १) शासन निर्णय वित्त विभाग, क्रमांक अर्थसं - २०२१ / प्र.क्र.४८/ अर्थ - ३, दि. २४.०६.२०२१ व दि.१४.१०.२०२१.
२) शासन निर्णय, आदिवासी विकास विभाग, समक्रमांक, दि.१६.०७.२०२१.
३) कृषी व पदुम विभाग, नस्ती क्र.मत्स्यवि-११२१/प्र.क्र.९४/पदुम-१४.
प्रस्तावना :
आदिवासी घटक कार्यक्रमांतर्गत कृषी, पशुसंवर्धन, दुग्धव्यवसाय विकास व मत्स्यव्यवसाय
विभागामार्फत अंमलबजावणी करण्यात येत असलेल्या केंद्र पुरस्कृत प्रधानमंत्री मत्स्यसंपदा योजनेंतर्गत
सन २०२०-२१ या वर्षातील प्रलंबित दायित्वासाठी सन २०२१-२२ या वर्षातील मुळ अर्थसंकल्पित
तरतूदीतून ६० टक्के मर्यादेतील तरतूद सं.क्र.२ येथील शासन निर्णयान्वये वितरीत करण्यात आलेली
आहे. आता सदर प्रलंबित दायित्वासाठी सन २०२१-२२ या वर्षातील मुळ अर्थसंकल्पित तरतूदीतून उर्वरीत
४० टक्के निधी वितरीत करण्यास संदर्भाधीन क्र.३ येथील प्रस्तावास वित्त विभागाने सहमती
दर्शविल्यानुसार निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ मधील मुख्य
लेखाशीर्ष २४०५, मत्स्यव्यवसाय मधील प्रधानमंत्री मत्स्यसंपदा योजनेसाठी सन २०२०-२१ या वर्षातील
प्रलंबित दायित्वासाठी सन २०२१-२२ च्या आर्थिक वर्षाच्या उपलब्ध तरतुदींतून वित्त विभागाने मान्यता
दिल्यानुसार पुढीलप्रमाणे निधी वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी-२०२१/प्र.क्र.७/कार्यासन.६
(रु.लाखात)
-------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ मधील अर्थसंकल्पीय तरतूद | यापुर्वी वितरीत तरतूद | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| प्रधानमंत्री मत्स्यसंपदा योजना | २४०५ ७७६८ (केंद्र हिस्सा ३६ %) | ३३, अर्थसहाय्य  |  | १८९.६३+ (४५८.०० पुरवणी मागणी) =६४७.६३ | ११३.७८ | ७५.८६ |
| २४०१७७७७ (राज्य हिस्सा २४ %) | १२६.४२+(३०५.३३ पुरवणी मागणी) =४३१.७५ | ७५.८५ | ५०.५७ |
| एकूण | १०७९.३८ | १८९.६३ | १२६.४३ |
-------------------------------------------------------------------------------------------------------------------------------------
२. उपरोक्त प्रमाणे एकूण रु.१२६.४३ लाख (अक्षरी रुपये एक कोटी सव्वीस लाख त्रेचाळीस हजार
फक्त) इतका निधी प्रशासकीय विभागप्रमुख म्हणून प्रधान सचिव, पदुम विभाग यांना अर्थसंकल्पिय निधी
वितरण प्रणालीवर वितरीत करण्यात येत आहे. प्रकरणी नियंत्रण अधिकारी यांनी सदर तरतुद खर्च
करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम
तसेच वित्त विभागाच्या संदर्भाधीन दि. २४.०६.२०२१ व दि.१४.१०.२०२१ च्या शासन निर्णयांतील दिलेल्या
निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल,
लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता
प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य
क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी
क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन आदिवासी उपयोजना क्षेत्रात
पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि
आदिवासी उपयोजना बाह्य क्षेत्रात मात्र फक्त वैयक्तिक लाभाच्या योजना घेण्यात याव्यात.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१/प्र.क्र. ७ / कार्यासन.६
६. सदर शासन निर्णय वित्त विभागाच्या संदर्भाधीन क्र. १ येथील शासन निर्णयान्वये प्रशासकीय
विभागास प्रदान केलेल्या अधिकारात व अनौपचारिक संदर्भ क्र.७७/ व्यय-१४, दि.०८.०२.२०२२ अन्वये
दर्शविलेल्या सहमतीस अनसरुन निर्गमित करण्यात येत आहे.