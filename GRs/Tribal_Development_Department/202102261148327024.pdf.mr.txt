# Page 1
शैक्षणिक वर्ष २०२०-२१ मध्ये अनुसूचित जमातीच्या मुला-मुलींच्या शासकीय वसतीगृहामधील प्रवेश प्रक्रीया व डीबीटीबाबत.
महाराष्ट्र शासन
आदिवासी विकास विभाग,
शासन परिपत्रक क्र. शावगृ-२०२१/प्र.क्र.२१/का-१२
पहिला मजला, विस्तार इमारत,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दि. २५ फेब्रुवारी, २०२१.
वाचा : १. शालेय शिक्षण विभाग, शासन परिपत्रक क्र. संकीर्ण-२०२०/प्र.क्र.८६/एसडी-६, दि.१०.११.२०२०.
२. आदिवासी विकास विभाग, शासन परिपत्रक, क्र.शाआशा-२०२०/प्र.क्र.१२२/का.१३, दि.२०.११.२०२०.
३. शालेय शिक्षण विभाग, शासन परिपत्रक, क्र.संकीर्ण-२०२०/प्र.क्र.२०४/एसडी-६, दि.१८.०१.२०२१.
४. उच्च व तंत्र शिक्षण विभाग, शासन परिपत्रक, क्र.संकीर्ण-२०२१/प्र.क्र.६/का-विशि-३, दि.०३.०२.२०२१.
५. आदिवासी विकास विभाग, शासन परिपत्रक क्र.शाआशा-२०२०/प्र.क्र.१२२/का.१३, दि.०५.०२.२०२१.
६. आयुक्त, आदिवासी विकास आयुक्तालय, नाशिक यांचे पत्र क्र.शावगृ-२०२०/प्र.क्र.
/का.६(३), दि.०८.०२.२०२१.
प्रस्तावना :
संदर्भ क्र.१ येथील शासन परिपत्रकान्वये राज्यातील शाळा सुरक्षितपणे सुरू करण्यासंदर्भात मार्गदर्शक सुचना निर्गमीत करण्यात आलेल्या असून राज्यातील इयत्ता ९ वी ते इयत्ता १२ वीचे वर्ग दि.२३.११.२०२० पासून सुरू करून वसतीगृह व आश्रमशाळा विशेषत: आंतरराष्ट्रीय विद्यार्थ्यांचे वसतीगृह सुरू करण्यास शासनस्तरावरून मान्यता देण्यात आलेली आहे. त्यानुसार विभागाच्या संदर्भ क्र. २ येथील शासन परिपत्रकान्वये राज्यातील आदिवासी विकास विभागातंर्गत शासकीय व अनुदानित आश्रमशाळा, शासकीय वसतीगृह व एकलव्य निवासी शाळा शाळेतील इयत्ता ९ वी ते इयत्ता १२ चे वर्ग दि. ०१ डिसेंबर, २०२० पासून सुरक्षितपणे सुरू करण्याबाबत मार्गदर्शक सूचना निर्गमित करण्यात आल्या आहेत. संदर्भ क्र. ३ येथील शासन परिपत्रकान्वये राज्यातील सर्व शाळांमध्ये इयत्ता ५ वी ते इयत्ता ८ वीचे वर्ग दि.२७.०१.२०२१ पासून सुरू करण्यास मान्यता देण्यात
# Page 2
शासन परिपत्रक क्रमांकः शावगृ-२०२१/प्र.क्र.२१/का-१२
आलेली आहे. त्याच धर्तीवर विभागाच्या संदर्भ क्र. ५ येथील शासन परिपत्रकान्वये आदिवासी विकास विभागातंर्गत शासकीय व अनुदानित आश्रमशाळा, शासकीय वसतीगृह, नामांकित शाळा व एकलव्य निवासी शाळा यांमधील इयत्ता ५ वी ते इयत्ता ८ वीचे वर्ग दि. १५.०२.२०२१ पासून सुरू करण्यास मान्यता देण्यात आलेली आहे. त्याचप्रमाणे संदर्भ क्र. ४ येथील शासन परित्रकान्वये राज्यातील सर्व अकृषी विद्यापीठे, अभिमत विद्यापीठे, स्वयंअर्थसहाय्यीत विद्यापीठे व त्यांच्याशी संलग्नीत महाविद्यालयातील नियमित वर्ग दि.१५.०२.२०२१ पासून सुरू करण्यास मान्यता देण्यात आली आहे.
कोविड–१९ विषाणूच्या पार्श्वभूमीवर शासनामार्फत टप्प्याटप्प्याने शाळा तसेच महाविद्यालये सुरू करण्याबाबत निर्णय घेण्यात आला आहे. विभागाच्या कार्यरत ४८६ शासकीय वसतीगृहांमध्ये दरवर्षी सुमारे ५५,००० अनुसूचित जमातीची मुले-मुली प्रवेशित होत असतात. चालू शैक्षणिक वर्षातदेखील वसतीगृह प्रवेश सुरू झालेले आहेत व हळूहळू प्रवेशाची संख्या वाढत जाणार आहे.
अशा परिस्थितीत शासनाने कोविड-१९ संदर्भात संदर्भाधिन परिपत्रकान्वये वेळोवळी निर्गमित केलेल्या मार्गदर्शक तत्वे व ठरवून दिलेल्या सर्व नियमांचे पालन करून राज्यातील वसतीगृहे सुरू करण्याचा प्रस्ताव शासनाच्या विचाराधीन होता.
शासन परिपत्रक :
आदिवासी विकास विभागांतर्गत राज्यातील शासकीय वसतीगृहे व पंडीत दीनदयाल उपाध्याय स्वयम् योजनेंतर्गत विद्यार्थ्यांना खाली नमूद अटींच्या अधीन राहून प्रवेश घेण्यास मान्यता देण्यात येत आहे.
१. विभागाच्या संदर्भ क्र.२ आणि ५ ५ येथील शासन परिपत्रकान्वये राज्यातील आदिवासी विकास विभागांतर्गत इयत्ता ८ वी ते इयत्ता १२ वी पर्यंतच्या शाळा/वसतीगृहे सुरू करण्यास तसेच उच्च तंत्र शिक्षण विभागाच्या संदर्भ क्र. ४ येथील शासन परिपत्रकान्वये सर्व महाविद्यालये सुरू करण्याचा निर्णय घेण्यात आला आहे. त्यानुसार या सर्व अभ्यासक्रमांमध्ये प्रवेशित विद्यार्थ्यांना वसतीगृह प्रवेशाकरिता ऑनलाईन पद्धत राबविण्यास मान्यता देण्यात येत आहे.
२. सन २०२०-२१ हे शैक्षणिक वर्ष पूर्ण होण्यासाठी कालावधी कमी आहे. त्यामुळे सद्यस्थितीत २०२०-२१ या शैक्षणिक वर्षाकरिता वसतीगृह क्षमतेनुसार सर्व वसतीगृहांमध्ये इ.८ वी ते इ.१२ वी तसेच व्यावसायिक अभ्यासक्रमांच्या विद्यार्थ्यांना वसतीगृहात प्रवेश देण्याबाबत शासनाने सदंर्भाधिन परिपत्रकामध्ये नमूद केलेल्या मार्गदर्शक सूचनांचा अवलंब करून प्राधान्य देण्यात यावे. प्रवेश क्षमता नियमांचे पालन करून क्षमतेपेक्षा जास्त झाल्यास त्यांना पंडीत दीनदयाल उपाध्याय स्वयम् योजनेप्रमाणे डीबीटीद्वारे लाभ देण्यात यावा. याकरिता प्रकल्प अधिकारी यांनी आरोग्य विभाग व स्थानिक प्रशासन यांच्यामार्फत वेळोवेळी निर्गमित झालेल्या सूचनांचा अवलंब करूनच विद्यार्थ्यास वसतीगृहात राहण्यास परवानगी देण्याबाबत मान्यता देण्यात येत आहे.
पृष्ठ ३ पैकी २
# Page 3
शासन परिपत्रक क्रमांकः शावगृ-२०२१/प्र.क्र.२१/का-१२
३. सध्याची कोरोना संसर्गाची स्थिती पाहता विद्यार्थ्यांची सुरक्षितता विचारात घेऊन एकाच शहरातील / गावातील एकापेक्षा अधिक वसतीगृहे सुरू करताना गृहप्रमुख/गृहपाल यांचे नियंत्रण विद्यार्थ्यांवर ठेवण्यासाठी विविध अभ्यासक्रमाच्या विद्यार्थ्यांना एकाच वसतीगृहात ठेवण्याची स्थिती उद्भवल्यास तसे करण्यासही मान्यता देण्यात येत आहे.
४. प्रवेशित विद्यार्थ्यांला सन २०२०-२०२१ या शैक्षणिक वर्षात विद्यार्थ्याच्या महाविद्यालयीन प्रवेशाच्या दिनांकापासून स्वयम् योजनेचा लाभ मंजूर करण्यात यावा.