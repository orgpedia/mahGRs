# Page 1
आदिवासी घटक कार्यक्रमांतर्गत केंद्र पुरस्कृत प्रधानमंत्री मत्स्यसंपदा योजनेकरीता निधी वितरण.
( केंद्र हिस्सा - २४०५७७६८) (राज्य हिस्सा- २४०५७७७७)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.०७/ कार्यासन-६
मंत्रालय विस्तार, मुंबई-४०० ०३२
तारीख : १६ जुलै, २०२१.
वाचा : १) वि. वि. शासन परिपत्रक क्र. अर्थसं-२०२१/प्र.क्र.४८/ अर्थ-३, दि.२४.०६.२०२१.
२) कृषी व पदुम विभाग, नस्ती क्र.मत्स्यवि-२०२१/प्र.क्र.९४/पदुम-१४.
प्रस्तावना :
आदिवासी घटक कार्यक्रमांतर्गत कृषी व पदुम विभागामार्फत अंमलबजावणी करण्यात येत
असलेल्या केंद्र पुरस्कृत प्रधानमंत्री मत्स्यसंपदा योजनेंतर्गत अनुसूचित जमाती घटकासाठी केंद्र हिस्सा व
समरुप राज्य हिस्सा वितरीत करण्याबाबत पदुम विभागाकडून संदर्भाधीन क्र.२ अन्वये सादर करण्यात
आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ मधील मुख्य
लेखाशीर्ष २४०५, मत्स्यव्यवसाय मधील प्रधानमंत्री मत्स्यसंपदा योजनेसाठी सन २०२१-२२ च्या आर्थिक
वर्षाच्या उपलब्ध तरतुदींतून वित्त विभागाने मान्यता दिल्यानुसार अर्थसंकल्पीय तरतुदींच्या ६० टक्के
पुढीलप्रमाणे निधी वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी-२०२१/प्र.क्र.०७/कार्यासन.६
(रु. लाखात)
--------------------------------------------------------------------------------------------------------------------------------------------
| योजनेचे नाव | लेखाशिर्ष | केंद्र हिस्सा व राज्य हिस्सा | बाब | सन २०२१-२२ मधील अर्थसंकल्पीय तरतूद | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| प्रधानमंत्री मत्स्यसंपदा योजना | २४०५ ७७६८ | केंद्र हिस्सा ३६% | ३३, अर्थसहाय्य | १८९.६३ | ११३.७७८ |
| २४०१ ७७७७ | राज्य हिस्सा २४% | १२६.४२ | ७५.८५२ |
| एकूण | ३१६.०५ | १८९.६३ |
--------------------------------------------------------------------------------------------------------------------------------------------
२. उपरोक्त प्रमाणे एकूण रु.१८९.६३ लाख (अक्षरी रुपये एक कोटी एकोण्णव्वद लाख त्रेसष्ट हजार
फक्त) इतका निधी प्रशासकीय विभागप्रमुख म्हणून प्रधान सचिव, पदुम विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.२४.०६.२०२१ च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना बाह्य क्षेत्रात मात्र फक्त वैयक्तिक लाभाच्या योजना घेण्यात याव्यात.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१/प्र.क्र.०७/कार्यासन.६
६. सदर शासन निर्णय वित्त विभागाचा अनौपचारिक संदर्भ क्र.६३२/व्यय-१४, दि.०१.०७.२०२१ अन्वये दिलेल्या मान्यतेस अनसरुन निर्गमित करण्यात येत आहे.