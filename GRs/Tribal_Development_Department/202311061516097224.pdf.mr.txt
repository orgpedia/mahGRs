# Page 1
आदिवासी भागातील कु. दिलीप महादू गावित यांनी आशियाई पॅरा अॅथलॅटिक्स चॅम्पियनशिप स्पर्धेत स्पर्धेत मिळविलेल्या यशाबद्दल पारितोषिक देण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक: टिएसपी-२०२३/ प्र.क्र.१५९/ कार्यासन-६
मंत्रालय विस्तार, मुंबई-४०० ०३२
तारीख : १० नोव्हेंबर, २०२३.
वाचा : १) वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३.दि.१२.०४.२०२३.
२) अपर आयुक्त, आदिवासी विकास आयुक्तालय यांचे पत्र क्र.शाआशा-२०२३/प्र.क्र.२८/ का ६(१०)/७५६७, दि.०८.११.२०२३.
प्रस्तावना : सन २०२३ मध्ये चीन (हँगझाऊ) येथे पार पडलेल्या “४ थ्या आशियाई पॅरा अॅथलॅटिक्स चॅम्पियनशिप” या स्पर्धेत ४०० मीटर धावण्याच्या शर्यतीत तोरण डोंगरी, ता. सुरगाणा, जिल्हा नाशिक येथील दुर्गम आदिवासी भागातील कु. दिलीप महादू गावित याने सुवर्णपदक पटकावलेले आहे. त्या अनुषंगाने कु.दिलीप महादू गावित यांना प्रोत्साहन देण्यासाठी तसेच आदिवासी समाजासमोर आदर्श निर्माण करण्यासाठी रु.५.०० लाख एवढया रकमेचे पारितोषिक देण्याची बाब शासनाच्या विचाराधीन होती.
शासन निर्णय : सन २०२३ मध्ये चीन (हँगझाऊ) येथे पार पडलेल्या “४ थ्या आशियाई पॅरा अॅथलॅटिक्स चॅम्पियनशिप” या स्पर्धेत ४०० मीटर धावण्याच्या शर्यतीत तोरण डोंगरी, ता. सुरगाणा, जिल्हा नाशिक येथील दुर्गम आदिवासी भागातील कु. दिलीप महादू गावित याने सुवर्णपदक पटकावलेले आहे. त्या अनुषंगाने कु.दिलीप महादू गावित यांना प्रोत्साहन देण्यासाठी सन २०२३-२४ या आर्थिक वर्षात जनजाती उपयोजना क्षेत्राकरीता केंद्रवर्ती अर्थसंकल्प (लेखाशिर्ष २२२५ १७०४) योजनेंतर्गत असलेल्या रु.५०,०००/- ह्या अर्थसहाय्याच्या कमाल मर्यादेची अट शिथील करुन एक विशेष बाब म्हणून रु.५.०० लाख एवढया रकमेचे पारितोषिक देण्यास शासन मंजुरी देण्यात येत आहे.
२. आयुक्त, आदिवासी विकास, नाशिक यांनी रु.५.०० लाख (अक्षरी रुपये पाच लाख फक्त) एवढी रक्कम कोषागारातून काढून कु. दिलीप महादू गावित याला धनादेशाद्वारे अदा करावी. याकरीता आयुक्त, आदिवासी विकास, नाशिक यांना नियंत्रक अधिकारी म्हणून घोषित करण्यात येत आहे.
३. सदर खर्च मागणी क्र.टी-५ मुख्य लेखाशिर्ष २२२५, अनुसूचित जाती, अनुसूचित जमाती व इतर मागासवर्ग व अल्पसंख्यांक यांचे कल्याण योजना ७९६, जनजाति क्षेत्र उपयोजना (०१) (३४) जनजाती
# Page 2
शासन निर्णय क्रमांकः बीयुडी-२०२३/प्र.क्र.५/कार्यासन-६
उपयोजना क्षेत्राकरीता केंद्रवर्ती अर्थसंकल्प (लेखाशिर्ष २२२५ १७०४), बाब क्र. ५०, इतर खर्च या
लेखाशिर्षाखाली सन २०२३-२४ या आर्थिक वर्षात आयुक्त, आदिवासी विकास यांना वितरीत निधीतून भागविण्यात यावा.
५. सदर शासन निर्णय वित्त विभागाच्या संदर्भाधीन क्र.१ येथील शासन परिपत्रकान्वये प्रशासकीय विभागांना प्रदान केलेल्या अधिकारान्वये निर्गमित करण्यात येत आहे.
---------------------------------------------------------------------------------------
| ६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संकेताक २०२३११०६१५१६०९७२२४ असा आहे. सदर आदेश डिजीटल |
| स्वाक्षरीने साक्षांकित करुन काढण्यात येत आहे. |
---------------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने, RAJENDRA DEVARAM
BHAWARI
( राजेंद्र दे. भवारी ) कार्यासन अधिकारी, महाराष्ट्र शासन प्रत, १. मा. मंत्री, आदिवासी विकास यांचे खाजगी सचिव, मंत्रालय, मुंबई.
२. सचिव, आदिवासी विकास विभाग यांचे स्वीय सहायक, मंत्रालय, मुंबई.
३. आयुक्त, आदिवासी विकास, महाराष्ट्र राज्य, नाशिक.
४. अपर आयुक्त, आदिवासी विकास, नाशिक.
५. वित्त विभाग (अर्थसंकल्प- १९/ व्यय १४), मंत्रालय, मुंबई.
६. ग्रंथपाल, महाराष्ट्र विधानमंडळ सचिवालय, ५ वा मजला, विधानभवन, मुंबई.
७. महालेखापाल (लेखापरिक्षा)/(लेखा व अनुज्ञेयता), महाराष्ट्र १/२, मुंबई/नागपूर.
८. कार्यासन क्र. ९, आदिवासी विकास विभाग, मंत्रालय, मुंबई - ४०० ०३२.
९. निवड नस्ती (का.६), आदिवासी विकास विभाग.
पृष्ठ २ पैकी २