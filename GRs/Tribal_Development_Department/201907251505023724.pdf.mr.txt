# Page 1
राज्यातील आदिवासी भागात राबविण्यात येणाऱ्या विविध योजनांचा आढावा घेण्यासाठी श्री. विवेक पंडीत, माजी विधानसभा सदस्य यांच्या अध्यक्षतेखाली गठीत केलेल्या समितीमध्ये सदस्याचा समावेश करण्याबाबत
महाराष्ट्र शासन
आदिवासी विकास विभाग
शासन निर्णय क्र. आविवि-२०१९/प्र.क्र.३१ (भाग-२)/का.०९
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : २५ जुलै, २०१९
संदर्भ १.शासन निर्णय, महिला व बाल विकास विभाग, क्र.एबावि-२०१९/प्र.क्र.०१/का-६, दि. २८ जानेवारी, २०१९.
२. शासन पत्र, क्रमांक क्र.आविवि-२०१९/प्र.क्र.३१/का.०९, दि. १२ मार्च, २०१९ अन्वये निर्गमित केलेले दि. २१ फेब्रुवारी, २०१९ रोजीच्या बैठकिचे इतिवृत्त.
प्रस्तावना : राज्यात आदिवासी भागात राबविण्यात येणाऱ्या सर्व योजनांचा आदिवासी बांधवांच्या जीवनमानात आतापर्यंत कशाप्रकारे परिणाम झालेला आहे, त्यांच्या जीवनमानात अमुलाग्र बदल घडून आणण्यासाठी कोणत्या उपाययोजना प्रभावीपणे राबविता येतील, याबाबत शासनास शिफारस करण्यासाठी श्री. विवेक पंडीत, माजी विधानसभा सदस्य यांच्या अध्यक्षतेखाली १६ सदस्यांची आढावा समिती संदर्भ क्रमांक १ येथील शासन निर्णयान्वये गठीत करण्यात आली आहे.
२. सदर समितीची प्रथम बैठक दि.२१.०२.२०१९ रोजी, मंत्रालय, मुंबई येथे पार पडली. सदर बैठकीत आदिवासी बांधवाकरिता स्थानिक रोजगार उपलब्धतेसाठी शासकीय योजनांची अंमलबजावणी प्रभावीपणे व्हावी याकरीता आढावा समितीत १) प्रधान सचिव, कृषी विभाग, २) आयुक्त, महात्मा गांधी राष्ट्रीय ग्रामीण रोजगार हमी योजना, महाराष्ट्र राज्य, नागपूर व ३)प्रधान मुख्य वन संरक्षक, महाराष्ट्र राज्य, नागपूर यांचा सदस्य म्हणून समावेश करण्याचा निर्णय झाला आहे. तसेच श्री. जगदीश पाटील, सेवा निवृत्त विभागीय आयुक्त, कोकण विभाग यांचा पारधी समाजाच्या समस्यांचा व डॉ. के. आर. सोनपूरे यांना विदर्भातील दुर्गम भागातील आदिवासी समाजाच्या आरोग्याबाबतचा अनुभव आहे. त्यांच्या अनुभवांचा उपयोग राज्यस्तरीय आढावा समितीला होवू शकतो. यास्तव त्यांची सदर समिती मध्ये विशेष निमंत्रित सदस्य म्हणून नियुक्ती करण्याची बाब शासनाच्या विचाराधीन होती.
शासन निर्णय: श्री.विवेक पंडीत, माजी विधानसभा सदस्य यांच्या अध्यक्षतेखाली संदर्भ क्रमांक १ येथील शासन निर्णयान्वये गठीत आढावा समितीमध्ये आता १) प्रधान सचिव, कृषी विभाग, मंत्रालय, मुंबई, २) आयुक्त, महात्मा गांधी, राष्ट्रीय ग्रामीण रोजगार हमी योजना, महाराष्ट्र राज्य, नागपूर व ३) प्रधान मुख्य वन संरक्षक, महाराष्ट्र राज्य, नागपूर यांचा सदस्य म्हणून समावेश करण्यात येत आहे. तर १) श्री. जगदिश पाटील, सेवा निवृत्त, विभागिय आयुक्त व डॉ. के. आर सोनपुरे, सदस्य सचिव, मुख्यमंत्री वैद्यकिय सहायता कक्ष यांची विशेष निमंत्रित सदस्य म्हणून नियुक्ती करण्यात येत आहे.
# Page 2
शासन निर्णय क्रमांकः आविवि-२०१९/प्र.क्र.३१(भाग-२)/का. ०९
# Page 3