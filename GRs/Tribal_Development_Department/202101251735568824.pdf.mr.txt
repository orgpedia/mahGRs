# Page 1
आदिवासी विकास विभागातील शासकीय आश्रमशाळा व वसतिगृहे यांची बांधकामे Hybrid Annuity तत्वावर करणेबाबत सुसाध्यता तपासणेकामी समिती गठीत करणेबाबत..
महाराष्ट्र शासन
आदिवासी विकास विभाग
शासन निर्णय क्र. हाॲमॉ २०२१/प्र.क्र.१२/बांव्यक
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:२५/०१/२०२१
संदर्भ : १) केंद्र शासनाचे परिपत्रक क्र. NH-२४०२८/१४/२०१४-H (Vol-II), दि.९ फेब्रुवारी, २०१६ २) सा.बां.विभाग, शासन निर्णय क्र. योजना-२०१६/प्र.क्र.१६५/नियोजन-१अ, दिनांक २९ नोव्हेंबर, २०१६
प्रस्तावना:
अनुसूचित जमातीच्या विद्यार्थी/विद्यार्थिनींना प्राथमिक, माध्यमिक, उच्च माध्यमिक व उच्च शिक्षण घेणे सोयीचे व्हावे यासाठी आदिवासी विकास विभागामार्फत जनजाति क्षेत्र उपयोजनेखाली
शासकीय आश्रमशाळा व वसतिगृह योजना आदिवासी उपयोजना क्षेत्र व आदिवासी उपयोजना बाहयक्षेत्रामध्ये राबविण्यात येते. या योजनेतर्गंत तालुका, जिल्हा व विभाग स्तरावर विविध ठिकाणी आदिवासी शासकीय आश्रमशाळा व शासकीय वसतिगृह कार्यरत आहेत.
२. सद्य:स्थितीत राज्यात एकूण ५०२ शासकीय आश्रमशाळा व ४९१ शासकीय वसतिगृहे मंजूर आहेत. काही शासकीय आश्रमशाळा व वसतिगृहे शासकीय इमारतीत व काही भाडयाच्या इमारतीत सुरु आहेत. राज्यात एकूण ५९ शासकीय आश्रमशाळा व ३२१ शासकीय वसतिगृहे भाडयाच्या इमारतीत सुरु आहे. या ठिकाणी शासकीय जमीन उपलब्ध झाल्यास बांधकाम अर्थसंकल्पातून मंजूर करुन सुरु करण्यात येते. शासकीय आश्रमशाळा करिता २४ ठिकाणी व वसतिगृहांकरिता १२६ ठिकाणी शासकीय जमीन उपलब्ध आहेत.
३. शासकीय वसतिगृह व आश्रमशाळा इमारतीच्या बांधकामासाठी मुख्य अडचण ही जागेसह दरवर्षी मंजूर करण्याच्या नवीन बांधकामासाठी निधीच्या अभावाची मर्यादा आहे.
प्रत्येक वर्षी अर्थसंकल्पीय कामांची दिनांक ३१ मार्च रोजीची उर्वरित किंमत पुढील वर्षात प्रस्तावित वार्षिक तरतूदीतून वजा करुन शिल्लक असलेल्या रकमेच्या दीड पट किंमतीची कामे
# Page 2
शासन निर्णय क्रमांकः हाॲमॉ २०२१/प्र.क्र.१२/बांव्यक
प्रशासकीय मान्यतेकरिता मंजूरीस पात्र असते. यामुळे नवीन कामे उपलब्ध तरतुदीतून मंजूर करण्यास मर्यादा असते.
४. उपलब्ध निधीमधून इमारतींची नवीन कामे, त्या इमारतींची देखभाल दुरुस्तीसह करता येणे शक्य व्हावे याकरिता राज्यातील रस्त्यांचा सर्वांगीण विकास करण्याकरिता मोठया प्रमाणात रस्ते
सुधारणा करण्याकरिता केंद्रशासनाच्या तसेच राज्य शासनाच्या Hybrid Annuity Model धर्तीवर आदिवासी विभागातील शासकीय आश्रमशाळा / वसतिगृह इमारती बांधकामाकरिता Hybrid Annuity योजना कार्यान्वित करण्याची बाब शासनाच्या विचाराधीन आहे.
शासन निर्णय :
राज्यातील आदिवासी विभागातील आश्रमशाळा व वसतिगृहांच्या बांधकामाकरिता सन
२०२१-२२ पासून रस्ते बांधकामाकरिता केंद्रशासनाच्या तसेच राज्य शासनाच्या Hybrid Annuity Model धर्तीवर सद्य:स्थितीत ज्या ठिकाणी शासकीय जमीन उपलब्ध आहे व प्रशासकिय मान्यता न
मिळालेल्या ठिकाणी Hybrid Annuity योजना कार्यान्वित करण्याकरिता सुसाध्यता तपासणेकामी खालीलप्रमाणे समिती गठीत करण्यात येत आहे :
------------------------------------------------------------------------
| अ.क्र. | अधिका-याचे नाव | पदनाम |
| १. | सचिव, आदिवासी विकास विभाग, मंत्रालय | अध्यक्ष |
| २. | आयुक्त, आदिवासी विकास, नाशिक | सदस्य |
| ३. | सह सचिव, आदिवासी विकास विभाग, मंत्रालय | सदस्य |
| ४. | सह सचिव,वित्त विभाग, मंत्रालय | सदस्य |
| ५. | श्री. सु.ना.शिंदे, उप सचिव, आदिवासी विकास विभाग, मंत्रालय | सदस्य |
| ६. | श्री. ल.गो. ढोके, उप सचिव, आदिवासी विकास विभाग, मंत्रालय | सदस्य |
| ७ | उप सचिव (इमारती), सा.बां.विभाग, मंत्रालय | सदस्य |
| ८. | मुख्य अभियंता, बांधकाम व्यवस्थापन कक्ष, आ.वि.वि मंत्रालय | सदस्य सचिव |
------------------------------------------------------------------------
उपरोक्त समितीने याबाबतची सुसाध्यता तपासून आपला अहवाल १५ दिवसांत शासनास
सादर करावा.
पृष्ठ ३ पैकी २
# Page 3
शासन निर्णय क्रमांकः हाॲमॉ २०२१/प्र.क्र.१२/बांव्यक