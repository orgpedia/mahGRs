# Page 1
दि.२६ मे, २०२० रोजीच्या शासन निर्णयाचा अभ्यास करण्यासाठी समिती गठीत करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक- आविमं २०१५/प्र.क्र.१६२/का.३
मंत्रालय (विस्तार), मुंबई ४०० ०३२.
दिनांक : २१ सप्टेंबर, २०२०
वाचा :
आदिवासी विकास विभाग, शासन निर्णय क्र. आविमं - २०२०/प्र.क्र.३९/का.३, दि.२६.०५.२०२०.
प्रस्तावना : अनुसूचित जमाती व इतर पारंपारिक वन निवासी (वनहक्क मान्यता) अधिनियम २००६ व
नियम, २००८ सुधारणा नियम, २०१२ च्या अनुषंगाने दि. ३.०७.२०२० रोजी मा.राज्यपाल महोदयांच्या
अध्यक्षतेखाली राजभवन मुंबई येथे बैठक आयोजित करण्यात आली होती. सदर बैठकीत अनुसूचित
क्षेत्रातील तेंदू संकलन व त्याच्या व्यवस्थापनासाठी ग्रामपंचायतीमार्फत ग्रामसभांना खेळते भागभांडवल
उपलब्ध करुन देण्याच्या शासन निर्णय, आदिवासी विकास विभाग/कार्या-३, दि.२६.०५.२०२० मुळे
अनुसूचित जमाती व इतर पारंपारिक वन निवासी(वनहक्कमान्यता) अधिनियम २००६ व नियम, २००८
सुधारणा नियम, २०१२ मधील तरतुदींचे उल्लंघन होते अथवा कसे याबाबत अभ्यास करण्यासाठी
समिती गठीत करण्याचे निदेश मा. राज्यपाल यांनी दिलेले आहेत.
शासन निर्णय :
दि. ०३ जुलै, २०२० रोजीच्या बैठकीमध्ये मा. राज्यपाल महोदयांनी दिलेल्या निर्देशानुसार
दि.२६ मे, २०२० रोजीच्या शासन निर्णयाचा अभ्यास करण्यासाठी खालीलप्रमाणे समिती गठीत
करण्यात येत आहे.
१. आयुक्त, आदिवासी संशोधन व प्रशिक्षण संस्था, पुणे. अध्यक्ष २. प्रकल्प अधिकारी, एकात्मिक प्रकल्प कार्यालय, धारणी. सदस्य ३. प्रकल्प अधिकारी, एकात्मिक प्रकल्प कार्यालय, जव्हार. सदस्य ४. उप सचिव, विधी व न्याय विभाग, मंत्रालय. सदस्य ५. सह संचालक, आदिवासी संशोधन व प्रशिक्षण संस्था, पुणे. सदस्य सचिव
# Page 2
शासन निर्णय क्रमांकः आविमं २०१५/प्र.क्र.१६२/का.३
उपरोक्त समितीने दि.२६.०५.२०२० रोजीच्या शासन निर्णयान्वये स्थापन केलेल्या समितीच्या
माध्यमातून ग्रामपंचायतीमार्फत ग्रामसभांना खेळते भांडवल उपलब्ध करुन देण्याच्या तरतुदीमुळे
अनुसूचित जमाती व इतर पारंपारिक वन निवासी (वनहक्कमान्यता) अधिनियम २००६ व नियम, २००८
सुधारणा नियम, २०१२ मधील तरतुदींचे उल्लंघन होते अथवा कसे याबाबतचा आपला अहवाल १५
दिवसांत शासनास सादर करावा.