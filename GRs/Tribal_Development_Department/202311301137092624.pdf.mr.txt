# Page 1
शासकिय आश्रमशाळेतील विद्यार्थ्यांना नास्ता, दोन वेळचे जेवण व अल्पोपहार पुरविण्याकरिता सेंट्रल किचन तसेच सेमी सेंट्रल किचन कार्यान्वित करण्यासाठी समिती गठीत करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक : शाआशा - २०२१/प्र.क्र.४०/का-१३
मंत्रालय विस्तार, मुंबई - ४०० ०३२.
दिनांक :- १४ डिसेंबर,२०२३.
वाचा : १. सार्वजनिक बांधकाम विभाग, शासन निर्णय क्र. खाक्षेस-२०१८/प्र.क्र.७५/रस्ते-९अ, दिनांक - २५ जानेवारी, २०१९ २. आदिवासी विकास विभाग,शासन निर्णय क्र. केंद्रीय -२०१९/प्र.क्र.३५/का.१९, दिनांक -१६ फेब्रुवारी, २०२१.
३. आदिवासी विकास विभाग, शासन ज्ञापन क्र. शाआशा-२०२२/प्र.क्र.११/का.२ दिनांक- ४ मार्च, २०२२.
४. मुख्य अभियंता, बांधकाम व्यवस्थापन कक्ष, आदिवासी विकास विभाग, मंत्रालय, मुंबई यांचे पत्र क्रमांक : मुअ/बांव्यक/आविवि/२०२३/८०८, दिनांक- ३१ जुलै, २०२३.
शासन निर्णय :
केंद्र शासनाच्या २७५ (१) व विशेष केंद्रीय संस्थाच्या निधीतून राज्यातील शासकिय आश्रमशाळा, वसतिगृहातील विद्यार्थी व एकलव्य निवासी शाळेतील विद्यार्थी यांच्यासाठी १५ सेमी मध्यवर्ती स्वयंपाक गृह व ४ मध्यवर्ती स्वयंपाक गृह बांधणेस मंजूरी प्राप्त झालेली आहे. त्यानुसार सदर स्वयंपाकगृहांकरिता संदर्भ क्र. २ येथील निर्णयान्वये सुधारित मार्गदर्शक तत्वे विहीत केली आहेत. प्रस्तुत स्वयंपाकगृहांची बांधकामे करण्यासाठी संदर्भ क्र. ३ येथील दिनांक ०४ मार्च, २०२२ रोजीच्या शासन ज्ञापनान्वये प्रशासकीय मान्यता प्रदान करण्यात आलेली असून सदरील बांधकामे राज्य शासनाच्या निधीतून आदिवासी विकास विभागाच्या बांधकाम कक्षामार्फत करण्यात येत आहेत. प्रस्तुतची कामे प्रगतीपथावर असून अंतिम टप्प्यात आहेत.
२. आदिवासी विकास विभागांर्तगत ४९७ शासकीय आश्रमशाळा कार्यरत असून त्यामध्ये सुमारे २,००,००० इतके विद्यार्थी शिक्षण घेत आहेत. सदरील आश्रमशाळा निवासी असून या आश्रमशाळेत शिक्षण घेत असलेल्या अनुसूचित जमातीचे विद्यार्थ्यांना शासनामार्फत मोफत गणवेश, शैक्षणिक साहित्य, शिक्षण, निवास व व जेवणाची व्यवस्था करण्यात येत आहे. सद्यस्थितीत एकात्मिक आदिवासी विकास प्रकल्प, डहाणू, नाशिक, जव्हार, नंदुरबार व घोडेगांव या ५ प्रकल्पांतर्गत असलेल्या मध्यवर्ती स्वयंपाकगृहांमार्फत त्यांच्या परिसरातील शासकीय आश्रमशाळेतील सुमारे ७८००० विद्यार्थ्यांना सकाळी नास्ता, दोन वेळचे जेवण व अल्पोपहार पुरविण्यात येत आहे. उक्त मध्यवर्ती स्वयंपाकगृहांशी संलग्न असलेल्या शासकीय आश्रमशाळा वगळता अन्य शासकीय आश्रमशाळेत स्वयंपाकी, कामाठी, यांच्या मदतीने जेवण तयार करण्यात येत असून त्याकरिता आवश्यक अन्नधान्य, कडधान्य व इतर किराणा, मसाले इत्यादी ई निविदेद्वारे खरेदी करुन पुरवठा करण्यात येत आहे. सदरील शासकीय आदिवासी आश्रमशाळेतील विद्यार्थ्यांना देखील उपरोक्तप्रमाणे मध्यवर्ती स्वयंपाकगृहाच्या माध्यमातून सकाळी नास्ता, दोन वेळचे
# Page 2
शासन निर्णय क्रमांक: शाआशा-२०२१/प्र.क्र.४०/का-१३
जेवण व अल्पोपहार पुरविणे आवश्यक आहे. त्यामुळे सेंट्रल किचन तसेच सेमी सेंट्रल किचन कार्यान्वित होणेकरिता मुख्य अभियंता यांनी संदर्भ क्र. ४ येथील दिनांक ३१ जुलै, २०२३ रोजीच्या पत्रान्वये प्रस्तावित केल्यानुसार ४ सेंट्रल किचन तसेच १३ सेमी सेंट्रल किचन इमारतींमध्ये स्वयंपाकासाठी आवश्यक साधनसामुग्री/ यंत्रसामुग्री उपलब्ध करण्यासाठी पूर्वतयारी करणे, प्रस्तुत सेंट्रल किचन व सेमी सेंट्रल किचनसाठी यंत्रसामुग्रीची आवश्यकता, मांडणी आराखडा, अंदाजपत्रक आणि निविदा प्रपत्र मंजूर करणे व निविदा स्विकृतीसाठी शिफारस करणे इत्यादिकरिता खालीलप्रमाणे समिती गठीत करण्यात येत आहे.
------------------------------------------------------------------------------------------
| अ.क्र. | अधिकारी / कर्मचाऱ्याचे नाव / पदनाम | पदनाम |
| १ | मुख्य अभियंता, बांधकाम व्यवस्थापन कक्ष, आदिवासी विकास  |  विभाग, मंत्रालय, मुंबई | अध्यक्ष |
| २ | सह/उप सचिव (का. १३), आदिवासी विकास विभाग, मंत्रालय, मुंबई | सह अध्यक्ष |
| ३ | सह/उप सचिव (का. १९), आदिवासी विकास विभाग, मंत्रालय, मुंबई | सदस्य |
| ४ | अपर आयुक्त (मुख्यालय) आदिवासी विकास आयुक्तालय, नाशिक | सदस्य |
| ५ | अधीक्षक अभियंता, सार्वजनिक बांधकाम ( आदिवासी विकास) मंडळ नाशिक व नागपुर | सदस्य |
| ६ | टाटा ट्रस्ट फाउंडेशनचे प्रतिनिधी ( तांत्रिक सल्लागार ) | निमंत्रित सदस्य |
------------------------------------------------------------------------------------------
३. उपरोक्त समितीची कार्यकक्षा पुढीलप्रमाणे राहील.
(i) सदर शासन निर्णयासोबत परिशिष्ट "अ" मधील ४ सेंट्रल किचन व १३ सेमी सेंट्रल किचनसाठी सल्लागाराने प्रस्तावित केलेली साधन / यंत्र सामुग्री यांची क्षमता (Capacity) व दर्जा विनिर्देश (Standards Specification) पडताळणी / तपासुन आवश्यकतेनुसार बदल सुचवून / दुरुस्ती करुन त्यास सर्वसाधारण मंजुरी देणे.
(ii) सल्लागाराकडुन उपरोक्त मंजुरीप्रमाणे यंत्र / साधन सामुग्री व अनुषांगिक बार्बीसाठी प्राप्त झालेल्या सविस्तर अंदाजपत्रकातील बाबींचे सर्वसाधारण दर व परिमाण यांची छाननी करून सविस्तर अंदाजपत्रकास तांत्रिक मान्यता देणे.
(ii).उपरोक्त ठिकाणी यंत्र / सामुग्री पुरवठा करुन कार्यान्वित करण्यासाठी सल्लागाराकडुन प्राप्त निविदा प्रपत्रातील निविदा पूर्व अर्हता (Pre Qualification Criteria) साधन / यंत्र सामुग्री बार्बीचे वर्णन, दर्जा, विनिर्देश तसेच निविदा पश्चात अर्हता (Post Qualification Criteria) इ. आवश्यक बाबी तपासुन त्यास मान्यता देणे.
पृष्ठ ५ पैकी २
# Page 3
शासन निर्णय क्रमांकः शाआशा-२०२१/प्र.क्र.४०/का-१३
(iv) प्राप्त झालेल्या निविदांचा छाननी अहवाल सल्लागाराकडुन प्राप्त झाल्यानंतर त्यांची पडताळणी करुन त्या प्रस्तावास व निविदेस मान्यता देणेसाठी शासनास शिफारस करणे.
४. उपरोक्त समितीमार्फत काही विशिष्ठ क्षेत्रातील तज्ञ व्यक्तींना बैठकीस बोलवावयाचे झाल्यास त्यांना विशेष निमंत्रित म्हणून बैठकीस आमंत्रित करता येईल.
# Page 4
# Page 5