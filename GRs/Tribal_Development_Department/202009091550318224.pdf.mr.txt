# Page 1
राज्यात उद्भवलेल्या कोरोना विषाणूच्या प्रादुर्भावाच्या पार्श्वभूमीवर अनुसूचित जमातीच्या कुटूंबियांना सहाय्य करण्यासाठी खावटी अनुदान योजना १ वर्षासाठी (सन २०२०-२१) सुरु करण्याबाबत.
महाराष्ट्र शासन
आदिवासी विकास विभाग,
शासन निर्णय क्र. खाअयो-२०२०/प्र.क्र.३७/का.३.
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०९ सप्टेंबर, २०२०.
वाचा-: (१) आदिवासी विकास विभाग, शासन निर्णय क्र.खाकवा-२००४/प्र.क्र.९६/भाग-२/का-८, दि.२०.०७.२००४.
(२) आदिवासी विकास विभाग, शासन निर्णय क्र.खाकवा-२००५४/प्र.क्र.८०/का-८, दि.२४.०६.२००५.
(३) आदिवासी विकास विभाग, शासन निर्णय क्र.खाकवा-२००४/प्र.क्र.९६/का-८, दि.०९.०८.२००५.
(४) आदिवासी विकास विभाग, शासन निर्णय क्र.खाकवा-२००६/प्र.क्र.९६/का-८, दि.१९.०५.२००६.
(५) आदिवासी विकास विभाग, शासन निर्णय क्र.खाकवा-२००७/प्र.क्र.८२/का-८, दि.०६.०६.२००७.
(६) आदिवासी विकास विभाग, शासन निर्णय क्र.खाकवा-२००८/प्र.क्र.६२/का-८, दि.२२.०४.२००८.
(७) आदिवासी विकास विभाग, शासन निर्णय क्र.खाकवा-२००७/प्र.क्र.१३९/का-८, दि.१९.०६.२००९.
(८) आदिवासी विकास विभाग, शासन निर्णय क्र.खाकयो-२०१८/प्र.क्र.१५/का-३, दि.०६.०६.२०१९.
(९) व्यवस्थापकीय संचालक, आदिवासी विकास महामंडळ, नाशिक यांचा अहवाल दि.०९.०४.२०२०.
(१०) आयुक्त, आदिवासी विकास यांचे पत्र दिनांक, २२ एप्रिल, २०२० (११) व्यवस्थापकीय संचालक, आदिवासी विकास महामंडळ, नाशिक यांचे क्र. आविम/विप/खावटी अनुदान/१६३७/२०, दि.२७ मे, २०२० चे पत्र.
प्रस्तावना-:
राज्य शासनाने शेतकरी, आर्थिकदृष्टया दुर्बल व अनुसूचित जमातीच्या कुटूंबियांना आर्थिक सहाय्य देण्याची संवेदनशिल भुमिका नेहमीच घेतलेली आहे. त्याचाच एक भाग म्हणुन दरवर्षी पावसाळयात माहे जून ते सप्टेंबर या कालावधीत रोजगार उपलब्ध होत नाही म्हणून आर्थिक विवंचनेतुन अनुसूचित जमातीच्या कुटूंबियांची उपासमार होऊ नये म्हणून सन १९७८ पासून खावटी कर्ज योजना राज्यशासनाकडून सुरु करण्यात आली. सदर योजना महाराष्ट्र राज्य सहकारी आदिवासी विकास महामंडळ मर्यादित, नाशिक यांचेमार्फत राबविली जात असे. त्यासाठी राज्य शासनाकडून आदिवासी विकास महामंडळास निधी उपलब्ध करुन दिला जात असे.
सन १९७८ ते २०१३ पर्यंत राबविण्यात आलेल्या खावटी कर्ज योजनेंतर्गत अनुसूचित जमातीच्या कुटूंबातील संख्येनुसार ४ युनिटपर्यंत रु.२,०००/-, ५ ते ८ युनिटपर्यंत रु.३,०००/-, ८ युनिटच्या पुढे रक्कम रु.४,०००/- यानुसार वाटप करण्यांत येत होते. खावटी कर्ज योजनेंतर्गत कर्जाचे वाटप ५० टक्के वस्तुरुपात व ५० टक्के रोख स्वरुपात करण्यात येत होते ज्यामध्ये ७० टक्के कर्ज व ३० टक्के अनुदान असे योजनेचे स्वरुप होते.
# Page 2
शासन निर्णय क्रमांकः खाअयो-२०२०/प्र.क्र.३७/का.३.
दिनांक २८ जून,२०१३ रोजीच्या शासन निर्णयान्वये दिनांक २० जुलै, २००४ रोजीच्या शासन निर्णयातील ५० टक्के वस्तुरुपात व ५० टक्के रोख स्वरुपात यामध्ये बदल करून १०० टक्के रोख स्वरुपात खावटी कर्ज योजना राबविण्याचा निर्णय घेण्यात आलेला होता. रोख स्वरुपातील रक्कम ही लाभार्थी कुटुंबातील महिलेच्या नावाने राष्ट्रीयकृत बँकेमध्ये खाते उघडून आरटीजीएस द्वारे भरण्यात यावे अशा सूचना देण्यात आल्या होत्या.
दिनांक २२ मार्च, २०२० पासून कोराना महामारीचा प्रादुर्भाव रोखण्यासाठी संपुर्ण देशामध्ये लॉकडाऊन लागू करण्यात आलेला आहे. परंतु लॉकडाऊनमुळे कामे बंद असल्यामूळे अनुसूचित जमातीच्या कुटूंबियांसमोर बेरोजगारीचा प्रश्न निर्माण झालेला आहे. रेल्वे, सार्वजनिक बस वाहतुक व खाजगी वाहतूक बंद असल्याने अनुसूचित जमातीच्या कुटुंबास अन्नधान्याची उपलब्धता व त्यांच्या रोजगाराचा प्रश्न निर्माण झालेला आहे. सद्य:स्थितीत अनलॉकची प्रक्रीया सुरू आहे, परंतु त्याअंतर्गत दळणवळणाच्या साधनांची मर्यादा व कमी रोजगाराची उपलब्धता या गोष्टींचा विचार करता अशा आपातकालीन परिस्थितीमध्ये अनुसूचित जमातीच्या कुटूंबियाना न्याय देण्याच्या दृष्टीने राज्य शासनाने त्वरीत पावले उचलून अनुसूचित जमातीच्या कुटूंबियांना मदत करावी व त्यासाठी सन २०१३-१४ पासनू बंद असलेली खावटी योजना पुनर्जिवित करण्याची मागणी मा. लोकप्रतिनिधींनी महामंडळ व शासनास केलेली आहे. त्यानुषंगाने खावटी योजना पुनर्जिवित करण्यासंदर्भात आदिवासी विकास महामंडळ यांनी दिनांक ९ एप्रिल, २०२०, २७ एप्रिल, २०२०, तसेच आयुक्त, आदिवासी विकास, नाशिक यांनी दिनांक २१ एप्रिल, २०२० रोजी शासनास प्रस्ताव सादर केलेला आहे.
त्याअनुषंगाने खावटी योजना पुनर्जिवित करण्याचा प्रस्ताव मा. मंत्रीमंडळास सादर करण्यात येऊन दिनांक १२ ऑगस्ट, २०२० रोजीच्या बैठकीमध्ये त्यास मान्यता प्राप्त झालेली आहे. त्याअनुषंगाने खावटी योजना पुनर्जिवित करण्याबाबतचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय -:
दि.२८ जून, २०१३ रोजीच्या शासन निर्णयान्वये खावटी कर्जाचे वाटप हे १०० टक्के रोख स्वरुपात करण्यात आलेले होते. सध्या कोविड विषाणुमुळे निर्माण झालेली आपात्कालीन परिस्थितीमध्ये अनुसूचित जमातीच्या कुटूंबियांना मदत देण्यासाठी १०० टक्के रोखीने खावटी कर्ज वाटप करण्याच्या निर्णयातून सुट देऊन ही योजना १०० टक्के अनुदानित योजना १ वर्षासाठी (सन २०२०-२१) पुनश्च सुरू करण्यास व या योजनेचा लाभ ५० टक्के रोख व ५० टक्के वस्तु अनुदान स्वरुपात देण्यास मान्यता देण्यात येत आहे.
२. खावटी अनुदान योजनेंतर्गत अनुसूचित जमातीच्या कुटूंबिंयाना रु.४,०००/- (रुपये चार हजार फक्त) प्रति कुटूंब अनुदान ज्यामध्ये रु.२,०००/- किंमतीचे वस्तु स्वरुपात वाटप व रु.२,०००/- इतकी रक्कम त्यांच्या बँक/डाक खात्यात वितरीत करण्यास मान्यता देण्यात येत आहे.
पृष्ठ ९ पैकी २
# Page 3
शासन निर्णय क्रमांकः खाअयो-२०२०/प्र.क्र.३७/का.३.
३. खावटी अनुदान योजनेची अंमलबजावणी महाराष्ट्र राज्य सहकारी आदिवासी विकास महामंडळ मर्यादित, नाशिक यांच्यामार्फत करण्यांत येईल. खावटी अनुदान योजनेंतर्गत खालील लाभार्थ्यांना लाभ अनुज्ञेय राहील. या लाभार्थी संख्येमध्ये सर्वेक्षण व यादी तयार करताना ५ टक्के लाभार्थी कमी अधिक होऊ शकतील, त्यानुसार नियोजन करण्यास मान्यता देण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------
| अ.क्र. | तपशिल | कुंटूब संख्या |
| १ | मनरेगावर एक दिवस कार्यरत असलेले आदिवासी मजूर (दि. १ एप्रिल, २०१९ ते ३१ मार्च, २०२० या कालावधीत ) | ४,००,००० |
| २ | आदिम जमातीची सर्व कुटूंबे | २,२६,००० |
| ३ | पारधी जमातीची सर्व कुटूंबे | ६४,००० |
| OC ४ | जिल्हाधिकारी यांच्या सल्ल्याने प्रकल्प अधिकारी यांनी निश्चित केलेली गरजू आदिवासी कुटूंबे ज्या मध्ये परितकत्या, घटस्पोटीत महिला, विधवा, भुमीहिन शेतमजूर, अपंग व्यक्ति असलेले कुटुंब, अनाथ मुलांचे संगोपन करणारे कुटुंब. | ३,००,००० |
| ५ | वैयक्तिक वनहक्क प्राप्त झालेली वनहक्कधारक कुटूंबे. | १,६५,००० |
| एकूण | ११,५५,००० |
--------------------------------------------------------------------------------------------------------------------------------------------------------------------------------------------------------------------------------------
४. खावटी अनुदान योजना ही अनुसूचित जमातीच्या कुटूंबियांच्या लाभार्थ्यांसाठी १०० टक्के अनुदान म्हणून राबविली जाईल. त्याअंतर्गत वरील नमूद लाभार्थी कुटूंबियांना रु.४,०००/ (रुपये चार हजार फक्त) इतका लाभ अनुज्ञेय राहील. यामध्ये ५० टक्के हे वस्तुरुपाने, तर ५० टक्के हे रोखस्वरुपात लाभार्थी कुटूंबांना वितरीत करण्यांत येईल. या योजनेसाठी लाभार्थ्यांची संगणकीकृत माहिती प्रणाली तयार करुन रु.२,००० /- (रुपये दोन हजार फक्त) एवढी रक्कम त्यांच्या राष्ट्रीयकृत बँकेमार्फत/डाक खात्यामार्फत थेट लाभार्थ्यांच्या बँक खात्यात वितरीत करण्यात यावी. दुर्गम व अतिदुर्गम भाग किंवा ज्यांच्याकडे बँक खाते नाही अशा लाभार्थ्यांना डाक विभागामार्फत सुरु असलेल्या आधार संलग्न रक्कम वितरण पध्दती अन्वये स्थानिक पोस्टमन/ग्रामीण डाकसेवा यांच्यामार्फत लाभ देण्यात यावा.
५. खावटी अनुदान योजनेंतर्गत लाभार्थ्यांना दुसऱ्या टप्प्यात एकवेळ वस्तुरूपाने खालीलप्रमाणे मदत देण्यांत यावी.
---------------------------------------------------------------------------------
| प्रति पात्र कुटूंबास द्यावयाचा लाभ | धान्य/किराणा स्वरुपात (रुपये २,०००/- पर्यंत) |
| (१) मटकी |
| (२) चवळी |
| (३) हरभरा |
---------------------------------------------------------------------------------
पृष्ठ ९ पैकी ३
# Page 4
शासन निर्णय क्रमांकः खाअयो-२०२०/प्र.क्र.३७/का.३.
------------------
|  | (४) वटाणा |
| (५) उडिद डाळ |
| (६) तुरडाळ |
| (७) साखर |
| (८) शेंगदाणे तेल |
| (९) गरम मसाला |
| (१०) मिरची पावडर |
| (११) मीठ |
| (१२) चहापत्ती |
------------------
उपरोक्त वस्तु व प्रमाणामध्ये काही बदल व सुधारणा करावयाच्या असतील तर त्या शासनाच्या मान्यतेने करण्यात येईल.
६. खावटी अनुदान योजनेंतर्गत लाभार्थी कुटुंबियांना वस्तुस्वरुपात अन्नधान्य व जीवनावश्यक वस्तु उपलब्ध करुन द्यावयाच्या असल्याने आदिवासी विकास महामंडळाद्वारे उद्योग विभागाच्या दिनांक १ डिसेंबर, २०१६ च्या शासन निर्णयानुसार निविदा काढून विहित कार्यपध्दती अवलंबून उपरोक्त वस्तुंची खरेदी करण्यात यावी. या वस्तुंचा पुरवठा हा निश्चित केलेल्या पुरवठादारांकडून वरील वस्तु प्रति कुटूंब एक गनी बँगमध्ये पॅक करुन थेट गावांपर्यंत पुरवठा हा कुटुंबातील महिलांकडे केला जाईल यानुसार नियोजन करण्यांत यावे.
७. सदर योजनेंतर्गत अनुसूचित जमातीच्या कुटूंबियांच्या लाभार्थ्यांना रु.२,०००/- किंमतीचे वस्तुरुपात वाटप व रु.२,०००/- इतकी रक्कम त्यांच्या बँक/डाक खात्यात वितरीत करावयाचे असल्याने खावटी योजनेंतर्गत ११.५५ लक्ष अनुसूचित जमातीच्या कुटूंबियांना रु.४,०००/ यानुसार रु.४६२ कोटी निधीस, तसेच वस्तुंची वाहतूक करणे, वाटप करणे, नोंदवह्या ठेवणे, योजनेसाठी संगणकीय प्रणाली तयार करणे, जाहिरात व प्रसिध्दी करणे, प्रशासकीय खर्च व इतर अनुषंगिक खर्च म्हणून ५ टक्के मिळून रु.४८६ कोटी इतक्या खर्चास मान्यता देण्यात येत आहे.
८. खावटी अनुदान योजनेच्या अंमलबजावणीचे राज्यस्तरावर संनियंत्रण करणे, आवश्यक धोरणात्मक निर्णय घेणे, क्षेत्रिय व राज्यस्तरावर विविध प्रशासकीय विभागामधील समन्वयासाठी मार्गदर्शन करणे, निविदेच्या अटीशर्ती निश्चित करणे, प्रस्तावास व निविदेस मान्यता देणे इत्यादीसाठी खालीलप्रमाणे सुकाणू समिती स्थापन करण्यात येत आहे.
१. अपर मुख्य सचिव (वित्त) अध्यक्ष २. अपर मुख्य सचिव (नियोजन) सदस्य ३. अपर मुख्य सचिव (महसूल) सदस्य
पृष्ठ ९ पैकी ४
# Page 5
शासन निर्णय क्रमांकः खाअयो-२०२०/प्र.क्र.३७/का.३.
४. अपर मुख्य सचिव (ग्राम विकास) सदस्य ५. प्रधान सचिव (माहिती व तंत्रज्ञान) सदस्य ६. प्रधान सचिव (उद्योग) सदस्य ७. सचिव (आदिवासी विकास) सदस्य ८. सचिव ( अन्न व नागरी पुरवठा) सदस्य ९. आयुक्त, आदिवासी विकास, नाशिक सदस्य १०. व्यवस्थापकीय संचालक (आ.वि.महामंडळ) सदस्य सचिव
खावटी अनुदान योजनेंतर्गत खरेदी करावयाच्या वस्तुंचे प्रारुप निविदा व अटीशर्ती तयार करुन व्यवस्थापकीय संचालक, आदिवासी विकास महामंडळ, नाशिक यांनी सुकाणू समितीकडून मान्यता घ्यावी. निविदा प्रसिध्द केल्यानंतर पुरवठादाराकडून प्राप्त होणाऱ्या निविदांचा तुलनात्मक अहवाल तयार करुन सुकाणू समितीची मान्यता घेण्यात यावी. सदर प्रस्तावास मान्यता प्राप्त झाल्यानंतर पुरवठादारास कार्यादेश देण्यात यावेत.
९. या योजनेंतर्गत लाभार्थ्यांना द्यावयाच्या वस्तुची खरेदी प्रक्रिया करताना वस्तुंचा दर्जा व गुणवत्ता राखण्याची आवश्यक दक्षता घेण्यात यावी. वस्तुंची गुणवत्ता तपासणी करण्यासाठी नमुने शासनमान्य प्रयोगशाळा/संस्थेस पाठविण्यात येऊन तपासणीअंती दर्जेदार व गुणवत्तापूर्ण वस्तुंचा पुरवठा करण्यांत यावा. त्याशिवाय वस्तु पुरवठा करताना काही गावांमधून वस्तुंचे नमुने घेऊन त्यांचीसुध्दा तपासणी करुन दर्जा व गुणवत्ता असल्याची खात्री करण्यांत यावी.
१०. खावटी अनुदान योजनेची विभागीय स्तरावर अनुसूचित जमातीच्या पात्र लाभार्थ्यांची यादी तयार करणे, बँक/डाक खाते घेणे व रोख रक्कम खात्यामध्ये वर्ग करणे तसेच वस्तु लाभार्थ्यांना वितरीत करण्यापर्यंतच्या सर्व कार्यवाहीची अंमलबजावणी व समन्वय करण्यासाठी अपर आयुक्त निहाय खालीलप्रमाणे समिती स्थापन करण्यात येत आहे.
१) अपर आयुक्त, आदिवासी विकास, अध्यक्ष २) उपविभागीय अधिकारी (संबंधित उपविभाग) सदस्य ३) तहसिलदार ( संबंधित तालुका) सदस्य ४) प्रकल्प अधिकारी, (एकात्मिक आदिवासी विकास प्रकल्प) सदस्य ५) प्रादेशिक व्यवस्थापक, आदिवासी विकास महामंडळ सदस्य ६) उप आयुक्त, आदिवासी विकास सदस्य सचिव
उपरोक्त विभागीय समितीची कार्यकक्षा खालीलप्रमाणे राहील.
१. आयुक्त, मनरेगा यांचेकडून अनुसूचित जमाती कुटूंबांचा नोंदणीकृत डेटा त्यामध्ये पुर्ण नांव, बँक/डाक खाते इत्यादी उपलब्ध करणे.
२. आदिम जमाती, पारधी जमाती तसेच जिल्हाधिकारी यांच्या सल्लयाने घ्यावयाची अनुसूचित जमातीच्या पात्र कुटूंबाची यादी बँक/डाक खात्यासह उपलब्ध करुन घेणे
पृष्ठ ९ पैकी ५
# Page 6
शासन निर्णय क्रमांकः खाअयो-२०२०/प्र.क्र.३७/का.३.
यासाठी जिल्हाधिकारी, उप विभागीय अधिकारी, तहसिलदार व गट विकास अधिकारी या यंत्रणांची मदत घेणे.
३. जिल्हाधिकारी यांच्या सल्याने प्रकल्प अधिकारी यांनी निश्चित केलेली परितकत्या, घटस्फोटीत महिला, विधवा, भुमीहिन शेतमजूर, अपंग व्यक्ति असलेले कुटुंब, अनाथ मुलांचे संगोपन करणारे कुटुंबे.
४. वैयक्तिक वनहक्क प्राप्त झालेली वनहक्क धारकांची यादी आयुक्त, आदिवासी संशोधन व प्रशिक्षण संस्था, पुणे यांचेकडून प्राप्त करण्यात यावी.
५. समितीने खावटी अनुदान योजनेसाठी लाभार्थ्यांची गाव/तालुका/प्रकल्प/जिल्हा निहाय यादी प्राप्त करुन घ्यावी.
६. अनुसूचित जमातीच्या पात्र लाभार्थी कुंटूबियांची नावे बँक / डाक खाते क्रमांक व गाव/तालुका/प्रकल्प/जिल्हा निहाय यादी विहित नमुन्यात व्यवस्थापकीय संचालक, आदिवासी विकास महामंडळ, नाशिक व आयुक्त, आदिवासी विकास, नाशिक यांना उपलब्ध करुन द्यावी.
७. उपरोक्त माहितीच्या आधारे रु.२,०००/- प्रति कुटूंब इतकी रक्कम लाभार्थ्यांच्या बँक/डाक खात्यावर वितरीत करणे व लाभार्थ्यांना वस्तुस्वरुपात द्यावयाच्या बँगच्या वितरणाचे समन्वयन व संनियंत्रण करणे.
११. खावटी अनुदान योजनेंतर्गत लाभार्थ्यांना बँक/डाक खात्यावर रक्कम वितरीत करणे व वस्तूंचे वितरण करणे त्या अनुषंगाने लाभार्थ्यांची यादी करणे व बँक/डाक खाते उघडण्याकरीता क्षेत्रिय यंत्रणांसाठी आवश्यक मार्गदर्शक सूचना व परिपत्रक व्यवस्थापकीय संचालक, आदिवासी विकास महामंडळ व आयुक्त, आदिवासी विकास यांनी संयुक्तपणे निर्गमित करावे.
खावटी अनुदान योजनेअंतर्गत लाभ घेण्यासाठी लाभार्थ्यांनी करावयाचे अर्ज, वस्तु कुटूंबांना प्राप्त झाल्याची पोचपावती, नोंदवहया इत्यादीचे प्रारुप आयुक्त, आदिवासी विकास व व्यवस्थापकीय संचालक, आदिवासी विकास महामंडळ यांनी संयुक्तपणे तयार करून त्यास शासनाची मान्यता घ्यावी, जेणेकरुन राज्यभर अर्ज, नमुने व विवरणपत्रांमध्ये एकवाक्यता राहिल.
खावटी अनुदान योजनेअंतर्गत लाभार्थ्यांचे नाव, पत्ता, बँक / डाक खाते क्रमांक, खात्यावर रक्कम वितरीत करणे, वस्तुचे वितरण व त्यांची पोच या सर्व बाबींची माहिती एका प्रणालीवर उपलब्ध होण्यासाठी संगणकीकृत माहिती व्यवस्थापन प्रणाली तयार करण्यात यावी.
त्याअनुषंगाने आयुक्त, आदिवासी विकास व व्यवस्थापकीय संचालक, आदिवासी विकास महामंडळ यांनी संयुक्तपणे प्रस्ताव शासनास सादर करावा.
१२. अनुसूचित जमातीच्या पात्र कुटूंबियांना वस्तुस्वरुपात मदत पोहोचविताना प्रति कुटूंबासाठी सर्व वस्तु व्यवस्थित पॅक करुन एका गनी बॅगमध्ये एकत्र करुन त्या बँगवर “विक्रीसाठी नाही (Not for Sale)" असे प्रिंट करण्यांत यावे. या वस्तुंची वाहतूक करणाऱ्या वाहनावर जीपीएस प्रणाली बसविण्यात येऊन ही वाहने ज्या गावांमध्ये वस्तु घेऊन पोहोचतील
पृष्ठ ९ पैकी ६
# Page 7
शासन निर्णय क्रमांकः खाअयो-२०२०/प्र.क्र.३७/का.३.
त्याचे वेळापत्रक तयार करुन संबंधित गावांना याबाबत आगावू सूचना देण्यांत यावी. गावांमध्ये वस्तु पोहोचल्यानंतर सदर वस्तु गावचे सरपंच, उपसरपंच, महिला ग्रामपंचायत सदस्य, अनुसूचित जमातीचे सदस्य इत्यादीच्या उपस्थितीमध्ये अनुसूचित जमातीच्या पात्र कुटूंबातील महिलेस सुपूर्द करण्यात यावे व पोचपावती घ्यावी. वस्तु वाटपाच्या सर्व बाबींचे नियोजन ज्यामध्ये वस्तु कोणत्या ठिकाणाहून कोणत्या गावापर्यंत पोहोचविण्यात येणार आहे त्याचे विवरण, वाहनाचे क्रमांक, वाहन पोहोचल्याचा दिनांक, वस्तु गावामध्ये स्विकारल्याचा दिनांक, वस्तु स्विकारलेल्या कर्मचाऱ्यांचे नाव व पदनाम, वस्तु वाटप करताना उपस्थित पदाधिकारी/कर्मचारी यांचे नाव व पदनाम, वस्तु वाटप केलेल्या पात्र लाभार्थ्यांचे नाव व संख्या इत्यादी सर्व विवरणाची नोंदवहयांमध्ये क्षेत्रीय कार्यालयाने नोंद घ्यावी. याप्रमाणे नोंदी घेण्याबाबतच्या सूचना अपर आयुक्त स्तरीय समितीने क्षेत्रीय कार्यालयांना द्यावी व त्यावर देखरेख ठेवावी. सदर दस्ताऐवज क्षेत्रीय कार्यालयांनी संबंधित अपर आयुक्त स्तरीय समिती, व्यवस्थापकीय संचालक, आदिवासी विकास महांडळ, नाशिक आणि आयुक्त, आदिवासी विकास यांना सादर करावे.
राज्यातील चारही अपर आयुक्त स्तरीय समितीच्या कामकाजाचा नियमित आढावा आयुक्त, आदिवासी विकास यांनी घेऊन त्याचा अहवाल सुकाणू समितीस सादर करावा.
१३. खावटी अनुदान योजनेसाठी येणारा खर्च हा मागणी क्र. टी-५, मुख्य लेखाशिर्ष २४२५ सहकार पंचवार्षिक योजना-७९६-जनजाती क्षेत्र उपयोजना (०१) जनजाती क्षेत्र उपयोजना (०१) (११) खावटी कर्ज वाटप (२४२५ १४९३) ३३- अर्थसहाय्य या लेखाशिर्षाखाली उपलब्ध निधीतून भागविण्यात यावा. या योजनेंतर्गत निधी वितरणाचे आदेश स्वतंत्रपणे निर्गमित करण्यांत येतील.
१२. सदर शासन निर्णय मा. मंत्रीमंडळाच्या दि. १२ ऑगस्ट, २०२० रोजी झालेल्या बैठकीमध्ये दिलेल्या मान्यतेनुसार तसेच वित्त विभागाच्या अनौपचारिक संदर्भ क्र. ०५/२०२०/स.स./वित्त दि.
०४.०९.२०२० नुसार निर्गमित करण्यात येत आहे.
# Page 8
# Page 9