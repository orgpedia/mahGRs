# Page 1
प्राथमिक व माध्यमिक शासकीय आश्रमशाळांमधील प्रभारी मुख्याध्यापक यांना आहारण व संवितरण अधिकारी म्हणून घोषित करणेबाबत.
महाराष्ट्र शासन
आदिवासी विकास विभाग,
शासन निर्णय क्रमांक : शाआशा-२०१८/प्र.क्र.५१७/का.१३
मंत्रालय, मुंबई - ४०० ०३२.
दिनांक :- २७ डिसेंबर, २०१८.
वाचा :- १) आदिवासी विकास विभाग शासन निर्णय क्र: ओएससी-१०९१/प्र.क्र.२०७१/का.१३, दि. २० ऑगस्ट, १९९२.
२) आदिवासी विकास विभाग शासन निर्णय क्र: शाआशा-२००६/प्र.क्र.९५/का.१३, दि. १९ ऑक्टोबर, २००६.
३) आदिवासी विकास विभाग शासन निर्णय क्र: शाआशा-२०१४/प्र.क्र.३८३/का. १३, दिदि. .०५ ०५ जानेवारी, २०१५.
प्रस्तावना: आदिवासी विकास विभागांतर्गत राज्यातील डोंगराळ व दुर्गम भागातील सामाजिक/ शैक्षणिक दृष्टया मागासलेल्या आदिवासी जनतेच्या सर्वांगीण प्रगतीसाठी क्षेत्र विकासाचा दृष्टीकोन स्वीकारण्यात आला आहे. या कार्यक्रमातंर्गत आदिवासी क्षेत्राचा शैक्षणिक विकास होण्यासाठी आश्रमशाळा हा महत्वाचा केंद्र बिंदू आहे. त्यानुसार आदिवासी विद्यार्थ्यांना प्राथमिक, माध्यमिक व उच्च माध्यमिक शिक्षण देण्याच्या दृष्टीने आणि त्यांना समाजाच्या मुख्य प्रवाहात आणण्यासाठी आदिवासी विकास विभागांतर्गत एकूण ५५२ शासकीय आश्रमशाळा मंजुर असुन सद्यस्थितित ५०२ आश्रमशाळा चालविण्यात येत आहेत.
सदर शासकीय आश्रमशाळेतील शिक्षक व शिक्षकेत्तर कर्मचाऱ्यांचे वेतन व देयके, प्रवास भत्ता, भविष्यनिर्वाह निधी अग्रीम, उधारी देयके व इतर सर्व प्रकारची देयके पारीत करण्यासाठी
मुख्याध्यापकांना उपरोक्त वाचा येथील शासन निर्णयांन्वये वेळोवेळी आहरण व संवितरण अधिकारी घोषित करण्यात आले आहे. परंतु, काही प्राथमिक व माध्यमिक आश्रमशाळांमध्ये मुख्याध्यापक रिक्त असल्यास अशा ठिकाणी प्रभारी मुख्याध्यापक म्हणून अतिरिक्त कारभार सोपविण्यात येतो.
तथापि, प्रभारी मुख्याध्यापक यांना आहरण व संवितरण अधिकारी घोषित केले नसल्यामुळे अशा वेळी कर्मचाऱ्यांची वेतना संबंधीत देयके व इतर बाबींसाठीची देयके कोषागार शाखेकडे
पाठविण्यासाठी अडचण निर्माण होते त्यामुळे प्रभारी मुख्याधाक यांना आहरण व संवितरण अधिकारी घोषित करण्याबाबत शासन विचाराधीन होते. त्यानुसार शासन पुढीलप्रमाणे निर्णय घेत आहे.
# Page 2
शासन निर्णय क्रमांकः शाआशा-२०१८/प्र.क्र.५१७/का.१३
शासन निर्णय : (9) आदिवासी विकास विभागांतर्गत असलेल्या प्राथमिक व माध्यमिक शासकीय आश्रमशाळेतील मुख्याध्यापक हे पद रिक्त असल्यास सदर पदावर प्रभारी मुख्याध्यापक म्हणून लेखी आदेशान्वये प्रकल्प अधिकारी यांचे स्वाक्षरीने अतिरिक्त कार्यभार सोपविला असल्यास अशा
वेळी प्रभारी मुख्याध्यापकांना आहरण व संवितरण अधिकारी म्हणून घोषित करण्यात येत आहे.
(२) सदर शासन निर्णय संबंधित प्रकल्प अधिकारी यांनी त्यांच्या अंतर्गत असलेल्या प्राथमिक व माध्यमिक शासकीय आश्रमशाळेच्या मुख्याध्यापकांच्या निदर्शसनास आणून त्याप्रमाणे पुढील योग्य ती कार्यवाही करण्याच्या सुचना द्याव्यात.
# Page 3