# Page 1
पारधी लाभार्थ्यांना त्यांच्या निवडीनुसार व्यवसाय करण्यासाठी लाभार्थ्यांची वार्षीक उत्पन्न मर्यादेत वाढ करण्याबाबत.
महाराष्ट्र शासन
आदिवासी विकास विभाग,
शासन निर्णय क्रमांक : अविवि-२०१८/प्र.क्र.१३२/का.१७
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई-४०० ०३२.
दिनांक:- ७ मार्च, २०१९.
वाचा :- १. शासन निर्णय, आदिवासी विकास विभाग क्र. पारधी-२००८/प्र.क्र.३७/का.१७, दि. १४ ऑक्टोबर, २००८
शासन निर्णय :
पारधी विकास कार्यक्रमांतर्गत पारधी जमातीच्या लाभार्थ्यांना विविध योजनांचा लाभ देण्याकरिता आदिवासी विकास विभागाच्या वाचा क्र.१ वरील दि. १४ ऑक्टोबर, २००८ च्या शासन निर्णयान्वये लाभार्थ्यांचे सर्व मार्गाने मिळणारे उत्पन्न रु.२०,०००/- पेक्षा जास्त नसावे अशी अट आहे. वरील रक्कम अत्यंत अल्प असल्याने वरील योजनेच्या लाभ गरजू लाभार्थ्यांना घेण्याकरिता उत्पन्नाची मर्यादेत वाढ करणे आवश्यक आहे. सदरची बाब विचारात घेऊन पारधी विकास कार्यक्रमांतर्गत पारधी जमातीच्या लाभार्थ्यांना विविध योजनांचा लाभ देण्याकरिता त्यांच्या कुटुंबाची वार्षिक उत्पन्न मर्यादा रु.२०,०००/ वरुन रु.२,५०,०००/- (रुपये दोन लाख पन्नास हजार फक्त) इतकी करण्यास शासन मान्यता देत आहे.
# Page 2