# Page 1
आदिवासी घटक कार्यक्रमांतर्गत सन २०२०-२१ मागासवर्गीय कल्याण अंतर्गत आदिवासी विद्यार्थांना परदेशातील उच्च शिक्षणाकरीता शैक्षणिक शिष्यवृत्ती करीता निधी वितरण.
(लेखाशीर्ष २२२५४०९८)
महाराष्ट्र शासन.
आदिवासी विकास विभाग
शासन निर्णय क्रमांक: बीयुडी - २०२० / प्र.क्र.०१ / का-६.
मंत्रालय विस्तार, मुंबई - ४०० ०३२
दिनांक: १९ ऑक्टोबर, २०२०.
वाचा - १) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) वि. वि, शासन परिपत्रक क्र.अर्थसं-२०२० /प्र.क्र.६५ / अर्थ-३, दि.०४.०५.२०२० ३) आदिवासी विकास विभाग, नस्ती क्र. पशिशि-२०२०/प्र.क्र-४७/का-१२.
प्रस्तावना
वित्त विभागाच्या संदर्भाधीन दिनांक १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची कार्यप्रणाली ठरवून दिलेली आहे. तसेच संदर्भाधिन क्र. २ अन्वये वित्त विभागाने कार्यक्रमांतर्गत योजनांच्या ३३ टक्के मर्यादेत खर्चासाठी नियोजनात्मक सूचना केलेल्या आहेत. आदिवासी घटक कार्यक्रमांतर्गत “आदिवासी विद्यार्थांना परदेशातील उच्च शिक्षणाकरीता शैक्षणिक शिष्यवृत्ती (कार्यक्रम) या योजनेंतर्गत बाब क्र. ३४ - शिष्यवृत्ती खाली संदर्भाधीन क्र. ३ येथील प्रस्तावास अनुसरून निधी वितरणाची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात येत आहे.
शासन निर्णय
आदिवासी घटक कार्यक्रम सन २०२०-२१ अंतर्गत मागणी क्र.टी-५, (०२) (२३) आदिवासी विद्यार्थ्यांना परदेशातील उच्च शिक्षणाकरीता शैक्षणिक शिष्यवृत्ती (कार्यक्रम) लेखाशिर्ष (२२२५ ४०९८) बाब-३४ शिष्यवृत्ती/विद्यावेतने खाली अर्थसंकल्पित रू. ४००.०० लाख तरतूदीमधून २५ टक्के तरतुद रू.
१००.०० लाख ( अक्षरी रू. एक कोटी फक्त) इतका निधी नियंत्रक अधिकारी म्हणुन आयुक्त, आदिवासी विकास, नाशिक यांना अर्थसंकल्पिय वितरण प्रणालीवर वितरीत व खर्च करण्यास मंजूरी देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. लॉक डाऊनमुळे पुढील काही कालावधी राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख/ नियंत्रक अधिकारी यांनी वितरीत तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारान्वये तसेच वित्त विभागाचा अनौपचारिक संदर्भ क्र.
४१५/व्यय-१४, दि. १७.०९.२०२० अन्वये निधी वितरणास दिलेल्या सहमतीस अनुसरुन निर्गमित करण्यात येत आहे.