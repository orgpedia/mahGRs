# Page 1
महाराष्ट्र ट्रायबल पब्लिक स्कूल सोसायटी नाशिक अंतर्गत एकलव्य निवासी शाळांमध्ये इ.१ ली ते ५ वी चे वर्ग सुरु करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः शाआशा-२०१९/प्र.क्र.४०/का.१३
मंत्रालय, मुंबई - ४०० ०३२
दिनांक :- १८ सप्टेंबर, २०१९
प्रस्तावना : अनुसूचित जमातीच्या विद्यार्थ्यांना दर्जेदार शिक्षण मिळावे या हेतुने केंद्र शासनाने
नवव्या पंचवार्षिक योजनेत भारतीय संविधानाच्या अनुच्छेद २७५ (१) अन्वये वितरीत होणा-या निधीतून आदिवासी विद्यार्थ्यांसाठी राज्यस्तरावर एकलव्य निवासी शाळा स्थापन करण्याचा निर्णय घेतला. सदर निर्णयानुसार राज्यातील आदिवासी उपयोजना क्षेत्रात या योजनेअंतर्गत आदिवासी विद्यार्थ्यांसाठी सन २०००-२००१ पासून ते सन २०१७-२०१८ पर्यंत १८ एकलव्य निवासी शाळा मंजूर असून त्यापैकी मागील वर्षापर्यंत १६ शाळा सुरु होत्या. मागील वर्षापर्यंत
सुरु न झालेलया दोन शाळा व त्यानंतर मंजूर झालेल्या ७ अशा एकूण ९ एकलव्य निवासी शाळा सन २०१९ - २० या शैक्षणिक वर्षापासून सुरु होत आहेत. या शाळांमध्ये केंद्रीय माध्यमिक
शिक्षा बोर्ड, नवी दिल्ली (CBSE) या अभ्यासक्रमाचे इंग्रजी माध्यमातून शिक्षण देण्यात येते. सदर शाळांमध्ये नवोदय विद्यालयाप्रमाणे विद्यार्थ्यांना इ. ६वी ते १२ वी पर्यंत शिक्षण देण्यात येते.
सदर शाळांमध्ये शिक्षण घेणाऱ्या विद्यार्थी/विद्यार्थीनींना भोजन, निवास व्यवस्था, अंथरुण
पांघरुण, वहया - पुस्तके, गणवेश, लेखन साहित्य इत्यादी बाबी मोफत पुरविण्यात येतात.
पालकांचा इंग्रजी माध्यमाच्या शाळांमध्ये मुलांना पाठविण्याचा वाढता कल लक्षात घेता २५
एकलव्य निवासी शाळांमध्ये इयत्ता १ ली ते ५ वी वर्ग राज्य शासनाच्या निधीतून सुरु करण्याची
बाब शासनाच्या विचाराधीन होती. त्याअनुषंगाने दि.२८.०८.२०१९ रोजी झालेल्या मंत्री
मंडळाच्या बैठकीत सदर प्रस्तावास मान्यता देण्यात आली असून त्यानुसार खालीलप्रमाणे शासन निर्णय निर्गमित करण्यात येत आहे.
शासन निर्णय :
१. परिशिष्ट-१ मध्ये दर्शविण्यात आलेल्या २५ एकलव्य निवासी शाळांपैकी प्रथम टप्प्यात
१६ एकलव्य निवासी शाळामध्ये व व त्यानंतर उर्वरित शाळांमध्ये इ. १ ली ते ५ वी चे वर्ग सुरू करण्यास करण्यास मान्यता यात येत आहे.
# Page 2
शासन निर्णय क्रमांकः शाआशा-२०१९/प्र.क्र.४०/का.१३
२. एकलव्य निवासी शाळेमध्ये इयत्ता १ ली ते ५ वी चे ४० विद्यार्थ्यांच्या दोन वर्ग/तुकड्या सुरु करण्यासाठी खालील आकृतीबंधास मान्यता देण्यात येत आहे.
--------------------------------------------------------------------
| अ.क्र. | पदनाम | एका शाळेसाठी आवश्यक संख्या |
| १ | प्राथमिक मुख्याध्यापक | १ |
|  | प्राथमिक शिक्षक | १० |
|  | अधिक्षक-पुरुष | १ |
| OC | अधिक्षक-स्त्री | १ |
| ५ | काळजीवाहक (स्त्री/पुरुष ) | प्रत्येक ३० निवासी विद्यार्थ्यासाठी एक |
| ६ | संगणक शिक्षक | १ (मानधनावर) |
|  | कला शिक्षक | १ (मानधनावर) |
| ८ | संगीत शिक्षक | १ (मानधनावर) |
|  | क्रीडा शिक्षक | १ (मानधनावर) |
--------------------------------------------------------------------
३. वरील आकृतीबंधानुसार एकलव्य निवासी शाळांसाठी आवश्यक पदे ही बंद अथवा समायोजीत केलेल्या आश्रमशाळांमधील शिक्षक व शिक्षकेतर पदे महाराष्ट्र ट्रायबल पब्लिक स्कुल सोसायटी यांचेकडे वर्ग करण्यात यावीत. सद्या कार्यरत शिक्षक व शिक्षकेतर पदांपैकी इंग्रजीमध्ये शिकवण्यास पात्र व इच्छूक शिक्षकांना वर्ग करण्यात यावे. तसेच आवश्यकतेनुसार अधीक्षक/अधिक्षिका व वर्ग-४ कर्मचा-यांच्या सेवा सोसायटीकडे वर्ग करण्यात याव्यात. तसेच शासकीय आश्रमशाळाप्रमाणे प्रत्येक शाळेत क्रिडा शिक्षक, संगणक शिक्षक, कला शिक्षक व संगीत शिक्षक ही पदे मानधनावर भरण्यास महाराष्ट्र ट्रायबल पब्लिक स्कुल सोसायटीला परवानगी देण्यात येत आहे.
४. ग्रामीण भागात इंग्रजी भाषेवर प्रभुत्व असणारे शिक्षक नियमित वेतनश्रेणीवर उपलब्ध न झाल्यास मानधनावर विहीत पध्दतीने किंवा बाहेरच्या राज्यातील शिक्षक घेण्यास मान्यता देण्यात येत आहे. त्यासाठी शिक्षक भरतीच्या जाहिरातीस राज्य व राष्ट्रीय स्तरावरील वर्तमानपत्राव्दारे व्यापक प्रसिध्दी देण्यात येईल. तसेच सदरच्या जाहिराती नामांकित डीएड, बीएड कॉलेज आणि नामवंत राष्ट्रीय/आंतरराष्ट्रीय ख्यातीप्राप्त शिक्षण संस्था, विद्यापिठे यांच्या पर्यंत पोहचविण्यात येतील. विभागाच्या व क्षेत्रीय स्तरावरील विविध वेबसाईटवर प्रसिध्दी देण्यात येईल. इंग्रजी माध्यमातुन शिक्षण झालेल्या प्राथमिक शिक्षक पदासाठीची पात्रता अर्हताधारण करणा-या उमेदवारांची गुणवत्तेनुसार निवड करण्यात येईल. शिक्षण क्षेत्रात काम करणाऱ्या नामवंत शिक्षण संस्थाबरोबर सामंजस्य करार करुन गुणवत्ताधारक शिक्षक व शिक्षणतज्ञ यांच्या सेवा व मार्गदर्शन घेण्यात येईल.
५. भविष्यात नव्याने मंजूर होणाऱ्या एकलव्य निवासी शाळांमध्ये इ. १ली ते ५ वी चे वर्ग सुरु करण्याचे व त्यासाठी शासकीय आश्रमशाळेतील अतिरिक्त ठरलेली आवश्यक पदे
पृष्ठ ५ पैकी २
# Page 3
शासन निर्णय क्रमांक: शाआशा-२०१९/प्र.क्र.४०/का.१३
महाराष्ट्र ट्रायबल पब्लिक स्कुल सोसायटीकडे वर्ग करण्याचे अधिकार आदिवासी विकास विभागास राहतील.
६. सुरक्षा व स्वच्छता या सेवा बाह्यस्त्रोताद्वारे उपलब्ध करून घेण्यास मान्यता देण्यात येत आहे.
७. आयुक्त, आदिवासी विकास आयुक्तालय, महाराष्ट्र राज्य, नाशिक यांनी उपरोक्त बाबत वर्ग सुरू करणे संदर्भात आवश्यक ती कार्यवाही तात्काळ करावी. उपरोक्त खर्च शासकिय आश्रमशाळांच्या संबंधित अर्थसंकल्पिय लेखाशिर्षाखाली खर्ची टाकण्यात यावा.
८. सदरहू शासन निर्णय वित्त विभागाच्या अनौपचारिक संदर्भ क्र.५०८/२०१९/व्यय-१४, दिनांक २६.०८.२०१९ अन्वये दिलेल्या सहमतीने निर्गमित करण्यात येत आहे.
# Page 4
# Page 5