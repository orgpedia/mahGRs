# Page 1
केंद्रवर्ती अर्थसंकल्प योजनेंतर्गत सन २०२३-२४ या वर्षाकरीता निधी वितरणाबाबत
(लेखाशिर्ष २२२५ १७०४)
महाराष्ट्र शासन
आदिवासी विकास विभाग
शासन निर्णय क्रमांक : न्युबयो-२०२३/प्र.क्र.८८/का.०९
मादम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : २० ऑक्टोबर, २०२३.
वाचा : १) शासन निर्णय, आदिवासी विकास विभाग क्र न्युबयो-२०११/प्र.क्र.८७/का.०७ दि. २१ जून, २०२३.
२) सुधारीत शासन निर्णय, आदिवासी विकास विभाग, क्र. आविवि-२०२२/प्र.क्र.९५/का.०९, दि. ११ जुलै, २०२३
३) आयुक्त, आदिवासी विकास आयुक्तालय, महाराष्ट्र राज्य यांचे पत्र क्र.जा.क्र. विकास २०२३/प्र.क्र.३०/का.३(२)/४६२५ दि. ४ जुलै, २०२३
प्रस्तावना : केंद्रवर्ती अर्थसंकल्प योजनेच्या वाचा क्र.१ येथील शासन निर्णयानुसार ज्या योजना आदिवासी विकास किंवा कल्याणाच्या दृष्टीने स्थलकालानुरुप आवश्यक आहेत त्या योजनांचा समावेश अर्थसंकल्पात किंवा केंद्रीय निधीतून राबविण्यात येणाऱ्या योजनांमध्ये नाही अशा अभिनव स्वरूपाच्या योजना राबविण्यात येतात. सदर योजनेत वाचा क्र. २ येथील शासन निर्णयान्वये केंद्रवर्ती अर्थसंकल्प योजनेंतर्गत बनविण्यात येणाऱ्या आराखडयांमधून गट-ब च्या व प्रशिक्षणाच्या योजना वगळण्यात आल्या असून त्यासंबंधित दि. २१ जून,२०१३ च्या शासन निर्णयामधील तरतुदी वगळण्यात आल्या आहेत. आता वाचा येथील क्र. ३ अन्वये सन २०२३-२४ या आर्थिक वर्षाकरीता आयुक्त, आदिवासी विकास, नाशिक यांच्या कडून निधी वितरणाचा प्रस्ताव प्राप्त झाला आहे. आदिवासी घटक कार्यक्रमांतर्गत जनजाती उपयोजना क्षेत्राकरीता केंद्रवर्ती अर्थसंकल्प या योजनेंतर्गत रू. ४०००.०० लाख इतका निधी सन २०२३-२४ या आर्थिक वर्षात अर्थसंकल्पित आहे. त्यानुषंगाने वाचा क्र. ३ येथील नस्तीवर प्राप्त झालेल्या विनंतीस अनुसरुन निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रम अंतर्गत मागणी क्र. टी-५ मधील २२२५- अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशिर्षाखाली जनजाती उपयोजना क्षेत्राकरीता केंद्रवर्ती अर्थसंकल्प या योजनेसाठी सन २०२३-२४ या आर्थिक वर्षाच्या अर्थसंकल्पित निधीमधून उपलब्ध निधी खालीलप्रमाणे वितरीत व खर्च करण्यास मान्यता देण्यात येत आहे : (रु. लाखात)
----------------------------------------------------------------------------------------
| योजना | लेखाशिर्ष | बाब | सन २०२३-२४ मधील अर्थसंकल्पिय तरतूद | वितरीत करण्यात येत असलेली तरतूद |
| केंद्रवर्ती अर्थसंकल्प योजना | २२२५ १७०४ | ५०, इतर खर्च | ४०००.०० | ११५९.०० |
----------------------------------------------------------------------------------------
# Page 2
शासन निर्णय क्रमांकः न्युबयो-२०२३/प्र.क्र.८८/का.०९
२. उपरोक्त प्रमाणे एकूण रू. ११५९.०० लाख (अक्षरी रू. एक हजार एकशे एकोणसाठ लक्ष फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पिय वितरण प्रणालीवर वितरीत व खर्च करण्यास याद्वारे शासनाची मान्यता देण्यात येत आहे.
३. सदर उपलब्ध करून दिलेल्या तरतुदीमधून केंद्रवर्ती अर्थसंकल्प योजनेंतर्गत गट अ व क च्या अंतिम आराखडयांची तपासणी करूनच निधी वितरीत करण्यात यावा. व त्यानुसार प्रशिक्षणाच्या योजना घेण्यात आल्या असतील तर त्या वगळण्यात याव्यात.
४. सदर उपलब्ध करुन दिलेल्या तरतुदींतून झालेल्या खर्चाचा अहवाल, साध्य झालेले भौतिक उदिष्टाबाबतची माहिती, निधी उपयोगिता प्रमाणपत्र इ. माहिती शासनास सादर करावी.