# Page 1
आदिवासी विकास विभागांतर्गत बंद
करण्यात आलेल्या (१) कळंब ता.कर्जत,
जि.रायगड (पेण प्रकल्प) व (२) खर्डी,
ता.वसई, जि. पालघर (डहाणू प्रकल्प) या
शासकीय आश्रमशाळा सन २०२५-२६ या
शैक्षणिक वर्षापासून पुन्हा सुरु करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक: शाआशा-२०२५/प्र.क्र.२३/का.१३.
(ई ऑफिस क्र.९६८९३१)
मंत्रालय, मुंबई- ४०० ०३२.
दिनांक :- १८ जून, २०२५
वाचा :- १) आदिवासी विकास विभाग शासन निर्णय क्रमांक: पदआ-३८१७/प्र.क्र.१३९/का.१५ यांचे
दि. १६ नोव्हेंबर, २०२२.
२) अपर आयुक्त, आदिवासी विकास, ठाणे यांचे जा.क्र.शाआशा२०२३-२४/प्र.क्र./का ७(३)/
४७४, दि.२९.०१.२०२५ रोजीचे पत्र.
प्रस्तावना :-
अपर आयुक्त, आदिवासी विकास, ठाणे अंतर्गत प्रकल्प अधिकारी, एकात्मिक आदिवासी
विकास प्रकल्प, डहाणु यांच्या कार्यक्षेत्रातील ३ तसेच प्रकल्प अधिकारी, एकात्मिक आदिवासी विकास
प्रकल्प, पेण यांच्या कार्यक्षेत्रातील २ अशा एकूण ५ आश्रमशाळा पटसंख्येअभावी बंद करण्यात आल्या
होत्या. प्रस्तुत बंद केलेल्या आश्रमशाळेतील विद्यार्थ्यांना पालकांच्या पसंतीनुसार व भौतिक सोयी-
सुविधा असलेल्या जवळच्या आश्रमशाळांमध्ये समायोजित करण्यात आले होते. तसेच या
आश्रमशाळांमध्ये कार्यरत असलेले शिक्षक व शिक्षकेत्तर कर्मचारी यांचे अन्य ठिकाणी समायोजन
करण्यात आले होते. सद्य:स्थितीत रायगड व पालघर जिल्यात असलेली आदिम जमातीची
(कातकरी) लोकसंख्या मोठ्या प्रमाणावर असल्याने त्या ठिकाणी शासकीय आश्रमशाळा सुरु
करण्याबाबत मागणी होत असल्याने या ठिकाणी सन २०२५-२६ या शैक्षणिक वर्षापासून शासकीय
आश्रमशाळा सुरु करण्याची बाब शासनाच्या विचाराधीन होती.
शासन निर्णय :-
पालघर व रायगड जिल्यात आदिवासी लोकसंख्या विशेषत आदिम जमाती (कातकरी)
लोकसंख्या मोठ्या प्रमाणावर असल्याने या ठिकाणी शासकीय आश्रमशाळा सुरु करण्याबाबत
स्थानिक लोकप्रतिनिधीकडून मागणी होत होती. तसेच प्रकल्प अधिकारी कार्यालयाकडून देखील या
ठिकाणी शाळांची आवश्यकता असल्याचे कळविण्यात आले होते.
# Page 2
२. एकात्मिक आदिवासी विकास प्रकल्प, पेण अंतर्गत कळंब, ता. कर्जत, जि. रायगड व
एकात्मिक आदिवासी विकास प्रकल्प, डहाणू अंतर्गत खर्डी, ता वसई, जि. पालघर या दोन ठिकाणी
बंद करण्यात आलेल्या प्राथमिक (इ. १ ली ते ७ वी) शासकीय आश्रमशाळा सन २०२५-२६ या शैक्षणिक
वर्षापासून पुन्हा सुरु करण्यास मान्यता देण्यात येत आहे.
३. उक्त दोन्ही शासकीय आश्रमशाळांमध्ये सन २०२५-२६ या शैक्षणिक वर्षामध्ये इ. १ ली व ५ वी
चे वर्ग सुरु करण्यात यावेत. तद्नंतर पुढील शैक्षणिक वर्षापासून नैसर्गिक वर्गवाढ देण्यात यावी.
४. उक्त दोन्ही शासकीय आश्रमशाळांमध्ये प्रथमत: आदिम जमातीतील (कातकरी) समाजातील
विद्यार्थी / विद्यार्थीनींना प्रवेश देण्यात यावा. तद्नंतर जागा रिक्त राहिल्यास अनुसूचित जमातीतील
अन्य विद्यार्थ्यांना प्रवेश देण्यात यावा.
५. उक्त दोन आश्रमशाळांकरिता तात्पुरती व्यवस्था म्हणून सन २०२५-२६ करिता आवश्यक
शिक्षक व शिक्षकेतर कर्मचारी वर्ग प्रतिनियुक्ती /समायोजन या मार्गाने उपलब्ध करुन घ्यावा व या
शाळांकरिता आवश्यकतेप्रमाणे पद निर्मितीचा प्रस्ताव विहित नमुन्यात शासनास सादर करावा.
६. सदर शासकीय प्राथमिक आश्रमशाळा उक्त दोन्ही ठिकाणी सुरू करताना प्राधान्याने
शासकीय जागा उपलब्ध करून घेऊन त्या ठिकाणी आश्रमशाळा इमारतीचे बांधकाम करण्याचे
नियोजन करण्यात यावे. दरम्यानच्या कालावधीत सदर आश्रमशाळेसाठी भाडेत्तवावर जागा उपलब्ध
करून घेण्याच्या अनुषंगाने आवश्यक कार्यवाही करावी.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3