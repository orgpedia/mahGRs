# Page 1
आदिवासी संशोधन व प्रशिक्षण संस्थेच्या नियामक मंडळाच्या कार्यकारी मंडळाच्या पुर्नरचनेबाबत.
महाराष्ट्र शासन
आदिवासी विकास विभाग
शासन परिपत्रक क्रमांक: आसंप्र- १८२०/प्र.क्र.१०९/का.०५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: ०९ नोव्हेंबर, २०२०
वाचा : १) आदिवासी विकास विभाग, शासन शुद्धीपत्रक क्र.टीआरआय-२०१३/प्र.क्र.७८७/का-०५, दि.३सप्टेबर, २०१४.
२) आदिवासी संशोधन व प्रशिक्षण संस्था नियमावली ३) आदिवासी संशोधन व प्रशिक्षण संस्थेच्या नियामक मंडळाच्या दि.२७/०७/२०१८ रोजीच्या बैठकीतील ठराव क्र. १९
४) आयुक्त, आदिवासी संशोधन व प्रशिक्षण संस्था यांचे पत्र क्र..आस्था-कामंबै/प्र.क्र.६/ पुणे/ ३१३,दि.२८/१०/२०२०
शासन परिपत्रक : आदिवासी संशोधन व प्रशिक्षण संस्थेची कार्यक्षमता वाढविण्याकरिता सदर संस्थेची नोंदणी अधिनियम १८६० व सार्वजनिक विश्वस्त अधिनियम १९५० अंतर्गत नोंदणी करून सदर संस्थेस दि.२४/१२/२०१३ रोजीच्या शासन निर्णयान्वये स्वायत्त दर्जा देण्यात आलेला आहे. सदर संस्थेच्या नियमावलीनुसार (Memorandum of Association) कार्यकारी मंडळ व त्यावरील सदस्य नियुक्ती करण्याचे अधिकार आदिवासी संशोधन व प्रशिक्षण संस्थेच्या नियामक मंडळास आहेत. आदिवासी संशोधन व प्रशिक्षण संस्थेच्या नियामक मंडळाच्या दि.२७/०७/२०१८ च्या बैठकीतील चर्चा व प्राप्त मान्यता यानुसार आदिवासी संशोधन व प्रशिक्षण संस्थेच्या कार्यकारी मंडळाची रचना पुढीलप्रमाणे राहील.
-----------------------------------------------------------------------
| १ | आयुक्त, आदिवासी संशोधन व प्रशिक्षण संस्था, पुणे | अध्यक्ष |
| २ | आयुक्त, आदिवासी विकास, महाराष्ट्र राज्य, नाशिक. | सदस्य |
| ३ | अप्पर आयुक्त, आदिवासी विकास (कोणतेही एक) | सदस्य |
| OC ४ | उपसचिव, आदिवासी विकास, विभाग, मंत्रालय, मुंबई (कार्यासन-५) | सदस्य |
| ५ | प्रकल्प अधिकारी, एकात्मिक आदिवासी विकास प्रकल्प (कोणतेही एक) | सदस्य |
| ६ | सहआयुक्त, अनुसूचित जमाती प्रमाणपत्र तपासणी समिती,(कोणतेही एक) | सदस्य |
| ७ | अशासकीय सदस्य (विषय तज्ञ) - ३ | सदस्य |
| ८ | उपसंचालक (एक्षेविका), आदिवासी संशोधन व प्रशिक्षण संस्था, पुणे | सदस्य |
| ९ | सहसंचालक, आदिवासी संशोधन व प्रशिक्षण संस्था, पुणे | सदस्य सचिव |
-----------------------------------------------------------------------
# Page 2
शासन परिपत्रक क्रमांकः आसंप्र-१८२०/प्र.क्र.१०९/का.०५
१. कार्यकारी मंडळातील अप्पर आयुक्त, आदिवासी विकास, सहआयुक्त, अनुसूचित जमाती प्रमाणपत्र तपासणी समिती व प्रकल्प अधिकारी, एकात्मिक आदिवासी विकास प्रकल्प यांच्या निवडीचे अधिकार हे कार्यकारी मंडळाचे अध्यक्ष तथा आयुक्त, आदिवासी संशोधन व प्रशिक्षण संस्था यांना राहतील.
२. कार्यकारी मंडळातील अशासकीय सदस्यांचा (विषय तज्ञ) कालावधी २ वर्षापेक्षा अधिक नसावा.
एकाच अशासकीय सदस्यांची दोन पेक्षा अधिक कालावधीसाठी नियुक्ती करण्यात येऊ नये.
३. कार्यकारी मंडळावरील अशासकीय सदस्य तसेच निमंत्रित सदस्य यांच्या निवडीचे व नियुक्तीचे अधिकार हे कार्यकारी मंडळांचे अध्यक्ष तथा आयुक्त, आदिवासी संशोधन व प्रशिक्षण संस्था यांना राहतील.
४. कार्यकारी मंडळावरील सदस्य नियुक्तीस नियामक मंडळाची मान्यता वेळोवेळी घेण्यात यावी.
तसेच प्रसंगपरत्वे एखाद्या सदस्यास निवृत्त करण्याचा अधिकार कार्यकारी मंडळांचे अध्यक्ष तथा आयुक्त, आदिवासी संशोधन व प्रशिक्षण संस्था यांना राहतील.
५. कार्यकारी मंडळावरील अशासकीय सदस्य यांचे दैनिक भत्ता, प्रवास भत्ता यासाठी आयुक्त, आदिवासी संशोधन व प्रशिक्षण संस्था, पुणे यांनी प्रचलित नियमानुसार कार्यवाही करावी.
# Page 3