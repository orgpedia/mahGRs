# Page 1
मुंबई येथे स्थापन करण्यात आलेल्या क्वेस्ट (शोध) या कार्यालयातील उदिष्ट्ये व कर्तव्य निश्चित करण्याबाबत...
महाराष्ट्र शासन
आदिवासी विकास विभाग,
शासन निर्णय क्रमांक : आसंप्र-३४१९/प्र.क्र.११६/का.०५
मंत्रालय, मुंबई - ४०० ०३२.
दिनांक :- १३ सप्टेंबर, २०१९
संदर्भ:-१. मा.मुख्यमंत्री महोदय यांचे दिनांक ०८.०५.२०१७ रोजीचे पत्र.
२. आदिवासी संशोधन व प्रशिक्षण संस्था, पुणे यांच्या दि. २२.०१.२०१८ रोजीच्या नियामक मंडळाच्या तिसऱ्या बैठकीतील ठराव क्र.१३/३.
३. आदिवासी विकास विभाग क्र. केंद्रिय २०१८/प्र.क्र.२५/का. १९, दि.०३.०५.२०१८ रोजीचे पत्र.
४. आदिवासी संशोधन व प्रशिक्षण संस्था, पुणे क्र. आसंप्रसं/स्वी.सं.क/२०१९/प्र.क्र./२८९, दि.०२.०७.२०१९ रोजीचे पत्र.
प्रस्तावना:
आदिवासी समाजाकरिता विविध प्रकारचे नाविन्यपूर्ण उपक्रम अनेक संस्था, राज्य शासन व केंद्र शासनाद्वारे राबविले जात आहेत. त्यांच्या उपक्रमशीलतेचा लाभ आदिवासींच्या कल्याणासाठी करता यावा हा शासनाचा मानस असतो. याकरिता शासनाच्या इतर विभागांशी समन्वय साधून, विविध माहितीचे संकलन करून आदिवासी समाजासाठी होणाऱ्या कामांचे विशेष संनियंत्रण करणे आवश्यक आहे आदिवासी लोकसंख्या, आदिवासी आश्रमशाळा व वसतिगृहाबद्दल मुलभूत सुविधा, विद्यार्थ्यांची सर्व सांख्यिकी माहिती, आदिवासी संशोधन व प्रशिक्षण संस्था, पुणे यांचे मार्फत योजनांचे अद्यावतीकरण, धोरणात्मक बाबींसाठी क्षेत्रीय स्तरीय माहिती, अशी महत्वाची कार्ये पार पाडण्यासाठी आवश्यक विशेष कौशल्य असणारे मनुष्यबळ व यंत्रणा आदिवासी विकास विभागास आवश्यक आहे.
त्यानुषंगाने मा.मुख्यमंत्री महोदय यांच्या दि.०८.०५.२०१७ रोजीच्या पत्रानुसार राज्यामध्ये आदिवासी विकास विभागामार्फत आदिवासी उपयोजनेतंर्गत व केंद्र शासनाकडून प्राप्त होणारा निधीतून घेण्यात येणाऱ्या आदिवासींच्या कल्याणाच्या योजनांचे मुल्यमापन करण्यात यावे. याकरीता केंद्र शासनाच्या भारतीय संविधानाच्या अनुच्छेद २७५ (१) अंतर्गत अनुदान व विशेष केंद्रीय सहाय्य निधीतून आदिवासी कल्याणकरीता खर्च होऊन त्यांच्या मानव विकास निर्देशांकात वाढ होण्याच्या अनुषंगाने त्यावर देखरेख व उपाययोजना सुचविण्यासाठी आदिवासी विभागांतर्गत मुल्यमापन व सनियंत्रण कक्ष स्थापन करण्यात येऊन त्याकरीता या कार्यक्षेत्रात काम करणाऱ्या नामांकित संस्था, विद्यापीठ, अशासकीय संस्था व इतर विशेष प्राविण्य असणारे व्यक्तींना या कक्षामध्ये संलग्न करण्याचे निर्देश दिले.
आदिवासी संशोधन व प्रशिक्षण संस्था, पुणे या संस्थेकडे मानववंशशास्त्रीय व आदिवासींच्या अस्तित्वाशी निगडीत संशोधनाचे काम सोपविलेले आहे. परंतु उपरोक्त उल्लेखित मुल्यमापन व संनियंत्रणासाठी पूर्णपणे व्यावसायिक व अतिकुशल अशा सहाय्यकारी केंद्राची स्थापना करण्याची आवश्यकता होती. त्यानुषंगाने आदिवासी संशोधन व प्रशिक्षण संस्थेच्या दि. २२.०१.२०१८ रोजी झालेल्या नियामक मंडळाच्या बैठकीत सदरहू कक्ष स्थापन करण्याबाबत ठराव पारित करण्यात आला.
# Page 2
शासन निर्णय क्रमांकः आसंप्र-३४१९/प्र.क्र.११६/का.०५
त्यानुंषगाने नाविन्यपुर्ण नियोजन व संनियत्रंण कक्ष (Quest) हा वन फोर्ब्स नं. १, डॉ. व्ही.बी. गांधी मार्ग, फोर्ट, मुंबई येथे दि.१०.०४.२०१८ रोजी मा.मुख्यमंत्री महोदय यांच्या हस्ते व मा. मंत्री (वित्त), मा. मंत्री (आदिवासी विकास), मा. मंत्री (शालेय शिक्षण), मा.राज्यमंत्री (आदिवासी विकास), मा. मुख्यसचिव, अपर मुख्य सचिव (वित्त), अपर मुख्य सचिव (नियोजन) इत्यादी मान्यवरांच्या उपस्थितीत उद्घाटन करुन स्थापन करण्यात आलेला आहे.
अनुसूचित जमातीच्या आर्थिक, शैक्षणिक व सामाजिक विकासाकरिता राबविण्यांत येणाऱ्या योजनांचे नियोजन व मुल्यमापन करण्यासाठी स्थापन करण्यात आलेल्या क्वेस्ट या कक्षाचे उद्दिष्ट, प्रशासकीय अधिकार, आर्थिक अधिकार आणि व्यवहार, काम करण्याची प्रक्रिया, उत्तरदायित्व, संरचना व इतर महत्वपूर्ण बाबींबद्दल शासन निर्णय निर्गमित करण्याची बाब शासनाच्या विचाराधिन होती.
शासन निर्णय:
१) उद्दिष्टे व कामाचे स्वरूप: क्वेस्ट या केंद्राची उद्दिष्टे आदिवासी संशोधन व प्रशिक्षण संस्था च्या उद्दिष्टांशी पूरक अशीच असतील. आदिवासी विकासासाठी केलेल्या उपाययोजना योग्य रित्या राबवल्या जात आहेत हे तपासणे, मूल्यमापन करणे तसेच एकूणच परिणामकारकता वाढवण्यासाठी योजना, स्वरूप व कार्यपद्धतीमध्ये परिस्थितीनुरूप बदल घडवून आणणे.
क्वेस्ट हे केंद्र आदिवासी विकास विभागाच्या संपर्कात राहून कार्यक्रमामध्ये सुधारणा सुचविणे, त्यासाठी अंमलबजावणी आराखडा तयार करणे, मूल्यमापन करणे, कालानुरूप बदल सुचवून विविध प्रकल्पाच्या सुधारणा करून योग्य अंतिम परिणाम साध्य करण्याचे काम करेल.
केंद्राचे उद्दिष्टे:
१. आदिवासी विकासासाठी व्यापक व दूरगामी नियोजनामध्ये मदत करणे. (Perspective plan) २. या आराखड्यामधे प्राधान्यक्रम ठरवून प्रत्यक्ष अंमलबजावणीचे ठराविक कालावधीचे प्रकल्प/ आराखडे बनविणे.
३. आदिवासी विकासाच्या विविध योजनांच्या परिणामकारकता विविधस्तरावर तपासणीची कार्यपद्धती विकसित करण्यास मदत करणे.
४. अंमलबजावणीतील त्रुटींचा अभ्यास करून त्याबाबत ठोस उपाययोजना करण्यासाठी धोरणात्मक व प्रशासकीय बदल शासनास सुचवणे.
५. प्रशासकीय सुटसुटीतपणा आणून लाभार्थी, समाजगट, संबंधित व्यक्तींना व विविध स्तरावरील यंत्रणांना सोयीच्या कार्यपद्धती स्थापित करणे व त्यातून अंमलबजावणीची परिणामकारकता साधणे.
पृष्ठ ९ पैकी २
# Page 3
शासन निर्णय क्रमांकः आसंप्र-३४१९/प्र.क्र.११६/का.०५
६. प्रशासनास विविध स्तरावर घेण्यात येणाऱ्या निर्णयासाठी आवश्यक असलेली नेमकी माहिती सहज उपलब्ध होईल यासाठी प्रणाली व Database तयार करण्यास मदत करणे.
७. आदिवासींना देण्यात येणाऱ्या सोयी सुविधा व सेवा गुणवत्तापूर्ण असाव्यात यासाठी प्रयोगशील व नाविन्यपूर्ण प्रकारे कार्यपद्धती विकसित करणे.
८. जास्तीत जास्त आदिवासींपर्यंत शासनाला सहज पोहोचता यावे यासाठी तंत्रज्ञानाच्या सहाय्याने सुलभ पर्याय शोधणे.
९. सार्वजनिक व खाजगी क्षेत्राच्या भागीदारीतून व स्वयंसेवी संस्थांच्या माध्यमातून उत्तम अंमलबजावणी होण्यासाठी व्यवस्था निर्माण करणे.
१०. विविध योजनांची परिणामकारकता वाढवण्याच्या दृष्टीने काही प्रायोगिक प्रकल्प हाती घेणे.
११. इतर संस्थांनी राबवलेल्या काही नाविन्यपूर्ण उपक्रम, कल्पना आदिवासी कल्याणासाठी राबवणे १२. विविध क्षेत्रातील तज्ञांशी चर्चा करून विभागाचे उद्दिष्ट्य साध्य व्हावे यासाठी वेळोवेळी अभ्यास गट तयार करणे (Think Tank) १३. विविध कामासाठी काही तज्ञ संस्था आणि कंपन्या सोबत करार करणे.
१४. क्वेस्ट विशेषतः संस्था बांधणीसाठी ( Institutionalization) पुढाकार घेईल. मार्गदर्शक तत्वे बनविणे, नवीन बदलांबाबत आवश्यकतेनुसार प्रशिक्षण कार्यपद्धती सुधारणे, नियम, आचारसंहिता, भरती प्रक्रिया निश्चित करणे, संगणक प्रणाली व Apps बनवण्यासाठी माहिती देणे, करारनामे, संहिता, धोरणे यांच्यासाठी आवश्यक असलेला अभ्यास व विचारविमर्श करुन विविध आराखडे व योजना तयार करेल.
केंद्राचे कार्य:
प्रत्यक्ष अंमलबजावणीतील त्रुटी जाणून घेण्यासाठी या केंद्रातील अभ्यासक हे विविध बैठका आयोजित करतील, प्रत्यक्ष आदिवासी पाडे, क्षेत्रीयस्तरावरील कार्यालये यांना भेटी देऊन, विविध भागधारकांशी चर्चा करून प्रश्नाचे स्वरूप सर्वांगाने समजावून घेतील त्यातील समस्या व संधी या दोन्हीचा विचार करत आवश्यक, योग्य प्रशासकीय व धोरणात्मक उपाययोजनांबद्दल शासनास अहवाल देतील.
विभागातील कोणत्याही स्तरावरून कुठल्याही समस्येच्या स्वरुपात प्राप्त झालेल्या प्रस्तावावर संरचनात्मक स्वरूपाचा अभ्यास करून, सर्व संबंधितांशी सल्लामसलत करून ठोस उपाययोजना सुचवतील. केंद्राच्या कार्याचे स्वरुप खालील प्रमाणे राहील.
१) केंद्रिय सहाय्यता निधीचे प्रस्ताव पाठविण्याची सर्व पूर्व तयारी करुन सुयोग्य व अभिनव प्रस्ताव सादर करण्यास व त्या प्रकल्पाची अंमलबजावणी करण्यास मदत करणे.
२) सार्वजनिक व खाजगी क्षेत्राच्या भागीदारी व स्वयंसेवी संस्थांच्या माध्यमातून प्रकल्पांची उत्तम अंमलबजावणी होण्यासाठी व्यवस्था निर्माण करणे.
३) मूलभूत अथवा नाविन्यपूर्ण स्वरुपाच्या प्रकल्पांच्या सनियंत्रण व अंमलबजावणीमध्ये मदत करणे.
४) विविध कामांसाठी काही नामवंत तज्ञ/संस्था, फाऊंडेशन, विद्यापीठ आणि कंपन्या यांच्या समवेत करार करणे पृष्ठ ९ पैकी ३
# Page 4
शासन निर्णय क्रमांकः आसंप्र-३४१९/प्र.क्र.११६/का.०५
५) कोणत्याही योजनांची अंमलबजावणीत सुधारणा करण्यासाठी नवीन योजना कार्यान्वीत करण्यासाठी अभ्यास करुन शासनास अहवाल सादर करणे.
६) आदिम जमाती व इतर अनुसूचित जमाती यासाठी कार्यक्रम व योजनांच्या प्रभावी अंमलबजावणीसाठी धोरणात्मक निर्णय प्रक्रियेमध्ये सहाय्यता करणे.
७) आदिवासी क्षेत्रात पर्यटन, कला, उपजीविका, यासाठी नाविन्यपूर्ण प्रकल्पांच्या नियोजन व अंमलबजावणीत सहाय्यता करणे.
८) आदिवासी विकास विभागांतर्गत असलेल्या शैक्षणिक संस्थांमध्ये शैक्षणिक गुणवत्ता व प्रशासनिक गुणवत्ता सुधारण्यासाठी शासनास सहाय्य करणे.
९) आदिवासी विकास विभागाव्दारा विविधस्तरावर घेण्यात येणाऱ्या निर्णयासाठी आवश्यक असलेली वस्तुनिष्ठ माहिती उपलब्ध होईल यासाठी प्रणाली निर्माण करुन माहिती संकलित करणस सहाय्य करणे.
१०) विविध क्षेत्रातील तज्ञांशी चर्चा करुन विभागाचे उदिष्ट साध्य व्हावे यासाठी वेळोवेळी कार्यशाळा घेणे.
११) आदिवासी समाज व शासन यांच्यामधील संवाद वाढविण्यासाठी साहित्य, प्रसारमाध्यमे यांचा वापर करुन योजनांचा लाभ प्रत्यक्ष लाभार्थ्यांपर्यंत पोहवण्यास मदत करणे.
१२) आदिवासींना देण्यात येणाऱ्या सोयी सुविधा व सेवा गुणवत्तापूर्ण असाव्यात यासाठी प्रयोगशील व नाविन्यपूर्ण कार्यपध्दती विकसित करणे.
१३) आदिवासी विकास विभागाच्या निधीच्या उपयोगिता अथवा योजनांचे त्रयस्थ पध्दतीने लेखापरिक्षण (सामाजिक लेखापरिक्षणासह) व अंकेक्षण करण्यासाठी मदत करणे.
१४) इतर राज्यातील आदिवासी विकास विभाग, इतर विभाग व अन्य संस्थांशी संलग्न राहून आदिवासी विकास विभागाच्या महत्वांच्या प्रश्नांवर कार्यशाळा घेऊन त्यासाठी नवनवीन सुधारणा विभागाला प्रस्तावित करणे.
१५) विभागाने नेमून दिलेल्या योजनांची प्रक्रिया सुलभीकरण करण्याकरीता प्रणालींचा अभ्यास करुन सुधारणा सुचविणे.
१६) या व्यतिरिक्त विभाग वेळोवेळी नेमून देतील ती कार्य करणे.
२) क्वेस्टची संरचना - क्वेस्ट ची संरचना खालीलप्रमाणे असेल:
कार्यकारी संचालक:
कार्यकारी संचालक क्वेस्टच्या एकंदर कामांसाठी जबाबदार असतील. हे क्वेस्टचे प्रमुख पद असून, केंद्रातील इतर कर्मचारी हे यांच्या अधिपत्याखाली काम करतील. कार्यकरी संचालक हे दैनंदिन कामकाजासाठी आयुक्त, आदिवासी प्रशिक्षण व संशोधन संस्था, पुणे यांना जबाबदार असतील.
ह्या केंद्राच्या कामाच्या स्वरूपानुसार आवश्यक ते मनुष्यबळ नियुक्त करण्यासाठी आदिवासी संशोधन व प्रशिक्षण संस्था, पुणे यांच्यामार्फत कार्यवाही करण्यात यावी.
पृष्ठ ९ पैकी ४
# Page 5
शासन निर्णय क्रमांकः आसंप्र-३४१९/प्र.क्र.११६/का.०५
या केंद्राच्या कामाचे प्रामुख्याने खालील कक्ष असतील.
१) प्रशासकीय व वित्त २) शिक्षण (विभागाशी संलग्न संस्था/उपक्रम) ३) आरोग्य ४) उत्पन्नवाढीच्या योजना / कौशल्यविकास ५) आदिम जमाती, वनहक्क व पेसा कायदा ६) माहिती (data) तंत्रज्ञान ७) प्रचार व प्रसिध्दी, हस्तकला व सांस्कृतिक बाबी ८) याव्यतिरिक्त आवश्यकतेनुसार येणारे व सोपविलेले विषय
३) मनुष्यबळ व मानधन:
क्वेस्टचे कार्यकारी संचालक यांची नेमणूक प्रधान सचिव (आदिवासी विकास), मंत्रालय, आयुक्त, आदिवासी विकास, नाशिक, आयुक्त, आदिवासी संशोधन व प्रशिक्षण संस्था, पुणे, सहसचिव/उपसचिव, आदिवासी विकास विभाग मंत्रालय, यांची समिती करेल. तसेच त्यांचे मानधन ठरवेल.
या केंद्राला उपलब्ध करून दिलेल्या निधीच्या मर्यादेत राहून क्वेस्टमधील इतर सल्लागार, संसाधन व्यक्ती व तज्ञ यांच्या नेमणूका या,पूर्ण वेळेसाठी खालील समितीमार्फत करण्यात येईल.
------------------------------------------------------------------
| अ.क्र | पदनाम | समिती मधील स्थान |
| १ | प्रधान सचिव, आदिवासी विकास विभाग, मंत्रालय, मुंबई | अध्यक्ष |
| २ | आयुक्त,आदिवासी विकास, नाशिक | सदस्य |
| ३ | आयुक्त, आदिवासी संशोधन व प्रशिक्षण संस्था, (TRTI) पुणे | सदस्य |
| ४ | सहसचिव/ उपसचिव, आदिवासी विकास विभाग, मंत्रालय, मुंबई | सदस्य |
| ५ | सहसंचालक, आदिवासी संशोधन व प्रशिक्षण संस्था, पुणे | सदस्य |
| ६ | विविध क्षेत्रातील निमंत्रित तज्ञ व्यक्ती (आवश्यकतेनुसार) | सदस्य |
| ७ | कार्यकारी संचालक, क्वेस्ट | सदस्य सचिव |
------------------------------------------------------------------
आयुक्त, आदिवासी संशोधन व प्रशिक्षण संस्था, पुणे हे क्वेस्ट मध्ये आवश्यकतेनुसार संसाधन व्यक्तीची अर्ध वेळ (Part time) नेमणूक करू शकतील. तसेच
पृष्ठ ९ पैकी ५
# Page 6
शासन निर्णय क्रमांकः आसंप्र-३४१९/प्र.क्र.११६/का.०५
एखाद्या विशिष्ट तज्ञ व्यक्तीची सेवा कमी कालावधी साठी घेण्याची सुद्धा उक्त समितीद्वारा क्वेस्टला मुभा असेल.
१. परदेशातील अथवा परराज्यातील आदिवासी समाज किंवा त्यांना उपयोगी पडणारे काही काम केलेले भारतीय किंवा विदेशी तज्ञही या केंद्रासाठी सल्लागार म्हणून काम करू शकतील. तसेच विविध कार्यक्षेत्रामधील अनुभवी सेवानिवृत्त अधिकारी/कर्मचारी, नामवंत कंपन्या/फाऊंडेशन यामध्ये काम केलेले तज्ञ यांच्यासेवा सुध्दा संसाधन व्यक्ती म्हणून आवश्यकतेनुसार घेता येईल.
२. आदिवासी विकास विभाग आणि आदिवासी संशोधन व प्रशिक्षण संस्था, पुणे हे इंटर्न व MSTDA यांना क्वेस्ट मध्ये प्रतिनियुक्त करू शकतील. आवश्यकतेनुसार मंत्रालयीन, आदिवासी संशोधन व प्रशिक्षण संस्था किंवा क्षेत्रिय कर्मचारी सुध्दा क्वेस्ट सह संलग्न होऊ शकतात.
३.क्वेस्टचे कर्मचारी कंत्राटी पद्धतीचे असून, त्यांना कोणतीही शासकीय कर्मचाऱ्यांची श्रेणी लागू असणार नाही.
४. आदिवासी विकास विभाग सोबत काम करणाऱ्या भागीदारी संस्था व कंपन्या सुद्धा क्वेस्ट मध्ये कार्यकारी संचालक व आयुक्त, आदिवासी संशोधन व प्रशिक्षण संस्था, पुणे यांच्या परवानगीने आपले प्रतिनिधी आवश्यकतेप्रमाणे काम करण्यासाठी नेमू शकतील.
५.क्वेस्टमध्ये काम करणाऱ्या मनुष्यबळ कंत्राटी स्वरुपाचे असल्याने कर्मचा-यांचा आकृतीबंध नसून आवश्यकतेनुसार संख्या व स्वरूप ठरविण्यात येईल.
४) क्वेस्टचे उत्तरदायित्व आणि कार्य प्रणाली : क्वेस्ट हे आदिवासी संशोधन व प्रशिक्षण संस्था, पुणे यांच्या अधिपत्या खाली काम करेल.
१) आदिवासी विकास विभाग व त्याअधिपत्याखालील कार्यालयांना आवश्यकतेप्रमाणे मदत करणे.
२) आदिवासी जनतेच्या कल्याणासाठी घ्यावयाच्या धोरणात्मक निर्णयासाठी अभिप्राय देणे.
३) वेळोवळी किंवा शासनाने सूचित केल्यानुसार क्षेत्रिय भेटी देऊन त्याबाबतचा अहवाल शासनास सादर करणे.
४) शासनाद्वारे सोपविलेल्या कार्याशिवाय काही नाविन्यपूर्ण प्रकल्प मुल्यमापन आणि संशोधन शासनास सादर करणे.
५) क्वेस्ट मध्ये होणाऱ्या कामांचे प्राधान्यक्रम हे प्रधान सचिव, आदिवासी विकास विभाग, आयुक्त, आदिवासी विकास विभाग आणि आयुक्त आदिवासी संशोधन आणि प्रशिक्षण संस्था यांच्या सल्ल्याने ठरविण्यात येतील.
पृष्ठ ९ पैकी ६
# Page 7
शासन निर्णय क्रमांकः आसंप्र-३४१९/प्र.क्र.११६/का.०५
६) कार्यकारी संचालक, हे क्वेस्टच्या कामाचा वार्षिक आराखडा, प्राधान्यक्रम व निकष तयार करतील आणि त्याचा प्रगती अहवाल वेळोवेळी आदिवासी संशोधन व प्रशिक्षण संस्थेच्या नियामक मंडळाच्या बैठकीत सादर करतील.
५) निधीची तरतुद:
१) आवश्यक निधीचा तपशील क्वेस्टद्वारे, आदिवासी संशोधन व प्रशिक्षण संस्था पुणे यांच्या नियामक मंडळाच्या बैठकीत सादर केला जाईल. त्यानुसार आदिवासी विकास विभागाच्या विविध स्त्रोतांमधून निधीची तरतूद करण्यात येईल.
२) केंद्रशासनाच्या PAB (Project Approval Board) च्या अहवालात मान्य झालेल्या योजना/प्रकल्पातून ज्या प्रकल्पांचे नियोजन, सनियंत्रण, मूल्यमापन, अध्ययन क्वेस्टच्या मार्फत होईल, त्या प्रकल्पांसाठी केंद्रीय सहाय्यता (SCA, CCD, Article 275 ( 1 ) ) अंतर्गत मिळणाऱ्या मंजूर निधीच्या २% सनियंत्रण व मूल्यमापन निधी क्वेस्टला देण्यात यावा.
३) क्वेस्टच्या सुरळीत कामकाजा करिता आवश्यक एकूण वार्षिक अंदाजपत्रकीय खर्च राज्य शासनाच्या मूल्यमापन सनियंत्रण करिता राखीव ०.५% तरतुदीमधून (लेखाशीर्ष २२२५ F २८१) भागविण्यात यावा.
४) क्वेस्टला सुरळीतपणे कार्यरत ठेवण्याची एकंदर जबाबदारी आदिवासी संशोधन व प्रशिक्षण संस्थेची असून, त्यांनी आवश्यकता प्रमाणे क्वेस्ट साठी निधी आदिवासी संशोधन व प्रशिक्षण संस्थेच्या तरतुदीतून वेळोवेळी उपलब्ध करण्यात यावा .
५) क्वेस्टने स्वतः आपले व्यवस्थापन आणि कामकाजाचे खर्चाचे वेळोवेळी नियोजन करावे.
६) क्वेस्टला महाराष्ट्र शासन, केंद्र शासन व इतर स्त्रोतांकडून मिळालेल्या निधीचे नियोजन करून यातील आवश्यक निधी थेट क्वेस्टच्या बँकखात्यात जमा करण्यात येईल. बँक खात्याचे जमाखर्च ठेवण्याकरीता क्वेस्टमधे एक स्वतंत्र कक्ष असेल. क्वेस्ट दर महिन्याला जमाखर्चाचे पूर्ण अहवाल आदिवासी संशोधन व प्रशिक्षण संस्था व शासनास सादर करेल.
६) वित्तीय आणि प्रशासकीय अधिकार:
आदिवासी संशोधन व प्रशिक्षण संस्था, पुणे यांनी क्वेस्टची खालील कामासाठी देयके अदा
१) कार्यालयीन जागेचे भाडे व देखभाल दुरुस्तीचा खर्च.
२) सल्लागार, संसाधन व्यक्ती, कर्मचारी, इंटर्न इंटर्न यांचे यांचे मानधन मानधन व प्रवासखर्च (प्रवासखर्चासाठी आदिवासी संशोधन व प्रशिक्षण संस्थेमार्फत स्वतंत्र आदेश निर्गमित करण्यात यावेत.)
३) एखाद्या प्रकल्पासाठी काही कालावधीपुरता तज्ञ व्यक्तींचे मार्गदर्शन व सल्ला घेतल्यास त्यासाठीचे मानधन
पृष्ठ ९ पैकी ७
# Page 8
शासन निर्णय क्रमांकः आसंप्र-३४१९/प्र.क्र.११६/का.०५
४) कार्यशाळा, प्रशिक्षण आयोजनासाठी लागणारा खर्च
५) संगणक प्रणाली तयार करून घेण्यासाठी लागणारा खर्च
६) कार्यालयीन खर्च व इतर अनुषंगिक बाबीसाठी क्वेस्टसाठी एक संयुक्त बँक खाते उघडण्यात आले आहे.
क्वेस्टच्या बँकखात्याच्या स्वाक्षरीचे अधिकार हे खाली नमूद केलेल्या तीन अधिकाऱ्यांपैकी कोणत्याही २ अधिकाऱ्यांना राहतील. खालील अधिकाऱ्यांच्या पदांचा उल्लेख केलेला असल्यामुळे संबंधित अधिकाऱ्यांची बदली झाल्यास त्यानुसार स्वाक्षरी बद्दलाची माहिती बँकेस देण्यात यावी.
१. आयुक्त, आदिवासी संशोधन व प्रशिक्षण संस्था, पुणे.
२. उपसचिव (का.०५), आदिवासी विकास विभाग, मंत्रालय, मुंबई.
३. कार्यकारी संचालक, क्वेस्ट, मुंबई.
क्वेस्टच्या बँकखात्याच्या खर्चाची तपशिलवार माहिती क्वेस्टमधील वित्तीय शाखेने ठेवणे आवश्यक राहिल. याबाबतचा मासिक अहवाल आयुक्त, आदिवासी संशोधन व प्रशिक्षण संस्था, पुणे व शासनास सादर करण्यात यावा.
प्रत्येक आर्थिक वर्षाच्या अखेरीस आदिवासी संशोधन आणि प्रशिक्षण संस्थेद्वारे क्वेस्टचे लेखापरीक्षण सनदी लेखापालाकडून करण्यात येईल.
# Page 9