# Page 1
आदिवासी घटक कार्यक्रमांतर्गत अनुदानित आश्रमशाळा या योजनेतंर्गत सहायक अनुदान वितरीत करणेबाबत.
(लेखाशीर्ष २२२५ एफ १२९) बाब ३१-सहाय्यक अनुदाने (वेतनेतर)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/ कार्यासन-६
मंत्रालय विस्तार, मुंबई-४०० ०३२.
दिनांक :- १६ डिसेंबर, २०२२.
वाचा : १) शासन परिपत्रक, वित्त विभाग क्र. अर्थसं-२०२२/प्र.क्र.४३ / अर्थ-३, दि.०४.०४.२०२२.
२) आदिवासी विकास शा.नि.क्र. बीयुडी - २०२२/प्र.क्र.०२/का-६,दि.२४.६.२०२२ दि.२१.०९.२०२२ ३) शासन पत्र आदिवासी विकास विभाग,क्र.अआशा-२०२१/प्र.क्र.१४८/का-११,दि.२०.०१.२०२२ ४) आदिवासी विकास विभाग, नस्ती क्र.अआशा-२०२१/प्र.क्र.८१/का-११.
प्रस्तावना : आदिवासी विकास विभागांतर्गत अनुदानित आश्रमशाळांना शासनामार्फत परिपोषण अनुदान, इमारत भाडे अनुदान तसेच आकस्मिक अनुदान देण्यात येते. सन २०२२-२३ या आर्थिक वर्षात आश्रमशाळा पूर्ण क्षमतेने सुरु करण्यात आलेल्या आहेत. त्यास अनुसरुन राज्यातील अनुदानित आदिवासी आश्रमशाळांमधील विद्यार्थ्यांना आवश्यक वस्तु, अल्पोपहार व भोजन नियमित मिळण्याच्या दृष्टीने संदर्भाधीन क्र.२ येथील शासन निर्णयान्वये सन २०२२-२३ या आर्थिक वर्षातील तरतुदींतून ५०% मर्यादेत रु.२००.०० कोटी इतका निधी वितरीत करण्यात आला आहे.
अनुदानित आश्रमशाळांना तिसरा हप्ता वितरीत करण्यासाठी सन २०२२-२३ या आर्थिक वर्षातील तरतुदींतून अर्थसंकल्पीत तरतुदीच्या ७३.५०% मर्यादेत उर्वरीत रु.९४.०० कोटी इतका निधी वितरीत करण्याबाबत संदर्भाधीन क्र.४ येथील नस्तीवरील वित्त विभागाच्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या मागणी क्रमांक टी-५ अंतर्गत २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षांतर्गत (०१) (७३) स्वयंसेवी संस्थांमार्फत चालविण्यात येणाऱ्या अनुदानित आश्रमशाळा या योजनेतंर्गत (२२२५एफ१२९), बाब क्र. ३१- सहाय्यक अनुदाने (वेतनेतर) या बाबीखाली वित्त विभागाच्या मान्यतेने सन २०२२-२३ या आर्थिक वर्षाच्या अर्थसंकल्पीय तरतुदींमधून ७३.५० % मर्यादेत उर्वरीत रु.९४.०० कोटी इतका निधी खालीलप्रमाणे वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांक: बीयुडी-२०२२/प्र.क्र.०२/कार्यासन.६
(रु.कोटीत)
----------------------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २३-२०२२ मधील अर्थसंकल्पीय तरतूद | यापूर्वी वितरीत करण्यात आलेला निधी | सदर शा. नि. अन्वये वितरीत करण्यात येत असलेली तरतूद |
| १ | २ | ३ | ४ | ५ | ६ |
| स्वयंसेवी संस्थांमार्फत चालविण्यात येणाऱ्या अनुदानित आश्रमशाळा | २२२५ एफ१२९ | -३१ सहाय्यक अनुदाने (वेतनेतर) | ४००.०० | २००.०० (५०% ) | ९४.०० (७३.५०%) |
----------------------------------------------------------------------------------------------------------------------------------------------------
उपरोक्तप्रमाणे एकूण रु.९४.०० कोटी (अक्षरी रुपये चौऱ्याण्णव कोटी फक्त) इतका निधी नियंत्रक अधिकारी तथा आयुक्त, आदिवासी विकास नाशिक यांना वितरीत करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या अनौपचारीक संदर्भ क्र.१०६५/व्यय-१४, दि.१६.१२. २०२२ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3