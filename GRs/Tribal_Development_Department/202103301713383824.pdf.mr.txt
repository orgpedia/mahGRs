# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षातील वैद्यकीय व तत्सम महाविद्यालयात शिक्षण घेणाऱ्या अनुसूचित जमातीच्या विद्यार्थ्यांना शिष्यवृत्ती या योजनेंतर्गत निधी वितरण.
(लेखाशीर्ष - २२२५३५२९)
महाराष्ट्र शासन
आदिवासी विकास विभाग
शासन निर्णय क्रमांक: बीयुडी-२०२०/प्र.क्र.०१/का-६
मंत्रालय विस्तार, मुंबई - ४०० ०३२.
दिनांक:- ३१ मार्च, २०२१.
वाचा -
१. शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि. १६.०४.२०२०.
२. शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१५.०३.२०२१.
३. आदिवासी विकास विभागाची नस्ती क्र. अर्थसं-२०२१/प्र.क्र.३१/का-१२.
प्रस्तावना: राज्यातील शासनमान्यता प्राप्त खाजगी विनाअनुदानित व कायम विनाअनुदानित संस्थांमधील व्यावसायिक अभ्यासक्रमामध्ये प्रवेश घेणाऱ्या अनुसूचित जमातीच्या विद्यार्थ्यांना आदिवासी विकास विभागामार्फत संबंधित वर्षात शिक्षण शुल्क समिती/प्राधिकरण किंवा परिषदेने निर्धारीत केलेल्या दराप्रमाणे शिक्षण शुल्क व परीक्षा शुल्काची १००% प्रतिपूर्ती करण्यात येते.
सदर योजना राज्य शासनाने विकसित केलेल्या महाडीबीटी पोर्टलवरून ऑनलाईन पद्धतीने राबविण्यात येते. संदर्भाधीन क्र.२ येथील शासन परिपत्रकान्वये आदिवासी घटक कार्यक्रमांतर्गत कार्यक्रम खर्चातील "मागासवर्गीयांचे कल्याण " या उपशीर्षाखालील वैद्यकीय व तत्सम महाविद्यालयात शिक्षण घेणाऱ्या अनुसूचित जमातीच्या विद्यार्थ्यांना शिष्यवृत्ती (कार्यक्रम) या योजनेच्या २२२५ ३५२९ या लेखाशीर्षाखालील सन २०२०-२१ या आर्थिक वर्षासाठी सुधारीत अंदाजाच्या मर्यादेत वितरीत करण्याची बाब शासनाच्या विचाराधीन होती.
शासन निर्णय:
आदिवासी घटक कार्यक्रमांतर्गत मागणी क्रमांक टी-५ मधील “मागासवर्गीयांचे कल्याण " या उपविकास शीर्षाखालील वैद्यकीय व तत्सम महाविद्यालयात शिक्षण घेणाऱ्या अनुसूचित जमातीच्या विद्यार्थ्यांना शिष्यवृत्ती (२२२५ ३५२९) (कार्यक्रम) या योजनेकरीता ३४ शिष्यवृत्त्या या उद्दीष्टाकरीता वित्त विभागाच्या मान्यतेस अनुसरुन सुधारित अंदाजाच्या ५० टक्के मर्यादेत रू.६७५.०० लाख इतका निधी वितरीत व खर्च करण्यास मान्यता देण्यात येत आहे.
२. वरीलप्रमाणे एकूण रू.६७५.०० लाख (अक्षरी रूपये सहा कोटी पंच्याहत्तर लक्ष फक्त) इतका निधी नियंत्रक अधिकारी तथा आयुक्त, आदिवासी विकास, महाराष्ट्र राज्य, नाशिक यांना वितरीत करण्यास व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि. १६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधिन क्र.१ व २ येथील शासन परिपत्रकान्वये प्रशासकिय विभागास प्रदान केलेल्या अधिकारात आणि अनौ.सं.क्र.३१५/व्यय-१४, दि.१९.०३.२०२१ अन्वये दर्शविलेल्या सहमतीनुसार निर्गमित करण्यात येत आहे.