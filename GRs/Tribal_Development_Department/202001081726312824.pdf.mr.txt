# Page 1
आदिम जमाती विकास कार्यक्रम अंतर्गत मंजूर "Establishment of Back Yard Poultry For PVTG Families" या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र.१३८/का-१९
मंत्रालय, मुंबई ४०० ०३२
तारीख: ०८/०१/२०२०
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/४(१४)/२०१६ Grants दि.०१/०३/२०१७ २. शासन निर्णय क्रमांक: आदिम-२०१७/प्र.क्र. ०४/का.- १९ दिनांक-२१/०३/२०१७
प्रस्तावना केंद्र शासनाकडून दरवर्षी विशेष केंद्रीय सहाय्य, भारतीय संविधानाच्या अनुच्छेद २७५(१) अंतर्गत व आदिम जमाती विकास कार्यक्रम या योजना अंतर्गत राज्य शासनास अनुदान प्रदान होत असते. या योजनाअंतर्गत प्राप्त होणा-या अनुदानासाठी राज्य शासन मा. मुख्य सचिव, महाराष्ट्र राज्य यांच्या अध्यक्षतेखालील कार्यकारी समितिच्या मान्यतेने आदिवासी बांधवांच्या जनकल्याणाकरीता विविध योजना केंद्र शासनाकडे प्रस्तावित करण्यात येतात. राज्यात सद्य स्थितीला कोलम, कातकरी आणि माडिया गोंड ह्या तीन विशेष असुरक्षित जनजाती (आदिम जमाती ) आहेत. कुपोषण, रोगराई, बालमृत्यू, बेरोजगारी यासारखे अनेक प्रश्न या समाजापुढे आहेत. या जनजाती उपजीविकेसाठी प्रामुख्याने वन आणि पावसाळी शेतीवर अवलंबून आहेत. याच बरोबर त्यांना कुकुटपालन आणि शेळीपालनासारखे उपजीविकेची माध्यमे उपलब्ध आहेत. त्यांनी राहत्या घरच्या आजूबाजूला असलेल्या मोकळ्या जागेत कुकुटपालन केले तर त्यांच्या जवळ उपलब्ध असलेल्या जागेचा वापर तर होईल, त्यांना उत्पन्नाचे साधन देखील उपलब्ध होईल त्याच बरोबर त्यांची पोषण सुरक्षाही होईल. याच अनुषंगाने आदिम जमाती विकास कार्यक्रम योजने अंतर्गत सन २०१६-२०१७ या वर्षाकरिता “Establishment of Back Yard Poultry For PVTG Families” ही योजना केंद्र शासनाकडे प्रस्तावित करण्यात आली होती. जनजाती कार्य मंत्रालयाने दिनांक ०८/०२/२०१७ रोजी आयोजीत केलेल्या Project Appraisal ( Committee PAC) बैठकीमध्ये सदर योजना सन २०१६-१७ करिता आदिम जमाती विकास कार्यक्रम योजने अंतर्गत राबविण्यासाठी एकूण २००.०० लक्ष इतक्या रकमेच्या प्रस्तावास संदर्भाधिन पत्र क्र.१ अन्वये मंजुरी दिलेली असून सदर अनुषंगाने प्राप्त निधी संदर्भाधीन शासन निर्णयान्वये आयुक्त, आदिवासी विकास, नाशिक यांना वितरीत करण्यात आला आहे.
२. राज्यातील आदिवासी भागात महाराष्ट्र राज्य ग्रामीण जीवनोन्नती अभियान (MSRLM) उमेद मार्फत आदिवासी महिलांसाठी बचत गटाची स्थापना केली जाते. राज्यातील आदिवासी भागात उमेद (MSRLM) मार्फत महिला गट स्थापन करून त्यांची क्षमता बांधणी बरोबर आर्थिक सशक्तीकरण केले जाते. तसेच
# Page 2
शासन निर्णय क्रमांक: केंद्रीय-२०१९/प्र.क्र.१३८/का-१९
आदिवासी महिलांच्या बचत गटाला आर्थिक स्थिरता मिळवून देण्यासाठी त्यांच्या मार्फत विविध उपक्रमही राबवविले जातात. सबब, आदिम जनजाती एकवटलेल्या क्षेत्रामध्ये उमेद (MSRLM) मार्फत आदिम जमतीच्या लाभार्थी कुटुंबांना कुकुट पालन सारखे उपजीविकेचे माध्यम उपलब्ध करून देऊन त्यांना मिळकतीचे साधन निर्माण होईल. तसेच त्यांची पोषण सुरक्षाही होण्यास मदत होईल सबब, "Establishment of Back Yard Poultry For PVTG Families” ही योजना उमेद (MSRLM) मार्फत राबविण्याबाबतच्या मार्गदर्शक सूचनांना मंजुरी देण्याची बाब शासनाच्या विचाराधीन होती.
शासन निर्णय आदिम जनजाती एकवटलेल्या क्षेत्रामध्ये उमेद (MSRLM) मार्फत आदिम जमातीच्या कुटुंबांना कुकुट पालनासारखे उपजीविकेचे माध्यम उपलब्ध करून देऊन त्यांना उत्पन्नाचे साधन निर्माण करून देणे त्याच बरोबर त्यांची पोषण सुरक्षाही करण्यासाठी “Establishment of Back Yard Poultry For PVTG Families” ही योजना आदिवासी विकास विभाग व उमेद (MSRLM) यांच्यामार्फत संयुक्तपणे राबविण्यास मान्यता देण्यात येत असून त्यानुषंगाने एकुण रु २००.०० लक्ष किंमतीच्या प्रकल्पाच्या अंमलबजावणीबाबतच्या मार्गदर्शक सूचनांना या शासन निर्णया सोबत जोडलेल्या परिशिष्ट क्रमांक-१ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8
# Page 9