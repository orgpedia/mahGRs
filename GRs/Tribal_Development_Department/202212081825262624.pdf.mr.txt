# Page 1
आदिवासी घटक कार्यक्रमांतर्गत सन २०२२ - २३ या वर्षात “लहान पाटबंधारे " योजनेकरीता निधी वितरण.
लेखाशीर्ष-(४७०२ ७७२१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.११/कार्यासन-६
मंत्रालय विस्तार, मुंबई - ४०० ०३२
तारीख : ०८ डिसेंबर,२०२२.
वाचा : १) शासन परिपत्रक, वित्त विभाग, क्र.अर्थसं-२०२२/प्र.क्र.४३/अर्थ-३, दि.०४.०४.२०२२.
२) शासन निर्णय, आदिवासी विकास विभाग, क्र.बीयुडी-२०१७/प्र.क्र.२३/का-६,दि.१५.०३.२०१८.
३) शासन निर्णय, आदिवासी विकास विभाग, क्र.बीयुडी-२०२१/प्र.क्र.११/का-६,दि.३१.०३.२०२२.
४) मृद व जलसंधारण विभागाची नस्ती क्र. आऊयो-२०२२/प्र.क्र.१६८/जल-४.
प्रस्तावना :
आदिवासी घटक कार्यक्रमांतर्गत मृद व जलसंधारण विभागामार्फत अंमलबजावणी करण्यात येत असलेल्या राज्य एकत्रित निधीअंतर्गत लहान पाटबंधारे योजनेंतर्गत लघु पाटबंधारे तलाव बोरीपाडा, ता.त्र्यंबकेश्वर, जि. नाशिक या प्रकल्पासाठी यापुर्वी संदर्भाधीन क्रमांक २ व ३ येथील शासन निर्णयान्वये अनुक्रमे रू.१००.०० लक्ष व रू.५४६.७९ लक्ष निधी वितरीत करण्यात आला आहे. आता संदर्भाधीन क्र.३ येथील नस्तीवर प्राप्त मान्यतेस अनुसरून उक्त प्रकल्पाकरीता निधी वितरणाची बाब शासनाच्या विचाराधीन होती.
शासन निर्णय : :
आदिवासी घटक कार्यक्रमांतर्गत सन २०२२-२३ या वर्षात मागणी क्र. टी-६, मधील मुख्य लेखाशीर्ष ४७०२, मधील राज्य एकत्रित निधी अंतर्गत लहान पाटबंधारे योजना (४७०२ ७७२१) याखालील लघु पाटबंधारे तलाव बोरीपाडा, ता.त्र्यंबकेश्वर, जि. नाशिक या प्रकल्पासाठी मृद व जलसंधारण विभागास अर्थसंकल्पिय निधी वितरण प्रणालीवर खालीलप्रमाणे निधी वितरीत व खर्च करण्यास मान्यता देण्यात येत आहे : (रु.लाखात)
--------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पीत तरतुद | या शा.नि. द्वारे वितरीत करण्यात येत असलेला निधी |
| राज्य एकत्रित निधी अंतर्गत लहान पाटबंधारे योजना | ४७०२ ७७२१ | ५३-मोठी बांधकामे | १२५००.०० | ४८२.२० |
--------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२२/प्र.क्र.११/कार्यासन.६
२. उपरोक्त प्रमाणे एकूण रु.४८२.२० लाख (अक्षरी रुपये चार कोटी ब्याऐंशी लाख वीस हजार फक्त) इतका निधी प्रशासकीय विभागप्रमुख म्हणून प्रधान सचिव, मृद व जलसंधारण विभाग यांना वितरीत करण्यात येत आहे.
३. विभागप्रमुख/नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ येथील शासन परिपत्रकान्वये दिलेल्या निर्देशांचे काटेकोरपणे पालन करावे.
४. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
६. सदर शासन निर्णय वित्त विभागाच्या वाचा येथील क्र.१ येथील शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.