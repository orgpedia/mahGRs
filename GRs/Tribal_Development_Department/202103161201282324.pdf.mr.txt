# Page 1
आदिम जमाती विकास कार्यक्रमांतर्गत आदिम जमातीच्या कुटूंबाची आरोग्य तपासणी करणे व बाधित व्यक्तीस पुढील उपचाराकरीता शासकीय योजनेची मदत मिळवुन देणे या योजनेच्या मार्गदर्शक सुचनांना मंजुरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: आदिम २०२१/प्र.क्र.१८/का.१९
मंत्रालय, मुंबई ४०० ०३२
तारीख: १६/०३/२०२१
वाचा १. जनजाती कार्य मंत्रालय, नवी दिल्ली यांचे पत्र क्र.No. ११०२२/१८/२०१२-NGO दिनांक १४.०२.२०१४ २. आदिवासी विकास विभाग शासन निर्णय क्रमांक पीटीजी २०१४/प्र.क्र.२६/का१९ दि. २४/०३/२०१४
प्रस्तावना -
केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. केंद्र शासनाने सन २०१३-१४ करीता आदिम जमाती विकास कार्यक्रमांतर्गत संदर्भाधिन पत्रान्वये रु. ९०.०० लक्ष इतका निधी आरोग्य या घटकासाठी मंजुर करुन निधी वितरीत केला आहे.
२. आदिम जमाती समाज प्रामुख्याने डोंगराळ, अतिदुर्गम भागात वस्ती करुन राहत असुन आदिम जमातींमध्ये आजाराबाबत जागरुकता कमी प्रमाणात असल्याने आजारी पडल्यानंतर रोगाचे निदान उशिरा होते. पर्यायाने योग्य उपचार न मिळाल्याने आजार वाढतो किंवा आजार गंभीर रुप धारण करतो. त्यामुळे व्यक्तीचे मानसिक, शारीरिक नुकसानीसोबतच कधीकधी जिवित हानीदेखिल होते.
त्यामुळे आदिम जमातीमध्ये आरोग्याबाबत जनजागृती करुन त्यांचे संपुर्ण कुटूंबाचे तज्ञ डॉक्टरांमार्फत त्यांचे गावी / पाडयावर आरोग्य तपासणी करणे, तसेच गंभीर आजारी रुग्णांना पुढील औषधोपचाराकरिता अन्य शासकीय योजनांचा लाभ उपलब्ध करुन देणे गरजेचे आहे. केंद्र शासनाने अदिम जमाती विकास कार्यक्रमाअंतर्गत सन २०१३-१४ करीता रु. ९०.०० लक्ष इतका निधी आरोग्य या घटकाकरिता उपलब्ध करुन दिला आहे. सदर निधी शासनाने संदर्भाधिन शासननिर्णयान्वये आयुक्त, आदिवासी विकास नाशिक यांना वितरीत करणेत आला आहे. तद्नुषंगाणे, आता “आदिम जमातीच्या कुटूंबाची आरोग्य तपासणी करणे व बाधित व्यक्तीस पुढील उपचाराकरीता शासकीय योजनेची मदत मिळवुन देणे” ही योजना कार्यान्वित करणेकरिता मार्गदर्शक सुचनांना मान्यता देण्याची बाब शासनाच्या विचाराधीन होती.
शासन निर्णय
आदिम जमातीतील व्यक्तींचे तज्ञ डॉक्टरां मार्फत त्यांचे गावी / पाडयावर आरोग्य तपासणी करणे, तसेच गंभीर आजारी रुग्णांना पुढील औषधोपचाराकरिता अन्य शासकीय योजनांचा लाभ उपलब्ध करुन देणे या हेतुने “आदिम जमातीच्या कुटूंबाची आरोग्य तपासणी करणे व बाधित व्यक्तीस
# Page 2
शासन निर्णय क्रमांक: आदिम २०२१/प्र.क्र.१८/का.१९
पुढील उपचाराकरीता शासकीय योजनेची मदत मिळवून देणे” या रु ९०.०० लक्ष किंमतीच्या योजनेच्या मार्गदर्शक सुचनांना सोबतच्या परिशिष्ट १ नुसार मंजुरी प्रदान करणेत येत आहे.
२. सदर मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत अंमलबजावणी यंत्रणेमार्फ़त त्वरीत कार्यवाही करण्यात यावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4