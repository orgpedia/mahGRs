# Page 1
केंद्र शासनाच्या स्वच्छ भारत मिशन ( ग्रामीण )" कार्यक्रमांतर्गत सन २०२०-२१ या आर्थिक वर्षाकरिता प्राप्त निधी वितरीत करण्याबाबत.
(२२१५ ९८६२)
महाराष्ट्र शासन
आदिवासी विकास विभाग
शासन निर्णय क्रमांक:- बीयुडी - २०२० / प्र.क्र. १०/ कार्यासन ६
मंत्रालय विस्तार, मुंबई-४०० ०३२
तारीख: ९ सप्टेंबर, २०२०
वाचा - १) वि. वि, शासन परिपत्रक क्र.अर्थसं-२०२० /प्र.क्र.६४ / अर्थ-३, दि. १६.०४.२०२०.
२) वि.वि, शासन परिपत्रक क्र.संकीर्ण-१०१८ /प्र.क्र.४६ / अर्थोपाय, दि. १८.०५.२०२०.
३) केंद्र शासन, जल शक्ती मंत्रालय यांचे क्र.एस.१८०१३/२/२०१४-एसबीएम-भाग (१), दि.०३.०७.२०२०.
४) पाणीपुरवठा व स्वच्छता विभागाची नस्ती क्र.स्वभामि- २०२० / प्र.क्र.९५/पा.पु.१६.
शासन निर्णय :
केंद्र पुरस्कृत " स्वच्छ भारत मिशन (ग्रामीण)" कार्यक्रमासाठी सन २०२०-२१ या आर्थिक वर्षाकरिता आदिवासी उपयोजनांतर्गत मागणी क्र. टी-५, २२१५- पाणी पुरवठा व स्वच्छता, जनजाती क्षेत्र उपयोजना, जनजाती क्षेत्राबाहेरील उपयोजना, (०२) मलप्रणाल व स्वच्छता, ७९६, जनजाति क्षेत्र उपयोजना, (०१) जनजाति क्षेत्र उपयोजना, (०१) (०३) स्वच्छ भारत अभियानांतर्गत वैयक्तिक स्वच्छालय बांधणे (केंद्रिय) ( कार्यक्रम), (२२१५ ९८६२) ३१, सहायक अनुदाने ( वेतनेत्तर), या लेखाशिर्षाखाली रु.१६१३२.०० लाख इतका निधी अर्थसंकल्पित आहे.
२. केंद्र शासनाने वाचा क्र. ३ येथील पत्रान्वये उपरोक्त योजनेंतर्गत रु.२७९७.५३ लाख इतका निधी उपलब्ध करुन दिलेला आहे. यानुषंगाने पाणी पुरवठा व स्वच्छता विभागाने वाचा क्र. ४ येथील नस्तीवर प्रस्तावित केल्यानुसार स्वच्छ भारत मिशन (ग्रामीण) कार्यक्रमांतर्गत (२२१५९८६२), ३१ सहायक अनुदाने (वेतनेत्तर), या लेखाशिर्षाखाली सन २०२०-२१ या आर्थिक वर्षाकरिता रु.२७९७.५३ लाख (अक्षरी रुपये सत्तावीस कोटी सत्याण्णव लाख त्रेपण्ण हजार फक्त) इतका निधी प्रशासकिय विभाग प्रमुख म्हणून अपर मुख्य सचिव, पाणी पुरवठा व स्वच्छता विभाग यांना खर्चासाठी अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
३. संबंधित नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती, संबंधित क्षेत्रिय अधिकारी यांनी आयुक्त, आदिवासी विकास, नाशिक; आदिवासी विकास विभाग व पाणी पुरवठा व स्वच्छता विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०२० / प्र.क्र.१० / कार्यासन.६
४. नियंत्रक अधिकारी / विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणा-या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तथापि आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी वैयक्तीक लाभार्थ्यांकरिताच खर्च करण्यात यावी.
६. सदर शासन निर्णय वित्त विभागाच्या अनौपचारिक संदर्भ क्र. १९४/व्यय-३, दि. ३१/०८/२०२० अन्वये दिलेल्या सहमतीस अनुलक्षुन निर्गमित करण्यात येत आहे.