# Page 1
आदिवासी घटक कार्यक्रमांतर्गत सन २०१९-२० व २०२०-२१ या आर्थिक वर्षात शासकीय आश्रमशाळांतील मृत्यू झालेल्या विद्यार्थ्यांच्या पालकांना सानुग्रह अनुदानासाठी निधी वितरण. (लेखाशीर्ष २२२५ डी ७३४, ५०-इतर खर्च ) महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१/ कार्यासन-६
मंत्रालय विस्तार, मुंबई - ४०० ०३२.
दिनांक:- १७ नोव्हेंबर, २०२०.
वाचा -
१) शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आदिवासी विकास विभाग, क्र. शाआशा-२०१६/प्र.क्र.२०२/का-१३,दि.३०.०६.२०१६ व दि.१९.०६.२०१८.
३) आयुक्त, आदिवासी विकास आयुक्तालय, नाशिक यांचे पत्र क्र. असं-११२०/प्र.क्र.३/का-४(२)/ ३३६६, दि.१९.०९.२०२०.
प्रस्तावना:
आदिवासी विकास विभागाच्या अधिनस्त शासकीय आश्रमशाळेत अनुसूचित जमातीच्या विद्यार्थी / विद्यार्थीनीचा आश्रमशाळेत शिक्षण घेत असतांना त्याचा तिचा नैसर्गिक आपत्ती वा अपघाती वा आटोक्याबाहेरील कारणांमुळे मृत्यू झाल्यास मृत विद्यार्थी / विद्यार्थीनींच्या पालकांस अनुकंपा म्हणून सानुग्रह अनुदान देण्याबाबत शासनाचे धोरण आहे. याकरीता आवश्यक खर्च आदिवासी घटक कार्यक्रमांतर्गत शासकीय आश्रमशाळा या योजनेच्या २२२५ डी ७३४, ५०- इतर खर्च खालील उपलब्ध तरतूदीतून भागविण्याबाबतचा निर्णय संदर्भाधीन क्र.२ येथील दि.३०.०६.२०१६ च्या शासन निर्णयान्वये घेण्यात आला आहे. तसेच सदरचे अनुदान रु.२ लाख इतके करण्यास संदर्भाधीन क्र.२ येथील दि.१९.०६.२०१८ च्या शासन निर्णयान्वये मान्यता देण्यात आली आहे. यास अनुसरून संदर्भाधीन क्र. ३ अन्वये विभागाच्या अधिनस्त शासकीय आश्रमशाळांमधील दि. १ जानेवारी, २०२० पासून मृत्यू झालेल्या ९५ विद्यार्थ्यांपैकी ४४ विद्यार्थ्यांच्या पालकांना सानुग्रह अनुदान देण्याच्या अनुषंगाने निधी उपलब्ध करून देण्याबाबतचा प्रस्ताव शासनास प्राप्त झाला आहे. या अनुषंगाने निधी वितरीत करण्याची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत सन २०२०-२१ या आर्थिक वर्षात मागणी क्रमांक टी-५ मधील २२२५-अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य शीर्षाखालील शासकीय आश्रमशाळा समुह या योजनेंतर्गत शासकीय आश्रमशाळांमधील मृत्यू झालेल्या विद्यार्थ्यांच्या पालकांना सानुग्रह अनुदान देण्याच्या अनुषंगाने वित्त विभागाच्या अनुमतीने खालीलप्रमाणे निधी वितरीत करण्यास मान्यता देण्यात येत आहे.
(रू.लाखात)
----------------------------------------------------------------------------------------------------------------------------
| अ. क्र. | योजनेचे नांव व लेखाशीर्ष | सन २०२०-२१ करीता अर्थसंकल्पित तरतूद | सदर शासन निर्णयान्वये वितरीत करण्यात येत असलेली तरतूद |
| १ | (०१)(६०) आश्रमशाळा समुह (२२२५ डी ७३४), ५०-इतर खर्च | ५०००.०० | २५०.०० |
----------------------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२०/प्र.क्र.०१/कार्यासन.६
२. वरीलप्रमाणे रू. २५०.०० लाख (रू. दोन कोटी पन्नास लाख फक्त) इतका निधी नियंत्रक अधिकारी म्हणुन आयुक्त, आदिवासी विकास, नाशिक यांना अर्थसंकल्पिय निधी वितरण प्रणालीवर वितरीत करण्यात आला आहे. सदर निधीचा वापर विभागाच्या अधिनस्त शासकीय आश्रमशाळांमधील दि.१ जानेवारी, २०२० पासून मृत्यू झालेल्या विद्यार्थ्यांच्या पालकांना द्यावयाच्या सानुग्रह अनुदानाकरीताच करण्यात यावा. लॉक डाऊनमुळे पुढील काही कालावधी राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख/ नियंत्रक अधिकारी यांनी सदर तरतूद त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात व अनौ.सं.क्र.५७४/ व्यय-१४, दि.२७.१०.२०२० अन्वये दर्शविलेल्या सहमतीस अनुसरून निर्गमित करण्यात येत आहे.