# Page 1
आदिवासी विकास विभागातंर्गत शासकीय आश्रमशाळा/एकलव्य निवासी शाळांमध्ये सर्व सोयी सुविधायुक्त “सीक रूम” कार्यान्वीत करणेबाबत.
महाराष्ट्र शासन
आदिवासी विकास विभाग,
शासन निर्णय क्र. शाआशा-२०१८/प्र.क्र.३९६/का.१३
मंत्रालय, मुंबई - ४०० ०३२.
दिनांक :- १८ डिसेंबर, २०१८.
प्रस्तावना :
राज्यामध्ये आदिवासी विकास विभागांमार्फत ५०२ शासकीय आश्रमशाळा सुरु असून सदर
आश्रमशाळांमध्ये सुमारे १,९१,७२९ विद्यार्थी शिक्षण घेत आहेत. तसेच महाराष्ट्र ट्रायबल पब्लिक
स्कूल सोसायटी अंतर्गत १६ एकलव्य निवासी शाळा सुरू असून सदर शाळांमध्ये सुमारे
३,५१८ विद्यार्थी शिक्षण घेत आहेत.
२. आदिवासी विकास विभागातंर्गतच्या बहुतांशी आश्रमशाळा या अतिदुर्गम भागात असल्याने
बऱ्याचदा अशा ठिकाणी वेळेवर वैद्यकीय सेवा उपलब्ध होणे फार जिकरीचे असते. तसेच प्रथामिक
आरोग्य केंद्र/तालुका/जिल्हा रूग्णालय आश्रमशाळांपासून अधिक अंतरावर असल्यामुळे आजारी/
अपघातग्रस्त विद्यार्थ्यांस तातडीने प्राथमिक उपचार ठेवण्यासाठी आश्रमशाळांमध्ये सीक रूमची
व्यवस्था करण्यात आली आहे. सदर सीक रूममध्ये प्राथमिक उपचार घेण्यासाठी सर्व प्रकारच्या
सोयी सुविधा उदा. फर्निचर, औषधे, वैद्यकीय उपकरणे, First Aid kit इत्यादी असणे आवश्यक
आहे. तसेच सदर सीक रूमची देखभाल-दुरुस्ती ठेऊन वेळेवर विद्यार्थ्यांना उपचार मिळावा
यासाठी सदर सीक रूममध्ये सर्व समावेशक सोयी-सुविधा उपलब्ध करण्याबाबतचा निर्णय
शासनाच्या विचाराधीन होता. त्यानुसार शासन पुढीलप्रमाणे निर्णय घेत आहे.
शासन निर्णय :
(१) सर्व शासकीय आश्रमशाळा व एकलव्य निवासी शाळांमधील विद्यार्थ्यांवर वेळेवर प्राथमिक
उपचार व्हावे यासाठी सर्व सोयी-सुविधायुक्त “सीक रूम” कार्यान्वीत करण्यात यावी.
सदर सीक रूममध्ये पुढीलप्रमाणे सुविधा उपलब्ध करण्यात याव्यात :
अ) सर्व समावेशक आवश्यक ते फर्निचर सोबतच्या परिशिष्ट-१ प्रमाणे.
# Page 2
शासन निर्णय क्रमांकः शाआशा-२०१८/प्र.क्र.३९६/का.१३
ब) World Health Organization (WHO) च्या Protocol प्रमाणे वैद्यकीय उपकरणे सोबतच्या परिशिष्ट-२ प्रमाणे.
क) प्राथमिक उपचारासाठी आवश्यक असलेली सोबतच्या परिशिष्ट-३ मध्ये नमूद
करण्यात आलेली औषधे खरेदी करण्यात यावीत. सदर औषधांची यादी फक्त २००
विद्यार्थ्यांसाठी आहे. तथापि, आश्रमशाळेतील विद्यार्थी संख्येच्या प्रमाणात औषधांची
खरेदी करण्यात यावी.
ड) आदिवासी विकास विभागाच्या आदिवासी उपयोजनाच्या निधीतून सार्वजनिक आरोग्य
विभागाकडून काही औषधांची खरेदी केली जाते. आरोग्य विभागाकडून खरेदी केलेली
औषधे वगळून उर्वरित औषधांचीच खरेदी करण्यात यावी. आरोग्य विभागाकडून एखाद्या औषधांचा पुरवठा होण्यास उशीर होणार असेल अशा वेळी सदर विभागाच्या
अधिकाऱ्यांशी चर्चा करून त्यांनी सदर औषधांचा पुरवठा करण्यास शक्य नसल्याचे कळविल्यास त्या अपवादात्मक परिस्थितीतच प्रकल्प अधिकारी यांनी सदर औषधांची
खरेदी करावी.
इ) संबंधित प्रकल्प अधिकारी यांनी कुठल्याही प्रकारची औषधे खरेदी जिल्हा आरोग्य
अधिकारी यांच्या सल्यानेच व परिशिष्ट-३ मध्ये नमूद औषधांच्या यादीप्रमाणे करावी.
ई) सदर औषधांच्या सुरूवातीच्या एक वेळच्या खरेदीसाठी संबंधित प्रकल्प अधिकारी
यांच्या अध्यक्षतेखालील खालील नमूद खरेदी समितीने खरेदीच्या विहित पध्दतीने
खरेदी प्रक्रीया राबवून त्यांच्या कार्यक्षेत्रातील सर्व आश्रमशाळांमध्ये सोबतच्या
परिशिष्ट-३ प्रमाणे औषधांची खरेदी करावी. औषधांच्या खरेदीसाठी खरेदी समिती
खालीलप्रमाणे :
---------------------------------------------------------------------------------------------------------------
| १ | प्रकल्प अधिकारी, एकात्मिक आदिवासी विकास प्रकल्प | अध्यक्ष |
|  | जिल्हा आरोग्य अधिकारी (प्रकल्प कार्यालयांचे मुख्यालय ज्या जिल्ह्यात असेल त्या जिल्ह्यातील) | तांत्रिक सल्लागार |
|  | सहायक प्रकल्प अधिकारी ( पुरवठा/लेखा), ए.आ. वि. प्रकल्प कार्यालय | सदस्य |
|  | लेखाधिकारी/सहायक लेखाधिकारी, ए. आ.वि. प्रकल्प कार्यालय | सदस्य सचिव |
| ५ | १ वरिष्ठतम मुख्याध्यापक, शासकीय आश्रमशाळा | सदस्य |
---------------------------------------------------------------------------------------------------------------
पृष्ठ ६ पैकी २
# Page 3
शासन निर्णय क्रमांकः शाआशा-२०१८/प्र.क्र.३९६/का.१३
(२) ज्या शासकीय आश्रमशाळा व एकलव्य निवासी आश्रमशाळांमध्ये सीक रूमची निर्मिती
करण्यात आलेली आहे अशा आश्रमशाळांमध्ये उपरोक्त “ब” व “क” बाबतीची व्यवस्था
करावी.
(३) ज्या शासकीय आश्रमशाळा व एकलव्य निवासी आश्रमशाळांमध्ये सीक रूमची निर्मिती
करण्यात आलेली नाही. त्या आश्रमशाळांमध्ये तात्पुरत्या सीक रूमची व्यवस्था करून
उपरोक्त “अ”, “ब” व “क” मध्ये नमूद सर्व सुविधा उपलब्ध करून देण्यात याव्यात.
तसेच यादीत नमुद औषधांचा एकाच वेळी साठी करण्यात यावा. (One time stock
filling) (४) सीक रूममध्ये विद्यार्थ्यांना वेळेत उपचार मिळावेत त्यासाठी सर्व सोयी सुविधा उपलब्ध
करणे, सदर सीक रूमचे व्यवस्थापन करणे तसेच औषधांचा साठा ५०% पेक्षा कमी होण्या
अगोदर औषधांचे पुर्नभरण करून घेण्याची सर्वस्वी जबाबदारी पुरूष अधीक्षक व स्त्री अधीक्षिका यांची संयुक्तिक राहील. याबाबत आवश्यक त्या सुचना सोबतच्या परिशिष्ट ४ ४
मध्ये नमुद करण्यात आल्या आहेत.
(५) सीक रूममधील उपचारासाठी आवश्यक असलेली औषधी खराब होणार नाहीत यासाठी
सदर औषधांचा साठा आवश्यक त्या वातावरणात करण्याबाबत दक्षता घ्यावी.
(६) सीक रूममधील औषधांची वेळोवेळी लॉग बुकमध्ये बॅच नंबर, Manufacturing Date, Expiry Date याबाबत सविस्तर नोंद घेण्यात यावी. कालबाह्य (Expiry) झालेली औषधे
नोंद घेऊन नायनाट करण्यात यावीत. तसेच आजारी विद्यार्थ्यांची नोंद नियमित घेण्यात
यावी. याबाबतची सर्व जबाबदारी संबंधित पुरूष अधीक्षक व स्त्री अधीक्षिका यांची राहील.
(नोंद बुकचा नमूना सोबतच्या परिशिष्ट ५ प्रमाणे राहील.)
(७) उपरोक्त ६ मध्ये नमूद लॉग नोंदी बरोबरच अटल आरोग्य वाहिनी व अमेय लाईफ मार्फत
प्रकल्प कार्यान्वीत झाल्यानंतर त्यांच्या अॅपमध्ये सिक रुममधील सुविधा व औषधांच्या
साठ्याबाबतची माहिती अधीक्षक व अधीक्षिका यांनी अद्यावत करावी. त्यासाठी अॅपबाबत
आवश्यक असणारे प्रशिक्षण संबंधित योजना राबविणाऱ्या यंत्रणाच्या मार्फत देण्यात
येईल.
(८) अटल आरोग्य वाहिनी अंतर्गत ५३ शासकीय आश्रमशाळांमध्ये परिशिष्ट ६ नुसार सीक
रूमसाठी आवश्यक औषधे व उपकरांना पुरवठा करण्यात येणार आहे. त्यामुळे सदर ५३ शाळांमध्ये केवळ सीक रूमसाठीचे आवश्यक ते फर्निचरच खरेदी करावे.
पृष्ठ ६ पैकी ३
# Page 4
शासन निर्णय क्रमांकः शाआशा-२०१८/प्र.क्र.३९६/का.१३
(९) सीक रूममध्ये सर्व सुविधा उपलब्ध आहेत किंवा कसे ? तसेच परिपूर्ण औषधे उपलब्ध
असल्याबाबत, तसेच सदर औषधांची नोंद लॉग बुकमध्ये करण्यात आली आहे किंवा
नाही? याबाबत, आश्रमशाळेसाठी नियुक्त केलेल्या ANM यांनी सनियंत्रण ठेऊन त्याबाबत वेळोवेळी मार्गदर्शन करावे.
(१०) सीक रूममध्ये उपचार करताना युनिवर्सल प्री-कॉशन घेऊनच उपचार करावा.
उपचारासाठी वापरण्यात आलेले इंजेक्शन, सुई, वापरलेले कापूस / बॅन्डेज, औषधांची
पॅकेट कलर कोडेड कचरा पेटीत टाकण्यात यावीत. याबाबत आवश्यक त्या सूचना सोबतच्या परिशिष्ट-७ मध्ये नमूद करण्यात आल्या आहेत.
(११) सर्व प्रकल्प अधिकारी यांनी आपल्या अधिनस्त असलेल्या शासकीय आश्रमशाळा व
एकलव्य निवासी आश्रमशाळेत सीक रूममध्ये आवश्यक त्या सर्व समावेश सोयी-सुविधा
उपलब्ध करून देण्याबाबत त्वरीत कार्यवाही करण्याबाबतच्या सुचना संबंधित मुख्याध्यापकांना व एकलव्य निवासी शाळांच्या प्राचार्यांना देण्यात याव्यात.
(१२) संबंधित वैद्यकीय अधिकारी, प्राथमिक आरोग्य केंद्र यांनी २ महिन्यातून किमान
एकदा व ANM यांनी १५ दिवासांतून किमान एकदा परिशिष्ट-२ नूसार उपकराणांची व
परिशिष्ट-३ प्रमाणे औषधांची तसेच साठा नोंदवहीची तपासणी करावी.
(१३) सहायक प्रकल्प अधिकारी (शिक्षण) व शिक्षण विस्तार अधिकारी यांनी दरमहा
सीक रूममध्ये सर्व सुविधा उपलब्ध आहेत किंवा कसे ? याबाबतचे निरिक्षण करून
त्यानूसार संबंधितांना सुचना द्याव्यात व त्याप्रमाणे आपल्या थेट अहवालात नमूद करावे.
(१४) उपरोक्त नमूद कार्यवाही तीन महिन्यात खालील नमूद कालमर्यादेप्रमाणे करण्यात येईल.
-----------------------------------------------------------------------------------------------------------------------------------------------
| अ.क्र. | करावयाची कार्यवाही | कालावधी |
| १ | सीक रुमसाठी आवश्यक औषधे व उपकरणांची आश्रमशाळानिहाय आवश्यकता/संख्या मुख्याध्यापकांनी / प्राचार्यांनी निश्चित करणे. | ७ दिवस |
|  | औषधांची / उपकरणांची आवश्यकता / संख्या निश्चित करण्यात आल्यानंतर त्याची अंदाजित किंम प्रकल्प कार्यालयाने निश्चित करणे. | ७ दिवस |
| ३ | औषधांची/ उपकरणांची आवश्यकता/ संख्या व त्यांची अंदाजित किंमत निश्चित झाल्यानंतर त्यांची खरेदी प्रक्रीया प्रकल्प कार्यालयाने राबविणे. | ४५ दिवस |
| ४ | औषधांची/उपकरणांची खरेदी करुन आश्रमशाळांत उपलब्ध करुन देणे. | ३० दिवस |
-----------------------------------------------------------------------------------------------------------------------------------------------
पृष्ठ ६ पैकी ४
# Page 5
शासन निर्णय क्रमांकः शाआशा-२०१८/प्र.क्र.३९६/का.१३
(१५) सीक रूमसाठी सर्व समावेशक सोयी-सुविधा उपलब्ध करून देण्यासाठीचा
सुरूवातीचा खर्च आश्रमशाळा समुह योजना (२२२५, डी-७३४) २१ पुरवठा व सामग्री या
लेखाशीर्षामधून प्रकल्प स्तरावरुन करण्यात यावा व त्यानंतर दर महिन्यासाठी लागणारी
औषधे व वैद्यकीय उपकरणांच्या देखभालीचा खर्च शाळा व्यवस्थापन समितीच्या वैद्यकीय
खर्चाच्या निधीतून मुख्याध्यापक स्तरावरून करण्यात यावा. अशा वेळी मुख्याध्यापकांनी
संबंधित वैद्यकीय अधिकारी यांचा सल्ला घेणे आवश्यक आहे.
(१६) एकलव्य निवासी शाळांमधील सीक रूममध्ये सर्व समावेशक सोयी-सुविधा
उपलब्ध करून देण्यासाठीचा सर्व खर्च भारतीय संविधानाच्या अनुच्छेद २७५ (१) अन्वये
केंद्र शासनाकडून महाराष्ट्र ट्रायबल पब्लीक स्कूल सोसायटीकरिता प्राप्त निधीतून
भागविण्यात यावा.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17