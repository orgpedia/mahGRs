# Page 1
आदिवासी घटक कार्यक्रमांतर्गत सन २०२३-२४ या आर्थिक वर्षात केंद्र पुरस्कृत प्रधानमंत्री मत्स्यसंपदा योजनेसाठी निधी वितरण
केंद्र हिस्सा (लेखाशिर्ष २४०५ ७७६८) राज्य हिस्सा (लेखाशीर्ष २४०५ ७७७७) महाराष्ट्र शासन
आदिवासी विकास विभाग
शासन निर्णय क्रमांक: बीयुडी-२०२३/प्र.क्र.०७/का-६.
मंत्रालय विस्तार, मुंबई - ४०० ०३२
दिनांक : ०६ जून, २०२३.
वाचा : १) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२२.
२) कृषी व पशुसंवर्धन, दुग्धव्यवसाय विकास व मत्स्यव्यवसाय विभागाची नस्ती क्र.मत्स्यवि ११२३/प्र.क्र. ११६/पदुम-१४.
प्रस्तावना :
आदिवासी घटक कार्यक्रमांतर्गत पशुसंवर्धन विभागामार्फत अंमलबजावणी करण्यात येत असलेल्या केंद्र पुरस्कृत प्रधानमंत्री मत्स्यसंपदा या योजनेचा सन २०२२-२३ या आर्थिक वर्षात प्राप्त केंद्र हिस्सा रु.३००.०० लाख व राज्य हिस्सा रु.१९९.९९ लाख इतका निधी सन २०२३-२४ या आर्थिक वर्षातील तरतुदींतून वितरीत करण्याबाबत संदर्भाधीन क्र.२ अन्वये वित्त विभागास प्रस्ताव सादर करण्यात आला होता. सदर प्रस्तावास वित्त विभागाने दिलेल्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय: आदिवासी घटक कार्यक्रमातंर्गत सन २०२३-२४ अंतर्गत मागणी क्र. टी-५ मधील २४०५, मत्स्यव्यवसाय या मुख्य लेखाशिर्षांतर्गत केंद्र पुरस्कृत प्रधानमंत्री मत्स्यसंपदा या योजनेसाठी वित्त विभागाने दिलेल्या मान्यतेस अनुसरुन केंद्र हिस्सा रु.३००.०० लाख व राज्य हिस्सा रु.१९९.९९ लाख असा एकूण रु.४९९.९९ लाख इतका निधी सन २०२३-२४ या आर्थिक वर्षातील तरतुदींतून खालीलप्रमाणे वितरीत करण्यास मान्यता देण्यात येत आहे : (रु. लाखात)
-------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र/राज्य हिस्सा | बाब | सन २०२३-२४ साठी अर्थसंकल्पीय अंदाज | सदर शा. नि.द्वारे वितरीत करण्यात येत असलेला निधी |
| १ |  | ३ |  | ५ |
| प्रधानमंत्री मत्स्यसंपदा योजना | २४०५ ७७६८ (केंद्र हिस्सा ३६ टक्के) | ३३, अर्थसहाय्य | ९२१.४५ | ३००.०० |
| २४०५ ७७७७ (राज्य हिस्सा २४ टक्के) | १९९.९९ | १९९.९९ |
|  | एकूण |  | ११२१.४४ | ४९९.९९ |
-------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२३/प्र.क्र.०७/कार्यासन-६
२. उपरोक्त प्रमाणे रु.४९९.९९ लाख (अक्षरी रुपये चार कोटी नव्याण्णव लाख नव्याण्णव हजार फक्त) इतका निधी प्रशासकीय विभागप्रमुख म्हणून सचिव, मत्स्यव्यवसाय विभाग यांना अर्थसंकल्पीय वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन आदेशांतील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
६. सदर शासन वित्त विभागाचा अनौपचारिक संदर्भ क्र.५०९-२०२३/व्यय-१४, दि.२३.५.२०२३ अन्वये दिलेल्या सहमतीस अनुसरून निर्गमित करण्यात येत आहे.