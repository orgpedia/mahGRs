# Page 1
“भारतरत्न डॉ. ए.पी.जे. अब्दुल कलाम
अमृत आहार योजनेंतर्गत” ७ महिने ते ६ वर्ष
वयोगटातील बालकांना प्रती दिन देण्यात
येणाऱ्या २ केळी/ १ अंडे च्या दरात वाढ
करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: आविवि-०१२३/प्र.क्र. ०७ (भाग-०१ )/का-०८,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : ०४ ऑगस्ट २०२५
वाचा : १) शासन निर्णय क्रमांकः आविवि-२०१५/प्र.क्र.७८/का-८, दि.१८ नोव्हेंबर, २०१५.
२) शासन निर्णय क्रमांक:आविवि-२०१६/प्र.क्र.८३/का-८, दि. ०५ ऑगस्ट, २०१६.
३) शासन निर्णय क्रमांक:आविवि-२०१८/प्र.क्र. ०४/का-८, दि. २२ जुन, २०१८.
४) भारतरत्न डॉ. ए. पी. जे. अब्दुल कलाम अमृत आहार योजनेची राज्यस्तरीय संनियत्रण
समितीच्या दि. २३ एप्रिल, २०२५ रोजी पार पडलेल्या बैठकीचे इतिवृत्त.
५) आयुक्त, एकात्मिक बाल विकास सेवा योजना यांचे दि.०२ मार्च, २०२५ रोजीचे पत्र.
प्रस्तावना:-
अनुसूचित क्षेत्रातील कुपोषण, मातामृत्यू, बालमृत्यू व कमी वजनाची बालके जन्माला येणे
यांसारख्या गंभीर समस्यांचे निर्मूलन करण्यासाठी राज्यातील १६ आदिवासी जिल्यात एकात्मिक बाल
विकास प्रकल्पांतर्गत असलेल्या अंगणवाडयामार्फत अनुसूचित क्षेत्रातील गरोदर स्त्रिया व स्तनदा मातांना
एक वेळचा चौरस आहार देण्यासाठी “भारतरत्न डॉ.ए.पी.जे. अब्दुल कलाम अमृत आहार योजना” वाचा
क्र.१ अन्वये दि. ०१ डिसेंबर, २०१५ पासुन सुरु करण्यात आली.
वाचा क्र. २ नुसार, सदर रोजनेच्या टप्पा २ अंतर्गत, अनूसूचित क्षेत्र व अतिरिक्त आदिवासी
उपयोजना क्षेत्रातील अंगणवाड्यांतर्गत ७ महिने ते ६ वर्ष वयोगटातील सर्व बालकांना प्रति दिन मुलांना
२ केळी (शाकाहारी)/१ उकडलेले अंडे (मांसाहारी) आठवडयातून ४ वेळा म्हणजेच महिन्यातून १६ दिवस
एक वेळचा अतिरिक्त आहार म्हणुन देण्यात येत आहे. सदर आहाराचा दर त्या वेळच्या किंमती विचारात
घेऊन निश्चित करण्यात आला होता. वाचा क्र. ३ नुसार, सदर आहाराच्या दरात प्रति लाभार्थी प्रति दिन
रु.०५/- वरुन रु.०६/- इतकी वाढ करण्यात आली होती. त्यास ७ वर्षाचा कालावधी उलटुन गेला असुन,
दरम्यानच्या कालावधीत बाजारभावात व महागाई निदेशांकात झालेली वाढ, ऋतुमानाप्रमाणे बदलत
जाणारा दर, तसेच क्षेत्रिय कार्यालयाकडून आहारासाठी रक्कम अपूरी पडत असल्याची बाब शासनाच्या
निदर्शनास आणून देण्यात आली आहे.
सदर योजनेच्या संनियंत्रणासाठी स्थापन केलेल्या राज्यस्तरीय संनियंत्रण समितीच्या दि.
२३.०४.२०२५ रोजी झालेल्या बैठकीमध्ये सद्यस्थितीत अमृत आहार योजनेच्या टपा-०२ अंतर्गत ७ महिने
ते ६ वर्ष वयोगटातील सर्व बालकांना प्रति लाभार्थी प्रति दिन २ केळी / १ अंडे यासाठी दिल्या जाणाऱ्या
# Page 2
दरात प्रति लाभार्थी रु.०६/- वरून रु.०८/- एवढी वाढ करणे आवश्यक असल्याचे मत राज्यस्तरीय
समितीने व्यक्त केले. त्यानुषंगाने प्रति लाभार्थी २ केळी / १ अंडे यासाठी देण्यात येणाऱ्या दरात वाढ
करण्याची बाब शासनाच्या विचाराधीन होती.
शासन निर्णय :
भारतरत्न डॉ.ए.पी.जे.अब्दुल कलाम अमृत आहार योजनेच्या दि. १८ नोव्हेंबर, २०१५ व
दि. ०५ ऑगस्ट २०१६ रोजी निर्गमित केलेल्या शासन निर्णयाच्या अनुषंगाने तसेच सदर योजनेच्या
राज्यस्तरीय सनियंत्रण समितीच्या दि.२३.०४.२०२५ रोजीच्या बैठकीत घेतलेल्या निर्णयास अनुसरुन ७
महिने ते ६ वर्ष वयोगटातील बालकांना देण्यात येणाऱ्या २ केळी/ १ अंडे याकरिता देण्यात येणारा
आहारखर्च रु. ६/- वरुन रु.८/- करण्यास शासन मान्यता देत आहे.
सदर शासन निर्णय वित्त विभागाच्या सहमतीने (नस्ती E Comp. No.: १०५९०३१ मध्ये वित्त
विभागाच्या व्यय १४ कार्यासनाने Note #२९ वर दिलेल्या सहमतीनुसार) निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3