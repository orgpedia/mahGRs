# Page 1
आदिवासी विकास विभागाच्या केंद्र पुरस्कृत योजनांच्या सिंगल नोडल खात्यातील (SNA) अखर्चित शिल्लकींवरील व्याज आणि इतर जमा रकमांकरीता नविन लेखाशिर्ष उघडणेबाबत..
महाराष्ट्र शासन
आदिवासी विकास विभाग
शासन निर्णय क्रमांकः बियुडी-२०२२/प्र.क्र.१४१/कार्या-६
मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई - ४०० ०३२.
दिनांक : २८ डिसेंबर, २०२२
प्रस्तावना: केंद्र शासनाच्या मार्गदर्शक सूचनास अनुसरून केंद्र पुरस्कृत योजनांच्या समरूप राज्य हिश्श्याच्या अखर्चित रकमेवरील व्याज व इतर जमा रकमेसाठी स्वतंत्र नवीन लेखाशिर्ष उघडण्याची बाब शासनाच्या विचाराधीन होती.
शासन निर्णय : मा. महालेखापाल व वित्त विभागाने दिलेल्या मान्यतेस अनुसरून “केंद्र पुरस्कृत योजनांच्या समरूप राज्य हिश्श्याच्या अखर्चित रकमेवरील व्याज व इतर जमा रकमेसाठी” खालील प्रमाणे नवीन लेखाशिर्षास मंजूरी देण्यात येत आहे.
(१) मुख्य लेखाशिर्ष - ०२३५ सामाजिक सुरक्षा व कल्याण, उप मुख्य लेखाशिर्ष - ६० इतर सामाजिक सुरक्षा व कल्याण कार्यक्रम, गौणशीर्ष- ८०१ अनुदानग्राहीकडून अखर्चित शिल्लकीवर व्याज किंवा इतर जमा रकमा, गटशीर्ष- (०१) व्याज उप गटशीर्ष - (०१) (०२) सिंगल नोडल खात्यातील अखर्चित शिल्लकीवरील व्याज (आदिवासी विकास विभाग) (०२३५०२६३०१)
(२) मुख्य लेखाशिर्ष - ०२३५ सामाजिक सुरक्षा व कल्याण, उप मुख्य लेखाशिर्ष – ६० इतर सामाजिक सुरक्षा व कल्याण कार्यक्रम, गौणशीर्ष- ८०१ अनुदानग्राहीकडून अखर्चित शिल्लकीवर व्याज किंवा इतर जमा रकमा, गटशीर्ष- (०२) इतर जमा रकमा उप गटशीर्ष - (०२) (०२) सिंगल नोडल खात्यातील इतर जमा रकमा, ( आदिवासी विकास विभाग) (०२३५०२७२०१)
# Page 2
शासन निर्णय क्रमांकः बीयुडी-२०२२/प्र.क्र.१४१/कार्या-६
२. सदर शासन निर्णय प्रधान महालेखापाल (लेखा व अनुज्ञेयता), मुंबई यांच्या अनौपचारिक संदर्भ सं.सं : ख.वि. / चा-१ / आदिवासी विकास विभाग / यूओआर-११०/२०२२-२३/५९९, दि.
१८/११/२०२२ अन्वये प्राप्त झालेल्या मान्यतेने तसेच वित्त विभागाच्या अनौपचारिक संदर्भ क्रमांक ४७/२०२२/अर्थ–१९, दिनांक ०१/१२/२०२२ अन्वये निर्गमित करण्यात येत आहे.