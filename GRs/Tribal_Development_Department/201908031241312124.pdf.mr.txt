# Page 1
अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे योजनेंतर्गत शिक्षण घेत असलेल्या विद्यार्थ्यांना पोहोच करणेबाबत.
महाराष्ट्र शासन
आदिवासी विकास विभाग
शासन शुध्दिपत्रक क्रमांक :- आविवि २०१७/प्र.क्र.१९५/का-१२
हुतात्मा राजगुरु चौक, मादाम कामा रोड,
मंत्रालय, विस्तार, मुंबई ४०० ०३२
दिनांक :- ०२ ऑगस्ट, २०१९
वाचा :- १) आदिवासी विकास विभाग, शासन निर्णय क्रमांक शाआशा-२००८/प्र.क्र.८१/का-१३, दिनांक २८.८.२००९ २) आदिवासी विकास विभाग, शासन निर्णय क्रमांक आविवि २०१७/प्र.क्र.१९५/का-१२, दिनांक २८.१२.२०१७
प्रस्तावना : उपरोक्त संदर्भ क्रमांक २ येथील दिनांक २८.१२.२०१७ रोजीच्या शासन निर्णयान्वये, अनुसूचित जमातीच्या विद्यार्थ्याना इंग्रजी माध्यमाच्या नामांकित निवासी शाळांमध्ये शिक्षण देणे या योजनेंतर्गत शिक्षण घेत असलेल्या विद्यार्थ्यांना शैक्षणिक वर्षाचे प्रथम सत्र व द्वितीय सत्र सुरु होताना प्रकल्प कार्यालयापासून ते संबंधीत नामांकित शाळेपर्यंत तसेच प्रथम सत्र व द्वितीय सत्र संपल्यानंतर संबंधीत नामांकित शाळेपासून ते प्रकल्प कार्यालयामार्फत महाराष्ट्र राज्य मार्ग परिवहन महामंडळाच्या बसेसद्वारे अथवा प्रादेशिक परिवहन विभागाच्या सक्षम अधिकाऱ्याची मान्यता घेऊन शालेय प्रशासनाच्या स्कूल बसेसद्वारे पोहचविण्याची जबाबदारी संबंधित नामांकित शाळेवर सोपविलेली आहे. तसेच त्या अनुषंगाने नामांकित शाळेने सदर प्रवास खर्चाची देयके प्रकल्प अधिकारी यांचे मार्फत आयुक्त, आदिवासी विकास, महाराष्ट्र राज्य, नाशिक यांचेकडे सादर करण्याबाबत, तसेच सदर प्रवास खर्चाची देयके अदा करण्याची जबाबदारी आयुक्त, आदिवासी विकास, महाराष्ट्र राज्य, नाशिक यांची राहील असे निदेश दिलेले आहेत.
तथापि नामांकीत शाळांच्या विदयार्थ्यांचा बस प्रवास हा प्रकल्प कार्यालयापासून शाळेपर्यत तसेच शाळेपासून प्रकल्प कार्यालयापर्यत होत असल्यामुळे, प्रकल्प कार्यालयास सदर प्रवासाची सविस्तर माहिती असते. सदर बस प्रवासाची देयके आयुक्त, आदिवासी विकास, महाराष्ट्र राज्य, नाशिक यांचेकडे सादर करण्याबाबत निदेश असल्यामुळे या देयकांचा प्रकल्प कार्यालय ते अपर आयुक्त कार्यालय व नंतर आयुक्तालय असा जाण्याचा व आयुक्तालय ते अपर आयुक्त कार्यालय व प्रकल्प कार्यालय असा परत येण्याचा प्रवास होतो. तसेच या देयकांच्या पडताळणी मध्ये काही त्रुटी निघाल्यास आयुक्तालय ते अपर आयुक्तालय ते प्रकल्प कार्यालय अशा या देयकांच्या फे-या वाढतात. सदर विदयार्थ्यांच्या बस प्रवास देयकांचा हा प्रवास टाळण्यासाठी, सदर देयके अधिक काळ प्रलंबित न रहाता ती गतीने मार्गी लागावीत याकरीता नामांकीत शाळेच्या बस प्रवास खर्चाची देयके मंजूर करण्याचे अधिकार प्रकल्प अधिकारी यांना देण्याची बाब शासनाच्या विचाराधीन होती.
# Page 2
शासन शुध्दिपत्रक क्रमांकः आविवि २०१७/प्र.क्र.१९५/का-१२
शासन शुध्दिपत्रक :
आदिवासी विकास विभाग, शासन निर्णय क्रमांक आविवि२०१७/प्र.क्र.१९५/का-१२, दिनांक २८.१२.२०१७ च्या शासन निर्णयामध्ये पुढील प्रमाणे सुधारणा करण्यात येत आहे : सदर शासन निर्णयातील परिच्छेद क्रमांक २ येथील “त्या अनुषंगाने नामांकित शाळेने सदर प्रवास खर्चाची देयके संबधित प्रकल्प अधिकारी यांचे मार्फत आयुक्त, आदिवासी विकास, महाराष्ट्र राज्य, नाशिक यांचेकडे सादर करावीत. प्रवास खर्चाची देयके संबधित नामांकित शाळेस अदा करण्याची जबाबदारी आयुक्त, आदिवासी विकास, महाराष्ट्र राज्य, नाशिक यांची राहील "
या ऐवजी
“(अ) नामांकित शाळेच्या बस खर्चाची प्रवास देयके मंजूर करण्याचे अधिकार विद्यार्थी ज्या प्रकल्पातील असतील त्या प्रकल्प अधिकारी यांना देण्यात येत आहे. सदर देयके शाळेस अदा करण्याची जबाबदारी प्रकल्प अधिकारी यांची राहील.
(ब) नामांकित शाळेला देयके अदा करण्याकरीता खालील अटी शर्तीची पुर्तता करावी लागेल.
१) विद्यार्थ्यांचा प्रवास हा महाराष्ट्र राज्य परिवहन महामंडळ (एस.टी) च्या बसने करावा.
२) खाजगी बसने प्रवास शक्यतो टाळावा व जर खाजगी बसने प्रवास केला तरी अशी बसचे उप प्रादेशिक परिवहन अधिकारी यांचे नियमानुसार असावी व प्रचलीत विमा असणे बंधनकारक राहील व त्याची खात्री संबंधीत संस्थेने करावी.
३) विद्यार्थ्याच्या प्रवासाचा खर्च संस्थेस महाराष्ट्र राज्य परिवहन महामंडळ (एस.टी) (खाजगी बसने प्रवास केला तरी) च्या बसच्या प्रति प्रवासी दराप्रमाणे इयत्ता १ ली ते इयत्ता ६ वी च्या विद्यार्थ्यांना अर्धे तिकीट व इयत्ता ७ वी च्या पुढे पुर्ण तिकीट असे दर एका बाजूकडील प्रवासासाठी निश्चित करण्यात यावेत.
# Page 3