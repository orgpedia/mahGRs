# Page 1
केंद्र शासनाच्या स्टँड अप इंडिया योजनेत अनुसूचित जमातीच्या घटकांकरीता मार्जिन मनी उपलब्ध करुन देणेबाबत.
महाराष्ट्र शासन
आदिवासी विकास विभाग,
शासन निर्णय क्रमांक- आविमं - २०१९/प्र.क्र.१८/का.३.
हुतात्मा राजगुरु चौक, मादाम कामा रोड,
मंत्रालय (विस्तार), मुंबई - ४०००३२.
दिनांक : :२० जून, २०१९.
वाचा :- (१) आदिवासी विकास विभाग, शासन निर्णय क्र.शविम-२००९/प्र.क्र.८३/का.३, दिनांक २९ मार्च, २०१०.
(२) आदिवासी विकास विभाग, शासन निर्णय क्र.शविम-२००९/प्र.क्र.८३/का.३, दिनांक २९ मार्च, २०१०.
(३) आदिवासी विकास विभाग, शासन शुध्दीपत्रक क्र.शविम-२००९/प्र.क्र.८३/का.३, दिनांक ३१ मार्च, २०१०.
(8) आदिवासी विकास विभाग, शासन निर्णय क्र.शविम-२०११/प्र.क्र.१२३ / का.३, दिनांक ३० मार्च, २०१२.
(4) आदिवासी विकास विभाग, शासन निर्णय क्र.शविम-२०१२/प्र.क्र.२३२/का.३, दिनांक १४ मार्च, २०१३.
(६) आदिवासी विकास विभाग, शासन निर्णय क्र.शविम-२०१३/प्र.क्र.२०८/का.३, दिनांक २९ मार्च, २०१४.
(७) आदिवासी विकास विभाग, शासन निर्णय क्र.शविम-१११५/प्र.क्र.१६/का.३, दिनांक ३१ मार्च, २०१५.
प्रस्तावना : डॉ.बाबासाहेब आंबेडकर यांचे १२५ वे जयंतीवर्ष भारत सरकार आणि महाराष्ट्र शासन मोठया प्रमाणात साजरे करीत असताना यामध्ये केंद शासनाने २०१५ मध्ये स्टँड अप इंडिया ही योजना घोषित केली आहे. या योजनेमध्ये १.२५ लाख अनुसूचित जाती/जमातीचे उद्योजक आणि १.२५ लाख महिला उद्योजिका आगामी ३ वर्षात निर्माण करण्याचे उद्दिष्ट केंद्र शासनाने ठरविलेले
आहे. यासाठी केंद्र शासनाने आर्थिक तरतूद केली असून सदर रक्कम सिडबी (SIDBI) कडे वर्ग करण्यात आली आहे. सिडबीने या रकमचे सुरक्षा हमी कवच तयार केले असून लाभार्थ्यांना जे कर्ज दिले जाईल त्याला सिडबी हमी देईल. सदर योजनेंतर्गत संबंधित लाभार्थी यांनी त्यांचा स्वहिस्सा म्हणून एकूण प्रकल्प किंमतीच्या २५ टक्के रक्कम द्यावयाची आहे. उपरोक्त योजना राज्यामध्ये लागू करुन मार्जिन मनी उपलब्ध करुन घेण्याचा निर्णय मा.मंत्रिमंडळामध्ये घेतला आहे.
त्याअनुषंगाने अनुसूचित जाती व नवबौध्द समाजातील घटकासाठी मार्जिन मनी उपलब्ध करुन देण्याचा शासन निर्णय, दि. ८ मार्च, २०१८ रोजी निर्गमित करण्यांत आलेला असून, त्याच धर्तीवर राज्यातील अनुसूचित जमाती घटकांतील सवलतीस पात्र नवउद्योजक लाभार्थी यांना १५ टक्के मार्जीन मनी उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः आविमं-२०१९/प्र.क्र.१८/का.३.
शासन निर्णय : केंद्र शासनाच्या स्टँड अप इंडिया या योजनेअंतर्गत महाराष्ट्र राज्याच्या अनुसूचित जमातीच्या सवलती घेण्यास पात्र असलेला अनुसूचित जमाती घटकातील नवउद्योजक लाभार्थ्यांची मार्जिन मनी भरण्याची क्षमता नसल्यामुळे या नवउद्योजक लाभार्थ्यांना एकूण प्रकल्प किंमतीच्या लाभार्थी यांच्या हिश्श्यामधील २५ टक्के मधील जास्तीत जास्त १५ टक्के मार्जिन मनी उपलब्ध करुन
देण्यास (Front End Subsidy) याद्वारे मान्यता देण्यात येत आहे.
या योजनेअंतर्गत महाराष्ट्र राज्यातील अनुसूचित जमातीसाठीच्या सवलती घेण्यास पात्र असलेला अनुसूचित जमाती घटकांतील नवउद्योजक यांनी १० टक्के स्वहिस्सा भरणा केल्यानंतर व बँकेने अर्जदारास स्टँड अप इंडिया योजनेंतर्गत ७५ टक्के कर्ज मंजूर केल्यानंतर उर्वरीत Front End Subsidy १५ टक्के राज्य शासनामार्फत देण्यात येईल.
१.१ सदर योजनेचा लाभ स्टँड अप इंडिया योजने अंतर्गत पात्र ठरलेल्या राज्यातील अनुसूचित जमाती सवलतीस पात्र लाभार्थ्यांना देण्यात येईल.
१.२ संबंधित लाभार्थ्यांने व्यवस्थापकीय संचालक, शबरी आदिवासी वित्त व विकास महामंडळ, नाशिक यांचे नावे अनुदानासाठी मागणी पत्र परिशिष्ट “अ” येथे विहित केलेल्या विवरणपत्रात सादर करणे आवश्यक आहे. पत्रासोबत उद्योग आधार नोंदणी पत्र आणि जात प्रमाणपत्र जोडणे आवश्यक आहे.
१.३ बँकेचे कर्ज मंजुरीचे पत्र व्यवस्थापकीय संचालक, शबरी आदिवासी वित्त व विकास महामंडळ, नाशिक यांना सादर करणे आवश्यक आहे.
१.४ सदरची रक्कम व्यवस्थापकीय संचालक, शबरी आदिवासी वित्त व विकास महामंडळ, नाशिक यांनी १५ दिवसांचे आत लाभार्थ्यांच्या कर्ज खात्यामध्ये NEFT/RTGS च्या माध्यमातून वितरीत करावी.
२. सद्य:स्थितीमध्ये शबरी आदिवासी वित्त व विकास महामंडळाचे जिल्हा कोषागार कार्यालय, नाशिक येथे स्विय प्रपंजी लेखा खाते (PLA) उघडण्यात आलेले असून त्याचा खाते क्र.८६२९ व योजना क्र.८४४३००८१ असा आहे. सदरच्या स्विय प्रपंजी खात्याचे प्रशासक म्हणून व्यवस्थापकीय संचालक, शबरी आदिवासी वित्त व विकास महामंडळ मर्यादित, नाशिक हे कामकाज करतील.
३. शबरी आदिवासी वित्त व विकास महामंडळाकडे सध्या अस्तित्वात असलेल्या जिल्हा कोषागार कार्यालय, नाशिक येथे स्विय प्रपंजी लेखा खात्यात (PLA) शिल्लक असलेला निधी या योजनेसाठी वितरीत करण्यात यावा.
४. शासनामार्फत शबरी आदिवासी वित्त व विकास महामंडळाला यापुढे वेळोवेळी प्राप्त होणारी अर्थसहाय्य रक्कम (Subsidy) सध्या अस्तित्वात असलेल्या स्विय प्रपंजी लेखा खात्यात (PLA) जमा करण्यास व सदरच्या अर्थसहाय्याची रक्कम आहरीत करण्यास शासन मान्यता देण्यात येत आहे.
पृष्ठ ५ पैकी २
# Page 3
शासन निर्णय क्रमांक: आविमं-२०१९/प्र.क्र.१८/का.३.
५. तसेच, या योजनेचा वेळोवेळी आढावा घेण्यासाठी प्रधान सचिव, आदिवासी विकास विभाग, मंत्रालय, मुंबई यांच्या अध्यक्षतेखाली समिती गठीत करण्यांत येईल. या समितीमध्ये सचिव (उद्योग), उद्योग, ऊर्जा व कामगार विभाग, मंत्रालय, मुंबई, तसेच सिडबी (SIDBI), डिक्की (DICCI) चे प्रतिनिधी यांचा समावेश असेल.
# Page 4
# Page 5