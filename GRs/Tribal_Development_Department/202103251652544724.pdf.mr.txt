# Page 1
आदिवासी घटक कार्यक्रमांतर्गत महाराष्ट्र राज्य ग्रामीण उपजिविका अभियानांतर्गत विशेष कौशल्य विकास प्रकल्पासाठी (DDU-GKY) सन २०२०-२१ या आर्थिक वर्षाचा निधी वितरीत व खर्च करण्यास मान्यता.
(लेखाशिर्ष - केंद्र हिस्सा २५०१ २९५३ राज्य हिस्सा २५०१२९३५)
महाराष्ट्र शासन
आदिवासी विकास विभाग
शासन निर्णय, क्रमांक : बीयुडी-२०२०/प्र.क्र. ८ / कार्यासन-६
मंत्रालय विस्तार, मुंबई - ४०० ०३२
दिनांक : २६ मार्च, २०२१.
वाचा - १) शासन परिपत्रक, वि. वि, क्र.अर्थसं-२०२० / प्र.क्र.६४ / अर्थ-३, दि. १६.०४.२०२०.
२) शासन परिपत्रक, वि.वि., क्र. अर्थसं-२०२०/प्र.क्र. ६५/ अर्थ-३, दि. ०४.०५.२०२० ३) केंद्र शासन, ग्राम विकास मंत्रालय यांचे पत्र, क्र.जे - १७०२५/०१/२०१५ डीडीयु-जीकेवाय-३३/सी, दि.२४.१२.२०१९.
४) ग्राम विकास विभागाची नस्ती क्र.मजिअ-२०२०/प्र.क्र.१०/यो-३.
प्रस्तावना :
आदिवासी घटक कार्यक्रमांतर्गत ग्राम विकास विभागामार्फत अंमलबजावणी करण्यात येत असलेल्या केंद्र पुरस्कृत राष्ट्रीय ग्रामीण जीवनोन्नती अभियानाकरीता अनुसूचित जमाती घटकासाठी सन २०१९-२० या वर्षात प्राप्त झालेल्या निधीपोटी सन २०२०-२१ या आर्थिक वर्षाच्या उपलब्ध तरतुदींतून केंद्र हिश्श्यासाठी रु.३०९२.२५ लाख व समरुप राज्य हिश्श्यासाठी रु.२०६१.५० लाख इतका निधी वितरीत करण्याबाबत ग्राम विकास विभागाकडून संदर्भाधीन क्र.४ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत मागणी क्र. टी-५ मधील मुख्य लेखाशीर्ष, २५०१ - विशेष ग्राम विकास कार्यक्रम या मुख्य लेखाशीर्षाखाली केंद्र पुरस्कृत राष्ट्रीय ग्रामीण जीवनोन्नती अभियानाकरीता सन २०१९-२० या वर्षात प्राप्त झालेल्या निधीपोटी सन २०२०-२१ या वर्षातील तरतुदींतून खालीलप्रमाणे निधी वितरीत व खर्च करण्यास मान्यता देण्यात येत आहे.
(रू.लाखात)
---------------------------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र / राज्य हिस्सा | सन २०२०-२१ मधील अर्थसंकल्पीत  |  तरतूद | वितरीत केलेली तरतूद | या शा.नि. अन्वये वितरीत करण्यात येत असलेली तरतूद |
| १ | २ | ३ | ४ | ६ |
| महाराष्ट्र राज्य  |  ग्रामीण उपजिविका अभियान | २५०१ २९५३ केंद्र हिस्सा (६० % ) | ५०४०.०० | १५१२.०० | ३०९२.२५ |
| २५०१ २९३५ राज्य हिस्सा ( ४० % ) | ३३६०.०० | १००८.०० | २०६१.०० |
| एकूण | ८४००.०० | २५२०.०० | ५१५३.२५ |
---------------------------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी - २०२० /प्र.क्र. ८ /कार्यासन.६
२. उपरोक्त प्रमाणे रु. ५१५३.२५ लाख (अक्षरी रुपये एकावन्न कोटी त्रेपन्न लाख पंचवीस हजार फक्त) इतका निधी प्रशासकीय विभागप्रमुख म्हणून अपर मुख्य सचिव, ग्रामविकास विभाग यांना अर्थसंकल्पीय वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
६. सदर शासन निर्णय वित्त विभागाच्या सं.क्र १ व २ येथील शासन परिपत्रकान्वये प्रशासकीय विभागास प्रदान केलेल्या अधिकारात व वित्त विभागाचा अनौ.सं. क्र.२०३ / व्यय-१४, दि.२२.०३.२०२१ अन्वये दिलेल्या सहमतीस अनुसरून निर्गमित करण्यात येत आहे.