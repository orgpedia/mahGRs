# Page 1
अनुसूचित जमातीच्या विद्यार्थ्याना इंग्रजी माध्यमाच्या नामांकित शाळांमध्ये शिक्षण देणे या योजनेंतर्गत नामांकित शाळांच्या निवडीची सुधारित कार्यपध्दती.
महाराष्ट्र शासन
आदिवासी विकास विभाग
शासन निर्णय क्रमांक :- नानिशा-२०१८/प्र.क्र.२१/का.१२
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दि. १८ मे, २०१८.
वाचा : १. आदिवासी विकास विभाग, शासन निर्णय क्र. शाआशा-२००८/प्र.क्र.८१/का.१२ दि.२८.०८.२००९.
२. आदिवासी विकास विभाग, शासन निर्णय क्र. नानिशा-२०१५/प्र.क्र.३८७/का.१२,दि.२७.०६.२०१६.
प्रस्तावना :
अनुसूचित जमातीच्या विद्यार्थ्याना इंग्रजी माध्यमातून शिक्षण घेण्याच्या संधी उपलब्ध करुन देण्याच्या हेतूने विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देण्याची योजना शासनाच्या संदर्भ क्र.१ येथील शासन निर्णयान्वये सन २०१०-११ पासून सुरु करण्यात आलेली आहे.
तद्नंतर सदर योजनेत सुसूत्रतता आणण्यासाठी नामांकित निवासी शाळा योजनेंतर्गत निवड करण्यासाठी शाळांमध्ये उपलब्ध सोयी सुविधा व दर्जानुसार गुणांकन करुन शुल्क निर्धारित करण्याची कार्यपध्दती विभागाच्या संदर्भ क्र.२ येथील शासन निर्णयानुसार विहीत करण्यात आली आहे. सदर निकष विहीत करण्यात आले असले तरी अद्यापही योजनेतंर्गत नामांकित शाळेची निवड करतांना प्रचलित निकषांमुळे गुणवत्तापूर्ण शाळांची निवड होत नसल्याचे शासनाच्या निदर्शनास आले आहे. त्याचप्रमाणे विद्यार्थ्यांच्या सुरक्षिततेच्या दृष्टीने मागील काही वर्षातील घटना निदर्शनास आल्यामुळे नामांकित निवासी शाळांची निवड व गुणांकनामध्ये सुधारणा/बदल करण्याची बाब शासनाच्या विचाराधीन होती.
शासन निर्णय :
आता अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे या योजनेंतर्गत यापूर्वी प्रचलित दि.२७.०६.२०१६ रोजीचा शासन निर्णय अधिक्रमित करण्यात येत असून शाळा निवड, निवासी व्यवस्था तसेच विद्यार्थ्यांना आवश्यक साहित्याचा पुरवठा या अनुषंगाने नामांकित शाळा निवडीसाठी खालील निकष निर्गमित करण्यात येत आहेत.
(अ) अनिवार्य निकष :
(१) शाळाविषयक निकष
१. शाळेमधील प्राचार्य /मुख्याध्यापक हे पूर्णवेळ असावेत.
# Page 2
शासन निर्णय क्रमांकः नानिशा-२०१८/प्र.क्र.२१/का.१२
२. नामांकित निवासी इंग्रजी माध्यमाच्या शाळेतील किमान ९०% शिक्षकांचे (भाषा व क्रीडा विषयाचे शिक्षक वगळता) शिक्षण हे इंग्रजी माध्यमातूनच झालेले असावे. तसेच सर्व शिक्षक अर्हताप्राप्त असावेत. (सदर बाबतीत संबंधित शाळेचे मुख्याध्यापक/प्राचार्य यांनी प्रतिज्ञापत्र देणे अनिवार्य आहे.)
३. नामांकित निवासी इंग्रजी माध्यमाच्या शाळेमधून इयत्ता दहावीच्या कमीत कमी तीन बॅच उत्तीर्ण झालेल्या असाव्यात.
४. शाळेमध्ये प्रत्येक वर्ग तसेच अतिरिक्त तुकड्यांकरिता स्वतंत्र वर्गखोल्या असणे आवश्यक आहे.
५. प्रत्येक वर्गखोलीमध्ये विद्यार्थी पटसंख्येनुसार पुरेसे बेंचेस आवश्यक आहेत.
६. शाळेमध्ये भौतीकशास्त्र, जीवशास्त्र व रसायनशास्त्र प्रयोगशाळा असाव्यात. तसेच सदर प्रयोगशाळांसाठी अर्हताप्राप्त प्रयोगशाळा सहाय्यक असावे.
७. शाळेमध्ये ग्रथांलय, संगणक प्रयोगशाळा, Sports Room, Music Room, Art Room इत्यादी करिता स्वतंत्र वर्गखोल्या असाव्यात.
८. शाळेच्या ग्रंथालयात किमान १०० पुस्तके असावीत व विद्यार्थी संख्या ५०० हून अधिक असल्यास जास्त असेल तर प्रती विद्यार्थी किमान २ पुस्तके असावीत.
९. संगणक प्रयोगशाळेत किमान २० संगणक ( इंटरनेट व इतर अत्याधुनिक सुविधेसह) व ५ प्रिंटर पूर्णवेळ उपलब्ध असणे आवश्यक आहे.
१०.संगणक प्रयोगशाळेत पूर्णवेळ प्रशिक्षित संगणक तज्ञ/प्रशिक्षक उपस्थित असणे आवश्यक आहे.
११.शाळेत पूर्णवेळ क्रीडा प्रशिक्षक, संगीत शिक्षक व कला शिक्षक असणे आवश्यक आहे.
१२.शाळेची इमारत, पटांगण, वसतीगृह व क्रिडांगणाचे क्षेत्रफळ महानगरपालीका क्षेत्र/ जिल्हा स्तरीय शाळेसाठी २ एकर, नगरपंचायत/नगरपरिषद स्तरावरील शाळेसाठी ३ एकर व ग्रामीण क्षेत्रासाठी ४ एकर असावे.
१३.शाळेच्या शैक्षणिक संकुलाची इमारत व वसतिगृह इमारत या दोन वेगवेगळ्या इमारती असाव्यात.
१४.शाळेमध्ये सांस्कृतिक कार्यक्रमासाठी विद्यार्थी संख्येनुसार पुरेशा क्षमतेचे सांस्कृतिक सभागृह असावे.
१५.शाळेमध्ये कमीत कमी दोन डिजीटल क्लासरुम असाव्यात.
१६.शाळेमध्ये विद्यार्थ्याच्या आरोग्याच्या दृष्टीने पिण्याच्या पाण्यासाठी जल शुद्धीकरण यंत्र (water purifier) विद्यार्थी संख्येच्या प्रमाणात असावे.
१७.शाळेमध्ये कमीत कमी ५ क्रीडा प्रकार असणे आवश्यक असून, त्यापैकी कमीत कमी ४ मैदानी खेळ (Out Door Games) असावेत.
१८.शाळेमध्ये आजारी विद्यार्थ्यांसाठी एक sick room असावी.
१९. विद्यार्थ्यांच्या सुरक्षिततेच्या दृष्टीने शाळेमध्ये CCTV cameras असावेत.
पृष्ठ २० पैकी २
# Page 3
शासन निर्णय क्रमांकः नानिशा-२०१८/प्र.क्र.२१/का.१२
२०. नामांकित योजनेअंतर्गत निवडलेल्या विद्यार्थ्यांसाठी स्वतंत्र तुकडी न करता इतर विद्यार्थ्यांसोबत शिक्षण देण्यात येत असावे.
२१. शाळेमध्ये विद्यार्थ्यांच्या व पालकांच्या तक्रार निवारणासाठी तक्रार निवारण व्यवस्था असावी.
२२. शाळेमध्ये प्रत्येक मजल्यावर २० विद्यार्थ्यांमागे एक स्नानगृह व स्वच्छतागृह असावे.
(२) वसतिगृहविषयक निकष - १. विद्यार्थी व विद्यार्थिनींसाठी शक्यतो निवासाची व्यवस्था स्वतंत्र इमारतीमध्ये असावी. एकाच इमारतीमध्ये निवास व्यवस्था असल्यास विद्यार्थी व विद्यार्थिनीसाठी स्वतंत्र पक्क्या स्वरूपाचे विभाजक (partition) असावे व जाण्या-येण्यासाठी स्वतंत्र प्रवेशद्वार असावे.
२. वसतिगृहातील मेसमधील किचन अन्न व औषध प्रशासन (FDA) व अग्निशामक विभागाकडून प्रमाणित केलेले असावे.
३. वसतिगृहातील मेसमधील भोजन कक्षामध्ये dinning table व खुर्च्या असाव्यात.
४. वसतिगृहामध्ये विद्यार्थ्यासाठी TV व वाचन साहित्याने युक्त असा common hall असावा.
५. वसतिगृहातील मेसमध्ये विद्यार्थ्याना हात धुण्यासाठी प्रती १५ विद्यार्थ्यांमागे एक wash basin उपलब्ध असावे.
६. वसतिगृहामध्ये विद्यार्थिनींच्या आरोग्याच्या दृष्टीने मोफत सॅनिटरी पॅड पुरवठा करण्यात यावा व सॅनिटरी पॅडची विल्हेवाट लावण्याकरिता Incinerator असावे.
७. वसतिगृहातील विद्यार्थ्यांच्या शयन कक्षात प्रती विद्यार्थी किमान २४ चौ. फुट इतके चटई क्षेत्र उपलब्ध असावे.
८. प्रत्येक विद्यार्थ्यांसाठी झोपण्यासाठी कॉट असावी.
९. वसतिगृहामध्ये प्रत्येक मजल्यावर प्रती २० विद्यार्थ्यामागे एक स्नानगृह व स्वच्छतागृह असावे.
१०. वसतिगृहामध्ये आजारी विद्यार्थ्यासाठी एक sick room असावी. तसेच २४ तास नर्स उपलब्ध असावी.
त्याचप्रमाणे सदर ठिकाणी प्रथमोपचाराच्या सर्व सोयी उपलब्ध असाव्यात.
११.विद्यार्थ्यांना पालकासोबत संपर्क करण्यासाठी मुलांच्या तसेच मुलींच्या वसतीगृहात कमीत कमी ३ Landline / Mobile असावेत.
१२.विद्यार्थ्यांच्या सुरक्षिततेच्या दृष्टीने वसतीगृहामध्ये CCTV cameras असावेत.
१३.वसतीगृहामध्ये मुलींसाठी १ व मुलांसाठी १ असे एकूण दोन चौकीदार असणे आवश्यक आहे.
१४.वसतीगृहामध्ये विद्यार्थ्यांना आंघोळीसाठी गरम पाणी असणे आवश्यक आहे.
१५.वसतीगृहात चोवीस तास पाणीपुरवठ्याची व्यवस्था असावी.
पृष्ठ २० पैकी ३
# Page 4
शासन निर्णय क्रमांकः नानिशा-२०१८/प्र.क्र.२१/का.१२
(३) विद्यार्थी विषयक बाबी :
नामांकित शाळेत त्या शाळेकडे पाठविण्यात आलेल्या प्रत्येक विद्यार्थ्यांना खालील नामांकित ब्रॅन्डच्या बाबी पुरविणे बंधनकारक आहे.
--------------------------------------------------------------
| अ.क्र | वस्तुचे नाव | खरेदी करावयाचे नग |
|  | अ) स्वच्छता प्रसाधणे : |  |
| १ | आंघोळीचा साबण (किमान १०० ग्रॅम) | १ ( प्रती माह प्रमाणे) |
| २ | कपडे धुण्याचा साबण (किमान १०० ग्रॅम) | ४ (प्रती माह प्रमाणे) |
| ३ | खोबरेल तेल (किमान १०० मिली) | १ (प्रती माह प्रमाणे) ) |
| ४ | टुथपेस्ट ( किमान ५० ग्रॅम) | १ (प्रती माह प्रमाणे) |
| ५ | टूथब्रश | ४ (वार्षिक) |
| ६ | कंगवा | २ (वार्षिक) |
| ७ | नेल कटर | २ (वार्षिक) |
| ८ | मुलींसाठी रीबन (जोड) | ४ (वार्षिक) |
| ९ | सॅनिटरी नॅपकीन (१० पॅड प्रति पॅक) | प्रति महा १ पॅक |
|  | ब) वैयक्तिक साहित्य :- (वार्षिक) |  |
| १ | शालेय गणवेश | २ संच |
| २ | पी.टी. ड्रेस | १ संच |
| ३ | नाईट ड्रेस | २ संच |
| ४ | अंडर गारमेंट | २ संच |
| ५ | वुलन स्वेटर | १ संच |
| ६ | टॉवेल | २ संच |
| ७ | चप्पल | २ जोड |
| ८ | स्कूल शूज | २ जोड |
| ९ | स्पोर्ट शूज | १ जोड |
| १० | सॉक्स | २ जोड |
|  | क) शालेय साहित्य व लेखन सामुग्री : |  |
| १ | स्कुल बॅग | १ नग |
| २ | शालेय पुस्तके | आवश्यकतेनुसार |
| ३ | वह्या |
| ४ | कंपास |
| ५ | स्केच पेन |
| ६ | एचबी पेन्सिल |
| ७ | खोड रबर |
| ८ | शार्पनर |
--------------------------------------------------------------
पृष्ठ २० पैकी ४
# Page 5
शासन निर्णय क्रमांकः नानिशा-२०१८/प्र.क्र.२१/का.१२
-------------------------------------
| ९ | प्लास्टिक फूट पट्टी | आवश्यकतेनुसार |
| १०  |  | लिहण्याचा पॅड |
| ११ | बॉलपेन |
| १२ | बॉलपेन रिफिल |
-------------------------------------
३. साहित्याचे वाटप करताना प्रकल्प कार्यालयाचा प्रतिनिधी असणे बंधनकारक राहील. प्रकल्प अधिकाऱ्याने वाटप केलेले साहित्य प्रमाणीत करून त्याबाबतचा शेरा भेट नोंदवहीत घ्यावा.
४. नामांकित शाळेत काही साहित्य किंवा पूर्ण साहित्य वाटप न केल्यास पूर्ण वर्षाच्या देय रक्कमेच्या १० % रक्कम दंड म्हणून आकारण्यात येईल.
(५) आहार विषयक निकष
विद्यार्थ्यांना नियमीतपणे दोन वेळा अल्पोपहार व दोन वेळा पुरेसे जेवण देण्यात यावे.
अल्पोपहारामध्ये प्रत्येक दिवशी दुध व फळे यांचा समावेश असावा.
५. प्रकल्प कार्यालयाने एका शैक्षणिक वर्षात किमान दोन वेळेस नामांकित शाळेस भेट देऊन विद्यार्थ्यांची उपस्थिती तपासणे बंधनकारक आहे व त्याबाबतचे प्रमाणपत्र प्रकल्प अधिकारी यांनी द्यावे.
कोणत्याही परिस्थीतीत उपस्थित विद्यार्थ्यांपेक्षा जास्त रक्कम संबधित नामांकित शाळेला जाणार नाही, याची जबाबदारी संबंधित प्रकल्प अधिकारी यांनी घ्यावी.
६. प्रकल्प अधिकारी/अपर आयुक्त यांनी शाळेस भेट दिल्यानंतर या शासन निर्णयासोबत जोडलेल्या परिशिष्टाप्रमाणे सोयी सुविधा आहेत किंवा कसे याबाबत खातरजमा करून त्यानुषंगाने शाळा निवडीबाबतचे अभिप्राय नोंदवावेत.
७. सन २०१८-१९ या शैक्षणिक वर्षापासून अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे या योजनेंतर्गत प्रस्ताव सादर केलेल्या शाळांची सोबत जोडलेल्या परिशिष्ट-अ मधील प्रपत्र-अ (१) व प्रपत्र-अ (२) आणि परिशिष्ट-ब मधील तपासणी प्रपत्रानुसार तपासणी करण्यात येऊन तेथील सोयी सुविधा व दर्जानुसार परिशिष्ट-क मधील निकषांच्या आधारे गुणांकन करून प्राप्त गुणानुसार शाळांना खालीलप्रमाणे शुल्क निर्धारीत करण्यात यावे.
--------------------------------------------------------------------------------------
| अ.क्र. | एकूण गुण | प्रती विद्यार्थी मंजूर शुल्क (वार्षिक) |
| १. | ८० किंवा त्यापेक्षा अधिक | रू. ७०,०००/- किंवा प्रत्यक्ष फी यापैकी जे कमी असेल ते. |
| २. | ७० ते ७९ | रू.६०,०००/- किंवा प्रत्यक्ष फी यापैकी जे कमी असेल ते. |
| ३. | ६० ते ६९ | रू.५०,०००/- किंवा प्रत्यक्ष फी यापैकी जे कमी असेल ते. |
| ४. | ६० पेक्षा कमी | ६० पेक्षा कमी गुण प्राप्त झालेल्या शाळांचे प्रस्ताव अप्राप्त ठरतील. |
--------------------------------------------------------------------------------------
परिशिष्ट – अ
प्रपत्र- अ (१) - शाळा विषयक अनिवार्य निकष.
पृष्ठ २० पैकी ५
# Page 6
शासन निर्णय क्रमांकः नानिशा-२०१८/प्र.क्र.२१/का.१२
प्रपत्र- अ (२) – वसतीगृह विषयक अनिवार्य निकष.
परिशिष्ट – ब :- नामांकित निवासी इंग्रजी शाळा शुल्क निर्धारणकरिता तपासणी पत्रक.
परिशिष्ट -क :- नामांकित निवासी इंग्रजी शाळा गुणांकन तक्ता.
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20