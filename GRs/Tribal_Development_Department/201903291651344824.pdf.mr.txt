# Page 1
आदिवासी घटक कार्यक्रमांतर्गत सन २०१८-१९ या आर्थिक वर्षात मुख्यमंत्री ग्रामसडक योजनेकरीता निधीचे वितरण..
(लेखाशिर्ष ५०५४ ५२१५).
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८/ प्र. क्र.१६/कार्यासन.६
मंत्रालय विस्तार, मुंबई - ४०० ०३२
तारीख:- ३० मार्च, २०१९.
वाचा - १) शासन परिपत्रक, वित्त विभाग, क्र. अर्थसं-२०१८ /प्र.क्र.६९ / अर्थ-३, दि. ०२.०४.२०१८ व दि.२५.०१.२०१९.
२) शासन परिपत्रक, वित्त विभाग, क्र.पुरक-२०१८/ प्र.क्र.१३५/ अर्थ-३,दि.५.१२.२०१८.
३) आदिवासी विकास विभाग, समक्रमांक शासन निर्णय दि.१५.०३.२०१९ ४) ग्रामविकास व जलसंधारण विभागाची नस्ती, क्र.मुग्रायो- २०१७ / प्र.क्र.१०८/ब/बांध-४.
शासन निर्णय :
मुख्यमंत्री ग्रामसडक योजनेंतर्गत आदिवासी क्षेत्रातील रस्त्यांची दर्जोन्नती करण्याच्या अनुषंगाने मागणी क्र. टी-६, ५०५४, मार्ग व पुल यावरील भांडवली खर्च, ०४ - जिल्हा व इतर मार्ग, ७९६- जनजाती क्षेत्र उपयोजना, ०१– जनजाती क्षेत्र उपयोजनांतर्गत योजना राज्य योजनांतर्गत योजना, (०१) ( ०९) मुख्यमंत्री ग्रामसडक योजना (५०५४ ५२१५), ५३- मोठी बांधकामे या लेखाशिर्षाखाली नोव्हेंबर, २०१८ च्या अधिवेशनात पुरवणी मागणीद्वारे रू.२००.०० कोटी इतका निधी अर्थसंकल्पित करण्यात आला आहे. सदर तरतुदीतून रु.१००.०० कोटी इतका निधी संदर्भीत वाचा क्र.३ येथे नमूद शासन निर्णयान्वये ग्रामविकास विभागास वितरीत करण्यात आलेला आहे.
२. ग्राम विकास व जलसंधारण विभागाच्या वाचा क्र. ३ येथील प्रस्तावास अनुसरुन मुख्यमंत्री ग्रामसडक योजनेकरिता मागणी क्र. टी-६, ५०५४, मार्ग व पुल यावरील भांडवली खर्च, ०४ - जिल्हा व इतर मार्ग, ७९६ जनजाती क्षेत्र उपयोजना, ०१ - जनजाती क्षेत्र उपयोजनांतर्गत योजना राज्य योजनांतर्गत योजना, (०१) ( ०९) मुख्यमंत्री ग्रामसडक योजना ( ५०५४ ५२१५ ) ५३-मोठी बांधकामे या लेखाशिर्षाखाली नोव्हेंबर, २०१८ च्या अधिवेशनात पुरवणी मागणीद्वारे अर्थसंकल्पित रु.२००.०० कोटी इतक्या निधीपैकी उर्वरित रू.१००.०० कोटी (अक्षरी रूपये शंभर कोटी फक्त) इतका निधी प्रशासकीय विभाग प्रमुख म्हणून सचिव, ग्रामविकास व जलसंधारण विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पिय निधी वितरण प्रणालीवर वितरीत करण्यात आला आहे. विभागप्रमुख / नियंत्रक अधिकारी यांनी खर्चासंबंधीच्या सध्याच्या शासकीय धोरणास अनुसरुन मंजूर आराखड्यानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून अनुसूचित क्षेत्रातील जिल्हानिहाय झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती आयुक्त, आदिवासी विकास, नाशिक; तसेच आदिवासी विकास विभाग, मंत्रालय, मुंबई पाठवणेबाबत सूचना देण्यात यावी.
४. नियंत्रक अधिकारी/ विभाग प्रमुख यांनी सदर खर्च आदिवासी उपयोजना क्षेत्रात, अतिरिक्त आदिवासी उपयोजना क्षेत्रातच होईल याची खात्री करावी.
# Page 2
शासन निर्णय क्रमांकः बीयुडी - २०१८ /प्र.क्र.१६/कार्यासन.६
५. सदर शासन निर्णय वित्त विभागाच्या वाचा क्र.१ येथील शासन परिपत्रकान्वये विभागास प्रदान केलेल्या अधिकारात तसेच वित्त विभागाचा अनौपचारिक संदर्भ क्र.१६०/२०१९/व्यय-१५, दि.३०.०३.२०१९ अन्वये दिलेल्या सहमतीस अनुसरून निर्गमित करण्यात येत आहे.