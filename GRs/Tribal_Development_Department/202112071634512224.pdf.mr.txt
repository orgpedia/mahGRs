# Page 1
महाराष्ट्र राज्यातील आदिम जमाती (PVTG) (कातकरी) करीता रायगड जिल्हयामधील सुधागड तालुक्यातील मौजे जांभूळपाडा ऐवजी मौजे माणगांव (खुर्द) येथे बहुउद्देशीय संकुल उभारण्यासाठी मान्यता देण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक आजसं-२०२०/प्र.क्र.३८ /बांव्यक
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक ७ डिसेंबर, २०२१.
वाचा :-(१) आदिवासी विकास विभाग, शासन निर्णय क्र.आजसं-२०२०/प्र.क्र.३८/बांव्यक, दि.२६.०३.२०२१.
(२) मा.राज्यमंत्री, उद्योग, खनिकर्म, पर्यटन, फलोत्पादन, महाराष्ट्र राज्य तथा पालकमंत्री, रायगड यांचे पत्र क्र.निरंक, दि.२६.१०.२०२१.
(३) प्रकल्प अधिकारी, एकात्मिक आदिवासी विकास प्रकल्प, पेण यांचे पत्र जा.क्र.आजसं-१२२१/प्र.क्र./का.२(५६)/३१८९, दि.१७.११.२०२१.
प्रस्तावना : राज्यात आदिम जमाती (PVTG) विविध आदिवासी भागामध्ये वने किंवा महसुली जमिनीवर विखुरलेल्या स्वरुपात वसलेली आहेत. आदिवासी जमातीची कुटूंबे ठराविक क्षेत्रामध्ये आढळून येत असल्यामुळे ही क्षेत्रे अतिदुर्गम व अविकसित अशा सीमा भागामध्ये असल्यामुळे या लोकांना जीवनाश्यक सोयी सुविधा उपलब्ध होणे कठीण असते. या कुटुंबातील मुलांकरीता योग्य शिक्षण, त्यांचे आरोग्य तपासणी व योग्य उपचार, दैनंदिन आवश्यक अन्न किंवा वापर वस्तुंचा पुरवठा, मनोरंजन व करमणूक आणि त्यांच्या भावनेसह प्रगती होण्यास चालना मिळेल.
राज्यातील आदिम जमाती (PVTG) (कातकरी, कोलाम व माडीय गोंड) करीता बहुउद्देशीय संकुल उभारणीकरीता संदर्भ क्र.१ च्या शासन निर्णयानुसार मौजे जांभुळपाडा, ता.सुधागड येथील स.नं.१०६ क्षेत्र १९-७५-०० हे. आर. या जागेवर बहुउद्देशीय संकुल उभारण्यासाठी शासनाने मान्यता देण्यात आली आहे.
जांभूळपाडा येथील स.नं.१०६ क्षेत्र १९-७५-०० हे. आर. ही प्रस्तावित जागा राखीव वनक्षेत्र (Reserved Forest) यामध्ये असून भूसंपादनाला विलंब होत असल्याने प्रस्तावित संकुलासाठी पर्यायी जागांचा शोध घेण्यात आला. प्रकल्प अधिकारी, एकात्मिक आदिवासी विकास प्रकल्प, पेण यांनी संदर्भ क्र.३ च्या पत्रान्वये उपलब्ध पर्यायांची पाहणी केल्यानंतर पाली सुधागड तालुक्यातील वऱ्हाड, जांभूळपाडा येथून ८ कि.मी. अंतरावर असलेल्या माणगांव खुर्द येथील सर्व्हे नं.७१, ७६ व ७७ हया गुरचरण असलेली जागा प्रस्तावित प्रकल्पासाठी योग्य असून जिल्हाधिकारी, रायगड यांचेमार्फत विना मोबदला प्रकल्पासाठी हस्तांतरीत करण्यात येणार असल्याचा अहवाल सादर केला आहे.
# Page 2
शासन निर्णय क्रमांकः आजसं-२०२०/प्र.क्र.३८/बांव्यक
तसेच संदर्भ क्र.२ च्या पत्रान्वये मा.पालकमंत्री मा.पालमकंत्री, रायगड यांनी प्रस्तावित प्रकल्प सुधागड तालुक्यातील मौजे जांभूळपाडा ऐवजी मौजे माणगांव खुर्द येथील शासकीय जमीन निश्चित करुन सुधारीत शासन निर्णय निर्गमित करण्याची विनंती केली आहे.
महाराष्ट्र राज्यातील आदिम जमाती (PVTG) (कातकरी, कोलाम व माडिया गोंड) करीता बहुउद्देशीय संकुल उभारणीसाठी वरील बाबींचा साकल्याने विचार करुन शासनाने खालीलप्रमाणे निर्णय घेतला आहे.
शासन निर्णय : १. महाराष्ट्र राज्यातील आदिम जमाती (PVTG) (कातकरी) करीता रायगड जिल्हयामधील सुधागड तालुक्यातील मौजे जांभूळपाडा ऐवजी मौजे माणगांव खुर्द येथे बहुउद्देशीय संकुल उभारण्यासाठी शासन मान्यता देण्यात येत आहे.
२. जिल्हाधिकारी, रायगड यांनी सदर प्रकल्पाकरीता मौजे माणगांव खुर्द येथील स.नं.७१ क्षेत्र ६.१५.० हे.आर.;स.नं.७६ क्षेत्र ५.०६.० हे.आर. व स.नं.७७ क्षेत्र ६.७६.० हे.आर. या गुरचरण असलेल्या जमिनी सदर प्रकल्पाकरीता प्रकल्प अधिकारी, एकात्मिक आदिवासी प्रकल्प, पेण, जि. रायगड यांच्याकडे विना मोबदला हस्तांतरीत करावी.
३. सदर प्रकल्पासाठी वरीलप्रमाणे जमीन उपलब्ध झाल्यानंतर मुख्य अभियंता, बांधकाम व्यवस्थापन कक्ष, आदिवासी विकास विभाग यांनी प्रकल्पाचे आराखडे व अंदाजपत्रके तयार करण्याची कार्यवाही तात्काळ हाती घ्यावी.
# Page 3