# Page 1
आदिवासी विकास विभागांतर्गत स्वयंसेवी संस्थांमार्फत चालविण्यात येणाऱ्या अनुदानित आश्रमशाळांमधील शिक्षक व शिक्षकेतर कर्मचाऱ्यांचे वेतन पुढील महिन्याच्या १ तारखेस अदा करण्याबाबत.
महाराष्ट्र शासन
आदिवासी विकास विभाग
शासन परिपत्रक क्रमांकः अआशा-२०१८/प्र.क्र.२८४/का.११
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
तारीख: २४ डिसेंबर, २०१८
वाचा: १) आदिवासी विकास विभाग, शासन निर्णय क्र. अआशा-२०१२/प्र.क्र.१६९/का-११, दि.३१.१०.२०१२.
२) आदिवासी विकास विभाग, शासन निर्णय क्र. अआशा-२०१२/प्र.क्र.१६९/-का११, दि.०२.०१.२०१५.
३) आदिवासी विकास विभाग, शासन निर्णय क्र. अआशा-२०१५/प्र.क्र.१८६/का-११, दि.२३.११.२०१५.
परिपत्रक : आदिवासी विकास विभागाच्या अधिपत्याखालील स्वयंसेवी संस्थांमार्फत चालविण्यात येणाऱ्या अनुदानित आश्रमशाळांमधील शिक्षक व शिक्षकेतर कर्मचाऱ्यांची वेतन व भत्त्यांची देयके “आश्रमशालार्थ” वेतन प्रणालीद्वारे अदा करण्याचा निर्णय शासनातर्फे उपरोक्त संदर्भाधिन क्रमांक १ च्या शासन निर्णयान्वये घेण्यात आला आहे. तसेच सर्व शिक्षक/ शिक्षकेतर कर्मचाऱ्यांचे नियमित वेतन दरमहा १ तारखेला आश्रमशालार्थ प्रणालीद्वारे अदा न झाल्यास संबंधित प्रकल्प अधिकारी तसेच संबंधित आश्रमशाळेचे मुख्याध्यापक यांना जबाबदार धरण्यात येऊन त्यांच्यावर दंडात्मक व प्रशासकीय कार्यवाही करण्याबाबत संदर्भाधिन क्रमांक २ च्या परिपत्रकान्वये निर्देश देण्यात आलेले आहेत. त्याचप्रमाणे अनुदानित आश्रमशाळांमधील शिक्षक/शिक्षकेतर कर्मचाऱ्यांची परिपूर्ण व अचूक वेतन देयके प्रत्येक महिन्याच्या १५ तारखेपर्यंत संबंधित प्रकल्प अधिकारी यांच्याकडे पाठविण्यासाठी संबंधित शाळेचे मुख्याध्यापक यांची जबाबदार अधिकारी, वेतन १ तारखेस अदा करण्याकरिता आहरण व संवितरण अधिकारी म्हणून प्रकल्प अधिकारी व या संपूर्ण या कामाकरिता पर्यवेक्षक/ संनियंत्रण अधिकारी म्हणून संबंधित अपर आयुक्त यांच्यावर संदर्भाधिन क्र.३ च्या परिपत्रकान्वये जबाबदारी सोपविण्यात आलेली आहे. तसेच शिक्षक व शिक्षकेतर कर्मचाऱ्यांची परिपूर्ण व अचूक वेतन देयके तयार करुन १५ तारखेपर्यंत आहरण व संवितरण अधिकाऱ्यांकडे न पाठविल्यास शाळेचे मुख्याध्यापक व विहित कालावधीत देयके प्राप्त होऊन ही संबंधित शिक्षक/ शिक्षकेतर कर्मचाऱ्यांचे वेतन १ तारखेस अदा न झाल्यास संबंधित आहरण व संवितरण अधिकाऱ्यास जबाबदार धरण्यात येईल व आवश्यकता पडल्यास जबाबदार मुख्याध्यापक / अधिकाऱ्यांविरुध्द विभागीय चौकशी सुरु करण्यात यावी, असे निर्देश सदर परिपत्रकान्वये दिलेले आहेत.
# Page 2
शासन परिपत्रक क्रमांकः अआशा-२०१८/प्र.क्र.२८४/का.११
२. तथापि, आश्रमशालार्थ या प्रणालीद्वारे वेतन व भत्ते अदा होत असले तरी शिक्षक प्रतिनिधी / लोकप्रतिनिधी, संबंधित शिक्षक/ शिक्षकेतर कर्मचारी यांचेमार्फत आपले सरकार, मा. पंतप्रधानांचे PG पोर्टल याद्वारे तसेच निवेदनाद्वारे महिन्याच्या १ तारखेस वेतन अदा होत नसल्याबाबतच्या अनेक तक्रारी शासनाकडे प्राप्त होत आहेत. तसेच मा. मंत्री, आदिवासी विकास यांच्याकडे आयोजित बैठकांमध्येही सदर प्रश्न वारंवार उपस्थित केला जातो. काही प्रकल्प कार्यालयातील शाळांमध्ये २-३ महिने वेतन अदा होत नसल्याच्या तक्रारी शासनाकडे प्राप्त झाल्या आहेत.
३. उपरोक्त वस्तुस्थिती लक्षात घेऊन अशा सूचना देण्यात येत आहेत की, संदर्भाधिन क्रमांक २ व ३ च्या परिपत्रकान्वये दिलेल्या सूचनांची संबंधित कर्मचारी / अधिकारी यांनी काटेकोरपणे अंमलबजावणी करावी. तसेच सदर सूचनांचे पालन न करणाऱ्या कर्मचारी/अधिकारी यांच्यावर जबाबदारी निश्चित करुन संदर्भाधिन क्र.३ च्या परिपत्रकान्वये दिलेल्या निर्देशानुसार कारवाई करण्याबाबतची दक्षता पर्यवेक्षक / संनियंत्रण अधिकारी म्हणून संबंधित अपर आयुक्त यांनी घ्यावी.
याबाबत तक्रारी प्राप्त झाल्यास संबंधित अपर आयुक्त यांच्यावर जबाबदारी निश्चित करुन त्यांच्यावर आयुक्त, आदिवासी विकास, नाशिक यांनी योग्य ती कार्यवाही करावी.
# Page 3