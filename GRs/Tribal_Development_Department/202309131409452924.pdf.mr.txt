# Page 1
राज्यातील सर्व आदिवासी वाडे/पाडे यांना बारमाही मुख्य रस्त्याशी जोडण्यासाठी, लेखाशिर्ष ५०५४ ५११७ अंतर्गत “भगवान बिरसा मुंडा जोडरस्ते योजना” राबविण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : सारस्ते-१२२२/प्र.क्र.१८७/का.५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : १३ सप्टेंबर, २०२३
प्रस्तावना :
संवेदनशील आदिवासी जिल्ह्यातील रस्त्याने न जोडलेल्या वस्ती/पाडे यांमधील बहुतांशी रस्ते हे योजनाबाह्य/अवर्गीकृत (Non Plan) स्वरुपाची आहेत. आदिवासी पाड्यांमध्ये रस्त्य
अनेक दुदैवी घटना घडत आहेत. भविष्यात अशा घटना टाळण्यासाठी अशा प्रकारचे रस्ते मुख्य
रस्त्याला जोडल्यास आदिवासी जनतेस मुलभूत सुविधा उपलब्ध करुन देण्यास येणाऱ्या अडचणी दूर
होणार असल्याने रस्ते जोडणीमुळे वेळेत उपलब्ध होऊ शकणाऱ्या मुलभूत सोयी सुविधांमुळे आदिवासी
जनतेचे जीवनमान उंचावून त्यांना मुख्य प्रवाहात आणण्याचा उद्देश सफल होईल. त्यासाठी राज्यातील सर्व आदिवासी वाडे/पाडे/गावे रस्त्याने जोडण्यासाठी शासनाने अर्थसंकल्पिय अधिवेशन २०२३ मध्ये
“भगवान बिरसा मुंडा जोडरस्ते योजना” या नवीन योजनेची घोषणा केली. सदर घोषणेनुसार “भगवान
बिरसा मुंडा जोडरस्ते योजना” या योजनेस मान्यता देऊन त्यांतर्गत आदिवासी जिल्ह्यातील सर्व
आदिवासी वाडे/पाडे यांना बारमाही मुख्य रस्त्याशी जोडणे, आदिवासी उपयोजना क्षेत्रातील आठमाही रस्ते बारमाही करणे तसेच, आदिवासी उपयोजना क्षेत्रातील जी प्राथमिक आरोग्य केंद्र/आश्रमशाळा इ.
अद्याप मुख्य रस्त्याशी जोडली गेलेली नाहीत, त्यांना मुख्य रस्त्यांशी जोडण्याची बाब शासनाच्या विचाराधीन होती.
शासन निर्णय
मा. मंत्रिमंडळाच्या दिनांक १८/०८/२०२३ रोजीच्या बैठकीत देण्यात आलेल्या मान्यतेनुसार
“भगवान बिरसा मुंडा जोडरस्ते योजना सुरु करण्यास मान्यता देण्यात येत असून सदर योजनेंतर्गत
राज्यातील सर्व आदिवासी वाडे / पाडे यांना बारमाही मुख्य रस्त्याशी जोडण्यात येऊन आदिवासी
उपयोजना क्षेत्रातील आठमाही रस्ते बारमाही करण्यात येतील, तसेच, आदिवासी उपयोजना क्षेत्रातील
जी प्राथमिक आरोग्य केंद्र / आश्रमशाळा इ. अद्याप मुख्य रस्त्याशी जोडली गेलेली नाहीत, त्यांना मुख्य
रस्त्याशी जोडण्यात येईल.
# Page 2
शासन निर्णय क्रमांकः सारस्ते-१२२२/प्र.क्र.१८७/का.५
२. सदर योजनेच्या अंमलबजावणीसाठी आदिवासी विकास विभागाच्या स्तरावर स्वतंत्ररित्या
समिती स्थापन करण्यात यावी.
३. “भगवान बिरसा मुंडा जोडरस्ते” योजनेंतर्गत क्षेत्रीय कार्यालयांकडून प्राप्त झालेल्या /
होणाऱ्या अवर्गीकृत तसेच, आठमाही ते बारमाही करण्यात येणाऱ्या रस्त्यांच्या कामांसदर्भातील
प्रस्तावांची छाननी सदर समितीमार्फत करुन तद्नुषंगिक बृहत आराखड्यास व त्यातंर्गत वार्षिक
आराखड्यास समितीची मान्यता घेण्यात यावी.
४. समितीने मान्यता दिलेल्या वार्षिक आराखड्यामधील कामांना सक्षम प्राधिकारी
यांच्यास्तरावरुन मान्यता देण्यात यावी व तद्नंतर सदर कामांचा समावेश अर्थसंकल्पविषयक निवेदने "नवीन बाबी" या सदराखाली करण्यात यावा.
५. इतर वर्गीकृत कामांच्या प्रस्तावास प्रचलित पध्दतीनुसार मान्यता देण्यात येईल. (प्रचलित
पध्दतीनुसार वर्गीकृत रस्त्यांच्या (Planned Road) नवीन कामांना प्रशासकीय मान्यता देऊन त्यांचा समावेश अर्थसंकल्प विषयक "नवीन बाबी" मध्ये करण्यात येतो.)
६. सदर योजनेंतर्गत घेण्यात येणाऱ्या रस्त्यांची कामेही सार्वजनिक बांधकाम विभागाच्या यंत्रणेमार्फत करण्यात यावी.
७. राज्यातील बहुतांश आदिवासी वाडे / पाडे/ गावे वनांचे जास्त प्रमाण असलेल्या भौगोलीक
क्षेत्रामध्ये येत असल्याने सदर वाडे/पाडे/गावे यांना जोडण्यासाठी वन विभागाने अनुसूचीत जमाती व
इतर पारंपारिक वन निवासी (वनहक्क मान्य करणे) अधिनियम, २००६ मधील कलम ३ (२) अंतर्गत
प्राप्त होणाऱ्या प्रस्तावांना तात्काळ परवानगी द्यावी.
८. जे आदिवासी वाडे/पाडे/गावे जोडण्यासाठी खाजगी जमीन अधिग्रहीत करणे क्रमप्राप्त आहे,
अशा जमीन अधिग्रहणाची कार्यवाही महसूल यंत्रणेने प्रस्ताव प्राप्त होताच तात्काळ करावी.
९. सदर योजनेंतर्गतचा खर्च हा आदिवासी घटक कार्यक्रम मागणी क्र. टी-६, ५०५४, मार्ग व पुल
यावरील भांडवली खर्च, ०४- जिल्हा व इतर मार्ग, ७९६-जनजाती क्षेत्र उपयोजना, (०१) जनजाती क्षेत्र
उपयोजना, (०१) (०७) जिल्हा व इतर मार्ग (५०५४ ५११७) (राज्यस्तर योजना) (कार्यक्रम), ५३-मोठी
बांधकामे या लेखाशिर्षांतर्गत करण्यात यावा.
१०. सदर शासन निर्णय हा मा. मंत्रीमंडळाच्या दिनांक १८/०८/२०२३ रोजी झालेल्या बैठकीत
मिळालेल्या मान्यतेस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः सारस्ते-१२२२/प्र.क्र.१८७/का.५