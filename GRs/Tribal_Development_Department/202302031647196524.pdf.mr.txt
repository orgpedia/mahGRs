# Page 1
ठक्कर बाप्पा आदिवासी वस्ती सुधारणा योजनेच्या मार्गदर्शक सुचना सुधारित करण्याबाबत .
महाराष्ट्र शासन
आदिवासी विकास विभाग
शासन निर्णय क्रमांकः ठबायो-२०२१/प्र.क्र. १५/ का.९
मादाम कामा रोड, हुतात्मा राजगुरु चौक
मंत्रालय, मुंबई:- ४०० ०३२.
दिनांक : ३ फेब्रुवारी, २०२३.
वाचा : १) शासन निर्णय, आदिवासी विकास विभाग क्र. आवसु - २००६/प्र.क्र.७२/का-१४, दिनांक २६ जून, २००७.
२) शासन निर्णय क्रमांक- आविवि-२०१०/प्र.क्र.१७६/का-९, दि.२८/९/२०११ ३) शासन निर्णय, आदिवासी विकास विभाग क्र.ठवसू-२०१३/प्र.क्र.३३ / का-९, दिनांक १३ सप्टेंबर, २०१३.
४) शासन निर्णय, आदिवासी विकास विभाग क्र. ठबयो-२०१७/प्र.क्र.३३/का-९, दिनांक ६ मार्च, २०१७.
५) शासन परिपत्रक क्रमांक टिएसपी-२०२०/प्र.क्र.७९/का-०६, दि. २० जानेवारी, २०२१ ६) शासन निर्णय समक्रमांक दि. २८ नोव्हेंबर, २०२२
प्रस्तावना:
राज्यातील नागरी व ग्रामीण क्षेत्रातील अनुसूचित जमाती घटकांच्या वस्त्यांना / गावांना पायाभूत सुविधा उपलब्ध करुन देण्यासाठी ठक्कर बाप्पा आदिवासी वस्ती सुधारणा योजना शासन निर्णय दि. २६ जून, २००७ मधील तरतूदींनुसार जिल्हास्तरावरून राबविण्यात येत होती. तथापि सन २०२१-२२ करिता जिल्हा वार्षिक आदिवासी उपयोजनेसंदर्भात आदिवासी विकास विभागाने निर्गमित केलेल्या दिनांक २० जानेवारी, २०२१ रोजीच्या शासन परिपत्रकान्वये “पेसा क्षेत्रातील ग्रामपंचायतींना ५ टक्के अबंध निधी” ही राज्यस्तरावरील योजना जिल्हा योजनेअंतर्गत वर्ग करण्यात आली असल्यामुळे जिल्हा स्तरावरील समप्रमाणातील दायित्व कमी करण्यासाठी “ठक्कर बाप्पा आदिवासी वस्ती सुधारणा” ही योजना सन २०२१-२२ पासून राज्यस्तरावर वर्ग करण्यात आली आहे. सदर बाब विचारात घेऊन राज्यातील अनुसूचित जमाती घटकांच्या ग्रामीण भागातील वस्ती/गावांचा विकास करण्याबाबत सुचविण्यात येणा-या कामांना शासन स्तरावरुन मान्यता देऊन या योजनेंतर्गत घ्यावयाची कामे, अंमलबजावणी यंत्रणा व इतर निकष सुधारित करुन “ठक्कर बापा आदिवासी वस्ती सुधारणा योजनेच्या” सुधारित मार्गदर्शक सुचना सन २०२२-२३ या वर्षापासून अंमलात आणण्याचा प्रस्ताव आदिवासी विकास विभागाने मा.
मंत्रिमंडळाच्या दि. २/११/२०२२ रोजीच्या बैठकित सादर केला होता. सदर प्रस्तावावर विचार विनिमय करुन मंत्रिमंडळास शिफारस करण्यासाठी मा. मंत्रिमंडळाने मंत्रिमंडळ उपसमिती गठित करण्याचा निर्णय घेतला. मा. मंत्रिमंडळाच्या उपरोक्त निर्णयानुसार आदिवासी विकास विभागाचा शासन निर्णय दि. २८/११/२०२२ अन्वये मंत्रिमंडळ उप समितीचे गठण करण्यात आले. सदर समितीने मा. मंत्रिमंडळाच्या दि. २/११/२०२२ रोजीच्या बैठकित विभागाने सादर केलेल्या
# Page 2
शासन निर्णय क्रमांकः ठबायो -२०२१/ प्र.क्र. १५/का.९
प्रस्तावावर विचार विनिमय करून योजनेंतर्गत घ्यावयाच्या कामांची यादी, योजनेची व्याप्ती व कामांचे लोकसंख्यानिहाय आर्थिक निकष सुधारित करण्यास सहमती व्यक्त करुन सदर योजना सुधारित निकषांनुसार राज्यस्तर व जिल्हास्तर अशा दोन्ही स्तरांवर राबवावयाची शिफारस केली आहे. मा. मंत्रिमंडळाने दि. ३१/१/२०२३ रोजीच्या बैठकित समितीचा अहवाल स्वीकारुन सदर योजनेत सुधारणा करण्याचा विभागाचा प्रस्ताव मान्य केला आहे. या सर्व बाबी विचारात घेऊन राज्यातील आदिवासी उपयोजना क्षेत्रातील व आदिवासी उपयोजना बाह्य क्षेत्रातील आदिवासी वस्ती / वाडे / पाडे / समुह (Cluster ) यांचा विकास करण्याबाबत योजनेच्या अंमलबजावणीमध्ये सुधारणा करणेसाठी संदर्भाधीन शासन निर्णय / परिपत्रकांमधील तरतूदी सुधारित करण्यासाठी 'ठक्कर बाप्पा आदिवासी वस्ती सुधारणा योजनेच्या सुधारीत मार्गदर्शक सुचना निर्गमित करण्याचा प्रस्ताव शासनाच्या विचाराधीन होता.
शासन निर्णय :
राज्यातील आदिवासी उपयोजना क्षेत्रातील व आदिवासी उपयोजना बाह्य क्षेत्रातील आदिवासी वस्ती / वाडे / पाडे / समुह (Cluster) यांचा विकास करण्याबाबत मा. मंत्रिमंडळाने दि.
३१/१/२०२३ रोजीच्या बैठकित दिलेल्या मान्यतेनुसार “ठक्कर बापा आदिवासी वस्ती सुधारणा योजनेच्या" खालील प्रमाणे सुधारित मार्गदर्शक सुचना सन २०२२-२३ या वर्षापासून अंमलात येतील.
सदर योजना राज्यस्तर व जिल्हास्तर अशा दोन्ही स्तरांवरुन राबविण्यात येईल. जिल्हा स्तरावरील योजनेच्या अंमलबजावणीची कार्यपद्धती यापूर्वी संदर्भीय शासन निर्णयांन्वये विहीत केल्याप्रमाणेच राहील परंतू योजनेंतर्गत घ्यावयाची कामे, योजनेची व्याप्ती, आर्थिक निकष व या शासन निर्णयात नमूद सर्वसाधारण अटी व व शर्ती या शासन निर्णयान्वये सुधारित केल्याप्रमाणे राहतील.
२. योजनेची व्याप्ती :
राज्यातील आदिवासी उपयोजना क्षेत्र, अतिरिक्त आदिवासी उपयोजना क्षेत्र, माडा, मिनीमाडा व आदिवासी उपयोजना बाह्य क्षेत्रातील ग्रामिण व शहरी भागासह ) अनुसुचित जमातीच्या वाड्या/पाडे/वस्त्या/समुह(Cluster) यामध्ये आवश्यक असलेल्या सामुहिक विकासाच्या सोयी सुविधा तेथील आदिवासी लोकसंख्येच्या प्रमाणात विहीत आर्थिक मर्यादेत पुरविणे
३. योजनेत समाविष्ट करावयाच्या कामांचा तपशील:
या योजनेअंतर्गत मोठ्या स्वरुपाच्या पायाभूत सुविधा निर्माण करणे, मोठी बांधकामे, राष्ट्रीय महामार्ग, जिल्हा महामार्ग, मोठी धरणे इ. मोठ्या प्रकारची कामे घेण्याचे उद्दिष्ट नाही, कारण अशी कामे त्या त्या संबंधीत विभागाच्या तरतूदीमधून पार पाडली जावू शकतात. तसेच संबंधित प्रशासकीय विभागाने त्यांच्या नियमित योजना आदिवासी गावांसाठीही राबविणे आवश्यक आहे. अनुसूचित जमाती उपयोजनेचा निधी हा पूरक निधी म्हणून खर्च करावयाचा असल्याने नियमित योजनेमधून घेता येऊ न शकणा-या केवळ सामुहिक विकासाच्या सोयी सुविधा निर्माण पृष्ठ ८ पैकी २
# Page 3
शासन निर्णय क्रमांकः ठबायो -२०२१/प्र.क्र. १५/का.९
करण्यासाठी सामुहिक लाभाच्या योजना घेण्यात याव्यात. तसेच काही गावांमध्ये/शहरांमध्ये आदिवासी वस्त्या/वार्ड / प्रभाग मूळ गावाच्या/शहराच्या विशिष्ट भागात असतात, म्हणून अशा गावांमध्ये / शहरांमध्ये आदिवासी वाड्या/पाडे/वस्त्या/समुह (Cluster) यांकडे सातत्याने दुर्लक्ष होते, ही बाब लक्षात घेऊन अशा गावातील/शहरांतील अनुसुचित जमातीच्या वाड्या/पाडे/वस्त्या/समुह (Cluster ) यांना अशा प्रकारच्या विविध सोयी सुविधा उपलब्ध करुन देण्याचे या योजनेखाली नियोजित आहे. या योजनेखाली कोणकोणत्या प्रकारची कामे घ्यावित, याचे विवेचन विवरणपत्र - एक मध्ये देण्यात आले आहे. साधारणत: जी कामे घ्यावयाची आहेत त्या कामांची निवडलेल्या गावात शक्यतो कमतरता असणे आवश्यक आहे. त्याचप्रमाणे ती कामे एकात्मिक स्वरुपात घेण्यात यावीत व तेवढ्याच आर्थिक मर्यादेत पूर्ण करण्यात यावीत. अशा रितीने छोट्या-छोट्या स्वरुपाची परंतु चिरस्थायी सामुहिक विकासाची कामे या योजनेखाली घेण्याचे प्रस्तावित आहे. विवरणपत्र - एक मध्ये दर्शविलेल्या कामांव्यतिरिक्त त्या भागातील स्थानिक गरजेनुसार कामे घेण्याचे अधिकार आदिवासी विकास विभागास राहतील.
४. राज्यस्तरावरुन योजना राबविण्याबाबतची कार्यपध्दती : ४.१ कामे सुचविण्याची पद्धत : मा. लोकप्रतिनिधी तसेच ग्रामीण / नागरी/ स्थानिक स्वराज्य संस्थांचे पदाधिकारी तसेच आयुक्त (आ.वि.) / अपर आयुक्त / प्रकल्प अधिकारी यांचेकडून या योजनेअंतर्गत घ्यावयाच्या कामाचा प्रस्ताव आदिवासी विकास विभागास सादर करण्यात येईल. या प्रस्तावामध्ये प्रकल्प अधिकारी यांनी संबधित आदिवासी वस्ती / वाडे / पाडे / समुह (Cluster) यामधील आदिवासी लोकसंख्येचे प्रमाण व क्षेत्र याबाबतचे प्रमाणपत्र, कामाचे स्वरुप, अंदाजपत्रक,कामे यापूर्वी या व अन्य योजनेतून घेतलेली आहे किंवा कसे इत्यादी माहिती उपलब्ध करून द्यावी. प्रस्तावित केलेल्या कामांचा आराखडा व अंदाजित खर्च हा प्रचलित दरसूचीनूसार तयार करण्यात यावा (१) जे प्रस्ताव वरील माहितीशिवाय थेट शासनास प्राप्त होतील, असे प्रस्ताव संबधित प्रकल्प अधिकारी व यंत्रणेस सविस्तर प्रस्ताव सादर करण्यासाठी पाठविण्यात येतील.
(२) या योजनेअंतर्गत स्थानिक भागामध्ये कामे प्रस्तावित करताना स्थानिक स्वराज्य संस्थांसोबत सल्लामसलत (ग्रामसभा / नागरी संस्था) करुन आवश्यक कामे जी पूर्वी लगतच्या वर्षांमध्ये घेण्यात आलेली नाहीत तीच कामे प्रस्तावित करण्यात यावीत.
४.२. कामांना मान्यता देण्याचे अधिकार ठक्कर बाप्पा योजनेंतर्गत प्राप्त झालेल्या प्रस्तावांची योजनेच्या निकषानुसार तपासणी करून कामाची गरज, यापुर्वी कोणत्याही योजनेमधून काम झालेले नाही, प्रस्तावित अनुसुचित जमातीच्या वाड्या/पाडे/वस्त्या/समुह (Cluster) निकषानुसार पात्र आहे किंवा कसे, अदांजित रक्कम याबाबत प्राप्त प्रस्तावांची विभागस्तरावर तपासणी करुन सचिवांच्या मान्यतेनंतर शासन मान्यतेने कामांना प्रशासकीय मंजूरी देण्यात येईल.
४.३. प्रशासकिय मान्यता :- कामांना प्रशासकिय मान्यता देण्याचे अधिकार शासनास राहतील.
पृष्ठ ८ पैकी ३
# Page 4
शासन निर्णय क्रमांकः ठबायो -२०२१/प्र.क्र. १५/ का.९
४.४. तांत्रिक मान्यता :- या योजनेतंर्गत करावयांच्या कामांना प्रचलित नियमानुसार अंमलबजावणी यंत्रणांकडून तांत्रिक मान्यता देण्यात येईल.
४.५. अंमलबजावणी यंत्रणा :- संबंधित लोकप्रतिनिधीची मागणी व कामाचे स्वरुप आणि प्रचलित कायदे/ नियम लक्षात घेऊन ग्राम पंचायत / जिल्हा परिषद/ नगरपालिका/ नगरपंचायत/ महानगरपालिका या अंमलबजावणी यंत्रणा राहतील.
४.६. अंमलबजावणी कार्यपध्दती :
१) सदर योजनेतंर्गत मंजूर केलेली कामे करतांना शासनाकडून वेळोवेळी विहीत करण्यात येणा-या कार्यप्रणालीचा अवलंब करणे अंमलबजावणी यंत्रणेस बंधनकारक राहील.
याबाबत निर्गमित केलेल्या अद्ययावत मार्गदर्शक सूचनांचे काटेकोरपणे पालन करणे आवश्यक राहील.
२) सदर योजेतंर्गत उपलब्ध करुन दिलेला निधी हा त्याच कामांसाठी खर्च करण्यात येत असल्याचे, काम गुणवत्तेनुसार झाले आहे किंवा कसे, हे पाहण्याची जबाबदारी प्रकल्प अधिकारी, एकात्मिक आदिवासी विकास प्रकल्प यांची राहील. यासाठी दर ३ महिन्याला या योजनेखाली प्रकल्पात हाती घेण्यात आलेल्या कामांचा आढावा प्रकल्प अधिकारी घेतील.
३) स्थानिक स्वराज्य संस्थां किंवा शासनाच्या अन्य विभागामार्फत करण्यात येणाऱ्या कामांचा दर्जा व गुणवत्ता ही शासनाने वेळोवेळी निर्गमित केलेल्या मानकाप्रमाणे असावा. सदर कामे मानकाप्रमाणे झाली नसल्याचे आढळून आल्यास कार्यान्वयीन यंत्रणा, संबंधित अधिकारी व कंत्राटदार /संबंधित यंत्रणा यांना यासंदर्भात प्रकरणपरत्वे सामूहिक अथवा वैयक्तीकरित्या जबाबदार धरण्यात येईल.
४) शासन स्तरावरुन मंजूर झालेल्या कामांना मागणीनुसार कामनिहाय निधी शासन स्तरावरुन वितरित करण्यात येईल. अंमलबजावणी यंत्रणेने निधीचा विनियोग हा विहित कार्यपध्दतीस अनुसरुन सर्व वित्तीय नियमांचे तसेच विहित कार्यपद्धतीचा अवलंबन करुन करावा. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सूचनांचे पालन करण्यात यावे व वित्तीय नियम व मर्यादेचा भंग होणार नाही याची दक्षता अंमलबजावणी यंत्रणा यांनी घ्यावी व यावर प्रकल्प अधिकारी यांनी संनियंत्रण ठेवावे.
५) सदर योजनेंतर्गत पूर्ण करण्यात आलेल्या कामांचे ३ वर्षापर्यंत परिरक्षण व दुरुस्तीची जबाबदारी संबंधित निविदाधारक/कंत्राटदार यांची राहील. ३ वर्षांनंतर परिरक्षण व दुरुस्तीची जबाबदारी संबंधित स्थानिक स्वराज्य संस्थेची असेल.
६) सदर योजनेतंर्गत कामे सुरु करण्यापूर्वीच्या स्थितीचे व काम पूर्ण झाल्यानंतरच्या कामाचे छायाचित्र काढून ठेवणे, झालेल्या कामाचे Geo tagging करणे याची जबाबदारी संबंधित अंमलबजावणी यंत्रणेची राहील.
७) या कामांची तांत्रिक तपासणी, कामाची मोजमापे, अभिलेख्यांची नोंदणी अशा अनुषंगिक बाबींची माहिती अंमलबजावणी यंत्रणेने ठेवावी व त्याचा अहवाल प्रकल्प अधिकारी, एकात्मिक आदिवासी विकास प्रकल्प यांना सादर करावा. विभागनिहाय पृष्ठ ८ पैकी ४
# Page 5
शासन निर्णय क्रमांकः ठबायो -२०२१/प्र.क्र. १५/का.९
एकत्रित माहिती प्रकल्प अधिकारी यांचेकडून अप्पर आयुक्त, आदिवासी विकास यांनी प्राप्त करून ती माहिती आयुक्त, आदिवासी विकास यांना पाठवावी व राज्याची एकत्रितपणे माहिती आयुक्त, आदिवासी विकास यांनी शासनास सादर करावी.
८) करण्यात आलेल्या कामांचे त्रयस्थ पक्षाकडून लेखा परिक्षण करुन घेणे (Third Party Audit) अंमलबजावणी यंत्रणेस बंधनकारक राहील.
९) कामाची भौतिक व आर्थिक प्रगतीनुसार उपयोगिता प्रमाणपत्र देण्याची जबाबदारी अंमलबजावणी यंत्रणेची राहील. अशाप्रकारे उपयोगिता प्रमाणपत्र संबंधित यंत्रणेकडून प्राप्त करुन घेऊन संबंधित महालेखापाल कार्यालयाकडे सादर करण्याची जबाबदारी प्रकल्प अधिकारी यांची राहील. तसेच उपयोगिता प्रमाणपत्राची एक प्रत अपर आयुक्त व आयुक्त आदिवासी विकास यांना सादर करावी.
५. जिल्हास्तर व राज्यस्तर योजनेसाठी आर्थिक निकष - आदिवासी वस्ती / वाडे / पाडे/समुह (Cluster) यामध्ये लोकसंख्येच्या प्रमाणात खालील प्रमाणे कामांसाठी वित्तीय मर्यादा विहीत करण्यात येत आहे :
--------------------------------------------------
| अ.क्र. | आदिवासी लोकसंख्या | कामासाठी आर्थिक मर्यादा |
| १ | ३००० पेक्षा जास्त | रु.१००.०० लक्ष |
| २ | १५०० ते ३००० | रु. ७५.०० लक्ष |
| ३ | १००० ते १४९९ | रु. ५०.०० लक्ष |
| ४ | ५०० ते ९९९ | रु. ४०.०० लक्ष |
| ५ | १०१ ते ४९९ | रु. २०.०० लक्ष |
| ६ | १ ते १०० | रु. ५.०० लक्ष |
--------------------------------------------------
सदर वित्तीय मर्यादेत ५ वर्षापर्यंत संबंधित वस्ती / वाडे / पाडे / समुहाध्ये एक किंवा एकापेक्षा अधिक कामे घेता येतील. उपरोक्त आर्थिक मर्यादा ही कामे घेतल्यापासून ५ वर्षामधील ज्या वर्षी सदर कामे पूर्ण केली त्या वर्षापासून पुढील ५ वर्षांनंतर सदर ठिकाणी पुन:श्च अनुज्ञेय होतील. या योजनेअंतर्गत शासनास प्राप्त होणा-या प्रस्तावांना त्या-त्या आर्थिक वर्षात उपलब्ध होणा-या तरतूदीनुसार मान्यता देण्यात येईल. तथापि आवश्यकतेनुसार सदर ५ वर्षाची मर्यादा शिथिल करण्याचे अधिकार शासनास राहतील.
६. जिल्हास्तर व राज्यस्तर योजनेसाठी सर्वसाधारण अटी व शर्ती :
१) ज्या ठिकाणी अद्याप पायाभूत सुविधा पुरविण्यात आलेल्या नाहीत अशा वस्ती / वाडे / पाडे / समुह (Cluster) अशा ठिकाणांचा प्राथम्याने विचार करावा.
२) इतर योजनांतर्गत प्राप्त होणा-या निधीमधून घेण्यात आलेली/येणारी कामे वगळून या योजनेमधून विकासात्मक कामे घेण्यात यावीत.
पृष्ठ ८ पैकी ५
# Page 6
शासन निर्णय क्रमांकः ठबायो -२०२१/ प्र.क्र. १५/का.९ ३) नागरी व ग्रामिण स्थानिक स्वराज्य संस्थाकडे दिलेला निधी हा साधारणत: दोन आर्थिक वर्षात खर्च करण्याची अनुमती असते. त्यानुसार मंजूर करण्यात आलेल्या कामांवर त्यापुढील आर्थिक वर्षापर्यंत खर्च करण्याची मुभा राहील.
४) स्थानिक स्वराज्य संस्था वगळता अन्य कार्यान्वयीन यंत्रणांनी मंजुर निधी विहीत कालावधीतच खर्च करावा.
५) विवरणपत्र - एक मध्ये सूचविण्यात आलेल्या कामांपैकी कायम स्वरुपाच्या कामांना प्राधान्य देण्यात यावे. ज्या सुविधा द्यावयाच्या प्रस्तावित असतील, त्या सुविधांची आदिवासी वस्तीमध्ये शक्यतो कमतरता असेल वा अपुरी असेल व नव्यानेच घ्यावयाच्या असतील याची खात्री करण्यात यावी. तसेच सदर कामे घेताना एकात्मिक दृष्टीकोन (Integrated Approach) ठेवणे आवश्यक आहे.
६) जी कामे घ्यावयाची असतील त्या संबंधात ती कामे ज्या प्रशासकीय विभागाशी निगडित असतील त्या विभागाने ठरवून दिलेले निकष (नॉर्म्स) व मानके (स्टॅण्डर्ड) यांचे अनुपालन करणे आवश्यक राहील.
१२. राज्यस्तर योजनेसाठी संबंधित प्रकल्प अधिकारी, एकात्मिक आदिवासी विकास प्रकल्प यांना आहरण व संवितरण आधिकारी म्हणून घोषित करण्यात येत असून यासाठी येणारा खर्च हा मागणी क्र. टी-५, याखाली मुख्य लेखाशीर्ष २२२५ अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, (०१) (६१) ठक्कर बाप्पा आदिवासी वस्ती सुधारणा एकात्मिक कार्यक्रम (राज्य स्तर) (कार्यक्रम) २७, लहान बांधकामे / ३१, सहायक अनुदाने, २२२५ डी ७४३ या लेखाशिर्षाखाली टाकण्यात यावा.
# Page 7
# Page 8