# Page 1
विशेष केंद्रीय सहाय्ययोजने अंतर्गत "Setting up Libraries in Ashram Schools” या योजनेच्या मार्गदर्शक तत्वांना मंजूरी देणेबाबत
महाराष्ट्र शासन
आदिवासी विकास विभाग
शासन निर्णय क्रमांक: विकेंस-२०१८/प्र.क्र.६३/का-१९
मंत्रालय, मुंबई ४०००३२
तारीख:०९/०५/२०१८
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/०५/२०१७-TSP, दि.३०/०५/२०१७ २. शासन निर्णय क्रमांक: केंद्रिय-२०१६/प्र.क्र.६४/ का.-१९, दि.२१/०३/२०१७ ३. शासन निर्णय क्रमांकः केंद्रिय-२०१७/प्र.क्र.४५/का.-१९, दि. १९/०८/२०१७ प्रस्तावना - विशेष केंद्रीय सहाय्य योजनेअंतर्गत योजनेअंर्तगत केंद्र शासनाने सन २०१७-१८ करीता Setting up Libraries in Ashram Schools या योजनेकरिता ३००.०० लक्ष निधी मंजूर केलेला आहे. सदर निधी संदर्भ क्र.३ येथील शासन निर्णयान्वये आयुक्त आदिवासी विकास, नाशिक यांना वितरीत करण्यात आला आहे. या योजनेची अंमलबजावणी आदिवासी विकास विभाग व एकलव्य फाऊंडेशन या दोघामध्ये सामंजस्य करारानुसार (MOU) होणार आहे. एकलव्य फाऊंडेशने यापुर्वी मध्यप्रदेश शासनासोबत Social Science Teaching Programme व Primary Education Programme (PRASHIKA) in government School National Council of Education Research and training (NCERT) यांचे सोबत Developing the National Curriculum Framework (NCF) २००५ व Syllabuses and textbooks based on the NCF या कार्यक्रमांमध्ये यशस्विरीत्या काम केले आहे. तसेच एकलव्य फाऊंडेशन या संस्थेमार्फत बिहार, छत्तीसगड, राजस्थान, केरळ या राज्यामध्ये वरील कार्यक्रम राबविले असून व आंधप्रदेश सरकारसोबत ही संस्था State Councils of Educational Research and training मध्ये पाठ्यक्रम व पाठ्युपुस्तके तयार करण्याच्या कामामध्ये सहाकार्य करीत आहे. या व्यतीरीक्त एकलव्य संस्थेचे स्वत: शिक्षकांच्या सबलीकरण व शिकवण्याच्या प्रक्रीयेमध्ये बदल करून वाढ करण्याच्या दृष्टीने कार्यशाळा आयोजित
केल्या आहेत व या अनुषंगाने एक लहान प्रमाणित अभ्यासक्रम देखील सुरू केला आहे. या प्रकारे शिक्षकांच्या प्रशिक्षणासाठी व विद्यार्थ्यांना त्यांच्या मातृभाषेमध्ये विज्ञानाचे ज्ञान होण्यासाठी बरीच पुस्तके हिंदी, मराठी सारख्या प्रचलित भाषेमध्ये भाषांतराव्यतीरीक्त गोंडी, कोरकू, मालवी, मुंडेरी सारख्या आदिवासी भाषांमध्ये देखील भाषांतर केली असल्याने अशा नावजलेल्या व या क्षेत्रामध्ये कामाचा प्रदीर्घ अनुभव असलेल्या या संस्थेमार्फत Setting up Libraries in Ashram Schools ही योजना राबविण्याबाबतच्या मार्गदर्शक सूचनांना मंजूरी देण्याचे प्रस्तावित आहे.
शासन निर्णय आश्रमशाळेतील शिक्षक व विद्यार्थ्यांना विज्ञानाचे ज्ञान उपलब्ध करून देण्याच्या कार्यक्रमार्तंगत “Setting up Libraries in Ashram Schools” ही योजना एकलव्य फाउंडेशन व आदिवासी विकास विभाग यांच्यामार्फत संयुक्तपणे राबविण्यासाठी एकुण रु.३००.०० किंमतीच्या अंमलबजावणीच्या मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही करण्यात यावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 2
शासन निर्णय क्रमांकः विकेंस-२०१८/प्र.क्र.६३/का-१९
# Page 3
# Page 4
# Page 5
# Page 6
# Page 7