# Page 1
आदिवासी घटक कार्यक्रमांतर्गत सन २०२२-२३ या आर्थिक वर्षात राज्य एकत्रित निधी अंतर्गत लहान पाटबंधारे योजनेकरीता निधी वितरण.
लेखाशीर्ष (४७०२ ७७२१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र. ११/ कार्यासन-६
मंत्रालय विस्तार, मुंबई-४०० ०३२.
दिनांक : ३१ मार्च, २०२३.
वाचा : १) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२, दि.०८.०२.२०२३ व दि. १६.०३.२०२३.
२) आदिवासी विकास विभाग शासन निर्णय क्र. बीयुडी - २०२२/प्र.क्र.११/कार्यासन-६, दि.०८.१२.२०२२.
३) मृद व जलसंधारण विभागाची नस्ती क्र. आउयो-२०२२/प्र.क्र. १६८/जल-४
प्रस्तावना :
आदिवासी घटक कार्यक्रमांतर्गत मृद व जलसंधारण विभागामार्फत अंमलबजावणी करण्यात येत
असलेल्या राज्य एकत्रित निधीअंतर्गत लहान पाटबंधारे योजनेंतर्गत सन २०२२-२३ या आर्थिक वर्षातील
तरतुदींमधून लघु पाटबंधारे तलाव बोरीपाडा, ता. त्र्यंबकेश्वर, जिल्हा नाशिक या प्रकल्पासाठी रु.२४१.०३
लाख इतका निधी वितरीत करण्याबाबत मृद व जलसंधारण विभागाकडून संदर्भाधीन क्र.३ अन्वये सादर
करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-६, मधील मुख्य
लेखाशीर्ष ४७०२, लहान पाटबंधाऱ्यांवरील भांडवली खर्च, ७९६-जनजाती क्षेत्र उपयोजना, (०१) (१८)
राज्य एकत्रित निधी अंतर्गत लहान पाटबंधारे योजना (४७०२ ७७२१), ५३ - मोठी बांधकामे या योजनेसाठी
वित्त विभागाने दिलेल्या मान्यतेस अनुसरुन लघु पाटबंधारे तलाव बोरीपाडा, ता.त्र्यंबकेश्वर, जिल्हा
नाशिक या प्रकल्पासाठी रु.२४१.०३ लाख इतका निधी मृद व जलसंधारण विभाग यांना अर्थसंकल्पिय
वितरण प्रणालीवर वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी-२०२२/प्र.क्र.११/कार्यासन.६
(रु. लाखात)
----------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ साठी सुधारीत अंदाज | या शा. नि. द्वारे वितरीत करण्यात येत असलेला निधी |
| १ | २ |  |  | ५ |
| राज्य एकत्रित निधी  |  अंतर्गत लहान पाटबंधारे योजना | ४७०२ ७७२१ | ५३- मोठी बांधकामे | ९३१३.८२ | २४१.०३ |
|  | एकूण |  | ९३१३.८२ | २४१.०३ |
----------------------------------------------------------------------------------------------------------
२. उपरोक्त प्रमाणे रु.२४१.०३ लाख (अक्षरी रुपये दोन कोटी एकेचाळीस लाख तीन हजार फक्त)
इतका निधी प्रशासकीय विभागप्रमुख म्हणून प्रधान सचिव, मृद व जलसंधारण विभाग यांना लघु पाटबंधारे
तलाव बोरीपाडा, ता.त्र्यंबकेश्वर, जिल्हा नाशिक या प्रकल्पासाठी अर्थसंकल्पिय निधी वितरण प्रणालीवर
निधी वितरीत करण्यात येत आहे.
३. विभागप्रमुख/नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प
नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन
क्र. १ येथील शासन परिपत्रकांतील दिलेल्या निर्देशांचे काटेकोरपणे पालन करावे.
४. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल,
लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता
प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य
क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी
क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
पृष्ठ ३ पैकी २
# Page 3
शासन निर्णय क्रमांकः बीयुडी-२०२२/प्र.क्र.११/कार्यासन.६
६. सदर शासन निर्णय वित्त विभागाचा अनौपचारीक संदर्भ क्र.४२६-२३/व्यय-१४, दि.३१.०३.२०२३
अन्वये निर्गमित करण्यात येत आहे.