# Page 1
आदिवासी विकास विभागाच्या अधिनस्त शासकीय आश्रमशाळांमधील विद्यार्थ्यांसाठी रुग्णवाहिका व आयुष डॉक्टरांची सुविधा पुरविण्याच्या प्रकल्पाच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१८/प्र.क्र.८/का-१९
मंत्रालय, मुंबई ४०००३२
तारीख: २५/०७/२०१८
वाचा १) जनजाती कार्य मंत्रालय, नवी दिल्ली यांचे पत्र क्र.F.No.११०१५/०५/२०१७-TSP, दि.३०/०५/२०१७ २) आदिवासी विकास विभाग, शासन निर्णय क्र.केंद्रिय-२०१६/प्र.क्र.६४/का. १९, दि.२१/०३/२०१७ प्रस्तावना - महाराष्ट्र राज्याचा आदिवासी लोकसंख्येच्या बाबत देशात दुसरा क्रमांक असून राज्याच्या एकूण
लोकसंख्येमध्ये अनुसुचित जमातीचे प्रमाण ९.४ टक्के इतके आहे. ह्या आदिवासी जनतेचा विकास करणे ही महाराष्ट्र शासनासाठी उच्च प्राथमिकता आहे. आदिवासी मुला-मुलींच्या आशा आकांक्षा पूर्ण करण्यासाठी, आदिवासी विकास विभाग गेल्या काही दशकांपासून शासकीय आश्रमशाळा चालवित आहे. राज्याच्या सर्व आदिवासी भागांमध्ये ह्या आश्रमशाळा आहेत. दुर्गम भागात राहणा-या आदिवासी मुला-मुलींच्या शिक्षणाची या आश्रमशाळांमुळे मोठी सोय झाली आहे. आश्रमशाळांमधील विद्यार्थ्यांच्या शैक्षणिक व आरोग्य समस्या सोडविण्यासाठी आदिवासी विकास विभाग कटिबद्ध आहे. आश्रमशाळेतील सोयीसुविधा वाढविण्यासाठी
आदिवासी विकास विभागामार्फत कायापालट, WASH ही अभियाने सुरू करण्यात आलेली आहेत. तसेच विभागाच्या नाविन्यपूर्ण उपाययोजनांमुळे ब-याच आश्रमशाळांना ISO प्रमाणपत्रेही प्राप्त झालेली आहेत.
२. राष्ट्रीय बालस्वास्थ्य कार्यक्रमांतर्गत (आरबीएसके) आरोग्य विभागाकडून विद्यार्थ्यांची आरोग्य तपासणी कार्यक्रम राबविला जातो. मात्र प्रतिकूल भौगोलिक परिस्थिती, आदिवासी भागातील रिक्त पदे व दुर्गम भागातील आश्रमशाळांमधील विद्यार्थ्यांसाठी सदर कार्यक्रम पुरेसा होत नाही.
३. सार्वजनिक आरोग्य विभागामार्फ़त मे.भारत विकास ग्रुप ऑफ इंडिया (बी.व्ही.जी इंडिया) मार्फत संपूर्ण राज्यात अतिसुसज्ज रूग्णवाहिकांची आपात्कालीन वैद्यकीय प्रतिसाद सेवा-“१०८” (Emergency Medical Service-EMS) राबविली जाते. मे.बी. व्ही. जी इंडिया मार्फत राज्यात पुरविण्यात येणारी सेवा ही तालुका
पातळीवरील असल्याने आदिवासी विभागांतर्गत अतिदुर्गम भागात असलेल्या निवासी आश्रमशाळेतील सुमारे एक लाख पेक्षा जास्त विद्यार्थी या सेवेच्या लाभापासुन वंचित राहतात. या बाबी विचारात घेवुन राज्यातील ३०१ शासकीय निवासी आश्रमशाळा व ८ एकलव्य निवासी आश्रमशाळेमधील सुमारे एक लाख पेक्षा जास्त विद्यार्थ्यांसाठी २४ × ७ तास आरोग्यसेवा उपलब्ध करुन देणे आवश्यक आहे.
# Page 2
शासन निर्णय क्रमांकः केंद्रीय-२०१८/प्र.क्र.८/का-१९
४. महाराष्ट्र शासनाने २०१६ मध्ये स्थापन केलेल्या डॉ. सुभाष साळुंखे समितीच्या अहवालामध्ये आश्रमशाळांसाठी Mobile Medical Unit ची आवश्यकता असल्याचे नमूद केलेले आहे. या सर्व निष्कर्षांमुळे एक अतिरिक्त विशेष आरोग्यसेवा व्यवस्था निर्माण करणे आवश्यक आहे जी सध्याच्या आरोग्य व्यवस्थेशी
पूरक असेल .या अतिरिक्त आरोग्य व्यवस्थेचे स्वरूप असे असेल की ती लहान आजारांच्या उपचारांपासून व्यापक आरोग्य विमा सेवेत असणा-या गंभीर विकारांचे निराकरण होईपर्यंत विद्यार्थ्यांना व्यापक आरोग्य सुविधा पुरवेल.
५. Providing Basic Ambulance with AYUSH doctor & ANM या योजनेसाठी विशेष केंद्रीय सहाय्य योजने अंतर्गत सन २०१६-१७ करीता रु.५००.०० लक्ष निधी मंजूर झालेला आहे. सन २०१७-१८ करीता भारतीय संविधानाच्या अनुच्छेद २७५(१) अंतर्गत comprehensive health camp with health cards @ Rs.
५०० / student साठी रु.३७५.०० लक्ष निधी मंजूर झालेला आहे. तसेच Providing Basic Ambulance with AYUSH doctor & ANM या योजनेसाठी विशेष केंद्रीय सहाय्य योजने अंतर्गत सन २०१८-१९ व सन २०१९-२० करीता रू.२८२०.१२ लक्ष निधी मंजुर झालेला आहे. सन २०१६-१७ व सन २०१७-१८ मध्ये प्राप्त झालेला निधी संदर्भाधिन शासन निर्णयान्वये आयुक्त, आदिवासी विकास,नाशिक यांना वितरित करण्यात आलेला आहे. सबब, उपरोक्त मंजूर रू.३६९५.१२ लक्ष निधी व राज्यनिधीतून रू. १६५२.५१ लक्ष निधी अशाप्रकारे एकुण रु.५३४७.६३ लक्ष निधी सदर प्रकल्पाकरीता उपलब्ध करून देण्यात येईल.
६. सबब, केंद्र शासनाच्या विशेष केंद्रिय सहाय्य अंतर्गत मंजूर अनुदानातून व राज्य योजना निधीतून आदिवासी विकास विभागाच्या अपर आयुक्त, आदिवासी विकास, नाशिक, अमरावती, नागपूर यांच्या अधिनस्त शासकीय आश्रमशाळा, एकलव्य निवासी आश्रमशाळा व इंग्रजी माध्यमाच्या शाळेमधील विद्यार्थ्यांसाठी रुग्णवाहिका व डॉक्टरांची सुविधा राबवण्याची बाब शासनाच्या विचाराधीन होती
शासन निर्णय
राज्यात अतिसुसज्ज रुग्णवाहिकांची आपात्कालीन वैद्यकीय प्रतिसाद सेवा (Emergency Medical Service-EMS) मे. भारत विकास ग्रुप ऑफ इंडिया (बी. व्ही. जी इंडिया ) या कंपनीमार्फत संपूर्ण राज्यात सार्वजनिक आरोग्य विभागाच्या शासन निर्णय दि.१८.०३.२०१३ अन्वये राबविण्यात येत आहे. मे.बी. व्ही. जी इंडिया या कंपनीला वैद्यकीय प्रतिसाद सेवेमध्ये असलेला अनुभव विचारात घेता, सार्वजनिक आरोग्य विभागाच्या धर्तीवर आदिवासी विकास विभागाच्या अधिनस्त शासकीय आश्रमशाळांमधील विद्यार्थ्यांसाठी
रुग्णवाहिका व डॉक्टरांची सुविधा मे. भारत विकास ग्रुप ऑफ इंडिया लि. (बी.व्ही.जी) या सेवापुरविठादारामार्फत पुरविण्याच्या एकुण रु. ५३४७.७३ लक्ष किंमतीच्या प्रकल्पास या शासन निर्णयान्वये मान्यता देण्यात येत आहे. सदर प्रकल्प अंमलबजावणीच्या मार्गदर्शक सूचना परिशिष्ट-१ प्रमाणे राहतील.
२. सदर मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही करण्यात यावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
पृष्ठ १३ पैकी २
# Page 3
शासन निर्णय क्रमांक: केंद्रीय-२०१८/प्र.क्र.८/का-१९
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13