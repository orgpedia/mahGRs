# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षात खावटी अनुदान योजनेकरीता निधी वितरण (वस्तु स्वरूप लाभाकरीता).
(लेखाशीर्ष २४२५ १४९३)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/ प्र.क्र.४८ / कार्यासन-६
मंत्रालय विस्तार, मुंबई-४०० ०३२.
दिनांक:- ३१मार्च, २०२१.
वाचा - १) शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२० २) शासन निर्णय, आदिवासी विकास विभाग, क्र. खाअयो-२०२०/प्र.क्र.३७/का-३,दि.९.०९.२०२० व दि.३०.०९.२०२०.
३) शासन निर्णय,आदिवासी विकास विभाग, क्र. बीयुडी-२०२१/प्र.क्र.४८/का-६, दि.२६.०३.२०२१.
४) शासन ज्ञापन, आदिवासी विकास विभाग, क्र. बीयुडी-२०२१/प्र.क्र.४८/का-६, दि. ३१.०३.२०२१.
५) आदिवासी विकास विभाग, नस्ती क्रमांक खाअयो- २०२० / प्र.क्र.३७/का-३.
प्रस्तावना :
राज्यात कोरोना विषाणूच्या पार्श्वभूमीवर लॉकडाऊनमुळे कामे बंद असल्याने अनुसूचित जमातीच्या कुटूंबियांसमोर उद्भवलेला बेरोजगारीचा प्रश्न विचारात घेऊन त्यांना अनुदान स्वरुपात लाभ देण्याच्या अनुषंगाने राज्य मंत्रिमंडळाच्या दि.१२.०८.२०२० च्या बैठकीमध्ये खावटी अनुदान योजना राबविण्यास मान्यता देण्यात आलेली आहे. यास अनुसरून संदर्भाधीन क्र. २ येथील दि.९.९.२०२० रोजीच्या शासन निर्णयान्वये सन २०२०-२१ या वर्षात ११.५५ लाख कुटूंबाकरीता १०० टक्के अनुदान स्वरूपात खावटी अनुदान योजना राबविण्यास मान्यता देण्यात आलेली आहे. सदर खावटी अनुदान योजनेंतर्गत अनुसूचित जमातीच्या कुटुंबियांना प्रति कुटुंब एकूण रू.४०००/- इतक्या रक्कमेचा लाभ देण्याचा निर्णय घेण्यात आला आहे. त्यापैकी रू.२०००/- इतकी रक्कम लाभार्थ्याच्या बँक/ डाक खात्यात थेट रोख स्वरुपात तर रू.२०००/- इतक्या किंमतीच्या खाद्य वस्तु स्वरूपात लाभ देण्याबाबत निर्णय घेण्यात आला आहे. तसेच संदर्भाधीन क्र.२ येथील दि.३०.०९.२०२० रोजीच्या शासन निर्णयान्वये योजनेच्या अंमलबजावणीसाठी
मार्गदर्शक सूचना विहित करण्यात आलेल्या आहेत. यास अनुसरून प्रथम टप्प्यात प्रति कुटूंब रू.२०००/ लाभार्थ्याच्या खात्यामध्ये वितरीत करण्यासाठी संदर्भाधीन क्रमांक ३ येथील शासन निर्णयान्वये रू.२३१.०० कोटी इतका निधी वितरीत करण्यात आलेला आहे. आता दुसऱ्या टप्प्यात प्रति कुटूंब रू.२०००/- वस्तु स्वरूपात लाभ देण्याच्या अनुषंगाने आवश्यक रू. २३१.०० कोटी तसेच वस्तुंची वाहतूक, वाटप, संगणकीय प्रणाली तयार करणे, जाहिरात व प्रसिद्धी अशा प्रशासकीय बाबींकरीता ५ टक्के रू.२४.०० कोटी असा एकूण रु.२५५.०० कोटी इतका निधी वितरीत करणे शासनाच्या विचाराधीन होते. त्या अनुषंगाने संदर्भाधीन
# Page 2
शासन निर्णय क्रमांकः बीयुडी-२०२१/प्र.क्र.४८/ कार्यासन ६
क्रमांक ४ येथील शासन ज्ञापनादेशाद्वारे विभागाच्या उपलब्ध बचतीमधून रु.२५५.०० कोटी निधी पुनर्विनियोजित करण्यात आला असून सदर निधी वितरणाबाबत पुढीलप्रमाणे निर्णय घेण्यात येत आहे.
शासन निर्णय :
खावटी अनुदान योजनेंतर्गत निविदा प्रक्रिया राबवून खाद्यवस्तु स्वरूपात लाभ देण्याच्या अनुषंगाने एकूण रु.२५५.०० कोटी (अक्षरी रूपये दोनशे पंचावन्न कोटी) इतका निधी आदिवासी घटक कार्यक्रम सन २०२०-२१ अंतर्गत मागणी क्र. टी-५, याखाली मुख्य लेखाशीर्ष-२४२५- सहकार, ७९६-जनजाती क्षेत्र उपयोजना, (०१) (११) खावटी अनुदान योजनेच्या लेखाशीर्ष २४२५ १४९३, बाब क्र. ३३- अर्थसहाय्य खाली नियंत्रक अधिकारी तथा आयुक्त, आदिवासी विकास, महाराष्ट्र राज्य, नाशिक यांना वितरीत व खर्च करण्यास शासन मान्यता देण्यात येत आहे.
२. प्रस्तूत प्रकरणी वित्त विभागाच्या सहमतीस अनुसरुन आदिवासी लाभार्थी कुटुंबांना जीवनावश्यक वस्तू खरेदीसाठी निविदा प्रक्रिया राबविण्यास तसेच सन २०२०-२१ या आर्थिक वर्षात खावटी अनुदान योजनेंतर्गत सदर शासन निर्णयाद्वारे उपलब्ध करुन देण्यात येत असलेला निधी पुढील आर्थिक वर्ष सन २०२१-२२ मध्ये खर्च करण्यास मान्यता देण्यात येत आहे.
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. या करीताची निविदा प्रक्रिया व्यवस्थापकीय संचालक, महाराष्ट्र राज्य सहकारी आदिवासी विकास महामंडळ यांच्यामार्फत राबविण्यात येत असल्याने तसेच सदर निधी पुढील आर्थिक वर्षात खर्च करण्यास मान्यता असल्याने आयुक्त, आदिवासी विकास नाशिक यांनी सदरचा निधी आहरीत करुन व्यवस्थापकीय संचालक, महाराष्ट्र राज्य सहकारी आदिवासी विकास महामंडळ, नाशिक यांच्याकडे वर्ग करावा.
४. खावटी अनुदान योजनेंतर्गत ११.५५ लाख आदिवासी कुटुंबांना प्रति कुटूंब रु.२०००/- वस्तु स्वरूपात लाभ देण्याच्या अनुषंगाने आवश्यक रू.२३१.०० कोटी तसेच वस्तुंची वाहतूक, वाटप, संगणकीय प्रणाली तयार करणे, जाहिरात व प्रसिद्धी अशा प्रशासकीय बाबींकरीता रू.२४.०० कोटी याप्रमाणे एकूण वितरीत निधी रु.२५५.०० कोटीचा विनियोग करण्यात यावा.
५. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात आणि वित्त विभागाच्या अनौपचारिक संदर्भ क्र.
४०६/२०२१/व्यय-१४, दि.३१.०३.२०२१ अन्वये दर्शविलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१/प्र.क्र.४८ /कार्यासन.६