# Page 1
आदिवासी घटक कार्यक्रमांतर्गत अनुदानित आश्रमशाळा या योजनेतंर्गत सहायक अनुदान वितरीत करणेबाबत (२२२५ एफ १२९ )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ०१ (भाग-१)/ कार्यासन-६
मंत्रालय विस्तार, मुंबई - ४०० ०३२.
दिनांक :- २० जुलै, २०२०.
वाचा -
१) शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२ ) आदिवासी विकास आयुक्तालय यांचे पत्र क्रं. अनु आशा /पअनु/ २०२०/प्र.क्र.१/का-७(४) दि २६ मे,२०२० शासन निर्णय:
वित्त विभागाच्या संदर्भाधीन क्र. १ येथील दिनांक १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाच्या पहिल्या ३ महिन्याकरिता अनिवार्य व कार्यक्रम खर्चाच्या योजनांच्या एकूण वार्षिक अर्थसंकल्पित तरतूदींच्या १५ ते २५ टक्क्यांच्या मर्यादेत निधी वितरीत करण्यास मंजूरी देण्यात आली आहे.
आयुक्त, आदिवासी विकास, नाशिक यांच्या संदर्भाधीन क्र. २ येथील पत्रान्वये विभागाच्या अधिनस्त स्वयंसेवी संस्थांमार्फत चालविण्यात येणाऱ्या अनुदानित आश्रमशाळाकरीता सन २०१९-२० या शैक्षणिक वर्षातील प्रलंबित अनुदान अदा करण्याकरीता निधी उपलब्ध करून देण्याबाबतचा प्रस्ताव शासनास प्राप्त झाला होता. सदर प्रस्तावास अनुसरुन सन २०२०-२१ या आर्थिक वर्षात आदिवासी घटक कार्यक्रमांतर्गत मागणी क्रमांक टी-५ अंतर्गत (०१) (७३)– स्वयंसेवी संस्थांमार्फत चालविण्यात येणाऱ्या अनुदानित आश्रमशाळा या योजनेतंर्गत (२२२५ एफ १२९), बाब क्र. ३१ - सहाय्यक अनुदाने (वेतनेतर) याखाली अर्थसंकल्पित रुपये ४५०.०० कोटी इतक्या तरतूदीपैकी २० टक्के रुपये ९०.०० कोटी ( अक्षरी रुपये नव्वद कोटी फक्त ) इतका निधी नियंत्रक अधिकारी तथा आयुक्त, आदिवासी विकास नाशिक यांना वितरीत करण्यास शासन मान्यता देण्यात येत आहे
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. लॉक डाऊनमुळे पुढील काही कालावधीसाठी राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. सदर निधीचा वापर विभागांतर्गत अनुदानित आश्रमशाळांच्या सन २०१९-२० या शैक्षणिक वर्षातील प्रलंबित अनुदान देयकांच्या अदायगीसाठीच करण्यात यावा.
३. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
# Page 2
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकातील मार्गदर्शक सूचना व वित्त विभागाच्या अनौपचारिक संदर्भ क्र. १८६/२०२०/व्यय-१४, दि.८.०७.२०२० अन्वये दर्शविलेल्या सहमतीनुसार निर्गमित करण्यात येत आहे.