# Page 1
भूमिहिन दारिद्रयरेषेखालील आदिवासींचे
सबळीकरण व स्वाभिमान योजनेअंतर्गत
जिल्हास्तरीय समिती व उप समितीचे
पुनर्गठन करणेबाबत.
महाराष्ट्र शासन
आदिवासी विकास विभाग,
शासन निर्णय क्रमांक : भुसयो-२०२५/ प्र.क्र.११७/का.१४
मादाम कामा रोड,हुतात्मा राजगुरु चौक,
मंत्रालय विस्तार भवन, मुंबई-४०० ०३२
दिनांक : १३ नोव्हेंबर, २०२५
वाचा :-
१)शासन निर्णय,आदिवासी विकास विभाग,क्र.भुवायो-२०१८/प्र.क्र.१२७/का.१४,दि.२८
जुलै,२०२१
२)मा.मुख्यमंत्री यांच्या अध्यक्षतेखाली ०३ व १४ एप्रिल,२०२५ रोजी पुणे येथे पार पडलेली
महसूल परिषद
३)शासन निर्णय,महसूल व वन विभाग,क्र.कार्यशा-२०२५/प्र.क्र.०६/म-८,दि.०९ एप्रिल,२०२५
प्रस्तावना :-
मा.मुख्यमंत्री महोदय,महाराष्ट्र राज्य यांच्या अध्यक्षतेखाली दिनांक ०३ व ०४ एप्रिल,२०२५
रोजी पुणे येथे महसूल परिषद संपन्न झाली.सदर परिषदेमध्ये मा.मुख्यमंत्री महोदय यांनी दिलेल्या
निदेशानुसार,राज्य शासनाच्या धोरणात्मक योजनांमध्ये प्रत्यक्ष अनुभव व प्रतिक्रिया समाविष्ट्ट करून
कार्यक्षम,परिणामकारक आणि लोकाभिमुख प्रशासन निर्माण करण्याच्या दृष्ट्टीने वाचा येथील अनु.क्र.३ मधील शासन निर्णयान्वये अभ्यास समिती गठीत करण्यात आली.
सदर समितीने “भूमिहिन दारिद्रयरेषेखालील आदिवासींचे सबळीकरण व स्वाभिमान योजना”
अंतर्गत जमीन उपलब्धतेबाबत अनेक ठिकाणी वन जमिनीची नोंद शासकीय जमीन म्हणून करण्यात
आलेली आहे.त्यामुळे वनजमिनीचे परस्पर वाटप होवू नये, या करिता दारिद्रयरेषेखालील भूमिहिन
आदिवासींना जी जमीन वाटप करावयाची आहे त्या जमिनीचे दर निश्चित करणे, खरेदी करणे तसेच
लाभार्थ्यांची निवड करण्यासाठी संबंधित जिल्हयाचे जिल्हाधिकारी यांच्या अध्यक्षतेखाली जिल्हास्तरीय
समितीमध्ये तसेच जिल्हास्तरीय समितीस जमीन खरेदी करुन लाभार्थ्यांना वितरण करणे या प्रक्रियेमध्ये
सहाय्य करण्यासाठी प्रत्येक तालुका स्तरावर संबंधित तालुक्याचे महसूली उप विभागीय अधिकारी यांचे
अध्यक्षतेखालील उप समितीमध्ये वनविभागाच्या प्रतिनिधींचा सदस्य म्हणून समावेश करण्यात यावा व त्याकरिता समितीची पुनर्रचना होणे आवश्यक आहे अशी शिफारस केलेली आहे.
सदर समितीने केलेल्या शिफारशी विचारात घेता वाचा क्र.१ मधील शासन निर्णयान्वये भूमिहिन
दारिद्रयरेषेखालील आदिवासींचे सबळीकरण व स्वाभिमान योजनेतंर्गत गठीत केलेल्या जिल्हास्तरीय व
उप समिती या समित्यांचे पुनर्गठन करण्याची बाब शासनाच्या विचाराधीन होती.
# Page 2
शासन निर्णय - वाचा क्र.१ मधील शासन निर्णयान्वये भूमिहिन दारिद्रयरेषेखालील आदिवासींचे सबळीकरण
व स्वाभिमान योजनेतंर्गत दारिद्रयरेषेखालील भूमिहिन आदिवासींना जी जमीन वाटप करावयाची आहे त्या
जमिनीचे दर निश्चित करणे,खरेदी करणे तसेच लाभार्थ्यांची निवड करण्यासाठी संबंधित जिल्हयाचे
जिल्हाधिकारी यांच्या अध्यक्षतेखाली जिल्हास्तरीय समिती आहे व जिल्हास्तरीय समितीस जमीन खरेदी
करुन लाभार्थ्यांना वितरण करणे या प्रक्रियेमध्ये सहाय्य करण्यासाठी प्रत्येक तालुका स्तरावर संबंधित
तालुक्याचे महसूली उप विभागीय अधिकारी यांचे अध्यक्षतेखाली उप समिती आहे ती खालीलप्रमाणे
पुनर्गठीत करण्यात येत आहे.
जिल्हास्तरीय समिती :-
---------------------------------------------------------------
| १. | जिल्हाधिकारी | अध्यक्ष |
| २. | संबंधित अपर आयुक्त, आदिवासी विकास | सदस्य |
| ३. | मुख्य कार्यकारी अधिकारी, जिल्हा परिषद | सदस्य |
| ४. | उपवनसंरक्षक(वने) | सदस्य |
| ५. | जिल्हा कृषी अधिकारी | सदस्य |
| ६. | जिल्हा अधिक्षक भूमिअभिलेख | सदस्य |
| ७. | सह निबंधक, नोंदणी शुल्क व मुल्यांकन | सदस्य |
| ८. | उपविभागीय अधिकारी (संबंधित तालुका) | सदस्य |
| ९. | प्रकल्प अधिकारी, एकात्मिक आदिवासी विकास प्रकल्प | सदस्य सचिव |
---------------------------------------------------------------
उप समिती :-
---------------------------------------------------------------------------------------------------
| १. | संबंधित उप विभागीय अधिकारी | अध्यक्ष |
| २. | प्रकल्प अधिकारी, एकात्मिक आदिवासी विकास प्रकल्प | सह अध्यक्ष |
| ३. | संबंधित तहसीलदार | सदस्य |
| ४. | सहायक वनसंरक्षक/वन परिक्षेत्र अधिकारी | सदस्य |
| ५. | संबंधित तालुका निरीक्षक भूमि अभिलेख | सदस्य |
| ६. | संबंधित तालुका कृषी अधिकारी | सदस्य |
| ७. | संबंधित मंडळ अधिकारी | सदस्य |
| ८. | संबंधित गावाचा तलाठी | सदस्य |
| ९. | संबंधित गावाचा ग्रामसेवक | सदस्य |
| १०. | प्रकल्प अधिकारी, एकात्मिक आदिवासी विकास प्रकल्प कार्यालयातील सहायक प्रकल्प अधिकारी | सदस्य सचिव |
---------------------------------------------------------------------------------------------------
(टिप- ज्या प्रकल्पामध्ये प्रकल्प अधिकारी हे उपविभागीय अधिकारी नाहीत अश्या ठिकाणी प्रकल्प
अधिकारी हे या समितीचे सह अध्यक्ष असतील.)
# Page 3
२. वाचा क्र.१ मधील शासन निर्णयातील इतर अटी व शर्ती या कायम राहतील.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4