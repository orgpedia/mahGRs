# Page 1
आदिवासी घटक कार्यक्रमांतर्गत सन
२०२४-२५ या आर्थिक वर्षात शबरी
आदिवासी विकास महामंडळाला
वित्तीय सहाय्य या योजनेसाठी निधी
वितरण (लेखाशिर्ष २४२५ १३५९)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२४/ प्र.क्र.०२/ कार्यासन-६
मंत्रालय विस्तार, मुंबई-४०० ०३२
तारीख : ०४ ऑक्टोबर, २०२४.
वाचा :-
१)वित्त विभाग, शासन परिपत्रक क्र. अर्थसं-२०२४/प्र.क्र.३४/अर्थ-३, दि.०१.०४.२०२४.
२)वित्त विभाग, शासन परिपत्रक क्र. अर्थसं-२०२४/प्र.क्र.८०/अर्थ-३, दि.२५.०७.२०२४.
३)आ.वि.वि., शासन निर्णय क्र.आविवि-२०२४/प्र.क्र.१३८/कार्या-३, दि.१४.०३.२०२४.
४)शबरी आदिवासी वित्त व विकास महामंडळ मर्या., नाशिक यांचे पत्र जा.क्र.शआविविम/ प्रकल्प/
प्रशा/१२२१/२०२४, दि.१३.०८.२०२४.
५)आदिवासी विकास विभाग नस्ती क्र. आविवि-२०२४/प्र.क्र. १३८/कार्या-३.
प्रस्तावना :-
आदिवासी विकास विभागाच्या अधिनस्त असलेल्या व्यवस्थापकीय संचालक, शबरी आदिवासी
वित्त व विकास महामंडळ, नाशिक यांनी त्यांच्या संदर्भाधीन क्र.४ येथील पत्रान्वये शबरी आदिवासी विकास
महामंडळाला वित्तीय सहाय्य या योजनेमधून एन.एस.टी.एफ.डी.सी., नवी दिल्ली यांचे धर्तीवर राज्य शासन
पुरस्कृत स्वयंरोजगारासाठी कर्जयोजना, आदिवासींचे शेतकरी उत्पादक कंपनी, वनधन केंद्रे, आदिवासी
विविध कार्यकारी सेवा सहकारी संस्था, महिला बचत गट, स्वयंसहाय्यता गट यांना प्रशिक्षण, क्षमता
बांधणी, व्यवसाय आराखडा तयार करणे, पायाभुत सुविधा उभारणी तसेच खेळते भांडवल इत्यादीकरिता
अर्थसहाय्य करणे या योजनांसाठी निधी उपलब्ध करुन देण्याची शासनास विनंती केली होती.
त्या अनुषंगाने या योजनेकरीता वितरणासाठी निधी उपलब्ध करुन देण्यासंदर्भात वित्त विभागास
सादर करण्यात आलेल्या प्रस्तावास वित्त विभागाची मान्यता प्राप्त झाली आहे. यानुसार निधी वितरणाची
बाब शासनाच्या विचाराधीन होती.
शासन निर्णय :-
आदिवासी घटक कार्यक्रम अंतर्गत मुख्य मागणी क्र.टी-५ मधील मुख्यर्शीर्ष-२४२५-सहकार
अंतर्गत शबरी आदिवासी विकास महामंडळाला वित्तीय सहाय्य (लेखाशिर्ष २४२५१३५९) या योजनेच्या बाब
क्र.३३, अर्थसहाय्य यासाठी खालीलप्रमाणे निधी वितरीत व खर्च करण्यास मान्यता देण्यात येत आहे:-
# Page 2
शासन निर्णय क्रमांकः बीयुडी-२०२४ /प्र.क्र.०२ /कार्यासन-६
(रु. कोटीत)
---------------------------------------------------------------------------------------------------
| योजना | लेखाशीर्ष | बाब | सन २०२४-२५ साठी अर्थसंकल्पित तरतूद | सदर शा. नि. अन्वये वितरीत येत असलेली तरतूद |
| १ | २ | ३ | ४ | ६ |
| शबरी आदिवासी विकास महामंडळाला वित्तीय सहाय्य | २४२५१३५९ | ३३, अर्थसहाय्य | १००.०० | २०.०० |
---------------------------------------------------------------------------------------------------
२. उपरोक्त प्रमाणे रु.२०.०० कोटी (अक्षरी रुपये वीस कोटी फक्त) इतका निधी नियंत्रक अधिकारी
म्हणून आयुक्त, आदिवासी विकास, नाशिक यांना वितरीत करण्यास हरकत नसावी.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका
यामधील वित्तीय नियम तसेच वित्त विभागाच्या संदर्भाधीन क्र.१ व २ च्या शासन आदेशातील दिलेल्या
निदेशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाय
क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा
अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्ट्टाबाबतची माहिती, निधी
उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपयंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या
लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
६. सदर शासन निर्णय वित्त विभागाच्या अनौपचारिक संदर्भ क्र.नोट क्र.१५-१७/व्यय-१४,
दि.२०.०९.२०२४ अन्वये व वित्त विभागाच्या संदर्भाधीन क्र.१ व २ येथील शासन परिपत्रकांतील तरतुदींस
अनुसरुन व वित्त विभागाने प्रशासकीय विभागांना प्रदान केलेल्या अधिकारास अनुसरुन निर्गमित करण्यात
येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२४ /प्र.क्र.०२ /कार्यासन-६
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर