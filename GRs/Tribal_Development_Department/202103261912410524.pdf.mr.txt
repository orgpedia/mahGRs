# Page 1
आदिवासी घटक कार्यक्रमांतर्गत अनुदानित आश्रमशाळा या योजनेतंर्गत सहाय्यक अनुदान वितरीत करणेबाबत.
(२२२५ एफ १२९)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ०१ / कार्यासन-६
मंत्रालय विस्तार, मुंबई - ४०० ०३२.
दिनांक:- २६ मार्च, २०२१.
वाचा -
१) शासन परिपत्रक, वित्त विभाग क्र.अर्थसं-२०२०/प्र.क्र.६४ / अर्थ-३, दि.१६.०४.२०२० व दि.१५.०३.२०२१.
२) शासन निर्णय, आदिवासी विकास विभाग, क्र. बीयुडी - २०२०/प्र.क्र.०१ /का-६, दि.२०.०७.२०२० व दि.९.११.२०२०.
३) शासन निर्णय, आ.वि.वि. क्र.शाआशा-२०२०/प्र.क्र.१२२/का-१३, दि.२०.११.२०२०.
४) शासन निर्णय, आदिवासी विकास विभाग, क्र. अआशा-२०२१/प्र.क्र.५५/का-११, दि.२५.०३.२०२१.
५) शासन पत्र, आदिवासी विकास विभाग, क्र.अआशा-२०२१/प्र.क्र.५५/का-११, दि.२६.०३.२०२१.
प्रस्तावना:
आदिवासी विकास विभागांतर्गत कार्यरत अनुदानित आश्रमशाळांना शासनामार्फत परिपोषण अनुदान, इमारत भाडे अनुदान तसेच आकस्मिक अनुदान देण्यात येते. चालू शैक्षणिक वर्षामध्ये कोरोना विषाणूच्या प्रादुर्भावामूळे मर्यादीत कालावधीसाठी इ.५ वी ते १२ वी पर्यंतचे वर्ग सुरू होते, त्या बाबीचा विचार करून सं.क्र. ४ व ५ अन्वये अनुदानित आश्रमशाळांना चालू वर्षी देय अनुदानाबाबत निर्णय घेण्यात आला आहे. त्या अनुषंगाने निधी वितरीत करण्याची बाब शासनाच्या विचाराधीन होती.
शासन निर्णय:
आदिवासी विकास विभागाच्या मागणी क्रमांक टी-५ अंतर्गत २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षांतर्गत (०१) (७३) स्वयंसेवी संस्थांमार्फत चालविण्यात येणाऱ्या अनुदानित आश्रमशाळा या योजनेतंर्गत (२२२५ एफ १२९), बाब क्र.३१- सहाय्यक अनुदाने (वेतनेतर) याखाली रु.९५९३.४७ लाख (अक्षरी रुपये पंच्याण्णव कोटी त्र्याण्णव लाख सत्तेचाळीस हजार फक्त) इतका निधी नियंत्रक अधिकारी तथा आयुक्त, आदिवासी विकास नाशिक यांना वितरीत करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात येत आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. सदर निधीचा विनियोग सन २०२०-२१ या शैक्षणिक वर्षासाठी अनुदानित आश्रमशाळांकरीता संदर्भाधीन क्रमांक ४ व ५ अन्वये निश्चित केल्यानुसार देय अनुदानासाठी करण्यात यावा.
# Page 2
शासन निर्णय क्रमांक: बीयुडी-२०२०/प्र.क्र.०१/कार्यासन.६
३. सन २०२०-२१ या शैक्षणिक वर्षासाठी उपरोक्तप्रमाणे सद्यस्थितीत अनुदान वितरीत करण्यात यावे. आणि पुढील सन २०२१-२२ या शैक्षणिक वर्षासाठी अनुदानित आश्रमशाळांना देय अनुदान निर्धारण करतांना सन २०२०-२१ या शैक्षणिक वर्षाकरीता प्रत्यक्ष देय ठरणारे अनुदान व सदर निधी वितरणामधून देण्यात आलेले अनुदान याचा ताळमेळ घालून आवश्यकतेप्रमाणे निधीचे समायोजन करण्यात यावे.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधिन क्र.१ येथील शासन परिपत्रकातील मार्गदर्शक सूचना व वित्त विभागाच्या अनौपचारिक संदर्भ क्र.२८३/२०२१/व्यय - १४, दि.२२.३.२०२१ अन्वये
दर्शविलेल्या सहमतीनुसार निर्गमित करण्यात येत आहे.