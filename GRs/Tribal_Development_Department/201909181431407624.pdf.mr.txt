# Page 1
भारतीय संविधान २७५ (१) अंतर्गत मंजूर "Stri Shakti Establish and run Central kitchen" या योजनेच्या मार्गदर्शक तत्वांना मंजूरी देणेबाबत महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र. ३६ /का-१९
मंत्रालय, मुंबई ४०००३२
तारीख: १८/०९/२०१९
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/०१/२०१९-Grants,दि.११/०३/२०१९.
२. आदिवासी विकास विभाग, शासन निर्णय क्र. केंद्रीय-२०१९/प्र.क्र.६३/ का.१९, दि. २९/०६/२०१९ व दि.२३/०७/२०१९ प्रस्तावना केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. या योजनाअंतर्गत प्राप्त होणा-या अनुदानासाठी नावीन्यपूर्ण प्रस्ताव सादर करण्याबाबत प्रकल्प अधिकारी ए.आ.वि.प्रकल्प कार्यालय, शासकीय, अशासकीय / सामाजिक / खाजगी संस्था यांना आदिवासी विकास विभागाकडून आवाहन करण्यात आलेले होते. यानुषंगाने प्राप्त झालेल्या प्रस्तावांची सविस्तर छाननी करून निवडक प्रस्ताव मा.मुख्य सचिव यांच्या अध्यक्षतेखालील कार्यकारी समितीकडे सादर करण्यात आले.
सदर प्रस्तावामध्ये स्त्री शक्ती यांचा प्रस्ताव प्राप्त झाला. प्रस्ताव मुख्यत्वे ए.आ.वि. प्रकल्प कार्यालय कळवण, धुळे व शहापूर यांच्या कार्यक्षेत्रामध्ये मध्यवर्ती स्वयंपाक गृहाची उभारणी करून आदिवासी आश्रम शाळेतील विद्यार्थ्यांना पौष्टिक,रुचकर व स्वादिष्ट भोजन पुरवून विद्यार्थ्यांच्या पोषणाची स्थिती सुधारणे या बाबत आहे.
२. निवासी आश्रमशाळा व वसतिगृहातील विदयार्थ्यांच्या पोषणाची स्थिती सुधारुन त्यांना उच्च दर्जाचा पोषणयुक्त आहार पुरवठा करणे या उद्देशातून आदिवासी विकास विभागाने मुख्य सचिव यांच्या अध्यक्षतेखालील कार्यकारी समिती व शासनाच्या मान्यतेने ही योजना राबविण्याबाबत केंद्र शासनाकडे प्रस्तावित केली. जनजाती कार्य मंत्रालयाने दिनांक १२.०२.२०१९ रोजी आयोजीत केलेल्या Project Appraisal ( Committee PAC ) बैठकीमध्ये “Stri Shakti Establish and run Central kitchen” हि योजना सन २०१९-२० व सन २०२०-२१ करिता भारतीय संविधान अनुच्छेद २७५(१) योजने अंतर्गत स्त्री शक्ती संस्थेमार्फत राबविण्यासाठी अनुक्रमे रु. १३२४.४१ लक्ष व १३२३.८२ लक्ष असे एकूण २६४८.२३ लक्ष इतक्या रकमेच्या प्रस्तावास संदर्भाधिन पत्र क्र.१ अन्वये मंजुरी दिलेली असून सदर निधी संदर्भाधिन शासन निर्णयान्वये आयुक्त, आदिवासी विकास, नाशिक यांना वितरित करण्यात आला आहे.
३. महाराष्ट्रात सद्य स्थितीत ५०२ शासकीय आश्रम शाळा, २५ एकलव्य निवासी आश्रम शाळा,इंग्रजी माध्यमाच्या शाळा तसेच विद्यार्थ्यांसाठी ४९१ वसतिगृह कार्यरत आहेत. या विद्यार्थ्यांच्या सर्वांगीण विकासाची जबाबदारी आदिवासी विकास विभागाची आहे. त्यांचे आरोग्य, पोषण व शिक्षण योग्य प्रकारे व्हावे यासाठी विभागामार्फत विशेष योजना राबविल्या जातात. मध्यवर्ती स्वयंपाक गृहाची स्थापना केली तर आदिवासी विकास विभागाच्या निवासी असणा-या आश्रमशाळातील व वसतिगृहातील विदयार्थ्यांच्या पोषणाची स्थिती सुधारुन त्यांना उच्च दर्जाचा पोषणयुक्त आहार पुरवठा करणे शक्य होणार आहे. या योजनेच्या अनुषंगाने प्रकल्प कार्यालय, कळवण या ठिकाणी दोन प्रकल्प कार्यालय धुळे व शहापूर या ठिकाणी प्रत्येकी एक असे एकून ४ मध्यवर्ती स्वयंपाक गृह उभारण्याचे प्रस्तावित आहे.
# Page 2
शासन निर्णय क्रमांकः केंद्रीय-२०१९/प्र.क्र. ३६ /का-१९
४. स्त्री शक्ती ही एक नोंदणीकृत संस्था असून सन १९९३ सालापासून महिला सशक्तीकरणावर काम करते.
सदर संस्था ही आय.एस.ओ मानांकित संस्था असून स्त्री शक्ती उपक्रमात भाग घेऊन महिलांचे आर्थिक सबलीकरण करण्या संदर्भात कामकाज करत आहेत. सदर संस्थेद्वारे गुजरात राज्यात श्रमिक अन्नपूर्णा योजना, तसेच भारतात ४५०० पेक्षा अधिक शाळांना भोजनासंदर्भात सेवा देत आहेत. याचाच एक भाग त्यांनी सन २००९ पासून दिल्ली येथील सचिवालय येथे उपहारगृह चालविण्यासाठी घेतले आहे तसेच जानेवारी २०१५ पासून दिल्ली पोलीस मुख्यालय येथे उपहारगृहाचे चालविले जात आहे. सदर संस्थेला या क्षेत्रातील १७ वर्षांचा प्रदीर्घ अनुभव आहे. सदर संस्थेद्वारे नंदुरबार, जव्हार या ठिकाणी आदिवासी विकास विभागामार्फत मध्यवर्ती स्वयंपाक गृह चालविले जात आहे व घोडेगाव येथे बांधकाम सुरू आहे. अशा नावाजलेल्या तसेच विभागाशी कामकाजाचा अनुभव असलेल्या व या क्षेत्रामध्ये कामाचा प्रदीर्घ अनुभव असलेल्या संस्थेमार्फत अंतर्गत मंजूर “Stri Shakti - Establish and run Central kitchen” ही योजना स्त्री शक्ती या संस्थेमार्फत राबविण्याबाबतच्या मार्गदर्शक सूचनांना मंजूरी देण्याचा प्रस्ताव शासनाच्या विचाराधिन होता.
शासन निर्णय आदिवासी विकास विभागाच्या निवासी आश्रमशाळा व वसतिगृहातील विदयार्थ्यांच्या पोषणाची स्थिती सुधारुन त्यांना उच्च दर्जाचा पोषणयुक्त आहार पुरवठा करून देण्याच्या कार्यक्रमार्तंगत “Stri Shakti – Establish and run central kitchen ” ही योजना स्त्री शक्ती संस्था व आदिवासी विकास विभाग यांच्यामार्फत संयुक्तपणे राबविण्यासाठी एकुण रु. २६४८.२३ लक्ष किंमतीच्या अंमलबजावणी मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक- १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10