# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षातील सुधारीत अंदाजांच्या मर्यादेतील निधी वितरण (अनिवार्य खर्च).
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१ / कार्यासन-६
मंत्रालय विस्तार, मुंबई - ४०० ०३२
दिनांक:- १९ मार्च, २०२१.
वाचा -
१) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आदिवासी विकास विभाग, समक्रमांक, दि.२१.०४.२०२०, दि.८.०५.२०२०, दि.५.०६.२०२०, दि.६.०७.२०२०, दि.२.०७.२०२०, दि.१०.०८.२०२०, दि.९.०९.२०२०. दि.७.१०.२०२०, दि.५.११.२०२०, दि.७.१२.२०२०, दि.७.०१.२०२१, दि.८.०२.२०२१ व दि.१२.०३.२०२१.
३) शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दि.१५.०३.२०२१.
शासन निर्णय:
वित्त विभागाच्या दिनांक १६.०४.२०२० च्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरीता निधी वितरणाची कार्यप्रणाली ठरवून दिलेली आहे. त्या अनुषंगाने वित्त विभागाने अर्थसंकल्पिय निधी वितरण प्रणालीवर वेळोवेळी उपलब्ध करून दिल्यानुसार संदर्भाधीन क्र. २ येथील शासन निर्णयांन्वये आदिवासी घटक कार्यक्रमांतर्गत अनिवार्य खर्चांतर्गत योजनांच्या कार्यालयीन खर्चाच्या उद्दीष्टांकरीता अर्थसंकल्पिय निधी वितरण प्रणालीवर वित्त विभागाने वेळोवेळी उपलब्ध करून दिल्यानुसार अर्थसंकल्पित तरतूदी संबंधित नियंत्रक अधिकारी यांना वितरीत करण्यात आल्या आहेत. आता वित्त विभागाच्या संदर्भाधीन क्र.३ येथील शासन परिपत्रकान्वये सुधारीत अंदाजांच्या मर्यादेत विशिष्ट उद्दीष्टांकरीता निधी वितरणासाठी प्रशासकीय विभागांस प्राधिकृत करण्यात आलेले आहे.
त्यानुसार आदिवासी घटक कार्यक्रमांतर्गत अनिवार्य खर्चातील मागणी क्रमांक टी-१, टी-२,टी-४ व टी ८ मधील अनिवार्य खर्चाच्या योजनांच्या विशिष्ट उद्दीष्टांकरीता सुधारीत अंदाजात उपलब्ध करून दिलेल्या मर्यादेत यापुर्वी वितरीत तरतूद वजा जाता सोबतच्या विवरणपत्रातील स्तंभ - ७ प्रमाणे उर्वरीत निधी संबंधित नियंत्रक अधिकारी यांना वितरीत करण्यास व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख/ नियंत्रक अधिकारी यांनी स्तंभ - ७ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना वितरीत कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि. १६.०४.२०२० व दि.१५.०३.२०२१ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णयान्वये वित्त विभागाच्या संदर्भाधीन दि.१५.०३.२०२१ च्या शासन परिपत्रकान्वये विहित केलेल्या काही ठराविक उद्दिष्टाकरिता तसेच फक्त न टाळता येणाऱ्या बाबींकरीता निधी वितरणासाठी
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
प्रशासकीय विभागास प्राधिकृत केल्यानुसार सुधारीत अंदाजांच्या मर्यादेतील उर्वरीत निधी वितरीत करण्यात येत आहे. या व्यतिरिक्त उर्वरित सर्व उद्दिष्टाकरिता वित्त विभागाच्या अनुमतीने खर्च करावयाचा असल्याने नियंत्रक अधिकारी यांनी आवश्यकतेनुसार निधी मागणीचा प्रस्ताव स्वतंत्रपणे समर्पक कारणमिमांसेसह शासनास सादर करावा.
५. सदर शासन निर्णय वित्त विभागाच्या संदर्भाधिन दि.१६.०४.२०२० व दि.१५.०३.२०२१ रोजीच्या शासन परिपत्रकान्वये प्रशासकिय विभागास प्रदान केलेल्या अधिकारान्वये निर्गमित करण्यात येत आहे.
# Page 3
# Page 4
# Page 5