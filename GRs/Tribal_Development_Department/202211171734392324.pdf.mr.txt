# Page 1
आदिवासी विकास विभागांतर्गत राबविण्यात येणाऱ्या शासकीय वसतिगृह योजना, स्वयंम योजना व नामांकित योजनेसाठी अप्पर आयुक्त, आदिवासी विकास यांना नियंत्रक अधिकारी म्हणून नियुक्त करण्याबाबत.
महाराष्ट्र शासन
आदिवासी विकास विभाग,
शासन निर्णय क्र. स्वयंम-१४२२/प्र.क्र.१७/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दि. १७ नोव्हेंबर, २०२२
वाचा : १. आदिवासी विकास विभाग, शासन शुद्धीपत्रक क्र.आवगृ-२०१६/प्र.क्र.८७/का.-१२, दि.५.१०.२०१८ २. आदिवासी विकास विभाग, शासन परिपत्रक क्र. आविवि-२०१८/प्र.क्र.१५१/का-१२, दि.२९ मे, २०१८ ३. आदिवासी विकास विभाग, शासन निर्णय क्र.नानिशा-२०१६/प्र.क्र.२८०/का-१२, दि.३१.०८.२०१७.
प्रस्तावना: उपरोक्त वाचा मधील शासन निर्णय १ ते ३ नुसार स्वयंम योजना, शासकीय वसतिगृह योजना व नामांकित शाळा योजनेसाठी निधी वितरीत करण्याचे अधिकार आयुक्त, आदिवासी विकास, नाशिक यांना देण्यात आलेले आहेत. परंतु सदर योजनेमधील तांत्रिक अडचणी लक्षात घेता तसेच विद्यार्थ्यांना त्यांच्या डीबीटी चा निधी वेळेवर प्राप्त न झाल्यास विद्यार्थ्यांच्या तसेच त्यांच्या संघटनांच्या रोषास सामोरे जावे लागत आहे. तसेच अनुसूचित जमातीच्या विद्यार्थ्यांना निवासी नामांकित शाळांमध्ये शिक्षण देणे या योजनेमध्ये शाळांचे गुणांकन, शाळांना विद्यार्थी वाटप तसेच शाळांना भेटी देणे हे अप्पर आयुक्त स्तरावरुन होत आहे, अशा परिस्थितीत फक्त अनुदान वाटपाचे अधिकार आयुक्त स्तरावर आहेत. या सर्व बाबींचा विचार करुन उपरोक्त तिनही योजनांचे नियंत्रक अधिकारी म्हणून अप्पर आयुक्त, आदिवासी विकास यांची नियुक्ती करण्याची बाब शासनाच्या विचाराधीन होती.
उपरोक्त बाबींचा विचार करता खालीलप्रमाणे निर्णय घेण्यात येत आहे.
शासन निर्णय : शासकीय वसतिगृह योजना, स्वयंम योजना व नामांकित योजनेसाठी अप्पर आयुक्त, आदिवासी विकास यांना नियंत्रक अधिकारी नियुक्त करण्यात येत आहे. उपरोक्त तिनही योजनांसाठी निधी वितरित करण्याची कार्यवाही ही अप्पर आयुक्त स्तरावरुन करण्यात यावी.
डीबीटी द्वारे विहित कालावधीत निधी शासनाकडून प्राप्त करुन घेणे व तो लाभार्थ्यांना अदा करणे याची संपुर्ण जबाबदारी अप्पर आयुक्त कार्यालयाची राहील.
# Page 2
शासन निर्णय क्रमांकः स्वयंम-१४२२/प्र.क्र.१७/का.१२