# Page 1
आदिवासी उपयोजना क्षेत्रातील (TSP ) तसेच आदिवासी उपयोजना बाह्य क्षेत्रातील (OTSP) शासकीय आश्रमशाळा इमारतींची देखभाल व दुरुस्तीची योजना राज्यस्तरावरुन राबविण्यास मान्यता देण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक: शाआबां - २०२२/प्र.क्र.१२६/का.१३
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक: २७ डिसेंबर, २०२३
प्रस्तावना:
आदिवासी विकास विभागामार्फत आदिवासी उपयोजना क्षेत्रातील अनुसूचित जमातीच्या विद्यार्थ्यांसाठी शासकीय आश्रमशाळा बांधकाम ही योजना लेखाशिर्ष ४२२५११०९ (TSP) तसेच आदिवासी उपयोजना बाहयक्षेत्रातील अनुसूचित जमातीच्या विद्यार्थ्यांसाठी शासकीय आश्रमशाळा बांधकाम ही योजना लेखाशिर्ष ४२२५ १११८ (OTSP) अंतर्गत राबविण्यात येते. सदर योजनेअंतर्गत मंजूर असलेल्या शासकीय आश्रमशाळांकरिता नवीन इमारतींचे बांधकाम करण्यात येते.
आदिवासी घटक कार्यक्रमातर्गत आदिवासी विकास विभागाच्या अधिनस्त असलेल्या शासकीय आश्रमशाळा दुरुस्तीकरीता जिल्हा वार्षिक आदिवासी घटक कार्यक्रमांतर्गत Sub Scheme code TT२४००४१ या उपशिर्षाखाली जिल्हास्तरावरुन निधी उपलब्ध करुन देण्यात येतो. परंतु यासाठी जिल्हास्तरावर असणारी तरतूद अल्प प्रमाणात असून पुरेशा निधी अभावी शासकीय आश्रमशाळा इमारतींच्या दुरुस्तीची कामे पुर्ण करता येत नाहीत. परिणामी आश्रमशाळा इमारत दुरुस्ती अभावी आदिवासी विद्यार्थ्यांना सोई-सुविधा उपलब्ध करुन देणे शक्य होत नाही.
यास्तव, सद्यस्थितीत शासकीय आश्रमशाळा इमारत दुरुस्ती योजनेसाठी जिल्हा वार्षिक आदिवासी घटक कार्यक्रमांतर्गत Sub Scheme code TT२४००४१ या उपशिर्षाखाली जिल्हास्तरावर राबविण्यात येणारी योजना राज्यस्तरावर वर्ग करण्याची बाब शासनाच्या विचाराधीन होती.
शासन निर्णय :
प्रस्तावनेत नमूद केल्याप्रमाणे, जिल्हा वार्षिक आदिवासी घटक कार्यक्रमांतर्गत आदिवासी विकास विभागाच्या अधिनस्त असलेल्या शासकीय आश्रमशाळा दुरुस्तीकरीता Sub Scheme code TT२४००४१ या उपशिर्षाखाली जिल्हास्तरावर असणारी तरतूद अल्प प्रमाणात असून पुरेशा निधी अभावी शासकीय आश्रमशाळा इमारतींच्या दुरुस्तीची कामे पूर्ण करता येत नाहीत. परिणामी आश्रमशाळा इमारत दुरुस्ती अभावी आदिवासी विद्यार्थ्यांना सोई-सुविधा उपलब्ध करुन देणे शक्य होत नाही. ही वस्तुस्थिती विचारात तसेच सदर योजनेचे राज्यस्तरावरुन परिणामकारक संनियंत्रण होण्यासाठी प्रस्तुत योजना राज्यस्तरावरुन वर्ग करण्यास शासन मान्यता देण्यात येत आहे.
२. आदिवासी विकास विभागाच्या अधिनस्त असलेल्या बांधकाम व्यवस्थापन कक्षामार्फत शासकीय आश्रमशाळा इमारतींच्या देखभाल व दुरुस्तीची कामे करण्यात यावीत.
३. सन २०२४-२०२५ या वित्तीय वर्षापासून शासकीय आश्रमशाळा इमारत देखभाल व दुरुस्तीसाठी जिल्हास्तरावरुन नियतव्यय अर्थसंकल्पित करण्यात येऊ नये.
# Page 2
शासन निर्णय क्रमांक: शाआबां - २०२२/प्र.क्र.१२६/का.१३
४. आदिवासी विकास विभागाच्या अधिनस्त असलेल्या आदिवासी उपयोजना क्षेत्रातील तसेच आदिवासी उपयोजना बाहयक्षेत्रातील शासकीय आश्रमशाळा इमारतींच्या देखभाल व दुरुस्तीसाठी पुढीलप्रमाणे नवीन लेखाशिर्ष उघडण्यास मान्यता देण्यात येत आहे.
------------------------------------------------------------------------------------------------------------------------------------------------------------
| मागणी क्र. / Demand No. | मराठी | इंग्रजी |
| टी-५ | T-5 |
| मुख्य लेखाशिर्ष/ Major Head | २०५९ सार्वजनिक बांधकामे | 2059- Public Works |
| उप मुख्यशिर्ष लेखाशिर्ष / Sub Major Head | ६० - इतर इमारती | 60- Other Buildings |
| गौणशिर्ष/ Minor Head | ७९६, जनजाती क्षेत्र उपयोजना | 796, Tribal Area Sub Plan |
| गटशिर्ष/ Group Head | (०१) जनजाती क्षेत्र उपयोजना  |  | (01) Tribal Area Sub Plan |
| उप गटशिर्ष/ Sub Group Head | (०१)(०२) शासकीय  |  आश्रमशाळा इमारतींची देखभाल व दुरुस्ती | (01)(02) Maintenance and Repairs of Government Ashram School Buildings. |
| उदिष्टे/Objects | २७-लहान बांधकामे | 27- Minor Works |
| लेखाशिर्ष/Head | २०५९४६८३ | 20594683 |
------------------------------------------------------------------------------------------------------------------------------------------------------------
५. सदरहू शासन निर्णय प्रधान महालेखापाल ( लेखा व अनुज्ञेयता), मुंबई यांच्या अनौपचारीक संदर्भ क्रमांक-ख.वि/चा-१/आदिवासी विकास विभाग/यूओआर-७८/२०२३-२४/६२७, दिनांक १ ऑगस्ट, २०२३ अन्वये प्राप्त झालेल्या मान्यतेने तसेच वित्त विभागाच्या अनौपचारीक संदर्भ क्रमांक-९९५/२०२३/व्यय-१४, दिनांक ६ नोव्हेंबर, २०२३ अन्वये प्राप्त सहमतीने निर्गमित करण्यात येत आहे.
# Page 3