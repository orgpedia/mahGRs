# Page 1
आदिवासी घटक कार्यक्रमांतर्गत कृषी व यंत्रमागविषयक प्रशुल्क कमी करण्यासाठी वीज वितरण/ पारेषण परवाना धारकांना अर्थसहाय्य या योजनेसाठी सन २०१९-२० या आर्थिक वर्षाकरिता ६० टक्के मर्यादेत निधी वितरण (लेखाशिर्ष २८०१ ५५२५ )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१९/प्र.क्र.९/कार्यासन-६.
पहिला मजला, विस्तार इमारत,
मंत्रालय, मुंबई-४०० ०३२.
दिनांक : १७ ऑक्टोबर, २०१९.
वाचा: १) शासन परिपत्रक, वित्त विभाग, क्र. अर्थसं-२०१९/प्र.क्र.४४/ अर्थ-३, दि.१.०४.२०१९.
२) शासन परिपत्रक, वित्त विभाग, क्र. अर्थसं-२०१९/प्र.क्र.९२/ अर्थ-३, दि.८.०७.२०१९.
३) शासन निर्णय, आ.वि.वि., क्रमांकः बीयुडी - २०१९/प्र.क्र.९/कार्यासन-६,दि.२९.०६.२०१९.
४) उद्योग, उर्जा व कामगार विभागाची नस्ती क्रमांकः निधीवि-२०१९/प्र.क्र.५०/उर्जा-३.
शासन निर्णय: आदिवासी घटक कार्यक्रमांतर्गत अनुसूचित जमातीच्या वैयक्तिक लाभार्थ्यांना वीज दरात सवलत देण्यासाठी मागणी क्र. टी-५, २८०१ - वीज, ०५ - पारेषण व वितरण, ७९६ - जनजाती क्षेत्र उपयोजना, (०१) - जनजाती क्षेत्र उपयोजना, (०१) (०१)-कृषीविषयक व यंत्रमागविषयक प्रशुल्क कमी करण्यासाठी वीज वितरण / पारेषण परवाना धारकांना अर्थसहाय्य, लेखाशिर्ष (२८०१ ५५२५), ३३- अर्थसहाय्य या लेखाशिर्षाखाली सन २०१९-२० या वर्षात रु.२००.०० कोटी इतका निधी अर्थसंकल्पित आहे. सदर अर्थसंकल्पित निधीपैकी वित्त विभागाने विहित केलेल्या लेखानुदानाच्या मर्यादेत रू.६६.०० कोटी इतका निधी वाचा येथील अ.क्र.३ येथील शासन निर्णयान्वये उर्जा विभागास वितरीत करण्यात आला आहे.
वित्त विभागाच्या उपरोक्त दि.८.०७.२०१९ च्या परिपत्रकानुसार सन २०१९-२० या आर्थिक वर्षात अनिवार्य व कार्यक्रमांतर्गत खर्चाचा अर्थसंकल्पित निधी एकूण वार्षिक तरतूदीच्या ६० टक्केच्या मर्यादेत वितरीत केला जाणार असल्याबाबत सूचित केले आहे. या अनुषंगाने उद्योग, उर्जा व कामगार विभागाने सादर केलेल्या प्रस्तावास अनुसरून ६० टक्के मर्यादेतील उर्वरीत रू.५४.०० कोटी (अक्षरी रूपये चौपन्न कोटी फक्त) इतका निधी प्रशासकिय विभाग प्रमुख म्हणून प्रधान सचिव (उर्जा), उद्योग, उर्जा व कामगार विभाग, मंत्रालय, मुंबई यांना अर्थसंकल्पिय निधी वितरण प्रणालीवर वितरीत करण्यास मान्यता प्रदान करण्यात येत आहे.
# Page 2
शासन निर्णय क्रमांकः बीयुडी-२०१९/प्र.क्र.९/कार्यासन-६.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. नियंत्रक अधिकारी/ विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखड्यानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व उद्योग, उर्जा व कामगार विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
३. नियंत्रक अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणाऱ्या खर्चावर लक्ष ठेवता येईल.
४. आदिवासी घटक कार्यक्रमांतर्गत फक्त आदिवासी लाभार्थ्यांना लाभ देय असल्याने सदर तरतुदीतून फक्त अनुसूचित जमातीच्या लाभार्थ्यांना वीज दर सवलतीपोटी खर्च करण्याची दक्षता घ्यावी.
५. राज्यात दि.२१.०९.२०१९ पासून घोषित असलेल्या आदर्श आचारसंहितेचा भंग होणार नाही याबाबत उद्योग उर्जा व कामगार विभागाने दक्षता घ्यावी.
सदर शासन निर्णय वित्त विभागाच्या वाचा क्रमांक १ व २ येथील शासन परिपत्रकान्वये विभागास प्रदान केलेल्या अधिकारान्वये निर्गमित करण्यात येत आहे.
# Page 3