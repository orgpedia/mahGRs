# Page 1
मा.राज्यपाल महोदय यांच्या दि.२९.०८.२०१९ च्या अधिसूचनेनुसार अनुसूचित क्षेत्रातील (पेसा) १७ संवर्गातील सरळसेवेची पदे भरण्याच्या अनुषंगाने उमेदवारांना अनुसूचित क्षेत्र (पेसा) रहिवाशी दाखला देण्याबाबत.
महाराष्ट्र शासन
आदिवासी विकास विभाग
शासन परिपत्रक क्रमांक : आविवि-२०२३/प्र.क्र.१३२/का-१४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- १६ जून, २०२३
वाचा :- १) मा.राज्यपाल महोदय यांचे अधिसूचना क्र. RB/TC/E-१३०१६ (१)(२०१९)SchArea recruitments/१५६, दिनांक २९.०८.२०१९.
२) सामान्य प्रशासन विभाग शासन निर्णय क्र.बीसीसी-२०१८/प्र.क्र.४२७/१६-ब, दिनांक ०१.०२.२०२३ व दिनांक १०.०५.२०२३.
३) सामान्य प्रशासन विभाग शासन शुध्दीपत्रक क्र.बीसीसी-२०१८/प्र.क्र.४२७/१६-ब, दिनांक २८.०२.२०२३.
शासन परिपत्रक
मा. राज्यपाल महोदय यांनी त्यांना भारताच्या संविधानाच्या पाचव्या अनुसूचीच्या परिच्छेद ५ च्या, उप परिच्छेद (१) अन्वये प्राप्त असलेल्या अधिकारांचा वापर करून राज्याच्या अनुसूचित क्षेत्रातील १७ संवर्गातील सरळसेवेची पदे भरण्याबाबत वाचा मधील अ.क्र.१ मधील दि.२९.०८.२०१९ रोजीची अधिसूचना निर्गमित केलेली आहे. सदर अधिसूचनेची अंमलबजावणी करण्यासाठी सामान्य प्रशासन विभागाच्या वाचा मधील अ.क्र.२ व ३ मधील शासन निर्णयान्वये व शासन शुध्दीपत्रकान्वये मार्गदर्शक सूचना निर्गमित केलेल्या आहेत.
उपरोक्त सरळसेवेच्या पद भरतीसाठी अर्ज दाखल करणाऱ्या अनुसूचित जमातीच्या उमेदवारांना अनुसूचित क्षेत्रातील ( ( पेसा ) रहिवाशी दाखला हा संबंधित प्रकल्प कार्यालय, एकात्मिक आदिवासी विकास प्रकल्प कार्यालय यांनी विहीत मुदतीत उमेदवारांना उपलब्ध करून द्यावा.
# Page 2