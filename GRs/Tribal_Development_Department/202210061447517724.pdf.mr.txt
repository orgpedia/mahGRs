# Page 1
आदिवासी घटक कार्यक्रमांतर्गत सन २०२२-२३ या वर्षात आदिवासी कुटुंबाच्या परसबागेत फळझाडे व भाजीपाला लागवड करणे या योजनेकरीता निधी वितरण.
(लेखाशीर्ष - २४०१ अ ८०६) महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०७/ कार्यासन ६
मंत्रालय विस्तार, मुंबई ४०० ०३२.
दिनांक : १३ ऑक्टोबर, २०२२.
वाचा :
१) शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
२) कृषि व पदुम विभागाची नस्ती क्र. आपयो-२०२२/प्र.क्र.९९/९ ओ.
प्रस्तावना :
आदिवासी घटक कार्यक्रमांतर्गत आदिवासी कुटुंबाच्या परसबागेत फळझाडे व भाजीपाला लागवड करणे ही योजना कृषी व पदुम विभागामार्फत राज्यातील ठाणे, पालघर, पुणे, नाशिक, धुळे, नंदुरबार, जळगाव, अहमदनगर, नांदेड, यवतमाळ, गडचिरोली, चंद्रपुर, अमरावती व गोंदिया या जिल्ह्यांमध्ये राबविण्यात येत आहे. या योजनेंतर्गत सन २०२२-२३ या वर्षात कृषी व पदुम विभागाच्या संदर्भाधीन क्र.२ अन्वये सादर करण्यात आलेल्या निधी वितरणाच्या प्रस्तावास वित्त विभागाची मान्यता प्राप्त झाली आहे. यास अनुसरुन कृषि विभागास निधी वितरीत करण्याची बाब शासनाच्या विचाराधीन होती.
शासन निर्णय : आदिवासी घटक कार्यक्रम अंतर्गत मागणी क्र. टी-५ मधील २४०१, पीक संवर्धन या मुख्य लेखाशीर्षाखाली आदिवासी कुटुंबाच्या परसबागेत फळझाडे व भाजीपाला लागवड करणे या योजनेंतर्गत वित्त विभागाने सहमती दर्शविल्यानुसार सन २०२२-२३ या आर्थिक वर्षाच्या उपलब्ध तरतुदींतून १०० % मर्यादेत खालीलप्रमाणे निधी वितरीत व व खर्च करण्यास मान्यता देण्यात येत आहे.
(रु. लाखात)
----------------------------------------------------------------------------------------------------------------
| योजना व लेखाशीर्ष | बाब | सन २०२१-२२ मधील अर्थसंकल्पीत तरतूद | सदर शासन निर्णयान्वये वितरीत करण्यात येत असलेली तरतूद |
| आदिवासी कुटुंबाच्या परसबागेत फळझाडे व भाजीपाला लागवड करणे (२४०१ ए८०६) | ३३-अर्थसहाय्य | ३३.०० | ३३.०० |
----------------------------------------------------------------------------------------------------------------
२. उपरोक्त प्रमाणे एकूण रु.३३.०० लाख (अक्षरी रुपये तेहेतीस लाख फक्त) इतका निधी प्रशासकीय विभाग प्रमुख म्हणून सचिव (कृषि), कृषि व पदुम विभाग यांना अर्थसंकल्पीय वितरण प्रणालीवर (BEAMS) वितरीत व खर्च करण्यास याद्वारे शासनाची मान्यता देण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
# Page 2
शासन निर्णय क्रमांकः बीयुडी-२०२२ / प्र.क्र.०७/ कार्यासन ६
४. नियंत्रक अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. सदर शासन निर्णय वित्त विभागाच्या वाचा क्र.१ येथील दि.४.०४.२०२२ च्या शासन परिपत्रकान्वये अन्वये प्रशासकीय विभागास प्रदान केलेल्या अधिकारात व अनौ. सं.क्र. ८१८ / व्यय-१४, दि.२३.०९.२०२२ अन्वये दिलेल्या सहमतीस अनसरुन निर्गमित करण्यात येत आहे.