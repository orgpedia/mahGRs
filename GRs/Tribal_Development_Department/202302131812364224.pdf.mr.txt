# Page 1
लेखाशिर्ष ३०५४ २७२२ अंतर्गत दिनांक ३१/०३/२०२२ रोजी मंजूर केलेल्या रस्ते व पुल सुधारणांची कामे रद्द करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : जिरस्ते-१२२२/प्र.क्र.९०/का.५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : १३ फेब्रुवारी, २०२३
वाचा :
१) आदिवासी विकास विभाग, शासन निर्णय क्र. बीयुडी - २०२१/प्र.क्र.१२/का-०६, दि. ३१/०३/२०२२.
२) आदिवासी विकास विभाग, शासन पत्र क्र. जिरस्ते-१२२२/प्र.क्र.९०/का-०५, दि.२५/०४/२०२२.
३) आदिवासी विकास विभाग, शासन पत्र क्र. आविवि-२६२२/प्र.क्र.१४१/का-०५, दि.२०/०७/२०२२.
शासन निर्णय :
लेखाशिर्ष ३०५४ २७२२ अंतर्गत संदर्भाधिन दिनांक ३१/०३/२०२२ रोजीच्या शासन निर्णयान्वये रु.४९९.९९ कोटी इतक्या रक्कमेची २४१० रस्ते व पुल सुधारणांची कामे मंजूर करण्यात आली होती. तथापि, मंजूर कामांपैकी काही कामे आदिवासी क्षेत्राबाहेरील असतांना देखील तसेच, काही कामे अनुज्ञेय / निकषात मोडत नसताना देखील संबंधित जिल्हा परिषदेकडून प्रशासकीय मान्यता देण्यात आली असल्याच्या तक्रारी शासनास प्राप्त झालेल्या होत्या. त्यामुळे सदरच्या कामांना संदर्भाधिन दिनांक २५/०४/२०२२ रोजीच्या शासन पत्रान्वये स्थगिती देण्यात आली होती. सदर प्रकरणी विचारांती संदर्भाधिन दिनांक ३१/०३/२०२२ रोजीच्या शासन निर्णयान्वये मंजूर केलेल्या रु.४९९.९९ कोटी इतक्या रक्कमेची २४१० रस्ते व पुल सुधारणांची सर्व कामे रद्द करण्यात येत आहेत.