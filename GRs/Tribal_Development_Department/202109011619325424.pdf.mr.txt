# Page 1
-------------------------------------
| आदिवासी विकास विभागाच्या योजनांच्या |
| निधी वितरणासाठी खाजगी बँकामार्फत |
| मर्यादित प्रमाणात शासकीय बँकींग |
| व्यवहार हाताळण्यासाठी समिती गठीत |
| करण्याबाबत. |
-------------------------------------
महाराष्ट्र शासन
आदिवासी विकास विभाग
शासन निर्णय, क्रमांकः बीयुडी-२०२१/प्र.क्र.१०८/कार्यासन ६
मंत्रालय विस्तार, मुंबई-४०० ०३२
दिनांक:- ०८ सप्टेंबर, २०२१.
वाचा : १) वित्त विभाग, शासन निर्णय क्र.संकीर्ण-२०२०/प्र.क्र.५१/२०/कोषा प्रशा-५, दि.१३.०३.२०२०.
२) वित्त विभाग, शासन निर्णय क्र. संकीर्ण-२०२०/प्र.क्र.५१/२०/कोषा.प्रशा.५, दि.३.३.२०२१.
३) वित्त विभाग, शासन परिपत्रक क्र. संकीर्ण-२०२१/प्र.क्र. ३५/कोषा प्रशा-४, दि.०१.०७.२०२१.
प्रस्तावना :
विभागाच्या योजनांतर्गत वितरीत निधीचे बँकिंग व्यवहार हाताळण्याच्या अनुषंगाने वित्त
विभागामार्फत वेळोवेळी सूचना देण्यात येतात. तसेच नव्याने PFMS प्रणालीशी निगडीत काही सुधारीत कार्यपध्दतीचा अवलंब करण्याबाबत वित्त विभागामार्फत सूचना देण्यात आल्या आहेत. त्या अनुषंगाने आदिवासी विकास विभागाच्या अखत्यारीतील सर्व क्षेत्रिय यंत्रणांमार्फत सदर सूचनांचे अनुपालन करण्याच्या दृष्टीने संनियंत्रण करणे, तसेच विभागाच्या अखत्यारीतील सर्व बँकिंग व्यवहारांमध्ये
एकसूत्रता रहाण्याच्या दृष्टीने राज्य स्तरावर संनियंत्रण समिती समिती गठीत करण्याची बाब शासनाच्या विचाराधीन होती.
शासन निर्णय : :
आदिवासी विकास विभागाच्या विविध क्षेत्रिय कार्यालयांतर्गत सर्व बँकिंग व्यवहारांमध्ये एकसूत्रता रहाण्याच्या दृष्टीने खालीलप्रमाणे राज्य स्तरावर संनियंत्रण समिती गठीत करण्यास शासन मान्यता देण्यात येत आहे. या समितीची संरचना खालीलप्रमाणे असेल -:
----------------------------------------------------------------
| अ.क्र. | पदनाम | पद |
| १ | प्रधान सचिव/सचिव, आदिवासी विकास विभाग | अध्यक्ष |
| २ | आयुक्त, आदिवासी विकास, नाशिक | सदस्य |
| ३ | आयुक्त, आदिवासी संशोधन व प्रशिक्षण संस्था, पुणे | सदस्य |
| ४ | व्यवस्थापकीय संचालक, आदिवासी विकास महामंडळ, नाशिक | सदस्य |
| ५ | व्यवस्थापकीय संचालक, शबरी वित्त व विकास महामंडळ, नाशिक | सदस्य |
| ६ | सर्व सह/उप सचिव, आदिवासी विकास, मंत्रालय, मुंबई | सदस्य |
| ७ | उपआयुक्त (वित्त), आदिवासी विकास आयुक्तालय | सदस्य सचिव |
----------------------------------------------------------------
# Page 2
शासन निर्णय क्रमांकः बीयुडी-२०२१/प्र.क्र.१०८/कार्यासन.६
२. सदर समितीमार्फत आदिवासी विकास विभाग व अधिनस्त क्षेत्रिय कार्यालयांकडून विविध योजनांच्या निधी वितरणासाठी वापरण्यात येत असलेल्या कार्यपध्दतीचा विचार विनिमय करुन, वित्त विभागामार्फत वेळोवेळी निर्गमित सूचनांस अनुसरुन विभागाच्या योजनांची परिणामकारक व गतिमान अंमलबजावणी करण्याच्या दृष्टीने संगणकीय तंत्रज्ञानावर आधारीत प्रणाली/सेवा बँकांकडून उपलब्ध करुन घेणे व विभागाच्या सर्व क्षेत्रिय स्तरावर बँकिंग व्यवहार हाताळण्याच्या दृष्टीने एकसूत्रता रहाण्याच्या दृष्टीने शिफारशी करण्यात येतील.