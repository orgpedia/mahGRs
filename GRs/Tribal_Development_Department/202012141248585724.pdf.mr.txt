# Page 1
-----------------------------------------
| कृषी उन्नती योजना राष्ट्रीय अन्न |
| सुरक्षा अभियान – अन्नधान्य पिके अंतर्गत |
| अनुसूचित जमाती प्रवर्गासाठी PFMS |
| खात्यावरील निधी खर्च करण्यास |
| मान्यता |
| (केंद्र हिस्सा - २४०१ A ५५७) |
| (केंद्र हिस्सा २४०१ A५६६ ) |
-----------------------------------------
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.७/कार्यासन ६
मंत्रालय विस्तार, मुंबई-४०० ०३२
दिनांक : १६ डिसेंबर, २०२०.
वाचा : १) शासन परिपत्रक, वि. वि, क्र.अर्थसं-२०२० / प्र.क्र.६४ / अर्थ-३, दि. १६.०४.२०२०.
२) वि.वि, शासन निर्णय क्र.अर्थसं-२०२० /प्र.क्र.६५/ अर्थ-३, दि.०४.०५.२०२० ३) केंद्र शासन, ग्राम विकास मंत्रालय यांचे पत्र क्र.F.NO.२७-२०१७/NFMS, दि.०५.०६.२०२०.
४) कृषी व पदुम विभागाची नस्ती क्र. राअसुअ-२०२०/प्र.क्र. ६०/४-अ.
प्रस्तावना :
आदिवासी घटक कार्यक्रमांतर्गत कृषी विभागामार्फत अंमलबजावणी करण्यात येत असलेल्या केंद्र पुरस्कृत कृषी उन्नती योजना - राष्ट्रीय अन्न सुरक्षा अभियानांतर्गत अन्नधान्य पिके या योजनेतील अनुसूचित जमाती घटकासाठी PFMS खात्यावरील सन २०१९-२० या मागील वर्षातील अखर्चित केंद्र हिस्सा रु.४२५.४७ लाख व समरुप राज्य हिस्सा रु.२८३.६७ लाख इतका निधी खर्च करण्यास मान्यता देण्याबाबत कृषी विभागाकडून संदर्भाधीन क्र.४ अन्वये प्राप्त प्रस्तावास अनुसरुन मान्यता देण्याची बाब शासनाच्या विचाराधीन होती.
शासन निर्णय
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ मधील मुख्य लेखाशीर्ष, २४०१ - पीक संवर्धन खालील कृषी उन्नती योजना राष्ट्रीय अन्न सुरक्षा अभियान - अन्नधान्य पिके या योजनेसाठी वित्त विभागाने मान्यता दिल्यानुसार सन २०१९-२० मधील PFMS खात्यावरील उपलब्ध केंद्र हिस्सा रु. ४२५.४७ व राज्य हिस्सा रु.२८३.६४ लाख असा एकूण रु.७०९.११ लाख इतका निधी सन २०२०-२१ या आर्थिक वर्षात खर्च करण्यास मान्यता देण्यात येत आहे.
२. प्रकरणी विभागप्रमुख/नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतुदींतून झालेल्या झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टनिहाय माहिती, निधी उपयोगिता
# Page 2
शासन निर्णय क्रमांकः बीयुडी-२०२० /प्र.क्र.७/कार्यासन.६
प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतून आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात तथापि, आदिवासी उपयोजना बाहय क्षेत्रात मात्र वैयक्तिक लाभाच्याच योजना घेण्यात याव्यात.
६. सदर शासन निर्णय वित्त विभागाचा अनौपचारिक संदर्भ क्र.५५९/व्यय-१४, दि.०७.१२.२०२० अन्वये दिलेल्या सहमतीस अनुसरून निर्गमित करण्यात येत आहे.