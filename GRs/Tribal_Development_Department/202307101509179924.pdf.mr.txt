# Page 1
भारतरत्न डॉ. ए. पी. जे. अब्दुल कलाम अमृत आहार योजनेंतर्गत गरोदर स्त्रिया व स्तनदा मातांना देण्यात येणा-या एक वेळेच्या चौरस आहाराच्या खर्चात वाढ करण्याबाबत.
महाराष्ट्र शासन
आदिवासी विकास विभाग
शासन निर्णय क्र. आविवि-०५२३/प्र.क्र.१०४/का-०८
मादाम कामा रोड, हुतात्मा राजगुरु चौक,
मंत्रालय, विस्तार इमारत, मुंबई-४०० ०३२.
दिनांक : १० जुलै, २०२३
वाचा :- १) आदिवासी विकास विभाग, शासन निर्णय क्रमांक आविवि-२०१५/प्र.क्र.७८/का-०८, दि.१८ नोव्हेंबर,२०१५ २) आदिवासी विकास विभाग,शासन निर्णय क्रमांक आविवि-२०१८/प्र.क्र.०४/का-०८, दि. २२ जून, २०१८ ३) राज्यस्तरीय सनियंत्रण समितीची दि.०२/०२/२०२३ रोजीची बैठक
प्रस्तावना : अनुसूचित क्षेत्रात स्त्रियांच्या आहारातील उष्मांक (Calories) व प्रथिनांच्या (Proteins) कमतरतेमुळे कुपोषण, मातामृत्यू, बालमृत्यू व कमी वजनाची बालके जन्माला येणे यांसारख्या गंभीर समस्यांबाबत कुपोषणाचे प्रमाण कमी करण्यासाठी वाचा येथील अनुक्रमांक १ मधील दि.१८ नोव्हेंबर, २०१५ शासन निर्णयान्वये भारतरत्न डॉ. ए.पी.जे. अब्दुल कलाम अमृत आहार योजनेअंतर्गत गरोदर स्त्रियांना व स्तनदा मातांना एक वेळचा चौरस आहार देण्याची योजना दि.०१ डिसेंबर, २०१५ पासून राज्यात सुरु करण्यात आली. या योजनेंतर्गत प्रति लाभार्थी प्रति दिन एक वेळेचा चौरस आहाराचा सरासरी खर्च रु. २५/- इतका निश्चित करण्यात आला होता. या खर्चामध्ये वाचा येथील अनुक्रमांक २ मधील दि.२२ जून, २०१८ रोजीच्या शासन निर्णयान्वये वाढ करण्यात येऊन प्रति लाभार्थी प्रति दिन रु. ३५/- इतका करण्यात आला होता.
भारतरत्न डॉ. ए. पी. जे. अब्दुल कलाम अमृत आहार योजनेंतर्गत कामाचा व फलनिष्पत्तीचा आढावा घेण्यासाठी वाचा मधील अनुक्रमांक १ येथील दि.१८ नोव्हेंबर २०१५ च्या शासन निर्णयानुासर स्थापन केलेल्या राज्यस्तरीय सनियंत्रण समितीची बैठक दि.०२.०२.२०२३ रोजी पार पडली.सदर बैठकित अमृत आहार योजनेच्या सद्यस्थितीत असलेल्या दराच्या अनुषंगाने स्थानिक स्तरावर आहार समित्यांकडून या दरात वाढ करण्याची होत असलेल्या मागणीच्या अनुषंगाने चर्चा करण्यात आली .
त्यानुसार भारतरत्न डॉ. ए. पी. जे. अब्दुल कलाम अमृत आहार योजनेच्या टप्पा-१ मधील गरोदर स्त्रिया व स्तनदा माता यांना प्रति दिन देण्यात येणा-या एक वेळेच्या चौरस आहाराच्या दरात वाढ करण्याची बाब शासनाच्या विचाराधीन होती.
# Page 2
शासन निर्णय क्रमांकः आविवि-०५२३/प्र.क्र.१०४/का-०८
शासन निर्णय: भारतरत्न डॉ. ए. पी. जे. अब्दुल कलाम अमृत आहार योजनेच्या टप्पा-१ मधील गरोदर स्त्रिया व स्तनदा माता या लाभार्थ्यांना देण्यात येणा-या एक वेळेच्या चौरस आहारासाठी प्रती लाभार्थी प्रती दिन सरासरी खर्च हा रु.३५/- वरून रु.४५/- करण्यास या शासन निर्णयान्वये मान्यता देण्यात येत आहे.
२. एक वेळच्या चौरस आहारातील अन्नघटक निहाय उष्मांक, प्रथिने, मेद,लोह इत्यादी घटकांचे प्रमाण,आहार तक्ता व इतर बाबी या वाचा येथील अनुक्रमांक २ मधील दि.२२ जून,२०१८ च्या शासन निर्णयाप्रमाणे राहतील. या योजनेसाठीचे सुधारित दर हे सदर शासन निर्णयाच्या दिनांकापासून लागू राहतील.
३. सदर शासन निर्णय हा वित्त विभागाच्या अनौपचारिक संदर्भ क्र. ५७५ / २०२३ / व्यय-१४, दि.२७/०६/२०२३ अन्वये सदर योजनेच्या खर्चाच्या दरवाढीस प्राप्त सहमती अनुसार निर्गमित करण्यात येत आहे.
# Page 3