# Page 1
राज्यातील आदिवासी शासकीय आश्रमशाळा व वसतिगृहांच्या बांधकामाच्या प्रस्तावांना / अंदाजपत्रकांना प्राथम्यक्रम ठरवून प्रशासकीय मान्यता देणे तसेच प्रलंबित प्रस्तावांचा आढावा घेण्यासाठी विभाग स्तरावर समिती गठित करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक : आवगृ १३१८/प्र.क्र. २७०/का-५
हुतात्मा राजगुरु चौक, मादाम कामा रोड,
मंत्रालय, (विस्तार) मुंबई- ४०००३२.
दिनांक : २ नोव्हेंबर, २०१८
प्रस्तावना : आदिवासी उपयोजना तसेच उपयोजनाक्षेत्राबाहेरील क्षेत्रात आदिवासी विद्यार्थ्यांसाठी शासकीय वसतिगृहाचे बांधकाम करण्यात येते. महाराष्ट्र राज्यात आदिवासी विकास विभागाचे अधिनस्त ५०२ शासकीय आश्रमशाळा आणि ४९५ शासकीय वसतिगृहे मंजूर असून त्यापैकी ४९१ वसतिगृहे कार्यरत आहेत. माहे सप्टेंबर २०१७ मध्ये विभागाकडून शासकीय आश्रमशाळा व वसतिगृह बांधकामाचा नविन टाईप प्लान मंजूर झालेला आहे. त्याप्रमाणे इमारत बांधकामाचे प्रस्ताव क्षेत्रीय स्तरावरुन शासनास प्रशासकीय मंजूरी साठी प्राप्त होत आहेत. सदर प्रस्ताव प्राप्त झाल्यानंतर त्या प्रस्तावांची मुख्य अभियंता, बांधकाम व्यवस्थापन कक्ष, आदिवासी विकास यांच्याकडून तांत्रिक छाननी केल्यानंतर त्यास प्रशासकीय मंजूरी देण्याची कार्यवाही संबधीत कार्यासनाकडून करण्यात येत होती. आता सदर शासकीय आदिवासी आश्रमशाळा व वसतिगृहांच्या बांधकामाचे प्रस्तावाबाबतीत प्राथम्यक्रम ठरवून सदर प्रस्तावांना प्रशासकीय मान्यता देणे तसेच प्रलंबित प्रस्तावांचा आढावा घेण्यासाठी विभागस्तरावर समिती गठित करण्याची बाब शासनाच्या विचाराधीन होती.
शासन निर्णय : शासकीय आदिवासी आश्रमशाळा व वसतिगृहाच्या इमारत बांधकामाबाबत नविन टाईप प्लान प्रमाणे प्राप्त झालेल्या प्रस्ताव / अंदाजपत्रकाबाबतीत प्राथम्यक्रम ठरवून सदर प्रस्तांवाना प्रशासकीय मान्यता देणे तसेच वसतिगृहाच्या प्रलंबित प्रस्तावांचा आढावा घेण्यासाठी विभागस्तरावर खालील प्रमाणे समिती गठित करण्यात येत आहे.
२. समितीची रचना खालीलप्रमाणे राहील :
-------------------------------------------------------------------
| अ.क्र. | समितीचे अध्यक्ष / सदस्य | पदनाम |
|  | प्रधान सचिव, आदिवासी विकास विभाग | अध्यक्ष |
| २. | सह सचिव, आदिवासी विकास विभाग | सदस्य |
| ३ | आयुक्त, आदिवासी विकास, नाशिक | सदस्य |
| ४. | उप सचिव, आदिवासी विकास विभाग ( बांधकाम) | सदस्य |
| ५. | उप सचिव, आदिवासी विकास विभाग (आश्रमशाळा ) | सदस्य |
| ६ | मुख्य अभियंता, बांधकाम व्यवस्थापन कक्ष आदिवासी विकास | सदस्य सचिव |
-------------------------------------------------------------------
# Page 2
शासन निर्णय क्रमांकः आवगृ १३१८/प्र.क्र. २७०/का-५
१. सदर समितीची बैठक प्रत्येक महिन्याच्या पहिल्या व तिस-या शुक्रवारी (किवा आवश्यकतेनुसार) घेण्यात येईल. ज्या बैठकीत बांधकामाचे प्रस्ताव समितीच्या मान्यतेसाठी उपलब्ध नसतील त्या दिवशी पुर्वी मान्यता दिलेल्या प्रस्तावांचा आढावा समिती घेईल.
२. समितीच्या बैठकीमध्ये शासनास प्रशासकीय मान्यतेसाठी प्राप्त झालेले प्रस्ताव प्रशासकीय मान्यतेसाठी विभाग तथा शासन स्तरावर प्रलंबित प्रस्ताव, तांत्रिक मान्यतेअभावी प्रलंबित प्रस्ताव , वसतिगृह बांधकामाची प्रगती, जमिनी प्राप्त अभावी प्रलंबित प्रस्ताव इत्यादि बाबींचा आढावा घेण्यात येईल.
३. बांधकाम व्यवस्थापन कक्ष, आदिवासी विकास यांचेकडून तांत्रिक तपासणी पुर्ण झालेले प्रस्ताव समितीच्या अवलोकनार्थ सादर करावे.
४. आश्रमशाळा व वसतिगृहे प्रस्ताव आयुक्त, आदिवासी विकास, नाशिक यांचे मार्फत शासनास सादर करण्यात यावे. त्याच्या प्रशासकीय बाबींची तपासणी कार्यासन-५ कडून करुन परिपुर्ण प्रस्ताव तांत्रिक तपासणीसाठी बांधकाम कक्षाकडे पाठवावीत. त्यानतंर सदर प्रस्ताव उपरोक्त समितीच्या मंजूरीसाठी ठेऊन सदर समितीने मान्यता दिलेल्या प्रस्तावांच्या प्रशासकीय मान्यतेचे आदेश कार्यासन-५ कडून निर्गमित करण्यात यावे.