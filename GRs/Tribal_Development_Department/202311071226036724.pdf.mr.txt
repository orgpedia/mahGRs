# Page 1
आदिवासी विकास विभागांतर्गत असलेल्या वसतिगृह इमारतींच्या देखभाल / दुरुस्तीकरिता (राज्यस्तरीय योजना) नवीन लेखाशिर्ष उघडणेबाबत..
महाराष्ट्र शासन
आदिवासी विकास विभाग
शासन निर्णय क्रमांक: आविवि-२६२३/प्र.क्र.२५/का.-०५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक: ०७ नोव्हेंबर, २०२३
वाचा: शासन निर्णय क्रमांक आविवि-२६२३/प्र.क्र.२५/का.०५, दिनांक ११ सप्टेंबर, २०२३
प्रस्तावना:
आदिवासी विकास विभागांतर्गत असलेल्या वसतिगृह इमारतींच्या देखभाल/ दुरुस्तीकरिता जिल्हा
वार्षिक आदिवासी घटक कार्यक्रमांतर्गत जिल्हास्तरावरुन यापूर्वी निधी उपलब्ध करुन देण्यात येत होता.
तथापि, सदर निधी अत्यल्प प्रमाणात उपलब्ध होत असल्याने वसतिगृह इमारतीच्या दुरुस्तीची कामे पुरेशा निधी
अभावी करता येत नव्हती. परिणामी वसतिगृहाच्या इमारतीच्या दुरुस्ती अभावी आदिवासी विद्यार्थ्यांना सोई
सुविधा उपलब्ध करुन देणे शक्य होत नव्हते. ही वस्तुस्थिती विचारात घेऊन जिल्हास्तरावर राबविण्यात येणारी
योजना दिनांक ११ सप्टेंबर, २०२३ रोजीच्या शासन निर्णयान्वये राज्यस्तरावर वर्ग करण्यात आली आहे. सदर
शासन निर्णयामध्ये या योजनेसंदर्भातील नवीन लेखाशिर्ष स्वतंत्रपणे निर्गमित करण्याची बाब नमूद करण्यात
आली होती. त्यानुषंगाने सदर योजनेसाठी नवीन लेखाशिर्ष उघडण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या अधिनस्त असलेल्या वसतिगृह इमारतींच्या देखभाल व दुरुस्तीसाठी खालीलप्रमाणे नवीन लेखाशिर्ष उघडण्यास शासन मान्यता देण्यात येत आहे:
-------------------------------------------------------------------------------------------------------------------------------------------
| मागणी क्रमांक/Demand No. | मराठी | English |
| टी-५ | T-5 |
| मुख्य लेखाशिर्ष/Major Head | २०५९ सार्वजनिक बांधकामे | 2059 Public work |
| उप मुख्य लेखाशिर्ष / Sub Major Head | ६० इतर इमारत | 60 Other Building |
| गौणशिर्ष/ Minor Head | ७९६ जनजाति क्षेत्र उपयोजना | 796 Tribal Area Sub Plan |
| गटशिर्ष / Group Head | (१) जनजाति क्षेत्र उपयोजना | (01) Tribal Area Sub Plan |
| उपगटशिर्ष/Sub Group Head | (०१)(०२) शासकीय वसतिगृह इमारतींची देखभाल दुरुस्ती | (01)(02) Maintenance and Repairs of Government Hostel Building |
| उद्दिष्टे/Objects | २७ लहान बांधकामे | 27 Minor Works |
| लेखाशिर्ष/Head | २०५९ ४६७४ | 2059 4674 |
-------------------------------------------------------------------------------------------------------------------------------------------
# Page 2
शासन निर्णय क्रमांकः आविवि-२६२३/प्र.क्र.२५/का.-०५
२. सदर शासन निर्णय प्रधान महालेखापाल (लेखा व अनुज्ञेयता), मुंबई यांच्या अनौपचारीक संदर्भ क्रमांक. ख.वि./चा- १/आदिवासी विकास विभाग/युओआर-९०/२०२३-२४/७७३ दिनांक १६/१०/२०२३ अन्वये प्राप्त झालेल्या मान्यतेने तसेच, वित्त विभागाच्या अनौपचारीक संदर्भ क्रमांक ८६१/व्यय-१४, दिनांक १४/०९/२०२३ नुसार प्राप्त सहमतीने निर्गमित करण्यात येत आहे.