# Page 1
आदिवासी विकास विभागाच्या नामांकित निवासी शाळा योजनेंतर्गत निवड करण्यात आलेल्या नामांकित निवासी शाळा सुरक्षितपणे सुरु करण्यासाठी मार्गदर्शक सूचना.
महाराष्ट्र शासन
आदिवासी विकास विभाग
शासन परिपत्रक क्र. नानिशा-२०२०/प्र.क्र.८१/का.१२
मादम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : ११ जानेवारी २०२१.
वाचा : १. शालेश शिक्षण व क्रीडा विभाग, शासन परिपत्रक, क्र. संकीर्ण २०२०/प्र.क्र.८६/एसडी-६, दि.१५.०६.२०२०.
२. आदिवासी विकास विभाग, शासन निर्णय, क्र. अशाआ-२०२०/प्र.क्र.७९/का-११, दि.०९.१०.२०२०.
३. शालेश शिक्षण व क्रीडा विभाग, शासन परिपत्रक क्र. संकीर्ण २०२०/प्र.क्र.८६/एसडी-६, दि.२९.१०.२०२०.
४. शालेश शिक्षण व क्रीडा विभाग, शासन परिपत्रक क्र. संकीर्ण २०२०/प्र.क्र.८६/एसडी-६, दि.१०.११.२०२०.
५. आदिवासी विकास विभाग, शासन परिपत्रक क्र. शाआशा-२०२०/प्र.क्र.१२२/का.१३, दि.२०.११.२०२०.
पार्श्वभूमी : शालेय शिक्षण विभागाच्या संदर्भ क्र.१ येथील शासन निर्णयान्वये राज्यातील इयत्ता ९ वी ते इयत्ता १२ वी चे वर्ग दि.२३.११.२०२० पासून सुरू करण्यास मान्यता देण्यात आली आहे. त्याच धर्तीवर विभागाच्या संदर्भ क्र.२ येथील शासन निर्णयान्वये शासकीय आश्रमशाळा, अनुदानित आश्रमशाळा व एकलव्य निवासी शाळांतील विद्यार्थ्यांचे इयत्ता ९ वी ते इयत्ता १२ वी चे वर्ग दिनांक ०१.१२.२०२० पासून सुरू करण्यास मान्यता देण्यात आली आहे.
तथापि, शालेय शिक्षण विभागाच्या दि.१०.११.२०२० रोजी निर्गमित केलेल्या सूचनांच्या आधारे नामांकित निवासी शाळा सुरू कराव्यात किंवा कसे याबाबत विभागाच्या क्षेत्रीय कार्यालयांमध्ये संभ्रमावस्था निर्माण झाली आहे. तसेच नामांकित शाळांमार्फतही अशा प्रकारची विचारणा होत आहे. त्यामुळे नामांकित शाळा, योजनेतर विद्यार्थ्यांकरिता सुरू करण्यात आल्या असल्या तरी आदिवासी विकास विभागाकडून स्वयंस्पष्ट सूचना नसल्याने नामांकित निवासी शाळा योजनेंतर्गत प्रवेशित अनुसूचित जमातीचे विद्यार्थी व पालक संभ्रमावस्थेत आहेत. सबब, यासंदर्भात स्वयंस्पष्ट सूचना निर्गमित करण्याची बाब शासनाच्या विचाराधीन होती.
# Page 2
शासन परिपत्रक क्रमांकः नानिशा-२०२०/प्र.क्र.८१/का.१२
परिपत्रक:
आदिवासी विकास विभागाच्या अनुसूचित जमातीच्या विद्यार्थ्यांना इंग्रजी माध्यमाचे शिक्षण मिळावे यासाठी, खाजगी इंग्रजी माध्यमाच्या नामांकित निवासी शाळा निश्चित केलेल्या आहेत. सदर योजनेंतर्गत या निवासी शाळांमध्ये अनुसूचित जमातीच्या विद्यार्थ्यांना प्रवेशित केलेले आहे. या नामांकित निवासी शाळा योजनेंतर्गत निवड करण्यात आलेल्या शाळांतील इयत्ता ९ वी ते इयत्ता १२ वी चे वर्ग, संबंधित संस्थेने, शालेय शिक्षण विभागाच्या संदर्भ क्र.४ येथील शासन निर्णयातील सूचनांचे पालन करून व स्थानिक पातळीवरील निर्णयानुसार सुरू करण्यास मान्यता देण्यात येत आहे. निवासी नामांकित शाळा सुरु करण्यापूर्वी व सुरु झाल्यानंतर आरोग्य, स्वच्छत्ता व इतर सुरक्षाविषयक उपाययोजनांबाबतच्या मार्गदर्शक सूचना सोबत जोडलेल्या परिशिष्ट-अ व परिशिष्ट-ब मध्ये देण्यात आल्या आहेत.
२. कोविड-१९ बाबत केंद्र व राज्य शासनाच्या सूचनांचे पालन करण्यात यावे. विद्यार्थ्यांच्या उपस्थितीबाबत पालकांकडून आवश्यक ती लेखी संमती घेण्यात यावी.
३. शालेय शिक्षण व क्रिडा विभागाच्या संदर्भाधीन दि.१५.०६.२०२०, दि.२९.१०.२०२० व दि.१०.११.२०२० रोजीच्या परिपत्रकातील सूचनांचे पालन करण्यात यावे.
# Page 3
# Page 4
# Page 5
# Page 6
# Page 7
# Page 8