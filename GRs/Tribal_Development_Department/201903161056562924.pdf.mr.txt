# Page 1
आदिवासी घटक कार्यक्रमांतर्गत उच्च दाब वितरण प्रणालीद्वारे (HVDS) कृषी पंपाचे उर्जीकरण करणे या योजनेकरीता सन २०१८-१९ या आर्थिक वर्षासाठी निधी वितरीत करण्याबाबत.
(लेखाशिर्ष २८०१ ५५६१ )
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०१८/प्र.क्र.१२/कार्यासन.६.
मंत्रालय विस्तार, मुंबई - ४०० ०३२
तारीख: - १६ मार्च, २०१९.
वाचा - १) शासन परिपत्रक, वित्त विभाग क्र. अर्थसं- २०१८/प्र. क्र.६९ / अर्थ-३, दि.०२.०४.२०१८ व दि.२५.०१.२०१९.
२) शासन परिपत्रक, वित्त विभाग क्र. पुरक - २०१९/प्र.क्र.४२ / अर्थ-३, दि.८.०३.२०१९ ३) शासन निर्णय, उद्योग, उर्जा व कामगार विभाग क्र. उविप्र २०१८/प्र.क्र.३०/उर्जा-५, दि.५.०५.२०१८
४) उद्योग, उर्जा व कामगार विभाग, नस्ती क्र. पुरमा-२०१९/प्र.क्र.२१/ ऊर्जा-५.
शासन निर्णय - आदिवासी घटक कार्यक्रमांतर्गत अनुसूचित जमातीच्या वैयक्तिक लाभार्थ्यांना वीजदरात सवलत देण्यासाठी मागणी क्र.टी-५, २८०१, वीज, ०५, पारेषण व वितरण ७९६- जनजाती क्षेत्र उपयोजना, (०१) जनजाती क्षेत्र उपयोजना, (०१) (०२) उच्च दाब वितरण प्रणालीद्वारे (HVDS) कृषी पंपाचे उर्जीकरण करणे (१०० टक्के राज्यस्तर योजना) (कार्यक्रम) लेखशिर्ष (२८०१ ५५६१), ३१- सहायक अनुदाने (वेतनेतर) या लेखाशिर्षाखाली सन २०१८-१९ या वर्षात रु.१८८.९३ कोटी इतका निधी सुधारित अंदाज २०१८-१९ अन्वये अर्थसंकल्पित केला आहे. यानुषंगाने उद्योग, उर्जा व कामगार विभागाच्या संदर्भीत क्र.४ येथील प्रस्तावास अनुसरुन उपरोक्त योजनेसाठी ( २८०१५५६१) या लेखाशिर्षाखाली रु. १८८.९३ कोटी (रुपये एकशे अठ्याऐंशी कोटी, त्र्यान्नव लाख फक्त) इतका निधी प्रशासकिय विभाग प्रमुख म्हणून प्रधान सचिव ( उर्जा), उद्योग, उर्जा व कामगार विभाग, मंत्रालय, मुंबई यांना अर्थसंकल्पिय निधी वितरण प्रणालीवर वितरीत करण्यास मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. विभागप्रमुख / नियंत्रण अधिकारी यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व उद्योग, उर्जा व कामगार विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे
# Page 2
शासन निर्णय क्रमांकः बीयुडी-२०१८ / प्र.क्र.१२/कार्यासन.६
नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणा-या खर्चावर लक्ष ठेवता येईल.
४. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
५. सदर शासन निर्णय वित्त विभागाने वाचा क्रमांक १ येथील शासन परिपत्रकान्वये विभागास प्रदान केलेल्या अधिकारान्वये निर्गमित करण्यात येत आहे.