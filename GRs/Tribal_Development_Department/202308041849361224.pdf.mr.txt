# Page 1
आदिवासी घटक कार्यक्रमांतर्गत सन २०२३-२४ या वर्षात कार्यालयीन इमारतींची देखभाल दुरुस्ती या योजनेंतर्गत आदिवासी विकास भवन, नाशिक या इमारतीच्या दुरुस्तीसाठी निधी वितरण
(लेखाशिर्ष २०५९ ४५६७)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३/ प्र.क्र.०२/ कार्यासन-६
मंत्रालय विस्तार, मुंबई-४०० ०३२
तारीख : १७ ऑगस्ट, २०२३.
वाचा : १) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३. दि.१२.०४.२०२३.
२) आदिवासी विकास विभाग शासन ज्ञापन क्र. आकाइ-१४२३/प्र.क्र.५५/का-५, दि.१७.२.२०२३.
३) अधीक्षक अभियंता, सार्वजनिक बांधकाम (आदिवासी) विभाग यांचे पत्र क्र.प्रशा/७२७/सन २०२३, दि.०१.०८.२०२३.
४) आदिवासी विकास विभाग नस्ती क्र. आकाइ-१४२३/प्र.क्र. १८६/कार्या-५.
प्रस्तावना : आदिवासी विकास विभागाच्या अधिनस्त आदिवासी विकास भवन, गडकरी चौक, नाशिक या
इमारत दुरुस्तीच्या रु.४५०.१३ लाख किंमतीच्या अंदाजपत्रकास संदर्भाधीन क्र. २ येथील शासन
ज्ञापनान्वये प्रशासकीय मान्यता देण्यात आली आहे. सदर इमारत दुरुस्तीच्या कामासाठी संदर्भाधीन
क्र.३ अन्वये निधी उपलब्ध करुन देण्याबाबतचा प्रस्ताव शासनास प्राप्त झाला होता. या अनुसरुन
कार्यालयीन इमारतींची देखभाल-दुरुस्ती या योजनेंतर्गत रु.१५०.०० लाख इतका उपलब्ध निधी
वितरीत करण्याबाबत संदर्भाधीन क्र.४ अन्वये प्रस्ताव सादर करण्यात आला होता. सदर प्रस्तावास
दिलेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र. टी-५ मधील मुख्य लेखाशिर्ष २०५९- सार्वजनिक
बांधकामे याखाली कार्यालयीन इमारतींची देखभाल दुरुस्ती या योजनेंतर्गत आदिवासी विकास
विभागाच्या अधिनस्त आदिवासी विकास भवन, नाशिक या इमारत दुरुस्तीच्या कामासाठी अर्थसंकल्पीय
# Page 2
शासन निर्णय क्रमांकः बीयुडी-२०२३/प्र.क्र.०२/कार्यासन-६
निधी वितरण प्रणालीवर ३० टक्के मर्यादेत उपलब्ध असलेला रु.१५०.०० लाख इतका निधी सन २०२३
२४ या आर्थिक वर्षाच्या अर्थसंकल्पीत तरतुदींतून वितरीत व खर्च करण्यास पुढीलप्रमाणे मान्यता देण्यात
येत आहे :
(रु.लाखात)
------------------------------------------------------------------------------------------------------------------------
| योजनेचे नाव | लेखाशिर्ष | उद्दिष्ट | सन २०२३-२४ करीता अर्थसंकल्पित तरतूद | या शासन निर्णयान्वये वितरीत करण्यात येत असलेला निधी |
| १ | २ | ३ | ४ | ५ |
| कार्यालयीन इमारतींची देखभाल दुरुस्ती | २०५९ ४५६७ | २७, लहान बांधकामे | ५००.०० | १५०.०० |
------------------------------------------------------------------------------------------------------------------------
उपरोक्तप्रमाणे रु.१५०.०० लाख (अक्षरी रुपये एक कोटी पन्नास लाख फक्त) इतका निधी
संबधित नियंत्रक अधिकारी तथा अधिक्षक अभियंता, सार्वजनिक बांधकाम (आदिवासी) विभाग, नाशिक
यांना अर्थसंकल्पीय निधी वितरण (BEAMS) वितरीत व खर्च करण्यास मंजुरी प्रदान करण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. वितरीत निधी
आदिवासी विकास विभागाच्या अधिनस्त आदिवासी विकास भवन, नाशिक या इमारत दुरुस्तीच्या
कामासाठी खर्च करतांना नियंत्रक अधिकारी यांनी विहित पद्धतीने काटकसरीच्या उपाययोजना करुन
खर्च करावा.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी
महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त
विभागाच्या संदर्भाधीन क्र.१ च्या शासन परिपत्रकातील व सं.क्र.२ येथील शासन ज्ञापनातील दिलेल्या
निर्देशांचे काटेकोरपणे पालन करावे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२३/प्र.क्र.०२/कार्यासन-६
४. सदर शासन निर्णय वित्त विभागाच्या दि.१२.०४.२०२३ रोजीच्या शासन परिपत्रकान्वये
प्रशासकीय विभागास प्रदान केलेल्या अधिकारात निर्गमित करण्यात येत आहे.