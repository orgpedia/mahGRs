# Page 1
आदिम जमाती विकास कार्यक्रमांतर्गत
Creation of PVTG Cell for Targeted Intervention या योजनेच्या मार्गदर्शक सुचनांना मंजुरी देण्याबाबत.
महाराष्ट्र शासन
आदिवासी विकास विभाग
शासन शुद्धीपत्रक क्रमांक: आदिम-२०२१/प्र.क्र.०३/का.१९
मंत्रालय, मुंबई ४०० ०३२
दिनांक: १४ सप्टेंबर, २०२२
वाचा: १. आदिवासी विकास विभाग, शासन निर्णय क्रमांक: आदिम-२०२१/प्र.क्र. ०३/ का. १९, दिनांक ०२.०३.२०२१.
२. आयुक्त, आदिवासी संशोधन व प्रशिक्षण संस्था, पुणे यांचे जा. क्र. आ. ज. क.-२०२२/ प्र.क्र. ६/का. ४ (अ-३) / ३२९, दिनांक ०१.०८.२०२२ रोजीचे पत्र.
प्रस्तावना: केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व व अदिम जमाती विकास कार्यक्रम या योजनाअंतर्गत राज्य शासनास अनुदान प्राप्त होते. आदिम जमातींसाठी सुरु करण्यात आलेले कार्यक्रम, योजनांची नियोजनाप्रमाणे अंमलबजावणी होत आहे याची खात्री करणे, नियमित आढावा घेणे, त्याचे मुल्यमापन व संनियंत्रण करणे, नवीन योजनांसाठी संशोधन करणे यासाठी प्रशिक्षित मनुष्यबळयुक्त स्वतंत्र कक्ष उभारणे याकरिता आदिम जमाती विकास कार्यक्रमांतर्गत Creation of PVTG Cell for Targeted Intervention ही योजना राबविण्यासाठी दिनांक ०२.०३.२०२१ रोजी मार्गदर्शक सूचना निर्गमित करण्यात आलेल्या आहेत. सदर मार्गदर्शक सुचनांमध्ये एकात्मिक आदिवासी विकास प्रकल्प, डहाणू, जव्हार, शहापूर, पेण, नाशिक, घोडेगाव, किनवट, पांढरकवडा, पुसद, धारणी, नागपूर, देवरी, भंडारा, चंद्रपूर, चिमूर, गडचिरोली, अहेरी व भामरागड येथे प्रकल्प समन्वयकाची नेमणूक करण्याबाबत नमूद करण्यात आलेले आहे. मात्र, एकात्मिक आदिवासी विकास प्रकल्प, देवरी या कार्यालयाचे कार्यक्षेत्रामध्ये आदिम जमातीचे वास्तव्य नसल्यामुळे सदर प्रकल्प कार्यालय वगळण्याबाबत व एकात्मिक आदिवासी विकास प्रकल्प, वर्धा या कार्यालयाचे कार्यक्षेत्रामध्ये आदिम ( कोलाम ) जमाती बहुसंख्येने वास्तव्यास असल्याची बाब निदर्शनास आलेली असल्यामुळे वर्धा जिल्ह्याचा समावेश करण्याबाबत आयुक्त, आदिवासी संशोधन व प्रशिक्षण संस्था, पुणे यांनी संदर्भ क्र. २ चे पत्रान्वये शासनास कळविले आहे. त्यास अनुसरुन सदर योजनेमध्ये एकात्मिक आदिवासी विकास प्रकल्प, वर्धा या कार्यालयाचा समावेश करणे व एकात्मिक आदिवासी विकास प्रकल्प, देवरी हे कार्यालय वगळण्याची बाब शासनाचे विचाराधिन आहे.
# Page 2
शासन शुध्दीपत्रक क्रमांकः आदिम-२०२१/प्र.क्र.०३/का.१९
शासन शुद्धीपत्रकः आदिम जमाती विकास कार्यक्रमांतर्गत Creation of PVTG Cell for Targeted Intervention ही योजना राबविण्यासाठी दिनांक ०२.०३.२०२१ रोजी निर्गमित करण्यात आलेल्या परिशिष्ट १ मधील मार्गदर्शक सुचनांमध्ये प्रकल्प समन्वयकाची नियुक्ती करण्यासाठी एकात्मिक आदिवासी विकास प्रकल्प, वर्धा या कार्यालयाचा समावेश करण्यात येत असून एकात्मिक आदिवासी विकास प्रकल्प, देवरी या प्रकल्प कार्यालयास वगळण्यास सदर शुद्धीपत्रकान्वये मान्यता देण्यात येत आहे.