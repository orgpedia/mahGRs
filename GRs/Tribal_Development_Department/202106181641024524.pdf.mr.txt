# Page 1
भारतीय संविधान अनुच्छेद २७५(१) अंतर्गत "बिरसा मुंडा उत्कृष्ठ पेसा ग्रामपंचायत" योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र. १२८/का-१९
मंत्रालय, मुंबई ४०० ०३२
तारीख: १८/०६/२०२१
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/०४(१४)/२०१८-Grants, दि.२१/०६/२०१८ २. जनजाती कार्य मंत्रालय, नवी दिल्ली यांचे पत्र क्र.F.No.११०१५/०१(१३)/२०१८ - TSP, दि.२९/०६/२०१८ (२ पत्रे) व दि.२७/०९/२०१८ (२ पत्रे).
३. शासन निर्णय क्रमांक: केंद्रीय २०१८/प्र.क्र.६९/का-१९, दि.१०/०९/२०१८ व दि.०५/११/२०१८.
प्रस्तावना - केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. या योजनाअंतर्गत प्राप्त होणा-या अनुदानासाठीचे प्रस्ताव मा. मुख्य सचिव यांच्या अध्यक्षतेखालील कार्यकारी समितीच्या मान्यतेने केंद्र शासनाच्या जनजाती मंत्रालयाकडे सादर करण्यात येतात. सन २०१८-१९ करीतांच्या प्रस्तावांमध्ये राज्यातील १९ ए.आ.वि.प्रकल्प कार्यालयातील सर्व पेसा ग्रामपंचायतीमधून उत्कृष्ठ ग्रामपंचायतींचा शोध घेणे, पेसा निधि विनियोग बाबत जनजागृती करणे, पेसा ग्रामपंचायतींचा विकास होण्यासाठी त्यांच्यामध्ये स्पर्धेची भावना निर्माण करणे, योजनेच्या अनुषंगाने ग्राम पंचायत स्तरावर सर्व लोकांना गावच्या विकासामध्ये सहभागी होण्यास प्रोत्साहन देणे या प्रस्तावाचा देखील समावेश होता.
२. राज्यात एकूण १९ ए आ.वि. प्रकल्प कार्यालया अंतर्गत २८७४ पेसा गावे आहेत. या पेसा क्षेत्रातील गावांचा सर्वांगीण विकास व्हावा या दृष्टीकोनातून आदिवासी विकास विभागामार्फत दरवर्षी विभागाच्या एकूण अर्थसंकल्पाच्या ५ टक्के निधीची तरतूद केली जाते व सदर निधी हा पेसा ग्रामपंचायतींना लोकसंख्येच्या प्रमाणात थेट वर्ग केला जातो. सदर निधीचा विनियोग हा ग्रामपंचायती मार्फत विविध विकास कामांकरिता केला जातो. या निधीचा सुयोग्य वापर ज्या ग्रामपंचायतींनी केला आहे अशा ग्रामपंचायतींना प्रोत्साहन म्हणून सत्कार केल्यास त्यांच्यामध्ये स्पर्धेची भावना निर्माण होईल व गावचा विकास होईल यासाठी "ModelGram Panchayat ( Convergence of development schemes and PESA) " ही योजना केंद्र शासनाकडे प्रस्तावित करण्यात आली. जनजाती कार्य मंत्रालयाने दि.२३.०५.२०१८ रोजी आयोजित केलेल्या Project Appraisal Committee (PAC) बैठकीमध्ये "Model Gram Panchayat (Convergence of development schemes and PESA)" ही योजना सन २०१८-१९ करिता राबविण्यासाठी एकूण रू. ६०८.८५ लक्ष इतक्या रकमेच्या प्रस्तावास संदर्भाधिन क्र.०१ पत्रान्वये मंजुरी देऊन संदर्भाधिन क्र. २ पत्रान्वये निधीचा प्रथम हप्ता व द्वितीय हप्ता वितरीत केलेला आहे व सदर निधी संदर्भाधिन शासन निर्णयान्वये आयुक्त आदिवासी विकास, नाशिक यांना वितरीत केला आहे.
३. राज्यातील १९ ए.आ.वि.प्रकल्प कार्यालयातील सर्व पेसा ग्रामपंचायतीमधून उत्कृष्ठ ग्रामपंचायतींचा शोध घेणे, पेसा निधी विनियोग बाबत जनजागृती करणे, पेसा ग्रामपंचायतींचा विकास होण्यासाठी त्यांच्यामध्ये स्पर्धेची भावना निर्माण करणे, पेसा निधीचा योग्य तो वापर होण्याकरिता पेसा ग्रामपंचायातीना प्रशिक्षण देणे,
# Page 2
शासन निर्णय क्रमांक: केंद्रीय-२०१९/प्र.क्र. १२८/का-१९
योजनेच्या अनुषंगाने ग्राम पंचायत स्तरावर सर्व लोकांना गावाच्या विकासामध्ये सहभागी होण्यास प्रोत्साहन देणे या कार्यक्रमाअंतर्गत "बिरसा मुंडा उत्कृष्ठ पेसा ग्रामपंचायत" या योजनेच्या अंमलबजावणीच्या मार्गदर्शक सुचना निर्गमित करण्याची बाब शासनाच्या विचाराधीन होती.
शासन निर्णय
राज्यातील १९ ए. आ. वि. प्रकल्प कार्यालयातील सर्व पेसा ग्रामपंचायतीमधून उत्कृष्ठ ग्रामपंचायतींचा शोध घेणे, पेसा निधि विनियोग बाबत जनजागृती करणे, पेसा ग्रामपंचायतींचा विकास होण्यासाठी त्यांच्यामध्ये स्पर्धेची भावना निर्माण करणे, योजनेच्या अनुषंगाने ग्राम पंचायत स्तरावर सर्व लोकांना गावच्या विकासमध्ये सहभागी होण्यास प्रोत्साहन देण्यासाठी "बिरसा मुंडा उत्कृष्ठ पेसा ग्रामपंचायत" ही योजना आदिवासी विकास विभागामार्फत राबविण्यासाठी एकुण रु. ६०८.८५ लक्ष इतक्या किंमतीच्या योजनेच्या अंमलबजावणीच्या मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही करण्यात यावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5