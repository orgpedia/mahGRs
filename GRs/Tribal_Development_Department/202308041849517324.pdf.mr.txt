# Page 1
आदिवासी घटक कार्यक्रमांतर्गत सन २०२३-२४ या आर्थिक वर्षांसाठी अनुसूचित जमातीच्या विद्यार्थ्यांना नामांकित निवासी इंग्रजी माध्यमाच्या शाळांमध्ये शिक्षण देणे लेखाशिर्ष (२२२५ सी ९९९)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र. २/ कार्यासन ६
मंत्रालय विस्तार, मुंबई ४०० ०३२.
दिनांक : १७ ऑगस्ट, २०२३.
वाचा : १) वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३.दि.१२.०४.२०२३.
२) आदिवासी विकास विभाग, नस्ती क्र. बजेट-१८२३/प्र.क्र.४९/कार्या-१२.
प्रस्तावना : आदिवासी घटक कार्यक्रमांतर्गत अनुसूचित जमातीच्या विद्यार्थ्यांना नामांकित निवासी इंग्रजी माध्यमाच्या शाळांमध्ये शिक्षण देणे या योजनेंतर्गत सन २०२३-२४ या आर्थिक वर्षाच्या अर्थसंकल्पित तरतुदींमधून वित्त विभागामार्फत अर्थसंकल्पीय निधी वितरण प्रणालीवर वितरणासाठी उपलब्ध असलेला निधी वितरणाची बाब विचाराधीन होती.
शासन निर्णय : आदिवासी घटक कार्यक्रम अंतर्गत मागणी क्र.टी- ५ मधील २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षाखाली अनुसूचित जमातीच्या विद्यार्थ्यांना नामांकित निवासी इंग्रजी माध्यमाच्या शाळांमध्ये शिक्षण देणे या योजनेसाठी सन २०२३-२४ या आर्थिक वर्षाच्या अर्थसंकल्पित निधीमधून विभागामार्फत अर्थसंकल्पीय निधी वितरण प्रणालीवर वितरणासाठी उपलब्ध असलेला २० टक्के मर्यादेत रु.६०.०० कोटी इतका निधी खालीलप्रमाणे वितरीत व खर्च करण्यास मान्यता देण्यात येत आहे : (रु. कोटीत)
---------------------------------------------------------------------------------------------------------------------------------------------------
| योजना | लेखाशीर्ष | बाब | सन २०२३-२४ मधील अर्थसंकल्पित  |  तरतूद | सदर शा. नि. अन्वये वितरीत येत असलेली तरतूद |
| १ | २ | ३ | ४ | ५ |
| अनुसूचित जमातीच्या विद्यार्थ्यांना नामांकित निवासी इंग्रजी माध्यमाच्या शाळांमध्ये शिक्षण देणे | २२२५सी ९९९ | ३१, सहायक अनुदाने (वेतनेतर) | ३००.०० | ६०.०० |
---------------------------------------------------------------------------------------------------------------------------------------------------
२. उपरोक्त प्रमाणे एकूण रु.६०.०० कोटी (अक्षरी रुपये साठी कोटी फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पीय वितरण प्रणालीवर वितरीत व खर्च करण्यास याद्वारे शासनाची मान्यता देण्यात येत आहे.
# Page 2
शासन निर्णय क्रमांकः बीयुडी-२०२३ / प्र.क्र.०२ / कार्यासन ६
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास यांना प्रत्येक महिन्याच्या १० तारखेपर्यंत पाठवावी.
५. सदर शासन निर्णय वित्त विभागाचे दि.१२.०४.२०२३ रोजीच्या शासन परिपत्रकातील तरतुदींस अनुसरुन निर्गमित करण्यात येत आहे.