# Page 1
वैद्यकीय व तत्सम महाविद्यालयात शिक्षण घेणाऱ्या अनुसूचित जमाती प्रवर्गातील विद्यार्थ्यांना शिष्यवृत्ती योजनेंतर्गत निधी वितरण.
(लेखाशीर्ष २२२५ ३५२९)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.०२/कार्यासन ६
मंत्रालय (विस्तार), मुंबई-४०० ०३२
दिनांक : -०१ नोव्हेंबर, २०२१.
वाचा : १) वि.वि, शासन निर्णय क्र.अर्थसं-२०२१/प्र.क्र.४८/अर्थ-३, दि.२४.०६.२०२१ व दि.१४.१०.२०२१ २) आदिवासी विकास विभाग शा.नि.क्र. बीयुडी-२०२१/प्र.क्र.०२/कार्या-६, दि.१८.०६.२०२१ व दि.०१.०९.२०२१.
३) आदिवासी विकास विभागाची नस्ती क्र.व्यशिप्र-२०२१/प्र.क्र.७६/का-१२.
प्रस्तावना : आदिवासी घटक कार्यक्रमांतर्गत वैद्यकीय व तत्सम महाविद्यालयात शिक्षण घेणाऱ्या अनुसूचित जमाती प्रवर्गातील विद्यार्थ्यांना शिष्यवृत्ती योजना राबविण्यात येते. सदर योजनेकरीता आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ याखाली मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या खाली लेखाशीर्ष २२२५ ३५२९, बाब क्र.३४, शिष्यवृत्ती व विद्यावेतने याकरीता सन २०२१-२२ या आर्थिक वर्षात रु.३०००.०० लाख तरतूद करण्यात आली आहे.
यापैकी संदर्भाधीन क्र.२ अन्वये यापुर्वी रु.१९२१ लाख निधी वितरीत केला होता. आता सदर आर्थिक तरतुदींतून सन २०२०-२१ या शैक्षणिक वर्षाअखेर प्रलंबित शिष्यवृत्ती करीता उर्वरीत निधी वितरीत करण्याबाबत संदर्भाधीन क्र.३ अन्वये सादर करण्यात आलेल्या प्रस्तावास वित्त विभागाने दिलेल्या मान्यतेस अनुसरुन निधी वितरीत करण्याची बाब विचाराधीन होती.
शासन निर्णय
वैद्यकीय व तत्सम महाविद्यालयात शिक्षण घेणाऱ्या अनुसूचित जमाती प्रवर्गातील विद्यार्थ्यांना शिष्यवृत्ती योजना अंतर्गत सन २०२०-२१ या शैक्षणिक वर्षाअखेर प्रलंबित शिष्यवृती अदा करण्याकरीता सन २०२१-२२ या आर्थिक वर्षाच्या अर्थसंकल्पीय तरतुदीतून वित्त विभागाने मान्यता दिल्यानुसार १०० टक्के मर्यादेत उर्वरीत उपलब्ध रु.१०७९.०० लाख इतका निधी वितरीत व खर्च करण्यास मान्यता देण्यात येत आहे : (रु. लाखात)
---------------------------------------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ अर्थसंकल्पित तरतूद | यापूर्वी वितरीत निधी | सदर शा. नि. अन्वये वितरीत करण्यात येत असलेला निधी |
|  | २ | ३ | ४ | ५ | ६ |
| वैद्यकीय व तत्सम महाविद्यालयात शिक्षण घेणाऱ्या अनुसूचित जमाती प्रवर्गातील विद्यार्थ्यांना शिष्यवृत्ती | २२२५३५२९ | ३४, शिष्यवृत्ती/ विद्यावेतने | ३०००.०० | १९२१.०० | १०७९.०० |
---------------------------------------------------------------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२१/प्र.क्र.०२/कार्यासन.६
२. उपरोक्त प्रमाणे रु.१०७९.०० लाख (अक्षरी रुपये दहा कोटी एकोणऐंशी लाख फक्त) इतका निधी नियंत्रक अधिकारी म्हणून आयुक्त, आदिवासी विकास यांना अर्थसंकल्पीय वितरण प्रणालीवर वितरीत करण्यात येत आहे. प्रकरणी विभाग प्रमुख / नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.२४.०६.२०२१ व दि.१४.१०.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशीर्षनिहाय/ उपलेखाशीर्षनिहाय शिष्यवृत्ती अदा करण्यात आलेल्या विद्यार्थ्यांचा तपशील, निधी उपयोगिता प्रमाणपत्र इ.
माहिती आदिवासी विकास विभागास पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
४. सदर शासन निर्णय वित्त विभागाचा अनौपचारिक संदर्भ क्र.९२५/व्यय-१४, दि.२२.१०.२०२१ अन्वये दिलेल्या सहमतीस अनुसरून निर्गमित करण्यात येत आहे.