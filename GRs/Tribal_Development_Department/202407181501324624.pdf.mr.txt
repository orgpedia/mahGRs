# Page 1
एकात्मिक आदिवासी विकास प्रकल्प, धुळे अंतर्गत
चिंतामणी महिला एज्युकेशन सोसायटी, पिंपळे,
ता. अंमळनेर, जि. जळगाव संचलित अनुदानित
आश्रमशाळा, जोगशेलू, ता. शिंदखेडा, जि. धुळे ही
आश्रमशाळा स्थलांतरीत करुन मौजे तामसवाडी,
ता.जि. धुळे येथे स्थलांतर करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०२३/प्र.क्र.२१०/का-११
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दिनांक :- १८ जुलै, २०२३
वाचा:
१) आदिवासी विकास विभाग शासन निर्णय क्र. अआशा.२०२३/प्र.क्र.७१/का.११, दिनांक २३.०८.२०२३
२) आयुक्त, आदिवासी विकास आयुक्तालय, नाशिक यांचे पत्र क्र. अनुआशा . २०२३ /
प्र.क्र.४६ / का. ०७ (४)/६६८४, दिनांक ०३.१०.२०२३.
३) आदिवासी विकास विभाग शासन निर्णय क्र. अआशा.२०२३/प्र.क्र.२१०/का.११, दिनांक ०७.११.२०२३.
४) अध्यक्ष, श्री चिंतामणी महिला एज्युकेशन सोसायटी, पिंपळे बु., ता. अमळनेर, जि. जळगाव
यांचे दिनांक ०३.०६.२०२४ रोजीचे पत्र.
५) प्रकल्प अधिकारी, ए.आ.वि.प्र., धुळे यांचे पत्र क्र. अनुआशा/आस्था/प्र.क्र/का.१).१०)/३६४६,
दिनांक ०७.०६.२०२४.
६) अपर आयुक्त, आदिवासी विकास, नाशिक यांचे पत्र क्र.अनुआशा. २०२४/ प्र.क्र. /का. ११
(२) /२८५७, दिनांक १४.०६.२०२४.
७) आयुक्त, आदिवासी विकास, नाशिक यांचे पत्र क्र. अनुआशा.२०२३/प्र.क्र.४६/का.७(२)/४०६७,
दिनांक २०.०६.२०२४.
प्रस्तावना
श्री चिंतामणी महिला एज्युकेशन सोसायटी, पिंपळे बुद्रुक, ता. अमळनेर, जि. जळगाव या
संस्थेस आदिवासी विकास विभाग शासन निर्णय दिनांक ०७.११.२०२३ अन्वये कायमस्वरुपी रद्द
करण्यात आलेली “इंदिरा शिक्षण संस्था आरमोरी, जि. गडचिरोली व्दारा संचलित अनुदानित
(इंदिरा) आश्रमशाळा, सुकाळा, ता. आरमोरी, जि. गडचिरोली ही अनुदानित आश्रमशाळा ही
प्राथमिक, आश्रमशाळा हस्तांतरीत व स्थलांतरीत करुन जोगशेलू, ता. शिंदखेडा, जि. धुळे येथे सुरु
करण्यास परवानगी देण्यात आली आहे.
ए.आ.वि.प्र., धुळे अंतर्गत चिंतामणी महिला एज्युकेशन सोसायटी, पिंपळे, ता. अंमळनेर,
जि. जळगाव संचलित अनुदानित आश्रमशाळा, जोगशेलू, ता. शिंदखेडा, जि. धुळे ही आश्रमशाळा
स्थलांतरीत करुन मौजे तामसवाडी, ता.जि. धुळे येथे स्थलांतर करणेबाबतचा संदर्भाधीन क्रमांक ७
येथे नमूद पत्रान्वये प्राप्त झालेला प्रस्ताव शासनाच्या विचाराधीन होता.
# Page 2
शासन निर्णय क्रमांकः अआशा-२०२३/प्र.क्र.२१०/का-११
शासन निर्णय :-
ए.आ.वि.प्र., धुळे अंतर्गत चिंतामणी महिला एज्युकेशन सोसायटी, पिंपळे, ता. अंमळनेर,
जि. जळगाव संचलित अनुदानित आश्रमशाळा, जोगशेलू, ता. शिंदखेडा, जि. धुळे ही आश्रमशाळा
स्थलांतरीत करुन मौजे तामसवाडी, ता.जि. धुळे येथे स्थलांतर करण्यास खाली नमुद अटी व
शर्तीवर मान्यता देण्याचा निर्णय शासनाने घेतला आहे.
१. शाळेच्या पुर्वीच्या ठिकाणी असलेल्या सर्व विद्यार्थ्यांना नवीन ठिकाणी समावून घेण्यात यावे.
२. संस्थेने जुन्या ठिकाणच्या शाळेतील शिक्षक/शिक्षकेतर कर्मचाऱ्यांना नवीन ठिकाणी
सामावुन घ्यावे.
३. संस्थेस अनुदानित आश्रमशाळेसाठी आश्रमशाळा संहिता-२०१९ मधील मानकामध्ये नमूद
सर्व भौतिक सोयी-सुविधांनी युक्त स्वत:ची सुसज्ज इमारत मान्यतेपासून दोन वर्षात बांधणे
बंधनकारक राहील.
४. संस्थेने आश्रमशाळेत वर्गखोल्या व निवासाची स्वतंत्र इमारतीमध्ये व्यवस्था करावी. तसेच
इमारतीमध्ये मानकाप्रमाणे स्नानगृहे, शौचालये उपलब्ध करुन द्यावीत आणि शुध्द पाण्याची
मुबलक व्यवस्थाही उपलब्ध करुन द्यावी.
५. विद्यार्थ्यांना अनुज्ञेय असणाऱ्या सोयी-सुविधा व साहित्य इ. चा पुरवठा करण्यात यावा.
६. सदर शाळेतील विद्यार्थ्यांचे नवीन ठिकाणी स्थलांतर संस्थेने स्वत: च्या खर्चाने करावे.
७. स्थानांतर झालेल्या शाळेची किमान पटसंख्येची अट कोणत्याही कारणास्तव शिथिल केली
जाणार नाही.
८. स्थानांतर झालेल्या शाळेच्या बाबतीत शासन परवानगीच्या / मान्यतेच्या कोणत्याही
अटी व शर्तीमध्ये बदल होणार नाहीत याची खबरदारी घेण्यात यावी.
९. शासनाकडून आश्रमशाळा, शिक्षक/ शिक्षकेतर कर्मचारी, वेतन /वेतनेत्तर अनुदान, विद्यार्थी
इत्यादी बाबत वेळोवेळी विहित करण्यात येणारे अधिनियम, नियम, आदेश यांचे पालन करणे नवीन
संस्थेस बंधनकारक राहील.
१०. सदर स्थानांतरणा संदर्भात शासनाकडे अथवा आदिवासी विकास विभागाच्या क्षेत्रिय
अधिकाऱ्याकडे नव्याने तक्रारी प्राप्त झाल्यास किंवा स्थानांतर संदर्भातील अटी व शर्तीचा भंग
झाल्याचे निदर्शनास आल्यास, स्थानांतर रद्द/शाळेची मान्यता रद्द करण्याचे अधिकार शासनास
राहतील.
२. अपर आयुक्त, आदिवासी विकास, नाशिक यांनी सर्व बाबी तपासून व आवश्यक असल्यास
वरील अटी/शर्ती व्यतिरिक्त अटींचा समावेश करून चिंतामणी महिला एज्युकेशन सोसायटी,
पिंपळे, ता. अंमळनेर, जि. जळगाव संचलित अनुदानित आश्रमशाळा, जोगशेलू, ता. शिंदखेडा, जि.
धुळे या आश्रमशाळेच्या स्थलांतरणा संदर्भात आवश्यक कार्यवाही करुन त्याबाबत शासनास
अवगत करावे.
पृष्ट्ठ ३ पैकी २
# Page 3
शासन निर्णय क्रमांकः अआशा-२०२३/प्र.क्र.२१०/का-११
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर