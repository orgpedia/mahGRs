# Page 1
राज्यातील आदिवासी विकास विभागातंर्गत शासकीय व अनुदानित आश्रमशाळा, शासकीय वसतिगृह व एकलव्य निवासी शाळा सुरक्षितपणे सुरु करण्यासाठी मार्गदर्शक सूचना निर्गमित करण्याबाबत.
महाराष्ट्र शासन
आदिवासी विकास विभाग
शासन परिपत्रक क्रमांक शाआशा २०२०/प्र.क्र.१२२/का.१३
मादम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : २० नोव्हेंबर, २०२०
वाचा :- १) शासन निर्णय, आदिवासी विकास विभाग, क्र. शाआशा २०१५/प्र.क्र.३४१ (भाग-१) / का.१३, दि.१५ जून, २०१७.
२) शासन परिपत्रक, आदिवासी विकास विभाग, क्र. शाआशा २०२०/प्र.क्र.५८/का.१३-अ, दि.१२ जून, २०२० व दि.१५ जून, २०२०.
३) शासन परिपत्रक, शालेय शिक्षण व क्रिडा विभाग, क्र. संकीर्ण २०२०/प्र.क्र.८६/एसडी-६, दि.१५ जून, २०२०.
४) शासन निर्णय, आदिवासी विकास विभाग, क्र. अआशा २०२०/प्र.क्र.७९/का.११, दि.९ ऑक्टोंबर, २०२०.
५) शासन परिपत्रक, शालेय शिक्षण व क्रीडा विभाग, क्र. संकीर्ण २०२०/प्र.क्र.८६/एसडी-६, दि.२९ ऑक्टोंबर, २०२०.
६) शासन परिपत्रक, शालेश शिक्षण व क्रीडा विभाग, क्र. संकीर्ण २०२०/प्र.क्र.८६/एसडी-६, दि.१० नोव्हेंबर, २०२०.
पार्श्वभूमी :
आदिवासी विकास विभागातील शासकीय व अनुदानित आश्रमशाळा कोरोना (COVID-१९) विषाणूच्या प्रादुर्भावामुळे बंद करण्यात आलेल्या होत्या. अपर आयुक्त, नाशिक व ठाणे विभागातील आश्रमशाळेतील शिक्षक व शिक्षकेतर कर्मचाऱ्यांना दिनांक १५ जून आणि अपर आयुक्त, अमरावती व नागपूर विभागातील आश्रमशाळेतील शिक्षक व शिक्षकेतर कर्मचाऱ्यांना दिनांक २६ जून पासून शाळेत उपस्थित राहणेस कळविण्यात आलेले आहे. तसेच शालेय शिक्षण व क्रिडा विभागाच्या संदर्भ क्र. ०३ येथील शासन परिपत्रकानुसार राज्यात कोव्हीड- १९ च्या प्रादुर्भावामुळे उद्भवलेल्या परिस्थितीत राज्यातील शाळा प्रत्यक्षात सुरु करणे शक्य नसल्याने दि. १५ जुन, २०२० पासून शैक्षणिक वर्ष सुरु करुन स्थानिक परिस्थितीनुसार प्रत्यक्ष शाळा टप्प्या-टप्प्याने सुरु करण्याबाबत निर्णय घेण्याचे अधिकार संबंधित जिल्हाधिकारी, महानगरपालिका आयुक्त यांच्या सहाय्याने संबंधित शाळा व्यवस्थापन समिती यांना प्रदान करण्यात आले आहेत.
आदिवासी विकास विभागातंर्गत चालविण्यात येणाऱ्या शासकीय आश्रमशाळा, अनुदानित आश्रमशाळा व एकलव्य निवासी शाळांतील विद्यार्थ्यांचे पहिल्या सत्रात पर्यायी व्यवस्थेद्वारे शिक्षण सुरू ठेवण्याच्या अनुषंगाने विद्यार्थ्यांना शाळेपर्यंत आणण्याऐवजी शिक्षण विद्यार्थ्यांपर्यंत पोहचविण्यासाठी संदर्भ क्र.४ वरील शासन निर्णयान्वये अनलॉक लर्निंग या प्रकल्पास मान्यता देण्यात आली आहे.
# Page 2
शासन परिपत्रक क्रमांकः शाआशा २०२०/प्र.क्र.१२२/का. १३
राज्यात Mission Begin Again अंतर्गत राज्यातील सर्व आस्थापना टप्प्या टप्प्याने सुरु करण्यासाठी मार्गदर्शक सूचना (SOP) निर्गमित करण्यात येत आहेत. त्याच धर्तीवर शैक्षणिक वर्ष दि.१५ जून, २०२० पासून सुरू झाले असले तरी, शासकीय आश्रमशाळा, अनुदानित आश्रमशाळा व एकलव्य निवासी शाळांतील विद्यार्थ्यांचे प्रत्यक्ष प्रथम: इयत्ता ९ वी ते इयत्ता १२ वी साठी शाळा सुरु करण्याबाबतचा प्रस्ताव शासनाच्या विचाराधीन होता.
परिपत्रक :
राज्यातील आदिवासी विकास विभागातंर्गत शासकीय आश्रमशाळा, अनुदानित आश्रमशाळा व एकलव्य निवासी शाळेतील इयत्ता ९ वी ते इयत्ता १२ वी चे वर्ग दिनांक ०१ डिसेंबर, २०२० पासून सुरू करण्यास मान्यता देण्यात येत आहे. तसेच इयत्ता ९ वी ते १२ वीच्या विद्यार्थ्यांकरिता या विभागातंर्गत असलेले शासकीय वसतिगृहे सुरु करण्यास मान्यता देण्यात येत आहे. शासकीय आश्रमशाळा, अनुदानित आश्रमशाळा, एकलव्य निवासी शाळा व शासकीय वसतिगृहे सुरु करण्यापूर्वी व सुरु झाल्यानंतर आरोग्य, स्वच्छत्ता व इतर सुरक्षाविषयक उपाययोजनांबाबतच्या मार्गदर्शक सूचना सोबत जोडलेल्या परिशिष्ट-अ व परिशिष्ट-ब मध्ये देण्यात आल्या आहेत.
२. कोविड–१९ बाबत केंद्र व राज्य शासनाच्या सूचनांचे पालन करण्यात यावे. विद्यार्थ्यांच्या उपस्थितीबाबत पालकांकडून आवश्यक ती लेखी संमती घेण्यात यावी.
३. शालेय शिक्षण व क्रिडा विभागाच्या संदर्भाधीन दिनांक १५ जुन, २०२०, दिनांक २९ ऑक्टोबर,२०२० व दि.१० नोव्हेंबर, २०२० रोजीच्या परिपत्रकातील सुचनांचे पालन करण्यात यावे.
# Page 3
# Page 4
# Page 5
# Page 6
# Page 7
# Page 8
# Page 9