# Page 1
महाराष्ट्र राज्यात आदिवासींच्या सर्वांगीण विकासासाठी उल्लेखनिय कार्य करणा-या कार्यकर्त्यांना/ सामाजिक संस्थांना आदिवासी सेवक / आदिवासी सेवा संस्था पुरस्कार प्रदान करण्याबाबत.
(सन २०१७-१८ व सन २०१८-१९)
महाराष्ट्र शासन
आदिवासी विकास विभाग
शासन निर्णय क्र. आसेपु-२०१७/प्र.क्र.१२२/का.१४
मंत्रालय, मुंबई-४०० ०३२.
दिनांक:- १५ फेब्रुवारी, २०१९.
वाचा:- १) शासन निर्णय, आदिवासी विकास विभाग, क्र-टिआरआय-१०८८/सीआर-१९६/का-६, दिनांक २५ ऑगस्ट, १९८८.
२) शासन निर्णय, आदिवासी विकास विभाग, क्र.आसेपु-१०९९/प्र.क्र.६/का-५, दि.२७ जानेवारी, १९९९.
३) शासन निर्णय,आदिवासी विकास विभाग, क्र. आसेपु-२०१४/प्र.क्र.११९/का.१४ दिनांक १८ जून, २०१५.
४) शासन निर्णय,आदिवासी विकास विभाग, क्र. आसेपु-२०१४/प्र.क्र.४३/का-१४ दिनांक २७ नोव्हेंबर, २०१५.
प्रस्तावना : महाराष्ट्र राज्यात आदिवासींच्या सर्वांगीण विकासासाठी उल्लेखनीय कार्य करणा-या कार्यकर्त्यांना व सामाजिक संस्थांना प्रोत्साहन देण्याच्या / त्यांच्या कार्याचा गौरव करण्याच्या उद्देशाने राज्य शासनामार्फत अनुक्रमे "आदिवासी सेवक पुरस्कार" व "आदिवासी सेवा संस्था पुरस्कार " हा राज्य पुरस्कार दरवर्षी प्रदान करुन त्यांच्या कार्याचा गौरव करण्यात येतो. संदर्भ क्र. ४ अन्वये विहीत केल्यानुसार "आदिवासी सेवक पुरस्कार" प्राप्त व्यक्तीस रु.२५,००१/- तसेच "आदिवासी सेवा संस्था पुरस्कार" प्राप्त संस्थेस रु.
५०,००१/- एवढी रक्कम पुरस्कार म्हणून देण्यात येते. सन २०१७-२०१८ या वर्षात काही अपरिहार्य कारणामुळे हा पुरस्कार देण्यात आलेला नाही. आता, सन २०१७-२०१८ व सन २०१८-२०१९ या दोन वर्षातील एकत्रित आदिवासी सेवक / आदिवासी सेवा संस्था पुरस्कार देण्याची बाब शासनाच्या विचाराधीन होती.
शासन निर्णय: सन २०१७-२०१८ व सन २०१८-२०१९ या दोन वर्षातील एकत्रित "आदिवासी सेवक / आदिवासी संस्था पुरस्कार" देण्याचा शासनाने निर्णय घेतला आहे. सन २०१७-२०१८ व सन २०१८-२०१९ या दोन वर्षांसाठी ३० व्यक्तींची "आदिवासी सेवक पुरस्कार" देण्यासाठी तसेच ९ संस्थांची "आदिवासी सेवा संस्था पुरस्कार" देण्यासाठी निवड केली आहे. या शासन निर्णयाव्दारे आदिवासी सेवक पुरस्कार व्यक्तींची नांवे सोबत जोडलेल्या विवरणपत्र "अ" मध्ये तसेच आदिवासी सेवा संस्थांची नांवे विवरणपत्र "ब" मध्ये दर्शविल्याप्रमाणे घोषित करण्यात येत आहेत.
# Page 2
शासन आदेश क्रमांकः आसेपु-२०१७/प्र.क्र.१२२/का.१४
२. "आदिवासी सेवक पुरस्कार" प्राप्त व्यक्ती हया राज्य पुरस्कार वितरण सभारंभाच्या कालावधीत तीन दिवसांकरिता शासकीय पाहुणे म्हणून समजण्यात येतील.
३. पुरस्कारार्थींची निवड ही पोलीस पडताळणी प्रमाणपत्राच्या अधिन राहून करण्यात येत असून आयुक्त, आदिवासी विकास, नाशिक यांनी "आदिवासी सेवक" व "आदिवासी सेवा संस्था" पुरस्काराकरिता निवड केलेल्या व्यक्तींची/संस्थांची पुरस्कार निवडीसंदर्भात पोलीस पडताळणी प्रमाणपत्राची पूर्तता करावी..
४. "आदिवासी सेवक" व "आदिवासी सेवा संस्था " पुरस्काराकरिता निवड केलेल्या व्यक्तींची/संस्थांची नांवे महाराष्ट्र शासन राजपत्रामध्ये (सर्वसाधारण भाग) प्रसिध्द करण्यात यावी.
५. सदरील पुरस्कार वितरणासाठी होणारा खर्च "मागणी क्र. टी-२, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०२ अनुसूचित जमातीचे कल्याण, ००१, संचालन व प्रशासन (००१) (०१) आदिवासी विकास आयुक्तालय, २८ व्यावसायिक व विशेष सेवा (२२२५ १०२५) (योजनेत्तर योजना ) या लेखाशिर्षांखाली सन २०१८-१९ या वर्षाकरिता उपलब्ध करुन दिलेल्या मंजूर अनुदानातून भागविण्यात यावा.
६. आयुक्त, आदिवासी विकास, महाराष्ट्र राज्य, नाशिक यांना सदर पुरस्कार वितरणासाठी येणा-या खर्चास मंजूरी देण्यास या शासन निर्णयाव्दारे प्राधिकृत करण्यात येत आहे.
७. हा शासन निर्णय, आदिवासी विकास विभाग, क्र. टीआरआय-१०८८/सीआर-१९६/का.६, दि २५.८.१९८८ व शासन निर्णय क्रमांक- आसेपु-१०९९/प्र.क्र.६/का.५, दि. २७.१.१९९९ मधील तरतूदीप्रमाणे निर्गमित करण्यात येत आहे.
# Page 3
# Page 4
# Page 5