# Page 1
आदिवासी घटक कार्यक्रमांतर्गत सन २०२२-२३ या वर्षात जनजाती उपयोजना क्षेत्राकरीता केंद्रवर्ती अर्थसंकल्प योजनेसाठी निधी वितरण (लेखाशिर्ष २२२५ १७०४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/कार्यासन-६
मंत्रालय विस्तार, मुंबई-४०० ०३२
तारीख : ०२ फेब्रुवारी, २०२३.
वाचा : १) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
२) शासप पत्र क्र. आविवि-२०२२/प्र.क्र.९५/कार्या-९, दि.०२.०२.२०२३.
३) आदिवासी विकास विभाग नस्ती क्र. आविवि-२०२२/प्र.क्र.९५/कार्या-९.
प्रस्तावना :
आदिवासी घटक कार्यक्रमांतर्गत जनजाती उपयोजना क्षेत्राकरीता केंद्रवर्ती अर्थसंकल्प या
योजनेंतर्गत रु.८३२३.१४०३६ लाख इतका निधी सन २०२२-२३ या आर्थिक वर्षाच्या अर्थसंकल्पित
तरतुदींतून वितरणासाठी उपलब्ध मर्यादेत निधी वितरीत करण्याबाबत आयुक्त, आदिवासी विकास,
नाशिक यांच्याकडून निधी वितरणाचा प्रस्ताव प्राप्त झाला होता. सदर प्रस्तावास संदर्भाधीन क्र.३ येथील नस्तीवर प्राप्त झालेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रम अंतर्गत मागणी क्र. टी-५ मधील २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षाखाली जनजाती उपयोजना क्षेत्राकरीता केंद्रवर्ती अर्थसंकल्प या योजनेसाठी सन २०२२-२३ या आर्थिक वर्षाच्या उपलब्ध
अर्थसंकल्पित निधीमधून खालीलप्रमाणे निधी वितरीत व खर्च करण्यास मान्यता देण्यात येत आहे : (रु. लाखात)
---------------------------------------------------------------------------------------------------
| योजना | लेखाशीर्ष | बाब | सन २०२२-२३ मधील अर्थसंकल्पित तरतूद | सदर शा. नि. अन्वये वितरीत येत असलेली तरतूद |
| जनजाती उपयोजना क्षेत्राकरीता केंद्रवर्ती अर्थसंकल्प | २२२५ १७०४ | ५०, इतर खर्च | ३५०००.०० | ८३२३.१४०३६ |
---------------------------------------------------------------------------------------------------
# Page 2
शासन निर्णय क्रमांकः बीयुडी-२०२२/प्र.क्र.०२/कार्यासन-६
२. उपरोक्त प्रमाणे एकूण रु.८३२३.१४०३६ लाख (अक्षरी रुपये त्र्याऐंशी कोटी तेवीस लाख चौदा हजार छत्तीस फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पीय वितरण प्रणालीवर वितरीत व खर्च करण्यास याद्वारे शासनाची मान्यता देण्यात येत आहे.
३. वितरीत निधीचा विनियोग संदर्भाधीन क्र. २ येथील पत्रान्वये दिलेल्या सूचनांनुसारच करण्यात यावा. तसेच सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन परिपत्रकातील दिलेल्या निर्देशांचे काटेकोरपणे पालन करण्यात यावे.
४. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ.
माहिती आदिवासी विकास विभागास यांना प्रत्येक महिन्याच्या १० तारखेपर्यंत पाठवावी.
५. सदर शासन निर्णय वित्त विभागाच्या वाचा क्र.१ मधील दि.०४.०४.२०२२ रोजीच्या परिपत्रकातील विभागास प्रदान केलेल्या अधिकारान्वये निर्गमित करण्यात येत आहे.
---------------------------------------------------------------------------------------
| ६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संकेताक २०२३०१२०११२२२३७५२४ असा आहे. सदर आदेश डिजीटल |
| स्वाक्षरीने साक्षांकित करुन काढण्यात येत आहे. |
---------------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने, RAJENDRA
DEVARAM
BHAWARI
(राजेंद्र दे. भवारी)
कक्ष अधिकारी, महाराष्ट्र शासन प्रत, १. मा. मंत्री, आदिवासी विकास यांचे खाजगी सचिव, मंत्रालय, मुंबई.
२. मा. राज्यमंत्री, आदिवासी विकास यांचे खाजगी सचिव, मंत्रालय, मुंबई.
३. आयुक्त, आदिवासी विकास, महाराष्ट्र राज्य, नाशिक.
४. अपर आयुक्त, आदिवासी विकास, नाशिक / नागपूर / ठाणे / अमरावती.
५. वित्त विभाग (अर्थसंकल्प- १९/ व्यय १४), मंत्रालय, मुंबई.
६. ग्रंथपाल, महाराष्ट्र विधानमंडळ सचिवालय, ५ वा मजला, विधानभवन, मुंबई.
७. महालेखापाल (लेखापरिक्षा)/(लेखा व अनुज्ञेयता), महाराष्ट्र १/२, मुंबई/नागपूर.
८. कार्यासन क्र. २ व ९, आदिवासी विकास विभाग, मंत्रालय, मुंबई- ४०० ०३२.
९. निवड नस्ती (का.६), आदिवासी विकास विभाग.
पृष्ठ २ पैकी २