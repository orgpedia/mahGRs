# Page 1
आदिवासी घटक कार्यक्रमांतर्गत कृषी व यंत्रमागविषयक प्रशुल्क कमी करण्यासाठी वीज वितरण / पारेषण परवाना धारकांना अर्थसहाय या योजनेसाठी निधी वितरीत करण्याबाबत. (लेखाशिर्ष २८०१ ५५२५) महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०६/कार्यासन.६.
मंत्रालय विस्तार, मुंबई-४०० ०३२
दिनांक : २२ ऑक्टोबर, २०२०.
वाचा - १) वि.वि, शासन परिपत्रक क्र.अर्थसं-२०२० /प्र.क्र.६४/ अर्थ-३, दि.१६.०४.२०२०.
२) वि.वि, शासन निर्णय क्र.अर्थसं-२०२० /प्र.क्र.६५/ अर्थ-३, दि.०४.०५.२०२० .
३) उद्योग,ऊर्जा व कामगार विभाग,नस्ती क्र.निधिवि-२०२०/प्र.क्र.४०/ऊर्जा-३.
प्रस्तावना वित्त विभागाच्या संदर्भाधीन दिनांक १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची कार्यप्रणाली ठरवून दिलेली आहे. तसेच संदर्भाधिन क्र. २ अन्वये वित्त विभागाने कार्यक्रमांतर्गत योजनांच्या ३३ टक्के मर्यादेत खर्चासाठी नियोजनात्मक सूचना केलेल्या आहेत.
त्यानुषंगाने सन २०२०-२१ आदिवासी घटक कार्यक्रमांतर्गत “कृषीविषयक व यंत्रमागविषयक प्रशुल्क कमी करण्यासाठी वीज वितरण /पारेषण परवाना धारकांना अर्थसहाय (लेखाशिर्ष २८०१ ५५२५), ३३ अर्थसहाय्य या खाली संदर्भाधीन क्र. ३ येथील प्रस्तावास अनुसरून निधी वितरणाची बाब शासनाच्या विचाराधीन होती.
शासन निर्णय - आदिवासी घटक कार्यक्रमांतर्गत मागणी क्र.टी-५, याखाली मुख्य लेखाशीर्ष २८०१-वीज ०५ पारेषण व वितरण ७९६, जनजाती क्षेत्र उपयोजना यामध्ये अनुसूचित जमातीच्या कृषी व यंत्रमागधारकांना वीज बिलात सवलत देण्याकरीता अनुदान या योजनेसाठी वित्त विभागाने दिलेल्या मान्यतेस अनुसरुन २५ टक्के मर्यादेत रु.५० कोटी निधी वितरीत व खर्च करण्यास मान्यता प्रदान करण्यात येत आहे.
----------------------------------------------------------------------------------------------------------------------------------------------------------------------
| (रु. कोटीत) |
| लेखाशीर्ष/योजना | बाब | अर्थसंकल्पीत तरतुद (सन २०२०-२१) | सदर शासन निर्णयान्वये वितरीत करण्यात येत असलेली तरतूद |
| (०१) (०१) कृषीविषयक व यंत्रमागविषयक प्रशुल्क कमी करण्यासाठी वीज वितरण /पारेषण परवाना धारकांना अर्थसहाय्य (कार्यक्रम) लेखाशीर्ष (२८०१५५२५) | ३३-अर्थसहाय्य | २००.०० | ५०.०० |
----------------------------------------------------------------------------------------------------------------------------------------------------------------------
२. उपरोक्त प्रमाणे सदर निधी प्रशासकीय विभाग प्रमुख म्हणून प्रधान सचिव, (उर्जा) यांना अर्थसंकल्पीय वितरण प्रणालीवर वितरीत करण्यात येत आहे. विभाग प्रमुख / नियंत्रक अधिकारी यांनी वितरीत तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर
# Page 2
शासन निर्णय क्रमांकः बीयुडी - २०२० / प्र.क्र.०६/कार्यासन.६
शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, आदिवासी विकास विभागास प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना बाह्य क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणा-या खर्चावर लक्ष ठेवता येईल.
५. आदिवासी घटक कार्यक्रमांतर्गत फक्त आदिवासी लाभार्थ्यांना लाभ देय असल्याने सदर तरतुदीतून फक्त अनुसूचित जमातीच्या लाभार्थ्यांना वीज दर सवलतीपोटी खर्च करण्याची दक्षता घ्यावी.
६. सदर शासन निर्णय वित्त विभागाने वाचा क्रमांक १ १ येथील शासन परिपत्रकान्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र. २७३/व्यय-१४,दि.०७.०८.२०२० अन्वये दिलेल्या सहमतीस अनुसरून निर्गमित करण्यात येत आहे.
# Page 3