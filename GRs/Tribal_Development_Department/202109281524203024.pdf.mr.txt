# Page 1
आदिवासी घटक कार्यक्रमांतर्गत सन २०२१-२२ या वर्षाकरीता मुख्यमंत्री रोजगार निर्मिती कार्यक्रम योजनेंतर्गत निधी वितरण आदेश.
लेखाशीर्ष-(२८५१ ६६५४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.०९/कार्यासन-६
मंत्रालय विस्तार, मुंबई-४०० ०३२
तारीख : ११ ऑक्टोबर, २०२१.
वाचा : १) वित्त विभाग,शासन निर्णय, क्र. अर्थसं - २०२१/प्र.क्र.४८/ अर्थ-३, दि.२४.०६.२०२१.
२) आदिवासी विकास विभाग, शासन निर्णय, क्र.बीयुडी-२०२०/प्र.क्र.६/कार्या-६ दि.१८.११.२०२० ३) उद्योग उर्जा व कामगार विभागाची नस्ती क्र.योजना -२०२०/प्र.क्र.१६०/उद्योग-६.
प्रस्तावना :
आदिवासी घटक कार्यक्रमांतर्गत उद्योग, उर्जा व कामगार विभागामार्फत अंमलबजावणी करण्यात येत असलेल्या मुख्यमंत्री रोजगार निर्मिती कार्यक्रम या योजनेंतर्गत सन २०२०-२१ या वर्षात मंजुर दाव्यांसाठी बँकेद्वारे पोर्टलवरील वितरणासाठी मंजुर १६० अर्जांपैकी ८७ दाव्यांकरीता रु.१८०.०० लाख इतका निधी संदर्भाधीन क्र.२ येथील शासन निर्णयान्वये वितरीत करण्यात आला होता. आता उर्वरीत प्रलंबित ७३ दाव्यांच्या अनुदानाच्या (मार्जिन मनी) वितरणासाठी वित्त विभागाने दिलेल्या मान्यतेस अनुसरुन रु.१३७.०० लाख इतका निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत सन २०२१-२२ या वर्षाकरीता मागणी क्र. टी-५ मधील मुख्य लेखाशीर्ष २८५१- ग्रामोद्योग व लघुद्योग या मुख्य लेखाशीर्षाखाली मुख्यमंत्री रोजगार निर्मिती कार्यक्रम (लेखाशीर्ष २८५१ ६६५४) या योजनेंतर्गत बॅकेद्वारे मंजुर अनुसूचित जमातीच्या ७३ प्रलंबित लाभार्थ्यांच्या दाव्यांच्या अनुदानापोटी (मार्जिन मनी) खालीलप्रमाणे निधी वितरीत व खर्च करण्यास मान्यता देण्यात येत आहे :
(रु.लाखात)
--------------------------------------------------------------------------------------------------------------------------------
| योजनेचे नाव व लेखाशिर्ष | लेखाशीर्ष | बाब | सन २०२१-२२ मधील अर्थसंकल्पित अंदाज | सदर शासन निर्णयान्वये वितरीत करण्यात येत असलेली तरतूद |
| १ | २ | ३ | ४ | ६ |
| मुख्यमंत्री रोजगार निर्मिती कार्यक्रम | २८५१६६५४ | ३१-सहायक अनुदाने (वेतनेतर) | ६००.०० | १३७.०० |
--------------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२१/प्र.क्र. ९/कार्यासन.६
२. उपरोक्त प्रमाणे एकूण रु.१३७.०० लाख (अक्षरी रुपये एक कोटी सदोतीस लाख फक्त ) इतका निधी प्रशासकिय विभाग प्रमुख म्हणून अ.मु.स. उद्योग, उर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभाग प्रमुख / नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.२४.०६.२०२१ च्या शासन निर्णयातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
३. नियंत्रण अधिकारी व विभाग प्रमुख यांनी अनुषंगाने झालेल्या खर्चाचा अहवाल, अनुसुचित जमातींच्या लाभार्थ्यांची यादी, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास पाठवावी.
४. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
५. सदर शासन निर्णय वित्त विभागाचा अनौपचारिक संदर्भ क्र.८२०/व्यय-१४, दि.२८.०९.२०२१ दिलेल्या मान्यतेस अनुसरुन निर्गमित करण्यात येत आहे.
# Page 3