# Page 1
सन २०२२-२३ या वर्षात आदिवासी विकास विभागाच्या अनिवार्य खर्चाच्या योजनांतर्गत निधी वितरण. (वेतन)
महाराष्ट्र शासन
आदिवासी विकास विभाग
शासन निर्णय क्रमांक : बीयुडी-२०२२/प्र.क्र. ०१ / कार्यासन-६
मंत्रालय विस्तार, मुंबई - ४०० ०३२.
दिनांक :- २४ जुन, २०२२.
वाचा -
१. शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
२. शासन निर्णय, आ.वि.वि. क्र : बीयुडी-२०२२/प्र.क्र. ०१ / कार्यासन-६, दि.०५.०४.२०२२, दि.२५.०४.२०२२, दि.२६.०४.२०२२ व दि.३१.०५.२०२२.
प्रस्तावना :
“महाराष्ट्र विनियोजन विधेयक, २०२२” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने वित्त विभागाच्या संदर्भाधीन क्रमांक १ येथील शासन परिपत्रकास अनुसरून वित्त विभागामार्फत अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर विशिष्ट मर्यादेतील निधी वितरणासाठी उपलब्ध करून देण्यात येत आहे. यास अनुसरून प्राप्त झालेल्या निधीप्रमाणे संदर्भाधीन क्र. २ येथील शासन निर्णयान्वये आदिवासी विकास विभागाच्या अनिवार्य खर्चांतर्गत योजनांकरीता क्र. ०१ वेतन या बाबीसाठी अर्थसंकल्पित तरतूदींच्या ३२% इतका निधी संबंधित नियंत्रक अधिकारी यांना वितरीत करण्यात आला आहे.
आता वित्त विभागाने अनिवार्य खर्चांतर्गत योजनांकरीता बाब क्र.०१ - वेतन या बाबींकरीता अर्थसंकल्पित निधीच्या १८% च्या मर्यादेतील वाढीव निधी अर्थसंकल्पिय निधी वितरण प्रणालीवर वितरणासाठी उपलब्ध करून दिलेला आहे. सदर निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या “अनिवार्य खर्च” योजनांतर्गत वेतनाकरीता मागणी क्र.टी-२ व टी-४ या खाली सोबतच्या विवरणपत्रातील रकाना क्रमांक - २ मध्ये नमूद योजनांकरीता रकाना क्रमांक-५ प्रमाणे अर्थसंकल्पीत तरतुदींच्या १८ % मर्यादेतील वाढीव निधी संबधित नियंत्रक अधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधितांमार्फत राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील व वित्त विभागाच्या संदर्भाधीन क्र.१ येथील शासन परिपत्रकान्वये विहीत केलेल्या तरतुदी व अटी शर्तींचे पालन करण्याची दक्षता घेण्यात यावी.
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत व संदर्भाधीन दि.०४.०४.२०२२ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
# Page 2
शासन निर्णय क्रमांकः बीयुडी-२०२२/प्र.क्र.०१/कार्यासन.६
# Page 3