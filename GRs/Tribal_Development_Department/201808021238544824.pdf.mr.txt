# Page 1
औरंगाबाद महसूली विभागात नामसाधर्म्याचा फायदा घेऊन अनुसूचित जमातीची बोगस जात प्रमाणपत्रे, पडताळणी समितीचे बनावट वैधता प्रमाणपत्रे प्राप्त करणे इ. ची सखोल तपासणी करण्यासाठी गठीत केलेल्या “विशेष तपासणी समिती” ला मुदतवाढ देण्याबाबत
महाराष्ट्र शासन
आदिवासी विकास विभाग
शासन निर्णय क्रमांकः एसटीसी-२०१६/प्र.क्र.६१/का.१०
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
तारीख: ३१ जुलै २०१८
वाचा - १) शासन निर्णय, आदिवासी विकास विभाग, क्रमांक: एसटीसी-२०१६/प्र.क्र.६१/का.१०, दिनांक १ जुलै, २०१६.
२) शासन निर्णय, आदिवासी विकास विभाग, क्रमांक: एसटीसी-२०१६/प्र.क्र.६१/का.१०, दिनांक १७ सप्टेंबर, २०१६.
३) आयुक्त, आदिवासी संशोधन व प्रशिक्षण संस्था, पुणे यांचे पत्र क्रमांक :आसंप्रस/प्र.क्र.२०/का.३/७२४, दिनांक ३१ डिसेंबर, २०१६.
४) शासन निर्णय, आदिवासी विकास विभाग, क्रमांकः एसटीसी-२०१६/प्र.क्र.६१/का.१०, दिनांक ३१ जानेवारी, २०१७.
५) आयुक्त, आदिवासी संशोधन व प्रशिक्षण संस्था, पुणे यांचे पत्र क्रमांक :आसंप्रस/प्र.क्र.७०/का.३/१९२, दिनांक ०७ जून, २०१७.
६) शासन निर्णय, आदिवासी विकास विभाग, क्रमांकः एसटीसी-२०१६/प्र.क्र.६१/का.१०, दिनांक २० जुलै, २०१७.
७) विभागीय आयुक्त, औरंगाबाद यांचे अर्ध शासकीय पत्र क्रमांकः २०१७/मावक/कक्ष-१/वितस/अहवाल, दिनांक ०४ डिसेंबर, २०१७.
८) शासन निर्णय, आदिवासी विकास विभाग, क्रमांकः एसटीसी-२०१६/प्र.क्र.६१/का.१०, दिनांक २९ डिसेंबर, २०१७.
९) आयुक्त, आदिवासी संशोधन व प्रशिक्षण संस्था, पुणे यांचे पत्र क्रमांक : आसंप्रस/प्र.क्र.७०/का.३/२१०, दिनांक ३० जून, २०१८.
प्रस्तावना - उपरोक्त संदर्भ क्र.१ येथील शासन निर्णयान्वये औरंगाबाद महसूली विभागात नामसाधर्म्याचा फायदा
घेऊन अनुसूचित जमातीची बोगस जात प्रमाणपत्रे, पडताळणी समितीचे बनावट वैधता प्रमाणपत्रे प्राप्त करणे इ.
ची सखोल तपासणी करण्यासाठी विभागीय आयुक्त, औरंगाबाद महसूल विभाग, औरंगाबाद यांचे अध्यक्षतेखाली
# Page 2
शासन निर्णय क्रमांक: एसटीसी-२०१६/प्र.क्र.६१/का.१०
एक विशेष तपासणी समिती गठीत करण्यात आली आहे. तद्नंतर उपरोक्त संदर्भ क्र.२ येथील शासन निर्णयान्वये
विशेष तपासणी समितीची फेररचना करण्यात आली आहे. सदर विशेष तपासणी समितीस वेळोवेळी संदर्भ क्र. ४,
संदर्भ क्र. ६ व संदर्भ क्र. ८ येथे नमूद शासन निर्णयांन्वये वेळोवेळी मुदत वाढ देण्यात आलेली आहे. संदर्भ क्र. ८
येथे नमूद शासन निर्णयान्वये सदर समितीस दिनांक ३०/०६/२०१८ पर्यंत मुदत वाढ देण्यात आलेली आहे. आता
आयुक्त, आदिवासी संशोधन व प्रशिक्षण संस्था, पुणे यांनी उपरोक्त संदर्भ क्र.९ येथील दिनांक ३०/०६/२०१८
रोजीच्या पत्रान्वये कारणमिमांसासह विशेष तपासणी समितीस दिनांक १.७.२०१८ पासून पुढे मुदतवाढ
देण्याबाबत शासनास विनंती केलेली आहे. त्याअनुषंगाने, सदर विशेष तपासणी समितीस अहवाल सादर
करण्यासाठी मुदतवाढ देण्याची बाब शासनाच्या विचाराधीन होती.
शासन निर्णय
नांदेड जिल्ह्यामध्ये तसेच संपूर्ण औरंगाबाद महसूली विभागात नामसाधर्म्याचा फायदा घेऊन अनुसूचित
जमातीची बोगस जात प्रमाणपत्रे तसेच अवैध मार्गाने अनुसूचित जमातीची बनावट जात प्रमाणपत्रे व पडताळणी
समितीचे बनावट आदेश, न्यायालयाचे बनावट निर्णय तयार करणे इ. ची सखोल तपासणीसाठी उपरोक्त संदर्भ
क्र.१ येथील शासन निर्णयानुसार गठीत केलेल्या व संदर्भ क्र. २ येथील शासन निर्णयानुसार फेररचना करण्यात
आलेल्या " विशेष तपासणी समितीला" शासनास अहवाल सादर करण्यासाठी दिनांक १.७.२०१८ पासून दिनांक
३०.११.२०१८ या कालावधीपर्यंत मुदतवाढ देण्यास शासन मान्यता देत आहे.
# Page 3