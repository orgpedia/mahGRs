# Page 1
विशेष केंद्रीय सहाय्य योजने अंतर्गत “महिला बचत गटांना शेळी युनिट पुरवठा करणे (Supply of Goat Units to Women SHGs (१० Female + १Male)” या योजनेच्या मार्गदर्शक सुचनांना मंजुरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र.२९/का-१९
मंत्रालय, मुंबई ४०० ०३२
तारीख:२६/०७/२०२२
वाचा १. समक्रमांकित शासन निर्णय दिनांक १.१.२०२१ २. कृषी व पदुम विभागाचा शासन निर्णय क्रमांक पविआ-१०२०/प्र.क्र.११०/पदुम-३ दि.२५ मे २०२१ ३. आयुक्त, आदिवासी विकास यांचे पत्र क्र. विकेस२०१५/प्र.क्र.९४/का.८(५)/६९०९ दि.१७.१२.२०२१
प्रस्तावना - आदिवासी बांधवांची उपजीविका पावसावर आधारित शेती असल्यामुळे प्रत्येक वर्षी शेतीच्या माध्यमातून निश्चित उत्पन्न मिळेल याची हमी नसते. शेतीबरोबरच शेतीशी निगडीत बकरीपालन हा जोडधंदा केल्यास त्यांना निश्चित उत्पन्नाची हमी मिळू शकेल व या व्यवसायाशी मुख्यत्वे महिला वर्ग निगडीत असल्याने महिला बचत गटांना १० शेळी व १ बोकड यांचे युनिट देण्याच्या हेतुने संदर्भ १ येथील शासन निर्णयान्वये मार्गदर्शक सुचनांना मान्यता देणेत आली आहे. तथापि, संदर्भ २ २ येथील शासन निर्णयान्वये शेळ्या व बोकड खरेदी किंमतीमध्ये सुधारणा करणेत आल्याने त्यानुसार संदर्भ १ मध्ये मंजुर शेळी व बोकड खरेदी किंमती सुसंगत करुन देण्याची विनंती आयुक्त, आदिवासी विकास नाशिक यांनी संदर्भ क्र.३ येथील पत्रान्वये केली आहे. सदर मागणीच्या अनुषंगाने संदर्भ १ येथील शासन निर्णय अधिक्रमित करुन त्याएवजी “Supply of Goat Units to Women SHGs (१० Female+ १ Male)” या योजनेच्या सुधारित मार्गदर्शक सुचनांना मान्यता देण्याची बाब शासनाच्या विचारधीन होती.
शासन निर्णय
बकरीपालनच्या माध्यमातून महिला बचत गटांचे उत्पन्न वाढून बचत गटांचे बळकटीकरण करणे, त्यांचे स्थलांतर कमी करने या कार्यक्रमाअंतर्गत मंजूर " Supply of Goat Units to Women SHGs (१० Female+ १ Male)” या रु ५००.०० लक्ष इतक्या किंमतीच्या योजनेच्या मार्गदर्शक सुचनांबाबत दिनांक १ जानेवारी २०२१ रोजी निर्गमित करणेत आलेला शासन निर्णय त्यासोबतच्या परिशिष्ट १ सहित अधिक्रमित करणेत येत आहे. त्याएवजी सदर योजनेच्या अंमलबजावणीच्या सुधारित मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 2
शासन निर्णय क्रमांक: केंद्रीय-२०१९/प्र.क्र.२९/का-१९
# Page 3
# Page 4
# Page 5
# Page 6
# Page 7
# Page 8