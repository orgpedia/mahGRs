# Page 1
आदिवासी घटक कार्यक्रमांतर्गत सन २०२५-
२६ या आर्थिक वर्षात पंडीत दिनदयाल
उपाध्याय स्वयंम या योजनेसाठी निधी
वितरण. (लेखाशीर्ष २२२५ ई ०२४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२५/प्र.क्र.२/कार्यासन ६
मंत्रालय (विस्तार), मुंबई-४०० ०३२.
दिनांक : - ०९ जानेवारी, २०२६.
वाचा :-
१.वि. वि, शासन परिपत्रक क्र.अर्थसं-२०२५ /प्र.क्र.४४ /अर्थ-३, दि.०७.०४.२०२५.
२.आदिवासी विकास विभागाची ई-ऑफीस नस्ती क्र.१३०४१६३ स्वयंम-१४२५/प्र.क्र.११९/का-१२.
प्रस्तावना :-
आदिवासी घटक कार्यक्रमांतर्गत अनुसूचित जमातीच्या शासकीय वसतीगृहात प्रवेश न मिळालेल्या
विद्यार्थ्यांना इ.१० वी तसेच इ.१२ वी नंतरच्या उच्च शिक्षणाकरिता भोजन, निवास, शैक्षणिक साहित्य व निर्वाह
भत्ता याकरिता अर्थसहाय्य देण्यासाठी सन २०१६-१७ या वर्षापासून पंडीत दीनदयाल उपाध्याय स्वयम् योजना
विभागामार्फत राबविण्यात येते. अनुसूचित जमातीच्या विद्यार्थ्यांना पंडित दिनदयाल उपाध्याय स्वयंम
योजनेंतर्गत भोजन, निवास व इतर शैक्षणिक साहित्य उपलब्ध करुन देण्यासाठी विद्यार्थ्यांच्या आधार संलग्न
बँक खात्यामध्ये थेट लाभ हे महाडीबीटी पोर्टलवरुन अदा केले जातात.
पंडित दीनदयाल उपाध्याय स्वयंम योजनेंतर्गत सन २०२५-२६ मध्ये पात्र ठरलेल्या लाभार्थ्यांना अनुज्ञेय
असलेला लाभ अदा करण्याबाबत सन २०२५-२६ या आर्थिक वर्षात करण्यात आलेल्या अर्थसंकल्पीत
तरतुदींतून निधी उपलब्ध करुन देण्याबाबत संदर्भाधीन क्र.२ अन्वये वित्त विभागास प्रस्ताव सादर करण्यात
आला होता. सदर प्रस्तावास वित्त विभागाने दिलेल्या मान्यतेस अनुसरुन निधी वितरीत करण्याची बाब
शासनाच्या विचाराधीन होती.
शासन निर्णय :-
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ याखाली पंडीत दिनदयाल
उपाध्याय स्वयंम योजना या योजनेसाठी सन २०२५-२६ या आर्थिक वर्षाच्या अर्थसंकल्पित तरतुदींतून
खालीलप्रमाणे वितरीत व खर्च करण्यास मान्यता देण्यात येत आहे :-
(रु.कोटीत)
-------------------------------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२५-२६ मधील अर्थसंकल्पित तरतूद | सन २०२५-२६ मध्ये आतापयंत वितरित केलेली तरतूद | सदर शा. नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| पंडित दीनदयाल उपाध्याय स्वयंम योजना | २२२५ई०२४ | ३१, सहायक अनुदाने (वेतनेतर) | २००.०० | ८०.२२ | ८५.०० |
| एकूण | २००.०० | ८०.२२ | ८५.०० |
-------------------------------------------------------------------------------------------------------------------------------------------------------------
# Page 2
२. उपरोक्त प्रमाणे रु.८५.०० कोटी (अक्षरी पंच्याऐंशी कोटी फक्त) इतका निधी नियंत्रक अधिकारी म्हणून
आयुक्त, आदिवासी विकास आयुक्तालय, नाशिक यांना अर्थसंकल्पीय वितरण प्रणालीवर खालील अटिंच्या
अधिन राहून वितरीत करण्यात येत आहे.
अ) सदर निधीची ज्या प्रयोजनासाठी मागणी केली आहे. त्याच प्रयोजनासाठी खर्च करण्याची जबाबदारी संबंधित
प्रशासकीय विभागाची आहे.
आ) सर्व लाभार्थ्यांना डीबीटी (आधार-लिंक्ड) द्वारे पेमेंट केले जाईल याची जबाबदारी संबंधित नियंत्रक
अधिकारी यांची राहील.
३. नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय
अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन क्र.१ च्या शासन
परिपत्रकातील दिलेल्या निदेशांचे काटेकोरपणे पालन करावे.
४. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशीर्षनिहाय/
उपलेखाशीर्षनिहाय शिष्ट्यवृत्ती अदा करण्यात आलेल्या विद्यार्थ्यांचा तपशील इ. माहिती आदिवासी विकास
विभागास पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
५. सदर शासन निर्णय वित्त विभागाने ई-ऑफीस नस्ती क्र.१३०४१६३ टिपणी क्र.५८-६७ वर
दि.०२.०१.२०२६ रोजी दिलेल्या सहमतीस अनुसरून व संदर्भाधीन क्र.१ येथील वित्त विभागाच्या शासन
परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध