# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजनेकरिता अर्थसंकल्प वितरण प्रणालीवर जिल्हाधिकारी यांना स्वतंत्र नियंत्रक अधिकारी सांकेतांक उपलब्ध करुन देणेबाबत...
महाराष्ट्र शासन
आदिवासी विकास विभाग
शासन निर्णय क्रमांकः बीयुडी २०१८/प्र.क्र.१९०(भाग-१)/का.६
मादाम कामा मार्ग, हुतात्मा राजगुरु चौक,
मंत्रालय, मुंबई.४०० ०३२
दिनांक:९ एप्रिल २०१९
वाचा - १) शासन निर्णय, आदिवासी विकास विभाग क्रमांकः बीयुडी २०१६/प्र२.क्र.४९/का.६, दि. १४.०३.२०१७ २) शासन निर्णय, आदिवासी विकास विभाग क्रमांक: बीयुडी २०१६/प्र.क्र.२४९/का.६, दि. ०३.०४.२०१७ ३) शासन निर्णय, आदिवासी विकास विभाग क्रमांकः . बीयुडी २०१७/प्र.क्र.२३७/का.६, दि. २३ .०२.२०१८.
४) शासन निर्णय, आदिवासी विकास विभाग क्रमांकः टिएसपी २०१८/प्र.क्र.१५०/का.६,दि.३१.१०.२०१८ ५) शासन निर्णय, आदिवासी विकास विभाग क्रमांक: टिएसपी २०१८/प्र.क्र.१९०/का.६, दि.२३.०३.२०१९.
प्रस्तावना - आदिवासी घटक कार्यक्रमांतर्गत जिल्हा वार्षिक आदिवासी उपयोजनेचा निधी संदर्भाधीन क्र.१ ते ३ येथील शासन निर्णयान्वये सन २०१७-१८ पासून महसूली, भांडवली व कर्जे याकरिता अनुक्रमे टि-९, टि-१० व टि–११ या स्वतंत्र मागणी क्रमांकातंर्गत जिल्हाधिकारी यांच्या नियंत्रणाखाली जिल्हानिहाय स्वतंत्र
लेखाशिर्षाखाली वाटप करण्यात येत आहेत. त्यानुषंगाने जिल्ह्याला प्राप्त झालेल्या निधीचे विविध विभागांच्या कार्यान्वयीन यंत्रणेला पुनर्वाटप करण्यासाठी जिल्हाधिकारी यांना अधिकार देण्यात आलेले आहेत. प्रस्तुत प्रकरणी जिल्हा वार्षिक आदिवासी उपयोजनेचा आराखडा तयार करण्यासंदर्भात निर्गमित मार्गदर्शक तत्वानुसार जिल्हा वार्षिक आदिवासी उपयोजनेचा आराखडा तयार करण्याची व संनियंत्रणाची जबाबदारी जिल्हाधिकारी यांच्या नियंत्रणाखाली संबंधित प्रकल्प अधिकारी, एकात्मिक आदिवासी विकास प्रकल्प यांची राहील, अशा सूचना देण्यात आलेल्या आहेत. तसेच जिल्हा वार्षिक आदिवासी घटक कार्यक्रमाच्या अंमलबजावणी प्रक्रियेत एकसुत्रता आणणे व निधी खर्च करण्याबाबत उपाययोजना करणेकरीता संबंधित प्रकल्प अधिकारी, एकात्मिक आदिवासी विकास प्रकल्प यांचेमार्फत योजनांचे प्रस्ताव जिल्हाधिकारी यांना थेट सादर करण्याबाबत संदर्भाधीन क्र. ४ व ५ येथील शासन परिपत्रकान्वये निर्देश देण्यात आलेले आहेत. सदर वस्तुस्थितीस अनुसरुन आदिवासी जिल्हा वार्षिक आदिवासी उपयोजनेंतर्गत अर्थसंकल्पीय अंदाज, वाटप व नियंत्रण प्रणालीवर (BEAMS) जिल्हानिहाय तरतुद भरणे, वितरीत करणे, तसेच पुनर्विनियोजन करणे सुलभ
# Page 2
शासन निर्णय क्रमांकः बीयुडी २०१८/ प्र.क्र.१९०(भाग-१)/का.६
व्हावे म्हणून जिल्हानिहाय स्वतंत्र नियंत्रक अधिकारी सांकेतांक उपलब्ध करुन देण्याबाबतचा प्रस्ताव शासनाच्या विचाराधीन होता.
शासन निर्णय
आदिवासी घटक कार्यक्रमाची कार्यक्षम व उपयुक्त अंमलबजावणी करण्यासाठी प्रत्येक जिल्ह्याकरिता जिल्हाधिकारी यांच्या नियंत्रणाखाली जिल्हा वार्षिक आदिवासी उपयोजनेचा निधी अर्थसंकल्पीय अंदाज, वाटप व
नियंत्रण प्रणालीवर (BEAMS) वितरीत करण्यासाठी जिल्हाधिकारी यांना स्वतंत्र नियंत्रक अधिकारी सांकेतांक उपलब्ध करुन देण्यास या शासन निर्णयाद्वारे मान्यता देण्यात येत आहे.
२. त्यानुसार जिल्हा वार्षिक आदिवासी उपयोजनेतंर्गत अर्थसंकल्पीय अंदाज, वाटप व नियंत्रण प्रणालीवर
(BEAMS) जिल्हाधिकारी यांना सोबतच्या विवरणपत्रानुसार जिल्हानिहाय स्वतंत्र नियंत्रक अधिकारी सांकेतांक उपलब्ध करुन देण्यात येत आहेत.
३. आदिवासी घटक कार्यक्रमांतर्गत जिल्हा वार्षिक आदिवासी उपयोजना तयार करण्याची व संनियंत्रणाची जबाबदारी संबंधित जिल्ह्यातील प्रकल्प अधिकारी, एकात्मिक आदिवासी विकास प्रकल्प यांची असल्याने
आदिवासी घटक कार्यक्रमांतर्गत जिल्हाधिकारी यांना उपलब्ध करुन देण्यात आलेले स्वतंत्र नियंत्रक अधिकारी
सांकेतांक संबंधित जिल्ह्याचे जिल्हाधिकारी यांचे नियंत्रणाखाली संबंधित प्रकल्प अधिकारी, एकात्मिक
आदिवासी विकास प्रकल्प हे हाताळतील.
४. सदर शासन निर्णय वित्त विभागाच्या अनौ.स.क्र.३६६/अर्थ- १९, दि.५.०४.२०१९अन्वये दिलेल्या सहमतीस अनुसरुन निर्गमित करण्यात येत आहे.
# Page 3
# Page 4
# Page 5