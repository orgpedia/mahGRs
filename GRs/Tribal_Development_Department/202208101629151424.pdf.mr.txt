# Page 1
---------------------------------
| आदिवासी घटक कार्यक्रमांतर्गत सन |
| २०२२-२३ या वर्षात भूसंपादनासाठी |
| निधी वितरण (लेखाशीर्ष-४२२५०१३१) |
---------------------------------
महाराष्ट्र शासन
आदिवासी विकास विभाग
शासन निर्णय, क्रमांकः बीयुडी-२०२२/प्र.क्र.०२/का-६.
मंत्रालय विस्तार, मुंबई-४०० ०३२
दिनांक:- १२ ऑगस्ट, २०२२.
वाचा : १) शासन परिपत्रक, वित्त विभाग, क्र. अर्थसं-२०२२/प्र.क्र.४३ /अर्थ-३, दि.०४.०४.२०२२.
२) आयुक्त, आदिवासी विकास, नाशिक यांचे पत्र क्र.असं ११२२/प्र.क्र.४/का ४, दि.३.०८.२०२२.
३) जिल्हाधिकारी, औरंगाबाद यांचे आदेश क्र.जा.क्र.२०२२/मशाका/जमीन-२/ श.ज./ प्र.क्र.२२/ कावि-९६०, दि.२०.०७.२०२२.
४) आदिवासी विकास विभाग, नस्ती क्र.शाआशा २०२२/ प्र.क्र.१३५/का-१३.
प्रस्तावना :
प्रकल्प अधिकारी, एकात्मिक आदिवासी विकास प्रकल्प, औरंगाबाद यांच्या अधिनस्त शासकीय आश्रमशाळा वडनेर, ता. कन्नड, जि. औरंगाबाद करीता मौजे वडनेर येथील गट नं. १६५ मधील २४.३० हेक्टर आर सरकारी गायरान जमीन जिल्हाधिकारी, औरंगाबाद यांच्या संदर्भाधीन दि.२०.०७.२०२२ रोजीच्या आदेशान्वये प्रकल्प अधिकारी, औरंगाबाद यांना प्रदान करण्यास मान्यता देण्यात आली आहे. सदर जमीनीच्या मोजणीकरीता आवश्यक निधी उपलब्ध करून देण्याबाबत आयुक्त, आदिवासी विकास, नाशिक यांच्या संदर्भाधीन क्र. २ अन्वये प्रस्ताव शासनास प्राप्त झाला आहे.
आदिवासी घटक कार्यक्रमांतर्गत मागणी क्रमांक टी-०६ मधील भुमिसंपादन (४२२५०१३१) या योजनेंतर्गत अर्थसंकल्पित तरतूदींतून विभागाच्या अधिनस्त शासकीय संस्थांकरीता भुसंपादन, जमिनीचे मुल्यांकन रक्कम, जमीन मोजणी फी इ. वरील आवश्यक खर्च भागविण्यात येतो. या अनुषंगाने संदर्भाधीन क्र. २ येथील प्रस्तावास अनुसरून नियंत्रक अधिकारी तथा आयुक्त, आदिवासी विकास नाशिक यांना निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र. टी-०६ मधील मुख्य लेखाशीर्ष, ४२२५- अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण यावरील भांडवली खर्च या मुख्य लेखाशीर्षाखालील भुमिसंपादन या योजनेंतर्गत सन २०२२-२३ या आर्थिक वर्षातील अर्थसंकल्पित तरतुदींतून वित्त विभागामार्फत वितरणासाठी उपलब्ध मर्यादेतून प्रकल्प अधिकारी, एकात्मिक आदिवासी विकास प्रकल्प, औरंगाबाद यांच्या अधिनस्त शासकीय आश्रमशाळा वडनेर, ता.कन्नड, जि.औरंगाबाद साठी मौजे वडनेर येथील गट नं.१६५ मधील २४.३० हेक्टर आर सरकारी गायरान जमीनीच्या मोजणीकरीता खालीलप्रमाणे निधी वितरीत व खर्च करण्यास मान्यता देण्यात येत आहे.
# Page 2
शासन निर्णय क्रमांक: बीयुडी-२०२२/प्र.क्र.०२/कार्यासन.६
(रु.लाखात)
------------------------------------------------------------------------------------------------------------------
| योजनेचे नाव व लेखाशीर्ष | बाब | सन २०२२-२३ मधील अर्थसंकल्पीय तरतूद | सदर शा.नि. अन्वये वितरीत करण्यात येत असलेली तरतूद |
| (०४)(०१) भुमिसंपादन (४२२५ ०१३१) | ५३-मोठी बांधकामे | १०००.०० | १.६८ |
------------------------------------------------------------------------------------------------------------------
२. उपरोक्त प्रमाणे रु. १,६८,०००/- (अक्षरी रुपये एक लाख अडुसष्ट हजार फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पीय वितरण प्रणालीवर वितरीत करण्यात येत आहे. नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ येथील दि.४.०४.२०२२ च्या शासन परिपत्रकान्वये दिलेल्या निर्देशांचे काटेकोरपणे पालन करावे.
३. सदर शासन निर्णय वित्त विभागाच्या संदर्भाधीन क्र. १ येथील शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.