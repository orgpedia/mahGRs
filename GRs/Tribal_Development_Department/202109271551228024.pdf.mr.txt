# Page 1
जिजामाता शिक्षण प्रसारक मंडळ, मेहेकर जि. बुलढाणा द्वारा संचलित अनुदानित आश्रमशाळा, चिंचाळा, ता. मेहेकर जि. बुलढाणा येथील इयत्ता ११ वी व १२ वी कला व विज्ञान शाखेचे वर्ग सन २०२१-२२ या शैक्षणिक वर्षापासून कायमस्वरुपी बंद करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०२१/प्र.क्र.१२५/का-११
हुतात्मा राजगुरु चौक,मादाम कामा रोड,
मंत्रालय, मुंबई ४०० ०३२.
दिनांक : २७ सप्टेंबर, २०२१
वाचा : १) आदिवासी विकास विभाग, शासन निर्णय क्र. अआशा-२००८/प्र.क्र.१३२/का.११, दि.२१.०८.२००९.
२) आयुक्त, आदिवासी विकास नाशिक यांचे पत्र क्र. अनुआशा २०१९/प्र.क्र.१०/का-०७(३)/ ४३९६ दि. २७.०८.२०२१.
प्रस्तावना :
जिजामाता शिक्षण प्रसारक मंडळ, मेहेकर जि. बुलढाणा द्वारा संचलित अनुदानित आश्रमशाळा, चिंचाळा, ता. मेहेकर जि. बुलढाणा येथे सन २००९-१० या शैक्षणिक वर्षापासून इयत्ता ११ वी व १२ वी कला व विज्ञान शाखेचे वर्ग सुरु करण्यास संदर्भ क्र. १ येथील दि. २१.०८.२००९ च्या शासन निर्णयान्वये मान्यता देण्यात आली होती. त्यानुसार सदर आश्रमशाळेमध्ये इयत्ता ११ वी व १२ वी कला व विज्ञान शाखेचे वर्ग सुरु आहेत.
२. आता जिजामाता शिक्षण प्रसारक मंडळ, मेहेकर जि. बुलढाणा या संस्थेने त्यांच्या अनुदानित आश्रमशाळेच्या जवळच्या परिसरामध्ये ४ उच्च माध्यमिक शाळा असल्याने तसेच हल्ली आदिवासी विद्यार्थ्यांचा कल शहरात शिक्षण घेण्याकडे असल्याने त्यांच्या आश्रमशाळेतील इयत्ता ११ वी व १२ वी साठी पुरेशी पटसंख्या जमा करण्यास अडचणी येत असल्याने तसेच या वर्गांसाठी होतकरु विद्यार्थी मिळत नसल्याने त्यांच्या आश्रमशाळेतील उच्च माध्यमिकचे इयत्ता ११ वी व १२ वी कला व विज्ञान शाखेचे वर्ग २०२१-२२ या शैक्षणिक वर्षापासून बंद करण्याबाबत ठराव केला आहे. आयुक्त, आदिवासी विकास नाशिक यांनी संदर्भ क्र. २ येथील दि. २७.०८.२०२१ च्या पत्रान्वये विषयांकित आश्रमशाळेतील उच्च माध्यमिकचे इयत्ता ११ वी व १२ वी चे कला व विज्ञान शाखेचे वर्ग बंद करण्याच्या अनुषंगाने प्रस्ताव शासनास सादर केला आहे.
शासन निर्णय : आयुक्त, आदिवासी विकास नाशिक यांच्या संदर्भ क्र. २ येथील दि. २७.०८.२०२१ च्या प्रस्तावाच्या अनुषंगाने जिजामाता शिक्षण प्रसारक मंडळ, मेहेकर जि. बुलढाणा द्वारा संचलित अनुदानित आश्रमशाळा, चिंचाळा, ता. मेहेकर जि. बुलढाणा येथील उच्च माध्यमिकचे इयत्ता ११ वी व १२ वी कला व विज्ञान
# Page 2
शासन निर्णय क्रमांक: अआशा-२०२१/प्र.क्र.१२५/का-११
शाखेचे वर्ग शैक्षणिक वर्ष २०२१-२२ पासून कायमस्वरुपी बंद करण्यास खालील अटी व शर्तींच्या अधिनतेने मान्यता देण्यात येत आहे.
१. प्रकल्प अधिकारी, एकात्मिक आदिवासी विकास प्रकल्प, अकोला यांनी सदर आश्रमशाळेतील इयत्ता ११ वी व १२ वी मधील विद्यार्थ्यांचे समायोजन नजिकच्या व विद्यार्थ्यांच्या सोयीच्या शासकीय किंवा अनुदानित आश्रमशाळेत प्राधान्याने करावे.
२. आयुक्त/ अपर आयुक्त/ प्रकल्प अधिकारी यांनी सदर आश्रमशाळेतील उच्च माध्यमिकच्या शिक्षक-शिक्षकेत्तर कर्मचाऱ्यांचे समायोजन अन्य अनुदानित आश्रमशाळामध्ये रिक्त जागी प्राधान्याने करावे. सदरची प्रक्रिया तात्काळ सुरु करावी.
३. जिजामाता शिक्षण प्रसारक मंडळ, मेहेकर जि. बुलढाणा द्वारा संचलित अनुदानित आश्रमशाळा, चिंचाळा, ता. मेहेकर जि. बुलढाणा येथे यापुढे परत उच्च माध्यमिकचे इयत्ता ११ वी व १२ वी कला व विज्ञान शाखेचे वर्ग देण्यात येणार नाहीत.