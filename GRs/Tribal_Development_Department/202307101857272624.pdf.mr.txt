# Page 1
उल्हास परिसर प्रतिष्ठान संचलित डॉ. कृष्णराव तोरसकर कनिष्ठ महाविद्यालय, काराव (वांगणी) या महाविद्यालयातील विज्ञान शाखा बंद करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०२३/प्र.क्र.५७/का-११
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दिनांक:- १० जुलै, २०२३
१) आदिवासी विकास विभाग, शासन निर्णय क्र. अआशा-२०१९/प्र.क्र.१०२/का.११, दि.११.०६.२०१९ २) मा. उच्च न्यायालय, मुंबई यांचे आदेश दिनांक २२.०९.२०२२ ३) सचिव, उल्हास परिसर प्रतिष्ठान यांचे पत्र दिनांक २८.०२.२०२३.
४) प्रकल्प अधिकारी, ए.आ.वि.प्र., शहापूर यांचे पत्र क्र. अनुआशा. २०२३/प्र.क्र./ का.३ (४)/२२३३, दिनांक ३१.०३.२०२३ ५) आयुक्त, आदिवासी विकास आयुक्तालय, महाराष्ट्र राज्य, नाशिक यांचे पत्र क्र. अआशा २०२०/प्र.क्र.७/का-०७(३)/३३३९, दिनांक ०४.०५.२०२३
प्रस्तावना
सचिव, उल्हास परिसर प्रतिष्ठान संचलित डॉ. कृष्णराव तोरस्कर कनिष्ठ महाविद्यालयातील विज्ञान शाखेचा वर्ग विद्यार्थी संख्येअभावी बंद करण्याची विनंती संदर्भाधीन क्र.२ च्या पत्रान्वये केली आहे. संस्थेने इयत्ता ११ वी व इयत्ता १२ वी विज्ञान शाखा बंद करण्यासंदर्भात मा.
न्यायालयात रिट याचिका क्र.४८७३/२०२२ सचिव उल्लास परिसर प्रतिष्ठाण विरुध्द प्रकल्प अधिकारी, ए.आ.वि.प्र., शहापुर व इतर दाखल केली होती. सदर याचिकेवर मा. न्यायालयाने दिनांक २२ सप्टेंबर, २०२२ रोजी सुनावणी घेऊन या प्रकरणी ६ महिन्यामध्ये निर्णय घेण्याचे आदेश पारित केले आहेत.
त्यानुषंगाने उल्हास परिसर प्रतिष्ठान संचलित डॉ. कृष्णराव तोरसकर कनिष्ठ महाविद्यालय, काराव (वांगणी) या महाविद्यालयातील विज्ञान शाखा बंद करण्याची बाब शासनाच्या विचाराधीन होती.
शासन निर्णय
मा. उच्च न्यायालय, मुंबई यांनी दिनांक २२.०९.२०२२ रोजी दिलेले निर्देश तसेच सचिव, उल्हास परिसर प्रतिष्ठान यांनी केलेली विनंती विचारात घेऊन, उल्हास परिसर प्रतिष्ठान संचलित डॉ.
कृष्णराव तोरसकर कनिष्ठ महाविद्यालय, काराव (वांगणी) या महाविद्यालयातील विज्ञान शाखेचे वर्ग बंद करण्यास मंजूरी देण्यात येत आहे. सदर कनिष्ठ महाविद्यालयातील विज्ञान शाखेत कार्यरत शिक्षक व शिक्षकेत्तर कर्मचारी यांना दिनांक ११.०६.२०१९ रोजीच्या शासन निर्णयातील तरतूदीनुसार इतरत्र
# Page 2
शासन निर्णय क्रमांकः अआशा-२०२३/प्र.क्र.५७/का-११
समायोजन करण्याबाबत तसेच इतर अनुषंगीक बाबीसंदर्भात अपर आयुक्त, आदिवासी विकास, ठाणे यांनी आवश्यक कार्यवाही करावी.