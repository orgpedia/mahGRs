# Page 1
आदिवासी घटक कार्यक्रमांतर्गत जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने इ. साठी सहायक अनुदाने
लेखाशिर्ष (२२२५ एफ १३८) महाराष्ट्र शासन
आदिवासी विकास विभाग
शासन निर्णय क्रमांक: बीयुडी-२०२३/प्र.क्र.६/का-६
मंत्रालय विस्तार, मुंबई ४०० ०३२.
दिनांक : ०७ जुलै, २०२३.
वाचा : १) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२२.
२) सामाजिक न्याय व विशेष सहाय विभागाची नस्ती क्र. बीसीएच-२०२३/प्र.क्र.१५९/शिक्षण-२.
प्रस्तावना : सामाजिक न्याय व विशेष सहाय्य विभागाच्या अधिनस्त ११० अनुदानित वसतीगृहांमध्ये अनुसूचित जमातीचे ४६३८ विद्यार्थी प्रवेशित आहेत. आदिवासी घटक कार्यक्रमांतर्गत जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने या योजनेंतर्गत अशा वसतीगृहांतील कर्मचाऱ्यांच्या मानधनापोटीचा निधी सामाजिक न्याय व विशेष सहाय्य विभागास उपलब्ध करुन देण्यात येतो. या अनुषंगाने सामाजिक न्याय व विशेष सहाय्य विभागाच्या अधिनस्त अनुदानित वसतिगृहातील कर्मचाऱ्यांचे प्रलंबित मानधन अदा करण्यासाठी वित्त विभागाने अर्थसंकल्पीय वितरण प्रणालीवर या योजनेच्या १० टक्के मर्यादेत उपलब्ध करुन दिलेला निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रम अंतर्गत मागणी क्र. टी- ५ मधील २२२५- अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षाखाली सामाजिक न्याय व विशेष सहाय्य विभागाच्या अधिनस्त अनुदानित वसतिगृहातील कर्मचाऱ्यांचे प्रलंबित मानधन अदा करण्यासाठी वित्त विभागाने जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने योजनेसाठी अर्थसंकल्पीय वितरण प्रणालीवर उपलब्ध करुन दिलेल्या १० टक्के मर्यादेत रु.५०.०० लाख इतका निधी सन
२०२३-२४ या आर्थिक वर्षाच्या उपलब्ध तरतुदींतून पुढीलप्रमाणे निधी वितरीत व खर्च करण्यास मान्यता देण्यात येत आहे : (रु. लाखात)
# Page 2
शासन निर्णय क्रमांकः बीयुडी-२०२३ / प्र.क्र.०६/कार्यासन-६
२. उपरोक्त प्रमाणे एकूण रु.५०.०० लाख (अक्षरी रुपये पन्नास लाख फक्त) इतका निधी प्रशासकीय विभाग प्रमुख म्हणून प्रधान सचिव, सामाजिक न्याय व विशेष सहाय्य विभाग यांना अर्थसंकल्पीय वितरण प्रणालीवर (BEAMS) वितरीत व खर्च करण्यास याद्वारे शासनाची मान्यता देण्यात येत आहे. सदर निधीचा वापर फक्त वसतिगृहातील कर्मचाऱ्यांचे प्रलंबित मानधन अदा करण्यासाठीच करण्यात यावा.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र. १ शासन आदेशातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. सदर शासन निर्णय वित्त विभागाच्या दि.१२.०४.२०२३ रोजीच्या शासन परिपत्रकातील तरतुदींस निर्गमित करण्यात येत आहे.