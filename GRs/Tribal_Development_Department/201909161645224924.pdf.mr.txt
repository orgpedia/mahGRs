# Page 1
पंडित दीनदयाल उपाध्याय स्वयम् योजनेंतर्गत अटी शर्तींची सुधारणा करण्याबाबत.
महाराष्ट्र शासन
आदिवासी विकास विभाग,
शासन निर्णय क्र.आवगृ-२०१६/प्र.क्र.८७/का-१२
हुतात्मा राजगुरू चौक, मादाम कामा रोड,
मंत्रालय विस्तार, मुंबई - ४०० ०३२
दि. १६ सप्टेंबर, २०१९.
वाचा -: १) आदिवासी विकास विभाग, शासन निर्णय क्र. आवगृ-२०१६/प्र.क्र.८७/का-१२, दि.२७.११.२०१८.
२) सामाजिक न्याय व विशेष सहाय्य विभाग, शासन निर्णय क्र. बीसीएच २०१६/प्र.क्र.२९३/का-१२, दि.१३.०६.२०१८.
३) आयुक्त, आदिवासी विकास आयुक्तालय, नाशिक यांचे पत्र क्र.आवगृ-२०१९/प्र.क्र.
/का-६(३)/१२२५, दि.१३.०२.२०१९.
प्रस्तावना : सन २०१६-१७ या शैक्षणिक वर्षापासून इ.१२ वी नंतरच्या अभ्यासक्रमास प्रवेश घेतलेल्या परंतु शासकीय वसतीगृहामध्ये प्रवेश न मिळालेल्या एकूण २०,००० संख्येच्या मर्यादेत अनुसूचित जमातीच्या विद्यार्थ्यांना भोजन, निवास व इतर शैक्षणिक साहित्य उपलब्ध करुन घेण्यासाठी जिल्हास्तर, विभागीयस्तर व मोठ्या शहरामध्ये शिक्षण घेत असलेल्या विद्यार्थ्यांच्या आधार संलग्न बँक खात्यामध्ये देय असलेली रक्कम थेट जमा करण्याबाबत “पंडित दीनदयाल उपाध्याय स्वयम् योजना” सुरू करण्यात आलेली आहे.
संदर्भ क्र.१ येथील शासन निर्णयान्वये तालुकास्तरावर इ. १२ वी नंतरच्या मान्यताप्राप्त तंत्र शिक्षण तसेच व्यवसाय शिक्षण अभ्यासक्रमाच्या महाविद्यालयामध्ये केंद्रिभूत प्रवेश प्रक्रियेद्वारे प्रवेश घेतलेल्या परंतु शासकीय वसतीगृहामध्ये प्रवेश न मिळालेल्या अनुसूचित जमातीच्या विद्यार्थ्यांना “पंडित दीनदयाल उपाध्याय स्वयम् योजना” या योजनेंतर्गत लाभ देण्यात येत आहे.
वसतीगृह प्रवेशापासून वंचित रहात असलेल्या अधिकाधिक अनुसूचित जमातीच्या विद्यार्थ्यांना स्वयम् योजनेंतर्गत लाभ मिळून योजनेंतर्गत जास्तीत जास्त लक्षांक पूर्ण होण्यास त्याची मदत होण्याच्या अनुषंगाने याप्रकरणी इयत्ता १० वी नंतरच्या दोन वर्ष किंवा त्यापेक्षा अधिक कालावधीच्या अभ्यासक्रमासाठी तसेच महानगरपालिका, विभागीयस्तर, जिल्हास्तर आणि तालुकास्तरापासून ०५ किमीच्या परिसरामध्ये स्थापित असलेल्या महाविद्यालयांमध्ये प्रवेश घेणाऱ्या अनुसूचित जमातीच्या विद्यार्थ्यांना स्वयम् योजनेंतर्गत लाभ देण्याच्या अनुषंगाने सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांकः आवगृ-२०१६/प्र.क्र.८७/का-१२
शासन निर्णय : १. सन २०१९ - २० या शैक्षणिक वर्षापासून इयत्ता १० वी नंतरच्या दोन वर्ष किंवा त्यापेक्षा अधिक कालावधीच्या व्यावसायिक व तांत्रिक अभ्यासक्रमामध्ये प्रवेश घेतलेल्या, परंतु शासकीय वसतीगृहामध्ये प्रवेश न मिळालेल्या अनुसूचित जमातीच्या विद्यार्थ्यांना भोजन, निवास व इतर शैक्षणिक साहीत्य उपलब्ध करुन घेण्यासाठी तालुकास्तर, जिल्हास्तर, विभागीयस्तर व मोठ्या शहरामध्ये (महानगरांमध्ये) शिक्षण घेत असलेल्या विद्यार्थ्यांच्या आधार संलग्न बँक खात्यामध्ये संदर्भ क्र.१ येथील शासन निर्णयान्वये निर्धारीत करण्यात आलेली रक्कम थेट जमा करण्यास शासनाची मान्यता देण्यात येत आहे.
२. महानगरपालिका/नगरपालिका हद्दीमध्ये आणि महानगरपालिका/नगरपालिका हद्दीपासून ०५ कि.मी. परिसरात असलेल्या महाविद्यालयात/शिक्षण संस्थेत शिकत असलेले विद्यार्थी या योजनेंतर्गत लाभास पात्र राहतील.
३. विद्यार्थ्याने खोटी माहिती अथवा कागदपत्रे देऊन लाभ घेण्याचा प्रयत्न केल्यास त्याच्यावर गुन्हा दाखल करण्यात यावा. तसेच शैक्षणिक अभ्यासक्रम पूर्ण न केल्यास अथवा नोकरी किंवा व्यवसाय करत असल्यास आणि इतर मार्गाने या योजनेचा लाभ घेऊन गैरवापर केल्याचे निदर्शनास आल्यास तो कारवाईस पात्र राहील. त्यास अदा केलेल्या रकमेची १२ टक्के व्याजासह वसुली केली जाईल.
४. या योजनेची प्रभावी अंमलबजावणी करण्यासाठी योजनेची महाविद्यालयीन स्तरापर्यंत विविध माध्यमातून (वृत्तपत्रे, फ्लेक्सबोर्ड, विभागाची वेबसाईट / विविध पोर्टल्स, सोशल मिडीया इत्यादी) प्रसिद्धी करण्याची जबाबदारी प्रकल्प अधिकारी, एकात्मिक आदिवासी विकास प्रकल्प यांची राहील.
५. याव्यतिरिक्त संदर्भ क्र.१ येथील शासन निर्णयातील उर्वरित अटी व शर्ती पूर्वीप्रमाणेच राहतील.
६. उपरोक्त सुधारणांच्या अनुषंगाने सद्यस्थितीत कार्यरत संगणकीय प्रणालीमध्ये सुधारणा करण्याची जबाबदारी आयुक्त, आदिवासी विकास, नाशिक यांची राहील.
# Page 3