# Page 1
केंद्र पुरस्कृत कृषि उन्नती योजना - कृषि विस्तार कार्यक्रमांना विस्तार विषयक सुधारणा करण्याकरिता सहाय्य (आत्मा) योजनेकरिता सन २०१८-१९ या आर्थिक वर्षाकरिता केंद्र शासनाकडून प्राप्त निधी वितरीत करणेबाबत..
(लेखाशिर्ष २४०१ A५१२ ) ( केंद्र हिस्सा )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी - २०१८ / प्र.क्र.११/ कार्यासन.६
मंत्रालय विस्तार, मुंबई-४०००३२.
तारीख:- २७ ऑगस्ट, २०१८.
वाचा - १) वि.वि, शासन परिपत्रक क्र.अर्थसं-२०१८ /प्र.क्र.६९/ अर्थ-३, दि. ०२.०४.२०१८.
२) केंद्र शासन, कृषि आणि शेतकरी कल्याण मंत्रालयाचे पत्र क्र. एफनं.३६-२८/२०१७-ओई, विस्तार कक्ष, दिनांक २५.०६.२०१८.
३) कृषि व पदुम विभाग, नस्ती क्र. संकिर्ण २०१८/प्र.क्र. १४१/३-ओ.
शासन निर्णय राज्यात केंद्र पुरस्कृत कृषि उन्नती योजना - कृषि विस्तार कार्यक्रमांना विस्तार विषयक सुधारणा करण्याकरिता सहाय्य (आत्मा) योजनेअंतर्गत मागणी क्र. टी-५, २४०१ पीक संवर्धन, ७९६- जनजाती क्षेत्र उपयोजना, (०१) जनजाती क्षेत्र उपयोजना, (०१) (१७) कृषि उन्नती योजना - कृषि विस्तार कार्यक्रमांना विस्तार विषयक सुधारणा करण्याकरिता सहाय्य उप अभियान (केंद्र पुरस्कृत योजना) ( केंद्र हिस्सा ६०% ) ( २४०१ A५१२), ३३ अर्थसहाय्य या योजनेअंतर्गत सन २०१८-१९ या आर्थिक वर्षाकरिता रु. १२५.४७ लाख इतका निधी अर्थसंकल्पित करण्यात आलेला आहे.
कृषि व पदुम विभागाच्या वाचा क्र. ३ येथील प्रस्तावास अनुसरुन केंद्र शासनाकडून प्राप्त निधीच्या अनुषंगाने सन २०१८-१९ या आर्थिक वर्षाकरिता उपरोक्त योजनेसाठी (२४०१ A५१२), ३३ अर्थसहाय्य या लेखाशिर्षाखाली रु. १२५.४७ लाख ( अक्षरी रुपये एक कोटी पंचवीस लाख सत्तेचाळीस हजार फक्त) इतका निधी प्रशासकीय विभाग प्रमुख म्हणून अपर मुख्य सचिव, कृषि विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. विभागप्रमुख / नियंत्रण अधिकारी यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजने क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर लक्ष ठेवता येईल.
# Page 2
शासन निर्णय क्रमांकः बीयुडी-२०१८ /प्र.क्र.११/कार्यासन.६
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील वैयक्तिक आदिवासी लाभार्थ्यांकरिताच खर्च करण्यात यावी.
६. उपरोक्त योजनेंतर्गत वितरीत केलेल्या केंद्र हिश्श्यास समरुप राज्य हिस्साकरिताचा आवश्यक निधी जिल्हा उपयोजनेंतर्गत वितरीत करण्यात आलेल्या निधीतून उपलब्ध करुन घेण्यात यावा.
७. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र.३७३/ अर्थोपाय, दि.३१.०७.२०१८ अन्वये दिलेल्या सहमतीस अनुसरुन निर्गमित करण्यात येत आहे.