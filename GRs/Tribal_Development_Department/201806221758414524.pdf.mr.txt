# Page 1
“भारतरत्न डॉ.ए.पी.जे. अब्दुल कलाम अमृत आहार" योजनेसाठी प्रति लाभार्थी प्रति दिन देण्यात येणाऱ्या खर्चात वाढ व अंगणवाडी सेविका व मदतनीस यांना देण्यात येणाऱ्या मानधनात सुधारणा करणेबाबत...
महाराष्ट्र शासन
आदिवासी विकास विभाग
शासन निर्णय क्रमांकः आविवि-२०१८/प्र.क्र.४/कार्यासन-८,
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२.
दिनांक : २२ जून, २०१८.
वाचा : १) शासन निर्णय क्रमांक: आविवि-२०१५/प्र.क्र.७८/का-८, दि.१८ नोव्हेंबर, २०१५.
२) शासन निर्णय क्रमांक:आविवि-२०१६/प्र.क्र.६६/का-८, दि. ०२ ऑगस्ट, २०१६.
३) शासन निर्णय क्रमांक:आविवि-२०१६/प्र.क्र.८३/का-८, दि. ०५ ऑगस्ट, २०१६.
४) भारतरत्न डॉ.ए.पी.जे. अब्दुल कलाम अमृत आहार योजनेची राज्यस्तरीय संनियत्रण समितीच्या दि. २९.०१.२०१८ रोजी पार पडलेल्या बैठकीचे इतिवृत्त.
५) आयुक्त, एकात्मिक बाल विकास सेवा योजना यांचे दिनांक ११.०४.२०१८ रोजीचे पत्र.
प्रस्तावना: अनुसूचित क्षेत्रातील कुपोषण, मातामृत्यू, बालमृत्यू व कमी वजनाची बालके जन्माला येणे यांसारख्या गंभीर समस्यांचे निर्मूलन करण्यासाठी राज्यातील १६ आदिवासी जिल्ह्यातील १०५ एकात्मिक बाल विकास प्रकल्पांतर्गत असलेल्या अंगणवाडयामार्फत अनुसूचित क्षेत्रातील गरोदर स्त्रिया व स्तनदा मातांना एक वेळचा चौरस आहार देण्यासाठी भारतरत्न डॉ.ए.पी.जे. अब्दुल कलाम अमृत आहार योजना शासन निर्णय दि.१८ नोव्हेंबर, २०१५ अन्वये सुरु करण्यात आली आहे. सदर योजनेअंतर्गत प्रती लाभार्थी प्रती दिन आहाराचा सरासरी खर्च रु. २५/- एवढा मंजूर करण्यात आलेला आहे.
आहाराचा सरासरी खर्च हा सदर योजना सुरु करतेवेळी आहार तयार करण्यासाठी लागणाऱ्या कच्च्या मालाच्या त्या वेळच्या किंमती विचारात घेऊन निश्चित करण्यात आल्या होत्या. दरम्यानच्या काळात कच्च्या मालाच्या भावात झालेली दरवाढ तसेच क्षेत्रिय कार्यालयाकडून आहारासाठी रक्कम अपूरी पडत असल्याची बाब निवेद शासनाच्या निदर्शनास आणून देण्यात आली आहे.
सदर योजना अधिक परिणामकारकतेने राबविता यावी यासाठी जिल्हा परिषदांनी स्वनिधीतून अतिरिक्त निधी या योजनेस उपलब्ध करुन देण्याबाबतचे शासन परिपत्रक, दि. २०.१२.२०१७ अन्वये निर्गमित करण्यात आलेले आहे.
भारतरत्न डॉ.ए.पी.जे.अब्दुल कलाम अमृत आहार योजनेची अंमलबजावणी अंगणवाडी सेविका व अंगणवाडी मदतनीस यांचेमार्फत करण्यात येत आहे. अंगणवाडी सेविका व अंगणवाडी मदतनीस
यांना सदर योजनेअंतर्गत गरोदर स्त्रिया, स्तनदा मातांना यांचेसाठी चौरस आहार शिजवून खाऊ घालणे तसेच ७ महिने ते ६ वर्षे वयोगटातील बालकांना उकडलेले अंडे व केळी हा आहार देण्याची जबाबदारी सोपविण्यात आली आहे. सदर कामे ही त्यांच्याकडील राबविण्यात येत असलेल्या अन्य योजनांव्यतिरिक्त
आहेत. त्याअनुषंगाने अंगणवाडी सेविका व अंगणवाडी मदतनीस यांना नियमित मिळणा-या मानधना व्यतिरिक्त या योजनेची अंमलबजावणी करण्यासाठी प्रत्येकी रु.२५०/- प्रतिमाह मानधन देण्यात येत आहे.
# Page 2
शासन निर्णय क्रमांकः आविवि-२०१८/प्र.क्र.४/कार्यासन-८
सदर योजनेच्या संनियंत्रणासाठी स्थापन केलेल्या राज्यास्तरीय संनियंत्रण समितीच्या दि.
२९.०१.२०१८ रोजी झालेल्या बैठकीमध्ये गरोदर स्त्रिया, स्तनदा मातांना देण्यात येणाऱ्या आहारासंबंधी व
त्याच्या प्रती दिन प्रती लाभार्थी सरासरी खर्चाबाबत चर्चा झाली. यामध्ये पुरेसा पोषक आहार देण्यासाठी आहाराच्या खर्चात वाढ करणे तसेच राज्यातील अंगणवाडी सेविका व अंगणवाडी मदतनीस यांच्या मानधन
वाढीची मागणी लक्षात घेता ही योजना प्रभावीपणे कार्यरत राहून कुपोषणाचे निर्मूलन करण्याचे उद्दिष्ट साध्य करण्यासाठी आहाराच्या खर्चात वाढ करणे व अंगणवाडी सेविका व अंगणवाडी मदतनीस यांच्या मानधनात वाढ करणे उचित असल्याचे मत राज्यस्तरीय समितीने व्यक्त केले.
त्याअनुषंगाने प्रती दिन प्रती लाभार्थी चौरस आहारच्या खर्चात वाढ करण्याच्या संदर्भात अन्नघटक निहाय उष्मांक, प्रथिने, मेद, लोह इ. घटकांचे प्रमाण निश्चित करण्याबाबत आदिवासी विकास
विभाग, महिला व बाल विकास विभाग, एकात्मिक बाल विकास सेवा आयुक्तालय व राजमाता जिजाऊ माता-बाल आरोग्य व पोषण मिशन या विभागाच्या अधिकाऱ्यांसमवेत झालेल्या बैठकीच्या अनुषंगाने
एकात्मिक बाल विकास सेवा आयुक्तालयाने, राजमाता जिजाऊ मिशन माता-बाल आरोग्य व पोषण मिशन व युनिसेफ यांच्या तज्ञांकडून अन्नघटकातील सुधारणा व त्याच्या नविन दराचा प्रस्ताव शासनाकडे सादर केला आहे.
भारतरत्न डॉ.ए.पी.जे.अब्दुल कलाम अमृत आहार योजनेअंतर्गत लाभार्थ्यांना देण्यात येणाऱ्या आहाराचा दर्जा चांगला रहावा यासाठी आहार खर्चाच्या रकमेत वाढ करणे तसेच अंगणवाडी सेविका व
मदतनीस यांच्या मानधनात वाढ करण्याची बाब शासनाच्या विचाराधिन होती.
शासन निर्णयः भारतरत्न डॉ.ए.पी.जे.अब्दुल कलाम अमृत आहार योजनेच्या दि. १८ नोव्हेंबर, २०१५ रोजी निर्गमित केलेल्या शासन निर्णयाच्या अनुषंगाने राज्यस्तरीय संनियत्रण समितीच्या दि. २९.०१.२०१८
रोजीच्या बैठकीत घेतलेल्या निर्णयानुसार तसेच एकात्मिक बाल विकास सेवा योजना आयुक्तालयाने केलेल्या शिफारसीनुसार एक वेळच्या चौरस आहारातील अन्नघटक बदलास व आहार खर्चातील वाढ आणि अंगणवाडी सेविका व मदतनीस यांच्या मानधनात वाढीबाबत घेतलेल्या निर्णयाच्या अनुषंगाने खालील प्रमाणे शासन मान्यता देत आहे.
१) गरोदर स्त्री व स्तनदा मातांना एक वेळचा चौरस आहारासाठी प्रती लाभार्थी प्रती दिन सरासरी खर्च रु. २५/- वरुन रु. ३५/- करण्यास मंजूरी देण्यात येत आहे.
२) अंगणवाडी सेविका व मदतनीस यांना योजनेची अंमलबजावणी करण्यासाठी मिळणारे मानधन प्रत्येकी रु.२५०/- ऐवजी प्रत्येकी रु. ५००/- प्रतिमाह देण्यास मान्यता देण्यात येत आहे.
३) टप्पा २ अंतर्गत ७ महिने ते ६ वर्ष वयोगटातील बालकांना अंडी/केळी देण्यात येत आहे. त्यांचा दर हा रु. ५/- च्या ऐवजी रु. ६/- करण्यास मान्यता देण्यात येत आहे.
४) एक वेळच्या चौरस आहारातील अन्नघटक निहाय उष्मांक, प्रथिने, मेद, लोह इ. घटकांचे प्रमाण व आहार तक्ता अनुक्रमे सोबतच्या परिशिष्ट - "अ” व “ब” प्रमाणे राहील.
५) अमृत आ योजनेकरिता करण्यात येणारी अंडी खरेदी ही बचतगटांच्या माध्यमातून चालविल्या जाणाऱ्या कुक्कुटपालन योजनांमधून / शासनाच्या पथदर्शी प्रकल्पांमधील
पृष्ठ ६ पैकी २
# Page 3
शासन निर्णय क्रमांकः आविवि-२०१८/प्र.क्र.४/कार्यासन-८
कुक्कुटपालन प्रकल्पांमधून स्थानिकरित्या करण्यात यावी. त्यातून उपलब्ध होत नसेल तर स्थानिक बाजारातून खरेदी करण्यात यावी.
६) उपरोक्त सुधारित दर हे दि. ०१ जुलै, २०१८ पासून लागू राहातील.
७) अंगणवाडी सेविकांनी उपरोक्त खर्चाचे लेखे नियमितपणे अद्ययावत करुन आहार समितीच्यामार्फत ग्रामसभेस सादर करावे.
८) आहार समितीने या योजनेची व आहार खर्चाच्या सुधारणेची माहिती अंगणवाडी केंद्र व ग्रामपंचायतीच्या दर्शनी भागावर प्रसिध्द करावी.
# Page 4
# Page 5
# Page 6