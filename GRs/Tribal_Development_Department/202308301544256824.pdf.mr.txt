# Page 1
आदिवासी घटक कार्यक्रमांतर्गत सन २०२३ २४ या आर्थिक वर्षात कृषिपंप ग्राहकांना वीज दरात सवलत या योजनेसाठी निधी वितरीत करण्याबाबत. (लेखाशिर्ष २८०१ ५६१४) महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३/प्र.क्र.०९/कार्यासन ६
मंत्रालय (विस्तार), मुंबई-४०० ०३२
दिनांक :- ३१ ऑगस्ट, २०२३.
वाचा : १) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२३.
२) महावितरण यांचे पत्र क्र.मु.अ.(वा)/शासन/मागणी/सवलत/TSP/००९७५५, दि.३१.०३.२०२३.
३) उद्योग, उर्जा व कामगार विभागाची नस्ती क्र. बीयुडी - २०२३/प्र.क्र.३७/उर्जा-३.
प्रस्तावना : आदिवासी घटक कार्यक्रमांतर्गत ऊर्जा विभागामार्फत अनुसूचित जमाती प्रवर्गासाठी अंमलबजावणी करण्यात येत असलेल्या कृषिपंप ग्राहकांना वीज दरात सवलत या योजनेसाठी उर्जा विभागाकडून रु.३५.९५ कोटी इतका निधी वितरीत करण्याबाबत संदर्भाधीन क्र. ३ अन्वये वित्त विभागास प्रस्ताव सादर करण्यात आला होता. सदर प्रस्तावावर वित्त विभागाने दिलेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र. टी-५ मधील मुख्य लेखाशीर्ष २८०१, वीज या मुख्य लेखाशीर्षाखाली अनुसूचित जमाती घटकाकरीता कृषिपंप ग्राहकांना वीज दरात सवलत या योजनेसाठी वित्त विभागाने दिलेल्या मान्यतेस अनुसरुन सन २०२३-२४ च्या आर्थिक वर्षाच्या अर्थसंकल्पित तरतुदींतून रु.३५.९५ कोटी इतका निधी खालीलप्रमाणे वितरीत व खर्च करण्यास मान्यता देण्यात येत आहे.
(रु.कोटीत)
------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२३-२४ मधील अर्थसंकल्पीत तरतूद | यापूर्वी वितरीत निधी | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| कृषिपंप ग्राहकांना  |  वीज दरात सवलत | २८०१५६१४ | ३३, अर्थसहाय्य | १००.०० | २०.०० | ३५.९५ |
------------------------------------------------------------------------------------------------------------------------------------
२. उपरोक्त प्रमाणे रु. ३५.९५ कोटी (अक्षरी रुपये पस्तीस कोटी पंच्याण्णव लाख फक्त) इतका निधी प्रशासकिय विभागप्रमुख म्हणून प्रधान सचिव (ऊर्जा), उद्योग, ऊर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
# Page 2
शासन निर्णय क्रमांकः बीयुडी-२०२३/प्र.क्र.९/कार्यासन.६
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१२.०४.२०२३ च्या शासन परिपत्रकातील दिलेल्या निर्देशांचे काटेकोरपणे पालन
करावे.
४. सदर उपलब्ध करुन दिलेल्या तरतुदींतून नियंत्रक अधिकारी यांनी झालेल्या खर्चाचा अहवाल,
लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. नियंत्रण अधिकारी व व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी
क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
६. सदर शासन निर्णय वित्त विभागाचा अनौपचारीक संदर्भ क्र. ८०२/२३-व्यय - १४, दि.२४.०८.२०२३ अन्वये निर्गमित करण्यात येत आहे.