# Page 1
दिनांक २६.११.२०१९ ते दिनांक १४.०४.२०२० या कालावधीत संविधान जनजागृती मोहीम राबविणेबाबत.
महाराष्ट्र शासन
आदिवासी विकास विभाग
शासन परिपत्रक क्रमांकः आविवि-२०१९/प्र.क्र.१६५/का.०५
आदिवासी विकास विभाग, मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: ०२ नोव्हेंबर, २०१९
वाचा : मंत्रिमंडळ सचिव,केंद्र शासन यांचे दि.२५/१०/२०१९ चे पत्र
शासन परिपत्रक:
२६ नोव्हेंबर, हा दिवस “संविधान दिन ” म्हणून देशभर साजरा करण्यात येतो. ज्याद्वारे संविधान स्विकृत करणे तसेच संविधान तयार करण्यासाठी भारतरत्न डॉ.बाबासाहेब आंबेडकर व इतर सदस्य यांच्या अमूल्य योगदानाला स्मरण करण्यात येते.
२. केंद्र शासनाने त्यांच्या दिनांक २५ ऑक्टोबर २०१९ च्या पत्रान्वये संविधान स्विकृतीला ७० वर्षे पूर्ण होत असल्याने भारतीय लोकशाही तसेच संविधानातील विविध तरतुदींबद्दल नागरीकांमध्ये जनजागृती होण्यासाठी दिनांक २६ नोव्हेंबर २०१९ ते १४ एप्रिल २०२० या कालावधीत विशेष मोहिम राबविण्याच्या सुचना दिलेल्या आहेत.
३. केंद्र शासनाने उपरोक्त पत्रासोबत सदर मोहिमेदरम्यान घ्यावयाच्या विविध कार्यक्रमांसाठी मार्गदर्शक सूचना दिलेल्या आहेत. त्याअनुषंगाने आदिवासी विकास विभागाच्या अधिपत्याखालील सर्व शासकीय आश्रम शाळा, अनुदानित आश्रम शाळा, शासकीय वसतीगृहे, विविध क्षेत्रीय कार्यालये यामध्ये संविधानाच्या उद्देशिकेचे वाचन, वकृत्व स्पर्धा, निबंधस्पर्धा, व्याख्याने आयोजित करण्यात यावी. आदिवासी उपयोजने अंतर्गत येणाऱ्या ग्राम पंचायती, गावे, पाडे व वस्त्या इत्यादी मध्ये सुध्दा संविधानाचा उद्देशिकेचे वाचन करणे त्याचे महत्व आदिवासी नागरीकांना समजावुन सांगणे, नागरीकांचे मुलभुत अधिकार, मुलभुत कर्तव्ये यांची माहिती देण्यात यावी. याशिवाय प्रकल्पस्तर, अपर आयुक्त आयुक्तालय व राज्यस्तरावर संविधानासंदर्भात चर्चासत्र, सांस्कृतिक कार्यक्रम, वक्तृत्व स्पर्धा आयोजित करण्यात याव्यात.
४. यासाठी येणारा खर्च हा अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण अंतर्गत २२२५ ४११३ जाहिरात व प्रसिद्धी या लेखाशिर्षाखाली उपलब्ध असलेल्या निधीमधून करण्यात यावा.
# Page 2
शासन परिपत्रक क्रमांकः आविवि-२०१९/प्र.क्र.१६५/का.०५
# Page 3
# Page 4