# Page 1
आदिवासी विकास विभागांतर्गत शासकीय आश्रमशाळा व स्वयंसेवी संस्थांमार्फत चालविण्यात येणाऱ्या अनुदानित आश्रमशाळांसाठी शिक्षक व शिक्षकेतर पदांच्या संचमान्यतेचे निकष निश्चित करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०१९/प्र.क्र.१२३/ का.११
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
तारीख: ११ मे, २०२२
वाचा : १) महाराष्ट्र शासन, आदिवासी विकास विभाग, आश्रमशाळा संहिता २०१९.
२) शासन निर्णय,सामाजिक न्याय, सांस्कृतिक कार्य, क्रिडा व विशेष सहाय्य विभाग क्र.इडीडी-२००३/प्र.क्र.३४०/भाग-३/सुधार-२, दि.१८ ऑगस्ट, २००४.
३) शासन निर्णय, वित्त विभाग क्र.पदनि-२०१३/प्र.क्र.११/१३/विसु-१, दि.२ फेब्रुवारी, २०१३.
४) शासन निर्णय, वित्त विभाग क्र. पदनि-२०१३/प्र.क्र.११२/१३/ विसु-१, दि.२ डिसेंबर, २०१३.
५) शासन निर्णय, आदिवासी विकास विभाग क्र. शाआशा-२०१२/प्र.क्र.३७०/का.१३, दि. २३.०१.२०१४
६) शासन निर्णय, आदिवासी विकास विभाग क्र. अआशा-२०११/प्र.क्र.३५७/का.११, दि. १८.०६.२०१६
७) शासन निर्णय, आदिवासी विकास विभाग क्र. अआशा-२०१९/प्र.क्र.१०१/का.११, दि. १८.०७.२०१९
८) शासन निर्णय, आदिवासी विकास विभाग क्र. अआशा-२०१९/प्र.क्र.१२३/का.११, दि. २०.०८.२०१९
प्रस्तावना :
आदिवासी विकास विभागांतर्गत अनुदानीत आश्रमशाळांमधील शिक्षक व शिक्षकेतर कर्मचाऱ्यांची संचमान्यता संदर्भाधीन क्र. ७ व ८ येथील शासन निर्णयान्वये निश्चित करण्यात
आलेली आहे. या शासन निर्णयातील काही तरतुदी पूर्वी मिळालेल्या मान्यता/ घेण्यात आलेले
निर्णय याच्याशी विसंगत असल्याने हे शासन निर्णय पुढील आदेशापर्यंत स्थगित करण्याची बाब शासनाच्या विचाराधीन होती.
शासन निर्णय:
मा. मंत्री मंडळाने दि. ०९.१०.२०१३ रोजी अनुदानित आश्रमशाळांकरिता पहारेकरी / सुरक्षारक्षकांची पदे मानधन तत्वावर भरण्यास मान्यता दिली होती. त्यानुसार दि. २३.०१.२०१४
# Page 2
शासन निर्णय क्रमांकः अआशा-२०१९/प्र.क्र.१२३/ का.११
रोजी शासन निर्णय निर्गमित करण्यात आला आहे. त्यानंतर दि. १८.०६.२०१६ च्या शासन
निर्णयान्वये अनुदानित आश्रमशाळांमधील पहारेकऱ्यांचे मानधन वाढविण्यात आले आहे. त्यामध्ये
स्पष्टपणे नमूद करण्यात आले आहे की, पहारेकऱ्यांची मानधन तत्वावर नेमणूक ही फक्त ११
महिन्यांची राहील. सुधारित आश्रमशाळा संहितेनुसार शासनाने दि. १८.०७.२०१९ च्या शासन निर्णयानुसार अनुदानित आश्रमशाळेतील शिक्षकांचे संचमान्यतेचे निकष निश्चित केले आहेत. तसेच दि. २०.०८.२०१९ च्या शासन निर्णयान्वये अनुदानित आश्रमशाळेतील शिक्षकेतर पदांचे संचमान्यतेचे निकष निश्चित केले आहेत. संचमान्यतेचे निकष निश्चित करणे याचा अर्थ या पदांना
मंजूरी असा होत नाही. अनुदानित आश्रमशाळांमध्ये शिक्षक-शिक्षकेतर पदांमध्ये वाढ करावयाची झाल्यास त्यास आवश्यकतेप्रमाणे वित्त विभाग, सामान्य प्रशासन विभाग तसेच उच्च स्तरीय सचिव समिती यांच्या मान्यतेची आवश्यकता असते.
२. सद्यस्थितीत वित्त विभागाच्या निर्देशानुसार विभागाच्या अधिनस्त पदांबाबत सुधारित आकृतीबंध निश्चित करण्याबाबत कार्यवाही सुरु आहे. सुधारित आकृतीबंधास सक्षम प्राधिकाऱ्यांची
मान्यता मिळाल्यानंतर त्याअनुषंगाने अनुदानित आश्रमशाळांमधील शिक्षक व शिक्षकेतर पदांच्या
संचमान्यतेचे निकष निश्चित करण्याच्या अनुषंगाने सुधारित शासन निर्णय निर्गमित करण्यात येईल.
तोपर्यंत सद्यस्थितीत संदर्भ क्र. ७ व ८ येथील दि. १८.०७.२०१९ व दि. २०.०८.२०१९ या दोन्ही शासन निर्णयांना स्थगिती देण्यात येत आहे.
# Page 3