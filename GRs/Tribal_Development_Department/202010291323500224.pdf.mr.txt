# Page 1
अनुसूचित जमाती व इतर पारंपारिक वन निवासी (वनहक्कांची मान्यता) अधिनियम, २००६ व नियम नियम २००८ आणि सुधारित नियम, २०१२.
राज्यस्तरीय सनियंत्रण समितीची पुर्नरचना करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः वहका-२०२०/प्र.क्र.११०/का-१४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक:- २९ ऑक्टोंबर, २०२०
वाचा :-१) अनुसूचित जमाती व इतर पारंपारिक वन निवासी (वन हक्कांची मान्यता) अधिनियम २००६ व नियम २००८ आणि सुधारित नियम २०१२.
२) आदिवासी विकास विभाग, शासन निर्णय क्रमांक: वहका-२०१६/प्र.क्र.१०५/का-१४,दि.२० ऑक्टोबर,२०१६ ३) आदिवासी विकास विभाग, शासन निर्णय क्र. जजाप-२०२०/प्र.क्र.१/का.३,दि. २३ जुलै,२०२०.
प्रस्तावना : अनुसूचित जमाती व इतर पारंपारिक वन निवासी (वनहक्कांची मान्यता) अधिनियम, २००६ दिनांक ३१.१२.२००७ पासून राज्यात लागू झाला असून त्याखाली तयार केलेले नियम २००७, दिनांक ०१.०१.२००८ पासून अंमलात आलेले आहेत. सदर कायदयाची अंमलबजावणी योग्य रितीने व कालबध्द पध्दतीने करण्याकरिता या अधिनियमातील नियम ९ नुसार राज्य शासनातर्फे राज्यस्तरीय संनियंत्रण समिती गठीत करण्याची तरतूद आहे. त्यास अनुसरुन संदर्भ क्र. २ येथील शासन निर्णयान्वये राज्य पातळीवर राज्यस्तरीय सनियत्रंण समिती गठीत करण्यांत आली होती. सदर समितीमध्ये नियम ९ (छ) येथील तरतूदीनुसार राज्य जनजाती सल्लागार परिषदेचे तीन अनुसूचित जमाती सदस्यांचे नामनिर्देशन जनजाती सल्लागार परिषदेच्या अध्यक्षाद्वारे करावयाचे आहे. सद्यस्थितीत नवीन मंत्रीमंडळ स्थापन झाले आहे. त्यानुसार संदर्भ क्र. ३ येथील शासन निर्णयान्वये महाराष्ट्र राज्य जनजाती सल्लागार परिषदेची पुनर्रचना करण्यांत आली आहे. त्यामुळे राज्यस्तरीय सनियंत्रण समितीमध्ये महाराष्ट्र राज्य जनजाती सल्लागार परिषदेचे तीन अनुसूचित जमाती सदस्यांचा समावेश करुन सदरील समितीची पुर्नरचना करण्याची बाब शासनाच्या विचाराधिन होती.
शासन निर्णय:
प्रस्तावनेत नमूद केल्यानुसार अनुसूचित जमाती व इतर पारंपारिक वन निवासी (वनहक्कांची मान्यता ) अधिनियम, २००६ व नियम, २००८ सुधारणा नियम, २०१२ च्या नियम ९ नुसार शासन पुढीलप्रमाणे राज्यस्तरीय सनियंत्रण समितीची पुनर्रचना करीत आहे :
--------------------------------------------------------------
| १ | मुख्य सचिव | अध्यक्ष |
| २ | अपर मुख्य सचिव (महसूल) | सदस्य |
| ३ | अपर मुख्य सचिव (पंचायत राज व ग्राम विकास ) | सदस्य |
| ४ | प्रधान सचिव (वने) | सदस्य |
| ५ | सचिव (आदिवासी विकास) | सदस्य |
| ६ | प्रधान मुख्य वनसंरक्षक, महाराष्ट्र राज्य, नागपूर | सदस्य |
| ७ | आयुक्त, आदिवासी विकास, महाराष्ट्र राज्य, नाशिक | सदस्य |
| ८ | आयुक्त, आदिवासी संशोधन व प्रशिक्षण संस्था पूर्ण | सदस्य सचिव |
--------------------------------------------------------------
# Page 2
शासन निर्णय क्रमांकः वहका-२०२०/प्र.क्र.११०/का-१४
------------------------------------------------------------------
| महाराष्ट्र राज्य जनजाती सल्लागार समितीतून नामनिर्देशित तीन सदस्य |
| ९ | श्रीमती लताबाई चंद्रकांत सोनवणे, विधानसभा सदस्य | सदस्य |
| १० | डॉ.किरण यमाजी लहामटे, विधानसभा सदस्य | सदस्य |
| ११ | श्री.सहसराम मारोती कोरोटे, विधानसभा सदस्य | सदस्य |
------------------------------------------------------------------
२. राज्यस्तरीय सनियंत्रण समितीची कार्ये : १. वन अधिकारांना मान्यता देण्याच्या आणि ते सुपूर्द करण्याच्या प्रक्रियेवर देखरेख करण्यासाठी निकष व निर्देशक तयार करणे.
२. राज्यातील वन अधिकारांना मान्यता देणे, त्यांची सत्यता तपासून ते सुपूर्द करणे या संपूर्ण प्रक्रियेवर देखरेख ठवेणे.
३. वन अधिकारांना मान्यता देण्याच्या आणि त्यांची सत्यता तपासून ते सुपूर्द करणे या प्रक्रियेचा सहामाही अहवाल नोडल संस्थेला सादर करणे आणि नोडल संस्था मागविल तसे अहवाल सादर करणे.
४. वनहक्क कायदयाच्या कलम ८ मध्ये नमूद केल्याप्रमाणे नोटीस मिळाल्यास संबंधित अधिकाऱ्यांविरुध्द कायद्याखाली सुयोग्य कारवाई करणे.
५. वनहक्क कायद्यातील कलम ४ च्या पोटकलम २ खालील पुर्नस्थापनेच्या प्रक्रियेवर देखरेख ठेवणे.
अशासकीय सदस्यांचा भत्ता : राज्यस्तरीय सनियंत्रण समितीवर अशासकीय सदस्य म्हणून असणाऱ्या विधानसभा सदस्य यांचा प्रवास भत्ता, दैनिक भत्ता शासन निर्णय, वित्त विभाग-टिआरए-१४७०/१३१/अठरा, दिनांक २७.०१.१९७१ प्रमाणे आमदार यांना विधानमंडळाच्या कामकाजासाठी असलेल्या दराप्रमाणे नियमित केला जावा.
# Page 3