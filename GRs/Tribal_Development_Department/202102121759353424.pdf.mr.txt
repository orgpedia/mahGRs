# Page 1
आदिवासी घटक कार्यक्रमांतर्गत सन २०२० २१ या वर्षात मुख्यमंत्री ग्रामीण सडक योजनेकरीता निधी वितरण.
(लेखाशीर्ष ५०५४५२१५)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी - २०२०/प्र.क्र. ८/ कार्यासन-६
मंत्रालय विस्तार, मुंबई-४०० ०३२
तारीख : १५ फेब्रुवारी, २०२१.
वाचा : १) शासन परिपत्रक, वित्त विभाग, क्र. अर्थसं-२०२०/प्र.क्र.६४/ अर्थ-३, दि.१६.०४.२०२०.
२) शासन परिपत्रक, वित्त विभाग, क्र. अर्थसं-२०२०/प्र.क्र.६५/ अर्थ-३, दि.०४.०५.२०२०.
३) शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दि.१०.११.२०२०.
४) शासन निर्णय, वित्त विभाग, क्र. अर्थसं-२०२०/प्र.क्र.६५/अर्थ-३, दि.१.१२.२०२०.
५) ग्रामविकास विभागाची नस्ती क्र.मुग्रायो- २०२०/प्र.क्र.३९२/बांध-४.
प्रस्तावना :
आदिवासी घटक कार्यक्रमांतर्गत ग्रामविकास विभागामार्फत अंमलबजावणी करण्यात येत
असलेल्या मुख्यमंत्री ग्रामसडक योजनेसाठी अनुसूचित जमाती घटकासाठी सन २०२०-२१ या आर्थिक वर्षासाठी रु.२०००.०० लाख वितरीत करण्याबाबत ग्रामविकास विभागाकडून संदर्भाधीन क्र.३ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-६ मधील मुख्य लेखाशीर्ष ५०५४, भांडवली खर्च खालील (०१) (०९) मुख्यमंत्री ग्रामीण सडक या योजनेसाठी (५०५४
५२१५), ५३-मोठी बांधकामे या लेखाशीर्षाखाली सन २०२०-२१ या आर्थिक वर्षाच्या उपलब्ध तरतुदींतून वित्त विभागाच्या संदर्भाधीन क्र. ३ व ४ येथील आदेशान्वये पुर्ण झालेल्या रस्त्यांच्या कामांच्या प्रलंबित दायित्वासाठी रु.२०००.०० लाख इतका निधी वितरीत व खर्च करण्यास मान्यता देण्यात येत आहे.
२. उपरोक्त प्रमाणे एकूण रु.२०००.०० लाख (अक्षरी रुपये वीस कोटी फक्त) इतका निधी प्रशासकिय विभागप्रमुख म्हणून प्रधान सचिव, ग्रामविकास विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित विभागाची राहील.
४. नियंत्रण अधिकारी व विभाग प्रमुख यांनी सदरचा खर्च आदिवासी उपयोजना क्षेत्रात नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय /
# Page 2
शासन निर्णय क्रमांकः बीयुडी - २०२० /प्र.क्र.८/कार्यासन.६
उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती
आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या
लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील. यामध्ये प्रामुख्याने
आदिवासी उपयोजना क्षेत्रात पायाभूत सुविधा निर्माण करण्याच्या योजनेसह वैयक्तिक लाभाच्या योजना राबविता येतील.
६. सदर शासन निर्णय वित्त विभागाच्या संदर्भाधीन क्र.३ व ४ येथील शासन आदेशान्वये दिलेल्या मान्यतेस अनसरुन निर्गमित करण्यात येत आहे.
# Page 3