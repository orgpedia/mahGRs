# Page 1
शासकीय वैद्यकीय महाविद्यालय व रूग्णालय, नागपूर येथे कर्करोगावर उपचारांसाठी आधुनिक सुविधा पुरविणे या योजनेकरीता आदिवासी घटक कार्यक्रमांतर्गत सन २०१७-१८ या आर्थिक वर्षाकरिता निधी वितरीत करणेबाबत.(लेखाशिर्ष ४२१० २६०७)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१७/प्र.क्र. ०५/कार्यासन.६
मंत्रालय विस्तार, मुंबई - ४०० ०३२
तारीख: ३१ मार्च, २०१८.
वाचा: १) शासन परिपत्रक, वि. वि, क्र. अर्थसं-२०१७/प्र.क्र.७५ / अर्थ-३, दि. १८.०४.२०१७.
२) शासन परिपत्रक, वि. वि, क्र. अर्थसं-२०१७/प्र.क्र.९४/ अर्थ-३, दि. ३०.०६.२०१७ व ०६/०२/२०१८ ३) वैद्यकीय शिक्षण व औषधी द्रव्ये विभागाचा शासन निर्णय क्र. जीएचएन-२०१८/प्र.क्र.११९/प्रशा-१, दि.२८/०३/२०१८ ४) वैद्यकीय शिक्षण व औषधी द्रव्ये विभागाची नस्ती क्र. पुमाअ-२०१७/प्र.क्र.४४०/प्रशा-१.
प्रस्तावना: मा.मुख्यमंत्री महोदयांचे अतिरिक्त मुख्य सचिव यांच्या दालनात दि.२७.११.२०१७ रोजी पार पडलेल्या बैठकीतील निर्णयानुसार वैद्यकीय शिक्षण व औषधी द्रव्ये या मंत्रालयीन प्रशासनिक विभागाच्या नियंत्रणाखालील शासकीय वैद्यकीय महाविद्यालय व रूग्णालय, नागपूर येथील रेडीओथेरपी विभागाच्या श्रेणीवर्धनाअंतर्गत व कर्करोगावरील उपचारांसाठी अत्याधुनिक सोईसुविधा उपलब्ध करण्याच्या अनुषंगाने यंत्रसामुग्री व साधनसामुग्री खरेदी करण्याकरीता आदिवासी घटक कार्यक्रमांतर्गत मागणी क्र.टी-६, ४२१०-वैद्यकीय सेवा व सार्वजनिक आरोग्य यांवरील भांडवली खर्च, ०१-नागरी आरोग्य सेवा, ७९६-जनजाती क्षेत्र उपयोजना, (००)(०१) - शासकीय वैद्यकीय महाविद्यालय व रूग्णालय, नागपूर येथे कर्करोगावर उपचारांसाठी आधुनिक सुविधा पुरविणे (४२१० २६०७), ५२- यंत्र सामुग्री व साधनसामुग्री या लेखाशीर्षाखाली रू. ४००.०० लाख इतका निधी पुरवणी मागणीद्वारा सन २०१७ च्या हिवाळी अधिवेशनात अर्थसंकल्पित करण्यात आला आहे. तसेच सन २०१७-१८ या आर्थिक वर्षात वित्त विभागाने या योजनेकरीता सुधारीत अंदाजात रू.३२०.०० लाख इतक्या तरतूदीस मान्यता दिली आहे. सदर निधी वैद्यकीय शिक्षण व औषधी द्रव्ये विभागास वितरीत करण्याची बाब विचाराधीन होती.
शासन निर्णय: वैद्यकीय शिक्षण व औषधी द्रव्ये विभागाच्या संदर्भाधीन क्रमांक ३ येथील नस्तीन्वये प्रस्तावीत केल्यानुसार आदिवासी घटक कार्यक्रमांतर्गत मागणी क्र.टी-६, ४२१०-वैद्यकीय सेवा व सार्वजनिक आरोग्य यांवरील भांडवली खर्च, ०१-नागरी आरोग्य सेवा, ७९६-जनजाती क्षेत्र उपयोजना, ( ००) (०१) - शासकीय वैद्यकीय महाविद्यालय व रुग्णालय, नागपूर येथे कर्करोगावर उपचारांसाठी आधुनिक सुविधा पुरविणे (४२१० २६०७), ५२ - यंत्र सामुग्री व साधनसामुग्री या लेखाशीर्षाखालील एकूण रू.३२०.०० लाख (अक्षरी रूपये तीन कोटी वीस लाख फक्त) इतका निधी या योजनेचे नियंत्रक अधिकारी सचिव, वैद्यकीय शिक्षण व औषधी द्रव्ये विभाग यांना अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
प्रकरणी नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखड्यानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी
# Page 2
शासन निर्णय क्रमांकः बीयुडी-२०१७/प्र.क्र. ०५/कार्यासन.६
उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास व वैद्यकीय शिक्षण व औषधी द्रव्ये विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिताच खर्च करण्यात यावी.
नियंत्रण अधिकारी व विभाग प्रमुख यांनी आदिवासी लाभार्थ्यांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी लाभार्थ्यांवर होणा-या खर्चावर संनियंत्रण ठेवता येईल.
सदर शासन निर्णय वित्त विभागाच्या वाचा क्र.१ व क्र. २ अन्वये विभागास प्रदान केलेल्या अधिकारान्वये तसेच वित्त विभागाच्या अनौ. सं.क्र.१४४/२०१८/व्यय-१३,दि.२३.०३.२०१८ अन्वये दिलेल्या सहमतीस अनुसरून निर्गमित करण्यात येत आहे.