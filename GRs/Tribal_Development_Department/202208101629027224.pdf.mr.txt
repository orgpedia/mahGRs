# Page 1
आदिवासी घटक कार्यक्रमांतर्गत बांधील स्वरुपाच्या बाबींकरीता निधी वितरण.
( कार्यक्रम खर्च मागासवर्गीय कल्याण लेखाशीर्ष २२२५४१२२)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र. ०२ / कार्यासन-६
मंत्रालय विस्तार, मुंबई - ४०० ०३२
दिनांक :-१० ऑगस्ट, २०२२.
वाचा : १. शासन परिपत्रक, वित्त विभाग, क्र.अर्थसं-२०२२/प्र.क्र.४३ / अर्थ-३, दि.४.०४.२०२२.
२. आयुक्त, आदिवासी संशोधन व प्रशिक्षण संस्था, पुणे यांचे अ.शा.पत्र, क्र.५६,दि.२७.०७.२०२२.
३. शासन निर्णय, आ.वि.वि, क्र. बीयुडी-२०२२/ प्र.क्र.०२/ कार्यासन-६, दि.०५.०४.२०२२, दि.२६.०४.२०२२, दि.३१.०५.२०२२, दि. २४.०६.२०२२, दि.२०.०७.२०२२ व दि.८.०८.२०२२.
प्रस्तावना : वित्त विभागाच्या संदर्भाधीन क्र. १ येथील दि.४.०४.२०२२ रोजीच्या शासन परिपत्रकान्वये दिलेल्या सूचनांनुसार सन २०२२-२३ या वर्षातील अनिवार्य व कार्यक्रम खर्चांतर्गत योजनांकरीता प्रथम नऊमाहीकरीता आवश्यक अर्थसंकल्पित तरतूदींच्या ६० टक्केच्या मर्यादेतील निधी अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर वितरणासाठी उपलब्ध करून देण्यात येणार आहे.
यास अनुसरून वित्त विभागामार्फत सद्यस्थितीत योजनांच्या अर्थसंकल्पित तरतूदींच्या ७% मर्यादेतील तरतूदी दरमहा अर्थसंकल्पीय अंदाज, वाटप आणि संनियंत्रण ( BEAMS) वितरण प्रणालीवर वितरणासाठी उपलब्ध करून देण्यात येत आहेत.
या अनुषंगाने अर्थसंकल्पीय अंदाज, वाटप आणि संनियंत्रण ( BEAMS) वितरण प्रणालीवर वितरणासाठी उपलब्ध झाल्यानुसार आदिवासी विकास विभागाच्या कार्यक्रम खर्चांतर्गत अनुसूचित जमाती प्रमाणपत्र तपासणी समिती (२२२५ ४१२२) या योजनेंतर्गत बाब क्र. १०-कंत्राटी सेवा; १३-कार्यालयीन खर्च याकरीता अर्थसंकल्पित तरतुदींच्या ३५% निधी संदर्भाधीन क्र.२ येथील शासन निर्णयांन्वये संबंधित नियंत्रक अधिकारी तथा आयुक्तपुणे यांना, आदिवासी संशोधन व प्रशिक्षण संस्था, वितरीत करण्यात आला आहे.
सद्यस्थितीत राज्यात ८ अनुसूचित जमाती प्रमाणपत्र तपासणी समित्या कार्यरत असून नविन ७ समित्यांचे कामकाज सुरू करण्याबाबतची कार्यवाही सुरू आहे. विभागांतर्गत अनुसूचित जमाती प्रमाणपत्र वैधता तपासणी समितीचे कामकाज नियमितपणे चालू राहणे अत्यंत गरजेचे असून शैक्षणिक वर्षाच्या सुरूवातीला या समित्यांना विशेषत: अतिरिक्त कामकाज / उद्दीष्ट देण्यात आलेले आहे. याकरीता यापुर्वी वितरीत निधी अपुरा पडत असल्याने सदर योजनेंतर्गत १० कंत्राटी सेवा व १३ कार्यालयीन खर्च या उद्दीष्टांखाली वित्त विभागाने अर्थसंकल्पित तरतूदीच्या ४९ टक्के मर्यादेतील निधी वितरीत करण्यास सहमती दर्शविली आहे. सदर मर्यादेतील वितरणासाठी उर्वरीत निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र.टी-५ मधील मुख्य लेखाशीर्ष २२२५ अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या खालील अनुसूचित जमाती प्रमाणपत्र तपासणी समिती (२२२५ ४१२२) या योजनेंतर्गत वित्त विभागाने सहमती दर्शविल्यानुसार
# Page 2
शासन निर्णय क्रमांकः बीयुडी-२०२२/प्र.क्र.०२ / कार्यासन.६
खालीलप्रमाणे विशिष्ट बाबींकरीता सन २०२२-२३ या आर्थिक वर्षाच्या अर्थसंकल्पित तरतूदीच्या ४९ टक्के मर्यादेतील उर्वरीत १४% निधी नियंत्रक अधिकारी तथा आयुक्त, आदिवासी संशोधन व प्रशिक्षण संस्था, पुणे यांना वितरीत व खर्च करण्यास शासन मान्यता देण्यात येत आहे.
(रू.लाखात)
-----------------------------------------------------------------------------------------------------------------------------------------------------
| योजनेचे नांव | उद्दीष्ट क्रमांक | २०२२-२३ साठीची अर्थसंकल्पिय तरतूद | यापुर्वी वितरीत ३५ टक्के तरतूद | सदर शा.नि.अन्वये वितरीत करण्यात येत असलेली १४% तरतूद |
| (०२)(२४) अनुसूचित जमाती प्रमाणपत्र तपासणी (२२२५ ४१२२) | १०-कंत्राटी सेवा | ५००.०० | १७५.०० | ७०.०० |
| १३-कार्यालयीन खर्च | ७७९.६१ | २७२.८६३५ | १०९.१४५४ |
| एकूण |  | १२७९.६१ | ४४७.८६३५ | १७९.१४५४ |
-----------------------------------------------------------------------------------------------------------------------------------------------------
२. उपरोक्तप्रमाणे एकूण रू.१७९.१४५४ लाख (अक्षरी रूपये एक कोटी एकोणऐंशी लाख चौदा हजार पाचशे चाळीस फक्त) इतका निधी अर्थसंकल्पीय निधी वितरण प्रणालीवर वितरीत करण्यात आला आहे.
सदर निधी संबंधित आहरण व संवितरण अधिकारी यांना वितरीत करण्यात यावा. वितरीत निधी खर्च करतांना संबंधितांमार्फत राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिका तसेच वित्त विभागाच्या संदर्भाधीन क्र. १ येथील दि.४.०४.२०२२ च्या शासन परिपत्रकामधील तरतुदी व सर्व अटी शर्तीचे पालन करण्याची दक्षता घेण्यात यावी.
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत त्यांच्या अनौ.सं.क्र.७४०/२२/व्यय-१४, दि.२.०८.२०२२ अन्वये दिलेल्या सहमतीस अनुसरून निर्गमित करण्यात येत आहे.
# Page 3