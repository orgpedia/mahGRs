# Page 1
आदिवासी घटक कार्यक्रम सन २०२१-२२ अंतर्गत केंद्रवर्ती अर्थसंकल्प या योजनेकरिता निधी वितरण.
(लेखाशीर्ष २२२५ १७०४ )
महाराष्ट्र शासन.
आदिवासी विकास विभाग
शासन निर्णय क्रमांक: बीयुडी-२०२१/प्र.क्र.०२/का-६.
मंत्रालय विस्तार, मुंबई-४०० ०३२
दिनांक:०६ सप्टेंबर,२०२१.
वाचा -
१) शासन निर्णय, आदिवासी विकास विभाग, क्र.न्युबयो-२०११/प्र.क्र.८७/का-७, दि.२१.०६.२०१३.
२) शासन निर्णय, आदिवासी विकास विभाग क्र.न्युबयो-२०२१/प्र.क्र.६४/का-९, दि.२०.०४.२०२१.
३) शासन निर्णय, आदिवासी विकास विभाग, क्र. बीयुडी - २०२१/ प्र.क्र.०२/का-६, दि.११.०५.२०२१.
४) शासन निर्णय, वित्त विभाग, क्र.अर्थसं-२०२१/प्र.क्र.४८/ अर्थ-३,दि.२४.०६.२०२१.
प्रस्तावना:
आदिवासी विकास व कल्याणाच्या दृष्टीने स्थल काळानुरुप आवश्यक असणाऱ्या तथापि, नियमित योजनेंतर्गत समाविष्ट नसणाऱ्या उपाययोजना / उपक्रम स्थानिक पातळीवर तातडीने कार्यान्वित करून
त्यांचा लाभ गरजू आदिवासींना प्रत्यक्ष मिळवून देण्यासाठी संदर्भाधीन क्र.१ येथील शासन निर्णयान्वये राज्यात केंद्रवती अर्थसंकल्प/न्युक्लीअस बजेट योजना राबविण्यात येत आहे.
सन २०२१-२२ च्या सुरूवातीस राज्यात कोरोना विषाणुचा प्रादुर्भाव वाढत होता. सदर विषाणूचा आदिवासी क्षेत्रातील मोठ्या प्रमाणातील शिरकाव, आदिवासी भागातील मर्यादीत आर्थिक उत्पन्नाची साधने यामुळे इलाजासाठी खाजगी रूग्णालयात दाखल झालेल्या अनुसूचित जमातीतील रूग्णास या आजारासाठी आवश्यक रेमडिसीव्हीर इंजेक्शनसाठी येणारा खर्च आदिवासी घटक कार्यक्रमांतर्गत न्युक्लीअस बजेट योजनेमधून उपलब्ध करून देण्यास संदर्भाधीन क्र.२ येथील शासन निर्णयान्वये मान्यता देण्यात आली होती. या अनुषंगाने रेमडिसीव्हीर इंजेक्शनसाठी येणाऱ्या खर्चासाठी आवश्यक निधी उपलब्ध करून देण्याकरीता संदर्भाधीन क्र. ३ येथील शासन निर्णयान्वये या योजनेच्या सन २०२१-२२ च्या तरतूदीतून ५०-इतर खर्च या बाबी खाली रू.३.०० कोटी इतका निधी वित्त विभागाच्या सहमतीने वितरीत करण्यात आलेला होता. आता वित्त विभागाने अर्थसंकल्पिय निधी वितरण प्रणालीवर ५०-इतर खर्च या बाबी करीता एकूण अर्थसंकल्पीय तरतुदीच्या २५ टक्के मर्यादेत निधी वितरणासाठी उपलब्ध करून दिलेला आहे. सदर मर्यादेत यापुर्वी वितरीत निधी विचारात घेऊन उर्वरीत निधी वितरीत करण्याची बाब शासनाच्या विचाराधीन होती.
शासन निर्णय:
आदिवासी घटक कार्यक्रमांतर्गत सन २०२१-२२ या आर्थिक वर्षात मागणी क्रमांक टी-५ अंतर्गत (०१) (३४)– जनजाती उपयोजना क्षेत्राकरिता केंद्रवर्ती अर्थसंकल्प (२२२५ १७०४), ५० - इतर खर्च या योजनेकरीता अर्थसंकल्पित तरतूदीतून २५ टक्के मर्यादेत यापुर्वी वितरीत निधी विचारात घेऊन उर्वरीत रूपये २२.०० कोटी ( अक्षरी रूपये बावीस कोटी फक्त) इतका निधी नियंत्रक अधिकारी तथा आयुक्त, आदिवासी विकास, नाशिक यांना वितरीत करण्यास शासन मान्यता देण्यात येत आहे.
# Page 2
शासन निर्णय क्रमांक: बीयुडी-२०२१/प्र.क्र.०२/कार्यासन.६
२. या योजनेकरीता यापुर्वी संदर्भाधीन क्र.३ येथील शासन निर्णयान्वये वितरीत निधीतील अखर्चित निधी तसेच सदर शासन निर्णयान्वये वितरीत करण्यात येत असलेला रुपये २२.०० कोटी निधी केंद्रवर्ती
अर्थसंकल्प या योजनेंतर्गत अनुज्ञेय प्रकल्प/ आराखडा अंमलबजावणी करण्याच्या दृष्टीने खर्च करण्यात यावा.
३. सदर वितरीत निधी खर्च करतांना शासनाने वेळोवेळी निर्गमित केलेल्या मार्गदर्शक सूचना विचारात घेऊन तसेच विहित पद्धतीने काटकसरीच्या उपाययोजना करुन खर्च करावा. तसेच महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियमांतील निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधीन क्र.४ येथील शासन निर्णयान्वये प्रशासकीय विभागास प्रदान केलेल्या अधिकारात व अर्थसंकल्पिय निधी वितरण प्रणालीवर वितरणासाठी उपलब्ध करून दिलेल्या निधी वितरण मर्यादेत निर्गमित करण्यात येत आहे.