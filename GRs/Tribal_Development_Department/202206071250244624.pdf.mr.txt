# Page 1
आदिवासी विकास विभागाकडून राबविण्यात येणाऱ्या घरकूल योजनांच्या २% निधी राज्य व्यवस्थापन कक्ष ग्रामीण गृहनिर्माण यांना प्रशासकीय खर्चाकरीता उपलब्ध करुन देण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : आविवि-०४२२/प्र.क्र.२०/का.०८
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई-४०० ०३२.
दिनांक:- ०७ जून, २०२२
वाचा : १. शासन निर्णय, आदिवासी विकास विभाग क्र. घरकुल-२०१२/प्र.क्र.३८ (भाग-१)/ का.१७, दि. २८ मार्च, २०१३ २. शासन निर्णय, ग्रामविकास विभाग क्र.इंआयो-२०१५/प्र.क्र.४१३/योजना १०, दि.१० फेब्रुवारी, २०१६.
३. शासन निर्णय, आदिवासी विकास विभाग क्र. घरकुल-२०१६/प्र.क्र.३७/का-१७, दि.१५ मार्च, २०१६.
प्रस्तावना :
राज्यातील बेघर किंवा ज्यांची घरे कुडा- मातीची आहेत, अशा आदिवासी लाभार्थ्यांना घरे उपलब्ध करुन देण्यासाठी या विभागाच्या वाचा मधील अनु.क्र. १ च्या शासन निर्णयान्वये सन २०१२ १३ पासुन “शबरी आदिवासी घरकुल योजना” राबविण्यात येत आहे. ग्रामविकास विभागाच्या वाचा मधील अनु. क्र. २ च्या शासन निर्णयानुसार राज्य व्यवस्थापन कक्ष-ग्रामीण गृहनिर्माण यांना शबरी आदिवासी घरकुल योजनेची अंमलबजावणी करण्यासाठी निधी उपलब्ध करुन देण्यात येत आहे. ग्राम विकास विभागाच्या वाचा येथील अनु. क्र. २ मधील शासन निर्णयानुसार योजनांच्या नियतव्ययाच्या २% एवढा निधी संबधित प्रशासकीय विभागांकडून विभाग स्तर, जिल्हा स्तर, तालुका स्तर व ग्रामपंचायत स्तरावरील प्रशासकीय खर्चाकरीता राज्य व्यवस्थापन कक्ष-ग्रामीण गृहनिर्माण यांना उपलब्ध करून देणे अपेक्षित आहे. सदर प्रशासकीय खर्च उपलब्ध करून देण्यासाठी राज्य व्यवस्थापन कक्ष-ग्रामीण गृहनिर्माण यांचेकडून दरवर्षी प्रस्ताव या विभागास प्राप्त होत असतो. त्यामुळे या बाबीसाठी कालापव्यय टाळण्यासाठी आदिवासी विकास विभागामार्फत राबविण्यात येणा-या घरकुल योजनांच्या वितरित निधीच्या २% निधी हा प्रशासकीय बाबींकरिता खर्च करण्यास राज्य व्यवस्थापन कक्ष-ग्रामीण गृहनिर्माण यांना मान्यता देण्याची बाब शासनाच्या विचाराधीन होती.
शासन निर्णय :
आदिवासी विकास विभागामार्फत राबविण्यात येणा-या शबरी आदिवासी घरकुल योजना व आदिम जमाती घरकुल योजना, या योजनेअंतर्गत त्या-त्या आर्थिक वर्षात राज्य व्यवस्थापन कक्ष ग्रामीण गृहनिर्माण यांना वितरित केलेल्या निधीच्या २% निधी / प्रत्यक्ष आवश्यक असलेला निधी यापेक्षा
# Page 2
शासन निर्णय क्रमांकः आविवि-०४२२/प्र.क्र.२०/का.०८
जी रक्कम कमी असेल ती रक्कम राज्य व्यवस्थापन कक्ष-ग्रामीण गृहनिर्माण यांना सन २०२२-२३ या आर्थिक वर्षापासून विभाग स्तर, जिल्हा स्तर, तालुका स्तर व ग्रामपंचायत स्तरावरील प्रशासकीय बाबींकरीता, खर्च करण्यासाठी या शासन निर्णयान्वये मान्यता देण्यात येत आहे.
# Page 3