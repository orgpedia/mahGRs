# Page 1
महाराष्ट्र राज्य सहकारी आदिवासी विकास महामंडळ मर्यादित, नाशिक या महामंडळाच्या संचालक मंडळावर “अध्यक्ष" व "उपाध्यक्ष" नियुक्तीबाबत.
महाराष्ट्र शासन
आदिवासी विकास विभाग
शासन निर्णय क्रमांक : आविमं-२०१७/प्र.क्र. १६३ (भाग-१)/का-३
मंत्रालय (विस्तार), मुंबई-४०००३२
दिनांक : २५ जून, २०१९
वाचा : १. आदिवासी विकास विभाग शासन निर्णय TDC १०७७/३४१९३ (ii) /Desk – XIV, दिनांक ६ ऑक्टोबर, १९७७.
२. आदिवासी विकास विभाग शासन निर्णय टिडीसी १०८४/के.नं. ९१८/का-३, दिनांक २१ जानेवारी, १९८५.
३. वित्त विभागाच्या शासन निर्णय क्रमांक शाआउ-१०.१०/प्र.क्र.९६/१०सा.उ., दिनांक १३ मार्च, २०१२ प्रस्तावना : महाराष्ट्र राज्य सहकारी आदिवासी विकास महामंडळाची स्थापना सहकारी संस्था अधिनियम, १९६० अन्वये झाली असून महामंडळाचा नोंदणी क्रमांक पी.एन/जी.एन.एल. (ए) १ दिनांक २२ मार्च, १९७२ आहे.
२. आदिवासी विकास महामंडळ हे आदिवासी शेतकरी, मजुर व आदिवासी नागरिकांना विकासासाठी स्थापन केलेले आहे. या महामंडाळाची आदिवासी लोकांच्या व्यापक विकासामध्ये महत्वाची भुमिका असणे अपेक्षित आहे.सद्यस्थितीत संचालक मंडळामध्ये शासन नियुक्त अध्यक्ष व उपाध्यक्ष तसेच शासन प्रतिनिधी व निवडुन आलेले संचालक यांचा समावेश आहे. आदिवासी विकास महामंडळाचे पदसिध्द अध्यक्ष व उपाध्यक्ष हे अनुक्रमे मा.मंत्री,आदिवासी विकास व मा.राज्यमंत्री, आदिवासी विकास हे आहेत.
३. महाराष्ट्र राज्य सहकारी आदिवासी विकास महामंडळ मर्या., नाशिक या महामंडळावर अध्यक्ष व उपाध्यक्ष या पदावर आदिवासींच्या सामाजिक/आर्थिक विकास व सांस्कृतिक क्षेत्रामध्ये उल्लेखनीय काम केलेल्या व्यक्तींना समाविष्ट केल्यास आदिवासी नागरिकांच्या गरजा व अपेक्षा लक्षात घेऊन त्यादृष्टीने महामंडळाकडून राबविण्यात येणाऱ्या योजनांची प्रभावी व कार्यक्षमपणे अंमलबजावणी होऊ शकेल.
किंबहुना महामंडळासाठी पुरक अशी ध्येय धोरणे तयार करण्याचे काम या क्षेत्रातील व्यक्तींकडून होऊ शकेल.
४. महाराष्ट्र राज्य सहकारी आदिवासी विकास महामंडळाच्या पोटकलम ४९ नुसार अध्यक्ष व उपाध्यक्ष नियुक्ती करण्याचा अधिकार राज्य शासनास आहे. यापुर्वी संदर्भ क्रमांक १ व २ च्या शासन निर्णयान्वये मा. मंत्री (आदिवासी विकास) यांची “अध्यक्ष” व मा. राज्यमंत्री (आदिवासी विकास ) यांची “उपाध्यक्ष” पदावर नियुक्ती करण्यात आलेली आहे. परंतु, आदिवासींच्या सामाजिक / आर्थिक विकास व सांस्कृतिक क्षेत्रामध्ये उल्लेखनिय काम केलेल्या व्यक्तींना महाराष्ट्र राज्य सहकारी आदिवासी विकास
# Page 2
शासन निर्णय क्रमांकः आविमं-२०१७/प्र.क्र. १६३ (भाग-१)/का-३
महामंडळावर “अध्यक्ष” व “उपाध्यक्ष” म्हणून निवडण्याबाबच्या प्रस्तावास मंत्रिमंडळाने मान्यता दिलेली असल्याने खालील प्रमाणे निर्णय घेण्यात येत आहे.
शासन निर्णय : महाराष्ट्र राज्य सहकारी आदिवासी विकास महामंडळ मर्या., नाशिक यांच्या पोट नियमातील कलम ४९ अन्वये सदर महामंडळाच्या अध्यक्ष व उपाध्यक्ष या पदावर मा. मंत्री (आदिवासी विकास) यांची अध्यक्ष व मा. राज्यमंत्री ( आदिवासी विकास) किंवा आदिवासींच्या सामाजिक / आर्थिक विकास व सांस्कृतिक क्षेत्रामध्ये उल्लेखनिय काम केलेल्या व्यक्तींना नियुक्त करण्यास या शासन निर्णयाव्दारे मान्यता देण्यात येत आहे. आदिवासी विकास महामंडळावर “अध्यक्ष” व “उपाध्यक्ष” या पदावर मा. मंत्री ( आदिवासी विकास) व मा. राज्यमंत्री (आदिवासी विकास) यांच्या ऐवजी आदिवासींच्या सामाजिक/आर्थिक विकास व सांस्कृतिक क्षेत्रामध्ये उल्लेखनीय काम केलेल्या व्यक्तीं नेमावयाची असल्यास त्याची पात्रता, कालावधी व मानधन इत्यादिचे निकष खालीलप्रमाणे रहातील.: १. अध्यक्ष व उपाध्यक्ष यांची पात्रता - आदिवासींच्या सामाजिक / आर्थिक विकास व सांस्कृतिक क्षेत्रामध्ये मागील १० वर्ष उल्लेखनीय काम केलेल्या व्यक्तींची निवड शासनाव्दारे करण्यात येईल.
२. अध्यक्ष व उपाध्यक्ष यांचा कालावधी- शासनाचे पुढील आदेश निर्गमित होईपर्यंत.
३. अध्यक्ष व उपाध्यक्ष यांचे मानधन व इतर सोयीसुविधा वित्त विभागाचा शासन निर्णय क्र.
शाआऊ-१०.१०/प्र.क्र.९६/१०/सा.उ., दिनांक १३.०२.२०१२ नुसार देय असलेले मानधन व सोयी सुविधा महाराष्ट्र राज्य सहकारी आदिवासी विकास महामंडळ मर्यादित., नाशिक या महामंडळाच्या “अध्यक्ष” व “उपाध्यक्ष” यांना पुरविण्यात येईल.
# Page 3