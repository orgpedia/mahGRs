# Page 1
आदिवासी घटक कार्यक्रमांतर्गत जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने इ. साठी सहायक अनुदाने
लेखाशिर्ष (२२२५ एफ १३८)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.६/कार्यासन-६
मंत्रालय विस्तार, मुंबई ४०० ०३२.
दिनांक : २६ जुलै, २०२२.
वाचा : १) वित्त विभाग, शासन परिपत्रक क्र. अर्थसं - २०२२/प्र.क्र.४३/अर्थ-३, दि.०४.०४.२०२२.
२) सामाजिक न्याय व विशेष सहाय विभागाची नस्ती क्र. बीसीएच-२०२२/प्र.क्र.१२६/शिक्षण-२.
प्रस्तावना : सामाजिक न्याय व विशेष सहाय्य विभागाच्या अधिनस्त ११० अनुदानित वसतीगृहांमध्ये अनुसूचित जमातीचे ४६३८ विद्यार्थी प्रवेशित आहेत. आदिवासी घटक कार्यक्रमांतर्गत जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने या योजनेंतर्गत अशा वसतीगृहांतील कर्मचाऱ्यांच्या मानधनापोटीचा निधी सामाजिक न्याय व विशेष सहाय्य विभागास उपलब्ध करुन देण्यात
येतो. या अनुषंगाने सामाजिक न्याय व विशेष सहाय्य विभागाच्या अधिनस्त अनुदानित वसतिगृहातील कर्मचाऱ्यांचे सन २०२१-२२ मधील प्रलंबित मानधन व सन २०२२-२३ मधील आवश्यक मानधनासाठी एकूण रु.१७२४.८७ लाख निधी आवश्यक आहे. यासाठी सन २०२१-२२ या कालावधीतील प्रलंबित मानधन अदा करण्यासाठी रु.१७२४.८७ लाख इतका निधी वितरणाबाबत संदर्भाधीन क्र.२ अन्वये सामाजिक न्याय व विशेष सहाय्य विभागामार्फत सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रम अंतर्गत मागणी क्र. टी-५ मधील २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षाखाली जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने योजनेंतर्गत सन २०२१-२२ या कालावधीसाठी सामाजिक न्याय व विशेष सहाय्य विभागाच्या अधिनस्त अनुदानित वसतिगृहातील कर्मचाऱ्यांचे प्रलंबित मानधन अदा करण्यासाठी वित्त विभागाने दि.०४.०४.२०२२ रोजीच्या शासन
परिपत्रकान्वये एकूण अर्थसंकल्पित तरतुदींपैकी अर्थसंकल्पीय वितरण प्रणालीवर (Beams) वितरणासाठी दरमहा ७ टक्केप्रमाणे उपलब्ध करुन दिलेला (माहे एप्रिल ते जून, २०२२) असा एकूण २१
# Page 2
शासन निर्णय क्रमांकः बीयुडी-२०२२ / प्र.क्र.०६/कार्यासन-६
टक्के मर्यादेत उपलब्ध असलेला रु.१०५.०० लाख इतका निधी सन २०२२-२३ या आर्थिक वर्षाच्या उपलब्ध तरतुदींतून पुढीलप्रमाणे निधी वितरीत व खर्च करण्यास मान्यता देण्यात येत आहे :
(रु. लाखात)
------------------------------------------------------------------------------------------------------------------------------------------
| योजना | लेखाशिर्ष | बाब | सन २०२२-२३ मधील अर्थसंकल्पीत तरतूद | सदर शासन निर्णयान्वये वितरीत करण्यात येत असलेली तरतूद |
| जिल्हा परिषदांना शैक्षणिक फी, परीक्षा फी, परिरक्षण व शिष्यवृत्तीसाठी अनुदाने | २२२५ एफ १३८ | ३१, सहायक अनुदाने (वेतनेतर) | ५००.०० | १०५.०० (२१%) |
------------------------------------------------------------------------------------------------------------------------------------------
२. उपरोक्त प्रमाणे एकूण रु.१०५.०० लाख (अक्षरी रुपये एक कोटी पाच लाख फक्त) इतका निधी
प्रशासकीय विभाग प्रमुख म्हणून सचिव, सामाजिक न्याय व विशेष सहाय्य विभाग यांना अर्थसंकल्पीय वितरण प्रणालीवर (BEAMS) वितरीत व खर्च करण्यास याद्वारे शासनाची मान्यता देण्यात येत आहे.
सदर निधीचा वापर फक्त सन २०२१-२२ या कालावधीतील वसतिगृहातील कर्मचाऱ्यांचे प्रलंबित मानधन अदा करण्यासाठीच करण्यात यावा.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील
दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती,
निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. सदर शासन निर्णय वित्त विभागाच्या संदर्भाधिन क्र.१ येथील दि.०४.०४.२०२२ च्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२२ / प्र.क्र.०६/कार्यासन-६