# Page 1
------------------------------
| आदिवासी घटक कार्यक्रमांतर्गत |
| रोहड, ता.साक्री, धुळे येथील |
| सांस्कृतिक संकुलाच्या |
| बांधकामासाठी निधी वितरण. |
------------------------------
(लेखाशीर्ष ४२२५ ११५४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.५४/कार्यासन ६
मंत्रालय (विस्तार), मुंबई-४०० ०३२
दिनांक: - १५ मार्च, २०२१.
वाचा : १) शासन परिपत्रक, वि. वि. क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२) वि.वि., शासन निर्णय क्र.अर्थसं-२०२० /प्र.क्र.६५/ अर्थ-३, दि.०४.०५.२०२०.
३) अधिक्षक अभियंता, सार्वजनिक बांधकाम मंडळ, धुळे यांचे पत्र क्र.अर्थ/२९२४/सन २०२०, दि.३.१.२०२०.
४) आदिवासी विकास विभागाची नस्ती क्र. संकुल-१४२०/प्र.क्र.१२९/का-५.
प्रस्तावना :
आदिवासी घटक कार्यक्रमांतर्गत आदिवासी मुलांच्या शासकीय वसतीगृहासाठी प्रस्तावित जमिनीची मूल्यांकन रक्कम व मोजणी फी यासाठी सन २०२०-२१ मधील उपलब्ध आर्थिक तरतुदींतून निधी वितरीत करण्याबाबत संदर्भाधीन क्र.३ अन्वये सादर करण्यात आलेल्या प्रस्तावास अनुसरुन मान्यता देण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-६ मधील मुख्य लेखाशीर्ष ४२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण यावरील भांडवली खर्च जनजाती क्षेत्र उपयोजना (०१) (२०) समाज मंदिराचे बांधकाम (कार्यक्रम), (लेखाशीर्ष ४२२५ ११५४), ५३, मोठी बांधकामे खाली सन २०२०-२१ या आर्थिक वर्षाच्या उपलब्ध तरतुदींतून वित्त विभागाने वितरणास मान्यता दिल्यानुसार रु.७९.८२ लाख (रुपये एकोणऐंशी लाख ब्याऐंशी हजार फक्त) इतकी तरतूद अधिक्षक अभियंता, सार्वजनिक बांधकाम मंडळ, धुळे यांना अर्थसंकल्पीय वितरण प्रणालीवर वितरीत व खर्च करण्यास याद्वारे शासनाची मान्यता देण्यात येत आहे.
२. सदर वितरीत निधीतून अधिक्षक अभियंता, सार्वजनिक बांधकाम मंडळ, धुळे यांनी रोहड, ता.साक्री, जि.धुळे येथील सांस्कृतिक संकुल बांधकामाचा खर्च भागविण्यात यावा.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२०
# Page 2
शासन निर्णय क्रमांकः बीयुडी-२०२०/प्र.क्र.५४/कार्यासन.६
च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय कार्यालयाची राहील.
४. सदर शासन निर्णय वित्त विभागाच्या अनौपचारीक संदर्भ क्र.७४/व्यय-१४, दि.२१.१.२०२१ नुसार प्राप्त सहमतीनुसार निर्गमित करण्यात येत आहे.