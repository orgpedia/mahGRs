# Page 1
आदिवासी विकास विभागाच्या शासकीय वसतीगृहांमधील प्रभारी गृहपाल यांना आहारण व संवितरण अधिकारी म्हणून घोषित करणेबाबत.
महाराष्ट्र शासन
आदिवासी विकास विभाग,
शासन निर्णय क्रमांक : आवगृ-२०१८/प्र.क्र.३२१/का.१२
मंत्रालय, मुंबई - ४०० ०३२.
दिनांक :- ०९ जानेवारी, २०१९.
वाचा :- १) आदिवासी विकास विभाग, शासन निर्णय, क्र.आवगृ-१२००/प्र.क्र.५०/का-१२, दि.२८.०६.२००२.
२) आदिवासी विकास विभाग शासन निर्णय क्र. शावगृ-२००६/प्र.क्र.६५/का-१२, दि.०६.१२.२००७.
प्रस्तावना: अनुसूचित जमातीच्या विद्यार्थ्यांना उच्च शिक्षण घेणे सुलभ व्हावे याकरिता विभागामार्फत शासकीय वसतीगृहे चालविण्यात येतात. आदिवासी विकास विभागांतर्गत एकूण ४९५ शासकीय वसतीगृहे मंजूर त्यापैकी सद्यस्थितित ४९१ वसतीगृहे कार्यरत आहेत. सदर वसतीगृहांमध्ये दरवर्षी सुमारे ५६,००० अनुसूचित जमातीचे विद्यार्थी शिक्षण घेत असतात. सदर शासकीय वसतीगृहातील कर्मचाऱ्यांचे वेतन व देयके, प्रवास भत्ता, भविष्यनिर्वाह निधी अग्रीम, उधारी देयके व इतर सर्व
प्रकारची देयके पारीत करण्यासाठी गृहपालांना उपरोक्त वाचा येथील रोजीच्या शासन निर्णयान्वये वेळोवेळी आहरण व संवितरण अधिकारी घोषित करण्यात आले आहे. परंतु, काही वसतीगृहांमध्ये काही कारणांस्तव गृहपाल पद रिक्त असल्यास अशा ठिकाणी प्रभारी गृहपाल म्हणून अतिरिक्त कारभार सोपविण्यात येतो. तथापि, प्रभारी गृहपाल यांना आहरण व संवितरण अधिकारी घोषित केले नसल्यामुळे अशा वेळी कर्मचाऱ्यांची वेतना संबंधीत देयके व इतर बाबींसाठीची देयके कोषागार शाखेकडे पाठविण्यासाठी अडचण निर्माण होते त्यामुळे प्रभारी गृहपाल यांना आहरण व संवितरण अधिकारी घोषित करण्याची बाब शासनच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय : (9) आदिवासी विकास विभागांतर्गत असलेल्या शासकीय वसतीगृहातील गृहपाल हे पद रिक्त असल्यास सदर पदावर प्रभारी गृहपाल म्हणून लेखी आदेशान्वये प्रकल्प अधिकारी यांचे स्वाक्षरीने अतिरिक्त कार्यभार सोपविला असल्यास अशा वेळी प्रभारी गृहपालांना आहरण व संवितरण
अधिकारी म्हणून घोषित करण्यात येत आहे.
# Page 2
शासन निर्णय क्रमांकः आवगृ-२०१८/प्र.क्र.३२१/का.१२ (२) सदर शासन निर्णय संबंधित प्रकल्प अधिकारी यांनी त्यांच्या अंतर्गत असलेल्या शासकीय
वसतीगृहाच्या गृहपालांच्या निदर्शनास आणून त्याप्रमाणे पुढील योग्य ती कार्यवाही करण्याच्या
सूचना द्याव्यात.