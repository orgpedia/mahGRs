# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजना सन २०२१-२२ करीता निधी वितरण.
(भारतरत्न डॉ.ए.पी.जे. अब्दुल कलाम अमृत आहार योजना)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/ प्र.क्र.०३ / कार्यासन-६
मंत्रालय विस्तार, मुंबई-४०० ०३२
दिनांक:- २७ मे, २०२१.
वाचा : १) शासन परिपत्रक, वित्त विभाग क्र. अर्थसं-२०२१/प्र.क्र.४८ / अर्थ-३, दि.६.०४.२०२१.
२) शासन निर्णय, आ.वि.वि.क्र.बीयुडी-२०२१/प्र.क्र.०१/कार्यासन-६, दि.०७.०४.२०२१, २८.०४.२०२१, दि.१७.५.२०२१.
प्रस्तावना : वित्त विभागाच्या संदर्भाधीन क्रमांक १ येथील दिनांक ६ एप्रिल २०२१ रोजीच्या शासन परिपत्रकान्वये राज्यात कोरोना विषाणूमुळे उद्भवलेली परिस्थिती विचारात घेऊन सन २०२१-२२ या आर्थिक वर्षाच्या पहिल्या ३ महिन्याकरिता (जून, २०२१ अखेर) बांधिल स्वरुपाच्या विशिष्ट उद्दीष्टांकरीता एकूण वार्षिक अर्थसंकल्पित तरतूदींच्या १० ते १५ टक्के मर्यादेत निधी वितरीत करण्यास मंजुरी देण्यात आली आहे.
त्यानुसार जिल्हा वार्षिक आदिवासी घटक कार्यक्रमांतर्गत मागणी क्र. टि-९ या खाली अशा बांधिल स्वरूपाच्या विशिष्ट उद्दिष्टांकरीता संदर्भाधीन क्र. २ येथील शा.नि. अन्वये विहीत मर्यादेत निधी वितरीत करण्यात आलेला आहे. आता पोषण/आहार या बाबीकरीता निधी वितरणाची गरज लक्षात घेता ३१- सहाय्यक अनुदाने (वेतनेतर) या बाबीखाली भारतरत्न डॉ. ए. पी. जे. अब्दुल कलाम अमृत आहार योजनेकरीता पहिल्या तीन महिन्यांकरीता निधी वितरीत करण्याची बाब विचाराधीन होती.
शासन निर्णय :
जिल्हा वार्षिक आदिवासी उपयोजनेंतर्गत मागणी क्र.टी-९ याखाली भारतरत्न डॉ.ए.पी.जे. अब्दुल कलाम अमृत आहार योजना (उपशीर्ष TX२९०००४) करीता सन २०२१-२२ या आर्थिक वर्षातील पहिल्या तीन महिन्यांचा खर्च भागविण्यासाठी सोबतच्या विवरणपत्रातील रकाना क्र-५ प्रमाणे नमुद तरतूदी रकाना क्र –६ मधील नियंत्रक अधिकारी तथा संबंधित जिल्ह्याचे जिल्हाधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. लॉक डाऊनमुळे पुढील ३ ते ४ महिने राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
# Page 2
शासन निर्णय क्रमांकः बीयुडी-२०२१/प्र.क्र.०३/कार्यासन.६
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधित अंमलबजावणी अधिकारी यांनी राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील तरतुदी व सर्व अटी शर्तींचे पालन करण्याची दक्षता घेण्यात यावी.
४. भारतरत्न डॉ.ए.पी.जे. अब्दुल कलाम अमृत आहार योजनेकरीता सदर शासन निर्णयाद्वारे निधी वितरीत करण्यात येत असून आदिवासी क्षेत्रात वास्तव्यास असणाऱ्या गर्भवती स्त्रिया तसेच लहान बालके यांच्या गरजा लक्षात घेऊन त्यांच्या आरोग्याशी संबंधित विशेष व्यवस्था जिल्हा प्रशासनाकडून करण्यात यावी.
५. सदर शासन निर्णय वित्त विभागाचा अनौपचारीक संदर्भ क्र.४४२/२०२१/व्यय-१४, दि.२५.०५.२०२१ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3