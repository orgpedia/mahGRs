# Page 1
सन २०२४-२५ करीता जिल्हा वार्षिक आदिवासी घटक कार्यक्रम तयार करणेबाबत मार्गदर्शक तत्त्वे व कालबद्ध कार्यक्रम...
महाराष्ट्र शासन
आदिवासी विकास विभाग
शासन परिपत्रक क्रमांक: टीएसपी-२०२३/प्र.क्र.१४१/का-६
मंत्रालय, विस्तार, मुंबई - ४०० ०३२
दिनांक : १० नोव्हेंबर, २०२३.
वाचा : १) शासन निर्णय, आदिवासी विकास विभाग क्र टीएसपी-२००३/प्र.क्र.१०१/का-६, दि. २६ जुलै, २००४.
२) शासन निर्णय, आ.वि.वि. क्र टीएसपी २००५/प्र.क्र.५९/का-६, दि.१० नोव्हेंबर, २००५.
३) शासन निर्णय, आ.वि.वि. क्र टीएसपी २००८/प्र.क्र.६/का-६, दि.१६ डिसेंबर, २००९.
४) शासन निर्णय, आ.वि.वि. क्र. टीएसपी-२०१७/प्र.क्र.२१९/का.६, दि. २५ ऑक्टोबर, २०१८.
५) शासन निर्णय, आ.वि.वि. क्र टीएसपी-२०२०/प्र.क्र.७९/का-०६, दि. २० जानेवारी, २०२१.
६) शासन पत्र, नियोजन विभाग क्र. डीएपी १०२३/प्र.क्र.२६१/का-१४८१, दि. १८ ऑक्टोंबर, २०२३.
परिपत्रक : आदिवासी विकास विभागाच्या दि. १६ डिसेंबर, २००९ च्या संदर्भाधीन शासन निर्णयानुसार जिल्हा वार्षिक आदिवासी उपयोजना मंजूर करण्याची जबाबदारी संबंधित जिल्हा नियोजन समितीकडे सोपविण्यात आली आहे. त्यानुसार जिल्हा आराखडा तयार करण्याची जबाबदारी जिल्हा नियोजन समितीचे सदस्य सचिव म्हणून जिल्हाधिकारी यांची असून त्यांच्या नियंत्रणाखाली संबंधित प्रकल्प अधिकारी, एकात्मिक आदिवासी विकास प्रकल्प यांची आहे. तसेच वित्त विभागाच्या दिनांक २७.०१.२०१७ रोजीच्या शासन निर्णयान्वये आर्थिक वर्ष सन २०१७-१८ पासून योजनांतर्गत व योजनेतर खर्चाचे एकत्रीकरण करणेबाबतचा निर्णय घेण्यात आला असून या अन्वये अर्थसंकल्पिय खर्चाचे यापुढे “अनिवार्य खर्च” व “कार्यक्रमांवरील खर्च” आणि “महसुली” व “इतर (भांडवली व ऋण) खर्च” याप्रमाणे वर्गीकरण दर्शविण्यात आले आहे. सदर शासन निर्णयानुसार सन २०१७-१८ पासून आदिवासी उपयोजनेस (Tribal Sub-plan) आदिवासी घटक कार्यक्रम (Tribal Component Schemes) असे संबोधण्यात येत आहे. आर्थिक वर्ष सन २०२४-२५ करीता आदिवासी घटक कार्यक्रमांतर्गत जिल्हा वार्षिक आदिवासी उपयोजना तयार करण्यासाठी खालीलप्रमाणे मार्गदर्शक सुचना निर्गमित करण्यात येत आहेत.
२. आदिवासी घटक कार्यक्रम हा राज्याच्या वार्षिक योजनेचा एक भाग असून वार्षिक आदिवासी घटक कार्यक्रम तयार करणे हे वार्षिक राज्य कार्यक्रमाशी पूरक आहे. सन २०२४-२५ च्या जिल्हा वार्षिक आदिवासी घटक कार्यक्रमाचे प्रारुप आराखडे संबंधित प्रकल्प अधिकारी यांनी जिल्हाधिकारी यांच्याशी समन्वय साधून तयार करावेत व जिल्हा आराखडे जिल्हा नियोजन समितीच्या मान्यतेसाठी सादर करावेत. तद्नंतर मा.मंत्री (आ.वि.) यांच्या अध्यक्षतेखालील राज्यस्तरीय बैठकीसाठी सादर करण्यात यावेत. याकरीता परिशिष्ट-ई मध्ये नमूद केलेल्या कालावधीमध्ये कार्यवाही करण्याची दक्षता घेण्यात यावी.
३. जिल्हा वार्षिक आदिवासी उपयोजना आराखडा तयार करीत असताना खालील मार्गदर्शक सुचना व तत्त्वांचे काटेकोरपणे पालन करावे : १) शासन निर्णय, आदिवासी विकास विभाग, दि.२५.१०.२०१८ अन्वये मागासवर्गीय कल्याण या विशेष क्षेत्रांतर्गत असलेल्या आस्थापना/ बांधील स्वरुपाच्या जिल्हास्तरीय योजना राज्यस्तर योजनांमध्ये
# Page 2
शासन परिपत्रक क्रमांक: टीएसपी-२०२३/प्र.क्र.१४१/का-६
वर्ग करण्याबाबत निर्णय घेण्यात आलेला आहे. त्या अनुषंगाने आदिवासी घटक कार्यक्रमांतर्गत नियोजन/ वित्त विभागाकडून प्राप्त होणाऱ्या एकूण वार्षिक नियतव्ययापैकी आदिवासी विकास विभागाच्या आस्थापनाविषयक (वेतन व कार्यालयीन बाबी) तसेच बांधील स्वरुपाच्या (साधन सामुग्री, आहार, शैक्षणिक दायित्व) खर्चाच्या योजनांकरीता आवश्यक नियतव्यय वजा करून उर्वरीत इतर विकासात्मक योजनांकरिता शिल्लक राहणाऱ्या नियतव्ययामधून राज्यस्तर व जिल्हास्तर उपयोजनांकरिता नियतव्यय उपलब्ध करुन देण्यात येतो.
सन २०२४-२५ या आर्थिक वर्षाचे राज्य वार्षिक योजनेचे आकारमान अद्याप निश्चित झालेले नसल्यामुळे आदिवासी घटक कार्यक्रमाकरीता चालू वर्षाकरीता कळविण्यात आलेला आधारभूत नियतव्यय विचारात घेऊन सद्य:स्थितीत परिशिष्ट-अ प्रमाणे नियतव्यय निश्चित करण्यात येत आहे. सन २०२४-२५ करीता आदिवासी घटक कार्यक्रमासाठी उपलब्ध होणारा नियतव्यय/ आकारमान लक्षात घेऊन जिल्हा वार्षिक आदिवासी उपयोजना आराखडे अंतिम करण्यासाठी मा. मंत्री ( आदिवासी विकास) यांच्या अध्यक्षतेखाली होणाऱ्या राज्यस्तरीय बैठकीत प्रस्तावित जिल्हा वार्षिक आदिवासी घटक कार्यक्रम सन २०२४-२५ करीता अंतिम आकारमान निश्चित करण्यात येईल.
२) सन २०२४-२५ करीता संबंधित जिल्हा प्रकल्प कार्यालयांतर्गत अनुसूचित जमातींची लोकसंख्या आणि आदिवासी उपयोजना क्षेत्र (TSP)/ अतिरिक्त आदिवासी उपयोजना क्षेत्र (ATSP), माडा/ मिनीमाडा क्षेत्र (MADA & MINI MADA) विचारात घेऊन सद्यस्थितीत सोबत जोडलेल्या परिशिष्ट ब व परिशिष्ट-क मध्ये दर्शविल्याप्रमाणे जिल्हानिहाय व प्रकल्पनिहाय कमाल नियतव्यय मर्यादा निश्चित करण्यात येत आहे. जिल्हा वार्षिक आदिवासी घटक कार्यक्रम आराखडा परिशिष्ट-ब मध्ये दिलेल्या कमाल नियतव्ययाच्या मर्यादेत असावा. तसेच, ज्या जिल्ह्यांमध्ये एकापेक्षा अधिक प्रकल्प कार्यालय आहेत, त्यांच्यासाठी प्रकल्पनिहाय नियतव्यय वाटप परिशिष्ट-क प्रमाणे प्रस्तावित करावे.
३) शासन परिपत्रक, आदिवासी विकास विभाग, दि. २० जानेवारी, २०२१ अन्वये अनुसूचित क्षेत्रातील ग्रामपंचायतींना ५ टक्के अबंध निधी (पेसा) ही योजना सन २०२१-२२ पासून जिल्हास्तरावर वर्ग करण्यात आलेली आहे. सदर योजनेसाठी सन २०२३-२४ या आर्थिक वर्षाकरीता जिल्हानिहाय निश्चित करण्यात आलेला नियतव्यय परिशिष्ट-ड मध्ये दर्शविण्यात आला आहे. त्याप्रमाणे, संबंधित जिल्ह्यांनी जिल्हास्तरावरुन नियतव्यय अर्थसंकल्पीत करण्याबाबत दक्षता घ्यावी.
४) जिल्हा वार्षिक आदिवासी घटक कार्यक्रम तयार करतांना परिशिष्ट-इ मधील मार्गदर्शक तत्वे तसेच नियोजन विभागाच्या संदर्भाधीन क्र.६ येथील दिनांक १८ ऑक्टोबर, २०२३ च्या शासन पत्रामधील दिलेल्या सूचनेनुसार एकात्मिक जिल्हा नियोजन, शाश्वत विकास ध्येये, व्हिजन दस्तावेज २०३०, लिंग आधारित अर्थसंकल्प व बाल अर्थसंकल्प, आकांक्षित जिल्ह्यांकरीताच्या सूचना इ.
सर्वसाधारण सूचना विचारात घ्याव्यात.
५) नियोजन विभागाने ‘MP-SIMS’ ही सर्वंकष योजना माहिती प्रणाली विकसित केली असून सदर प्रणालीचा जिल्हा वार्षिक आदिवासी योजना सन २०२४-२५ तयार करताना सर्व जिल्हास्तरीय कार्यालय/यंत्रणांनी वापर करणे बंधनकारक आहे. तसेच 'MP-SIMS’ आज्ञावलीमध्ये नोंदविण्यात येणारी माहितीच गृहित धरण्यात येईल, याची नोंद घ्यावी.
६) आदिवासी घटक कार्यक्रमांतर्गत कामे / योजना राबविताना अशा योजनांचे कार्यक्षेत्र आदिवासी क्षेत्रामध्येच असल्याची जिल्हाधिकारी यांनी स्वतः खात्री करावी. आदिवासी उपयोजनेंतर्गत करण्यात आलेल्या तरतूदी आदिवासी उपयोजनेबाहेरील प्रयोजनासाठी वळवून वापरता येणार
पृष्ठ २० पैकी २
# Page 3
शासन परिपत्रक क्रमांक: टीएसपी-२०२३/प्र.क्र.१४१/का-६
नाहीत, हा जो दंडक आहे तो पाळण्याबाबत संबंधित जिल्हाधिकारी तसेच योजना अंमलबजावणी अधिकारी यांनी दक्षता घ्यावी.
७) शिक्षण, आरोग्य, कृषि, जलसंधारण, ऊर्जा, कौशल्य विकास, रस्तेविकास इत्यादी विकास क्षेत्रनिहाय निधीवाटप निश्चित करताना या क्षेत्रातील यापूर्वीचे अपेक्षित साध्य, फलनिष्पत्ती, प्रस्तावित बदल इत्यादी अनुषंगिक बाबी विचारात घेऊन त्याच्या पूर्ततेसाठी आदिवासी घटक कार्यक्रम व सर्वसाधारण क्षेत्र योजना याखाली जिल्ह्यास विविध योजनांतर्गत प्राप्त होऊ शकणाऱ्या निधीचे नियोजन एकत्रितपणे विचारात घेऊन करण्यात यावे. तसेच अस्तित्त्वात असलेल्या योजनांमधून करता न येणाऱ्या कामांसाठी नाविन्यपूर्ण किंवा अन्य अबांधील स्वरूपातील निधीच्या माध्यमातून “गॅप फंड" म्हणून नियोजन करण्यात यावे. विविध स्त्रोताद्वारे जिल्ह्यास उपलब्ध होणाऱ्या निधीचे अभिसरण (Convergence) पद्धतीने नियोजन करुन फलनिष्पत्ती दायक अंमलबजावणी आराखडा तयार करावा.
८) आदिवासी लाभार्थ्यांच्या दृष्टीने नेमकी गरज लक्षात घेऊन नेमक्या कोणत्या योजना घेण्याची आवश्यकता आहे हे निश्चित करुन मोठ्या संख्येने अनुसूचित जमातीच्या लाभार्थ्यांना लाभ मिळेल अशा कामांना सर्वप्रथम प्राधान्य द्यावे व त्यानंतर क्रमाने त्यापेक्षा कमी लोकसंख्येला लाभदायी ठरणाऱ्या योजनांना अग्रक्रम द्यावा.
९) आदिवासी उपयोजनेंतर्गत क्षेत्र विकास/ मुलभूत सुविधांच्या योजना राबविण्याबाबत शासन निर्णय, आदिवासी विकास विभाग, दि. २६ जुलै, २००४ व दि. १० नोव्हेंबर, २००५ मध्ये दिलेल्या मार्गदर्शक सूचनांचे काटेकोरपणे पालन होईल व शासनाने ठरवून दिलेल्या प्रचलित निकषांचे उल्लंघन होणार नाही, याबाबत दक्षता घ्यावी.
१०) जिल्हा वार्षिक आदिवासी घटक कार्यक्रम सन २०२४-२५ तयार करताना ज्या योजनांना अल्प निधी आवश्यक असेल त्या योजना सुरु ठेवाव्यात किंवा कसे, याबाबत पुरेशी खातरजमा करुन त्याप्रमाणे तरतूदी ठेवण्यात याव्यात.
११) जिल्हा वार्षिक आदिवासी घटक कार्यक्रम सन २०२४-२५ अंतर्गत राज्यस्तरावरुन राबविण्यात येणाऱ्या योजनांना नियतव्यय उपलब्ध करुन देण्यात येऊ नये, या सूचनेची काटेकोरपणे अंमलबजावणी करावी. नियतव्यय उपलब्ध करुन देताना जिल्हा वार्षिक आदिवासी घटक कार्यक्रम अंतर्गत प्रस्तावित केलेल्या योजनांसाठी राज्यस्तरावरुन नियतव्यय प्राप्त होत नाही, असे संबंधित यंत्रणांकडून प्रमाणित करुन घ्यावे. शासकीय आश्रमशाळा इमारतींची दुरुस्ती (TT२४००४१) व शासकीय वसतिगृह इमारतींची दुरुस्ती (TT२४००४२) या जिल्हास्तरीय योजना राज्यस्तरावरुन राबविण्याचा निर्णय शासनाने घेतला आहे. तेव्हा सदर योजनांना सन २०२४-२५ पासून जिल्हास्तरावरुन नियतव्यय ठेवण्यात येऊ नये.
१२) जिल्हा वार्षिक आदिवासी घटक कार्यक्रम सन २०२३-२४ अंतर्गत व त्यापूर्वी घेण्यात आलेल्या कामांची उपयोगिता प्रमाणपत्रे कार्यान्वयीन यंत्रणांकडून प्राप्त झाल्यानंतर प्रस्तावित कामांसाठी जिल्हा वार्षिक आदिवासी घटक कार्यक्रम सन २०२४-२५ अंतर्गत मंजूर होणारा निधी वितरीत करावा.
१३) जिल्हा वार्षिक आदिवासी घटक कार्यक्रम सन २०२२-२३ व त्यापूर्वी वितरीत केलेल्या निधीपैकी मुदतीनंतर अखर्चित राहिलेला निधी खर्च करण्याच्या परवानगीसाठी शासनास अजूनही प्रस्ताव प्राप्त होत असल्याचे दिसून आले आहे. त्यामुळे वितरीत निधीपैकी काही निधी अखर्चित राहू नये याबाबत संबंधित कार्यान्वयीन यंत्रणेकडे पाठपुरावा करावा. निधी खर्च करण्याची मुदत
पृष्ठ २० पैकी ३
# Page 4
शासन परिपत्रक क्रमांक: टीएसपी-२०२३/प्र.क्र.१४१/का-६
संपल्यानंतर अखर्चित निधी शासनास तात्काळ समर्पित करावा व अपूर्ण कामांना नव्याने निधी देण्याबाबत विचार करावा.
१४) जिल्हा वार्षिक आदिवासी घटक कार्यक्रमात प्रस्तावित केलेल्या नियतव्ययाची विकासक्षेत्र/ उपक्षेत्र/ योजना/ प्रकल्प निहाय, तालुकावार विगतवारी जिल्हा आदिवासी घटक कार्यक्रम/ जिल्हा नियोजन समितीच्या सदस्यांना बैठकीपूर्वी उपलब्ध करुन देण्यात यावी.
१५) सन २०२४-२५ जिल्हा वार्षिक योजनेस राज्यस्तरावर अंतिम स्वरुप देण्यासाठी प्रत्येक जिल्ह्याची आवश्यक असलेली माहिती विहित प्रपत्रामध्ये प्राप्त व्हावी म्हणून विवरणपत्र १ ते ३ विहित केलेली आहेत. सदर विवरणपत्रात विहित माहिती शासनास सादर करण्यात यावी.
१६) आदिवासी घटक कार्यक्रमाची आखणी व अंमलबजावणी प्रभावीपणे करण्यासाठी प्रत्येक जिल्ह्यासाठी खालील बाबींचा समावेश असलेली स्वयंस्पष्ट टिप्पणी राज्यस्तरीय बैठकीपुर्वी शासनास सादर करावी. तसेच जिल्हा आराखडा तयार करताना खालील बाबींना प्राधान्य देऊन नियोजन करण्यात यावे.
1. आदिवासी विकास विभागाच्या आश्रमशाळांकरीता जोडरस्ते नाहीत, अशा आश्रमशाळा व त्याकरीता जिल्हा आराखडा नियोजनामध्ये केलेली तरतूद.
]]. बारमाही जोडरस्ते नसलेली आदिवासी बहुल गावे/ वाड्या/ पाडे. सदर गावे / वाड्या/पाडे बारमाही रस्त्यांनी जोडण्यासाठी केलेली गावनिहाय तरतूद.
III. आश्रमशाळांना बारमाही नळ पाणीपुरवठा सोय उपलब्ध नसल्यास बारमाही पाणीपुरवठ्यासाठी शाळानिहाय नियोजन व तरतूद.
IV. नळपाणीपुरवठा सोय नसलेली आदिवासी गावे, वाड्या व पाडे. अशा गावांना नळपाणी पुरवठा करण्यासाठी केलेली तरतूद. (गाव, वाड्या/पाडे यांच्या यादीसह) V. आदिवासी क्षेत्रातील प्राथमिक आरोग्य केंद्र/ उपकेंद्र येथे आवश्यक सुविधा उपलब्ध आहेत किंवा कसे, नसल्यास त्याबाबत केलेली तरतूद / उपाययोजना.
VI. आश्रमशाळांना औषधे उपलब्ध करणे, तसेच विद्यार्थ्यांची नियमित आरोग्य तपासणी करणे, आश्रमशाळांमध्ये ANM सेवा उपलब्ध करुन देण्यासाठी केलेली तरतूद, अशा सेवा मिळत नसल्यास त्याची कारणे व नियोजन.
VII. वीजपुरवठा न झालेली आदिवासी बहुल गावे / वाड्या / पाडे यांची संख्या व सदर गाव/वाड्या/पाडे यांना वीजपुरवठा करण्यासाठी केलेली तरतूद.
VIII. घरगुती वापरांसाठी वीज कनेक्शन न मिळालेली आदिवासी कुटुंबे, तसेच कृषी वापराकरीता वीज कनेक्शन न मिळालेले आदिवासी शेतकरी अशा सर्व शेतकरी / कुटुंबांना वीज जोडणी करणेसाठी केलेले नियोजन व तरतूद.
IX. वनहक्क कायद्यांतर्गत वनपट्टे मिळालेल्या आदिवासी खातेदारांच्या जमीन सुधारण्यासाठी तसेच त्यांना विहीर/ पंप / इंजिन / अन्य कृषी औजारे उपलब्ध करुन देण्यासाठी केलेले नियोजन व तरतूद.
X. आतापर्यंत जिल्हा वार्षिक आदिवासी उपयोजनेंतर्गत नाविन्यपूर्ण योजनेमधून हाती घेण्यात आलेले नाविन्यपूर्ण उपक्रम व त्याच्या फलनिष्पत्तीबाबतचा तपशील.
XI. शासकीय आश्रमशाळा/ अनुदानित आश्रमशाळा/ वसतीगृहे / शालेय शिक्षण विभागामार्फत चालविण्यात येणाऱ्या शाळा इ. ची सांख्यिकीय माहिती.
XII. केंद्र शासनाच्या योजनांतर्गत राबविण्यात येत असलेल्या/ येणाऱ्या योजनांबाबतची माहिती.
पृष्ठ २० पैकी ४
# Page 5
शासन परिपत्रक, क्रमांकः टीएसपी-२०२३/प्र.क्र.१४१/का-६
XIII. सन २०२२-२३ चा प्रत्यक्ष खर्च व सन २०२३-२४ च्या अपेक्षित खर्चाचा विहित नमुन्यातील तपशील.
XIV. याशिवाय काही अतिरिक्त मुद्दयांची आवश्यकता भासल्यास त्याबाबतची माहिती.
४. सन २०१७-१८ या आर्थिक वर्षापासून अर्थसंकल्पामधील योजनेतर व योजनांतर्गत असे खर्चाचे वर्गीकरण रद्द होऊन नवीन प्रणालीमध्ये महसुली खर्च (मागणी क्र. टी-९), भांडवली खर्च (मागणी क्र. टी-१०) व कर्जे/ऋण (मागणी क्र. टी-११) असे वर्गीकरण करण्यात आलेले आहे. यानुसार, जिल्ह्यांनी यापुढे जिल्हा नियतव्यय वाटपाबाबत, खर्चाच्या अहवालाबाबत तसेच इतर प्रकारचे अहवाल सादर करताना आवश्यक ठिकाणी जिल्ह्याच्या खर्चांचे महसुली खर्च, भांडवली खर्च व कर्जे/ऋण असे वर्गीकरण सुध्दा दर्शविण्यात यावे.
५. सर्व संबंधितांना सूचित करण्यात येते की, वर उल्लेखिलेल्या मार्गदर्शक सूचना लक्षात घेऊन जिल्ह्यांच्या योजनांबाबतचा आराखडा तयार करण्यात यावा. आदिवासी घटक कार्यक्रमांतर्गत “मागासवर्गीय कल्याण” या शिर्षाखाली जिल्हा वार्षिक योजना तयार करण्याची व संनियंत्रणाची जबाबदारी संबधित प्रकल्प अधिकारी, एकात्मिक आदिवासी विकास प्रकल्प यांची राहील. तर आदिवासी घटक कार्यक्रमांतर्गत इतर विकास शिर्षाची जिल्हा वार्षिक योजना तयार करण्याची जबाबदारी जिल्हाधिकारी यांच्या नियंत्रणाखाली संबंधित प्रकल्प अधिकारी, एकात्मिक आदिवासी विकास प्रकल्प यांची राहील.
जिल्हा आदिवासी उपयोजना समिती/ जिल्हा नियोजन समितीने संमत केलेल्या जिल्हा योजनेच्या प्रस्तावांच्या १० प्रती आदिवासी विकास विभागाकडे दिनांक १५ जानेवारी, २०२४ पर्यंत पाठविण्यात याव्यात .
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20