# Page 1
आदिवासी विकास विभागांतर्गत शासकीय
आश्रमशाळांमधील क्रिडा, संगणक व कला
(कार्यानुभव) शिक्षक/मार्गदर्शक यांची निवड
करण्यासाठी गठीत केलेल्या तीन स्वंतत्र
समित्यांचे एकत्रिकरण करणे बाबत.
महाराष्ट्र शासन
आदिवासी विकास विभाग
शासन निर्णय क्रमांक: शाआशा-२०२५/प्र.क्र.२५२/का.१३.
मंत्रालय, मुंबई- ४०००३२,
दिनांक : २९ जानेवारी, २०२६
वाचा :- १. आदिवासी विकास विभाग शासन निर्णय क्र.शाआशा-२०१८/प्र.क्र.८४/का.१३ दि.६ मार्च,२०१८
२. आदिवासी विकास विभाग शासन निर्णय क्र.शाआशा-२०१८/प्र.क्र.४८९/का.१३ दि.१५ डिसेंबर,२०१८
३. आदिवासी विकास विभाग शासन निर्णय क्र.शाआशा-२०१९/प्र.क्र.१२५/का.१३ दि.१३ जून,२०१९
४. महसूल व वन विभाग शासन निर्णय क्र.कार्यशा-२०२५/प्र.क्र.६/म-८,दि.०९.०४.२०२५
प्रस्तावना :-
आदिवासी विकास विभागाच्या अधिपत्याखालील शासकीय आदिवासी आश्रमशाळांमधील बहुतांशी
विद्यार्थी अनेक कलागुण व खेळांमध्ये प्रविण आहेत . तसेच बदलत्या काळानुसार या विद्यार्थ्यांना संगणकाचे
ज्ञान प्राप्त होणे आवश्यक आहे. परंतु या शाळांमध्ये क्रिडा, कला व संगणक शिक्षक /मार्गदर्शकाचे पद मंजूर
नसल्याने शासकीय आदिवासी आश्रमशाळांमध्ये क्रिडा, कला व संगणक शिक्षक /मार्गदर्शकाचे नियमित पद
मंजूर होईपयंत प्रत्येक शासकीय आश्रमशाळेत कंत्राटी पध्दतीने संदर्भ क्र.१ येथील दि.०६ मार्च,२०१८ अन्वये
क्रिडा शिक्षक/ मार्गदर्शकाची (Coach) संदर्भ क्र.२ अन्वये संगणक शिक्षक व संदर्भ क्र.३ अन्वये कला शिक्षक
निवड करण्यासाठी प्रत्येक जिल्हयातील संबंधित जिल्हाधिकारी यांच्या अध्यक्षतेखाली निवड समिती गठीत
करण्यात आली आहे.
महसूल व वन विभागाच्या संदर्भ क्र.४ च्या शासन निर्णयाद्वारे महसूल प्रशासनाच्या अध्यक्षतेखाली
गठीत विविध समित्यांचा आढावा घेऊन सुसुत्रीकरण करणेकरिता विभागीय आयुक्त, छत्रपती संभाजीनगर
विभाग यांच्या अध्यक्षतेखाली समिती गठीत करण्यात आली होती. सदर समितीने जिल्हाधिकारी यांच्या
अध्यक्षतेखालील शासकीय आश्रमशाळांमधील क्रिडा,कला व संगणक शिक्षकांची कंत्राटी पध्दतीने निवड
करणेसाठी गठीत करण्यात आलेल्या तिन्ही स्वतंत्र समित्या रद्द करण्याबाबत शिफारस केली आहे. या
समितीच्या शिफारशीनुसार क्रिडा,कला व संगणक शिक्षकांची निवड करण्यासाठी गठीत करण्यात आलेल्या
समित्या रद्द केल्यास पुढील वर्षी कंत्राटी कला,क्रिडा व संगणक शिक्षकांची निवड करावयाची झाल्यास ते
शक्य होणार नाही. त्यामुळे सध्यस्थितीत या तीन्ही स्वतंत्र समित्या रद्द करण्याऐवजी तीन्ही समित्यांचे
एकत्रिकरण करणे उचित राहील. त्यामुळे सदर समितीच्या एकत्रिकरणाची बाब शासनाच्या विचाराधीन होती.
# Page 2
शासन निर्णय :-
शासकीय आदिवासी आश्रमशाळांमधील विद्यार्थ्यांना खेळांचे मार्गदर्शन मिळण्याकरीता क्रिडा शिक्षक
/ मार्गदर्शक, कलागुणांचा विकास करण्यासाठी कला (कार्यानुभव) शिक्षक, व संगणकाचे शिक्षण देण्यासाठी
संगणक शिक्षक यांची निवड करण्याकरीता संबंधित जिल्हातील जिल्हाधिकारी यांच्या अध्यक्षतेखाली तीन
स्वंतत्र समित्या गठीत करण्यात आल्या होत्या. या तीन्ही समित्यांचे एकत्रिकरण करण्यास शासन मान्यता
देण्यात येत आहे.
२. आता शासकीय आश्रमशाळांसाठी कंत्राटी तत्वावर कला,क्रिडा व संगणक शिक्षक/मार्गदर्शकाची
निवड करण्याकरिता खालीलप्रमाणे समिती गठीत करण्यात येत आहे.
-----------------------------------------------------------------------------
| अ.क्र. | पदनाम | समितीवरील पदनाम |
| १. | संबंधित जिल्हाधिकारी/अपर जिल्हाधिकारी अथवा त्यांचा प्रतिनिधी | अध्यक्ष |
| २. | संबंधित जिल्हा क्रिडा अधिकारी | सदस्य |
| ३. | संबंधित जिल्याचे शिक्षणाधिकारी (माध्यमिक) | सदस्य |
| ४. | संबंधित जिल्याचे शिक्षणाधिकारी (प्राथमिक) | सदस्य |
| ५. | शासकीय तंत्रनिकेतन/अभियांत्रिकी महाविद्यालयातील संगणक विभाग प्रमुख | सदस्य |
| ६. | संबंधित जिल्हयातील ए.टी.डी. महाविद्यालयाचे प्राचार्य | सदस्य |
| ७. | संबंधित प्रकल्प अधिकारी, एकात्मिक आदिवासी विकास प्रकल्प | सदस्य सचिव |
-----------------------------------------------------------------------------
३. शासकीय आश्रमशाळांसाठी कंत्राटी तत्वावर कला,क्रिडा व संगणक शिक्षक/मार्गदर्शक निवड
समितीच्या एकत्रिकरणा व्यतिरिक्त शासन निर्णय संदर्भ क्र.१ येथील दि. ०६ मार्च, २०१८ संदर्भ क्र.२ येथील
दि.१५ डिसेंबर,२०१८ व संदर्भ क्र.३ येथील दि.१३ जून, २०१९ मधील अन्य बाबी तसेच अटी व शर्ती कायम
राहतील.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3