# Page 1
आदिवासी घटक कार्यक्रमांतर्गत आदिवासी विकास विभागाच्या कार्यक्रम खर्चाच्या योजनांतर्गत निधी वितरण. (मागासवर्गीय कल्याण)
महाराष्ट्र शासन
आदिवासी विकास विभाग
शासन निर्णय क्रमांक : बीयुडी-२०२२/प्र.क्र. ०२ / कार्यासन-६
मंत्रालय, विस्तार इमारत, मुंबई-४०० ०३२.
दिनांक :- १७ फेब्रुवारी, २०२३.
वाचा :
१. शासन परिपत्रक, वित्त विभाग, क्र.अर्थसं-२०२२/ प्र.क्र.४३ / अर्थ -३, दि.४.०४.२०२२ व दि.८.०२.२०२३.
२. शासन निर्णय, आ.वि.वि., क्र. बीयुडी-२०२२/ प्र.क्र.०२/ कार्यासन-६, दि.०५.०४.२०२२, दि.२२.०४.२०२२, दि.२६.०४.२०२२ व दि.०६.०५.२०२२, दि.३१.०५.२०२२, दि.२४.०६.२०२२, दि.२०.०७.२०२२, दि.८.०८.२०२२ व दि.२०.०९.२०२२, दि.३०.०९.२०२२, दि.१७.१०.२०२२, दि.१९.१०.२०२२ व दि.१८.०१.२०२३.
प्रस्तावना :
वित्त विभागाच्या संदर्भाधीन १ येथील दि.८.०२.२०२३ रोजीच्या शासन परिपत्रकान्वये दिलेल्या सूचनांनुसार अनिवार्य व कार्यक्रम खर्चांतर्गत योजनांकरीता सन २०२२-२३ या वर्षातील सुधारीत अंदाज निश्चित होईपर्यंतच्या कालावधीकरीता निधी वितरणाची मर्यादा विहित करण्यात आली आहे. तसेच या निधी वितरण मर्यादेनुसार निधी अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर वितरणासाठी उपलब्ध करून दिलेला आहे. या अनुषंगाने आदिवासी घटक कार्यक्रमांतर्गत कार्यक्रम खर्चातील विभागाच्या योजनांकरीता संदर्भाधीन क्रमांक २ येथील शासन निर्णयांन्वये वितरीत केलेला निधी, क्षेत्रिय कार्यालयांकडून प्राप्त सुधारीत अंदाज व शासन स्तरावरून प्रस्तावित सुधारीत अंदाज विचारात घेऊन वेतन या बाबीसाठी उर्वरीत वितरणासाठी उपलब्ध निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या " कार्यक्रम खर्च” अंतर्गत मागणी क्र. टी-५ या खाली सोबतच्या विवरणपत्रातील रकाना क्रमांक-२ मध्ये नमूद योजनांतर्गत अर्थसंकल्पीत तरतुदींच्या रकाना क्रमांक ५ प्रमाणे निधी संबधित नियंत्रक अधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख/ नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त
# Page 2
शासन निर्णय क्रमांकः बीयुडी-२०२२/प्र.क्र.०२/कार्यासन.६
विभागाच्या संदर्भाधीन क्र. १ येथील शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि. ४.०४.२०२२ व दि.८.०२.२०२३ रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.
# Page 3