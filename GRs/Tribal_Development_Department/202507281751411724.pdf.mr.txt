# Page 1
सन २०२५-२६ करिता लेखाशिर्ष २२२५ २६५८
अंतर्गत रु.३०.०० कोटी इतका निधी आदिवासी
संशोधन व प्रशिक्षण संस्था, पुणे या स्वायत्त
संस्थेस वार्षिक एक रक्कमी ठोक अनुदान
(Corpus Fund) स्वरुपात वितरीत करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक आविवि-२०२५/प्र.क्र.१०/का.१९
मादाम कामा रोड, हुतात्मा राजगुरु चौक
मंत्रालय, मुंबई:- ४०० ०३२.
दिनांक:- २८ जुलै, २०२५
वाचा-
१.आदिवासी विकास विभाग शासन निर्णय क्र.टीआरआय-२०१३/प्र.क्र.७८७/का.५,
दि.२४.१२.२०१३
२.आयुक्त, आदिवासी संशोधन व प्रशिक्षण संस्था पुणे यांचे दि.१५.०५.२०२५ रोजीचे पत्र
३.वित्त विभागाचे शासन परिपत्रक क्र.अर्थसं-२०२५/प्र.क्र.४४/अर्थ-३, दि.०७.०४.२०२५.
प्रस्तावना :-
राज्यातील अनुसुचित जमातीच्या उमेदवारांचे नागरी सेवा व इतर नोक-यांमधील प्रमाण
वाढविण्याच्या अनुषंगाने उपाययोजना सुचविण्यासाठी श्री.मधुकर कोकाटे, सेवानिवृत्त भा.प्र.से.
यांच्या अध्यक्षतेखाली समिती गठीत करण्यात आली होती. राज्य शासनाच्या अर्थसंकल्पामध्ये बार्टी,
सारथी व महाज्योती या संस्थांना प्रत्येकी रु.२५० कोटी इतक्या निधीची तरतूद करण्यात येते. त्याच
धर्तीवर आ.सं.प्र.सं. या स्वायत्त संस्थेला देखील वार्षिक अर्थसंकल्पामध्ये अनुदानाच्या स्वरुपात
किमान रु.२५० कोटी इतकी तरतूद करण्यात यावी, अशी शिफारस समितीने केली होती.
आदिवासी संशोधन व प्रशिक्षण संस्थेची कार्यक्षमता वाढविण्यासाठी सदर संस्थेची नोंदणी
अधिनियम, १८६० व सार्वजनीक विश्वस्त अधिनियम, १९५० अंतर्गत नोंदणी करुन उपरोक्त वाचा
क्र.१ येथील शासन निर्णयान्वये सदर संस्थेस यापूर्वीच स्वायत्त दर्जा देण्यात आला आहे.
“१०० दिवसांचा नियोजन आराखडा सादरीकरण” या विषयाबाबत मा.मुख्यमंत्री महोदयांच्या
अध्यक्षतेखाली दि.३१.१२.२०२४ रोजी बैठक पार पडली. सदर बैठकीत सारथी व बार्टीच्या धर्तीवर
# Page 2
आदिवासी संशोधन व प्रशिक्षण संस्थेस वार्षिक अर्थसंकल्पामध्ये अनुदानाच्या स्वरुपात तरतूद
करण्याचे निदेश देण्यात आले.
उपरोक्त वस्तुस्थितीस अनुसरुन वित्त विभागाने सन २०२५-२६ च्या अर्थसंकल्पात २२२५
२६५८ या लेखाशिर्षाखालील ३१-सहायक अनुदाने या उद्दिष्ट्टासाठी रु.५०००.०० लक्ष इतकी
तरतूद केली आहे. सदरचा निधी आदिवासी संशोधन व प्रशिक्षण संस्था, पुणे या स्वायत्त संस्थेस
वार्षिक एक रक्कमी ठोक अनुदान (Corpus Fund) स्वरुपात वितरीत करण्याबाबतचा प्रस्ताव वाचा
क्र.२ येथील पत्रान्वये शासनास प्राप्त झाला होता. त्यास अनुसरुन वित्त विभागाने सन २०२५-२६
करिता लेखाशिर्ष २२२५ २६५८ अंतर्गत अर्थसंकल्पित केलेल्या रु.५०००.०० लक्ष निधीपैकी
रु.३०००.०० लक्ष (६०%) इतका निधी आदिवासी संशोधन व प्रशिक्षण संस्था, पुणे या स्वायत्त
संस्थेस वार्षिक एक रक्कमी ठोक अनुदान (Corpus Fund) स्वरुपात वितरीत करण्यास मान्यता
दिली आहे. सदर लेखाशिषांतर्गत वितरणासाठी उपलब्ध असलेला निधी आयुक्त, आदिवासी
संशोधन व प्रशिक्षण संस्था, पुणे यांना वितरित करण्याची बाब शासनाच्या विचाराधीन होती.
शासन निर्णय:-
नियोजन व सनियंत्रण शाखा- जनजाति विकास संशोधन व प्रशिक्षण संस्था (लेखाशीर्ष
२२२५२६५८) या राज्य योजनेंतर्गत सन २०२५-२६ वर्षासाठी अर्थसंकल्पित करण्यात आलेल्या
निधीपैकी रु.३०००.०० लक्ष (रु.तीस कोटी फक्त) इतका निधी आदिवासी संशोधन व प्रशिक्षण संस्था,
पुणे यांना वार्षिक एक रक्कमी ठोक अनुदान (Corpus Fund) स्वरुपात अर्थसंकल्पिय अंदाज वितरण व
संनियंत्रण प्रणालीद्वारे पुढीलप्रमाणे वितरित करण्यास व खर्च करण्यास मंजुरी देण्यात येत आहे.
(रु.लाखात)
------------------------------------------------------------------------------------------------------------------------------------
| योजना व लेखाशिर्ष | बाब क्रमांक | अर्थसंकल्पित निधी | वितरीत करावयाचा निधी |
| नियोजन व संनियंत्रण शाखा-जनजाती विकास संशोधन व प्रशिक्षण संस्था (कार्यक्रम) (लेखाशिर्ष-२२२५ २६५८) | ३१-सहायक अनुदाने | ५०००००. | ३०००००. |
------------------------------------------------------------------------------------------------------------------------------------
# Page 3
२. आयुक्त, आदिवासी संशोधन व प्रशिक्षण संस्था, पुणे यांनी वितरीत निधीच्या मर्यादेत निधी
तातडीने आहरीत करावा.
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. वितरीत
निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन
खर्च करावा. तसेच ज्या प्रयोजनासाठी निधीची मागणी केली आहे, त्याच प्रयोजनासाठी निधी खर्च
करण्याची जबाबदारी आयुक्त, आदिवासी संशोधन व प्रशिक्षण संस्था, पुणे यांची राहील.
४. सदर शासन निर्णयान्वये वितरीत करण्यात आलेला निधी खर्च करताना नियंत्रक
अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील
वित्तिय नियम, तसेच वित्त विभागाच्या संदर्भाधीन क्र.३ येथील शासन परिपत्रकांतील दिलेल्या
निदेशांचे काटेकोरपणे पालन करावे.
५. सदर शासन निर्णय वित्त विभागाच्या अनौपचारीक संदर्भ ई-नस्ती क्र. ११२४२९१ वरील
टिप्पणी क्र.१० ते १६, दि.१६.०७.२०२५ अन्वये प्राप्त झालेल्या मान्यतेनुसार व संदर्भाधीन क्र.३
येथील वित्त विभागाच्या शासन परिपत्रकान्वये प्रशासकीय विभागास प्रदान केलेल्या अधिकारात
निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या
# Page 4