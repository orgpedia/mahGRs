# Page 1
आदिवासी घटक कार्यक्रमांतर्गत सन २०२२-२३ या वर्षात नियोजन व संनियंत्रण शाखा - जनजाति विकास संशोधन व प्रशिक्षण संस्था या योजनेसाठी निधी वितरण.
(लेखाशिर्ष - २२२५ २६५८)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/ कार्यासन-६
मंत्रालय विस्तार, मुंबई - ४०० ०३२
तारीख : ०४ ऑगस्ट, २०२२.
वाचा :
१) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
२) आयुक्त, आदिवासी संशोधन व प्रशिक्षण संस्था, पुणे यांचे पत्र क्र.आसंप्रसं/प्रशि-२०२२/ का-४/प्र.क्र./३०४, दि.१९.०७.२०२२.
३) आदिवासी विकास विभाग नस्ती क्र. संकीर्ण-२०२२/प्र.क्र.७७/कार्या-१९.
प्रस्तावना : आदिवासी घटक कार्यक्रमांतर्गत राज्य प्रशिक्षण धोरणानुसार दरवर्षी आदिवासी विकास विभागातील सर्व संवर्गातील शासकीय सेवेत नव्याने रुजू झालेल्या अधिकारी/कर्मचाऱ्यांसाठी पायाभूत प्रशिक्षण, पदोन्नत झालेल्या अधिकारी/कर्मचाऱ्यांसाठी पदोन्नतीनंतरचे प्रशिक्षण, सेवेच्या विविध टप्प्यांवर उजळणी प्रशिक्षण आणि उद्बोधन कार्यक्रमांचे आदिवासी संशोधन व प्रशिक्षण संस्था, पुणे यांच्यामार्फत नियमितपणे आयोजन करण्यात येते. सदर
प्रशिक्षण कार्यक्रमांच्या आयोजनाकरीता व प्रशासकीय खर्चाकरीता आयुक्त, आदिवासी संशोधन व प्रशिक्षण संस्था, पुणे यांनी सन २०२२-२३ च्या अर्थसंकल्पिय तरतुदींतून वितरणासाठी उपलब्ध मर्यादेत निधी वितरीत करण्याबाबत संदर्भाधीन क्र. ३ येथील नस्तीवर प्राप्त झालेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र. टी-५ अंतर्गत २२२५- अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षांतर्गत वित्त विभागाने उपलब्ध करून दिलेल्या २१ % निधी वितरण मर्यादेत सन २०२२-२३ च्या आर्थिक वर्षाच्या उपलब्ध तरतुदींतून एकूण रु.४२.०० लाख (अक्षरी रुपये बेचाळीस लाख फक्त) इतका निधी खालीलप्रमाणे वितरीत व खर्च करण्यास मान्यता देण्यात येत आहे.
(रु.लाखात)
--------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पित निधी | सदर शा.नि. अन्वये वितरीत करण्यात येत असलेला निधी |
| १ | २ | ३ | 8 | ५ |
| संनियंत्रण शाखा- -जनजाति विकास संशोधन व प्रशिक्षण संस्था | २२२५ २६५८ | ३१, सहायक अनुदाने (वेतनेतर) | २००.०० | ४२.०० |
|  | एकूण | २००.०० | ४२.०० |
--------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२२/प्र.क्र.०२/कार्यासन-६
२. उपरोक्तप्रमाणे रु.४२.०० लाख (अक्षरी रुपये बेचाळीस लाख फक्त) इतका निधी नियंत्रक अधिकारी म्हणून आयुक्त, आदिवासी व संशोधन व प्रशिक्षण संस्था, पुणे यांना अर्थसंकल्पीय वितरण प्रणालीवर (BEAMS) वितरीत व खर्च करण्यास मंजुरी प्रदान करण्यात येत आहे.
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाययोजना करुन खर्च करावा.
४. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन क्र.१ येथील दि.०४.०४.२०२२ च्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.