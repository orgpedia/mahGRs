# Page 1
शासकीय इंग्रजी माध्यम आश्रमशाळांमध्ये "महिला केअर टेकर" हे पद कंत्राटी पद्धतीने भरण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक :- शाआशा-२०१९/प्र.क्र.२१२/का१३
मंत्रालय, मुंबई - ४०० ०३२
दिनांक : २४ जुलै, २०१९
प्रस्तावना:
आदिवासी विकास विभागांतर्गत राज्यात शासनामार्फत सद्यस्थितीत निवासी शासकीय
इंग्रजी माध्यमाच्या एकूण ११ आश्रमशाळा सुरु आहेत. या आश्रमशाळामधील प्राथमिक वर्गातील
विद्यार्थ्यांच्या सर्वांगीण विकासासाठी तसेच शारीरीक व मानसिक सुदृढ वातावरण निर्माण करणे, त्यांच्या गरजा ओळखून त्या पालक, मुख्याध्यापक व शिक्षकांपर्यत पोहचविणे, विद्यार्थ्यांच्या
समस्या ओळखून त्यांचे निराकरण करण्यासाठी योग्य कार्यवाही करणे तसेच नीटनेटकेपणा,
स्वच्छता, आरोग्य इ.बाबींची काळजी घेण्यासाठी सर्व शासकीय इंग्रजी माध्यमाच्या
आश्रमशाळामध्ये "महिला केअर टेकर" नेमणूक करण्याबाबतचा प्रस्ताव शासनाच्या विचाराधीन
होता. त्यानुसार शासन पुढीलप्रमाणे निर्णय घेत आहे.
शासन निर्णय:
(१) राज्यातील आदिवासी विकास विभागा अंतर्गत असलेल्या शासकीय इंग्रजी माध्यम
आश्रमशाळामधील इ.१ ली ते ५ वीच्या विद्यार्थ्याची काळजी घेण्यासाठी "महिला केअर टेकर" या
पदासाठी कंत्राटी पद्धतीने तात्पुरत्या स्वरुपात मानधनावर नियुक्ती करण्यास मान्यता देण्यात येत आहे.
(२) मानधन:- "महिला केअर टेकर" या पदासाठी प्रतिमाह रु.१५,०००/- (रुपये पंधरा हजार फक्त)
इतके एकत्रित मानधन देय राहील.
(३) पात्रता:- (अ) महिला केअर टेकरच्या निवडीसाठी इ.१२ वी उत्तीर्ण ही किमान शैक्षणिक पात्रता
असणे आवश्यक आहे. तसेच बालवाडी कोर्स व नर्सिंग कोर्स यासारख्या यासारख्या अर्हता प्राप्त
महिला उमेदवारांना प्राधान्य देण्यात यावे.
# Page 2
शासन निर्णय क्रमांकः शाआशा-२०१९/प्र.क्र.२१२/का१३
(ब) बालकांशी निगडीत असलेल्या संबंधित क्षेत्रात ६ महिने किंवा त्यापेक्षा अधिक अनुभव
असलेल्या महिला उमेदवारांना प्राधान्य देण्यात यावे.
(क) "महिला केअर टेकर" या पदाच्या निवडीसाठी जिल्ह्यातील स्थानिक महिला उमेदवार
उपरोक्त नमूद पात्रता धारण करीत असल्यास त्यांना प्राधान्य देण्यात यावे.
(४) वयोमर्यादा :-किमान १८ वर्ष व कमाल ४३ वर्ष
(५) निवड पध्दत:- "महिला केअर टेकर" या पदासाठी निवड करण्याकरिता प्रकल्प अधिकारी
यांच्यास्तरावरून कार्यवाही करण्यात यावी. प्रकल्प अधिकारी यांनी त्यांचे स्तरावरून पुढीलप्रमाणे
निवड समिती गठीत करावी. तसेच थेट मुलाखती घेण्यात येऊन उमेदवारांची निवड करण्यात यावी.
(अ) संबधित प्रकल्प अधिकारी, एकात्मिक आदिवासी विकास प्रकल्प - अध्यक्ष
(ब) संबधित जिल्हातील महिला व बाल कल्याण अधिकारी सदस्य
(क) संबधित जिल्हातील वैद्यकीय अधिकारी (महिला) - सदस्य
(ड) संबधित सहायक प्रकल्प अधिकारी (प्रशासन), सचिव
एकात्मिक आदिवासी विकास प्रकल्प.
(६) "महिला केअर टेकर" या पदाची भरती करण्यासाठी खालील अटी राहतील.
(१) सदर पदांची नेमणूक ही पूर्णतः कंत्राटी पद्धतीने मानधनावर व ११ महिने
कालावधीसाठी असेल.
(२) या पदावरील कर्मचारी यांना शासकीय कर्मचारी म्हणून गणले जाणार नाही.
(३) कंत्राटी पद्धतीने भरावयाच्या पदांसाठी गठीत करण्यात आलेल्या समितीव्दारे
शासनाच्या प्रचलित धोरणानुसार उमेदवारांची निवड करण्यासाठी आवश्यक कार्यवाही करण्यात येईल.
पृष्ठ ४ पैकी २
# Page 3
शासन निर्णय क्रमांक: शाआशा-२०१९/प्र.क्र.२१२/का१३
(४) सदर नेमणुका या करार पद्धतीने प्रथमत: ११ महिन्यासाठी करण्यात याव्यात. ११
महिन्यानंतर आवश्यक असल्यास करारनाम्याची मुदत वाढविताना मुख्याध्यापक यांचे अभिप्राय विचारात घेण्यात येतील. तथापि प्रकल्प अधिकारी यांच्या स्तरावरून अंतिम
निर्णय घेण्यात येईल.
(५) "महिला केअर टेकर" या पदाची नियुक्ती पारदर्शक पद्धतीने व विहित कालावधीत
करण्यात यावी. यासंदर्भात काही तक्रार उद्भवल्यास त्याचे निराकरण निवड समितीने
करावे.
(६) या पदासाठी महिला शारीरीक व मानसिक दृष्ट्या सुदृढ असाव्यात.
(७) "महिला केअरटेकर" या पदाच्या कर्तव्य व जबाबदा-या खालीलप्रमाणे राहतील.
(१) विद्यार्थ्यांच्या सर्वसमावेशक गरजांची नियमित काळजी घेणे जसे, नीटनेटकेपणा,
स्वच्छता, वैद्यकीय काळजी, आहार व आंघोळ, शाळेसाठी तयार करणे, वेळेवर झोपवणे
यासारख्या इत्यादी.
(२) विद्यार्थ्यांच्या समवेत रात्री वसतीगृहात थांबणे व त्यांच्या सुरक्षिततेची खात्री करणे.
(३) विद्यार्थाच्या शारीरीक व मानसिक विकासासाठी सुदृढ वातावरण निर्माण करणे.
(४) विद्यार्थ्यांच्या गरजा ओळखून त्या पालक, मुख्याध्यापक व शिक्षकांपर्यत पोहचविणे.
(५) विद्यार्थ्यांच्या समस्या ओळखून त्यांचे निराकरण करण्यासाठी योग्य कार्यवाही करणे.
(६) विद्यार्थ्यांची दिनचर्या व वेळापत्रक ठरविणे व त्याचे पालन करणे
(७) विद्यार्थ्यांच्या जेवणाची, राहण्याची व त्यांच्या पोशाख बदलण्याच्या खोलीची स्वच्छता व सुरक्षा याबाबत काळजी घेणे.
(८) विद्यार्थ्यांना गृहपाठ व शाळेच्या कामात मदत करणे.
(९) शालेय वेळेव्यतिरिक्त तसेच सुट्टीच्या दिवशी विद्यार्थ्यांची विशेष काळजी घेणे.
पृष्ठ ४ पैकी ३
# Page 4
शासन निर्णय क्रमांकः शाआशा-२०१९/प्र.क्र.२१२/का१३
(८) सदर पदाचे मानधन या बाबींवर येणारा खर्च “ आश्रमशाळा समूह (२२२५ डी ७२४)" या
राज्यस्तरावरील, तसेच “ आश्रमशाळा समूह” या जिल्हास्तरावरील अंतर्गत मंजूर तरतुदीमधून
भागविण्यात यावा.