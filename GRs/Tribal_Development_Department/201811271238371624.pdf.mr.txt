# Page 1
राज्यातील आदिवासी विकास विभागांतर्गत कार्यरत प्राथमिक शासकीय आश्रमशाळांना माध्यमिक आश्रमशाळा म्हणून श्रेणीवाढ करणे व माध्यमिक आश्रमशाळांना संलग्न कनिष्ठ महाविद्यालये सुरू करून श्रेणीवाढ करणे तसेच शासकीय आश्रमशाळांमध्ये तुकडीवाढ करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः शाआशा-२०१८/प्र.क्र.२९५/का.१३
मंत्रालय, मुंबई -४०० ०३२
दिनांक: २७ नोव्हेंबर, २०१८.
वाचा : (१)आयुक्त, आदिवासी विकास आयुक्तालय, महाराष्ट्र राज्य,नाशिक यांचे पत्र क्र.
शाआशा २०१५/प्र.क्र.६९/का.६(२)/४२१६, दि.८ जून, २०१८.
(२) आयुक्त,आदिवासी विकास आयुक्तालय, महाराष्ट्र राज्य,नाशिक यांचे पत्र क्र. शाआशा २०१५/प्र.क्र.६९/का.६(२)/४२८०, दि.१३ जून, २०१८.
(३) बालंकाचा सक्तीचा व मोफत शिक्षणाचा अधिकार अधिनियम २००९.
प्रस्तावना : महाराष्ट्र राज्यातील डोंगराळ व दुर्गम भागातील आदिवासींमध्ये शिक्षणाचा प्रसार व्हावा या हेतूने शासनाने सन १९७२-७३ पासून "आश्रमशाळा समूह" योजना सुरु केली. या योजनेंतर्गत सध्या शासनामार्फत चालविल्या जाणाऱ्या एकूण ५०२ शासकीय आश्रमशाळा असून त्यापैकी शासकीय प्राथमिक आश्रमशाळा व माध्यमिक शासकीय आश्रमशाळा सुरु आहेत, त्यापैकी काही माध्यमिक आश्रमशाळा संलग्न कनिष्ठ महाविद्यालये सुरु आहेत. सन २०१८-१९ या शैक्षणिक वर्षापासून २१ प्राथमिक आश्रमशाळांमध्ये श्रेणीवाढ करून माध्यमिक आश्रमशाळेचे वर्ग (इ.८ वी ते इ.१० वी) मंजूर करणे व ६ आश्रमशाळांमध्ये तुकडीवाढ (इ.८ वी ते इ. १० वी) मंजूर करणे. तसेच १० माध्यमिक आश्रमशाळांमध्ये श्रेणीवाढ करून संलग्न कनिष्ठ महाविद्यालय (इ.११ वी व इ.१२ वी) कला व विज्ञान मंजूर करणे व ५ उच्च माध्यमिक आश्रमशाळांमध्ये तुकडीवाढ (इ.
११वी व १२वीचे) मंजूर करण्याची बाब शासनाच्या विचाराधीन होती. त्यानुषंगाने दि.१/११/२०१८ रोजी झालेल्या मंत्री मंडळाच्या बैठकीत सदर प्रस्तावास मान्यता देण्यात आली असून त्यानुषंगाने शासन खालीलप्रमाणे निर्णय घेत आहे.
शासन निर्णयः (१) राज्यातील आदिवासी विकास विभागांतर्गत चालविण्यात येणाऱ्या परिशिष्ट-१ मधील २१ प्राथमिक आश्रमशाळांमध्ये सन २०१८-१९ या शैक्षणिक वर्षापासून श्रेणीवाढ करून माध्यमिकचे इ.८ वी ते इ.१० वी चे वर्ग सुरु करण्यास मान्यता देण्यात येत आहे.
(२) सन २०१८-१९ या शैक्षणिक वर्षापासून परिशिष्ट- २ मधील ६ माध्यमिक आश्रमशाळांमध्ये इ. ८वी ते १०वी ची अतिरिक्त तुकडी सुरु करण्यास मान्यता देण्यात येत आहे.
# Page 2
शासन निर्णय क्रमांकः शाआशा-२०१८/प्र.क्र.२९५/का.१३ (३) सन २०१८-१९ या शैक्षणिक वर्षापासून परिशिष्ट-३ मधील १० आश्रमशाळांमध्ये श्रेणीवाढ करून संलग्न उच्च माध्यमिकचे इ.११ वी व इ.१२ वी. कला व विज्ञान चे वर्ग सुरु करण्यास मान्यता देण्यात येत आहे.
(४) सन २०१८-१९ या शैक्षणिक वर्षापासून परिशिष्ट-४ मधील ५ उच्च माध्यमिक आश्रमशाळांमध्ये इ.११ वी व इ.१२ वी. कला व विज्ञान ची अतिरिक्त तुकडी सुरु करण्यास शासन मान्यता देण्यात येत आहे.
(५) उपरोक्त प्रमाणे श्रेणीवाढ / तुकडीवाढ करण्यासाठी परिशिष्ट-५ मध्ये नमूद केल्याप्रमाणे प्रत्येक आश्रमशाळेसाठी आकृतीबंधानुसार अनुज्ञेय शिक्षक/ शिक्षकेत्तर कर्मचारी पदे मंजूर करण्यात येत आहेत. तसेच सदर पद व विद्यार्थ्यांवरील तद्नुषंगिक खर्चास शासन मान्यता देण्यात येत आहे.
(६) श्रेणीवाढीची मान्यता देण्यात आलेल्या शासकीय आश्रमशाळांचा शैक्षणिक दर्जा उंचावणे आवश्यक आहे. त्यासाठी खालीलप्रमाणे कार्यवाही करावी.
(अ) त्यादृष्टीने अशा आश्रमशाळांमधील विद्यार्थ्यांचा वार्षिक निकाल किमान ८०% असावा. तसेच त्यापैकी किमान ६०% विद्यार्थ्यांना प्रथमश्रेणी मिळणे आवश्यक राहील.
(ब) सदर आश्रमशाळांमध्ये नियमानुसार प्रशिक्षित अर्हताकारी शिक्षक-शिक्षकेतर कर्मचा-यांची नियुक्ती करण्यात यावी. माध्यमिक शाळांमध्ये इंग्रजी विषय शिकविणाऱ्या शिक्षकांचे शिक्षण इंग्रजी माध्यमातून झाले असल्यास व त्यांच्या शैक्षणिक अर्हतेत प्रामुख्याने इंग्रजी विषयात प्रथम श्रेणी प्राप्त झाली असल्यास त्यांना नियुक्तीस प्राधान्य देण्यात यावे.
(क) बालंकाचा सक्तीचा व मोफत शिक्षणाचा अधिकार अधिनियम, २००९ अंर्तगत नमुद करण्यात आलेल्या सोयी-सुविधा विद्यार्थ्यांना उपलब्ध करणे व शिक्षणाचा स्तर उकृष्ट ठेवणे बंधनकारक राहील.
(७) यापुढे मंजूर शासकीय आश्रमशाळांमध्ये गरजेनुसार श्रेणीवाढ व तुकडीवाढ करण्याचे अधिकार आदिवासी विकास विभागास राहतील. त्यानुसार यापुढे श्रेणीवाढ व तुकडीवाढीचे प्रस्ताव शासनास सादर करण्यात यावेत.
(८) आयुक्त, आदिवासी विकास आयुक्तालय, महाराष्ट्र राज्य, नाशिक, संबंधित अप्पर आयुक्त व संबंधित प्रकल्प अधिकारी यांनी उपरोक्त बाबत आवश्यक ती कार्यवाही तात्काळ करावी. उपरोक्त खर्च शासकीय आश्रमशाळांच्या संबंधित अर्थसंकल्पिय लेखाशिर्षाखाली खर्ची टाकण्यात यावा व वेळोवेळी मंजूर अनुदानातून भागविण्यात यावा.
(९) सदरहू शासन निर्णय वित्त विभागाच्या अनौपचारिक संदर्भ क्र.२८८/व्यय-१४, दि.६/७/२०१८ रोजीन्वये दिलेल्या सहमतीने निर्गमित करण्यात येत आहे.
पृष्ठ ८ पैकी २
# Page 3
शासन निर्णय क्रमांकः शाआशा-२०१८/प्र.क्र.२९५/का.१३
# Page 4
# Page 5
# Page 6
# Page 7
# Page 8