# Page 1
औरंगाबाद महसुली विभागात नामसाधर्म्याचा फायदा घेऊन अनुसूचित जमातीची बोगस जात प्रमाणपत्रे, पडताळणी समितीचे बनावट वैधता प्रमाणपत्रे प्राप्त करणे इ. ची चौकशी करण्यासाठी गठीत करण्यात आलेल्या विशेष चौकशी समितीच्या अहवालावर करावयाच्या कार्यवाहीचे संनियंत्रण करण्यासाठी समिती गठीत करण्याबाबत
महाराष्ट्र शासन
आदिवासी विकास विभाग
शासन निर्णय क्रमांक : एसटीसी-२०१६/प्र.क्र.६१/का.१०
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक - २६ जुलै, २०१९
वाचा : आदिवासी विकास विभाग शासन निर्णय क्रमांक एसटीसी २०१६/प्र.क्र. ६१/का १० दिनांक १ जुलै, २०१६ व १७ सप्टेंबर, २०१६.
प्रस्तावना :
नांदेड जिल्ह्यामध्ये तसेच संपूर्ण मराठवाड्यामध्ये नामसाधर्म्याचा फायदा घेऊन सरकारी
अभिलेख्यांमध्ये फेरफार करुन अनुसूचित जमातीची बोगस जात प्रमाणपत्रे तसेच अवैध मार्गाने अनुसूचित
जमातीची बनावट जात प्रमाणपत्रे व बनावट पडताळणीचे आदेश, न्यायालयाचे बनावट निर्णय तयार
करण्याच्या गंभीर तक्रारी शासनास प्राप्त झाल्या होत्या. सदर बाबी विचारात घेवून तसेच दिनांक ६.४.२०१६ रोजी संपन्न झालेल्या महाराष्ट्र राज्य जनजाती सल्लागार परिषदेच्या ४९ व्या बैठकीमध्ये घेण्यात आलेल्या
निर्णयाच्या अनुषंगाने शासन निर्णय, आदिवासी विकास विभाग दि. ०१.०७.२०१६ व दि. १७.०९.२०१६ अन्वये
औरंगाबाद महसुल विभागात नामसाधर्म्याचा फायदा घेऊन अनुसूचित जमातीची बोगस जात प्रमाणपत्र,
पडताळणी समितीची बनावट वैधता प्रमाणपत्र प्राप्त करणे इत्यादींची सखोल तपासणी करण्यासाठी विभागीय आयुक्त, औरंगाबाद महसुल विभाग, औरंगाबाद यांच्या अध्यक्षतेखाली विशेष तपासणी समिती गठीत करण्यात आली. सदर समितीने त्यांचा अहवाल शासनास सादर केलेला आहे. सदर विशेष तपासणी
समितीने त्यांच्या अहवालामध्ये निर्गमित करण्यात आलेली बोगस जात प्रमाणपत्रे रद्द करण्याची, सदर
प्रमाणपत्र निर्गमित करण्यासाठी शालेय व महसुली नोंदीमध्ये फेरफार, अनुसूचित जमाती प्रमाणपत्र
तपासणीचे बनावट आदेश, सदर प्रमाणपत्र धारक व्यक्तीने प्राप्त करून घेतलेले सर्व लाभ काढून घेणे,
चुकीच्या पध्दतीने प्रमाणपत्र देणे यासाठी जबाबदार अधिकारी कर्मचारी तसेच खाजगी व्यक्तींवर कारवाई
करण्याची शिफारस केलेली आहे तसेच काही उपाययोजना सुचविलेल्या आहेत. विशेष तपासणी समितीच्या
अहवालामध्ये केलेल्या शिफारशींवर करावयाच्या कारवाईचे संनियंत्रण करण्यासाठी अपर मुख्य सचिव/प्रधान
सचिव, महसुल यांच्या अध्यक्षतेखाली एक समिती नियुक्त करण्याची बाब शासनाच्या विचाराधीन होती.
यानुषंगाने शासनाने आता पुढीलप्रमाणे निर्णय घेतला आहे -
# Page 2
शासन निर्णय क्रमांक: एसटीसी-२०१६/प्र.क्र.६१/का.१०
शासन निर्णय :
औरंगाबाद महसुल विभागात नामसाधर्म्याचा फायदा घेऊन अनुसूचित जमातीची बोगस जात
प्रमाणपत्र, पडताळणी समितीची बनावट वैधता प्रमाणपत्र प्राप्त करणे इत्यादींची सखोल तपासणी
करण्यासाठी विभागीय आयुक्त, औरंगाबाद महसुल विभाग, औरंगाबाद यांच्या अध्यक्षतेखाली गठीत करण्यात
आलेल्या विशेष तपासणी समितीच्या अहवालामध्ये करण्यात आलेल्या शिफारशी / उपाय जनां
अनुषंगाने विविध विभागांमार्फत करावयाची कार्यवाहीचे संनियंत्रण करण्यासाठी अपर मुख्य सचिव/प्रधान
सचिव, महसुल यांच्या अधक्षतेखाली खालील प्रमाणे समिती गठीत करण्यात येत आहे.
१) अपर मुख्य सचिव/प्रधान सचिव, महसुल अध्यक्ष २) प्रधान सचिव, शालेय शिक्षण सदस्य ३) प्रधान सचिव, गृह विभाग सदस्य ४) प्रधान सचिव, आदिवासी विकास विभाग सदस्य ५) प्रधान सचिव, सामान्य प्रशासन विभाग सदस्य ६) प्रधान सचिव, उच्च व तंत्र शिक्षण सदस्य ७) आयुक्त, आदिवासी संशोधन व प्रशिक्षण संस्था, पुणे सदस्य सचिव
सदर समिती विशेष तपासणी समितीच्या अहवालात करण्यात आलेल्या शिफारशी व प्रस्तावित
उपाययोजना यांच्या अनुषंगाने विविध विभागामार्फत करण्यात येणाऱ्या कार्यवाहीचे संनियंत्रण करेल.
समितीला अहवालाच्या अंमलबजावणीसाठी विविध विभागांचे अधिकारी, तज्ञ किंवा संस्थांना समितीच्या
बैठकीसाठी आमंत्रित करता येईल.
# Page 3