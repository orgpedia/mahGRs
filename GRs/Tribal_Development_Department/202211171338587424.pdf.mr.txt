# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजना सन २०२२-२३ बांधील बाबींकरीता निधी वितरण.
(मागणी क्र. टी - ९, टी-१० व टी-११) महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२२/ प्र.क्र.०३/कार्यासन-६
मंत्रालय विस्तार, मुंबई-४०००३२
दिनांक:-२४ नोव्हेंबर, २०२२.
वाचा -
१) शासन परिपत्रक, वित्त विभाग, क्र.अर्थसं-२०२२/प्र.क्र.४३/अर्थ-३, दि.०४.०४.२०२२.
२) शासन निर्णय, आदिवासी विकास विभाग, समक्रमांक, दि. ८.०४.२०२२, दि.२६.०४.२०२२, दि.३०.०५.२०२२ व दि.२४.०६.२०२२,दि.८.०८.२०२२, दि.२०.०९.२०२२, दि.३०.०९.२०२२ व दि.१९.१०.२०२२.
प्रस्तावना
“महाराष्ट्र विनियोजन विधेयक, २०२२” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने वित्त विभागाच्या वाचा अ.क्र.१ येथील शासन परिपत्रकास अनुसरून वित्त विभागामार्फत प्रथम नऊमाहीकरीता (डिसेंबर, २०२२ अखेर) कार्यक्रम खर्चाचा अर्थसंकल्पित निधी एकूण वार्षिक तरतूदीच्या ६० टक्के मर्यादेत उपलब्ध करुन देण्यात येणार असल्याच्या सूचना आहेत. यास अनुसरून वित्त विभागाने अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर उपलब्ध करून दिल्यानुसार जिल्हा वार्षिक आदिवासी घटक कार्यक्रमांतर्गत मागणी क्र. टी-९, टी-१० व टी-११ अंतर्गत बाब क्र.०१-वेतन करीता %, बाब क्र. ०२ मजुरी, ०६-दुरध्वनी, वीज व पाणी शुल्क, १०- कंत्राटी सेवा, १३ - कार्यालयीन खर्च, १४-भाडेपट्टी व कर या करीता अर्थसंकल्पित तरतूदींच्या ४९%, बाब क्र. ०३ - अतिकालीक भत्ता, ११- प्रवास खर्च, १६ प्रकाशने, १७- संगणक खर्च, १९ - आहार खर्च, २१ पुरवठा व साधनसामुग्री, २६ - जाहिरात व प्रसिद्धी, २७- लहान बांधकामे, २८ - व्यावसायीक व विशेष सेवा, ३१ सहाय्यक अनुदाने (वेतनेतर), ३२ अंशदाने, ३३-अर्थसहाय्य, ३४-शिष्यवृत्ती व विद्यावेतने, ५०-इतर खर्च,५३-मोठी बांधकामे, ५५- कर्जे व आगाऊ रक्कमा या बाबींकरीता ३५% तर ३५- भांडवली मत्तेच्या निर्मितीकरीता अनुदान या बाबीकरीता २८% इतका निधी संदर्भाधीन क्र.२ येथील शासन निर्णयांन्वये संबंधित जिल्हाधिकारी यांना वितरीत करण्यात आला आहे.
आता वित्त विभागाने अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर ०१–वेतन या बाबीसाठी अर्थसंकल्पित तरतूदीच्या ५% व इतर उर्वरीत बाबींसाठी ७ % मर्यादेतील वाढीव निधी वितरणासाठी उपलब्ध करुन दिला आहे. या अनुषंगाने उपलब्ध मर्यादेत यापुर्वी वितरीत निधी विचारात घेता उर्वरीत निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय
जिल्हा वार्षिक आदिवासी घटक कार्यक्रमांतर्गत मागणी क्रमांक टी-९, टी-१० व टी-११ या खाली सोबतच्या विवरण पत्रातील नमूद जिल्ह्यांकरीता अर्थसंकल्पित तरतूदींच्या स्तंभ-५ प्रमाणे वाढीव निधी संबंधीत नियंत्रक अधिकारी तथा जिल्हाधिकारी यांना वितरीत करण्यास व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२२/प्र.क्र.०३/कार्यासन.६
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. वितरीत करण्यात येत असलेल्या निधीमध्ये जिल्हा वार्षिक आदिवासी घटक कार्यक्रम सन २०२२-२३ अंतर्गत १) भारतरत्न डॉ. ए. पी. जे. अब्दुल कलाम अमृत आहार योजना (TX२९०००४), २) अनुसूचित क्षेत्रातील ग्रामपंचायतींना ५ टक्के निधी (पेसा) (TL१७००१३), ३) अतिसंवेदनशिल आदिवासी भागात विशेष आरोग्यसेवा पुरविणे (फिरत्या आरोग्यसेवा चिकीत्सालयासह) नवसंजीवन योजना (TR२२०००३, TR२२०००६), ४) बिरसा मुंडा कृषी क्रांती योजना (TD०३०००१, TD०३०००२) या योजना वगळण्यात आल्या असून या योजनांच्या अर्थसंकल्पित तरतूदींच्या १००% मर्यादेतील उर्वरीत निधी अन्य शासन निर्णयान्वये वितरीत करण्यात येत आहे.
४. विभाग प्रमुख / नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. वित्त विभागाच्या वाचा येथील शासन परिपत्रकान्वये दिलेल्या सूचनांच्या धर्तीवर कार्यक्रम खर्चाकरीता आर्थिक वर्षात टप्प्या-टप्प्याने निधी उपलब्ध करून देण्यात येत असल्याने त्या अनुषंगाने निधीच्या विनियोगाचे नियोजन करावे.
६. सदर शासन निर्णय वित्त विभागाच्या दि.०४.०४.२०२२ रोजीच्या शासन निर्णयान्वये प्रशासकिय विभागास प्रदान केलेल्या अधिकारात व वित्त विभागाने अर्थसंकल्पीय निधी वितरण प्रणालीवर (BEAMS) उपलब्ध करून दिलेल्या मर्यादेत निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24