# Page 1
राष्ट्रीय अनुसूचित जमाती आयोग यांचे मा.अध्यक्ष, उपाध्यक्ष व सदस्य यांना आयोगाच्या पुर्ण कालावधीकरीता महाराष्ट्र दौऱ्यादरम्यान राज्य अतिथीचा दर्जा देण्याबाबत.
महाराष्ट्र शासन
आदिवासी विकास विभाग
शासन निर्णय क्र. संकिर्ण-०११८/प्र.क्र.२८/ कार्यासन- १६
हुतात्मा राजगुरु चौक, मादाम कामा मार्ग,
दुसरा मजला, मंत्रालय-४०० ०३२
दिनांक : १२ एप्रिल, २०१८
वाचा: केंद्र शासनाच्या जनजातीय कार्य मंत्रालयाची अधिसूचना क्र. सा.का.नि., १२८ (अ), दि.२०.०२.२००४.
प्रस्तावना : भारतीय संविधानाच्या अनुच्छेद ३३८ अ अन्वये अनुसूचित जमातीच्या संरक्षणासाठी असलेल्या उपाययोजनांचे अन्वेषण व सनियंत्रण करण्यासाठी संदर्भाधीन अधिसुचनेनुसार राष्ट्रीय अनुसूचित जनजाती आयोग गठीत केला आहे. अनुसूचित जमातीच्या विकास व संरक्षणासाठी राज्यांकडून राबविले जात असलेल्या कार्यक्रम व योजनांचा आढावा घेण्याचे काम राष्ट्रीय अनुसूचित जमाती आयोगाकडुन करण्यात येते. यासाठी आयोग एकत्रपणे किंवा आयोगातील सदस्य स्वतंत्रपणे राज्याच्या दौ-यावर येतात. सदर दौऱ्यादरम्यान ते राज्य शासनाच्या विविध पातळीवर तसेच राजकीय/ उद्योग संघटना/ स्थानिक स्वराज्य संस्था / आदिवासींच्या उत्थानासाठी कार्यरत असलेल्या अशासकीय संघटनांच्या प्रतिनिधींसोबत चर्चा करतात. या पार्श्वभुमीवर राष्ट्रीय अनुसूचित जमाती आयोग यांचे अध्यक्ष, उपाध्यक्ष व सदस्य यांना “राज्य अतिथी” म्हणुन घोषित करण्याची बाब शासनाच्या विचाराधीन होती.
शासन निर्णय : राष्ट्रीय अनुसूचित जमाती आयोग यांचे अध्यक्ष, उपाध्यक्ष व सदस्य यांना महाराष्ट्र राज्याच्या दौऱ्यादरम्यान आयोगाच्या पुर्ण कालावधीकरीता “राज्य अतिथी” म्हणुन घोषित करण्यात येत आहे.
२. शासन परिपत्रक, सामान्य प्रशासन विभाग, क्रमांक एसजीआर-१००२/ ६८८/सीआर-९२/३१, दि.०१ जानेवारी, २००४ अन्वये दिलेल्या मार्गदर्शक सुचनांनुसार, राष्ट्रीय अनुसूचित जमाती आयोगाचे अध्यक्ष, उपाध्यक्ष व सदस्य तसेच सचिव यांना आयोगाच्या पुर्ण कालावधीकरीता महाराष्ट्र दौऱ्याच्या व्यवस्थेसाठी होणारा सर्व खर्च आदिवासी विकास विभागांतर्गत “मागणी क्रमांक टी-५, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०२ अनुसूचित जमातीचे कल्याण, ७९६ जनजाति क्षेत्र उपायोजना, (०१) जनजाति क्षेत्र उपयोजनांतर्गत योजना राज्य योजनांतर्गत योजना, (०१) (०१) आदिवासी विकास आयुक्तालय (२२२५ १३९३), १३ कार्यालयीन खर्च” या लेखाशिर्षांमधील उपलब्ध तरतुदीनुसार भागविण्यात येईल. सामान्य प्रशासन विभागाच्या राजशिष्टाचार कक्षाने याबाबतची देयके आदिवासी विकास विभागाकडे पाठवावीत.
# Page 2
शासन निर्णय क्रमांकः संकिर्ण-०११८/प्र.क्र.२८/कार्यासन-१६
३. सदर शासन निर्णय, सामान्य प्रशासन विभागाने (राजशिष्टाचार ) त्यांच्या अनौपचारिक संदर्भ क्र.३३१/कार्यासन ३०, दि.०२.०२.२०१८ अन्वये प्राप्त झालेल्या सहमतीने निर्गमित करण्यात येत आहे.