# Page 1
आदिवासी घटक कार्यक्रमांतर्गत सन २०२१-२२ करीता संजय गांधी निराधार अनुदान योजना व श्रावणबाळ सेवा राज्य निवृत्तीवेतन योजनेसाठी निधी वितरीत करणेबाबत...
(लेखाशिर्ष २२३५ सी १६१) (लेखाशिर्ष २२३५ सी १७२)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१ / प्र.क्र. ६ / कार्यासन-६
मंत्रालय विस्तार, मुंबई - ४०० ०३२
दिनांक :- २२ एप्रिल, २०२१.
वाचा : १) शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दि.०६.०४.२०२१.
२) सामाजिक न्याय व विशेष सहाय विभागाची नस्ती क्र. विसयो-२०२१/प्र.क्र.४२/विसयो
प्रस्तावना : कोविड-१९ महामारीच्या पार्श्वभूमीवर मा. मुख्यमंत्री महोदयांनी दि.१३.०४.२०२१ रोजी ब्रेक-द-चेन
या कार्यक्रमांतर्गत दि.१५.०४.२०२१ ते दि.०१.०५.२०२१ या कालावधीसाठी राज्यात संचारबंदी लागू
करण्यात आली आहे. या काळात राज्यातील आर्थिक दुर्बल घटकांना दिलासा देण्याच्या दृष्टीने संजय
गांधी निराधार अनुदान योजना व श्रावणबाळ सेवा राज्य निवृत्तीवेतन योजना या योजनांचे माहे एप्रिल व
माहे मे या दोन महिन्यांचे अर्थसहाय्य लाभार्थ्यांना एप्रिल महिन्यामध्ये आगाऊ देण्याचे जाहीर केले आहे.
या अनुषंगाने आदिवासी घटक कार्यक्रमांतर्गत सामाजिक न्याय व विशेष सहाय्य विभागाकडून सन
२०२१-२२ या आर्थिक वर्षात संजय गांधी निराधार अनुदान योजनेसाठी रु. ४५००.०० लाख व
श्रावणबाळ सेवा राज्य निवृत्तीवेतन योजनेसाठी रु.९०००.०० लाख इतका निधी वितरीत करण्याबाबत
संदर्भाधीन क्र.२ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या
विचाराधीन होती.
# Page 2
शासन निर्णय क्रमांकः बीयुडी-२०२१ /प्र.क्र.६ / कार्यासन-६
शासन निर्णय : आदिवासी घटक कार्यक्रमांतर्गत मागणी क्र.टी-५ मधील मुख्य लेखाशीर्ष २२३५- सामाजिक सुरक्षा
व कल्याण याखालील संजय गांधी निराधार अनुदान योजना व श्रावणबाळ सेवा राज्य निवृत्तीवेतन
योजना या योजनांतर्गत अनुसूचित जमाती घटकासाठी संदर्भाधीन क्र. २ येथील प्रस्तावास वित्त विभागाने
दिलेल्या मान्यतेस अनुसरुन सन २०२१-२२ च्या आर्थिक वर्षाच्या अर्थसंकल्पित तरतुदींतून पुढीलप्रमाणे
निधी वितरीत व खर्च करण्यास मान्यता देण्यात येत आहे :
(रु.लाखात)
--------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ मधील अर्थसंकल्पीत तरतूद | या शा.नि. अन्वये वितरीत करण्यात येत असलेला निधी |
| १ | २ | ३ | ४ | ६ |
| संजय गांधी निराधार अनुदान योजना | २२३५ सी १६१ | ५०, इतर खर्च | १००००.०० | ४५००.०० |
| श्रावणबाळ सेवा राज्य निवृत्तीवेतन योजना | २२३५ सी १७२ | २१०००.०० | ९०००.०० |
|  |  | एकूण | ३१०००.०० | १३५००.०० |
--------------------------------------------------------------------------------------------------------------
२. उपरोक्त प्रमाणे रु. १३५००.०० लाख (अक्षरी रुपये एकशे पस्तीस कोटी फक्त) इतका निधी प्रशासकीय विभागप्रमुख म्हणून प्रधान सचिव, सामाजिक न्याय व विशेष सहाय विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजुरी प्रदान करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाने वेळोवेळी दिलेल्या निर्देशांचे काटेकोरपणे पालन करण्याची
जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१ / प्र.क्र.६ / कार्यासन-६
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित प्रशासकीय विभागाची राहील.
६. सदर शासन निर्णय वित्त विभागाचा अनौपचारिक संदर्भ क्र. ४३२/२०२१/व्यय-१४, दि.२२.०४.२०२१ अन्वये दिलेल्या मान्यतेस अनुसरुन निर्गमित करण्यात येत आहे.