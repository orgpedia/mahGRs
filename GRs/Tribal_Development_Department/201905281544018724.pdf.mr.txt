# Page 1
सन २०१८-१९ करिता विशेष केंद्रीय सहाय्य योजनेअंतर्गत “Mumbai School of Economics and Public Policy- Extension of diploma in CFR” या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र.९/का-१९
मंत्रालय, मुंबई ४०० ०३२
तारीख: २८/०५/२०१९
संदर्भ १. शासन निर्णय क्रमांक: केंद्रीय २०१७/प्र.क्र.४५/का-१९, दि.१९/०८/२०१७.
२. जनजाती कार्य मंत्रालय, नवी दिल्ली यांचे पत्र क्र.F.No.११०१५/०४(१४)/२०१८-Grants, दि.२१/०६/२०१८.
३. जनजातीकार्य मंत्रालय, नवी दिल्ली यांचे पत्र क्र.F.No.११०१५/०१(१३)/२०१८-TSP, दि.२९/०६/२०१८ (२ पत्रे) व दि.२७/०९/२०१८ (२ पत्रे).
४. शासन निर्णय क्रमांक: केंद्रीय २०१८ /प्र.क्र.६९/का-१९, दि.१०/०९/२०१८ व दि. ०५/११/२०१८.
प्रस्तावना केंद्र शासनाकडून दरवर्षी विशेष केंद्रीय सहाय्यअंतर्गत अनुदान, भारतीय संविधानाच्या अनुच्छेद २७५ (१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. अनुसूचित जमाती आणि इतर पारंपारिक वन निवासी (वन हक्क मान्यता) कायदा, २००६ नुसार महाराष्ट्र राज्यामध्ये २३ लाख हेक्टर पेक्षा अधिक वन जमिनीवर सामुहिक वन हक्क प्रदान करण्यात आले आहेत. वन हक्क कायदा २००६ नुसार प्राप्त झालेल्या सामुदायिक वन हक्कांचा सुयोग्य रीतीने चिरंतनपणे उपभोग घेण्यासाठी ग्रामसभेच्या सदस्यांचे प्रशिक्षण होणे आवश्यक आहे. ह्या दृष्टीकोनातून मुंबई अर्थशास्त्र आणि सार्वजनिक धोरण संस्था, मुंबई विद्यापीठ यांना प्रायोगिक तत्वावर पदविका अभ्यासक्रम निर्माण करण्याचे काम केले आहे.
२. सदर अभ्यासक्रम तयार असून प्रायोगिक तत्वावर ग्राम मेंढा (लेखा), तालुका. धानोरा, जिल्हा गडचिरोली येथे मुंबई अर्थशास्त्र आणि सार्वजनिक धोरण संस्था, मुंबई विद्यापीठ व आदिवासी संशोधन आणि प्रशिक्षण संस्था, पुणे ह्यांच्या संयुक्त विद्यमाने राबविला जात आहे. ह्या प्रयोगातून अभ्यासक्रमात आवश्यक त्या सुधारणा करण्यात आल्या आहेत. आता हा अभ्यासक्रम सुटसुटीत स्वरूपात सामुहिक वन हक्क प्रमाणपत्र म्हणून संपूर्ण महाराष्ट्राच्या पातळीवर राबविण्याची आवश्यकता आहे. आदिवासी विकास विभाग, महाराष्ट्र राज्य आणि मुंबई अर्थशास्त्र आणि सार्वजनिक धोरण संस्था, मुंबई विद्यापीठ ह्यांच्यातील सामंजस्य करारानुसार हा अभ्यासक्रम मुंबई अर्थशास्त्र आणि सार्वजिक धोरण संस्था आणि आदिवासी संशोधन आणि प्रशिक्षण संस्था, पुणे ह्यांच्या संयुक्त विद्यमाने राबविला जाईल.
३. सन २०१८-१९ करिता “Mumbai School of Economics and Public Policy- Extension of diploma in CFR” या योजनेसाठी ४८६.५० लक्ष रुपये किमतीचा प्रस्ताव केंद्र शासनास मंजुरीसाठी पाठविला होता.
जनजाती कार्य मंत्रालयाने दि.२३.०५.२०१८ रोजी आयोजित केलेल्या Project Appraisal Committee (PAC) बैठकीमध्ये “Mumbai School of Economics and Public Policy- Extension of diploma in CFR” ही योजना सन २०१८-१९ मध्ये राबविण्यासाठी एकूण ४८६.५० लक्ष इतक्या रकमेच्या प्रस्तावास संदर्भाधिन क्र.०२
# Page 2
शासन निर्णय क्रमांक: केंद्रीय-२०१९/प्र.क्र.९/का-१९
वरील पत्रान्वये देवून सदर निधी संदर्भाधिन क्र. ०३ वरील पत्रान्वये वितरीत केलेला आहे. सदर निधी संदर्भाधिन क्र. ०४ वरील पत्रान्वये आयुक्त, आदिवासी संशोधन व प्रशिक्षण, संस्था, पुणे यांना वितरीत केलेला आहे.
४. आदिवासी विकास विभागाच्या विविध योजना राबविण्यासंदर्भात आदिवासी विकास विभाग व मुंबई विद्यापीठ यांच्यात सामंजस्य करार (MoU) करण्यात आलेला आहे. त्यानुसार ही योजना मुंबई विद्यापीठाच्या अर्थशास्र व सार्वजनिक धोरण संस्था ह्या विभागामार्फत राबविण्याचे प्रस्तावित आहे. सबब, वन हक्क काय २००६ नुसार प्राप्त झालेल्या सामुदायिक वन हक्कांचा सुयोग्य रीतीने चिरंतनपणे उपभोग घेण्यासाठी ग्राम सभेच्या सदस्यांचे प्रशिक्षण देऊन वन हक्क धारक ग्राम सभांना सक्षम करण्यात हातभार लावण्याच्या कार्यक्रमा अंतर्गत
“Mumbai School of Economics and Public Policy- Extension of diploma in CFR” हि योजना मुंबई विद्यापीठाच्या अर्थशास्त्र व सामाजिक धोरण संस्था ह्या संस्थेमार्फत राबविण्याबाबतच्या मार्गदर्शक सूचनांना मंजूरी देण्याचा प्रस्ताव शासनाच्या विचाराधिन होता.
शासन निर्णय वन हक्क कायदा २००६ नुसार प्राप्त झालेल्या सामुदायिक वन हक्कांचा सुयोग्य रीतीने चिरंतनपणे उपभोग घेण्यासाठी ग्राम सभेच्या सदस्यांचे प्रशिक्षण देऊन वन हक्क धारक ग्रामसभांना सक्षम करण्यात हातभार लावण्याच्या कार्यक्रमार्तंगत “Mumbai School of Economics and Public Policy- Extension of diploma in CFR” ही योजना मुंबई विद्यापीठाच्या अर्थशास्त्र व सार्वजनिक धोरण संस्था व आदिवासी विकास विभाग यांच्यामार्फत संयुक्तपणे राबविण्यासाठी एकुण रु.४८६.५० लक्ष किंमतीच्या अंमलबजावणी मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक१ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी संशोधन व प्रशिक्षण संस्था, पुणे यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10