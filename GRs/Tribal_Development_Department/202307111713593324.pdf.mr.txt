# Page 1
केंद्रवर्ती अर्थसंकल्प योजनेंतर्गत सुधारणा करणेबाबत
महाराष्ट्र शासन
आदिवासी विकास विभाग
शासन निर्णय क्रमांकः आविवि-२०२२/प्र.क्र.९५/का.०९
आदिवासी विकास विभाग, मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: ११ जूलै,२०२३
वाचा: १) शासन निर्णय, आदिवासी विकास विभाग, क्र.न्युबयो-२०११/प्र.क्र.८७/का.७ दिनांक २१ जून, २०१३ २) शासनपत्र समक्रमांक दिनांक ०२ फेब्रुवारी, २०२३
प्रस्तावना केंद्रवर्ती अर्थसंकल्प योजनेच्या वाचा क्र.१ येथील दि. २१ जून, २०१३ च्या शासन निर्णयानुसार ज्या योजना आदिवासी विकास किंवा कल्याणाच्या दृष्टीने स्थलकालानुरुप आवश्यक आहेत त्या योजनांचा समावेश अर्थसंकल्पात किंवा केंद्रीय निधीतून राबविण्यात येणाऱ्या योजनांमध्ये नाही अशा अभिनव स्वरूपाच्या योजना राबविण्यात येतात. केंद्रवर्ती अर्थसंकल्प योजनेमध्ये गट अ उत्पन्न निर्मितीच्या किंवा उत्पन्न वाढीच्या योजना, गट ब-प्रशिक्षणाच्या योजना/कौशल्य विकास कार्यक्रम व गट क-मानव साधनसंपत्ती विकासाच्या व आदिवासी कल्याणात्मक योजना अशाप्रकारच्या योजना राबविण्यात येत होत्या. तथापि क्षेत्रीय कार्यालयांकडून प्रस्तावित केलेल्या आराखडयांमध्ये विविध शासन निर्णयांन्वये अंमलात असलेल्या स्पर्धा परीक्षा प्रशिक्षण, वाहन चालक प्रशिक्षण, भरतीपूर्व पोलीस प्रशिक्षण, कौशल्य विकास या योजनांचा देखील केंद्रवर्ती अर्थसंकल्प योजनेअंतर्गत "गट ब” मधील प्रशिक्षणाच्या / कौशल्य विकास कार्यक्रमांमध्ये समावेश केल्याची बाब शासनाच्या निदर्शनास आली असून सदर योजनेंतर्गत क्षेत्रीय कार्यालयांनी तयार केलेले आराखडे व उपरोक्त शासन निर्णयामधील तरतूदी परस्पर विरोधी आहेत. सदर वस्तुस्थिती विचारात घेवून यापुढे सदर योजनेची अंमलबजावणी करतांना योजनेंतर्गत बनविण्यात येणा-या आराखड्यांमधून गट- ब व प्रशिक्षणाच्या योजना वगळणे व त्यानुषंगाने शासन निर्णयातील तरतूदी निरस्त करणे तसेच सदर योजनेची गट निहाय आर्थिक मर्यादा काढून टाकण्याची बाब शासनाच्या विचाराधीन होती.
शासन निर्णय उपरोक्त पार्श्वभूमीवर आता वाचा क्र.१ येथील शासन निर्णयामध्ये सुधारणा करण्यात येत असून केंद्रवर्ती अर्थसंकल्प योजनेंतर्गत बनविण्यात येणा-या आराखड्यांमधून गट - ब च्या व प्रशिक्षणाच्या योजना वगळण्यात येत असून त्यानुषंगाने शासन निर्णयातील तरतूदी निरस्त करण्यात येत असून सदर योजनेची गट निहाय आर्थिक मर्यादा काढून टाकण्यात येत आहे. परंतू स्थानिक निकड विचारात घेवून उच्च शिक्षणासाठी जे विशेष प्रशिक्षण कार्यक्रम राबविणे आवश्यकच आहेत असे प्रकल्प कार्यालयांना वाटत असेल असे कार्यक्रम शासन मान्यतेने राबविण्याची मुभा राहील. मात्र त्याबाबत संदर्भीय शासन निर्णयातील परिच्छेद क्र. ७ (ब) २४ येथील मुद्दा लागू राहील. संदर्भीय शासन निर्णयामधील इतर योजनांबाबतची कार्यपद्धती मात्र पूर्वी प्रमाणेच राहील.
# Page 2
शासन निर्णय क्रमांक: आविवि-२०२२/प्र.क्र.९५/का.०९