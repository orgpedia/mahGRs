# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजना सन २०२१-२२ करीता बांधील बाबींसाठी निधी वितरण.
(मागणी क्र.टी-९, ०१-वेतन) महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/ प्र.क्र. ०३/ कार्यासन-६
मंत्रालय विस्तार, मुंबई - ४०० ०३२
दिनांक :- ३० सप्टेंबर, २०२१
वाचा -
१) शासन निर्णय, वित्त विभाग, क्र.अर्थसं-२०२१/प्र.क्र.४८ /अर्थ-३, दि.२४.०६.२०२१.
२) शासन निर्णय, आ.वि.वि., क्र.बीयुडी-२०२१/प्र.क्र.०३/ का-६, दि.७.०४.२०२१, दि.२८.०४.२०२१, दि.१७.०५.२०२१, दि.२७.०५.२०२१, दि.१५.०६.२०२१, दि.५.०७.२०२१, दि.१०.०८.२०२१ व दि.१.०९.२०२१.
प्रस्तावना
आर्थिक वर्ष सन २०२१-२२ करीता वित्त विभागाच्या संदर्भाधीन क्र.१ येथील शासन निर्णयान्वये खर्चाचे प्राधान्यक्रम ठरवून वित्तिय उपाययोजना करण्याबाबत मार्गदर्शक सूचना निर्गमित करण्यात आलेल्या आहेत. यास अनुसरून वित्त विभागामार्फत अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर वेळोवेळी उपलब्ध करून दिल्यानुसार संदर्भाधीन क्र. २ येथील शासन निर्णयांन्वये जिल्हा वार्षिक आदिवासी उपयोजनेंतर्गत वेतन या बाबीकरीता ५०% मर्यादेतील निधी संबंधित नियंत्रक अधिकारी यांना निधी वितरीत करण्यात आलेला आहे.
आता वित्त विभागाने माहे सप्टेंबर २०२१ अखेर जिल्हा वार्षिक आदिवासी घटक कार्यक्रमांतर्गत अर्थसंकल्पीय तरतुदी पैकी ०१-वेतन या बाबीकरीता ६०% मर्यादेतील तरतुद अर्थसंकल्पीय निधी वितरण प्रणालीवर (BEAMS) उपलब्ध करुन दिलेली आहे. त्यानुषंगाने या मर्यादेत वितरणासाठी उपलब्ध तरतुदीपैकी यापुर्वी वितरीत तरतुद विचारात घेता उर्वरीत १०% तरतूद वितरीत करण्याची बाब शासनाच्या विचाराधीन होती.
शासन निर्णय
जिल्हा वार्षिक आदिवासी घटक कार्यक्रमांतर्गत मागणी क्रमांक टी-९ खाली सोबतच्या विवरण पत्रातील जिल्ह्याकरीता वेतन या बाबीसाठी अर्थसंकल्पित तरतूदींपैकी यापुर्वी वितरीत तरतुद विचारात घेता स्तंभ-५ मध्ये नमुद १०% अर्थसंकल्पीय तरतुद संबंधित नियंत्रक अधिकारी तथा जिल्हाधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
# Page 2
शासन निर्णय क्रमांकः बीयुडी-२०२१/प्र.क्र.०३/कार्यासन.६
३. विभाग प्रमुख/ नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.२४.०६.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
४. वित्त विभागाच्या संदर्भाधीन क्र.१ येथील शासन निर्णयान्वये दिलेल्या सूचना विचारात घेऊन जिल्हा वार्षिक आदिवासी उपयोजनेंतर्गत निधीच्या विनियोगाचे नियोजन करावे.
५. सदर शासन निर्णय वित्त विभागाच्या संदर्भाधिन दि.२४.०६.२०२१ रोजीच्या शासन निर्णयान्वये प्रशासकिय विभागास प्रदान केलेल्या अधिकारात व वित्त विभागाने अर्थसंकल्पीय निधी वितरण प्रणालीवर (BEAMS) उपलब्ध करून दिलेल्या मर्यादेत निर्गमित करण्यात येत आहे.
# Page 3