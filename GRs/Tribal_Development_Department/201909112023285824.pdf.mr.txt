# Page 1
यवतमाळ जिल्ह्यामधील आदिवासी शेतकरी व वनपट्टेधारकांसाठी शाश्वत कृषी विकास प्रकल्प या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र. ८७/का-१९
मंत्रालय, मुंबई ४०००३२
तारीख: ११/०९/२०१९
संदर्भ १.जनजाती कार्य मंत्रालय, नवी दिल्ली यांचे पत्र क्र.F.No.११०१५/०१/२०१६-Grants,दि.०१/०३/२०१७ २. आदिवासी विकास विभाग़, शासननिर्णय क्र. केंद्रिय-२०१६/प्र.क्र. ६४/ का.१९, दिनांक २१/०३/२०१७ प्रस्तावना केंद्र शासनाकडून विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व
अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. सदर योजनेतंर्गत प्राप्त
निधीमधून शेतक-यांसाठी प्रगत कृषी तंत्रज्ञान वापरून उत्पन्नवाढ करणे, रोजगारनिर्मिती, आदिवासी जनतेसाठी
शिक्षण व आरोग्यासाठी योजना राबविण्यात येतात. केंद्र शासनाकडून सन २०१६-१७ करिता भारतीय संविधानाचे
अनुच्छेद २७५(१) अंतर्गत Integrated Agriculture Development Plan and allied activities करिता निधी प्राप्त
झालेला आहे. सदर योजनेतंर्गत प्रकल्प अधिकारी, ए.आ.वि.प्र.,पांढरकवडा यांना रू.२५८.५२ लक्ष निधी वितरित
करण्यात आलेला आहे.
२ दीनदयाल बहुउद्देशीय प्रसारक मंडळ, यवतमाळ या संस्थेअंतर्गत कृषी विषयक संशोधन व प्रशिक्षण केंद्र,
निलोना,यवतमाळ यांचेमार्फत कृषी संशोधन व प्रशिक्षण तसेच शेतीमधील धोके कमी करणे, पीक लागवडीचा खर्च
कमी करणे,पीक उत्पादनात वाढ करणे, नैसर्गिक संवर्धनाला पुरक व पोषक निविष्ठा निर्मिती, रसायन विरहीत
शेती,आर्थिकदृष्ट्या परवडणारी छोट्या शेतकरी कुटुंबासाठी शेती मॉडेल, बहुविध पीक पद्धती आणि दुय्यम
व्यवसाय, शेती कार्याचे गट निर्माण करून पीक उत्पादनात वाढ करणे इ. कार्यक्रम राबविण्यात येतात.
३. दीनदयाल बहुउद्देशीय प्रसारक मंडळ, यवतमाळ या संस्थेअंतर्गत कार्यरत असलेल्या कृषी संशोधन व प्रशिक्षणाच्या माध्यमातून पायाभूत सुविधांचा विकास या प्रकल्पासाठी राज्य मंत्रीमंडळाच्या दि.०८.०३.२०१९ रोजीच्या बैठकीत रू.२.०० कोटी निधी मंजुर झालेला आहे. दीनदयाल बहुउद्देशीय प्रसारक मंडळ, यवतमाळ यांनी प्रकल्प अधिकारी,ए.आ.वि.प्र.,पांढरकवडा यांच्या कार्यक्षेत्रात आदिवासी शेतक-यांसाठी शाश्वत कृषी विकास प्रकल्प हा रु.१४२.५३ लक्ष निधीचा प्रस्ताव शासनास सादर केला आहे. सदर प्रकल्पांतर्गत यवतमाळ जिल्हयांतील मारेगाव, राळेगाव, झरी आणि पांढरकवडा तालुक्यांतील आदिवासी क्षेत्रामधील २२० गावांसाठी ४४०० शेतकरी कुटुंबे व वनपट्टाधारकांना लाभ होणार आहे.
४. आदिवासी शेतक-यांसाठी पीक लागवडीचा खर्च कमी करणे, पीक उत्पादनात वाढ करणे, नैसर्गिक संवर्धनाला पुरक व पोषक निविष्ठा निर्मिती, रसायन विरहीत शेती, आर्थिकदृष्ट्या परवडणारी छोट्या शेतकरी
# Page 2
शासन निर्णय क्रमांक: केंद्रीय-२०१९/प्र.क्र. ८७/का-१९
कुटुंबासाठी शेती मॉडेल, बहुविध पीक पद्धती आणि दुय्यम व्यवसाय, शेती कार्याचे गट निर्माण करून पीक उत्पादनात वाढ करणे इ.कार्यक्रम राबवून उत्पन्नवाढ करणे आवश्यक आहे. सबब, या क्षेत्रामध्ये कामाचा अनुभव असलेल्या दीनदयाल बहुउद्देशीय प्रसारक मंडळ, यवतमाळ या संस्थेमार्फत आदिवासी शेतकरी व वनपट्टेधारकांसाठी शाश्वत कृषी विकास प्रकल्प ही योजना राबविण्याबाबतच्या मार्गदर्शक सूचनांना मंजूरी देण्याचा प्रस्ताव शासनाच्या विचाराधिन होता.
शासन निर्णय आदिवासी शेतक-यांसाठी पीक लागवडीचा खर्च कमी करणे, पीक उत्पादनात वाढ करणे, नैसर्गिक संवर्धनाला पुरक व पोषक निविष्ठा निर्मिती, रसायन विरहीत शेती, आर्थिकदृष्ट्या परवडणारी छोट्या शेतकरी कुटुंबासाठी शेती मॉडेल, बहुविध पीक पद्धती आणि दुय्यम व्यवसाय, शेती कार्याचे गट निर्माण करून पीक उत्पादनात वाढ करणे या कार्यक्रमार्तंगत सन २०१६-१७ करिता भारतीय संविधानाचे अनुच्छेद २७५ (१) अंतर्गत Integrated Agriculture Development Plan and allied activities करिता प्राप्त निधीमधून आदिवासी शेतकरी व वनपट्टेधारकांसाठी शाश्वत कृषी विकास प्रकल्प ही योजना आदिवासी विकास विभाग व दीनदयाल बहुउद्देशीय प्रसारक मंडळ,यवतमाळ यांच्यामार्फत संयुक्तपणे राबविण्यासाठी एकुण रु.१४२.५३ लक्ष किंमतीच्या अंमलबजावणी मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक-१ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8
# Page 9