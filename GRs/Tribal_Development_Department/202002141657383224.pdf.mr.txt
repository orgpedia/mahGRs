# Page 1
सन २०१९-२० या आर्थिक वर्षाकरिता आदिवासी घटक कार्यक्रमांतर्गत केंद्र पुरस्कृत “राष्ट्रीय बांबू अभियान” या योजनेंतर्गत निधी वितरीत करणेबाबत.
(लेखाशिर्ष २४०६ ए५९७ केंद्र हिस्सा व २४०६ ए६०३ राज्य हिस्सा)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०१९/ प्र. क्र. १४ / कार्यासन.६
मंत्रालय विस्तार, मुंबई-४०० ०३२
तारीख: २५ फेब्रुवारी,२०२०.
वाचा - १) वित्त विभाग शासन परिपत्रक क्र. अर्थसं-२०१९/प्र.क्र.४४/ अर्थ-३, दि. ०१.०४.२०१९.
२) वित्त विभाग शासन परिपत्रक क्र. अर्थसं-२०१९ /प्र.क्र.९२ / अर्थ-३, दि. ०८.०७.२०१९ व दि. २२.०१.२०२० ३) महसूल व वन विभाग, नस्ती क्रमांक बांबूसा - २०१९/प्र. क्र.३२३ /फ-९.
शासन निर्णय:
सन २०१९-२० या आर्थिक वर्षाकरिता आदिवासी घटक कार्यक्रमांतर्गत मागणी क्र.टी-५, २४०६ वनीकरण व व वन्यजीवन, ०१ - वनीकरण, ७९६ - जनजाती क्षेत्र उपयोजना, (०१) जनजाती क्षेत्र उपयोजनांतर्गत योजना (०१) (११) राष्ट्रीय बांबू अभियान, केंद्र हिस्सा, ३३ - अर्थसहाय्य (२४०६ ए५९७) या लेखाशीर्षाखालील रु.२०८.०४ लाख इतका तर (०१) (१२) राष्ट्रीय बांबू अभियान, राज्य हिस्सा २४०६ ए६०३, ३३- अर्थसहाय्य खाली रु.१३८.७० लाख इतका निधी डिसेंबर २०१९ च्या पुरवणी मागणीद्वारे अर्थसंकल्पित करण्यात आला आहे.
२. महसूल व वन विभागाने वाचा क्र. ३ येथे नमुद नस्तीद्वारा प्रस्तावित केल्यानुसार राष्ट्रीय बांबू अभियान राबविण्यासाठी संदर्भाधीन क्रमांक १ व २ येथे नमुद वित्त विभागाच्या परिपत्रकांस अनुसरुन आदिवासी घटक कार्यक्रमांतर्गत सन २०१९-२० या आर्थिक वर्षाकरिता (०१) (११) राष्ट्रीय बांबू अभियान, केंद्र हिस्सा, ३३- अर्थसहाय्य (२४०६ ए५९७) या लेखाशीर्षाखालील रु.१५७.०९ लाख, तर त्यास समरुप राज्य हिस्सा २४०६ ए६०३, ३३- अर्थसहाय्य खाली रु.१०४.७३ लाख असे मिळून रु.२६१.८२ लाख (अक्षरी रुपये दोन कोटी एकसष्ठ लाख ब्याऐंशी हजार फक्त) इतका निधी प्रशासकीय विभाग प्रमुख म्हणून प्रधान सचिव (वने), महसूल व वन विभाग यांना अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; तसेच आदिवासी विकास विभाग आणि महसूल व वन विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१९/ प्र.क्र. १४/कार्यासन.६
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणा-या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
६. सदर शासन निर्णय वित्त विभागाच्या वाचा क्र.१ व २ अन्वये विभागास प्रदान केलेल्या अधिकारान्वये तसेच वित्त विभागाच्या अनौ. सं. क्र. ३७ / अर्थोपाय दि. ३०.०१.२०२० अन्वये निर्गमित
करण्यात येत असून सदर शासन निर्णयातील अटींची पुर्तता होत असल्याची महसूल व वन विभागाने खात्री करावी.