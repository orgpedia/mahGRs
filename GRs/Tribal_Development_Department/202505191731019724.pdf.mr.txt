# Page 1
आदिवासी संशोधन व प्रशिक्षण संस्था, पुणे
या संस्थेच्या कार्यकारी मंडळाची पुनर्रचना
करण्याबाबत.
महाराष्ट्र शासन
आदिवासी विकास विभाग,
शासन निर्णय क्रमांक- आसंप्र-२०२५/प्र.क्र. ६८ /का.१९
मंत्रालय, मुंबई-४०० ०३२.
दिनांक :- १९ मे, २०२५
वाचा:
१.आदिवासी विकास विभाग, परिपत्रक क्र.आसंप्र-१८२०/प्र.क्र.१०९/का.५,
दि.०९ नोव्हेंबर, २०२०.
२.आयुक्त, आदिवासी संशोधन व प्रशिक्षण संस्था, पुणे यांचे पत्र क्र. आसंप्रसं-२०२५/
न्या.गा.स. /कामंबै/पुनर्रचना/२२०, दि. २८ एप्रिल, २०२५.
प्रस्तावना
आदिवासी संशोधन व प्रशिक्षण संस्था, पुणे या संस्थेची कार्यक्षमता वाढविण्यासाठी
आदिवासी विकास विभागाच्या वाचा क्र.१ येथील परिपत्रकान्वये सदर संस्थेच्या कार्यकारी
मंडळाची पुनर्रचना करण्यात आली होती. आदिवासी संशोधन व प्रशिक्षण संस्था, पुणे मार्फत
करण्यात येणाऱ्या सवेक्षण, संशोधन व प्रशिक्षणांची व्याप्ती वाढत असल्यामुळे तसेच यात विविध
आदिवासी समाजाचा सखोल अभ्यास करावयाचा आहे. त्यामुळे आदिवासी समाजाचे सामाजिक,
शैक्षणिक, सांस्कृतिक व साहित्यिक इत्यादी विषयातील अनुभवी, अभ्यासू व तज्ञ असलेल्या
अशासकीय सदस्यांची (विषयतज्ञ) संस्थेच्या कार्यकारी मंडळावरील संख्या वाढविण्याची
आवश्यकता आहे. त्यानुषंगाने आदिवासी संशोधन व प्रशिक्षण संस्था, पुणे या स्वायत्त संस्थेच्या
कार्यकारी मंडळाची पुनर्रचना करण्याचा प्रस्ताव संस्थेने वाचा क्र.२ अन्वये शासनाच्या
मान्यतेसाठी सादर केला आहे. त्यास अनुसरुन आदिवासी संशोधन व प्रशिक्षण संस्था, पुणे या
संस्थेच्या कार्यकारी मंडळाची पुनर्रचना करण्याची बाब शासनाच्या विचाराधीन होती.
शासन निर्णय
उपरोक्त वाचा क्र.१ येथील परिपत्रक रद्द करण्यात येत असून आदिवासी संशोधन व
प्रशिक्षण संस्था, पुणे या संस्थेच्या कार्यकारी मंडळाची पुढीलप्रमाणे पुनर्रचना करण्यात येत
आहे:-
# Page 2
शासन निर्णय क्रमांकः आसंप्र-२०२५/प्र.क्र. ६८ /का.१९
------------------------------------------------------------------------------------------------------------------------------------------------------------------------------
| अ.क्र. | अधिकारी/पदाधिकारी यांचे नाव | पदनाम |
| १. | आयुक्त, आदिवासी संशोधन व प्रशिक्षण संस्था, पुणे | अध्यक्ष |
| २. | आयुक्त, आदिवासी विकास, महाराष्ट्र राज्य, नाशिक | सदस्य |
| ३. | अपर आयुक्त, आदिवासी विकास, नाशिक, ठाणे, अमरावती, नागपूर. | सदस्य |
| ४. | सह सचिव/उप सचिव (कार्या-१९), आदिवासी विकास विभाग, मंत्रालय, मुंबई | सदस्य |
| ५. | संशोधन अधिकारी/समन्वय अधिकारी, अनुसूचित जमाती प्रमाणपत्र तपासणी समिती कक्ष, आसंप्रसं, पुणे. | सदस्य |
| ६. | अशासकीय सदस्य (विषयतज्ञ एकूण - १०) सामाजिक क्षेत्रातील नामवंत व्यक्ती, समाजशास्त्रज्ञ, शैक्षणिक क्षेत्रातील तज्ञ (सामाजिक व आर्थिक), सामाजिक कार्यकर्ता, साहित्यिक. | सदस्य |
| ७. | उपसंचालक, (एक्षेविका) आदिवासी संशोधन व प्रशिक्षण संस्था, पुणे | सदस्य |
| ८. | सहसंचालक, आदिवासी संशोधन व प्रशिक्षण संस्था, पुणे | सदस्य सचिव |
------------------------------------------------------------------------------------------------------------------------------------------------------------------------------
१)कार्यकारी मंडळामध्ये नियुक्त करावयाच्या अशासकीय सदस्यांच्या (विषयतज्ञ) नावांची
शिफारस/इच्छुकता शासनास प्राप्त झाल्यानंतर सदर सदस्यांची कार्यकारी मंडळावर
नियुक्ती करण्याबाबत मा.मंत्री, आदिवासी विकास यांच्या मान्यतेने आदिवासी संशोधन व
प्रशिक्षण संस्थेस कळविण्यात येईल. त्यानुसार संस्थेच्या कार्यकारी मंडळात ठराव घेऊन
आयुक्त, आदिवासी संशोधन व प्रशिक्षण संस्था, पुणे हे नियुक्तीचे आदेश निर्गमित करतील.
२)अशासकीय सदस्यांचा कार्यकारी मंडळातील नियुक्तीचा कालावधी एकावेळी ४ वर्षापेक्षा
अधिक नसेल. एकाच अशासकीय सदस्यांची कार्यकारी मंडळावर २ पेक्षा अधिक वेळा
नियुक्ती करता येणार नाही.
३)कार्यकारी समितीच्या कोणत्याही अशासकीय सदस्यांस पदावरुन दूर करण्यासाठी आयुक्त,
आदिवासी संशोधन व प्रशिक्षण संस्था, पुणे हे कार्यकारी मंडळाच्या ठरावासह प्रस्ताव
शासनास सादर करतील. सदर प्रस्तावास मा. मंत्री, आदिवासी विकास यांची मान्यता प्राप्त
झाल्यानंतर आयुक्त, आदिवासी संशोधन व प्रशिक्षण संस्था, पुणे हे संबंधित अशासकीय
सदस्याला पदावरुन दूर करण्याचे आदेश निर्गमित करतील.
पृष्ट्ठ ५ पैकी २
# Page 3
शासन निर्णय क्रमांकः आसंप्र-२०२५/प्र.क्र. ६८ /का.१९
४)अशासकीय सदस्यांची रिक्त होणारी पदे भरण्यासाठी उपरोक्त मुद्दा क्र.१ मध्ये नमूद केलेली
कार्यपद्धती राबवून नवीन सदस्याचा कार्यकारी मंडळात समावेश करण्यात येईल.
५)आयुक्त, आदिवासी संशोधन व प्रशिक्षण संस्था, पुणे हे कार्यकारी मंडळाच्या बैठका
बोलावतील. कार्यकारी मंडळाच्या तीन महिन्यातून एकदा आणि वर्षातून किमान ४ बैठका
घेण्यात येतील.
कार्यकारी मंडळाच्या कर्तव्ये व जबाबदा-या:-
१)आदिवासी संशोधन व प्रशिक्षण संस्था, पुणे यांच्यामार्फत पार पाडण्यात येणाऱ्या संशोधन
व प्रशिक्षण इत्यादी कामांचा आढावा घेणे.
२)संस्थेच्या नियामक मंडळाच्या बैठकीमध्ये सादर करावयाचे विषय व कामे आणि शासनास
सादर करावयाचे विविक्षित विषयातील प्रस्ताव यावर चर्चा करुन निर्णय घेणे.
कार्यकारी मंडळातील अशासकीय (तज्ञ) सदस्यांच्या कर्तव्ये व जबाबदा-या:-
१)अशासकीय सदस्य (विषयतज्ञ) कार्यकारी मंडळाच्या बैठकीत चचेला येणा-या त्यांच्या
क्षेत्रातील कामाबाबत व प्रस्तावाबाबत अभिप्राय व सल्ला देतील.
२)संस्थेच्या चालू असलेल्या प्रकल्प व योजनांची कामांच्या यांची गुणवत्तेबाबत सूचना व
सल्ला देतील.
३)संस्थेच्या कोणत्याही आर्थिक बाबी संदर्भात (निविदा/ कंत्राट इ.) आक्षेप घेण्याचा
अधिकार अशासकीय सदस्यांना असणार नाही.
४)अशासकीय (तज्ञ सदस्य) यांचे अधिकार संस्थेच्या कामांबाबत केवळ सूचना/सल्ला
देण्यापुरते मर्यादीत असतील.
५)अशासकीय (तज्ञ) सदस्यांनी ज्या विषयाचे विषयतज्ञ म्हणून त्यांची नेमणूक केली आहे,
केवळ त्याच विषयावर सल्ला देणे अपेक्षित आहे.
६)कार्यकारी मंडळाच्या बैठकीमध्ये मतदान घेऊन निर्णय घेण्याची वेळ आल्यास
अशासकीय (तज्ञ) सदस्यांना मतदानाचा अधिकार असणार नाही.
पृष्ट्ठ ५ पैकी ३
# Page 4
शासन निर्णय क्रमांकः आसंप्र-२०२५/प्र.क्र. ६८ /का.१९
७)कार्यकारी मंडळावरील अशासकीय (तज्ञ) सदस्य यांना द्यावयाच्या भत्तयांबाबत आयुक्त,
आदिवासी संशोधन व प्रशिक्षण संस्था, पुणे हे प्रचलित नियमानुसार निर्णय घेतील.
सदर शासन निर्णय महाराष्ट्र शासनाचे www.maharashtra.gov.in या संकेतस्थळावर
# Page 5