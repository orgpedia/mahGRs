# Page 1
आदिवासी घटक कार्यक्रमांतर्गत भूमीसंपादन या योजनेसाठी निधी वितरीत
---------------------
| करण्याबाबत. |
| लेखाशिर्ष ४२२५०१३१) |
---------------------
(लेखाशिर्ष ४२२५०१३१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/कार्यासन ६
मंत्रालय (विस्तार), मुंबई-४०० ०३२
दिनांक : - २५ मार्च, २०२३.
वाचा : १) वित्त विभाग, शासन निर्णय क्र.अर्थसं-२०२२/प्र.क्र.४३/अर्थ-३, दि.०४.०४.२०२२, दि.०८.०२.२०२३ व दि.१६.०३.२०२३.
२) आयुक्त, आदिवासी विकास, नाशिक यांचे पत्र क्र. असं-११२२/प्र.क्र.४/का ४(२)/२३१, दि.१०.१०.२०२३.
३) शासन ज्ञापन, आ.वि.वि. क्र.आविवि-२६२३/प्र.क्र.३७/कार्या-५, दि.२४.०२.२०२३.
४) आदिवासी विकास विभागाची नस्ती क्र. आविवि-२६२३/प्र.क्र.३७/कार्या-५.
प्रस्तावना : आदिवासी घटक कार्यक्रमांतर्गत यवतमाळ येथील शासकीय वसतीगृहाकरीता आणि अनुसूचित जमाती प्रमाणपत्र तपासणी समिती, यवतमाळ कार्यालयाच्या इमारतीकरीता संदर्भाधीन क्र. ३ अन्वये मंजूर करण्यात आलेल्या जमिनीच्या मोजणीच्या फीसाठी रु.१.१४ लाख इतका निधी वितरीत करण्याबाबत संदर्भाधीन क्र.४ वरील प्रस्तावान्वये वित्त विभागास विनंती करण्यात आली होती. सदर प्रस्तावास वित्त
विभागाने दिलेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत मागणी क्र. टी-६ मधील मुख्य लेखाशीर्ष ४२२५, या मुख्य लेखाशीर्षाखाली भूमीसंपादन या योजनेसाठी वित्त विभागाने दिलेल्या मान्यतेस अनुसरुन सन २०२२-२३ या आर्थिक वर्षाच्या अर्थसंकल्पित तरतुदींतून रु.१.१४ लाख इतका निधी खालीलप्रमाणे वितरीत व खर्च करण्यास मान्यता देण्यात येत आहे.
(रु.लाखात)
-----------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ साठी सुधारीत अंदाज | सदर शा. नि. अन्वये वितरीत करण्यात येत असलेला निधी |
| १ | २ | ३ | ४ | ५ |
| भूमीसंपादन | ४२२५०१३१ | ५३, मोठी बांधकामे | ८००.०० | १.१४ |
| एकूण | ८००.०० | १.१४ |
-----------------------------------------------------------------------------------------------------------
२. उपरोक्त प्रमाणे एकूण रु.१.१४ लाख (अक्षरी रुपये एक लाख चौदा हजार फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पिय निधी वितरण प्रणालीवर वितरीत करण्यात येत आहे.
# Page 2
शासन निर्णय क्रमांकः बीयुडी-२०२२/प्र.क्र.९/कार्यासन.६
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन क्र. १ च्या शासन परिपत्रकांतील दिलेल्या निर्देशांचे काटेकोरपणे पालन करावे.
४. सदर उपलब्ध करुन दिलेल्या तरतुदींतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता
प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. नियंत्रण अधिकारी यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व
उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
६. सदर शासन निर्णय वित्त विभागाचा अनौपचारीक संदर्भ क्र.२७९/२०२३/व्यय-१४, दि.१७.०३.२०२३ अन्वये निर्गमित करण्यात येत आहे.