# Page 1
आदिवासी घटक कार्यक्रमांतर्गत कृषी उन्नती योजना - कृषी विस्तार कार्यक्रमांना विस्तार विषयक सुधारणा करण्याकरीता सहाय्य उप अभियान (आत्मा) योजनेकरीता निधी वितरण.
लेखाशिर्ष (केंद्र हिस्सा - २०४१ अ ५१२) (राज्य हिस्सा - २४०१ अ ५२१ ) महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.७/कार्यासन-६
मंत्रालय विस्तार, मुंबई - ४०० ०३२
तारीख : २१ सप्टेंबर, २०२२.
वाचा : १) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
२) कृषी व पदुम विभाग, नस्ती क्र. आजमा-२०२२/प्र.क्र.६८/३-ओ.
प्रस्तावना : आदिवासी घटक कार्यक्रमांतर्गत कृषी विभागामार्फत अंमलबजावणी करण्यात येत असलेल्या केंद्र पुरस्कृत कृषी उन्नती योजना कृषी विस्तार कार्यक्रमांना विस्तार विषयक सुधारणा करण्याकरीता सहाय्य उप अभियान (आत्मा) या योजनेंतर्गत सन २०२२-२३ या आर्थिक वर्षातील तरतुदींतून केंद्र हिस्सा रु.८९.३० व समरुप राज्य हिस्सा रु.५९.५४ लाख इतकी निधी मागणी कृषी व पदुम विभागाने केली आहे.
उपरोक्त प्रस्तावास अनुसरुन सन २०२२-२३ च्या अर्थसंकल्पिय तरतुदींतून वितरणासाठी उपलब्ध मर्यादेत निधी वितरीत करण्याबाबत संदर्भाधीन क्र. २ येथील नस्तीवर प्राप्त झालेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र. टी-५ अंतर्गत मुख्य लेखाशीर्ष २४०१, पीक संवर्धन या मुख्य लेखाशीर्षांतर्गत केंद्र पुरस्कृत कृषी उन्नती योजना - कृषी विस्तार कार्यक्रमांना विस्तार विषयक सुधारणा करण्याकरीता सहाय्य उप अभियान (आत्मा) या योजनेसाठी वित्त विभागाने उपलब्ध करून दिलेल्या २८ % निधी वितरण मर्यादेत सन २०२२-२३ च्या आर्थिक वर्षाच्या उपलब्ध तरतुदींतून केंद्र हिस्सा रु.८९.३० व समरुप राज्य हिस्सा रु.५९.५४ लाख एकूण रु.१४८.८४ लाख इतका निधी खालीलप्रमाणे वितरीत व खर्च करण्यास मान्यता देण्यात येत आहे.
(रु.लाखात)
-------------------------------------------------------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र / राज्य हिस्सा | बाब | सन २०२२-२३ मधील अर्थसंकल्पीय तरतूद | सदर शा.नि. अन्वये वितरीत करण्यात येत असलेला निधी |
| १ | २ | ४ | ५ | ६ |
| केंद्र पुरस्कृत कृषी उन्नती योजना कृषी विस्तार कार्यक्रमांना विस्तार विषयक सुधारणा करण्याकरीता सहाय्य उप अभियान (आत्मा) | २४०१ A ५१२ केंद्र हिस्सा (६० %) | ३३, अर्थसहाय्य | ८२१.०० | ८९.३० |
| २४०१ A ५२१ राज्य हिस्सा (४० % ) | ५४७.०० | ५९.५४ |
|  | एकूण |  | १३६८.०० | १४८.८४ |
-------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२२/प्र.क्र.७/कार्यासन.६
२. उपरोक्तप्रमाणे एकूण रु.१४८.८४ लाख (अक्षरी रुपये एक कोटी अठ्ठेचाळीस लाख चौऱ्याऐंशी हजार फक्त) इतका निधी प्रशासकीय विभागप्रमुख म्हणून प्रधान सचिव, कृषी विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधीन क्र.१ येथील दि.०४.०४.२०२२ च्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.