# Page 1
आदिवासी विकास विभागामार्फत राबविल्या जाणाऱ्या योजनांच्या अनुषंगाने विचारमंथन गट (Think Tank) गठित करणे बाबत..
महाराष्ट्र शासन
आदिवासी विकास विभाग
शासन निर्णय क्रमांकः केंद्रिय-२०२२/प्र.क्र.६१/का.-१९
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख:०८/०७/२०२२
प्रस्तावना
आदिवासी विकास विभागाला दरवर्षी राज्य योजनेंतर्गत त्याचप्रमाणे केंद्र शासनाच्या
भारतीय संविधानाच्या अनुच्छेद २७५ (१) अंतर्गत अनुदान, विशेष केंद्रीय सहाय्य, आदिम जमाती
संरक्षण तथा विकास कार्यक्रम व शिष्यवृत्ती योजनांतर्गत निधी प्राप्त होत असतो. सदर निधी
विभागांतर्गत कार्यरत क्षेत्रीय कार्यालयांमार्फत आदिवासी समाजाकरिता राबविण्यात येणा-या
कल्याणकारी योजनांकरीता खर्च करण्यात येत असतो. आदिवासी विकास विभागाकडून उपरोक्त
प्रमाणे वितरीत करण्यात येणाऱ्या निधीमधून राबविण्यात येणाऱ्या योजनांची प्रभावी अंमलबजावणी
होण्यासाठी, या योजनांची फलनिष्पत्ती जाणून घेण्यासाठी तसेच पुढील नियोजनासाठी मार्गदर्शन
होण्यासाठी योजनांचे प्रभावी मुल्यमापन व संनियंत्रण होणे आवश्यक आहे. त्याचप्रमाणे योजना
राबविताना येणा-या अडचणींचे निराकरण करणे, योजनांची कार्यपध्दती सुनिश्चित करणे,
आदिवासी विकासाची रूपरेषा निश्चित करणे इत्यादी उपरोक्त बाबींच्या अनुषंगाने कामकाज
करणेकरिता विभागांतर्गत कार्यरत तज्ञ, वरिष्ठ व जबाबदार अधिकारी यांचा सचिव (आ. वि.) यांच्या
अध्यक्षतेखाली विचारमंथन गट (Think Tank) गठित करण्याची बाब शासनाच्या विचाराधीन होती.
शासन निर्णय या शासन निर्णयान्वये योजना राबविताना येणा-या अडचणींचे निराकरण करणे, योजनांची कार्यपध्दती सुनिश्चित करणे, आदिवासी विकासाची रूपरेषा निश्चित करणे इत्यादी बाबींच्या अनुषंगाने कामकाज करणेकरिता विभागांतर्गत कार्यरत तज्ञ, वरिष्ठ व जबाबदार अधिकारी यांचा सचिव (आ. वि.) यांच्या अध्यक्षतेखाली पुढीलप्रमाणे विचारमंथन गट (Think Tank) गठित करण्यास मान्यता देणेत येत आहे.
# Page 2
शासन निर्णय क्रमांक: केंद्रिय-२०२२/प्र.क्र.६१/का.-१९
------------------------------------------------------------------------------------------
| अ.क्र. | अधिकारी नाव | पदनाम |
|  | सचिव, आदिवासी विकास विभाग, महाराष्ट्र राज्य | अध्यक्ष |
|  | आयुक्त, आदिवासी संशोधन व प्रशिक्षण संस्था, पुणे | सदस्य |
|  | अपर आयुक्त, आदिवासी विकास विभाग, नागपूर | सदस्य |
|  | प्रकल्प अधिकारी, एकात्मिक आदिवासीविकास प्रकल्प, भामरागड. | सदस्य |
| ५ | प्रकल्प अधिकारी, एकात्मिक आदिवासीविकास प्रकल्प, डहाणू | सदस्य |
|  | प्रकल्प अधिकारी, एकात्मिक आदिवासीविकास प्रकल्प, चंद्रपुर. | सदस्य |
|  | प्रकल्प अधिकारी, एकात्मिक आदिवासीविकास प्रकल्प, नंदुरबार. | सदस्य |
|  | संतोष ठूबे वरिष्ठ संशोधन अधिकारी अनुसूचित जमाती प्रमाणपत्र पडताळणी समिती नाशिक २. | सदस्य |
|  | उपसचिव, आदिवासी विकास विभाग. | सदस्य सचिव |
------------------------------------------------------------------------------------------
२. सदर विचारमंथन गटाची कार्यकक्षा खालील प्रमाणे राहील.
१. आदिवासी विकास विभागातर्गत संवेदनशील घटक व त्या बाबत प्रतिबंधात्मक/ उपचारात्मक उपाययोजना सूचविणे.
२. विभागामार्फत राबविण्यात येणा-या विविध विकास योजनांची अंमलबजावणी, पर्यवेक्षण, समन्वयन, संनियंत्रण, मूल्यमापन इत्यादी बाबत कार्यपध्दती सूचित करणे.
३. विभागाच्या विदयमान विकास योजनांचे पुनर्विलोकन करणे, त्यामध्ये बदल सुचविणे, अथवा बंद करणे बाबत कारणांसह शिफारस करणे, नविन विकास योजना सुचविणे.
४. आदिम जमाती, पारधी, उपयोजना बाहयक्षेत्रातील भिल्ल या सारख्या घटकांच्या सर्वागिण विकासाकरिता धोरण निश्चिती, उपक्रम, योजना निश्चिती करणे.
५. आवश्यकतेनुरूप नाविण्यपुर्ण उपक्रम व अंमलबजावणी कार्यपध्दती सुचिवणे.
६. विविध घटकांबाबत विभागास दिशानिर्देशन करणे.
३. विचारमंथन गट कामकाजाकरिता आवश्यकतेनुसार बैठक आयोजित करेल व त्याचा अहवाल तथा शिफारसी सादर करेल.
# Page 3