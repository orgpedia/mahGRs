# Page 1
आदिवासी घटक कार्यक्रमांतर्गत कृषी व यंत्रमागविषयक प्रशुल्क कमी करण्यासाठी वीज वितरण / पारेषण परवाना धारकांना अर्थसहाय या योजनेसाठी सन २०२०-२१ या आर्थिक वर्षाकरिता निधी वितरीत करण्याबाबत.
(लेखाशिर्ष २८०१ ५५२५)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. १३ / कार्यासन.६.
मंत्रालय विस्तार, मुंबई-४०० ०३२
दिनांक : १८ फेब्रुवारी, २०२१.
वाचा : १) वि.वि, शासन परिपत्रक क्र.अर्थसं-२०२० /प्र.क्र.६४ / अर्थ-३, दि.१६.०४.२०२०.
२) वि.वि, शासन निर्णय क्र.अर्थसं-२०२० /प्र.क्र.६५ / अर्थ-३, दि.०४.०५.२०२० .
३) आ.वि.वि. शासन निर्णय क्र.बीयुडी-२०२०/प्र.क्र.६/कार्यासन-६, दि.२२.१०.२०२०.
४) उद्योग, ऊर्जा व कामगार विभाग, नस्ती क्र.निधिवि-२०२०/प्र.क्र.४०/ऊर्जा-३.
प्रस्तावना :
आदिवासी घटक कार्यक्रमांतर्गत उर्जा विभागामार्फत अंमलबजावणी करण्यात येत असलेल्या
कृषीविषयक व यंत्रमागविषयक प्रशुल्क कमी करण्यासाठी वीज वितरण/पारेषण परवाना धारकांना
अर्थसहाय या योजनेअंतर्गत सन २०२० २१ या आर्थिक वर्षात निधी वितरीत करण्याबाबत उर्जा
विभागाकडून संदर्भाधीन क्र.४ अन्वये सादर करण्यात आलेल्या प्रस्तावास अनुसरुन निधी वितरणाची
बाब शासनाच्या विचाराधीन होती.
शासन निर्णय : :
आदिवासी घटक कार्यक्रमांतर्गत मागणी क्र.टी-५ मधील मुख्य लेखाशीर्ष, २८०१ - वीज या
मुख्य लेखाशीर्षाखाली कृषीविषयक व यंत्रमागविषयक प्रशुल्क कमी करण्यासाठी वीज
वितरण/पारेषण परवाना धारकांना अर्थसहाय या योजनेकरीता सन २०२०-२१ या वर्षातील तरतुदींतून
वित्त विभागाने मान्यता दिल्याप्रमाणे अर्थसंकल्पित तरतुदींच्या २५ टक्के मर्यादेत खालीलप्रमाणे निधी
वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी - २०२० / प्र.क्र.१३/कार्यासन.६
(रु. लाखात)
------------------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२० २१ मधील अर्थसंकल्पीय तरतूद | यापूर्वी वितरीत निधी | सदर शा.नि. अन्वये वितरीत करण्यात येत असलेली तरतूद |
| १ | २ | ३ | ४ | ५ | ६ |
| कृषीविषयक व यंत्रमागविषयक प्रशुल्क कमी करण्यासाठी वीज वितरण/ पारेषण परवाना धारकांना अर्थसहाय | २८०१ ५५२५ | ३३, अर्थसहाय्य | २००००.०० | ५०००.०० | ५०००.०० |
| एकूण | २००००.०० | ५०००.०० | ५०००.०० |
------------------------------------------------------------------------------------------------------------------------------------------------
२. उपरोक्त प्रमाणे रु. ५०००.०० लाख (अक्षरी रुपये पन्नास कोटी फक्त) इतका निधी प्रशासकीय विभागप्रमुख म्हणून प्रधान सचिव, उर्जा विभाग यांना अर्थसंकल्पीय वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व उद्योग,उर्जा व कामगार विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
५. नियंत्रण अधिकारी व व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना बाह्य क्षेत्रात विविध योजनांवर केलेला खर्च स्वतंत्रपणे
पृष्ठ ३ पैकी २
# Page 3
शासन निर्णय क्रमांकः बीयुडी-२०२० / प्र.क्र.१३/कार्यासन.६
नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणाऱ्या खर्चावर लक्ष ठेवता येईल.
६. आदिवासी घटक कार्यक्रमांतर्गत फक्त आदिवासी लाभार्थ्यांना लाभ देय असल्याने सदर तरतुदीतून फक्त अनुसूचित जमातीच्या लाभार्थ्यांना वीज दर सवलतीपोटी खर्च करण्याची दक्षता घ्यावी.
७. सदर शासन निर्णय वित्त विभागाने वाचा क्रमांक १ येथील शासन परिपत्रकान्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र. ९७९, सचिव (व्यय), दि.२८.०१.२०२१ अन्वये दिलेल्या सहमतीस अनुसरून निर्गमित करण्यात येत आहे.