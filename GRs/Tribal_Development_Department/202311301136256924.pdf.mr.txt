# Page 1
आदिवासी घटक कार्यक्रमांतर्गत सन २०२३-२४ या आर्थिक वर्षात सैनिकी शाळांमधील आदिवासी विद्यार्थ्यांच्या तुकडीला सहाय्य या योजनेंतर्गत सहायक अनुदान वितरीत करणेबाबत.
(लेखाशीर्ष २२०२ एच ९७३) बाब ३१ - सहाय्यक अनुदाने-वेतनेतर )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३/प्र.क्र.०२/ कार्यासन-६
मंत्रालय विस्तार, मुंबई-४०० ०३२.
दिनांक :- ३० नोव्हेंबर, २०२३.
वाचा : १) वि. वि, शासन परिपत्रक क्र. अर्थसं - २०२३/प्र.क्र.४०/अर्थ-३, दि.१२.०४.२०२३.
आदिवासी विकास विभाग शा.नि. समक्रमांक दि.०८.०६.२०२३.
३) आदिवासी विकास विभाग, नस्ती क्र.अआशा-२०२३/प्र.क्र.८१/का-११.
प्रस्तावना:
शालेय शिक्षण विभागाच्या दि.२४.१२.२००७ च्या शासन निर्णयान्वये राज्यातील सैनिकी शाळांमध्ये आदिवासी विद्यार्थ्यांकरीता अतिरिक्त तुकडी सुरु करण्यात आली आहे. सैनिकी शाळेतील या प्रवेशित आदिवासी विद्यार्थ्यांचा शैक्षणिक शुल्क व वसतिगृह निर्वाह खर्च भागविण्यासाठी अनुदान देण्यात येते.
आदिवासी घटक कार्यक्रमांतर्गत सन २०२३-२४ या आर्थिक वर्षात मागणी क्र.टी-५ मधील (०१) (०७) सैनिकी शाळांमधील आदिवासी विद्यार्थ्यांच्या तुकडीला सहाय्य (कार्यक्रम खर्च) (लेखाशिर्ष २२०२एच९७३), बाब क्र. ३१ सहाय्यक अनुदाने (वेतनेतर) खाली रु. ५३३.७३ लाख इतका निधी वितरीत करण्याबाबत वित्त विभागास संदर्भाधीन क्र.३ अन्वये विनंती करण्यात आली होती. सदर प्रस्तावास वित्त विभागाने दिलेल्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या मागणी क्रमांक टी-५ अंतर्गत २२२५ - सर्वसाधारण शिक्षण या मुख्य लेखाशीर्षांतर्गत (०१) (०७) – सैनिकी शाळांमधील आदिवासी विद्यार्थ्यांच्या तुकडीला सहाय्य (कार्यक्रम खर्च) (२२०२ एच ९७३), बाब क्र.३१ - सहाय्यक अनुदाने (वेतनेतर) याखाली वित्त विभागाने दिलेल्या मान्यतेस अनुसरुन सन २०२३-२४ च्या अर्थसंकल्पित तरतुदींतून रु.५३३.७३ लाख (अक्षरी रुपये पाच कोटी तेहतीस लाख त्र्याहत्तर हजार फक्त) इतका निधी नियंत्रक अधिकारी तथा आयुक्त, आदिवासी विकास नाशिक यांना वितरीत करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२३/प्र.क्र.०२/कार्यासन.६
(रु.लाखात)
---------------------------------------------------------------------------------------------------------------------------
| योजनेचे नाव | बाब | सन २०२३-२४ साठी अर्थसंकल्पिय तरतूद | यापुर्वी वितरीत निधी | सदर शा.नि. अन्वये वितरीत करण्यात येत असलेली तरतूद |
| सैनिकी शाळेमधील  |  आदिवासी विद्यार्थ्यांच्या तुकडीला सहाय्य | ३१- सहायक अनुदाने (वेतनेतर) | १३३३.७३ | ८००.०० | ५३३.७३ |
---------------------------------------------------------------------------------------------------------------------------
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. नियंत्रण अधिकारी यांनी सदर योजनेच्या अनुषंगाने झालेल्या खर्चाचा अहवाल, निधी उपयोगिता प्रमाणपत्र इ. माहिती शासनास १० तारखेपर्यंत पाठवावी.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि. १२.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या अनौपचारीक संदर्भ क्र.१००५/२३/व्यय-१४, दि.१०.११.२०२३ अन्वये व संदर्भाधिन क्र.१ येथील दि. १२.०४.२०२२ च्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
# Page 3