# Page 1
राज्यातील आदिवासी विकास विभागाच्या
अधिनस्त अनुदानित आश्रमशाळा तसेच
नामांकित इंग्लिश शाळा यांचे मुल्यमापन
करणेबाबतच्या जिल्हास्तरीय पर्यवेक्षण
समितीचे पुनर्गठन करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक : नानिशा ११२२/प्र.क्र.३८/का.१२
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक - ३१.१०.२०२५
वाचा : १. आदिवासी विकास विभाग समक्रमांकित दि.२०.०९.२०२२ चा शासन निर्णय
२. महसूल व वन विभाग शासन निर्णय क्र.कार्यशा-२०२५/प्र.क्र.६/म-८,
दि.०९.०४.२०२५ मधील समिती क्र.१
प्रस्तावना :-
वाचा येथील क्र.१ मधील दि.२०.०९.२०२२ च्या शासन निर्णयान्वये राज्यातील आदिवासी
विकास विभागाच्या अधिनस्त अनुदानित आश्रमशाळा व नामांकित शाळांचे निर्धारित तपासणी
सुचीनुसार मुल्यमापन करुन सदर शाळा विहित निकषात बसत आहेत किंवा कसे याबाबत पर्यवेक्षण
समितीस शिफारस करण्याकरिता निरीक्षण/तपासणी समिती गठीत करण्यात आली आहे. तपासणी
समितीने सादर केलेल्या अहवालाचा अभ्यास करुन किंवा आवश्यकता वाटल्यास शाळांची
पुनर्तपासणी करुन अनुदानित आश्रमशाळा तसेच नामांकित निवासी शाळा सुरु ठेवण्यात याव्यात
किंवा कसे, याबाबतचा विश्लेषणात्मक अहवाल शासनास सादर करण्याकरिता संबंधित
जिल्हाधिकारी/अपर जिल्हाधिकारी यांच्या अध्यक्षतेखाली पर्यवेक्षण समिती गठीत करण्यात आली
आहे.
महसूल व वन विभागाच्या वाचा येथील क्र.२ च्या शासन निर्णयाद्वारे महसूल प्रशासनाच्या
अध्यक्षतेखाली गठीत विविध समित्यांचा आढावा घेऊन सुसुत्रीकरण करणेकरिता विभागीय आयुक्त,
छत्रपती संभाजीनगर विभाग यांच्या अध्यक्षतेखाली समिती गठीत करण्यात आली होती. सदर
समितीने जिल्हाधिकारी यांच्या अध्यक्षतेखालील जिल्हास्तरावरील विविध समित्यांचा कार्यभार व
अपुरा वेळ या बाबी लक्षात घेऊन समितीचे नियमित कामकाज होऊन समितीमार्फत आयोजित
कामांची प्रभावी अंमलबजावणी करण्यासाठी आदिवासी विकास विभागाच्या दि.२०.०९.२०२२ च्या
शासन निर्णयान्वये गठीत पर्यवेक्षण समितीच्या पुनर्गठनाची शिफारस केलेली आहे. त्यामुळे सदर
समितीच्या पुनर्गठनाची बाब शासनाच्या विचाराधीन होती. त्यानुसार शासन खालीलप्रमाणे निर्णय
घेत आहे.
# Page 2
शासन निर्णय :-
आदिवासी विकास विभाग शासन निर्णय दि.२०.०९.२०२२ अन्वये स्थापित पर्यवेक्षण समितीची
पुनर्रचना करुन खालीलप्रमाणे समिती गठीत करण्यात येत आहे.
---------------------------------------------------------------------------------------------------------------------------------------------------------------
| अ.क्र. | पदनाम | समितीवरील पदनाम |
| १ | संबंधित अपर जिल्हाधिकारी | समितीप्रमुख |
| २ | संबंधित उपमुख्य कार्यकारी अधिकारी, जिल्हा परिषद | सदस्य |
| ३ | संबंधित अपर आयुक्त, आदिवासी विकास | सदस्य |
| ४ | संबंधित शिक्षण अधिकारी (प्राथमिक/माध्यमिक) | सदस्य |
| ५ | संबंधित प्रकल्प अधिकारी | सदस्य सचिव |
| ज्या ठिकाणी भारतीय प्रशासन सेवेतील अधिकारी हे प्रकल्प अधिकारी म्हणून कार्यरत असतील, त्या ठिकाणी संबंधित सहाय्यक प्रकल्प अधिकारी हे समितीचे सदस्य सचिव राहतील. |
---------------------------------------------------------------------------------------------------------------------------------------------------------------
२. पर्यवेक्षण समितीच्या पुनर्रचनेव्यतिरिक्त शासन निर्णय दि.२०.०९.२०२२ मधील इतर तरतुदी
कायम ठेवण्यात येत आहेत.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3