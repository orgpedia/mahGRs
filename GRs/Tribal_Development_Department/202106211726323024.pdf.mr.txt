# Page 1
राज्यातील शासनमान्यता प्राप्त खाजगी विनाअनुदानीत व कायम विनाअनुदानीत संस्थांमधील व्यावसायिक अभ्यासक्रमामध्ये प्रवेश घेणाऱ्या अनुसूचित जमातीच्या विद्यार्थ्यांच्या शैक्षणिक शुल्काच्या प्रतिपुर्तीची योजना शैक्षणिक वर्ष २०१५-१६ पासून पुढे सुरु ठेवण्याबाबत.
महाराष्ट्र शासन
आदिवासी विकास विभाग
शासन शुध्दिपत्रक क्रमांक :- व्यअप्र २०२०/प्र.क्र.८३/का-१२
हुतात्मा राजगुरु चौक, मादाम कामा रोड,
मंत्रालय, विस्तार, मुंबई ४०० ०३२
दिनांक :- १८ जून, २०२१
वाचा :- १) उच्च व तंत्र शिक्षण विभाग शासन निर्णय क्रमांक टीईएम-२०१५/प्र.क्र.२१९/तांशि-४, दिनांक ३१ मार्च २०१६ २) आदिवासी विकास विभाग, शासन निर्णय क्रमांक व्यअप्र-२०१६/प्र.क्र.१२२/का-१२, दिनांक ३१ मार्च २०१६ ३) सामाजिक न्याय व विशेष सहाय्य विभाग शासन निर्णय क्रमांक इबीसी-२०१६/ प्र.क्र.२२१ / शिक्षण- १, दिनांक ३१ मार्च २०१६ ४) वैद्यकीय शिक्षण व औषधी द्रव्ये विभाग, शासन निर्णय क्रमांक एमईडी१०१६/प्र.क्र.४७३/१६/शिक्षण-२, दिनांक ०९ डिसेंबर २०१६
प्रस्तावना :
राज्यातील शासकीय, अशासकीय, अनुदानित व विनाअनुदानित महाविद्यालये/ तंत्रनिकेतने आणि शासकीय विद्यापीठात विनाअनुदानीत तत्वावर सुरु असलेल्या निवडक व्यावसायीक अभ्यासक्रमासाठी प्रवेश घेतलेल्या अनुसूचित जमातीच्या विद्यार्थ्यांची सन २०१५ १६ या वर्षापासून शिक्षण शुल्क समिती, प्राधिकरण किंवा परिषदेने निर्धारीत केलेल्या दराप्रमाणे शिक्षण शुल्क व परिक्षा शुल्कांची प्रतिपुर्ती करण्यास संदर्भाधिन क्रमांक २ च्या शासन निर्णय दिनांक ३१.०३.२०१६ अन्वये मान्यता देण्यात आली आहे.
तथापि, आदिवासी विकास विभागाने निर्गमित केलेल्या दिनांक ३१.३.२०१६ रोजीच्या शासन निर्णयामध्ये वैद्यकिय अभ्यासक्रमासाठी प्रवेश घेणाऱ्या विद्यार्थ्यांना देय असलेल्या शैक्षणिक शुल्क प्रतिपुर्तीच्या अनुषंगाने "मात्र सदर प्रवेश पक्रिया पूर्ण झाल्यानंतर रिक्त राहिलेल्या जागांवर संस्था स्तरावर प्रवेश घेतलेल्या विद्यार्थ्यांना जरी अशा प्रवेशांना प्रवेश नियंत्रण समितीने मान्यता दिली असली तरी या योजनेचा लाभ होणार नाही.” याचा अंतर्भाव सदर शासन निर्णयात दिसून येत नाही.
तसेच तंत्र शिक्षणाशी निगडीत पदविका, पदवी आणि पदव्युत्तर पदवी अभ्यासक्रमासाठी ज्या विद्यार्थ्यांनी शासनाच्या केंद्रीभत प्रवेश प्रक्रियेद्वारे (CAP) प्रवेश घेतलेला आहे अशा विद्यार्थ्यांना ही योजना लागू राहील असे नमूद केले आहे. परंतु, आरोग्य विज्ञान अभ्यासक्रमाच्या प्रवेशाच्या अनुषंगाने केंद्रीभूत प्रवेश प्रक्रियेद्वारे (CAP) प्रवेश घेण्याबाबत काही नमूद नाही.
# Page 2
शासन शुध्दिपत्रक क्रमांकः व्यअप्र २०२०/प्र.क्र.८३/का-१२
ही योजना केंद्रीभूत प्रवेश प्रक्रियेद्वारे प्रवेश घेतलेल्या विद्यार्थ्यांनाच लागू असल्याने तसेच याबाबत स्पष्टता येण्यासाठी वर वाचा संदर्भ क्रमांक २ येथे नमूद दिनांक ३१.०३.२०१६ च्या शासन निर्णयामध्ये दुरुस्ती करण्याची बाब विचाराधीन होती.
शासन शुध्दिपत्रक : संदर्भ क्रमांक २ मध्ये नमूद दिनांक ३१.०३.२०१६ च्या शासन निर्णयातील परिच्छेद क्रमांक ३ (३) येथील “आरोग्य विज्ञान अभ्यासक्रमासाठी शासनाच्या सामायिक प्रवेश परिक्षेद्वारा (सी.ई.टी.) प्रवेश घेतलेल्या तसेच खाजगी विनाअनुदानीत महाविद्यालयाच्या वतीने तसेच असोसिएशनमार्फत घेण्यात येणाऱ्या सामायिक प्रवेश परिक्षेद्वारा (Associate CET) आणि इ. १२ वी च्या गुणांच्या आधारे काही अभ्यासक्रमासाठी (उदा. नर्सिंग) प्रवेश घेतलेल्या विद्यार्थ्यांना लागू राहील ” या परिच्छेदाऐवजी “आरोग्य विज्ञान अभ्यासक्रमासाठी शासनाच्या सामायिक प्रवेश परिक्षेद्वारा (सी.ई.टी.) प्रवेश घेतलेल्या तसेच खाजगी विनाअनुदानीत महाविद्यालयाच्या वतीने तसेच असोसिएशनमार्फत घेण्यात येणाऱ्या सामायिक प्रवेश परिक्षेद्वारा (Associate CET) आणि इ. १२ वी च्या गुणांच्या आधारे काही अभ्यासक्रमासाठी (उदा.नर्सिंग) प्रवेश घेतलेल्या विद्यार्थ्यांना लागू राहील. मात्र सदर प्रवेश प्रक्रिया पूर्ण झाल्यानंतर रिक्त राहिलेल्या जागांवर संस्था स्तरावर प्रवेश घेतलेल्या विद्यार्थ्यांना जरी अशा प्रवेशांना प्रवेश नियंत्रण समितीने मान्यता दिली असली तरी या योजनेचा लाभ होणार नाही.” असे वाचावे.
२. तसेच सदर शासन निर्णयातील परिच्छेद क्रमांक ३ (६) येथील “तंत्र शिक्षणाशी निगडीत पदविका, पदवी आणि पदव्युत्तर पदवी अभ्यासक्रमासाठी ज्या विद्यार्थ्यांनी शासनाच्या केंद्रीभूत प्रवेश प्रक्रियेद्वारे (CAP) प्रवेश घेतलेला आहे, अशा विद्यार्थ्यांना ही योजना लागू राहील ” या परिच्छेदाऐवजी “आरोग्य विज्ञान अभ्यासक्रमाशी व तंत्र शिक्षणाशी निगडीत पदविका, पदवी आणि पदव्युत्तर पदवी अभ्यासक्रमासाठी ज्या विद्यार्थ्यांनी शासनाच्या केंद्रीभूत प्रवेश प्रक्रियेद्वारे (CAP) प्रवेश घेतलेला आहे, अशा विद्यार्थ्यांना ही योजना लागू राहील” असे वाचावे.
# Page 3