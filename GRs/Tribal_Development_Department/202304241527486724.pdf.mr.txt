# Page 1
प्रधानमंत्री वन धन विकास योजना राबविण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : एमएफपी-२०२०/प्र.क्र.३०/का.३
मादाम कामा रोड, हुतात्मा राजगुरु चौक,
विस्तार भवन, मंत्रालय, मुंबई - ४०००३२.
दिनांक - २१ एप्रिल, २०२३
वाचा : १) केंद्र शासनाच्या जनजाती कार्य मंत्रालयाचे अधिसूचना क्रमांक- १९/१७/२०१९- आजीविका दि.२६/०२/२०१९.
२) मा. मुख्य सचिव यांच्या अध्यक्षतेखाली दिनांक ०६.०७.२०१९ रोजीची बैठक.
३) आदिवासी विकास विभाग, शासन निर्णय दिनांक ०६ मे २०२०.
४) प्रादेशिक व्यवस्थापक, ट्रायफेड, महाराष्ट्र यांचेकडील पत्र क्रमांक TFD/ROM/२०२१-२२ दिनाक १४ सप्टेंबर, २०२१.
५) आदिवासी विकास विभाग, शासन निर्णय दिनांक २० मे, २०२२.
६) आयुक्त, आदिवासी विकास, नाशिक यांचे पत्र क्र.प्र.व.वि.यो-२०२०/प्रक्र २२/का ८(७)/२५१९ दि.०६.०४.२०२३
प्रस्तावना : प्रधानमंत्री वनधन विकास केंद्र ही योजना केंद्र शासनाने कार्यान्वित केली आहे. भारतीय राज्यघटनेच्या पाचव्या अनुसूचित नमूद केलेल्या महाराष्ट्रातील अनुसूचित क्षेत्र व इतर क्षेत्रामधील स्वयंसहायता गटातील सदस्यामार्फत गौण वनोउपज गोळा करणे, गोळा केलेल्या गौण वनोउपजाचे मूल्यवर्धन करून विक्री करणे या योजने अंतर्गत आदिवासी क्षेत्रातील आदिवासी कुटुंबाचे स्वयंसहायता गट स्थापन करणे व झालेल्या विक्रीचा नफा मूळ गौण वनोउपज गोळा करणाऱ्या आदिवासी लाभार्थ्याला मिळवून देणे हे या योजनेचे मुख्य उद्दिष्ट आहे. वनधन योजनेची प्रभावी व जलद गतीने अंमलबजावणी होण्यासाठी शबरी वित्त व विकास महामंडळ मर्या,नाशिक यांच्या ऐवजी आदिवासी विकास आयुक्तालय,नाशिक यांना राज्य अभिकर्ता संस्था (SIP) म्हणून नेमण्याची बाब तसेच या योजनेची अंमलबजावणी योग्यरितीने होत आहे किंवा कसे यावर देखरेख ठेवण्यासाठी शासनस्तरावर “ राज्यस्तरीय सुकाणु समिती” संदर्भ क्र. ५ च्या शासन निर्णयानुसार गठित करण्यात आली होती. संदर्भ क्र.०६ नुसार आयुक्त, आदिवासी विकास, नाशिक यांनी राज्यस्तरीय सुकाणु समिती मध्ये राष्ट्रीय अनुसूचित जनजाती आयोग यांनी सुधारणा करण्याबाबत सुचविले असून त्याप्रमाणे सुधारणा करण्याबाबत शासनास विनंती केली आहे. त्यानुसार राज्यस्तरीय सुकाणु समिती मध्ये सुधारणा करण्याची बाब शासनाच्या विचाराधिन होती.
शासन निर्णय : दि. २० मे, २०२२ रोजीच्या शासन निर्णयान्वये प्रधानमंत्री वनधन विकास केंद्र योजनेवर देखरेख ठेवण्यासाठी गठित केलेल्या राज्यस्तरीय सुकाणू समिती (State Steering Committee) मध्ये खालीलप्रमाणे सुधारणा करण्यात येत आहे. तसेच खालीलप्रमाणे सुधारणा करुन संदर्भ क्र.०५ मधील दि. २० मे, २०२२ रोजीच्या शासन निर्णयाप्रमाणेच प्रधानमंत्री वनधन विकास केंद्र योजना राबविण्यात येईल.
# Page 2
शासन निर्णय क्रमांकः एमएफपी-२०२०/प्र.क्र.३०/का.३
राज्यस्तरीय सुकाणू समिती (State Steering Committee) खालीलप्रमाणे:
१. सचिव, आदिवासी विकास विभाग मंत्रालय, मुंबई. -अध्यक्ष २. आयुक्त, आदिवासी विकास विभाग, नाशिक - सदस्य सचिव ३. व्यवस्थापकीय संचालक, म.रा.सह.आदि.वि.म.मर्या, नाशिक सदस्य ४. विभागीय व्यवस्थापक, ट्रायफेड, महाराष्ट्र सदस्य ५. गौण वनोपज अधिकारी, ट्रायफेड, महाराष्ट्र -सदस्य ६. वित्त व लेखा परीक्षण अधिकारी, ट्रायफेड, महाराष्ट्र सदस्य ७. निरीक्षण,मूल्यांकन,दस्तऐवजीकरण अधिकारी,ट्रायफेड महाराष्ट्र - सदस्य ८. मान्यता प्राप्त वनधन विकास केंद्राचा प्रतिनिधी - सदस्य ९. ख्यातनाम गैरसरकारी संस्थाचा (Non-Government Organization) प्रतिनिधी - सदस्य १०. अभिसरण भागीदार - निमंत्रित सदस्य
# Page 3