# Page 1
आदिवासी घटक कार्यक्रमांतर्गत अनुसूचित जमातीच्या विद्यार्थ्यांना व्यवसाय प्रशिक्षण शुल्क प्रतिपूर्ती.
लेखाशिर्ष (२२३० ए ४३२)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. १४/ कार्यासन ६
मंत्रालय विस्तार, मुंबई ४०० ०३२.
दिनांक: १५ फेब्रुवारी, २०२१.
वाचा : १) वि.वि, शासन परिपत्रक क्र.अर्थसं-२०२० /प्र.क्र.६४ / अर्थ-३, दि.१६.०४.२०२० २) वि. वि, शासन परिपत्रक क्र.अर्थसं-२०२० /प्र.क्र.६५ / अर्थ-३, दि.०४.०५.२०२०.
३) आदिवासी विकास विभाग, नस्ती क्र. पुरक -२०२०/प्र.क्र. ६६/कार्या-१२.
प्रस्तावना :
आदिवासी घटक कार्यक्रमांतर्गत शासकीय औद्योगिक प्रशिक्षण संस्थांमध्ये पीपीपी योजनेंतर्गत सन २०१९-२० पासून ऑनलाईन पध्दतीने प्रवेश घेतलेल्या अनुसूचित जमातीच्या विद्यार्थ्यांना प्रशिक्षण शुल्काच्या प्रतिपूर्तीसाठी रु.२५.०० लाख इतका निधी पुनर्विनियोजनाने उपलब्ध करुन देण्यास मंजुरी देण्याबाबतची बाब शासनाच्या विचाराधीन होती.
शासन निर्णय :
आदिवासी घटक कार्यक्रम अंतर्गत मागणी क्र.टी-५ मधील २२३०-कामगार व सेवायोजन या मुख्य लेखाशीर्षाखाली शासकीय औद्योगिक प्रशिक्षण संस्थांमध्ये पीपीपी योजनेंतर्गत सन २०१९-२० पासून ऑनलाईन पध्दतीने प्रवेश घेतलेल्या अनुसूचित जमातीच्या विद्यार्थ्यांना प्रशिक्षण शुल्काची प्रतिपूर्ती या योजनेसाठी सन २०२०-२१ या आर्थिक वर्षात पुनर्विनियोजनाद्वारे खालीलप्रमाणे निधी वितरीत व खर्च करण्यास मान्यता देण्यात येत आहे : (रु. लाखात)
---------------------------------------------------------------------------------------------------------------------
| योजना | लेखाशीर्ष | बाब | सदर शासन निर्णयान्वये वितरीत येत असलेली तरतूद |
| अनुसूचित जमातीच्या विद्यार्थ्यांना व्यवसाय प्रशिक्षण शुल्क प्रतिपूर्ती | २२३० ए ४३२ | ३४ शिष्यवृत्ती/ विद्यावेतने | २५.०० |
---------------------------------------------------------------------------------------------------------------------
२. उपरोक्त प्रमाणे एकूण रु.२५.०० लाख (अक्षरी रुपये पंचवीस लाख फक्त) इतका निधी प्रशासकीय विभाग प्रमुख म्हणून प्रधान सचिव, कौशल्य विकास व उद्योजकता विभाग यांना अर्थसंकल्पीय वितरण प्रणालीवर वितरीत व खर्च करण्यास याद्वारे शासनाची मान्यता देण्यात येत आहे. सदर निधीचा वापर फक्त सन २०१९-२० पासून व्यावसायिक प्रशिक्षणासाठी प्रवेश घेतलेल्या १०० पात्र विद्यार्थ्यांच्या प्रशिक्षण शुल्काची प्रतिपूर्ती अदा करण्यासाठीच करण्यात यावा. प्रकरणी विभागप्रमुख / नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील
# Page 2
शासन निर्णय क्रमांकः बीयुडी-२०२० / प्र.क्र.१४/ कार्यासन ६
वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. औद्योगिक प्रशिक्षण संस्थांमध्ये प्रशिक्षण घेत असलेल्या अनुसूचित जमातीच्या विद्यार्थ्यांचे नाव, शिकत असलेला अभ्यासक्रम व त्याचे शुल्क तसेच आदिवासी विकास विभागाच्या दि.२९.०७.२०१९ रोजीच्या शासन निर्णयातील अटी व शर्ती याआधारे विद्यार्थी पात्र/अपात्र असल्याची खात्री संबंधित प्रकल्प अधिकारी, एकात्मिक आदिवासी विकास प्रकल्प यांच्याकडून करुन नंतरच पात्र विद्यार्थ्यांना शिष्यवृत्तीचा लाभ देण्यात यावा.
४. सदर उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास यांना प्रत्येक महिन्याच्या १० तारखेपर्यंत पाठवावी. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. सदर शासन निर्णय वित्त विभागाच्या वाचा क्र.१ अन्वये विभागास प्रदान केलेल्या अधिकारान्वये तसेच अनौपचारिक संदर्भ क्र. ६१/व्यय-१४, दि.२७.०१.२०२१ अन्वये दिलेल्या मंजुरीस अधीन राहून निर्गमित करण्यात येत आहे.
# Page 3