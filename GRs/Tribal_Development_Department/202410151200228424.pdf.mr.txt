# Page 1
ए. आ. वि. प्र., धुळे अंतर्गत जोगेश्वरी माता सेवाभावी
संस्था सिंदगव्हाण, ता. जि. नंदुरबार संचलित
खुशाल कन्हैया पाटील अनुदानित आदिवासी
आश्रमशाळा, पिंप्राड, ता. शिंदखेडा, जि. धुळे
ही आश्रमशाळा मौजे निमगुळ, ता. शिंदखेडा, जि.
धुळे येथे स्थलांतरीत करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०२३/प्र.क्र.२५१/का-११
(ई फाईल क्र.८१३३१४)
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दिनांक :- १५ ऑक्टोबर, २०२४
वाचा:
१.आदिवासी विकास विभाग शासन निर्णय क्र.अआशा.२०२३/प्र.क्र.७१, दिनांक २३.०८.२०२३.
२.आदिवासी विकास विभाग शासन निर्णय क्र. अआशा.२०२३/प्र.क्र.२५१/का.११, दिनांक
११.०१.२०२४.
३.प्रकल्प अधिकारी, ए.आ.वि.प्र., धुळे यांचे पत्र क्र. अनुआशा/आस्था/प्र.क्र.का.१)१०/३४२७,
दिनांक २२.०५.२०२४.
४.अपर आयुक्त, आदिवासी विकास, नाशिक यांचे पत्र क्र.अनुआशा. २०२४/ प्र.क्र./ का.११ (२)/
२६२४, दिनांक ०३.०६.२०२४.
५.आयुक्त, आदिवासी विकास, नाशिक यांचे पत्र क्र. अनुआशा.२०२४/प्र.क्र.७९ का.७(२)/ ३९०४,
दिनांक १३.०६.२०२४.
६.आदिवासी विकास विभाग शासन निर्णय क्र. शाआशा.२०२४/प्र.क्र.१७२/का.१३,
दिनांक ०९.०९.२०२४.
प्रस्तावना
आदिवासी विकास विभाग शासन निर्णय दिनांक ११.०१.२०२४ अन्वये कायमस्वरुपी रद्द
करण्यात आलेली “शिवाजी ग्रामीण प्रसारक मंडळ देवाडा खुर्द, ता. पोंभर्णा, जि. चंद्रपूर संचलित
अनुदानित आश्रमशाळा निफंद्रा, ता. सावली, जि.चंद्रपूर ही इयत्ता १ ली ते ७ वी पयंतची बंद
पडलेली अनुदानित आश्रमशाळा जोगेश्वरी माता सेवाभावी संस्था सिंदगव्हाण, ता. जि. नंदुरबार या
संस्थेस हस्तांतरीत व स्थलांतरीत करुन मौजे पिंप्राड, ता. शिंदखेडा, जि. धुळे येथे सुरु करण्यास
परवानगी देण्यात आली आहे.
एकात्मिक आदिवासी विकास प्रकल्प, धुळे अंतर्गत जोगेश्वरी माता सेवाभावी संस्था सिंदगव्हाण,
ता. जि. नंदुरबार संचलित खुशाल कन्हैया पाटील अनुदानित आश्रमशाळा पिंप्राड, ता. शिंदखेडा, जि.
धुळे ही आश्रमशाळा मौजे निमगुळ, ता. शिंदखेडा, जि. धुळे येथे स्थलांतरीत करणेबाबतचा संदर्भाधीन
क्रमांक ५ येथे नमूद पत्रान्वये प्राप्त झालेला प्रस्ताव शासनाच्या विचाराधीन होता.
# Page 2
शासन निर्णय :-
एकात्मिक आदिवासी विकास प्रकल्प, धुळे अंतर्गत जोगेश्वरी माता सेवाभावी संस्था सिंदगव्हाण, ता.
जि. नंदुरबार संचलित खुशाल कन्हैया पाटील अनुदानित आश्रमशाळा पिंप्राड, ता. शिंदखेडा, जि. धुळे
ही आश्रमशाळा मौजे निमगुळ, ता. शिंदखेडा, जि. धुळे येथे स्थलांतरीत करण्यास खाली नमुद अटी व
शर्तीच्या अधीन राहून मान्यता देण्यात येत आहे.
१.शाळेच्या पुर्वीच्या ठिकाणी असलेल्या सर्व विद्यार्थ्यांना नवीन ठिकाणी समावून घेण्यात यावे.
२.संस्थेने जुन्या ठिकाणच्या शाळेतील शिक्षक/शिक्षकेतर कर्मचाऱ्यांना नवीन ठिकाणी सामावून
घ्यावे.
३.संस्थेस अनुदानित आश्रमशाळेसाठी आश्रमशाळा संहिता-२०१९ मधील मानकामध्ये नमूद सर्व
भौतिक सोयी-सुविधांनी युक्त स्वत:ची सुसज्ज इमारत मान्यतेपासून २ वर्षात बांधणे बंधनकारक
राहील.
४.संस्थेने आश्रमशाळेत वर्गखोल्या व निवासाची स्वतंत्र इमारतीमध्ये व्यवस्था करावी. तसेच
इमारतीमध्ये मानकाप्रमाणे स्नानगृहे, शौचालये उपलब्ध करुन द्यावीत आणि शुध्द पाण्याची
मुबलक व्यवस्थाही उपलब्ध करुन द्यावी.
५.विद्यार्थ्यांना अनुज्ञेय असणाऱ्या सोयी-सुविधा व साहित्य इ. चा पुरवठा करण्यात यावा.
६.सदर शाळेतील विद्यार्थ्यांचे नवीन ठिकाणी स्थलांतर संस्थेने स्वत: च्या खर्चाने करावे.
७.स्थलांतर झालेल्या शाळेची किमान पटसंख्येची अट कोणत्याही कारणास्तव शिथिल केली
जाणार नाही.
८.स्थलांतर झालेल्या शाळेच्या बाबतीत शासन परवानगीच्या / मान्यतेच्या कोणत्याही अटी
व शर्तीमध्ये बदल होणार नाहीत, याची संस्थेने खबरदारी घेण्यात यावी.
९.शासनाकडून आश्रमशाळा, शिक्षक/ शिक्षकेतर कर्मचारी, वेतन /वेतनेत्तर अनुदान, विद्यार्थी
इत्यादी बाबत वेळोवेळी विहित करण्यात येणारे अधिनियम, नियम, आदेश यांचे पालन करणे
संस्थेस बंधनकारक राहील.
१०.सदर स्थानांतरणासंदर्भात शासनाकडे अथवा आदिवासी विकास विभागाच्या क्षेत्रिय
अधिकाऱ्याकडे नव्याने तक्रारी प्राप्त झाल्यास किंवा स्थलांतर संदर्भातील अटी व शर्तीचा भंग
झाल्याचे निदर्शनास आल्यास, स्थलांतर रद्द/शाळेची मान्यता रद्द करण्याचे अधिकार शासनास
राहतील.
११.बालकांचा सक्तीचा व मोफत शिक्षणाचा अधिकार अधिनियम, २००९ अंतर्गत नमूद करण्यात
आलेल्या सोयी-सुविधा विद्यार्थ्यांना उपलब्ध करणे व शिक्षणाचा स्तर उत्कृष्ट्ट ठेवणे संस्थेवर
बंधनकारक राहील.
१२.संस्थेने राज्यातील आदिवासी विकास विभागांतर्गत असलेल्या सर्व आश्रमशाळांमधील
विद्यार्थी/विद्यार्थ्यांनी यांच्या सुरक्षाविषयक उपायोजनांची काटेकोर अंमलबजावणी करणे
यासंदर्भातील दिनांक ०९.०९.२०२४ रोजीच्या शासन निर्णयातील तरतूदींचे काटेकोरपणे पालन
करणे आवश्यक राहील.
# Page 3
२. अपर आयुक्त, आदिवासी विकास, नाशिक यांनी सर्व बाबी तपासून व आवश्यक असल्यास वरील
अटी/शर्ती व्यतिरिक्त अटींचा समावेश करून शाळेचे स्थानांतरणासंदर्भात आवश्यक कार्यवाही करुन
त्याबाबत शासनास अवगत करावे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध