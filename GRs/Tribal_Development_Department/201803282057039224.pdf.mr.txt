# Page 1
आदिवासी घटक कार्यक्रमांतर्गत शिष्यवृत्तींशी संबंधित लेखाशिर्षाखालील अखर्चीत तरतूद आहरीत करण्याबाबत.
महाराष्ट्र शासन
आदिवासी विकास विभाग
शासन परिपत्रक क्रमांक: बीयुडी-२०१७/ प्र.क्र.०३ / कार्यासन ६.
मंत्रालय विस्तार, मुंबई-४०० ०३२.
तारीख: - २८ मार्च, २०१८.
वाचा : १) वि. वि, शासन परिपत्रक क्र.अर्थसं- २०१७/ प्र.क्र.७५/अर्थ-३, दि.१८.०४.२०१७.
२) वि.वि, शासन परिपत्रक क्र.अर्थसं- २०१७/प्र.क्र.९४/अर्थ-३, दि.३०.०६.२०१७.
३) आ.वि.वि, ज्ञापनादेश क्र. बीयुडी - २०१७ / प्र.क्र.३/ का-०६, दि. १६.०५.२०१७.
४) आ.वि. वि, नस्ती क्र. भासशि-२०१८/प्र.क्र.८१/का.१२.
५) शासन ज्ञापन, आदेश क्र.बीयुडी २०१७/प्र.क्र.३/का.६, दि.२७.०३.२०१८.
शासन परिपत्रक :
सन २०१७-१८ मध्ये शिष्यवृत्ती मंजूरीकरीता Maha DBT पोर्टल सुरु करण्यात आले होते, परंतु त्यामध्ये तांत्रिक अडचणी आल्याने त्यानंतर शिष्यवृत्ती वाटप शक्य झाले नाही. सबब आर्थिक वर्ष सन २०१७-१८ या शैक्षणिक वर्षात आदिवासी विकास विभागांतर्गत शिष्यवृत्ती/शिक्षण शुल्क प्रतिपूर्ती याकरीताचे अर्ज “ई-विकास” या ऑनलाईन संगणकीय प्रणालीद्वारे स्विकारण्याचा निर्णय माहे डिसेंबर, २०१७ मध्ये घेण्यात आला. प्रकरणी विद्यार्थांकडून प्राप्त होणा-या अर्जांमध्ये आधार क्रमांकांची खात्री करणे, उत्पन्नाचे दाखले, जात पडताळणी प्रमाणपत्र इ. कागदपत्रांची तपासणी करणे तसेच शिष्यवृत्ती / शिक्षण शुल्क प्रतिपूर्ती वाटपामध्ये यापुर्वी झालेल्या गैरव्यवहारासंदर्भात विशेष चौकशी पथकाने काढलेले निष्कर्ष इ. बाबी लक्षात घेऊन शिष्यवृत्ती अर्जांची तपासणी करून अर्ज मंजूरीबाबत कार्यवाही करण्यात येत आहे. तथापि, महाविद्यालय स्तरावर अजुनही ब-याच मोठया प्रमाणात अर्ज प्रलंबित असल्याचे निदर्शनास आलेले असून आता आर्थिक वर्षाचे शेवटचे काही दिवस शिल्लक असल्याने अर्जांची छाननी करण्यासाठी लागणारा वेळ विचारात घेता सदर सर्व अर्जाची छाननी करून मार्च, २०१८ अखेर पुर्वी विद्यार्थ्यांच्या खात्यावर शिष्यवृत्ती, शिक्षण शुल्क / परीक्षा शुल्काची रक्कम जमा करणे शक्य होत नाही. मात्र त्याच बरोबर शैक्षणिक संस्थांना वर्षभरामध्ये शिक्षण शुल्क, परिक्षा शुल्क इ. रक्कमा मिळाल्या नसल्याने त्यांचेकडून पाठपुरावा सुरु आहे. या बाबी विचारात घेवून शिष्यवृत्ती, शिक्षण शुल्क व परीक्षा शुल्काचा वितरीत निधी व्यपगत होऊ नये म्हणुन खालील प्रमाणे कार्यवाही करण्याच्या सूचना देण्यात येत आहेत.
१. सन २०१७-१८ साठी पोस्ट मॅट्रीक शिष्यवृत्ती साठी केंद्र हिश्यासाठी रु.१६८.०९ कोटी इतका निधी २२२५ २२८२ या लेखाशिर्षाखाली मंजुर आहे, त्यापैकी आता पर्यत रु.१०८.८५ कोटी निधी वितरीत केलेला आहे. केंद्र हिस्स्याच्या सदर वितरीत निधीपैकी अखर्चित असलेला निधी तसेच जिल्हा वार्षिक आदिवासी घटक कार्यक्रमांतर्गत पोस्ट मॅट्रीक शिष्यवृत्तीचा राज्य हिस्स्याकरीता उपशिर्ष TT२४००३४ व TT२४००३५ याखाली अखर्चित असलेला निधी तसेच शिक्षण शुल्क प्रतिपुर्ती योजनेकरीता उपशिर्ष TT२४००३६ खालील अखर्चित असलेला निधी प्रकल्प अधिकारी स्तरावर काढुन ठेवण्यास विशेष बाब म्हणुन मान्यता देण्यात येत आहे.
# Page 2
शासन निर्णय क्रमांकः बीयुडी-२०१८ / प्र. क्र.०३ / कार्यासन.६
२. तसेच संदर्भाधीन क्र. ५ येथील शासन ज्ञापनादेशाद्वारे पोस्ट मॅट्रीक शिष्यवृत्तीच्या राज्य हिस्स्यासाठी राज्यस्तरावरून २२२५ डी९४१ व २२२५ डी९५९ या लेखाशिर्षाखाली वितरीत केलेली पुरक तरतूद आयुक्त, आदिवासी विकास, नाशिक यांचे स्तरावर काढून ठेवण्यात यावी व सदर तरतूदीमधून प्रकल्प अधिकारी, एकात्मिक आदिवासी विकास प्रकल्प यांच्या मागणीनुसार विशेषत: ओटीएसपी प्रकल्पातील जिल्ह्यांसाठी तरतूद उपलब्ध करून द्यावी.
३. सन २०१७-१८ पर्यतचे पोस्ट मॅट्रीक शिष्यवृत्ती व शिक्षणशुल्क प्रतिपुर्ती योजनेचे सर्व प्रलंबित अर्जांची तपासणी करुन विद्यार्थ्याना शिष्यवृत्ती, शिक्षणशुल्क व परिक्षा शुल्क यांची रक्कम दि. ३१/०५/२०१८ पर्यंत अदा करावी.
४. दिनांक ३१ मे,२०१८ नंतर अखर्चित राहणारी सर्व रक्कम दि. ५ जून,२०१८ रोजी कोषागारात जमा करण्यात यावी.सदर सुचनेचे काटेकोरपणे पालन करण्यात यावे.
५. सदर परिपत्रक वित्त विभागाच्या अनौपचारिक संदर्भ क्र. अनौसं-१८७/१८/कोषाप्रशा-५ ,दि.२६.०३.२०१८ अन्वये दिलेल्या मान्यतेस अनुसरुन निर्गमित करण्यात येत आहे.