# Page 1
शासकीय आश्रमशाळेसाठी शाळा व्यवस्थापन समितीच्या रचनेत व वित्तीय अधिकारात बदल करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: शाआशा-२०१५/प्र.क्र.१८२/का.१३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक: ४ मे, २०१८
वाचा: आदिवासी विकास विभाग, शासन निर्ण्य;- शाआशा-२०१५/प्र.क्र.१८२/का.१३ दि. २९ जुलै २०१५
प्रस्तावना : वाचा येथे नमूद दि.२९ जुलै २०१५ च्या शासन निर्णयान्वये शाळा व्यवस्थापन समितीस शाळा व्यवस्थापन समितीस रु. १ लाख पर्यंतचा निधी आश्रमशाळा/वसतीगृह, कोठीगृह, स्वयंपाकगृह, भोजनकक्ष, सार्वजनिक हॉल, पाणीपुरवठास योजना, जलनि:सारण, विदयुत याच्या किरकोळ दुरुस्तीसाठी तसेच शाळा परिसर शुशोभित करणे व स्वच्छता ठेवणे यासाठी उपलब्ध करुन देण्यात आला आहे. परंतु सदर १ लाख रुपये निधी नमुद प्रयोजनांसाठी अपुरा असल्याने त्यात वाढकरण्याची बाब शासनाच्या विचाराधीन होती.तसेच आश्रमशाळा व्यवस्थापन समितीत आश्रमशाळेच्या/वसतीगृहांच्या अधीक्षक/गृहपालाचाही समावेश करण्याची बाब शासनाच्या विचाराधीन होती. त्या अनुषंगाने उपरोक्त वाचा येथे नमुद शासन निर्णयात सुधारणा करण्याची बाब शासनाच्या विचाराधीन होती. त्यानूसार शासन पुढीलप्रमाणे निर्णय घेत आहे.
शासन निर्णय: वाचा येथे नमूद आदिवासी विकास विभागाच्या दिनांक २९ जुलै २०१५ च्या शासन निर्णयातील परिच्छेद २ मध्ये नमूद शाळा व्यवस्थापन समितीच्या रचेनेमध्ये अनुक्रमांक ८ चा समावेश करण्यात येत आहे.
व परिछेद ४ मधील अनुक्रमांक १ मधील शाळा व्यवस्थपान समितीच्या वित्तीय अधिकारात सुधारणा करण्यात येत आहे. नमूद प्रमाणे सुधारित परिच्छेद १ व ४ खालीलप्रमाणे : १. शाळा व्यवस्थापन समितीची रचना : ८) आश्रमशाळा / वसतीगृहांचे अधीक्षक/गृहपाल हे या समितीचे सदस्य राहतील.
४. शाळा व्यवस्थापन समितीचे वित्तीय अधिकार : १) शाळा व्यवस्थापन समितीस रु. ५.०० लाख पर्यंतचा निधी उपलब्ध करून देण्यात येईल.
१) सदर निधीपैकी रू.४.०० लाख निधी आश्रमशाळा / वसतीगृह, कोठीगृह, स्वयंपाकगृह, भोजनकक्ष, सार्वजनिक हॉल, पाणीपुरवठास योजना, जलनि:सारण, विदयुत याच्या किरकोळ दुरुस्तीसाठी तसेच शाळा परिसर शुशोभित करणे व स्वच्छता ठेवणे यासाठी खर्च करता येईल.
# Page 2
शासन निर्णय क्रमांकः शाआशा-२०१५/प्र.क्र.१८२/का.१३
२) शासकीय आश्रमशाळेतील विद्यार्थ्यांवरील तातडीचे उपचारासाठी वाहतूक व उपचार करणे.
तसेच खाजगी वैद्यकीय अधिकाऱ्यांमार्फत शासकीय आश्रमशाळेतील विद्यार्थ्यांची वैद्यकीय तपासणी करणे यासाठी रू.१.०० लाख निधी खर्च करता येईल.
३) सदर दोन्ही निधी किंवा त्यापैकी एक पुर्ण खर्च झाल्यानंतर त्याची प्रतीपुर्ती प्रकल्प अधिका याकडुन त्वरीत करण्यात येईल.
४) वरील अ व आ येथील निधीच्या खर्चाचे लेखे स्वतंत्र ठेवण्यात यावेत.
२. उक्त वाचा येथे नमूद शासन निर्णयातील इतर तरतूदी यापुढेही लागू राहतील.