# Page 1
अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे या योजनेस सन २०२०-२१ या शैक्षणिक वर्षासाठी स्थगिती देण्याबाबत.
महाराष्ट्र शासन
आदिवासी विकास विभाग,
शासन निर्णय क्र. आविवि-२०२०/प्र.क्र.३४/का-१२,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक - २२ मे, २०२०.
वाचा : १) शासन निर्णय, वित्त विभाग, क्र.अर्थसं-२०२०/प्र.क्र.६५/अर्थ-३, दि.०४.०५.२०२०.
२) शासन निर्णय, आदिवासी विकास विभाग, क्र. शाआशा-२००९/प्र.क्र.८९/का-१३, दि.२८.०८.२००९.
३) शासन निर्णय, आदिवासी विकास विभाग, क्र. नानिशा-२०१८/प्र.क्र.२१/का-१२, दि.१८.०५.२०१८.
प्रस्तावना :
अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे ही योजना दि. २८.८.२००९ च्या शासन निर्णयानुसार सन २०१०-११ या वर्षापासून राबविण्यात येते. सदर योजनेंतर्गत इंग्रजी माध्यमांच्या निवासी शाळांमध्ये दरवर्षी अनुसूचित जमातीच्या विद्यार्थ्यांना इ. १ली/२ री मध्ये प्रवेश देण्यात येतो. सदर शाळांची तपासणी अप्पर आयुक्त किंवा त्यांनी नेमून देलेल्या प्रकल्प अधिका-यांमार्फत माहे “मार्च ते एप्रिल” या कालावधीत करण्यात येते. परंतू चालू वर्षी कोविड-१९ च्या संसर्गजन्य रोगाच्या संसर्गामुळे सर्व शाळा अचानक बंद करण्यात आल्या. त्यामूळे प्रस्ताव प्राप्त सर्व शाळांची तपासणी क्षेत्रीय अधिका-यांना वेळेत करता आली नाही. आता चालू शैक्षणिक वर्षामध्ये नामांकित शाळांची तपासणी व विद्यार्थी प्रवेश प्रक्रिया या बाबी विहीत मुदतीत करणे शक्य होणार नाही. वित्त विभागाच्या दि. ४ मे, २०२० च्या शासन निर्णयान्वये कोविड–१९ च्या संसर्गजन्य रोगामुळे सन २०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याबाबत निर्णय घेण्यात आला आहे.
त्यामध्ये सर्व विभागांनी कार्यक्रमांतर्गत सर्व चालू योजनांचा आढावा घ्यावा व जेवढ्या योजना पुढे ढकलण्यासारख्या आहेत किंवा रद्द करण्यासारख्या आहेत, त्या निश्चित कराव्यात. तसेच कार्यक्रमाअंतर्गत योजनांवरील खर्च एकूण अर्थसंकल्पीय तरतूदीच्या ३३ टक्केच्या मर्यादेत ठेवण्यात यावा असे सुचित केले आहे.
# Page 2
शासन निर्णय क्रमांकः आविवि-२०२०/प्र.क्र.३४/का-१२,
सध्याच्या कोविड-१९ च्या संसर्गजन्य रोगाच्या साथीच्या पाश्वभुमीवरील वित्त् विभागाच्या सुचना लक्षात घेता कोणताही अतिरिक्त निधी या योजनेसाठी उपलब्ध होणार नाही. तसेच शासनाने दि १८.९.२०१९ च्या शासन निर्णयांन्वये एकलव्य निवासी शाळांमध्ये पहिली पासूनचे वर्ग सुरू करण्याचा तसेच शासकिय आश्रमशाळांचे इंग्रजी माध्यमांचे शाळांमध्ये रुपांतर करण्याचा निर्णय घेतेलेला आहे. या सर्व बाबींचा साकल्याने विचार करून “अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे” या योजनेसंदर्भात निर्णय घेण्याची बाब शासनाच्या विचाराधीन होती.
शासन निर्णय :
१) “अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे” या योजनेस सन २०२०-२१ या शैक्षणिक वर्षासाठी स्थगिती देण्यात येत आहे.
२) सन २०२०-२१ या शैक्षणिक वर्षामध्ये नविन शाळांची निवड करण्यात येवू नये. तसेच यापूर्वी निवडलेल्या शाळांमध्येही नवीन विद्यार्थ्यांना प्रवेश देण्यात येऊ नये.
३) सन २०२० - २१ या शैक्षणिक वर्षामध्ये या योजनेंतर्गत आतापर्यंत निवडलेल्या शाळांमधील प्रवेशीत विद्यार्थ्यांचे शिक्षण पुर्वीप्रमाणेच सुरू राहील.
४) सन २०२०-२१ या शैक्षणिक वर्षामध्ये आतापर्यंत निवडलेल्या शाळांचे शैक्षणिक कामकाज सुरू झाल्यानंतर संबंधित प्रकल्प अधिकारी/अपर आयुक्त यांनी शाळांना भेटी देऊन तेथील सोयी सुविधांबाबत काटेकोरपणे तपासणी करून शुल्क निश्चिती करावी. सदर शुल्क निश्चितीच्या आधारे आयुक्त, आदिवासी विकास, नाशिक यांनी शाळांना अनुदान अदा करावे.
# Page 3