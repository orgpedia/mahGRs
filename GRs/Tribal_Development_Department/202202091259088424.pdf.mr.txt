# Page 1
आदिवासी घटक कार्यक्रमांतर्गत केंद्र पुरस्कृत कृषी उन्नती योजना - कृषी विस्तार कार्यक्रमांना विस्तार विषयक सुधारणा करण्याकरीता सहाय्य उपअभियान (आत्मा) योजनेकरीता सन २०२१-२२ या आर्थिक वर्षातील निधी वितरण.
लेखाशिर्ष - (केंद्र हिस्सा - २४०१ अ ५१२) (राज्य हिस्सा-२४०१ अ ५२१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र. ७/ कार्यासन-६
मंत्रालय विस्तार, मुंबई - ४०० ०३२
तारीख : १५ फेब्रुवारी, २०२२.
वाचा : १) वित्त विभाग, शा. नि. क्र. अर्थसं-२०२१/प्र.क्र. ४८/अर्थ-३, दि.६.०४.२०२१, दि.१४.१०.२०२१.
२) आदिवासी विकास विभाग, शा.नि.क्र. बीयुडी-२०२१/प्र.क्र.०७/कार्या–६,दि.१९.७.२०२१.
३) वित्त विभाग, शासन परिपत्रक क्र. पूरक - २०२१/प्र.क्र.८५/अर्थ-३, दि.१.११.२०२१.
४) कृषि व पदुम विभाग नस्ती क्र.आजमा-२०२१/प्र.क्र.३२४/३ ओ.
प्रस्तावना :
आदिवासी घटक कार्यक्रमांतर्गत कृषी विभागामार्फत अंमलबजावणी करण्यात येत असलेल्या केंद्र पुरस्कृत कृषी उन्नती योजना - कृषी विस्तार कार्यक्रमांना विस्तार विषयक सुधारणा करण्याकरीता सहाय्य उपअभियान (आत्मा) योजनेसाठी अनुसूचित जमाती घटकासाठी सन २०२१-२२ या आर्थिक वर्षातील अर्थसंकल्पित तरतुदींतून सन २०२१-२२ या वर्षासाठी प्राप्त झालेला केंद्र हिस्सा रु.११७.५० लाख व समरुप राज्य हिस्सा रु.७८.३३ लाख इतका निधी वितरीत करण्याचा प्रस्ताव संदर्भाधीन क्र.४ अन्वये सादर झाला आहे. कृषी विभागाच्या सदर प्रस्तावाच्या अनुषंगाने वित्त विभागाने दिलेल्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी - ५ मधील मुख्य लेखाशीर्ष २४०१, पीक संवर्धन मधील कृषी उन्नती योजना - कृषी विस्तार कार्यक्रमांना विस्तार विषयक सुधारणा करण्याकरीता सहाय्य उपअभियान (आत्मा) योजनेसाठी सन २०२१-२२ या आर्थिक वर्षाच्या उपलब्ध तरतुदींतून वित्त विभागाने मान्यता दिल्यानुसार सन २०२१-२२ या वर्षासाठी प्राप्त झालेला केंद्र हिस्सा रु.११७.५० लाख व समरुप राज्य हिस्सा रु.७८.३३ लाख असा एकूण रु.१९५.८३ लाख इतका निधी पुढीलप्रमाणे वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी-२०२१/प्र.क्र.७ / कार्यासन.६
(रु.लाखात)
------------------------------------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र/राज्य हिस्सा | बाब | सन २०२१-२२ मधील अर्थसंकल्पीय तरतूद | यापूर्वी वितरीत तरतूद | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| कृषी उन्नती योजना कृषी विस्तार कार्यक्रमांना विस्तार विषयक सुधारणा करण्याकरीता सहाय्य उपअभियान | २४०१ अ ५१२ केंद्र हिस्सा ६० % | ३३, अर्थसहाय्य | ५६६.०० | ३४३.२७ | ११७.५० |
| २४०१ ओ ५२१ राज्य हिस्सा ४० % | ३७७.०० | २२५.९७ | ७८.३३ |
| एकूण |  | ९४३.०० | ५६९.२४ | १९५.८३ |
------------------------------------------------------------------------------------------------------------------------------------------------------------------
२. उपरोक्त प्रमाणे एकूण रु.१९५.८३ लाख (अक्षरी रुपये एक कोटी पंच्याण्णव लाख त्र्याऐंशी हजार फक्त) इतका निधी प्रशासकिय विभागप्रमुख म्हणून सचिव, कृषी विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख / नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१४.१०.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१/प्र.क्र.७ /कार्यासन.६
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना बाह्य क्षेत्रात मात्र फक्त वैयक्तिक लाभाच्या योजना घेण्यात याव्यात.
६. सदर शासन निर्णय वित्त विभागाच्या वाचा क्र. १ व ३ अन्वये विभागास प्रदान केलेल्या अधिकारान्वये तसेच अनौपचारिक संदर्भ क्र.४०/व्यय-१४, दि.२७.०१.२०२२ अन्वये दिलेल्या मान्यतेस अनसरुन निर्गमित करण्यात येत आहे.