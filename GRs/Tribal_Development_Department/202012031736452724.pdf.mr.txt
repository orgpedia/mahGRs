# Page 1
आदिवासी उपयोजना क्षेत्रातील योजनांचा/ कार्यक्रमांचा आढावा घेण्यासाठी प्रकल्पस्तरीय नियोजन व मुल्यमापन समितीची स्थापना.
महाराष्ट्र शासन
आदिवासी विकास विभाग
शासन निर्णय क्रमांक : प्रकल्पस्तरीय-२०२०/प्र.क्र.७०/का.३.
मादाम कामा रोड, हुतात्मा राजगुरु चौक,
विस्तार भवन, मंत्रालय, मुंबई- ४०० ०३२.
दिनांक :- ०३ डिसेंबर, २०२०.
वाचा :- आदिवासी विकास विभाग, शासन निर्णय क्रमांक टिएसपी-१९९२/प्र.क्र.१३(१)/का.६, दिनांक ११ फेब्रुवारी, १९९३.
उपरोक्त शासन निर्णयान्वये आदिवासी उपयोजना क्षेत्रातील योजनांचा/कार्यक्रमांचा आढावा घेण्यासाठी प्रकल्पस्तरीय (नियोजन आढावा) समितीची स्थापना करण्यात आली आहे. सदर शासन निर्णयान्वये कार्यरत असलेल्या प्रकल्पस्तरीय (नियोजन) समितीची रचना व कार्यपध्दती, तसेच इतर अनुषंगिक बदल करण्यासाठीची बाब शासनाच्या विचाराधीन होती. या सर्व बाबींचा विचार करुन प्रकल्पस्तरीय (नियोजन आढावा) समित्यांची रचना, तसेच कामकाजात काही सुधारणा करण्याचा निर्णय घेण्यात आला असून, सुधारीत शासन निर्णय खालीलप्रमाणे आहे :
शासन निर्णय :
आदिवासी उपयोजना क्षेत्रात असणाऱ्या जिल्हयांकरीता “परिशिष्ट-अ" प्रमाणे ३० प्रकल्प स्तरीय नियोजन व मुल्यमापन समितीची स्थापना करण्यात यावी.
या समित्यांची रचना खालीलप्रमाणे राहिल : (१) प्रकल्प क्षेत्रातील आदिवासी विधानसभा सदस्य अध्यक्ष (अ) प्रकल्प क्षेत्रात एकाहून अधिक आदिवासी विधानसभा
सदस्य असल्यास शासनाकडून नामनिर्देशित करण्यात
येणारे आदिवासी विधानसभा सदस्य राहतील.
(ब) प्रकल्प क्षेत्रात आदिवासी विधानसभा सदस्य नसतील तर
शासन नियुक्त पंचायत समितीचे आदिवासी सभापती किंवा
शासन नियुक्त प्रमुख आदिवासी व्यक्ती असतील.
(२) अपर आयुक्त, आदिवासी विकास उपाध्यक्ष (३) प्रकल्प क्षेत्रातील संसद सदस्य (लोकसभा व राज्यसभा) विशेष निमंत्रित (४) जिल्हा परिषदेच्या समाजकल्याण समितीचे सभापती व महिला व निमंत्रित बालकल्याण समितीच्या सभापती (५) प्रकल्प क्षेत्रातील शासनाने नियुक्त करावयाचे ६ अशासकीय सदस् सदस्य (या ६ अशासकीय सदस्यात अनुसूचित जमातीची किमान १ १ महिला सदस्य व अनुसूचित जमातीतील ५ पुरुष सदस्य)
# Page 2
शासन निर्णय क्रमांकः प्रकल्पस्तरीय-२०२०/प्र.क्र.७०/का.३
(६) प्रकल्प क्षेत्रातील महाराष्ट्र राज्य सहकारी आदिवासी विकास सदस्य महामंडळाचे प्रादेशिक किंवा सहाय्यक प्रादेशिक व्यवस्थापक/ शबरी आदिवासी वित्त व विकास महामंडळ मर्यादित, नाशिक यांचे शाखा व्यवस्थापक.
(७) प्रकल्प क्षेत्रातील सर्व आदिवासी विकास योजनांचे जिल्हा सदस्य स्तरावरील अंमलबजावणी अधिकारी (८) आदिवासी संशोधन व प्रशिक्षण संस्थेचा प्रतिनिधी सदस्य ( आदिवासी अथवा बिगर आदिवासी शासकीय) (९) शिक्षण, कृषी व पशुसंवर्धन, उपजीविका व आरोग्य सदस्य या क्षेत्रातील प्रत्येक एक तज्ञ व्यक्ती
(१०) प्रकल्प अधिकारी, एकात्मिक आदिवासी विकास प्रकल्प सदस्य सचिव
राज्यात आदिवासी विकास विभागात कुठेही काम करणारे सामाजिक संस्थेचे प्रतिनिधी प्रकल्पस्तरीय समितीचे सदस्य म्हणून नियुक्ती करण्यास पात्र असणार नाहीत.
२. या समित्यांची कार्यकक्षा खालीलप्रमाणे राहील : १. प्रकल्प क्षेत्रापुरत्या मुलभूत विकासाच्या सोयीसंबंधीचे नियोजन म्हणजेच प्रकल्प क्षेत्रासाठी मुलभूत सोयींचा आराखडा तयार करणे, (सर्व विभागाच्या योजना, ज्यासाठी आदिवासी उपयोजनेतून तरतूद केली जाते.) २. आदिवासी विकास विभागामार्फत “मागासवर्गीयांचे कल्याण” विकास उपशिर्षातर्गत राबविण्यात येणाऱ्या योजनांवर आढावा घेणे. (उदा. न्युक्लिअस बजेट योजनेच्या अंमलबजावणीचा आढावा घेणे, आश्रमशाळा व्यवस्थापन, वसतिगृह, न्युक्लिअस बजेट, आदिवासी शेतकऱ्यांना वीजपंप/तेलपंप पुरविणे इत्यादी) ३. आदिवासी विकास महामंडळाच्या कामकाजाचा आढावा, त्या खावटी कर्जाचे वाटप, एकाधिकार खरेदी योजनेच्या अंमलबजावणीचा आढावा या बाबी समाविष्ट आहेत.
४. पंचवार्षिक व वार्षिक आदिवासी उपयोजनेतील महत्वाच्या योजनांच्या अंमलबजावणीचा आढावा घेणे, (उदा.आय.आर.डी.पी. आदिवासी पाडयांना वीज पुरवठा, पिण्याच्या पाण्याची योजना, आदिवासी शेतकऱ्यांना कृषि विषयक सहाय्य) व त्यानुसार आदिवासी विकासाकरीता असलेल्या जिल्हा नियोजन व विकास मंडळांतर्गत संबंधित विशेष कार्यकारी समितीला व शासनाला शिफारशी करणे.
५. दुर्गम क्षेत्रासाठी राबविण्यात येणाऱ्या विकास योजनांचे संनियंत्रण करणे, हे करीत असताना मा.मुख्यमंत्री यांनी राज्यातील आदिवासी क्षेत्रातील अतिदुर्गम भागासाठी जाहीर केलेल्या प्राथमिक शिक्षण, प्राथमिक आरोग्य सेवा, शिधा वाटपासाठी स्वस्त धान्य दुकाने, आदिवासी पाडयांची महसुली गांवे म्हणून जाहिर करणे, रोजगार हमी योजनेंतर्गत आवश्यक तितकी कामे मंजूर करुन घेण्यासंबंधीची कार्यवाही, रस्त्यांची कामे व अंगणवाडया स्थापन करणे, पिण्याच्या पाण्याची सोय, लघु पाटबंधाऱ्याची कामे इत्यादी कामाचा आढावा प्रामुख्याने घेणे.
पृष्ठ ११ पैकी २
# Page 3
शासन निर्णय क्रमांकः प्रकल्पस्तरीय-२०२०/प्र.क्र.७०/का.३
६. जिल्हा व प्रकल्प पातळीवरील निरनिराळे विभाग व जिल्हा परिषद इत्यादी सर्व कार्यान्वयीन अभिकरणाद्वारे समन्वय साधला जात आहे, याची खात्री करणे.
७. अनुसूचित जमातीसाठी काम करणाऱ्या स्वयंसेवी संस्था व शासन यांच्यामध्ये समन्वय साधणे.
८. स्थानिक गरज व निकड लक्षात घेऊन प्रकल्प कार्यक्षेत्रातील नव्याने राबवावयाचे प्रकल्प सुचविणे. प्रकल्प क्षेत्रात राबविण्यात येत असलेल्या प्रकल्पांचे मुल्यमापन करुन जिल्हा नियोजन व मुल्यमापन समितीला शिफारस करणे, मुल्यमापन निष्कर्ष शासनाला कळविणे, या कामांचा समावेश करणे व अधिकार देणे आवश्यक आहे.
९. प्रकल्प क्षेत्रात भेट देणाऱ्या आदिवासी विकास विभागातील केंद्र व राज्य शासनाच्या अधिकाऱ्यांच्या भेटीच्या वेळी प्रत्यक्षात हजर राहून योजनांचा अंमलबजावणीबाबत सखोल चर्चा करणे.
३. समितीच्या बैठकीबाबतची कार्यप्रणाली : १. प्रत्येक महिन्याला प्रकल्पस्तरीय (नियोजन व आढावा) समितीची बैठक घेण्यात यावी व या बैठकीचे इतिवृत्त तयार करण्यांत यावे.
२. ज्या जिल्हयात एकाहून अधिक एकात्मिक आदिवासी विकास प्रकल्प असतील त्या जिल्हयातील प्रकल्पस्तरीय समितीच्या बैठका शक्य तो जिल्हयाच्या मुख्यालयाच्या ठिकाणी घेण्यात याव्यात. तथापि, सदरहू वेगवेगळया प्रकल्पस्तरीय समित्यांच्या बैठका एकाचवेळी ठरविण्यात येणार नाहीत, याची दक्षता घेण्याच्या दृष्टिने अशा प्रकारच्या बैठकीचे आयोजन या समितीचे उपाध्यक्ष म्हणजेच अपर आयुक्त, आदिवासी विकास हे ठरवितील, त्याप्रमाणे करण्यात यावे.
३. या समितीच्या बैठकीस एकूण सदस्यांच्या १/३ सदस्यांची नियुक्ती उपस्थिती आवश्यक आहे. मात्र अपर आयुक्त, आदिवासी विकास किंवा त्यांचे कार्यालयातील संबंधित वरिष्ठ अधिकारी किंवा अपवादात्मक परिस्थितीत त्यांचेकडील संबंधित वरिष्ठ अधिकारी यांनी उपस्थित असणे आवश्यक राहील.
४. अध्यक्षांच्या अनुपस्थितीत उपाध्यक्ष हे कामकाज चालवतील.
५. या समितीच्या बैठकीची कार्यसूची त्याचप्रमाणे बैठकीचे कार्यवृत्त हे सदस्य सचिव सादर करतील.
६. या बैठकीला फक्त विषयसूचींशी व प्रकल्पांतर्गत आदिवासी विकास कार्यक्रमांशी संबंध असणाऱ्या/आवश्यकता असणाऱ्या जिल्हास्तरीय अधिकाऱ्यांनांच आमंत्रित करावे.
४. प्रकल्पस्तरीय समितीच्या बैठकीतील निर्णयाबाबत : सर्वसामान्यपणे मतैक्याने निर्णय घेण्यात यावेत, मतभेद झाल्यास समितीच्या अध्यक्षांचा निर्णय अंतिम राहील. ढोबळमानाने योजनांचा आढावा घेणे, आदिवासी उपयोजनेचा आराखडा अंतिम करणे, धोरणात्मक बदल सुचविणे इत्यादी जबाबदाऱ्या समितीच्या राहतील. परंतु व्यक्तिगत प्रकरणी विचार करणे तसेच प्रशासकीय बाबतीत लक्ष घालून निर्णय घेणे इत्यादी बाबी समितीच्या कार्यकक्षेत अभिप्रेत नाही, हे स्पष्ट करण्यात येत आहे.
पृष्ठ ११ पैकी ३
# Page 4
शासन निर्णय क्रमांकः प्रकल्पस्तरीय-२०२०/प्र.क्र.७०/का.३
५. काही प्रकल्प अधिकाऱ्यांच्या कार्यक्षेत्रात आदिवासी उपयोजना क्षेत्राबाहेरील जिल्हासुध्दा अंतर्भूत आहे. आदिवासी उपयोजना क्षेत्राबाहेरील आदिवासींना बिगर आदिवासी उपयोजना (ओ.टि.एस.पी.) निधीमधून वैयक्तिक लाभाच्या योजना देण्याबाबतचे शासनाचे धोरण आहे. या बाबी लक्षात घेता, ज्या प्रकल्प अधिकाऱ्यांचे कार्यक्षेत्र हे बिगर आदिवासी उपयोजना (ओ.टि.एस.पी.) क्षेत्रात आहे. अशा जिल्हयांमध्ये आदिवासींकरीता राबविल्या जाणाऱ्या योजनांचा निर्णय प्रकल्पस्तरीय समितीने न घेता संबंधित जिल्हयाच्या जिल्हा नियोजन व विकास मंडळाने त्यांच्या समितीद्वारे नियमित होणाऱ्या बैठकीतून घ्यावा.
६. या समित्यांवर नियुक्त करण्यात येणारे अध्यक्ष व अशासकीय सदस्य यांच्या नियुक्तीचे आदेश स्वतंत्ररित्या निर्गमित करण्यात येत आहेत.
७. प्रकल्पस्तरीय समित्यांवर नियुक्त केलेले अशासकीय सदस्य तसेच अध्यक्ष यांना बैठकीला हजर राहिल्याबद्दल मानधन अथवा मोबदला अथवा शुल्क जिल्हा परिषदेच्या बैठकांना हजर राहिल्याबद्दल मिळणाऱ्या मानधन अथवा मोबदला अथवा शुल्काच्या धर्तीवर देय राहील. प्रकल्प कार्यक्षेत्रात राबविण्यात येणाऱ्या केंद्र व राज्य शासनाच्या निधीतील प्रकल्पाचे मुल्यमापन करण्यासाठी उपलब्ध निधीतून उपरोक्त मानधन अथवा मोबदला अदा करण्यांत यावा.
# Page 5
# Page 6
# Page 7
# Page 8
# Page 9
# Page 10
# Page 11