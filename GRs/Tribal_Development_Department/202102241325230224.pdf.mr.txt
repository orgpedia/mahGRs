# Page 1
जिल्हा वार्षिक आदिवासी उपयोजना सन २०२०-२१ करीता नाविन्यपूर्ण योजना राबविणेबाबत...
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ०१/ कार्यासन-६
मंत्रालय विस्तार, मुंबई-४०० ०३२
तारीख: २५ फेब्रुवारी, २०२१
वाचा - १) शासन निर्णय, आदिवासी विकास विभाग, क्र. बीयुडी - २०२० / प्र.क्र.१/का.६,दि.१९.०८.२०२०.
२) शासन निर्णय, नियोजन विभाग, क्र. डिएपी१०२०/प्र.क्र.६४/का.१४८१, दि.०८.१२.२०२०.
३) शासन निर्णय, आदिवासी विकास विभाग, क्र. बीयुडी - २०२०/प्र.क्र.१/का.६, दि.११.१२.२०२०.
प्रस्तावना - आदिवासी विकास विभागाच्या संदर्भधीन क्र. १ येथील शासन निर्णयान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन नियोजन विभागामार्फत सर्वसाधारण जिल्हा योजनेकरीता दिलेल्या सूचनांच्या धर्तीवर आदिवासी वार्षिक उपयोजनेमध्ये देखील काटकसरीचा अवलंब करून ३३ टक्के च्या मर्यादेत नियोजन करणेबाबत तसेच नाविन्यपूर्ण योजना खंडीत करण्याबाबत कळविण्यात आलेल होते. तद्नंतर वित्त विभागाने जिल्हा वार्षिक योजनेकरीता १०० टक्के प्रमाणात निधी वितरणास दिलेल्या मान्यतेस अनुसरून नियोजन विभागाच्या संदर्भ क्र. २ येथील शासन निर्णयान्वये सर्वसाधारण जिल्हा योजनेकरीता १०० टक्के च्या प्रमाणात निधी वितरण करून चालू वर्षासाठी खंडीत करण्यात आलेली “नाविन्यपूर्ण योजना" नियमित स्वरूपात राबविण्याबाबत सूचना निर्गमित केल्या आहेत. त्याच धर्तीवर जिल्हा वार्षिक आदिवासी उपयोजनेकरीता दि. ११.१२.२०२० रोजीच्या शासन निर्णयान्वये १०० टक्के च्या प्रमाणात निधी उपलब्ध करून देण्यात आला आहे तथापि, पूर्वीच्या शासन निर्णयातील सूचनांचे पालन करण्याबाबत कळविण्यात आल्याने पूर्वीच्या सूचनांनुसार तात्पुरत्या स्वरुपात खंडीत केलेली “नाविन्यपूर्ण योजना” नियमित राबवायची किंवा कसे याबाबत क्षेत्रिय यंत्रणाकडून करण्यात येत असलेल्या विचारणेस अनुसरून मार्गदर्शक सूचना निर्गमित करण्याची बाब विचाराधीन होती.
# Page 2
शासन निर्णय क्रमांकः बीयूडी-२०२०/प्र.क्र.०१/का-६
शासन निर्णय जिल्हा वार्षिक आदिवासी उपयोजनेंतर्गत संदर्भ क्र. ३ येथील शासन निर्णयान्वये १०० टक्के निधी वितरित करण्यात आला असल्याने सन २०२०-२१ या आर्थिक वर्षाकरीता नाविन्यपूर्ण योजना किंवा अन्य कोणतीही योजना स्थगित करण्याची आवश्यकता राहणार नाही. प्रकरणी कोविड- १९ विषयक उपाययोजनेस अनुसरून आरोग्यसेवा विषयक कामांना प्राधान्य देऊन “नाविन्यपूर्ण योजना” नियमित प्रमाणे राबविण्यात यावी.
# Page 3