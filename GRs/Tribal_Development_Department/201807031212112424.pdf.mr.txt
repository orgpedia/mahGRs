# Page 1
केंद्र पुरस्कृत कृषि उन्नती योजना, राष्ट्रीय अन्न सुरक्षा अभियान- अन्नधान्य पिके या योजनेंतर्गत अन्नधान्य पिकांकरिता सन २०१८-१९ या आर्थिक वर्षाकरिता केंद्र शासनाकडून प्राप्त केंद्र हिस्सा (लेखाशिर्ष २४०१ A५५७) तसेच राज्य हिस्सा (लेखाशिर्ष २४०१ A५६६) निधी वितरीत करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१८ / प्र.क्र.११ / कार्यासन.६
मंत्रालय विस्तार, मुंबई-४०० ०३२
तारीख : ३ जूलै, २०१८.
वाचा - १) वि.वि, शासन परिपत्रक क्र.अर्थसं-२०१८ /प्र.क्र.६९/ अर्थ-३, दि.०२.०४.२०१८.
२) कृषि व पदुम विभागाची नस्ती क्र. राअसु -२०१८ / प्र. क्र. ७५/४अ.
शासन निर्णय
केंद्र पुरस्कृत कृषि उन्नती योजना, राष्ट्रीय अन्न सुरक्षा अभियान ( NFSM) अन्नधान्य पिकांकरिता अनुसूचित जमाती प्रवर्गासाठी मागणी क्र. टी-५, २४०१ - पीक संवर्धन, ७९६- जनजाती क्षेत्र उपयोजना, (०१) जनजाती क्षेत्र उपयोजना, (०१) (२१) कृषि उन्नती योजना - राष्ट्रीय अन्न सुरक्षा अभियान - अन्न धान्य पिके (कें.पु.यो. केंद्र हिस्सा ६० टक्के ) ) (२४०१ A५५७), ३३- अर्थसहाय्य या लेखाशिर्षाखाली रु.१५३७.९२ लाख इतका निधी, तसेच (०१) (२२) कृषि उन्नती योजना राष्ट्रीय अन्न सुरक्षा अभियान-अन्न धान्य पिके (कें.पु.यो.राज्य हिस्सा ४० टक्के) ( २४०१ A५६६), ३३-अर्थसहाय्य या लेखाशिर्षाखाली रु.१०२५.२८ लाख इतका निधी सन २०१८-१९ या आर्थिक वर्षासाठी अर्थसंकल्पीत करण्यात आलेला आहे.
२. कृषि व पदुम विभागाच्या वाचा क्र. २ येथील प्रस्तावास अनुसरुन सन २०१८-१९ या आर्थिक वर्षात उपरोक्त योजनेच्या केंद्र हिश्श्याकरीता (२४०१ A५५७), ३३- अर्थसहाय्य या लेखाशिर्षाखाली रु.४६४.५६ लाख ( अक्षरी रुपये चार कोटी चौसष्ट लाख छपन्न हजार फक्त) इतका निधी तर त्यास समरुप राज्य हिस्सा म्हणून लेखाशिर्ष (२४०१ A५६६), ३३- अर्थसहाय्य याखाली रु.३०९.७० लाख ( अक्षरी रुपये तीन कोटी नऊ लाख सत्तर हजार फक्त ) इतका निधी प्रशासकीय विभाग प्रमुख म्हणून अपर मुख्य सचिव (कृषी), कृषि, पशुसंवर्धन, दुग्धव्यवसाय विकास विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१८ /प्र.क्र.११/कार्यासन.६
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात अतिरिक्त आदिवासी उपयोजना क्षेत्रात तसेच आदिवासी उपयोजने क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर लक्ष ठेवता येईल.
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी वैयक्तिक लाभार्थ्यांकरिताच खर्च करण्यात यावी.
६. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये तसेच अनौपचारिक संदर्भ क्र. ३१४/ अर्थोपाय, दि. ०७-०६-२०१८ अन्वये दिलेल्या सहमतीस अनुसरुन निर्गमित करण्यात येत आहे.