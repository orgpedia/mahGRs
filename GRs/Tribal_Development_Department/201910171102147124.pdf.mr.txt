# Page 1
आय सी टी योजनेंतर्गत सन २०१९-२० या आर्थिक वर्षाकरिता निधी वितरीत करण्याबाबत.. केंद्र हिस्सा लेखाशिर्ष (२२०२ आय१९२) व राज्य हिस्सा लेखाशिर्ष (२२०२ आय२०९)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी२०१९/प्र.क्र.४/कार्यासन.६
मंत्रालय विस्तार, मुंबई - ४०० ०३२
तारीख: १७ ऑक्टोबर, २०१९
वाचा - १) शासन परिपत्रक,वित्त विभाग क्र.अर्थसं-२०१९/प्र.क्र.४४/अर्थ-३, दि.०१.०४.२०१९ २) शासन परिपत्रक, वित्त विभाग क्र. अर्थसं - २०१९/प्र.क्र.९२/अर्थ-३, दि.०८.०७.२०१९ ३) मानव संसाधन विकास मंत्रालय, भारत सरकारचे पत्र क्र. ७-५/२०१९-आयएस-१२ (एसटी), दि.१७.०९.२०१९ ४) शालेय शिक्षण विभाग, नस्ती क्र. एसएसए २०१९/प्र.क्र. १११/एसडी-१ (भाग ३).
शासन निर्णय :
केंद्र पुरस्कृत आय सी टी योजनेंतर्गत सन २०१९-२० या आर्थिक वर्षाकरीता मागणी क्र. टी-५, २२०२, सर्वसाधारण शिक्षण, जनजाति क्षेत्र उपयोजना, ०२, माध्यमिक शिक्षण, ७९६ जनजाति क्षेत्र उपयोजना (०१) जनजाति क्षेत्र उपयोजना, (०१) (०८) शाळांमध्ये माहिती व संदेशवहन तंत्रज्ञान कार्यान्वित करणे (६० टक्के केंद्र हिस्सा ) लेखाशिर्ष (२२०२ आय १९२), ३१ सहायक अनुदाने (वेतनेत्तर) या लेखाशिर्षाखाली रु.१२०७.६८ लाख, तर त्यास समरुप राज्य हिस्सा म्हणून (०१) (०९) शाळांमध्ये माहिती व संदेशवहन तंत्रज्ञान कार्यान्वित करणे (४० टक्के राज्य हिस्सा ) लेखाशिर्ष (२२०२ आय २०९ ) ३१- सहायक अनुदाने (वेतनेत्तर) या लेखाशिर्षाखाली रु.४००.०० लाख इतकी तरतूद अर्थसंकल्पित आहे.
२. केंद्र शासनाने उपरोक्त योजनेंतर्गत सन २०१९-२० या आर्थिक वर्षाकरिता रु. १,२०,८७,५४७ इतका निधी संदर्भ क्र. ३ येथील पत्रान्वये वितरीत केला आहे. त्यानुषंगाने शालेय शिक्षण विभागाने वाचा क्र.४ येथील नस्तीवर प्रस्तावित केल्यानुसार या योजनेंतर्गत सन २०१९-२० या आर्थिक वर्षाकरिता (०१) (०८) शाळांमध्ये माहिती व संदेशवहन तंत्रज्ञान कार्यान्वित करणे (६० टक्के केंद्र हिस्सा) लेखाशिर्ष (२२०२ आय १९२), ३१ सहायक अनुदाने (वेतनेत्तर) रु.१,२०,८७,५४७/- (अक्षरी रु. एक कोटी, वीस लाख, सत्त्याएंशी हजार पाचशे सत्तेचाळीस फक्त), तर त्यास समरुप राज्य हिस्सा म्हणून (०१) (०९) शाळांमध्ये माहिती व संदेशवहन तंत्रज्ञान कार्यान्वित करणे ( ४० टक्के राज्य हिस्सा) लेखाशिर्ष (२२०२ आय २०९ ) ३१- सहायक अनुदाने (वेतनेत्तर) या लेखाशिर्षाखाली रु. ८०,५८,३६४ (अक्षरी रु. ऐंशी लाख, अठ्ठावण्ण हजार, तीनशे चौसष्ट फक्त) इतका निधी प्रशासकीय विभाग प्रमुख म्हणून अपर मुख्य सचिव, शालेय शिक्षण व क्रीडा विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रक अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व शालेय शिक्षण व क्रीडा विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१९/ प्र.क्र.०४/कार्यासन.६
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणा-या खर्चावर लक्ष ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
६. सदर शासन निर्णय वित्त विभागाचा अनौपचारिक संदर्भ क्र. ३४९ / अर्थोपाय, दि. २७.०९.२०१९ अन्वये दिलेल्या सहमतीनुसार आणि वाचा येथील क्रमांक १ व २ येथे नमूद शासन परिपत्रकांन्वये विभागास प्रदान केलेल्या अधिकारान्वये निर्गमित करण्यात येत आहे. सदर शासन परिपत्रकांन्वये विहित करण्यात आलेल्या अटी व शर्तींची पूर्तता करण्याबाबत शालेय शिक्षण व क्रीडा विभागाने दक्षता घ्यावी.