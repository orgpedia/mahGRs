# Page 1
आदिवासी घटक कार्यक्रमांतर्गत मुख्यमंत्री सौर कृषी पंप योजना या योजनेकरीता सन २०१९ - २० या आर्थिक वर्षासाठी निधी वितरीत करण्याबाबत.
(लेखाशिर्ष २८१० ०९७४)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०१९/प्र.क्र.९/कार्यासन.६.
मंत्रालय विस्तार, मुंबई-४०० ०३२
तारीख: १३ फेब्रुवारी, २०२०.
वाचा - १) शासन परिपत्रक, वित्त विभाग क्र. अर्थसं-२०१९/प्र.क्र.४४/ अर्थ-३, दि.०१.०४.२०१९.
२) शासन परिपत्रक, वित्त विभाग क्र. अर्थसं- २०१९/प्र. क्र.९२ / अर्थ-३, दि.०८.०७.२०१९ व दि. ०३.०१.२०२०
३) उद्योग, ऊर्जा व कामगार विभाग, नस्ती क्र. बीयुडी-२०१९/प्र. क्र.२८९/ऊर्जा -७.
शासन निर्णय - आदिवासी घटक कार्यक्रमांतर्गत अनुसूचित जमातीच्या वैयक्तिक लाभार्थ्यांना वीजदरात सवलत देण्यासाठी मागणी क्र.टी-५, २८१०, नवीन व नवीकरणीय उर्जा, ०० ७९६ - जनजाती क्षेत्र उपयोजना, (०१) जनजाती क्षेत्र उपयोजना, (०१) (०१) मुख्यमंत्री सौर कृषी पंप योजना (१०० टक्के राज्यस्तर योजना ) (कार्यक्रम) लेखशिर्ष (२८१० ०९७४), ३१- सहायक अनुदाने (वेतनेतर) या लेखाशिर्षाखाली सन २०१९-२० या वर्षात रु.२०००.०१ लाख इतका निधी पूरक मागणीद्वारे अर्थसंकल्पित केला आहे. यानुषंगाने उद्योग, उर्जा व कामगार विभागाच्या संदर्भीत क्र. ३ येथील प्रस्तावास अनुसरुन वित्त विभागाने संदर्भीत वाचा क्र. १ व २ येथे नमूद शासन परिपत्रकान्वये निश्चित केलेल्या मर्यादेत उपरोक्त योजनेसाठी ( २८१० ०९७४ ) या लेखाशिर्षाखाली रु.१२००.०० लाख (रुपये बारा कोटी फक्त) इतका निधी प्रशासकिय विभाग प्रमुख म्हणून प्रधान सचिव ( ऊर्जा), उद्योग, ऊर्जा व कामगार विभाग, मंत्रालय, मुंबई यांना अर्थसंकल्पिय निधी वितरण प्रणालीवर वितरीत करण्यास मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. विभागप्रमुख / नियंत्रण अधिकारी यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व उद्योग, उर्जा व कामगार विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणा-या खर्चावर लक्ष ठेवता येईल.
४. आदिवासी घटक कार्यक्रमांतर्गत फक्त आदिवासी लाभार्थ्यांना लाभ देय असल्याने सदर तरतुदीतून फक्त अनुसूचित जमातीच्या लाभार्थ्यांसाठी खर्च करण्याची दक्षता घ्यावी.
# Page 2
शासन निर्णय क्रमांकः बीयुडी-२०१९ / प्र.क्र.९/कार्यासन.६
५. सदर शासन निर्णय वित्त विभागाने वाचा क्रमांक १ व २ येथील शासन परिपत्रकान्वये विभागास प्रदान केलेल्या अधिकारान्वये निर्गमित करण्यात येत आहे.