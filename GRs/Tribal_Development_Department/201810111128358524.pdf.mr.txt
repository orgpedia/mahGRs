# Page 1
आदिवासी विकास विभागांतर्गत स्वयंसेवी संस्थांमार्फत चालविण्यात येणाऱ्या अनुदानित आश्रमशाळांमधील शिक्षक व शिक्षकेतर कर्मचाऱ्यांना “राज्य शासकीय कर्मचारी समूह वैयक्तिक अपघात विमा योजना लागू करण्याबाबत.
महाराष्ट्र शासन
आदिवासी विकास विभाग
शासन परिपत्रक क्र. अवियो-२०१८/प्र.क्र.१७८/का-११
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १० ऑक्टोबर, २०१८.
वाचा :-१. वित्त विभाग, शासन निर्णय क्र.संकीर्ण-२०१५/प्र.क्र.४५/विमा प्रशासन, दि.४ फेब्रुवारी, २०१६
२. वित्त विभाग, शासन निर्णय क्र. संकीर्ण-२०१७/प्र.क्र.१९/विमा प्रशासन, दि.१८ फेब्रुवारी, २०१७.
३. वित्त विभाग, शासन निर्णय क्र. संकीर्ण-२०१७/प्र.क्र.६९/विमा प्रशासन, दि.११ ऑगस्ट, २०१७.
परिपत्रक :
राज्य शासकीय कर्मचाऱ्यांकरिता संदर्भाधीन क्र.१ च्या शासन निर्णयान्वये “राज्य
शासकीय कर्मचारी समूह वैयक्तिक अपघात विमा योजना” दिनांक ०१ एप्रिल, २०१६ पासून लागू करण्यात आलेली आहे. सदर अपघात विमा योजनेचा आढावा घेतल्यानंतर ही योजना शासकीय
कर्मचाऱ्यांकरिता लाभदायी असल्याचे दिसून आल्याने संदर्भाधीन क्र. २ च्या शासन निर्णयान्वये पुढे सुरु ठेवण्यात आली आहे. सदर अपघात विमा योजनेंतर्गत राज्यातील अनुदानित शाळांमधील कर्मचाऱ्यांना विम्याचे संरक्षण देण्याची मागणी करण्यात आली असल्यामुळे त्याच
धर्तीवर संदर्भाधीन क्र.३ च्या शासन निर्णयान्वये राज्य शासकीय कर्मचाऱ्यांप्रमाणेच “समुह वैयक्तिक अपघात विमा योजना" राज्यातील शासकीय विभागाच्या नियंत्रणाखालील सर्व जिल्हा
परिषदा, मान्यता प्राप्त व अनुदान प्राप्त शैक्षणिक संस्था मधील कार्यरत असलेल्या शिक्षक/शिक्षकेतर कर्मचाऱ्यांना (कंत्राटी कर्मचारी वगळून) दिनांक ०१ ऑगस्ट, २०१७ पासून लागू करण्यात आलेली आहे व दिनांक ०१ एप्रिल, २०१८ पासून अंमलात आणली जाईल, असा निर्णय शासनाने घेतला आहे.
२. आदिवासी विकास विभागांतर्गत स्वयंसेवी संस्थांमार्फत चालविण्यात येणाऱ्या अनुदानित आश्रमशाळांमधील शिक्षक व शिक्षकेतर कर्मचाऱ्यांना वित्त विभागाच्या दिनांक ११.०८.२०१७
# Page 2
शासन परिपत्रक क्रमांकः अवियो-२०१८/प्र.क्र.१७८/का-११
रोजीच्या शासन निर्णयामधील तरतुदीनुसार “राज्य शासकीय कर्मचारी समुह वैयक्तिक अपघात विमा योजना” लागू राहील.
३. तथापि, सन २०१८-१९ या आर्थिक वर्षामध्ये सहा महिन्यापेक्षा कमी कालावधी उपलब्ध असल्यामुळे योजनेची वर्गणी माहे ऑक्टोबर, २०१८ देय नोव्हेंबर, २०१८ मध्ये रु.१५०/- + १८% दराने वस्तू व सेवाकर कपात करण्यात यावी व सदर कर्मचाऱ्यांना अपघात विमा योजनेचे लाभ दिनांक १ ऑक्टोबर, २०१८ ते दिनांक ३१ मार्च, २०१९ या कालावधी पर्यंत देय राहतील.
तद्नंतर दरवर्षी माहे फेब्रुवारी देय मार्चच्या वेतनातून अपघात विमा वर्गणी रु.३००/- + १८% दराने वस्तु व सेवाकर वसुल करणे आवश्यक राहील व सदर योजनेचे लाभ १ १ एप्रिल पासून देय राहतील.
४. आयुक्त, आदिवासी विकास, नाशिक, अपर आयुक्त, आदिवासी विकास, ठाणे/नाशिक/ अमरावती / नागपूर व सर्व प्रकल्प अधिकारी यांच्या निदर्शनास आणण्यात येते की, त्यांनी वित्त
विभागाच्या दिनांक ११ ऑगस्ट, २०१७ रोजीच्या शासन निर्णयानुसार पुढील योग्य ती कार्यवाही करावी.
५. सदर परिपत्रक वित्त विभागाच्या अनौपचारिक संदर्भ क्र. २०/२०१८, दि.११.०९.२०१८ अन्वये दिलेल्या सहमतीनुसार निर्गमित करण्यात येत आहे.
# Page 3