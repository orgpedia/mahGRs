# Page 1
आदिवासी घटक कार्यक्रमांतर्गत सन २०२० - २१ या आर्थिक वर्षातील निधी वितरण.
(" कार्यक्रम खर्च- मागासवर्गीय कल्याण ") महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१/ कार्यासन-६
मंत्रालय विस्तार, मुंबई - ४०० ०३२.
दिनांक:- ८ फेब्रुवारी, २०२१.
वाचा -
१) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आदिवासी विकास विभाग, समक्रमांक, दि.२१.०४.२०२०, दि.८.०५.२०२०, दि.५.०६.२०२०, दि.६.०७.२०२०, दि.२२.०७.२०२०, दि.१०.०८.२०२० व दि.९.०९.२०२०, दि.७.१०.२०२०, दि.५.११.२०२०, दि.७.१२.२०२० व दि.७.०१.२०२१.
शासन निर्णय -
वित्त विभागाच्या दिनांक १६.०४.२०२० च्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरीता निधी वितरणाची कार्यप्रणाली ठरवून दिलेली आहे. त्या अनुषंगाने वित्त विभागाने अर्थसंकल्पिय निधी वितरण प्रणालीवर वेळोवेळी उपलब्ध करून दिल्यानुसार संदर्भाधीन क्र.२ येथील शासन निर्णयांन्वये आदिवासी घटक कार्यक्रमांतर्गत मागासवर्गीय कल्याण उपशीर्षांतर्गत योजनांकरीता ०१ वेतन, ३६ सहाय्यक अनुदाने (वेतन) या उद्दीष्टांकरीता ८० टक्के मर्यादेत, ०३-अतिकालिक भत्ता, ११-देशांतर्गत प्रवास खर्च या उद्दीष्टांकरीता ३० टक्के मर्यादेत आणि ०६-दुरध्वनी, वीज व पाणी शुल्क, १० - कंत्राटी सेवा, १३ -कार्यालयीन खर्च, १४ भाडेपट्टी व कर आणि २४- पेट्रोल, तेल व वंगण या उद्दीष्टांकरीताचा ४५ टक्के मर्यादेतील तरतूदी संबंधित नियंत्रक अधिकारी यांना वितरीत करण्यात आल्या आहेत. आता माहे फेब्रुवारी मध्ये वित्त विभागामार्फत अर्थसंकल्पिय निधी वितरण प्रणालीवर ०१ - वेतन, ३६ - सहाय्यक अनुदाने (वेतन) या उद्दीष्टांकरीता ९० टक्के मर्यादेत, ०३-अतिकालिक भत्ता, ११-देशांतर्गत प्रवास खर्च या उद्दीष्टांकरीता ४० टक्के मर्यादेत आणि ०६-दुरध्वनी, वीज व पाणी शुल्क, १०- कंत्राटी सेवा, १३ कार्यालयीन खर्च, १४-भाडेपट्टी व कर आणि २४- पेट्रोल, तेल व वंगण या उद्दीष्टांकरीताचा ५० टक्के मर्यादेतील निधी वितरणासाठी उपलब्ध करून देण्यात आला आहे.
त्यानुसार आदिवासी घटक कार्यक्रमांतर्गत कार्यक्रम खर्चातील मागणी क्रमांक टी-५ मधील योजनांकरिता वित्त विभागाने उपलब्ध करून दिलेल्या मर्यादेत यापुर्वी वितरीत तरतूद वजा जाता सोबतच्या विवरणपत्रातील स्तंभ-५ प्रमाणे उर्वरीत निधी संबंधित नियंत्रक अधिकारी यांना वितरीत करण्यास व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. कोरोना विषाणुच्या प्रादुर्भावामुळे पुढील काही काळ राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. वेतनाकरीता वितरीत निधीतून फक्त नियमित वेतनच अदा करण्यात यावे.
सद्यस्थितीत कोणतेही प्रलंबित दायित्व (Arrears) अदा करू नयेत.
३. विभाग प्रमुख/ नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णयान्वये वित्त विभागाच्या संदर्भाधीन शासन परिपत्रकान्वये विहित केलेल्या काही ठराविक उद्दिष्टाकरिता प्रशासकीय विभागास प्राधिकृत केल्यानुसार निधी वितरीत करण्यात येत आहे. या व्यतिरिक्त उर्वरित सर्व उद्दिष्टाकरिता वित्त विभागाच्या अनुमतीने खर्च करावयाचा असल्याने नियंत्रक अधिकारी यांनी आवश्यकतेनुसार निधी मागणीचा प्रस्ताव स्वतंत्रपणे समर्पक कारणमिमांसेसह शासनास सादर करावा.
५. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारान्वये निर्गमित करण्यात येत आहे.
# Page 3
# Page 4