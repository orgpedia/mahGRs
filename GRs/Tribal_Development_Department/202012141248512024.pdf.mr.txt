# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षातील निधी वितरण. (कार्यक्रम खर्च मागासवर्गीय कल्याण- लेखाशीर्ष २२२५ डी ७३४, १०- कंत्राटी सेवा ) महाराष्ट्र शासन.
आदिवासी विकास विभाग
शासन निर्णय क्रमांकः पुरक-२०२०/प्र.क्र.४३ / कार्यासन-६
मंत्रालय विस्तार, मुंबई-४०० ०३२.
दिनांक:-१६ डिसेंबर, २०२०.
वाचा - १) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन परिपत्रक, वित्त विभाग क्र. संकीर्ण-२०२०/प्र.क्र.२२/ कोषा प्रशा-४, दि.१६.०४.२०२०.
३) शासन निर्णय, आदिवासी विकास विभाग, समक्रमांक,दि.१५.१०.२०२०.
४) आदिवासी विकास आयुक्तालय, नाशिक यांचे पत्र क्र.रोजंदारी-२०२०/प्र.क्र.१७भाग-५/ का.२(३)/ ३९९४, दि.२.११.२०२०.
प्रस्तावना: आदिवासी घटक कार्यक्रमांतर्गत शासकीय आश्रमशाळा समुह (लेखाशिर्ष २२२५ डी७३४ ) ही योजना राबविण्यात येते. सदर योजनेंतर्गत शासकीय आश्रमशाळांमध्ये वर्ग-३ व वर्ग-४ चे शिक्षक/ कर्मचारी रोजंदारी/ तासिका / कंत्राटी तत्वावर नेमले जातात, अशा कर्मचाऱ्यांचे मानधन / परिश्रमिक बाब क्र ०२-मजूरी या उद्दिष्ट शिर्षाखाली दिले जात असे. परंतु, वित्त विभागाने दिनांक १६ एप्रिल, २०२० च्या शासन परिपत्रकान्वये यासाठीची तरतुद १०-कंत्राटी सेवा” या उद्दिष्टाखाली करण्याबाबत निर्देशित केले होते. त्या अनुषंगाने माहे सप्टेंबर, २०२० च्या विधीमंडळाच्या पावसाळी अधिवेशनामध्ये लाक्षणिक पुरवणी मागणीद्वारे १०-कंत्राटी सेवा हे उद्दिष्ट उपलब्ध करुन घेण्यात आले आहे. या अनुषंगाने आयुक्तालयाकडून दि.१५.०९.२०२० च्या पत्रान्वये प्राप्त प्रस्तावास अनुसरून वित्त विभागाने मान्यता दिल्याप्रमाणे रू.७००.०० लक्ष इतका निधी संदर्भाधीन क्र.३ येथील शासन निर्णयान्वये आयुक्तालयास वितरीत करण्यात आला आहे. आता आयुक्तालयाच्या संदर्भाधीन क्र. ४ येथील प्रस्तावास अनुसरून सदर उद्दीष्टाखाली निधी वितरीत करण्याची बाब शासनाच्या विचाराधीन होती.
शासन निर्णय : : आदिवासी घटक कार्यक्रमांतर्गत सन २०२०-२१ या आर्थिक वर्षात मागणी क्रमांक टी-५ मधील शासकीय आश्रमशाळा समुह या योजनेंच्या (लेखाशिर्ष २२२५ डी७३४), १० - कंत्राटी सेवा या उद्दीष्टाखाली रू. १३०६.३० लाख (अक्षरी रूपये तेरा कोटी सहा लक्ष तीस हजार फक्त) इतकी तरतूद नियंत्रक अधिकारी तथा आयुक्त, आदिवासी विकास, महाराष्ट्र राज्य यांना वितरीत करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. लॉक डाऊनमुळे पुढील काही कालावधीसाठी राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
# Page 2
शासन निर्णय क्रमांकः पुरक-२०२०/प्र.क्र.४३ / कार्यासन-६
३. विभाग प्रमुख/ नियंत्रक अधिकारी यांनी सदर तरतूद त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात
आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प
नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर निधीचा वापर शासकीय आश्रमशाळांमध्ये कार्यरत रोजंदारी/ तासिका / कंत्राटी तत्वावरील शिक्षक/ कर्मचाऱ्यांचे सन २०१९-२० मधील थकीत मानधन / परिश्रमिक अदा करण्यासाठी
करण्यात यावा, यामध्ये जास्त कालावधीकरीता प्रलंबित असलेले मानधन प्रथमत: अदा करण्यात यावे.
५. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात व अनौ.सं.क्र.६५२/व्यय-१४,
दि.७.१२.२०२० अन्वये दर्शविलेल्या सहमतीस अनुसरून निर्गमित करण्यात येत आहे.