# Page 1
आयुक्त, आदिवासी विकास, नाशिक यांच्या आस्थापनेवरील ८९३७ अस्थायी पदांना दिनांक ०१ मार्च, २०१८ ते दि.३० सप्टेंबर, २०१८ पर्यत मुदतवाढ देण्याबाबत..
महाराष्ट्र शासन
आदिवासी विकास विभाग
शासन निर्णय क्र. :- अस्थाप-२०१८/प्र.क्र.१७/का-७,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : : २२ मार्च, २०१८.
वाचा : १) वित्त विभाग, शासन निर्णय क्रमांक: पदनि-२०१६/प्र.क्र.८/१६ / वित्तीय सुधारणा-१, दिनांक २१ सप्टेंबर, २०१६
२) वित्त विभाग, शासन निर्णय क्रमांक: पदनि-२०१६/प्र.क्र.८/१६/आ.पु.क., दिनांक ०५ मार्च, २०१८
३) आदिवासी विकास विभाग, शासन निर्णय क्रमांक: अस्थाप-२०१८/ प्र.क्र.१७/का-७, दिनांक १८ जानेवारी, २०१८
प्रस्तावना:
संदर्भाधीन क्र.३ च्या शासन निर्णयान्वये आदिवासी विकास विभागाच्या अधिपत्याखालील
आयुक्त, आदिवासी विकास, नाशिक यांचे अधिनस्त कार्यालयातील एकूण ८९३७ अस्थायी पदांना दिनांक ०१ जानेवारी, २०१८ ते दि. २८ फेब्रुवारी, २०१८ पर्यंत मुदतवाढ देण्यात आली होती. सदर मुदत संपल्यामुळे वित्त विभागाच्या संदर्भ क्रमांक २ येथील आदेशान्वये प्रशासकीय विभागास प्रत्यार्पित अधिकारानुसार आयुक्त, आदिवासी विकास, नाशिक यांच्या अधिनस्त कार्यालयातील एकूण ८९३७ अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय: आयुक्त, आदिवासी विकास, नाशिक यांच्या अधिनस्त कार्यालयातील अस्तित्वात असलेल्या
८९३७ अस्थायी पदांना दिनांक ०१ मार्च, २०१८ ते दिनांक ३० सप्टेंबर, २०१८ पर्यंत मुदतवाढ देण्यास या शासन निणर्यान्वये मान्यता देण्यात येत आहे. याबाबतचा पदनिहाय गोषवारा सोबतच्या
विवरणपत्र अ-१, अ-२, अ-३ व अ-४ मध्ये दर्शविण्यात आला आहे.
२. सदर ८९३७ अस्थायी पदांवरील वेतनादी भत्याचा खर्च सोबतच्या विवरणपत्र "ब" मधील
संबंधित लेखाशिर्षाखाली खर्च करण्यात यावा आणि तो मंजुर अनुदानातून भागविण्यात यावा.
३. हा शासन निर्णय वित्त विभागाच्या शासन निर्णय क्र पदनि-२०१६/प्र.क्र.०८/१६/आ.पु.क.
दिनांक ०५ मार्च, २०१८ अन्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.
# Page 2
शासन निर्णय क्रमांकः अस्थाप-२०१८/प्र.क्र.१७/का-७
# Page 3
# Page 4
# Page 5
# Page 6
# Page 7
# Page 8
# Page 9