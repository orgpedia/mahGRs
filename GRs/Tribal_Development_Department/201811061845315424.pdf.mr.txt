# Page 1
शासकीय आश्रमशाळांतील फर्निचरची आवश्यकता तपासणे, भौतिक/मुलभूत सुविधांची पहाणी करुन त्यावर उपाययोजना करण्यासाठी आश्रमशाळा कायापालट पथक स्थापन करणे व आश्रमशाळा सुधारण्याची कार्यवाही करण्याबाबत...
महाराष्ट्र शासन
आदिवासी विकास विभाग
शासन परिपत्रक क्रमांक - शाआशा-२०१८/प्र.क्र.४७१/का.१३
मंत्रालय, मुंबई - ४०० ०३२.
दिनांक :- ०६ नोव्हेंबर, २०१८.
प्रस्तावना : स्वच्छ भारत, स्वच्छ शाळा हा कार्यक्रम सुरु करण्यात आला असून आदिवासी विकास विभागांतर्गत शासकीय आश्रमशाळेतील पाणीपुरवठा, स्वच्छता व्यवस्थेमधील दुरुस्ती व आवश्यकतेनुसार नवीन बांधकाम करणे तसेच स्वंयपाकगृह, भोजनकक्ष व कोठीगृहे, विद्युतपुरवठा, शालेय इमारत दुरुस्ती, फर्निचर दुरुस्ती, बिडींग स्वच्छता, परिसर स्वच्छता, वसतीगृह दुरुस्ती इत्यादी सुविधा मध्ये वाढवृदी करणे तसेच नवीन सुविधा निर्माण करणे यासाठी शासनाने दिनांक ०७ एप्रिल, २०१७ च्या शासन परिपत्रकान्वये विशेष दुरुस्ती कार्यक्रम राबविला. त्याशिवाय आश्रमशाळेतील पाणीपुरवठा व स्वच्छता सेवांसाठी सर्वकष असा आश्रमशाळा कायापालट अभियान दिनांक ०५ मे, २०१७ च्या शासन निर्णयान्वये राबविण्यात आला.
शासकीय आश्रमशाळेतील भौतिक व मुलभूत सुविधांमध्ये सुधारणा होण्यासाठी विविध माध्यमातुन पाठपुरावा करण्यात येत आहे. त्यानुषंगाने विशेष दुरुस्ती व कायापालट अभियान राबविण्यात येत आहे.
परंतू या सुविधा नियमितपणे मापदंडानुसार उपलब्ध होणे आवश्यक असते. यातील काही आश्रमशाळांमध्ये या सोयी-सुविधा शाश्वतपणे सद्यस्थितीत उपलब्ध नसल्याचे दिसुन येते. त्याअनुषंगाने आदिवासी विकास विभागांतर्गत विविध यंत्रणेतील अधिकारी / कर्मचारी यांनी शासकीय आश्रमशाळांना भेटी देऊन तेथील
सोयी-सुविधा, स्वच्छता, भोजन, आश्रमशाळांतील विद्यार्थी, शिक्षक व शिक्षकेतर कर्मचारी इत्यादीच्या समस्या जाणून घेणे, आश्रमशाळांतील मुलभूत सोयी-सुविधांचा आढावा घेणे, आश्रमशाळांतील समस्या सोडविण्यासाठी शाळा व्यवस्थापनाबरोबर चर्चा करणे त्यावर उपाययोजना करण्यासाठीचा आराखडा तयार करुन त्याच्या अंमलबजावणीचे संनियंत्रण करण्यासाठी आश्रमशाळा कायापालट पथक स्थापन करुन आश्रमशाळांमध्ये सुधारणा करण्याची बाब शासनाच्या विचाराधीन होती.
शासन परिपत्रक : १) शासकीय आश्रमशाळेतील विविध सोयी-सुविधांचा आढावा घेऊन त्याच्या दुरुस्ती व वाढ-वृधीसाठी आराखडा तयार करुन त्याच्या अंमलबजावणीचे संनियत्रण करण्यासाठी आदिवासी विकास विभाग (खुद्द मंत्रालय), आदिवासी आयुक्तालय / आदिवासी विकास महामंडळ/शबरी आदिवासी वित्त व विकास महामंडळ, अपर आयुक्त, आदिवासी बांधकाम कक्ष व एकात्मिक आदिवासी विकास प्रकल्प अधिकारी / कर्मचारी व विभागातील सल्लागार, एमएसटीडीए, सीएम फेलो व इन्टर्स यांचे आश्रमशाळा कायापालट पथक स्थापन करण्यात येत आहे. सदर पथकातील अधिकारी / कर्मचारी यांनी सोबत जोडलेल्या परिशिष्ट-“अ” नुसार प्रकल्प निहाय आश्रमशाळांना भेटी द्यावयाच्या आहेत.
२) संबंधित अधिकारी/कर्मचारी यांना नेमून दिलेल्या आश्रमशाळांना दि.१९.११.२०१८ ते दि.०५.१२.२०१८ या कालावधीत भेटी द्याव्यात. सदर भेटी दरम्यान आश्रमशाळेतील फर्निचरची आवश्यकता प्रत्येक
# Page 2
शासन परिपत्रक क्रमांकः शाआशा-२०१८/प्र.क्र.४७१/का.१३
भौतिक सोयी-सुविधेची प्रत्यक्ष तपासणी करुन करावयाच्या दुरुस्ती व सुधारणांचा आराखडा तयार करावा. पथकाने आश्रमशाळामध्ये करावयाच्या तपासणीसाठी मापदंड / विषय स्वतंत्रपणे पथकाला उपलब्ध करण्यांत येईल.
३) सदर पथकामध्ये प्रकल्प निहाय १ पथक समन्वयक नियुक्त करण्यात येत आहे. संबंधित प्रकल्प अधिकारी व पथक समन्वयक यांनी चर्चा करुन संबंधित पथकाकडुन त्या क्षेत्रातील आश्रमशाळेच्या तपासणीचा कार्यक्रम आखावा. सदर पथकांच्या निवासी व वाहन व्यवस्था संबंधित प्रकल्प अधिकारी यांनी करावी. प्रत्येक पथकाने किमान साधारणत: ३ ते ४ शासकीय आश्रमशाळांची तपासणी करावयाची आहे. पथकनिहाय आश्रमशाळाची तपासणीमध्ये शाळेचे अंतर व स्थान यानुसार फेरबदल प्रकल्प अधिकारी व पथक समन्वयक करु शकतील.
४) पथकाने आश्रमशाळेमधील फर्निचरची आवश्यकता, भौतिक बाबी, सोयी-सुविधा तसेच आश्रमशाळा परिसरातील बाबींची तपासणी करावयाची आहे. ज्या बाबी या पथकाने तपासवायाचे आहेत. प्रत्यक्ष स्थळ भेटीदरम्यान त्यावेळेची तेथील उपलब्ध भौतिक सुविधा यांची माहिती विहित नमुन्यात भरुन त्यावर कायापालट पथक, संबंधित मुख्याध्यापक व गृहपाल यांनी स्वाक्षरी करावयाची आहे. सदर माहितीची प्रत तपासणी पथकाने संबंधित प्रकल्प अधिकारी, अपर आयुक्त, आयुक्तालय व शासनास पाठवावी.
५) पथकाने तपासणी केल्यावर आढळून आलेल्या त्रुटींच्या दुरुस्ती व सुधारणांसाठी आश्रमशाळेतील मुख्याध्यापक/गृहपाल/शिक्षक यांच्या समवेत चर्चा करुन आराखडा तयार करुन त्याची अंमलबजावणी दिनांक २५ जानेवारी, २०१९ पर्यंत करण्याच्या सूचना द्याव्यात.
६) आश्रमशाळा निहाय सुधारणा आराखडा प्राप्त झाल्यावर संबंधित प्रकल्प अधिकारी यांनी संबंधित आश्रमशाळेस आवश्यक निधी शाळा व्यवस्थापन समितीस उपलब्ध करुन दयावा तसेच सुधारणात्मक कामे स्थानिकरित्या पुर्ण करावायाची आहेत त्यासाठी दिनांक ०६ एप्रिल, २०१८ च्या शासन परिपत्रकान्वये दुरुस्तीची कामे करुन घेण्यासाठी शिक्षक व शिक्षकेतर कर्मचाऱ्यांच्या विविध समित्या स्थापन करण्यात याव्यात. तपासणी पथकाने सदर समित्या स्थापन झाल्याची खात्री करावी.
७) दिनांक २०.१२.२०१८ ते दिनांक ०५.०१.२०१९ या कालावधीदरम्यान त्याच तपासणी पथकांनी त्याच आश्रमशाळेस पुन्हा भेट देऊन सदर ठिकाणी आढळून आलेल्या त्रुटीच्या दुरुस्तीसाठी कार्यवाही सुरु आहे किंवा कसे याची तपासणी करावी व त्याबातचा अहवाल संबंधित प्रकल्प अधिकारी, अपर आयुक्त, आयुक्तालय व शासनास सादर करावा.
८) तर दिनांक २८ जानेवारी, २०१९ ते दिनांक १५ फेब्रुवारी, २०१९ दरम्यान त्याच पथकाने त्याच आश्रमशाळेस भेटी देवुन सुधारणात्मक कार्यवाहीचा अंतिम अहवाल आपल्या अभिप्रायासह कायापालट पथक, संबंधित मुख्याध्यापक व गृहपाल यांच्या स्वाक्षरीने सादर करण्यात यावा.
९) या पथकाला आदिवासी बांधकाम कक्षाच्या कनिष्ठ अभियंता व उप अभियंता यांच्या सेवा त्या त्या प्रकल्पनिहाय उपलब्ध करुन देण्यात येत आहे. संबंधित अभियंत्यांनी सदर पथकात रुजू व्हावे. या अभियंत्यांची यादी स्वतंत्रपणे पथकास उपलब्ध करुन देण्यात यावी.
१०) या मोहिमे अंतर्गत उत्कृष्ट कामगिरी बजाविणाऱ्या आश्रमशाळेस व शिक्षक/कर्मचाऱ्यांना विशेष प्रोत्साहन पुरस्कार प्रदान करण्यात येईल. परंतू ज्या आश्रमशाळांची कामगिरी असमाधानकारक असेल किंवा
पृष्ठ ४ पैकी २
# Page 3
शासन परिपत्रक क्रमांकः शाआशा-२०१८/प्र.क्र.४७१/का.१३
काहीच सुधारणात्मक कार्यवाही केली नाही असे आढळुन आल्यास संबंधित मुख्याध्यापक/ गृहपाल/ शिक्षक/कर्मचारी यांच्यावर शिस्तभगांची कारवाई करण्यात येईल.
११) आदिवासी विकास विभागाच्या दि.०१.१०.२०१८ च्या शासन परिपत्रकान्वये शासकीय आश्रमशाळांचे संभाव्य धोक्याचे मुल्यांकन (Risk Assessment) करुन त्यावर उपाययोजना करण्यासाठी सूचना निर्गमित केलेल्या आहेत. सदर शासन परिपत्रकामधील सुचनांनुसार मुख्याध्यापकांच्या अध्यक्षतेखाली स्थापन केलेल्या समितीने शासकीय आश्रमशाळांसाठी संभाव्य धोक्याचे मुल्यांकन (Risk Assessment) च्या दृष्टिने केलेली कार्यवाहीची माहिती पथकाने घ्यावी. पथकाने प्रत्यक्ष स्थळभेटी दरम्यान संभाव्य धोक्याचे मुल्यांकन (Risk Assessment) याबाबत केलेल्या कार्यवाहीची तपासणी करावी.
१२) आश्रमशाळेतील दुरुस्ती व सुधारणांसाठीचा खर्च आश्रमशाळा समुह (२२२५ डी ७३४) या अंतर्गत, शाळा व्यवस्थापन निधी व आश्रमशाळांची दुरुस्ती या लेखाशिर्षाखालील तरतूदीमधुन भागविण्यात यावा. सदर कामासाठी वाढीव निधीची आवश्यकता भासल्यास शासन स्तरावरुन अतिरिक्त निधी उपलब्ध करुन देण्यात येईल.
१३) कायापालट पथकाच्या तपासणी तसेच सुधारणात्मक कार्यवाही दरम्यान संबंधित प्रकल्प अधिकारी, अपर आयुक्त यांनी काही आश्रमशाळांना भेटी देऊन होत असलेल्या कार्यवाहीचा आढावा घ्यावा.
१४) प्रकल्प अधिकारी यांनी सुधारणात्मक कामांच्या शुभारंभासाठी स्थानिक मा. लोकप्रतिनिधी, मा. पालकमंत्री यांना आमंत्रित करावे तसेच यामध्ये क्षेत्रिय विविध विभागांच्या अधिकारी/पदाधिकारी यांचासुध्दा सहभाग घ्यावा. सदर सुधारणात्मक कामांसदर्भात क्षेत्रिय स्तरावरील वृत्तपत्रात प्रसिध्दी दयावी. त्याशिवाय आश्रमशाळांतील सद्यस्थिती, कायापालट पथकाने दर्शविलेल्या त्रुटी व सुधारणात्मक कामांचे डॉक्युमेंटेशन तयार करण्यात यावे.
१५) आश्रमशाळांची कायापालट पथकाकडुन करण्यात येणारी तपासणी, संबंधित आश्रमशाळांचा सुधारणा आराखडा, सुधारणात्मक कार्यवाहीची सद्यस्थिती व त्याची पूर्तता याची दैनंदिन माहिती घेण्यासाठी संबंधित प्रकल्प अधिकारी, अपर आयुक्त, आयुक्तालय कार्यालयामध्ये एक नियंत्रण कक्ष स्थापन करण्यात यावा. क्षेत्रिय स्तरावरील शाळानिहाय दैनंदिन अहवाल आदिवासी विकास आयुक्तालयाने क्वेस्ट, मुंबई येथील नियंत्रण कक्षास उपलब्ध करुन द्यावा. सदर क्षेत्रीय नियंत्रण कक्षातील अधिकारी/ कर्मचाऱ्यांची माहिती त्वरीत शासनास उपलब्ध करुन देण्यात यावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18