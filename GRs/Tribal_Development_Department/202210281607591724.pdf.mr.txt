# Page 1
एकात्मिक फलोत्पादन विकासासाठी
----------------------------------
| अंतर्गत |
| अनुसूचित जमाती प्रवर्गासाठी निधी |
| वितरीत करण्याबाबत. |
| (केंद्र हिस्सा - २४०१ ए०२९) |
| (राज्य हिस्सा - २४०१ ए ०११) |
----------------------------------
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.७/कार्यासन ६
मंत्रालय विस्तार, मुंबई - ४०० ०३२
दिनांक : - ०२ नोव्हेंबर, २०२२.
वाचा : १) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२ २) केंद्र शासन, कृषी मंत्रालय यांचे पत्र F.No.18-24/2017-MIDH (E), Dt.7.10.2022.
३) कृषि व पदुम विभागाची नस्ती क्र.राफअ-२०२२/प्र.क्र.२२९/९-अ.
प्रस्तावना :
आदिवासी घटक कार्यक्रमांतर्गत केंद्र पुरस्कृत एकात्मिक फलोत्पादन विकास अभियान या
योजनेसाठी सन २०२२-२३ या वर्षाच्या पहिल्या हप्त्यासाठी प्राप्त झालेला केंद्र हिस्सा रु.१८९.००
लाख व समरुप राज्य हिस्सा रु.१२६.०० लाख इतका निधी सन २०२२-२३ या आर्थिक वर्षातील
तरतुदींतून वितरीत करण्याचा प्रस्ताव संदर्भाधीन क्र.३ अन्वये कृषी व पदुम विभागाने सादर केला आहे.
उपरोक्त प्रस्तावास अनुसरुन सन २०२२-२३ च्या अर्थसंकल्पिय तरतुदींतून वितरणासाठी
उपलब्ध मर्यादेत निधी वितरीत करण्याबाबत संदर्भाधीन क्र.३ येथील नस्तीवर प्राप्त झालेल्या मान्यतेस
अनुसरुन निधी वितरणाची बाब शासनाच्या विचाराधीन होती :
शासन निर्णय :
आदिवासी घटक कार्यक्रमांतर्गत मागणी क्र. टी-५ अंतर्गत मुख्य लेखाशीर्ष २४०१, पीक संवर्धन
या मुख्य लेखाशीर्षांतर्गत एकात्मिक फलोत्पादन विकास अभियान या योजनेसाठी वित्त विभागाने
उपलब्ध करून दिलेल्या ३५% निधी वितरण मर्यादेत सन २०२२-२३ च्या आर्थिक वर्षाच्या उपलब्ध
तरतुदींतून केंद्र हिस्सा रु. १८९.०० लाख व समरुप राज्य हिस्सा रु. १२६.०० लाख असा एकूण
रु.३१५.०० लाख इतका निधी खालीलप्रमाणे वितरीत व खर्च करण्यास मान्यता देण्यात येत आहे.
# Page 2
शासन निर्णय क्रमांकः बीयुडी-२०२२/प्र.क्र.७/कार्यासन.६
(रु. लाखात)
-------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र / राज्य हिस्सा | बाब | सन २३-२०२२ मधील अर्थसंकल्पीत तरतूद | या शा.नि.अन्वये वितरीत करण्यात येत असलेला निधी |
| १ | २ | ३ | ४ | ५ |
| एकात्मिक फलोत्पादन विकासासाठी केंद्र पुरस्कृत अभियान | २४०१ ए ०२९ केंद्र हिस्सा (६० % ) | ३३, अर्थसहाय्य | १६५९.०० | १८९.०० |
| २४०१ ए ०११ राज्य हिस्सा (४० %) | ६००.०० | १२६.०० |
| एकूण | १७९४.०५ | ३१५.०० |
-------------------------------------------------------------------------------------------------------------------------------------
२. उपरोक्तप्रमाणे रु.३१५.०० लाख (अक्षरी रुपये तीन कोटी पंधरा लाख फक्त) इतका निधी प्रशासकीय विभागप्रमुख म्हणून प्रधान सचिव, कृषी विभाग यांना अर्थसंकल्पीय वितरण प्रणालीवर वितरीत करण्यात येत आहे.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधीन क्र.१ येथील दि.०४.०४.२०२२ च्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
# Page 3