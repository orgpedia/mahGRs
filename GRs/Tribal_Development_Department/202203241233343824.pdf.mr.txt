# Page 1
आदिवासी घटक कार्यक्रमांतर्गत मुख्यमंत्री सौर कृषि पंप योजना अनुसूचित जमाती प्रवर्गासाठी निधी
----------------------
| वितरीत करण्याबाबत. |
| (लेखाशिर्ष २८१००९७४) |
----------------------
महाराष्ट्र शासन
आदिवासी विकास विभाग
शासन निर्णय क्रमांकः बीयुडी - २०२१ / प्र.क्र. ६/कार्यासन ६
मंत्रालय (विस्तार), मुंबई-४०० ०३२
दिनांक : २४ मार्च, २०२२.
वाचा : १) वित्त विभाग, शासन निर्णय क्र.अर्थसं-२०२१/प्र.क्र.४८/अर्थ-३, दि.२४.०६.२०२१, दि.१४.१०.२०२१, दि.०३.०२.२०२२ व दि.१७.०३.२०२२.
२) उद्योग, ऊर्जा व कामगार विभागाची नस्ती क्र.सौरप्र-२०२०/प्र.क्र.२२८/ऊर्जा-७.
प्रस्तावना : आदिवासी घटक कार्यक्रमांतर्गत उद्योग, ऊर्जा व कामगार विभागामार्फत अंमलबजावणी
करण्यात येत असलेल्या मुख्यमंत्री सौर कृषी पंप या योजनेसाठी सन २०२१-२२ च्या तरतुदींतून निधी वितरीत करण्याबाबत ऊर्जा विभागाकडून संदर्भाधीन क्र.२ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय : :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ मधील मुख्य लेखाशीर्ष २८१०, नवीन व नवीकरणीय ऊर्जा मधील मुख्यमंत्री सौर कृषी पंप योजनेसाठी सन २०२१ २२ च्या आर्थिक वर्षाच्या सुधारीत अंदाजाच्या मर्यादेत वित्त विभागाने मान्यता दिल्यानुसार पुढीलप्रमाणे निधी वितरीत व खर्च करण्यास मान्यता देण्यात येत आहे :
(रु.लाखात)
----------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ मधील अर्थसंकल्पीय तरतूद | सन २०२१-२२ सुधारीत अंदाज | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| मुख्यमंत्री सौर कृषी पंप | २८१० ०९७४ | ३१, सहायक अनुदाने (वेतनेतर) | १०००.०० | ७५०.०० | ७५०.०० |
----------------------------------------------------------------------------------------------------------------------------------------
२. उपरोक्त प्रमाणे एकूण रु. ७५०.०० लाख (अक्षरी रुपये सात कोटी पन्नास लाख फक्त) इतका निधी प्रशासकीय विभागप्रमुख म्हणून प्रधान सचिव, ऊर्जा विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
# Page 2
शासन निर्णय क्रमांक: बीयुडी - २०२१ /प्र.क्र.६ /कार्यासन.६
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन आदेशातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. सदर उपलब्ध करुन दिलेल्या तरतुदींतून झालेल्या झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
५. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
६. आदिवासी घटक कार्यक्रमांतर्गत उपलब्ध करुन दिलेल्या तरतुदीतून आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात तथापि, आदिवासी उपयोजना बाहय क्षेत्रात मात्र वैयक्तिक लाभाच्याच योजना घेण्यात याव्यात.
७. सदर शासन निर्णय वित्त विभागाच्या वाचा क्र. १ अन्वये विभागास प्रदान केलेल्या अधिकारात व वित्त विभागाचा अनौपचारिक संदर्भ क्र. १३८/व्यय- १४, दि. १७.०३.२०२१ अन्वये दिलेल्या सहमतीस अनुसरून निर्गमित करण्यात येत आहे.
# Page 3