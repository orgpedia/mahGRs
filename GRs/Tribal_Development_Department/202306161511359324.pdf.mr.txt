# Page 1
कामाच्या ठिकाणी महिलांचे लैगिक छळ ( प्रतिबंध, मनाई व निवारण) अधिनियम २०१३ मधील तरतूदीनुसार अंतर्गत तक्रार समितीची स्थापना करण्याबाबत..
महाराष्ट्र शासन
आदिवासी विकास विभाग
शासन निर्णय क्रमांक : संकीर्ण-२०२३/प्र.क्र.९३/का.०१
मंत्रालय, मुंबई-४०० ०३२
दिनांक- १६ जून, २०२३
वाचा: १) शासन निर्णय सामान्य प्रशासन विभाग क्र. एसआरव्ही-१००३/३६/प्र.क्र.६/२००३ मकअ, दिनांक ०५.०१.२००४ २) शासन निर्णय महिला व बाल विकास विभाग, क्रमांक मकचौ-२०१३/प्र.क्र.६३/मकक, दिनांक १९.०६.२०१४ ३) कार्यालयीन आदेश आदिवासी विकास विभाग क्रमांक संकिर्ण २०१९/प्र.क्र.७८/का.१, दिनांक ०४.०२.२०२०
प्रस्तावना:
केंद्र शासनाकडून कामाच्या ठिकाणी महिलांचे लैगिक छळापासून संरक्षण ( प्रतिबंध, मनाई व
निवारण) अधिनियम दिनांक २३ एप्रिल, २०१३ व त्याअंतर्गत दिनांक ०९ डिसेंबर २०१३ रोजी नियम प्रसिध्द
करण्यात आलेले आहेत. त्यानुसार प्रत्येक कार्यालयात अंतर्गत तक्रार समिती स्थापन करण्याबाबत महिला
व बाल विकास विभागाने संदर्भ क्रमांक २ येथील शासन निर्णय निर्गमित केला आहे. त्यानुसार आदिवासी
विकास विभागाने संदर्भ क्रमांक ३ येथील कार्यालयीन आदेशान्वये अंतर्गत तक्रार समिती गठित करण्यात
आली आहे. सदर समितीमधील सदस्यांची इतर विभागात बदली झाली झाल्यामुळे तसेच आदिवासी
विकास विभाग (खुद्द) करीता समिती गठीत करण्याचे प्रस्तावित होते.
शासन निर्णय :
कामाच्या ठिकाणी महिलांचे लैगिक छळापासून संरक्षण ( प्रतिबंध, मनाई व निवारण) अधिनियम
२०१३ अंतर्गत आदिवासी विकास विभाग (खुद्द) मध्ये खालीलप्रमाणे अंतर्गत तक्रार समिती गठीत करण्यात येत आहे.
------------------------------------------------------------------------------------------------------------------------------------
| अ.क्र. | समितीमधील अध्यक्ष / सदस्यांची नांवे | पदनाम |
| १. | श्रीमती शैला मिठबावकर, कक्ष अधिकारी, आदिवासी विकास विभाग, मंत्रालय, मुंबई-३२ | अध्यक्ष |
| २. | श्रीमती संध्या चिंचळकर,कक्ष अधिकारी | सदस्य |
| ३. | श्रीमती लता सावंत, कक्ष अधिकारी | सदस्य |
| ४. | श्रीमती पौरवी गंभीर, अॅडव्होकेट | सदस्य |
| ५. | श्रीमती प्रतिभा गजभिये, प्रादेशिक समन्वयक, विशेष कक्ष (महिला व बाल) टाटा इन्सिट्यूट ऑफ सोशल सायन्स, देवनार, मुंबई | अशासकीय सदस्य |
| ६. | श्रीमती आयेशा खान, सहायक कक्ष अधिकारी | सदस्य सचिव |
------------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण-२०२३/प्र.क्र.९३/का.०१
आदिवासी विकास विभाग (खुद्द), मंत्रालय येथे काम करणाऱ्या महिला कर्मचाऱ्यांना याव्दारे कळविण्यात येते की, त्यांनी लैंगिक छळासंदर्भात कोणतीही तक्रार असल्यास ती अंतर्गत समितीच्या अध्यक्षा किंवा सदस्य सचिवांकडे सादर करावी.
२. सदर महिला तक्रार समितीचे कामकाज पुढीलप्रमाणे चालेल:
१. केंद्र शासनाने कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम दिनांक २३ एप्रिल, २०१३ व त्याअंतर्गत दिनांक ०९ डिसेंबर २०१३ रोजी नियम प्रसिध्द करण्यात आलेले आहेत. यामधील तरतूदीनुसार महिलांच्या लैंगिक छळवणूकीस आळा घालण्यासाठी व कामाच्या ठिकाणी सुरक्षित वातावरण मिळावे यासाठी आवश्यक उपाययोजना करणे.
२. विभागाच्या स्तरावर प्राप्त झालेल्या तक्रारीचे निवारण निर्धारीत कालावधीमध्ये छाननी करणे व तक्रारींच्या अनुषंगाने योग्य त्या प्राधिकाऱ्याकडे पुढील कार्यवाहीसाठी प्रस्ताव सादर करणे.
३. लैंगिक छळवणूकीसारखे प्रकार टाळण्यासाठी जागृती निर्माण करणे व तसेच समितीच्या नियतकालीक बैठका घेऊन सुरक्षित वातावरणाच्या निर्मितीबाबत खात्री करणे.
४. निर्णय घेण्यासाठी सदर समितीच्या सदस्यांपैकी किमान चार सदस्य उपस्थित राहणे आवश्यक आहे.
५. सदरहू अधिनियमातील तरतूदीनुसार वार्षिक अहवाल तयार करणे.
३. उपरोक्त समितीच्या नावाचा फलक विभागाच्या दर्शनी लावण्याची कार्यवाही नोंदणी शाखेमार्फत तात्काळ करावी.