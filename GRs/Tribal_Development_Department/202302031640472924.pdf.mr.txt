# Page 1
आदिवासी संशोधन व प्रशिक्षण संस्था, पुणे यांचेमार्फत राबविण्यात येणाऱ्या संशोधन अधिछात्रवृत्ती योजनेमध्ये सुधारणा करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: अछावृ - २०२२/प्र.क्र.१३४/का.१९
मंत्रालय, मुंबई - ४०० ०३२
दिनांक : ३ फेब्रुवारी, २०२३
वाचा: १. आदिवासी विकास विभाग, शासन निर्णय क्रमांक टिआरआय २००८ / प्रक्र. १६८/ का-५, दिनांक १५ मार्च, २०११, २. आदिवासी विकास विभाग, शासन शुध्दीपत्रक क्रमांक टिआरआय २००८ / प्रक्र. १६८ / का-५, दिनांक २६ एप्रिल २०११ व १० जून, २०११.
३. आयुक्त, आदिवासी संशोधन व प्रशिक्षण संस्था, पुणे यांचे पत्र क्र. आसंप्रसं-२०२२/ का.४(सं)/अधिछात्रवृत्ती/४२२, दिनांक २२.०९.२०२२.
प्रस्तावना आदिवासी क्षेत्रामधील सामाजिक व आर्थिक बदलांच्या प्रक्रियेचा व आदिवासी जमातीचा सखोल अभ्यास करण्यासाठी प्रोत्साहन देण्याच्या हेतूने अनुसूचित जमातीच्या २ उमेदवारांकरिता संशोधन अधिछात्रवृत्ती ही योजना आदिवासी संशोधन व प्रशिक्षण संस्था, पुणे यांचेमार्फत उपरोक्त संदर्भ क्र. १ व २ चे शासन निर्णयांन्वये राबविण्यात येत आहे. संदर्भ क्र. १ चे शासन निर्णयान्वये संशोधन अधिछात्रवृत्तीचा दर हा दरमहा रु.२८००/- व प्रती वर्षी सादिलवार खर्चाकरिता रु.१०,०००/- निश्चित करण्यात आलेला आहे. सदर दरामध्ये सन २०११ नंतर सुधारणा करण्यात आलेली नाही.
महाराष्ट्र राज्यातील अनुसूचित जातीच्या उमेदवारांसाठी बार्टी, पुणे यांचेमार्फत मराठा व कुणबी जातीतील उमेदवारांसाठी सारथी, पुणे तसेच इतर मागासवर्गीय जाती, भटक्या व विमुक्त जमाती मधील उमेदवारांसाठी महाज्योती, नागपूर यांचेमार्फत पी. एच. डी.
अभ्यासक्रमासाठी आर्थिक सहाय्य योजना राबविली जाते. त्यामुळे अनुसूचित जमातीच्या उमेदवारांकरिता देखील पी. एच. डी. अभ्यासक्रमासाठी अधिछात्रवृत्ती देण्याकरिता योजना सुरु करण्यात यावी अशी मागणी राज्यातील विविध आदिवासी लोकप्रतिनिधी व संघटनांकडून करण्यात येत होती. त्यामुळे सद्यस्थितीत सुरु असलेल्या संशोधन अधिछात्रवृत्तीमध्ये अन्य विद्याशाखांचा समावेश करुन योजनेचा लक्षांक वाढविणे व अधिछात्रवृत्तीच्या रकमेत सुधारणा करणेबाबत आयुक्त, आदिवासी संशोधन व प्रशिक्षण संस्था, पुणे यांचेकडून उपरोक्त संदर्भ क्र.
३ चे पत्रान्वये प्राप्त झालेल्या प्रस्तावाचे अनुषंगाने योजनेच्या सुधारित मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय महाराष्ट्र राज्यातील १०० अनुसूचित जमातीच्या उमेदवारांना दरवर्षी पी. एच. डी.
अभ्यासक्रमासाठी संशोधन अधिछात्रवृत्ती देणे या योजनेस व सदर योजनेच्या
# Page 2
शासन निर्णय क्रमांक: अछावृ - २०२२/प्र.क्र.१३४/का.१९
अंमलबजावणीसाठी सोबत जोडलेल्या विवरणपत्र-अ मधील मार्गदर्शक सूचनांना या शासन निर्णयान्वये मान्यता देण्यात येत आहे.
२. सदर योजना राबविण्यासाठी आयुक्त, आदिवासी संशोधन व प्रशिक्षण संस्था, पुणे यांना आहरण व संनियंत्रण अधिकारी म्हणून घोषित करण्यात येत आहे.
३. प्रस्तुत योजनेकरिता येणारा खर्च मागणी क्र. टी-२, २२२५ - अनुसूचित जाती, जमाती व इतर मागासवर्ग कल्याण (०५) संशोधन व प्रशिक्षण(०५) (०१) जनजाती संशोधन व प्रशिक्षण संस्था, पुणे (२२२५ १३०१) ३४ या लेखाशिर्षांतर्गत अर्थसंकल्पित करण्यात आलेलल्या निधीतून भागविण्यात यावा.
४. सदर शासन निर्णय वित्त विभागाचा अनौपचारिक संदर्भ क्र. ६५ / व्यय-१४, दिनांक २४.०१.२०२२ अन्वये प्राप्त सहमतीनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11