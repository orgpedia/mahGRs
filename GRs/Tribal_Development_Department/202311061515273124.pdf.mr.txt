# Page 1
आदिवासी घटक कार्यक्रमांतर्गत सन २०२३-२४ या आर्थिक वर्षात केंद्र पुरस्कृत नवभारत साक्षरता कार्यक्रम या योजनेसाठी निधी वितरीत करणेबाबत.
केंद्र हिस्सा (लेखाशिर्ष २२०२के७४९) राज्य हिस्सा (लेखाशिर्ष २२०२के७५८) महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२३ / प्र.क्र.०४/ कार्यासन ६
मंत्रालय विस्तार, मुंबई - ४०० ०३२
दिनांक:०८ नोव्हेंबर, २०२३.
वाचा : १) वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३. दि.१२.०४.२०२३.
२) शालेय शिक्षण विभाग, नस्ती क्र.नभासा-०३२२/प्र.क्र.३९ (भाग-३)/एसडी-२.
प्रस्तावना : आदिवासी घटक कार्यक्रमांतर्गत शालेय शिक्षण विभागामार्फत अंमलबजावणी करण्यात येणाऱ्या केंद्र पुरस्कृत नवभारत साक्षरता कार्यक्रम या योजनेच्या केंद्र व राज्य हिश्श्यासाठी महाराष्ट्र विधानमंडळाच्या माहे जुलै, २०२३ च्या पावसाळी अधिवेशनात पुरवणी मागणीद्वारे रु.१०१.२१ लाख इतका निधी मंजूर करण्यात आला आहे.
यामधून या योजनेच्या केंद्र हिश्श्यासाठी रु.६०.७३ लाख व समरुप राज्य हिश्श्यासाठी रु.४०.४८ लाख इतका निधी वितरीत करण्यासाठी संदर्भाधीन क्र.२ अन्वये वित्त विभागास प्रस्ताव सादर करण्यात आला होता. सदर प्रस्तावास
वित्त विभागाने दिलेल्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय आदिवासी घटक कार्यक्रमांतर्गत मागणी क्र. टी- ५ मधील २२०२- सर्वसाधारण शिक्षण या मुख्य लेखाशीर्षाखाली केंद्र पुरस्कृत नवभारत साक्षरता कार्यक्रम या योजनेच्या केंद्र व समरुप राज्य हिश्श्यासाठी महाराष्ट्र विधानमंडळाच्या माहे जुलै, २०२३ च्या पावसाळी अधिवेशनात पुरवणी मागणीद्वारे मंजुर तरतुदीतून खालीलप्रमाणे निधी वितरीत व खर्च करण्यास मान्यता देण्यात येत आहे :
(रु. लाखात)
----------------------------------------------------------------------------------------------------------------------------------------
| योजनेचे नाव | लेखाशिर्ष व केंद्र/ राज्य हिस्सा | बाब | सन २०२३-२४ साठी अर्थसंकल्पित तरतूद | सदर शा. नि. अन्वये वितरीत करण्यात येत असलेली तरतूद |
| केंद्र पुरस्कृत नवभारत साक्षरता कार्यक्रम | २२०२ के७४९ (केंद्र हिस्सा ६० % ) | ३१- सहायक अनुदाने (वेतनेत्तर) | ६०.७३ | ६०.७३ |
| २२०२ के७५८ (राज्य हिस्सा ४० %) | ४०.४८ | ४०.४८ |
|  | एकूण | १०१.२१ | १०१.२१ |
----------------------------------------------------------------------------------------------------------------------------------------
२. उपरोक्त प्रमाणे एकूण रु.१०१.२१ लाख (अक्षरी रुपये एक कोटी एक लाख एकवीस हजार फक्त) इतका निधी प्रशासकीय विभाग प्रमुख म्हणून प्रधान सचिव, शालेय शिक्षण विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख/नियंत्रण अधिकारी यांनी सदर तरतुद खर्च करताना
# Page 2
शासन निर्णय क्रमांकः बीयुडी-२०२३ / प्र.क्र.०४/ कार्यासन ६
महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ येथील शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना बाह्य क्षेत्रात फक्त वैयक्तिक लाभाच्या योजना घेण्यात याव्यात.
६. सदर शासन निर्णय वित्त विभागाचा अनौपचारिक संदर्भ क्र.९३०/व्यय-१४, दि.२५.१०.२०२३ अन्वये दर्शविलेल्या सहमतीनुसार निर्गमित करण्यात येत आहे.
-----------------------------------------------------------------------------------------
| ७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संकेताक २०२३११०६१५१५२७३१२४ असा आहे. सदर आदेश डिजीटल स्वाक्षरीने |
| साक्षांकित करुन काढण्यात येत आहे. |
-----------------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने, RAJENDRA
DEVARAM
postal Code=400032, st=Maharashtra, BHAWARI
20231
( राजेंद्र )
कार्यासन अधिकारी, महाराष्ट्र शासन प्रत, १) मा. मंत्री, आदिवासी विकास यांचे खाजगी सचिव, मंत्रालय, मुंबई.
२) प्रधान सचिव, शालेय शिक्षण व क्रिडा विभाग, मंत्रालय, मुंबई.
३) सचिव, आदिवासी विकास विभाग यांचे स्वीय सहायक, मंत्रालय, मुंबई.
४) आयुक्त, आदिवासी विकास, महाराष्ट्र राज्य, नाशिक.
५) ग्रंथपाल, महाराष्ट्र विधानमंडळ सचिवालय, ५ वा माळा, विधानभवन, मुंबई.
६) महालेखापाल (लेखापरिक्षा)/(लेखा व अनुज्ञेयता), महाराष्ट्र १/२, मुंबई/नागपूर.
७) विभागीय आयुक्त, मुंबई / नागपूर / औरंगाबाद/ नाशिक / अमरावती/ पुणे.
८) अधिदान व लेखाधिकारी, मुंबई.
९) निवासी लेखा परीक्षा अधिकारी, मुंबई.
१०) वित्त विभाग / नियोजन विभाग, मंत्रालय, मुंबई-३२.
११) सार्वजनिक आरोग्य विभाग (आरोग्य-७), मंत्रालय, मुंबई.
१२) कार्यासन अधिकारी (का-८), आदिवासी विकास विभाग, मंत्रालय, मुंबई.
१३) निवड नस्ती (का-६), आदिवासी विकास विभाग.
पृष्ठ २ पैकी २