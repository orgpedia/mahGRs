# Page 1
“भारतरत्न डॉ.ए.पी.जे. अब्दुल कलाम अमृत आहार" योजनेची व्याप्ती वाढविणेबबात.
महाराष्ट्र शासन
आदिवासी विकास विभाग
शासन परिपत्रक क्रमांकः आविवि-२०१८/प्र.क्र.७५/कार्यासन-८
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२
दिनांक : ११ एप्रिल, २०१९
वाचा : १) शासन निर्णय, आ.वि.वि. क्रमांक:आविवि-२०१५/प्र.क्र.७८/का-१६, दि.१८ नोव्हेंबर,२०१५
२) शासन निर्णय, आ.वि.वि. क्रमांक : आविवि-२०१६/प्र.क्र.६६/का-८,
दि. ०२ ऑगस्ट, २०१६
३) शासन निर्णय, आ.वि.वि. क्रमांक : आविवि-२०१६/प्र.क्र.६६/का-८,
दि. ०५ ऑगस्ट, २०१६
४) शासन परिपत्रक, वि.वि. क्रमांक: अर्थसं-२०१५/प्र.क्र.८५/अर्थ-३,
दि.१२ जानेवारी, २०१६
५) उपमुख्य कार्यकारी अधिकारी (बाल कल्याण), जिल्हा परिषद, नंदूरबार यांचे जाक्र.जिपनं/मवाबि/आस्था -०४/१६८/२०१९ दि२५.०२.२०१९ रोजीचे पत्र ६) आयुक्त, एकात्मिक बाल विकास सेवा योजना, बेलापूर, नवी मुंबई यांचे
क्र.एबाविसेयो/प्रशिक्षण/२०१८-१९/११५१ दि.१६.०३.२०१९ रोजीचे पत्र.
७)मा.सचिव, आ.वि.वि. यांनी दि.२४.०५.२०१७ रोजी घेतलेल्या व्हिडीओ कॉन्फरन्स व्दारे घेतलेल्या “डॉअमृत आहार योजना अब्दुल कलाम.जे.पी.ए.” आढावा बैठकीचे कार्यवृत्त.
प्रस्तावना:
अनुसूचित क्षेत्रातील गरोदर स्त्रिया व स्तनदा मातांना एक वेळ चौरस आहार देण्यासाठी “भारतरत्न डॉ.ए.पी.जे. अब्दुल कलाम अमृत आहार योजना” ही शासनाने सुरू केलेली अत्यंत महत्वाची पथदर्शी योजना आहे. ही योजना संदर्भाधीन दि.१८ नोव्हेंबर, २०१५ च्या शासन निर्णयान्वये दि.१ डिसेंबर, २०१५ पासून सुरू करण्यात आली आहे. या योजनेअंतर्गत स्त्री गरोदर असल्याचे निश्चित झाल्यापासून बाळंतपणापर्यंत तसेच स्तनदा मातांना पहिले सहा महिने एक वेळ आहार देण्याचा निर्णय दि.२ ऑगस्ट, २०१६ च्या शासन निर्णयान्वये घेण्यात आला आहे.
मा.सचिव, आदिवासी विकास विभाग यांनी दिनांक.२४.०५.२०१७ रोजी व्हिडीओ कॉन्फरन्स व्दारे घेतलेल्या “डॉ. ए. पी. जे. अब्दुल कलाम अमृत आहार योजना” आढावा बैठकीमध्ये ज्या अंगणवाड्या सदर योजनेपासून वंचित आहेत त्या अंगणवाड्यांना सदर योजनेचा लाभ मिळण्यासाठी प्रयत्न करावेत.तसेच माडा व मिनी माडा क्षेत्रांना या योजनेअंतर्गत समाविष्ट करण्यासाठी संबंधीत उपमुख्य कार्यकारी अधिकारी (बालकल्याण) यांनी जिल्हाधिकाऱ्यांमार्फत आयुक्त, एकात्मिक बाल विकास सेवा योजना यांना प्रस्ताव सादर करून सदर एकत्रित प्रस्ताव आयुक्तालयाने शासनास सादर करावा, असे निर्देश दिलेले आहेत. त्यानुसार माडा व मिनी माडा क्षेत्रांना या योजनेअंतर्गत समाविष्ट करण्यासाठी संबंधित सर्व उपमुख्य कार्यकारी अधिकारी, जिल्हा परिषद यांनी संबंधित जिल्हाधिकाऱ्यांमार्फत तसा प्रस्ताव शासनास सादर करण्याबाबत सूचित करण्यात आले आहे.
# Page 2
शासन परिपत्रक क्रमांकः आविवि-२०१८/प्र.क्र.७५/कार्यासन-८
त्याअनुषंगाने उपमुख्य कार्यकारी अधिकारी, ( बाल कल्याण ) जिल्हा परिषद, नंदूरबार यांनी अनुसूचित क्षेत्रातील १६ गावांच्या ३१ अंगणवाडी मध्ये "डॉ.ए.पी.जे. अब्दुल कलाम अमृत आहार योजना” राबविण्यासंबंधीचा दि.२५.०२.२०१९ रोजीचा प्रस्ताव आयुक्त, एकात्मिक बाल विकास सेवा योजना, बेलापूर, नवी मंबई यांच्या मार्फत शासनास सादर केला आहे . सदर प्रस्तावाच्या अनुषंगाने अनुसूचित क्षेत्राअंतर्गत येणाऱ्या परंतु यापूर्वी डॉ. ए. पी. जे. अब्दुल कलाम अमृत आहार योजनेअंतर्गत समाविष्ट नसलेल्या गावांना सदर योजनेचा लाभ देण्याच्या अनुषंगाने ही गावे सदर योजनेअंतर्गत सामाविष्ट करण्याची बाब शासनाच्या विचाराधीन होती.
शासन परिपत्रक:
१. आयुक्त, एकात्मिक बाल विकास सेवा योजना, नवी मुंबई यांनी शासनास सादर केलेल्या प्रस्तावानुसार नंदूरबार जिल्ह्यातील अनुसूचित क्षेत्राअंतर्गत येणाऱ्या परंतु या पूर्वी डॉ.ए.पी.जे.अब्दुल कलाम अमृत आहार योजनेअंतर्गत समाविष्ट नसलेल्या गावांचा समावेश सदर योजनेअंतर्गत करण्यात येऊन गावातील अंगणवाड्यांना या योजनेचा लाभ देण्यास मान्यता देण्यात येत आहे. या कार्यक्षेत्रात येणाऱ्या सोबत जोडलेल्या यादीतील अंगणवाडी केंद्रांमध्ये सदर योजना राबविण्यात यावी. या योजनेअंतर्गत अनुसूचित क्षेत्राअंतर्गत येणाऱ्या अंगणवाडीकरिता चार सदस्यीय आहार समिती स्थापन करावी व संयुक्त बँक खाते सुरू करावे. सदर बँक खात्याची माहिती उपमुख्य कार्यकारी अधिकारी, नंदूरबार यांना कळवावी.
२. त्यानुसार आयुक्त, एकात्मिक बाल विकास सेवा योजना, बेलापूर, नवी मुंबई यांनी संबंधित उपमुख्य कार्यकारी अधिकारी, बाल कल्याण यांना निधी उपलब्ध करून द्यावा.
# Page 3
# Page 4