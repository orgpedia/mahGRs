# Page 1
मा. सेवानिवृत्त न्यायमूर्ती श्री. एम. जी. गायकवाड यांच्या अध्यक्षतेखाली गठित करण्यात आलेल्या समितीने सादर केलेल्या अहवालावर शासनामार्फत करावयाच्या कार्यवाहीसाठी शिफारस करण्याबाबत पूर्ण वेळ एक सदस्यीय समिती नियुक्त करण्याबाबत...
महाराष्ट्र शासन
आदिवासी विकास विभाग
शासन निर्णय, क्रमांक : जहिया-२०१७/प्र.क्र.१६/२०१७/का.७,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०७ एप्रिल, २०१८.
संदर्भ : १) शासन निर्णय, आदिवासी विकास विभाग क्रमांक : जहिया-२०१७/प्र.क्र.१६/ २०१७/का.७, दिनांक २९.०९.२०१७.
२) शासन निर्णय, आदिवासी विकास विभाग क्रमांक : जहिया-२०१७/प्र.क्र.१६/ २०१७/का.७, दिनांक ०३.११.२०१७.
प्रस्तावना :
आदिवासी विकास विभागामार्फत सन २००४ ते सन २००९ या कालावधीत राबविण्यात आलेल्या
विविध योजनांमध्ये झालेल्या गैरव्यवहारांसंदर्भात, श्री. बहिरम पोपटराव पवार व इतर यांनी मा.उच्च
न्यायालय, खंडपीठ मुंबई येथे दाखल केलेल्या जनहित याचिका क्रमांक १५३/२०१२ च्या अनुषंगाने
मा.न्यायालयाने दिलेल्या निर्देशानुसार शासन निर्णय, आदिवासी विकास विभाग क्रमांक : जहिया
२०१२/प्र.क्र.८०(भाग-४)/का.१६, दिनांक १५ एप्रिल, २०१४ अन्वये गठीत करण्यात आलेल्या चौकशी
समितीने शासनास सादर केलेल्या चौकशी अहवालाची छाननी करुन, शासनामार्फत करावयाच्या पुढील
कार्यवाहीसंदर्भात शासनास मार्गदर्शन करण्याकरीता उपरोक्त नमूद संदर्भाधीन क्रमांक १ च्या शासन
निर्णयान्वये श्री.पी.डी. करंदीकर, भा.प्र.से. (सेवानिवृत्त) यांच्या अध्यक्षतेखाली पूर्ण वेळ एक सदस्यीय
समिती गठीत करण्यात आली आहे. सदर समितीची कार्ये व मानधन उपरोक्त संदर्भाधीन क्रमांक २ च्या
शासन निर्णयान्वये निश्चित करण्यात आले आहे.
प्रस्तुत, एक सदस्यीय समितीचा कार्यकाळ एप्रिल-२०१८ अखेर संपुष्टात येत असल्यामुळे आणि
गायकवाड समितीने सादर केलेल्या अहवालाची छाननी करून तसेच, आवश्यक ती कार्यपध्दती निश्चित
करून आपला अंतिम अहवाल शासनास सादर करण्याकरीता आणखीन काही कालावधी लागणार
असल्यामुळे, करंदीकर समितीला आणखीन सहा महिन्याची मुदतवाढ देण्यात यावी अशी
श्री.पी.डी.करंदीकर, अध्यक्ष, करंदीकर समिती यांनी शासनास विनंती केली आहे. त्यानुसार, करंदीकर
समितीला मुदतवाढ देण्याबाबतचा प्रस्ताव शासनाच्या विचाराधीन होता.
# Page 2
शासन निर्णय क्रमांकः जहिया-२०१७/प्र.क्र.१६/२०१७/का.७,
यानुषंगाने, शासन आता पुढीलप्रमाणे निर्णय घेत आहे.
शासन निर्णय :
मा.सेवानिवृत्त न्यायमूर्ती श्री.एम.जी.गायकवाड यांच्या अध्यक्षतेखाली गठीत करण्यात आलेल्या
समितीने सादर केलेल्या चौकशी अहवालाची छाननी करुन, या अहवालाच्या अनुषंगाने शासनामार्फत
करावयाच्या पुढील कार्यवाहीसंदर्भात शासनास मार्गदर्शन करण्याकरीता श्री.पी.डी.करंदीकर, भा.प्र.से.
(सेवानिवृत्त) यांच्या अध्यक्षतेखाली पूर्ण वेळ एक सदस्यीय समिती गठीत करण्यात आली आहे.
२. प्रस्तुत समिती मा.गायकवाड समितीच्या अहवालाची छाननी करून शासनाने करावयाच्या
कार्यवाहीबाबत मार्गदर्शन करण्याबाबत गठित करण्यात आली आहे. यामध्ये, गायकवाड समितीने
आपल्या अहवालामध्ये नमूद केलेली कार्यवाही करण्याबाबतची कार्यपध्दती निश्चित करणे, गायकवाड
समितीने सुचविलेल्या व करंदीकर समितीला आवश्यक आवश्यक वाटणाऱ्या अन्य उपाययोजना
शासनास सुचविणे आणि याबाबतची अंमलबजावणी निश्चित करणे या बाबींचा समावेश आहे. यानुषंगाने,
गायकवाड समितीने सुचविल्यानुसार, फौजदारी व विभागीय चौकशीची कार्यवाहीची कार्यपध्दती निश्चित
करून, सदर कार्यपध्दतीची अंमलबजावणीस आरंभ करीत असताना प्राथमिक टप्पा करंदीकर
समितीच्या मार्गदर्शनाखाली सुरू व्हावा असे दिनांक २२.०१.२०१८ रोजी झालेल्या बैठकीमध्ये निश्चित
करण्यात आले. यासर्व बाबी पूर्ण होण्याकरीता आवश्यक असणारा वाढीव कालावधीबाबतची अध्यक्ष,
करंदीकर समिती यांची विनंती विचारात घेऊन, शासन श्री.पी.डी. करंदीकर, भा.प्र.से. (सेवानिवृत्त) यांच्या
अध्यक्षतेखाली पूर्ण वेळ एक सदस्यीय समिती गठीत करण्यात आलेल्या समितीस मे २०१८ पासून
ऑक्टोबर-२०१८ अखेरपर्यंत सहा महिन्यांची मुदतवाढ देण्यास या शासन निर्णयान्वये मंजूरी देत आहे.
३. श्री.करंदीकर यांच्या अध्यक्षतेखाली गठित करण्यात आलेल्या समितीला त्यांच्या
कामकाजासाठी, एप्रिल-२०१८ अखेर पर्यंत समिती मानधन व समितीच्या इतर खर्चासाठी उपरोक्त
संदर्भाधीन क्र.२ च्या शासन निर्णयान्वये रु.४२.३२ लक्ष इतकी रक्कम मंजूर करण्यात आली होती.
४. श्री.करंदीकर यांच्या अध्यक्षतेखाली गठित करण्यात आलेल्या समितीस, ऑक्टोबर-२०१८
अखेरपर्यंत मुदतवाढ देण्यात येत असल्यामुळे, उपरोक्त संदर्भाधीन क्र.२ च्या शासन निर्णयामधील
परिच्छेद क्र.५ मध्ये दर्शविण्यात आल्याप्रमाणे आणखीन रू.४२.३२ लक्ष इतकी रक्कम समितीचे
कामकाज व मानधन खर्चाकरीता मंजूर करण्यात येत असून, सदरचा खर्च शासन ज्ञापन क्र.पुनर्वि
२०१८/प्र.क्र.४५/का.६, दिनांक ०७.०३.२०१८ अन्वये, करंदीकर समितीच्या अहवालावर कार्यवाही पृष्ठ ३ पैकी २
# Page 3
शासन निर्णय क्रमांकः जहिया-२०१७/प्र.क्र.१६/२०१७/का.७,
करण्याकरीता आयुक्त, आदिवासी संशोधन व प्रशिक्षण संस्था, पुणे यांना उपलब्ध करून देण्यात
आलेल्या निधीमधून खर्च करण्यास शासन मान्यता देण्यात येत आहे.