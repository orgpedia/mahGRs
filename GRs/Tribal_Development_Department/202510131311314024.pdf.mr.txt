# Page 1
भारतरत्न डॉ. ए.पी.जे. अब्दुल कलाम अमृत
आहार योजनेंतर्गत” महिला स्वयंपाकींना
देण्यात येणाऱ्या मानधनात वाढ करणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: पेसाअ २०१६/प्र.क्र. २८८ /का-१७,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : १३ ऑक्टोबर, २०२५
वाचा :
१)शासन निर्णय क्रमांकः आविवि-२०१५/प्र.क्र.७८/का-८, दि.१८ नोव्हेंबर, २०१५.
२)शासन निर्णय क्रमांक: आविवि-२०१६/प्र.क्र.८३/का-८, दि. ०५ ऑगस्ट, २०१६.
३)शासन परिपत्रक क्रमांक: पेसाअ-२०१६/प्र.क्र.२८८/का-१७, दि. १४ ऑक्टोबर, २०१६.
४)शासन निर्णय क्रमांक: आविवि-२०१८/प्र.क्र. ०४/का-८, दि. २२ जुन, २०१८.
५)भारतरत्न डॉ. ए. पी. जे. अब्दुल कलाम अमृत आहार योजनेची राज्यस्तरीय संनियंत्रण
समितीच्या दि. २३ एप्रिल, २०२५ रोजी पार पडलेल्या बैठकीचे इतिवृत्त.
६)आयुक्त, एकात्मिक बाल विकास सेवा योजना यांचे दि.०२ मार्च, २०२५ रोजीचे पत्र.
प्रस्तावना:-
अनुसूचित क्षेत्रातील कुपोषण, मातामृत्यू, बालमृत्यू व कमी वजनाची बालके जन्माला येणे
यांसारख्या गंभीर समस्यांचे निर्मूलन करण्यासाठी राज्यातील १६ आदिवासी जिल्यात एकात्मिक बाल
विकास प्रकल्पांतर्गत असलेल्या अंगणवाडयामार्फत अनुसूचित क्षेत्रातील गरोदर स्त्रिया व स्तनदा मातांना एक
वेळचा चौरस आहार देण्यासाठी भारतरत्न डॉ.ए.पी.जे. अब्दुल कलाम अमृत आहार योजना वाचा क्र.१ अन्वये
दि. ०१ डिसेंबर, २०१५ पासुन सुरु करण्यात आली. वाचा क्र. २ नुसार, सदर योजनेच्या टप्पा २ अंतर्गत,
अनूसूचित क्षेत्र व अतिरिक्त आदिवासी उपयोजना क्षेत्रातील अंगणवाड्यांतर्गत ७ महिने ते ६ वर्ष वयोगटातील
सर्व बालकांना प्रति दिन शाकाहारी मुलांना २ केळी व मांसाहारी मुलांना १ उकडलेले अंडे आठवडयातून ४
वेळा म्हणजेच महिन्यातून १६ दिवस एक वेळचा अतिरिक्त आहार देण्यात येत आहे.
वाचा क्रमांक ३ अन्वये, सदर योजनेअंतर्गत लाभार्थी गरोदर व स्तनदा मातेसाठी एक वेळचा
पोषण आहार तयार करणे व ७ महिने ते ६ वषे वयोगटातील बालकांसाठी अंडी उकडणे इत्यादी अनुषंगिक
कामासाठी दर दिवशी दोन तास कालावधी करता, प्रत्येक अंगणवाडी अंतर्गत एक महिला स्वयंपाकीची
नेमणूक ग्रामसभेच्या सहमतीने आहार समितीकडून करण्यात येते व सदर महिला स्वयंपाकीसाठी अनुज्ञेय
दरमहा रू. १००० इतका मानधनाचा खर्च अनुसूचित क्षेत्रातील ग्रामपंचायतींना उपलब्ध करून दिलेल्या ५
टक्के अबंध निधी योजनेच्या निधिमधुन अदा करण्यात येतो.
सदर योजनेच्या संनियंत्रणासाठी स्थापन केलेल्या राज्यस्तरीय संनियंत्रण समितीच्या
दि. २३.०४.२०२५ रोजी झालेल्या बैठकीमध्ये सदर योजनेंतर्गत पोषण आहार बनविणाऱ्या महिला
स्वयंपाकींच्या मानधनात वाढीची मागणी लक्षात घेता ही योजना प्रभावीपणे कार्यरत राहून कुपोषणाचे निर्मूलन
करण्याचे उद्दिष्ट्ट साध्य करण्यासाठी महिला स्वयंपाकींच्या मानधनात वाढ करणे उचित असल्याचे मत
# Page 2
राज्यस्तरीय समितीने व्यक्त करुन याबाबत शासन निर्णय निर्गमित करावा असा निर्णय झाला. उपरोक्त
निर्णयास अनुसरुन महिला स्वयंपाकींच्या मानधनात वाढ करण्याची बाब शासनाच्या विचाराधीन होती.
शासन निर्णय:
भारतरत्न डॉ.ए.पी.जे.अब्दुल कलाम अमृत आहार योजनेच्या दि. १८ नोव्हेंबर, २०१५ व दि.१४
ऑक्टोबर २०१६ रोजी निर्गमित केलेल्या शासन निर्णयाच्या अनुषंगाने, तसेच सदर योजनेच्या राज्यस्तरीय
सनियंत्रण समितीच्या दि.२३.०४.२०२५ रोजीच्या बैठकीत घेतलेल्या निर्णयास अनुसरुन, सदर योजनेंतर्गत
पोषण आहार बनविणाऱ्या महिला स्वयंपाकींच्या मानधनात रु. १००० वरुन रु २००० एवढी वाढ करण्यास
शासन मान्यता देत आहे. सदर मानधन वाढ दि.०१ नोव्हेंबर २०२५ पासून अनुज्ञेय असेल.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3