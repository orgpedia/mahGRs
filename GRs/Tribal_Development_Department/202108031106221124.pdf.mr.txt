# Page 1
केंद्र पुरस्कृत योजनांचे निधी वितरण व विनियोग व्यवस्थापन (सार्वजनिक वित्तीय व्यवस्थापन प्रणाली) याबाबत सुधारित कार्यपध्दती अवलंबिणेबाबत...
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.८३/का.६
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-३२.
दिनांक: २० ऑगस्ट, २०२१
वाचा - १) वित्त मंत्रालय, भारत सरकार यांचे कार्यालयीन ज्ञापन क्र.F.No.१(१३)/PFMS/FCD/२०२०, दि.२३मार्च, २०२१ व दि. २ जुलै, २०२१.
२) वित्त विभाग, शासन परिपत्रक क्र. संकीर्ण-२१२१/प्र.क्र.३५/कोषाप्रशा-४,दि.०१.०७.२०२१ व समक्रमांकाचे दि. ६.०८.२०२१ रोजीचे पत्र.
३) शासन निर्णय आदिवासी विकास विभाग, शासन निर्णय क्र. टिएसपी-२०१६/प्र.क्र.२७३/कार्यासन-६ दि. २७ जुन, २०१७.
प्रस्तावना - केंद्र शासनाच्या संदर्भाधीन दि. २३ मार्च २०२१ रोजीच्या ज्ञापनाव्दारे केंद्र पुरस्कृत योजनांचे निधी वितरण व विनियोग व्यवस्थापनासाठी सुधारित सूचना निर्गमित केल्या असून त्यास अनुसरुन वित्त विभागाने संदर्भांधीन दि. १ जुलै २०२१ रोजीच्या शासन परिपत्रकान्वये मार्गदर्शक सूचना निर्गमित केलेल्या आहेत. आदिवासी विकास विभागाने यापूर्वी संदर्भाकित दि. २७ जुन २०१७ रोजीच्या शासन निर्णयान्वये केंद्र पुरस्कृत व केंद्र सहाय्यित योजनांकरिता सार्वजनिक वित्तीय व्यवस्थापन प्रणालीची (PFMS) अंमलबजावणीची कार्यपध्दती विहित केलेली आहे तथापि, केंद्र शासनाने निर्गमित केलेल्या सुधारित सूचनानुसार त्यानुषंगाने त्यामध्ये बदल करणे आवश्यक आहे.
केंद्र शासनाने विहित केलेल्या सूचनानुसार सुधारित कार्यपध्दतीचा अवलंब करण्याकरिता आदिवासी विकास विभागामार्फत राबविण्यात येत असलेल्या योजनांतर्गत केंद्र हिस्सा व समरूप राज्य हिस्सा असलेल्या केंद्र पुरस्कृत योजनांसाठी समन्वय अधिकारी (Nodal Officer), राज्य समन्वय यंत्रणा (Single Nodal Agency-SNA) नियुक्त करण्याची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-२०२१/प्र.क्र.८३/का.६
शासन निर्णय आदिवासी विकास विभागामार्फत राबविण्यात येत असलेली "भारत सरकार मॅट्रीकोत्तर शिष्यवृत्ती (कार्यक्रम)” (पोस्ट मॅट्रीक शिष्यववृत्ती) या केंद्र पुरस्कृत योजनेसाठी सह सचिव / उप सचिव (कार्यासन–१२) यांना समन्वय अधिकारी (Nodal Officer) म्हणून घोषित करण्यात येत आहे. तसेच सदर योजनेच्या अंमलबजावणीसाठी आयुक्त, आदिवासी विकास, नाशिक यांना राज्य समन्वय यंत्रणा (Single Nodal Agency-SNA) म्हणून घोषित करण्यात येत आहे.
२. राज्य समन्वय यंत्रणा (Single Nodal Agency-SNA) यांचे स्तरावर PFMS प्रणालीमार्फत सुधारित कार्यपध्दतीनुसार योजना अमंलबजावणीसाठी पोस्ट मॅट्रीक शिष्यवृत्ती या योजनेकरीता राष्ट्रीयकृत बॅकेत स्वतंत्र बचत खाते उघडण्यात यावे. तसेच PFMS प्रणालीसोबत संलग्नित (मॅपिंग) करण्यात यावे.
३. केंद्र पुरस्कृत योजनेकरीता दि. ०१ जुलै, २०२१ पासुन सुधारित कार्यपध्दतीनुसार निधी प्राप्त होणार आहे. त्यामुळे सदरप्रमाणे Single Nodal Agency (SNA) आयुक्त, आदिवासी विकास, नाशिक यांनी केंद्र पुरस्कृत योजनेच्या निधी वितरण व विनियोग व्यवस्थापनाबाबत वित्त विभागाच्या संदर्भ क्र. २ येथील परिपत्रकान्वये दिलेल्या सूचनांनुसार आवश्यक ती कार्यवाही तातडीने करावी.
# Page 3