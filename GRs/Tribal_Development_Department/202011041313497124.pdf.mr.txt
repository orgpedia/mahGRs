# Page 1
आदिवासी घटक कार्यक्रम सन २०२० - २१ अंतर्गत केंद्र पुरस्कृत राष्ट्रीय ग्रामीण पेयजल कार्यक्रम (जल जीवन मिशन ) या योजनेच्या राज्य हिश्श्याचा निधी वितरीत करण्याबाबत (२२१५ अ ०६१).
महाराष्ट्र शासन
आदिवासी विकास विभाग
शासन निर्णय क्रमांक: बीयुडी-२०२० / प्र. क्र.१०/का-६.
मंत्रालय, मुंबई - ४०० ०३२
तारीख: ०५ नोव्हेंबर, २०२०
वाचा १) शासन परिपत्रक क्रमांक, वित्त विभाग अर्थसं - २०२० / प्र.क्र.६४ / अर्थ-३, दि. १६.०४.२०२० २) शासन निर्णय, आदिवासी विकास विभाग, समक्रमांक, दि.२४.०८.२०२० ३) पाणीपुरवठा व स्वच्छता विभागाची नस्ती क्र. जेजेएम- २०२० / प्र.क्र. ९५/पापु.-०७
प्रस्तावना आदिवासी घटक कार्यक्रमांतर्गत पाणी पुरवठा व स्वच्छता विभागाकडून अंमलबजावणी करण्यात येत असलेल्या राष्ट्रीय ग्रामीण पेयजल कार्यक्रम (जल जीवन मिशन) या केंद्र पुरस्कृत योजनेतून ग्रामीण आदिवासी लाभार्थ्यांना पिण्याच्या पाण्याकरीता सोई सुविधा उपलब्ध करून देण्यात येतात. जल जीवन मिशन कार्यक्रमाची राज्यात प्रभावी अंमलबजावणी करण्यात येत असून या कार्यक्रमाचा गाव, जिल्हा व राज्य कृती आराखडा तयार करण्याची कार्यवाही पाणी पुरवठा व स्वच्छता विभागाकडून करण्यात येत आहे. या योजनेच्या केंद्र हिश्श्याकरिता सन २०२०-२१ या वर्षात पाणी पुरवठा व स्वच्छता विभागाने प्रस्तावित केल्याप्रमाणे सन २०१९-२० या आर्थिक वर्षातील रु. १४००.०० लाख इतका निधी वाचा क्र. २ येथील शासन निर्णयान्वये वितरीत करण्यात आला आहे.
वित्त विभागाच्या संदर्भाधीन दि.१६.०४.२०२० च्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरीता निधी वितरणाची कार्यप्रणाली ठरवून देण्यात आली आहे. या अनुषंगाने राष्ट्रीय ग्रामीण पेयजल कार्यक्रमांतर्गत कालबद्ध कामांकरीता सन २०२०-२१ या वर्षात पाणी पुरवठा व स्वच्छता विभागाने संदर्भाधीन क्र.३ येथील नस्तीवर प्रस्तावित केल्यानुसार निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-२०२०/ प्र. क्र.१०/का-६
शासन निर्णय आदिवासी घटक कार्यक्रमांतर्गत सन २०२०-२१ या वर्षात मागणी क्र. टी-५ मधील २२१५ पाणी पुरवठा व स्वच्छता या मुख्य शीर्षाखालील राष्ट्रीय ग्रामीण पेयजल कार्यक्रम या योजनेच्या राज्य हिश्श्याकरीता वित्त विभागाने दिलेल्या मान्यतेस अनुसरून खालीलप्रमाणे निधी वितरीत करण्यास मान्यता देण्यात येत आहे.
(रु. लाखात)
---------------------------------------------------------------------------------------------------------------------
|  | योजनेचे नांव व लेखाशीर्ष |  |  | सन २०२०-२१ |  |  | सदर शासन निर्णयान्वये |  |
|  | अर्थसंकल्पित तरतूद | वितरीत करण्यात येत असलेली |
|  | तरतूद |
| राष्ट्रीय ग्रामीण पेयजल कार्यक्रम राज्य हिस्सा. लेखाशीर्ष (२२१५ ओ०६१), ३१- सहाय्यक अनुदाने (वेतनेतर) | ५०००.०० | ७५०.०० |
---------------------------------------------------------------------------------------------------------------------
२. उपरोक्तप्रमाणे रू.७५०.०० लाख (अक्षरी रूपये सात कोटी पन्नास लाख फक्त) इतका निधी प्रशासकिय विभाग प्रमुख म्हणून अपर मुख्य सचिव, पाणी पुरवठा व स्वच्छता विभाग यांना अर्थसंकल्पिय निधी वितरण प्रणालीवर वितरित करण्यात आला आहे. प्रकरणी विभागप्रमुख / नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. नियंत्रक अधिकारी यांनी सदर उपलब्ध करून दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये, निधी उपयोगिता प्रमाणपत्र इ.
माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी
४. नियंत्रक अधिकारी / विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतूदीतून आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजनाबाह्य क्षेत्रात मात्र फक्त वैयक्तिक लाभाच्या योजना घेण्यात याव्यात.
पृष्ठ ३ पैकी २
# Page 3
शासन निर्णय क्रमांकः बीयुडी-२०२०/ प्र. क्र.१०/का-६
६. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारात तसेच अनौपचारिक संदर्भ क्र.१५३/व्यय-३, दि.७.०८.२०२० अन्वये दिलेल्या सहमतीनुसार निर्गमित करण्यात येत आहे.