# Page 1
पालघर, नाशिक-२, धुळे, किनवट जि. नांदेड, यवतमाळ, गोंदिया व चंद्रपूर येथे नवीन सात अनुसूचित जमाती प्रमाणपत्र तपासणी समित्यांची स्थापना करणेबाबत....
महाराष्ट्र शासन
आदिवासी विकास विभाग
शासन निर्णय क्रमांक : एसटीसी-२११९/प्र.क्र.३४/का.१०
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक - २० मे, २०२१.
वाचा :- आदिवासी विकास विभाग, शासन निर्णय क्रमांक एसटीसी-२११९/प्र. क्र. ३४/ का. १० दिनांक १३ सप्टेंबर, २०१९.
प्रस्तावना : मा. मंत्रीमंडळाच्या दिनांक ३ सप्टेंबर, २०१९ रोजी संपन्न झालेल्या बैठकीमध्ये सध्या अस्तित्वात असलेल्या ८ अनुसूचित जमाती प्रमाणपत्र तपासणी समित्यांव्यतिरिक्त पालघर, नाशिक २, धुळे, किनवट जि. नांदेड, यवतमाळ, गडचिरोली व चंद्रपूर येथे सात नवीन अनुसूचित जमाती प्रमाणपत्र तपासणी समित्या स्थापन करण्यास मान्यता देण्यात आली होती.
त्यानुसार संदर्भाधीन दिनांक १३ सप्टेंबर, २०१९ च्या शासन निर्णयान्वये याबाबतचे आदेश निर्गमित करण्यात आलेले आहेत. त्यानुषंगाने नव्याने स्थापन करण्यात येणाऱ्या सात समित्यांपैकी धुळे, चंद्रपूर व गोंदिया या समित्यांच्या मुख्यालयामध्ये / नावामध्ये बदल करण्याची बाब शासनाच्या विचाराधीन होती.
परिपत्रक : नव्याने गठीत करावयाच्या सात अनुसूचित जमाती प्रमाणपत्र तपासणी समित्यांपैकी धुळे, चंद्रपूर व गोंदिया येथे स्थापन करावयाच्या अनुसूचित जमाती प्रमाणपत्र तपासणी समित्यांच्या नावामध्ये बदल करुन ती अनुक्रमे नंदुरबार - २, गडचिरोली -२ व नागपूर- २ अशी करण्यास तसेच त्यांची मुख्यालये अनुक्रमे नंदुरबार, गडचिरोली व नागपूर याठिकाणी ठेवण्यास या शासन निर्णयाद्वारे मान्यता देण्यात येत आहे.
# Page 2