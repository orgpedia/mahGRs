# Page 1
रत्नागिरी येथील आदिवासी मुलींचे शासकीय वसतीगृह स्थलांतरीत करुन त्या ऐवजी आदिवासी मुलांचे शासकीय वसतीगृह, नागोठणे, ता. रोहा, जि.
रायगड येथे सुरु करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक :- आवगृ-२०१९/प्र.क्र.१२२/का.१२
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दि. ०३ फेब्रुवारी, २०२३
वाचा :- १) आदिवासी विकास विभाग, शासन निर्णय क्रमांक शावगृ-२००६/प्र.क्र.६५/का-१२, दिनांक ६.१२.२००७
२) प्रकल्प अधिकारी, एकात्मिक आदिवासी विकास प्रकल्प यांचे पत्र क्रमांक वसती/२०१९/प्र.क्र.२/का/२(४)/२४५१, दिनांक २८.६.२०१९
३) प्रकल्प अधिकारी, एकात्मिक आदिवासी विभाग प्रकल्प, पेण यांचे पत्र क्रमांक शावगृ- २०२२/प्र.क्र./का.२(५)/३६३०/दि.०२.११.२०२२
प्रस्तावना :
उपरोक्त शासन निर्णयान्वये अनुसूचित जमातीच्या विद्यार्थ्यांकरीता नवीन १४० शासकीय वसतीगृहे सुरू करण्यास मंजूरी देण्यात आली आहे. रत्नागिरी येथील मुलींचे शासकीय वसतीगृह विद्यार्थी प्रवेशाअभावी शैक्षणिक सत्र २०१८-१९ या वर्षापासून बंद असून सदर वसतीगृहाची मंजूर प्रवेश क्षमता १२५ एवढी आहे. मुलींचे शासकीय वसतीगृह, रत्नागिरी हे वसतीगृह विद्यार्थी पवेशाअभावी बंद असल्यामुळे सदरचे वसतीगृहामध्ये बदल करुन मुलांचे वसतीगृह, नागोठणे, ता.
रोहा येथे स्थलांतरीत करण्याबाबत प्रकल्प अधिकारी, एकात्मिक आदिवासी विकास प्रकल्प, पेण यांनी त्यांच्या दिनांक २८.६.२०१९ रोजीच्या पत्रान्वये विनंती केली आहे.
रायगड जिल्हयामध्ये अनुक्रमे रोहा तालुक्यात २१,९२९, सुधागड तालुक्यात १७,८५३ व अलिबाग तालुक्यात ३७,३५७ इतकी आदिवासी लोकसंख्या असून तेथील विद्यार्थ्यांना नागोठणे, ता.
रोहा येथील वसतीगृहाचा उपयोग होईल. रोहा व कोलाड हे ठिकाण नागोठणे पासून १५ कि.मी.
अतरांवर आहे. आदिवासी मुलांचे शासकीय वसतीगृह, सुधागड पाली या वसतीगृहाची विद्यार्थी मंजूर क्षमता १२५ आहे. वसतीगृहात मंजूर क्षमतेइतक्या विद्यार्थ्यांना प्रवेश देऊन सुध्दा मागील ३ वर्षापासून दरवर्षी २५ ते ३० नवीन विद्यार्थी प्रवेशापासून वंचित राहतात. नागोठणे ता. रोहा येथे वसतीगृह स्थलांतरीत केल्यास सुधागड - पाली, कोलाड, रोहा, अलिबाग व पेण येथील परिसरातील विद्यार्थ्यांना सदर वसतीगृहाचा उपयोग होऊ शकतो. नागोठणे हे ठिकाण शैक्षणिकदृष्ट्या व परीवहनाच्या दृष्टीने मध्यवर्ती ठिकाण असून राष्ट्रीय महामार्ग, रेल्वेस्टेशन मार्गाने जोडलेले आहे.
तसेच रोहा व कोलाड या ठिकाणी शैक्षणिक संस्था कार्यरत आहेत. सदर संस्थांमध्ये साधारणपणे अनुसूचित जमातीचे १०० विद्यार्थी शिक्षण घेत आहेत.
# Page 2
शासन निर्णय क्रमांकः आवगृ-२०१९/प्र.क्र.१२२/का.१२
आदिवासी मुलींचे शासकीय वसतीगृह, रत्नागिरी हे वसतीगृह विद्यार्थी प्रवेशाअभावी बंद असल्यामुळे सदरचे वसतीगृहामध्ये बदल करुन आदिवासी मुलांचे शासकीय वसतीगृह, नागोठणे, ता. रोहा येथे सूरु करण्याबाबत शासनाच्या विचाराधीन होते.
शासन निर्णय :
आदिवासी मुलींचे शासकीय वसतीगृह, रत्नागिरी येथील मंजूर प्रवेश क्षमता १२५ असून सदर वसतीगृह विद्यार्थी प्रवेशाअभावी बंद असल्यामुळे सदरचे वसतीगृहामध्ये बदल करुन आदिवासी मुलांचे वसतीगृह, नागोठणे, ता. रोहा येथे स्थलांतरीत करणे, तसेच मुलींच्या वसतीगृहाऐवजी मुलांचे वसतीगृह असा बदल करण्यास शासनाची मंजूरी देण्यात येत आहे.
२. संदर्भांकित शासन निर्णय क्रमांक १ वरील शासन निर्णयातील उर्वरीत इतर सर्व बाबी कायम राहतील व त्याची काटेकोरपणे अमंलबजावणी करण्यात यावी. शासनाकडून मंजूर करण्यात आलेल्या शासकीय वसतीगृहांच्या ठिकाणांमध्ये योग्य ते बदल करुन सदर यादी अद्यावत करण्याची कार्यवाही आयुक्त, आदिवासी विकास आयुक्तालय, नाशिक यांचेकडून करण्यात यावी.
३. यासाठी येणारा खर्च “मागणी क्रमांक - टी-४, २२२५- अनुसूचित जाती, अनुसूचित जमाती व इतर मागासवर्गीयांचे कल्याण-पंचवार्षिक योजनांतर्गत योजना - जनजाती क्षेत्र उपयोजना -०२ अनुसूचित जमातीचे कल्याण-२७७-शिक्षण (एक)-मागासवर्गीय मुलामुलींसाठी शासकीय वसतीगृहे सुरु करणे व त्यांचे परिरक्षण -(ए)-राज्य योजना (२२२५ १५५३)” या लेखाशिर्षाखाली खर्ची टाकण्यात यावा व तो त्याच लेखाशिर्षाखाली मंजूर झालेल्या अनुदानातून भागविण्यात यावा.