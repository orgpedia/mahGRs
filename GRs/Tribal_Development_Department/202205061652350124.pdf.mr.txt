# Page 1
आदिवासी घटक कार्यक्रमांतर्गत सन २०२२-२३ या आर्थिक वर्षात संघ लोकसेवा/ महाराष्ट्र लोकसेवा आयोगाच्या स्पर्धा परिक्षांच्या तयारी करीता प्रशिक्षण देण्याच्या योजनेकरीता निधी वितरण. (लेखाशीर्ष २२२५ डी ३८७)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/ कार्यासन-६
मंत्रालय विस्तार, मुंबई - ४०० ०३२.
दिनांक:- ०६ मे, २०२२.
वाचा -
१) शासन परिपत्रक, वित्त विभाग क्र.अर्थसं-२०२२/प्र.क्र.४३/अर्थ-३, दि.०४.०४.२०२२.
२) शासन निर्णय, आदिवासी विकास विभाग, क्र. प्रशिक्षण-२०१२/प्र.क्र.१५८(भाग-२)/का-१७, दि.१५.०७.२०१४.
३) आयुक्त, आदिवासी संशोधन व प्रशिक्षण संस्था, पुणे यांचे अ.शा.पत्र क्र.२०२१/का-२/निधी मागणी/२५, दि.२७.०४.२०२२.
४) आदिवासी विकास विभाग, नस्ती क्र.स्पपमा-२०२२/प्र.क्र.४९/का-०९.
प्रस्तावना:
राज्यातील अनुसूचित जमातीच्या उमेदवारांचे स्पर्धा परिक्षांमध्ये भाग घेण्याचे प्रमाण अल्प आहे. त्यामुळे या उमेदवारांना विकासाच्या मुख्य प्रवाहात आणण्याच्या अनुषंगाने संघ लोकसेवा आयोग (UPSC)/ महाराष्ट्र लोकसेवा आयोग (MPSC) मार्फत आयोजित करण्यात येणाऱ्या स्पर्धा परिक्षा उत्तीर्ण होऊन प्रशासकीय अधिकारी होण्याची संधी मिळावी या उद्देशाने संदर्भाधीन क्रमांक २ येथील शासन निर्णयास अनुसरून आदिवासी विकास विभागामार्फत विविध स्पर्धा परिक्षांकरीता प्रशिक्षण कार्यक्रम राबविण्यात येत आहेत. या नुसार सन २०२२-२३ या आर्थिक वर्षात सदर कार्यक्रम राबविण्याकरीता निधी उपलब्ध करून देण्याबाबत आयुक्त, आदिवासी संशोधन व प्रशिक्षण संस्था, पुणे यांच्याकडून संदर्भाधीन क्र.३ येथील प्रस्ताव प्राप्त झाला आहे. या अनुषंगाने संदर्भाधीन क्र. ४ येथील नस्तीवर प्राप्त मान्यतेस अनुसरून निधी नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत सन २०२२-२३ या आर्थिक वर्षात मागणी क्रमांक टी-५ मधील २२२५ अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य शीर्षाखालील अनुसूचित जमातीच्या विद्यार्थ्यांना भारतीय व राज्य प्रशासकीय सेवेची संधी प्राप्त करून देण्यासाठी त्यांना संघ लोकसेवा आयोग / महाराष्ट्र लोकसेवा आयोगाकडून घेण्यात येणाऱ्या स्पर्धा परिक्षांचे प्रशिक्षण देणे या योजनेंतर्गत खालीलप्रमाणे निधी वितरीत करण्यास मान्यता देण्यात येत आहे.
(रू.लाखात)
--------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | योजनेचे नांव व लेखाशीर्ष | बाब क्रमांक | सन २०२२-२३ अर्थसंकल्पित तरतूद | सदर शासन निर्णयान्वये वितरीत करण्यात येत असलेली तरतूद |
| १ | (०२) (३६) अनुसूचित जमातीच्या विद्यार्थ्यांना भारतीय व राज्य प्रशासकीय सेवेची संधी प्राप्त  |  करून देण्यासाठी त्यांना संघ लोकसेवा आयोग/  |  महाराष्ट्र लोकसेवा आयोगाकडून घेण्यात येणाऱ्या स्पर्धा परिक्षांचे प्रशिक्षण देणे (२२२५ डी ३८७), | ३१-सहाय्यक अनुदाने (वेतनेतर) | २०००.०० | २८०.०० |
--------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२२/प्र.क्र.०२/कार्यासन.६
२. वरीलप्रमाणे रू. २८०.०० लाख (रू. दोन कोटी ऐंशी लाख फक्त ) इतका निधी नियंत्रक अधिकारी म्हणुन आयुक्त, आदिवासी संशोधन व प्रशिक्षण संस्था, पुणे यांना अर्थसंकल्पिय निधी वितरण प्रणालीवर वितरीत करण्यात आला आहे.
३. नियंत्रक अधिकारी यांनी सदर तरतूद त्यांच्या अधिपत्याखालील आहरण व संवितरण अधिकाऱ्यांना तात्काळ वितरित करावी. तसेच सदर शासन निर्णयान्वये वितरीत करण्यात आलेला निधी खर्च करतांना
नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि.४.०४.२०२२ च्या शासन परिपत्रकान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.