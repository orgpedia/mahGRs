# Page 1
वर्धा येथे नविन एकात्मिक आदिवासी विकास प्रकल्प कार्यालय सुरु करणेबाबत.....
महाराष्ट्र शासन
आदिवासी विकास विभाग
शासन निर्णय क्रमांक: आस्था-२०१५/प्र.क्र.२८५/का.१५
मादाम कामा रोड, हुतात्मा राजगुरू चौक
मंत्रालय विस्तार, मुंबई - ४०० ०३२
तारीख: १६ फेब्रुवारी, २०१९
वाचा : १) आदिवासी विकास विभाग शासन निर्णय क्रमांकः आस्था१०८९/प.क्र.७९९/का.१५, दि.१५.०१.१९९२ २) आदिवासी विकास विभाग शासन निर्णय क्रमांकः आस्था- २०११/प्र.क्र.२१२ (भाग २)/का.१५, दि.१८.०६.२०१२ ३) शासन पत्र क्रमांक आस्था-२०१५/प्र.क्र.२८५/का.१५, दि.२१.०१.२०१६
प्रस्तावना : आदिवासी उपयोजनेच्या विकासासाठी महाराष्ट्र शासनाने सन १९८३ मध्ये स्वतंत्र आदिवासी
विकास विभागाची निर्मिती केलेली आहे. सद्यस्थितीत विभागात एकुण २९ प्रकल्प कार्यालये कार्यरत आहेत. विभागाच्या कामकाजामध्ये व उत्तर दायीत्वामध्ये मोठया प्रमाणात वाढ झालेली आहे. यामध्ये आदिवासी जमाती व आदिवासी क्षेत्रांच्या विकासासाठी शासनाच्या विविध योजनांचे नियोजन, आर्थिक बाबी, समन्वय, नियंत्रण इत्यादी बाबीचा समावेश होतो. राज्याच्या आर्थिक नियोजनातील ९% हिस्सा तसेच आदिवासीना दयावयाच्या संरक्षणाबाबतचे दायित्व या दृष्टीकोनातून शासनाचे धोरण ज्या हेतूने तयार झालेले आहे तो हेतू साध्य करण्याकरीता आदिवासी विकास विभाग महत्वाची भूमिका पार पाडत आहे.
२. एकात्मिक आदिवासी विकास प्रकल्प, नागपूर अंतर्गत वर्धा व नागपूर जिल्ह्याचे कार्यक्षेत्र असून वर्धा येथे प्रकल्पाचे उपकार्यालय सुरु आहे. एकात्मिक आदिवासी विकास प्रकल्प, नागपुर कार्यालयामार्फत वर्धा जिल्हयातील आदिवासी जनतेला शासनाच्या विविध योजनांचा लाभ देण्यात येत आहे. तथापि, सदर कार्यालय वर्धा जिल्हयातील आदिवासी जनतेला सोईस्कर नसल्याने शासनाच्या विविध योजना आदिवासी जनतेपर्यत पोहचविण्यासाठी अडचणी येतात व त्याचा परिणाम आदिवासी जनतेच्या विकासावर होतो. वर्धा जिल्हासाठी नवनिर्मित एकात्मिक आदिवासी विकास प्रकल्प, कार्यालय वर्धा येथे सूरू करण्याची बाब शासनाच्या विचाराधिन होती.
# Page 2
शासन निर्णय क्रमांकः आस्था-२०१५/प्र.क्र.२८५/का.१५
शासन निर्णय :
सद्या कार्यरत असलेल्या एकात्मिक आदिवासी विकास प्रकल्प कार्यालय, नागपूर कार्यालयाच्या कार्यक्षेत्राचे विभाजन करून वर्धा येथे स्वतंत्र एकात्मिक आदिवासी विकास प्रकल्प कार्यालय सुरू करण्यास मान्यता देण्यात येत आहे. एकात्मिक आदिवासी विकास प्रकल्प कार्यालय, वर्धा येथील कार्यालयासाठी विवरणपत्र "अ" मधील नमूद ३१ पदे मुंबई, नागपूर, सोलापूर, भंडारा या प्रकल्प कार्यालयातून वर्ग करून उपलब्ध करून देण्यात येत आहे. तसेच चौकीदार हे १ पद बाह्यस्त्रोताव्दारे भरण्यात यावे.
२. वर्धा येथील प्रकल्प कर्यालयासाठी प्रकल्प अधिकारी, सहायक प्रकल्प अधिकारी, सहायक लेखा अधिकारी, कार्यालय अधिक्षक व संशोधन सहायक या पदांबाबतचे आदेश स्वतंत्रपणे निर्गमित करण्यात येतील.
३. सदर शासन निर्णय वित्त विभागाने दि. १३.०२.२०१९ रोजी दिलेल्या सहमतीला अनुसरून निर्गमित करण्यात येत आहे.
# Page 3
# Page 4