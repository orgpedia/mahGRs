# Page 1
पंडित दीनदयाल उपाध्याय स्वयंम योजनेअंतर्गत अटी शर्तींची सुधारणा करण्याबाबत
महाराष्ट्र शासन
आदिवासी विकास विभाग
शासन निर्णय क्र. शिष्यवृ-१५२२/प्र.क्र.८७/का-१२
हुतात्मा राजगुरु चौक, मादाम कामा रोड
मंत्रालय विस्तार, मुंबई ४०० ०३२
दि. १५ मे, २०२३.
वाचा - १) आदिवासी विकास विभाग, शासन निर्णय क्र. आवगृ-२०१६/प्र.क्र.८७/का-१२, दि.१५.१०.२०१६.
२) आदिवासी विकास विभाग, शासन निर्णय क्र. आवगृ-२०१६/प्र.क्र.८७/का-१२, दि.२७.११.२०१८.
३) आदिवासी विकास विभाग, शासन निर्णय क्र. आवगृ-२०१६/प्र.क्र.८७/का-१२, दि.१६.०९.२०१९.
प्रस्तावना : सन २०१६-१७ या शैक्षणिक वर्षापासून इ. १२ वी नंतरच्या अभ्यासक्रमास प्रवेश घेतलेल्या परंतु शासकीय वसतीगृहामध्ये प्रवेश न मिळालेल्या एकूण २०,००० संख्येच्या मर्यादेत अनुसूचित जमातीच्या विद्यार्थ्यांना भोजन, निवास व इतर शैक्षणिक साहित्य उपलब्ध करुन घेण्यासाठी तालुकास्तर, जिल्हास्तर, विभागीयस्तर व मोठ्या शहरामध्ये शिक्षण घेत असलेल्या विद्यार्थ्यांच्या आधार संलग्न बँक खात्यामध्ये देय असलेली रक्कम थेट जमा करण्याबाबत "पंडित दीनदयाल उपाध्याय स्वयम् योजना" सुरू करण्यात आलेली आहे.
वाचा मधील क्र.१ च्या शासन निर्णयातील क) इतर निकषातील मुद्दा क्र.३ नुसार पंडीत दिनदयाळ उपाध्याय स्वयंम योजनेचा लाभ घेण्यासाठी विद्यार्थ्यांचे कमाल वय २८ वर्षापेक्षा अधिक
नसावे अशी तरतूद आहे. सदर तरतूदीमध्ये सुधारणा करुन सदर वयोमर्यादा ३० करण्याबाबतची मागणी विविध स्तरावरुन करण्यात येत होती. सदर मागणीच्या अनुषंगाने पंडीत दिनदयाळ उपाध्याय स्वयंम योजनेचा लाभ घेण्यासाठी विद्यार्थ्यांचे कमाल वय ३० वर्ष करण्याबाबतची बाब शासनाच्या विचाराधीन होती.
शासन निर्णय : १. पंडीत दिनदयाळ उपाध्याय स्वयंम योजनेचा लाभ घेण्यासाठी विद्यार्थ्यांचे कमाल वय ३० वर्षापेक्षा अधिक नसावे. या बदलास या शासन निर्णयान्वये मान्यता देण्यात येत आहे.
२. याव्यतिरिक्त वाचा १, २ व ३ येथील शासन निर्णयातील उर्वरित अटी व शर्ती पुर्वीप्रमाणेच राहतील.
३. उपरोक्त सुधारणांच्या अनुषंगाने सद्यस्थितीत कार्यरत संगणकीय प्रणालीमध्ये सुधारणा करण्याची जबाबदारी आयुक्त, आदिवासी विकास, नाशिक यांची राहील.
# Page 2
शासन निर्णय क्रमांकः शिष्यवृ-१५२२/प्र.क्र.८७/का-१२