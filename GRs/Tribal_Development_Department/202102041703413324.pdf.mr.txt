# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षात शासकीय आश्रमशाळांसाठी निधी वितरण.
(लेखाशीर्ष २२२५ डी ७३४) महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१/ कार्यासन-६
मंत्रालय विस्तार, मुंबई - ४०० ०३२.
दिनांक :- ११ फेब्रुवारी, २०२१.
वाचा -
१) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) आदिवासी विकास विभाग नस्ती क्र.शाआशा-२०२०/प्र.क्र.११५/का-१३(अ).
३) आदिवासी विकास विभाग पत्र क्र.शाआशा-२०२०/प्र.क्र.११५/का-१३(अ), दि.१०.०२.२०२१.
प्रस्तावना:
आदिवासी विकास विभागाच्या अधिनस्त शासकीय आश्रमशाळेतील विद्यार्थ्यांना साधनसुविधा व इतर बाबींकरीता निधी वितरीत करण्याबाबत वित्त विभागास विनंती करण्यात आली होती. त्या अनुषंगाने वित्त विभागाने उपलब्ध १० टक्के मर्यादेत प्रथम खर्च करण्यास मान्यता दिलेली आहे. त्या अनुषंगाने निधी वितरीत करण्याची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत सन २०२०-२१ या आर्थिक वर्षात मागणी क्रमांक टी-५ मधील २२२५ - अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य शीर्षाखालील शासकीय आश्रमशाळा समुह या योजनेंतर्गत विद्यार्थ्यांना शालेय साधन सामुग्री व इतर बाबींकरीता वित्त विभागाच्या अनुमतीने खालीलप्रमाणे निधी वितरीत करण्यास मान्यता देण्यात येत आहे.
(रू.लाखात)
-------------------------------------------------------------------------------------------------------------------------------------------------------------------------------
| अ. क्र. | योजनेचे नांव व लेखाशीर्ष | सन २०२०-२१ करीता अर्थसंकल्पित तरतूद | १० टक्के मर्यादेत उपलब्ध तरतूद | वितरीत केलेली तरतूद | सदर शासन निर्णयान्वये वितरीत करण्यात येत असलेली तरतूद |
| १ | (०१)(६०) आश्रमशाळा समुह (२२२५ डी ७३४), २१ पुरवठा व सामुग्री | २५०००.०० | २५००.०० | ११०१.२८ | १३९८.७२ |
| २  |  | (०१)(६०) आश्रमशाळा समुह (२२२५ डी ७३४),५०-इतर खर्च | ५०००.०० | ५००.०० | २५०.०० | २५०.०० |
|  | एकूण | ३००००.०० | ३०००.०० | १३५१.२८ | १६४८.७२ |
-------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२०/प्र.क्र.०१/कार्यासन.६
२. वरीलप्रमाणे रू. १६४८.७२ लाख (रू. सोळा कोटी अठ्ठेचाळीस लाख बहात्तर हजार फक्त) इतका निधी नियंत्रक अधिकारी म्हणुन आयुक्त, आदिवासी विकास, नाशिक यांना अर्थसंकल्पिय निधी वितरण प्रणालीवर वितरीत करण्यात आला आहे. उपरोक्त बाबीकरीता वितरीत निधी यापूर्वी दिलेल्या मान्यता विचारात घेऊन तसेच आश्रमशाळा सुरु झाल्याच्या पार्श्वभूमीवर विद्यार्थ्यांसाठी पाठयपुस्तके, स्वच्छतेसाठीचे साहित्य व अत्यावश्यक इतर बाबींवर खर्च करण्यात यावा.
३. विभाग प्रमुख / नियंत्रक अधिकारी यांनी सदर तरतूद त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात व अनौ.सं.क्र. ७३९, सचिव (व्यय), दि.०१.०१.२०२१ अन्वये दर्शविलेल्या सहमतीस अनुसरून निर्गमित करण्यात येत आहे.