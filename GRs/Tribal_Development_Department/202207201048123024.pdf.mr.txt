# Page 1
जिल्हा वार्षिक योजना (TSP) सन २०२२-२३ अंतर्गत प्रशासकीय मान्यता दिलेल्या कामांना स्थगिती देऊन फेरआढावा घेण्याबाबत.
महाराष्ट्र शासन
आदिवासी विकास विभाग
शासन परिपत्रक क्रमांक: बियुडी-२०२२/प्र.क्र.८७/का-६
हुतात्मा राजगुरु चौक,मादाम कामा रोड,
मंत्रालय, मुंबई ४०० ०३२.
दिनांक : २१जुलै, २०२२
वाचा :-नियोजन विभाग, शासन परिपत्रक क्र-डीएपी १०२२/प्र.क्र.१२९/का-१४८१.दि.४ जुलै, २०२२
परिपत्रक
जिल्हा योजना (सर्वसाधारण) च्या धर्तीवर आदिवासी घटक कार्यक्रमाकरीता आदिवासी विकास विभागामार्फत प्रतिवर्षी जिल्हा वार्षिक योजना अंतर्गत जिल्हानिहाय नियतव्यय कळवुन जिल्हयांच्या आराखड्याचे प्रारूप तयार करण्याच्या सूचना जिल्हाधिकारी तथा सदस्य सचिव, जिल्हा नियोजन समिती यांना देण्यात येतात. जिल्हाधिकारी आराखडयांचे प्रारुप तयार करुन जिल्हा नियोजन समितीच्या मान्यतेसाठी सादर करतात. या आराखड्यात कोणत्या जिल्हास्तरीय योजनांसाठी किती निधी ठेवावा याबाबत जिल्हा नियोजन समित्या निर्णय घेत असतात.
सर्व जिल्हयांसाठी पालकमंत्री तथा अध्यक्ष, जिल्हा नियोजन समिती यांच्या नव्याने नियुक्त्या नजिकच्या काळात होणे अपेक्षित असुन जिल्हा नियोजन समितीच्या नविन नामनिर्देशित व विशेष निमंत्रीत सदस्यांसह जिल्हा नियोजन समित्यांचेही पुनर्गठन होणे अपेक्षित आहे. या पार्श्वभुमीवर महाराष्ट्र जिल्हा नियोजन समिती (रचना व कामे)अधिनियम,१९९८ च्या कलम १२ मधील तरतुदीनुसार राज्य शासनास प्राप्त अधिकारान्वये जिल्हा वार्षिक आदिवासी घटक कार्यक्रम सन २०२२-२३ अंतर्गत दिनांक १ एप्रिल, २०२२ पासुन आजतागायत विविध योजनांतर्गत कामांना देण्यात आलेल्या प्रशासकीय मान्यतांना स्थगिती देण्यात येत आहे. तसेच नवीन पालकमंत्री महोदयांच्या नियुक्त्या झाल्यानंतर सदर प्रशासकीय मान्यता प्राप्त कामांची यादी पालकमंत्री महोदयांच्या पुनर्विलोकनार्थ सादर करुन ती कामे पुढे चालु ठेवावीत किंवा कसे याबाबत नवनियुक्त पालकमंत्री महोदयांच्या सहमतीने निर्णय घेण्यात यावा.
# Page 2
शासन परिपत्रक क्रमांकः बियुडी-२०२२/प्र.क्र.८७/का-६