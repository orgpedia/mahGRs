# Page 1
विशेष केंद्रीय सहाय्य अंतर्गत सन २०१६-१७ करीता मंजूर Integrated Agriculture Development Program for IFR beneficiaries या प्रकल्पांतर्गत वनहक्क कायद्याद्वारे जमिनी प्राप्त असणाऱ्या आदिवासी शेतकऱ्यांना ९५ टक्के अनुदानावर शेडनेट उभारण्यासाठी अर्थसहाय्य देणे या योजनेबाबत.
महाराष्ट्र शासन
आदिवासी विकास विभाग
शासन शुद्धिपत्रक क्रमांक: केंद्रीय-२०२१/प्र.क्र. ५३/का-१९
मंत्रालय, मुंबई ४०० ०३२
तारीख: ११/०४/२०२२
संदर्भ १. शासन निर्णय समक्रमांक दि. ०९/०७/२०२१ २. शासन निर्णय समक्रमांक दि. २६/०८/२०२१ ३. शासन निर्णय समक्रमांक दि. २२/०३/२०२२
प्रस्तावना - संदर्भिय शासन निर्णयानुसार एकात्मिक आदिवासी विकास प्रकल्प कार्यालय स्तरावर वनपट्टे धारक आदिवासी शेतक-यांना प्रति शेतकरी २० गुंठे क्षेत्रावर शेड नेट उभारणी करिता अर्थसहाय्य देणेच्या कार्यक्रमाची अंमलबजावणी करणेस मान्यता देणेत आली आहे. तथापि, सदर शासन निर्णयांमध्ये २० गुठ्यांकरिता ०.२० आर असे नजरचुकीने नमुद करणेत आलेची बाब शासनाच्या लक्षात आली आहे. सदर बाब सुधारित करणेचे प्रस्तावित आहे. त्याचप्रमाणे संदर्भ ३ नुसार सदर कार्यक्रम प्रकल्प अधिकारी, एकात्मिक आदिवासी विकास प्रकल्प कार्यालय, नाशिक, कळवण व यावल स्तरावर राबविण्यास मान्यता देणेत आली आहे. आता हा कार्यक्रम सदर प्रकल्प कार्यालयांसोबतच प्रकल्प अधिकारी, एकात्मिक आदिवासी विकास प्रकल्प कार्यालय, राजुर यांचे कार्यक्षेत्रामध्येदेखील राबविण्याची बाब प्रस्तावित आहे.
उपरोक्त नमुद केलेल्या बाबींच्या अनुषंगाने शासन निर्णयामध्ये सुधारणा करणेची बाब शासनाच्या विचाराधिन आहे.
शासन शुद्धीपत्रक
सदर शासन शुद्धीपत्रकान्वये सर्व संदर्भिय शासन निर्णयांमध्ये खालीलप्रमाणे सुधारणा करणेस मान्यता देणेत येत आहे.
* शासन निर्णयांमध्ये ज्या ज्या ठिकाणी ०.२० आर असे नमुद करणेत आले आहे त्या त्या सर्व ठिकाणी ०.२० हेक्टर असे वाचावे.
२. संदर्भ ३ येथील शासन निर्णयान्वये मान्यता देणेत आलेला कार्यक्रम प्रकल्प अधिकारी, एकात्मिक आदिवासी विकास प्रकल्प कार्यालय, नाशिक, कळवण व यावल यांचे सोबत प्रकल्प अधिकारी राजुर यांचे कार्यक्षेत्रामध्ये राबविणेस मान्यता देणेत येत आहे. त्यानुषंगाने सदर शासन निर्णयासोबत जोडलेल्या परिशिष्ट क्रमांक-१ मध्ये पुढीलप्रमाणे नवीन बाबींचा समावेश करणेत येत आहे.
# Page 2
शासन शुद्धिपत्रक क्रमांक: केंद्रीय-२०२१/प्र.क्र.५३/का-१९
अ) प्रकल्प अधिकारी, एकात्मिक आदिवासी विकास प्रकल्प, राजुर यांचा मुद्दा क्रमांक ३ अंमलबजावणी अधिकारी व मुद्दा क्रमांक ८- योजना राबविण्याची कार्यपध्दती येथील मुल्यमापन व संनियंत्रण समितीमध्ये समावेश करणेत येत आहे.
आ) जिल्हा अधिक्षक, कृषि अधिकारी अहमदनगर यांचा समावेश मुद्दा क्रमांक ५- प्रकल्प राबविणारी यंत्रणा येथे करणेत येत आहे.