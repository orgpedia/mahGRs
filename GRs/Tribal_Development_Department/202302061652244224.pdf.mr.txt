# Page 1
आदिवासी विकास विभागामधील आश्रमशाळा / वसतीगृहामधील रोजंदारी / तासिका तत्वावरील कर्मचाऱ्यांना शासन सेवेत नियमित करण्याबाबत.
महाराष्ट्र शासन
आदिवासी विकास विभाग,
शासन निर्णय क्रमांक : न्यायाप्र-२२२१/प्र.क्र.२००/का.१५
मादाम कामा रोड, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक: ०६ फेब्रुवारी, २०२३.
वाचा:- १) आदिवासी विकास विभाग, शासन निर्णय क्रमांक न्यायाप्र-२२२१/प्र.क्र.२००/का.१५ दि.१२ एप्रिल, २०२२.
२) आदिवासी विकास विभाग, शासन निर्णय क्रमांक न्यायाप्र-२२२१/प्र.क्र.२००/का.१५ दि.०२ डिसेंबर, २०२२.
प्रस्तावना :
आदिवासी विकास विभागाच्या अधिनस्त विभागीय स्तरावर अपर आयुक्त, आदिवासी
विकास, नाशिक, ठाणे, नागपूर व अमरावती अशी एकूण चार विभागीय कार्यालये असून एकूण ३० प्रकल्प अधिकारी, एकात्मिक आदिवासी विकास प्रकल्प कार्यालये कार्यरत आहेत. आदिवासी
विकास विभागाअतंर्गत ४९९ शासकीय आश्रमशाळा कार्यरत आहेत.
आदिवासी विकास विभागांतर्गतच्या कार्यरत आश्रमशाळा या अत्यंत दुर्गम व डोंगराळ भागात असून दुर्गम, अतिदुर्गम व डोंगराळ भागात सुरु असलेल्या आदिवासी विकास विभागाच्या आश्रमशाळांमधील पदे रिक्त राहिल्यामुळे अशा क्षेत्रातील आदिवासी आश्रमशाळांमधील विद्यार्थ्यांना
शैक्षणिक सुविधा पुरवण्यामध्ये विभागाला मोठया प्रमाणावर अडचणींना तोंड द्यावे लागते. तसेच सदर आश्रमशाळांमधील माध्यमिक व उच्च माध्यमिक वर्गांसाठी आवश्यकतेप्रमाणे विषयनिहाय तज्ञ
शिक्षक आवश्यक असल्याने उपलब्ध शिक्षकांकडून शिकविण्याचे काम करुन घेणे शक्य होत नाही.
त्यामुळे शिक्षणाचे व विद्यार्थ्यांना सुविधा पुरविण्याचे काम नियमितपणे सुरु राहण्यासाठी व अशा
आश्रमशाळांमधील रिक्त पदांमुळे विद्यार्थ्यांचे शैक्षणिक नुकसान होऊ नये म्हणून विषयनिहाय आवश्यकतेप्रमाणे शिक्षक व शिक्षकेतर कर्मचाऱ्यांची तासिका तत्वावर/मानधनावर नियुक्ती
संबंधित अपर आयुक्त, आदिवासी विकास / प्रकल्प अधिकारी/मुख्याध्यापक स्तरावर अत्यंत तात्पुरत्या स्वरुपात करण्यात आलेली होती.
आजमितीस आदिवासी विकास विभागामध्ये आयुक्त आदिवासी विकास यांच्या अंतर्गत ४ अप्पर आयुक्तांच्या कार्यक्षेत्रात रोजंदारी/तासिका तत्वावरील शिक्षक व शिक्षकेतर कर्मचारी मागील
# Page 2
शासन निर्णय क्रमांकः न्यायाप्र-२२२१/प्र.क्र.२००/का.१५
१० ते १५ वर्षापासून कार्यरत आहेत. अशा कर्मचाऱ्यांपैकी ७०२ कर्मचाऱ्यांनी ७३ याचिका तसेच १८
अवमान याचिका विविध न्यायालयांमध्ये दाखल केल्या होत्या. त्या याचिकांमध्ये मा. न्यायालयाने रिट
याचिका क्र.७३५१/२०१२, रिट याचिका क्र.२१९४/२०१३, रिट याचिका क्र.२१९६/२०१३, रिट
याचिका क्र.५८६७/२०१५ प्रकरणी दि.३१.१०.२०१८ रोजी दिलेल्या न्यायनिर्णयात १० वर्षापेक्षा
जास्त कालावधी झालेल्या याचिकाकर्त्यांच्या सेवा नियमित करण्याबाबतचे आदेश दिले आहेत.
सदर आदेशाविरुध्द मा. सर्वोच्च न्यायालयात विशेष अनुज्ञा याचिका (SLP) दाखल केले असता,
मा.सर्वोच्च न्यायालयानेही मा.उच्च न्यायालयाचे आदेश कायम ठेवले आहेत. ही बाब विचारात घेवून
रोजंदारी तत्वावरील कर्मचाऱ्यांना नियमित करण्याबाबत दाखल रिट याचिकांमधील
शिक्षक/शिक्षकेतर कर्मचाऱ्यांपैकी मा. उच्च न्यायालयाने ठरवून दिलेले निकष पूर्ण करणाऱ्या
शिक्षक/शिक्षकेतर कर्मचाऱ्यांना शासन निर्णय दि.१२.०४.२०२२ नुसार शासकीय सेवेत नियमित
करण्यात आले आहे. तसेच रिट याचिका क्र. ५२९/२०१९, रिट याचिका क्र. २७२२/२०१९, रिट
याचिका क्र.३२७५/२०१९, रिट याचिका क्र.३२७४/२०१९, रिट याचिका क्र.(स्टँप) ३७०२३/२०१८ व
रिट याचिका क्र. (स्टँप) ५३२३/२०२० मधील याचिकांप्रकरणी मा. उच्च न्यायालय तसेच मा. सर्वोच्च
न्यायालय यांनी दिलेल्या आदेशानुसार शासन निर्णय दि.०२.१२.२०२२ नुसार प्रपत्र - ब मध्ये नमूद
कर्मचाऱ्यांना शासकीय सेवेत नियमित करण्यात आले आहे. त्याच धर्तीवर आदिवासी विकास
विभागांतर्गत शासकीय आश्रमशाळेतील शिक्षक व शिक्षकेतर पदावर रोजंदारी तत्वावर कार्यरत
असलेल्या विविध मा. उच्च न्यायालयात याचिका दाखल केली आहे व मा.न्यायालयाने अंतिम निर्णय
दिला आहे असे याचिकाकर्ते कर्मचारी याचिका दाखल केली आहे मात्र त्यावरील निर्णय प्रलंबित
आहे असे कर्मचारी तसेच रोजंदारी तत्वावर कार्यरत असलेल्या व मा.न्यायालयात याचिका दाखल
न केलेल्या अशा समानस्थित कर्मचाऱ्यांसदर्भात मा.उच्च न्यायालयाच्या दि.३१.१०.२०१८ रोजीच्या
निर्णयात नमूद बाबींची पूर्तता करणाऱ्या कर्मचाऱ्यांना एक वेळची बाब म्हणून शासन सेवेत नियमित
करण्याचा प्रस्ताव शासनाच्या विचाराधीन होता. त्यानुसार शासनाने खालीलप्रमाणे निर्णय घेतला आहे.
शासन निर्णय:
आदिवासी विकास विभागातील शासकीय आश्रमशाळांमध्ये रोजंदारी/तासिका तत्वावरील
कार्यरत कर्मचाऱ्यांना मा.उच्च न्यायालयाच्या निर्णयांनुसार शासन सेवेत नियमित करण्याच्या
अनुषंगाने मा.मंत्रिमंडळासमोर प्रस्ताव सादर केला असून मा.मंत्रिमंडळाच्या मान्यतेने खालीलप्रमाणे
निर्णय घेण्यात येत आहे.
पृष्ठ ५ पैकी २
# Page 3
शासन निर्णय क्रमांकः न्यायाप्र-२२२१/प्र.क्र.२००/का.१५
१) आदिवासी विकास विभागांतर्गत शासकीय आश्रमशाळेतील शिक्षक व शिक्षकेतर पदावर
रोजंदारी तत्वावर कार्यरत असलेल्या विविध मा.उच्च न्यायालयात याचिका दाखल केली आहे व मा. न्यायालयाने अंतिम निर्णय दिला आहे असे याचिकाकर्ते कर्मचारी, मा. न्यायालयाच्या
निर्णयात नमूद बाबींची पूर्तता करणाऱ्या प्रपत्र अ मधील ६४५ कर्मचाऱ्यांना सदर प्रपत्रातील रकाना क्र. ०८ मध्ये नमूद केलेल्या दिनांकापासून शासन सेवेत नियमित करण्यात येत आहे.
२) आदिवासी विकास विभागांतर्गत शासकीय आश्रमशाळेतील शिक्षक व शिक्षकेतर पदावर
रोजंदारी/तासिका तत्वावर कार्यरत असलेल्या, मा. न्यायालयात याचिका दाखल केली आहे,
मात्र त्या याचिकांमध्ये अंतिम निर्णय झालेला नाही अशा कर्मचाऱ्यांना तसेच
मा.न्यायालयात याचिका दाखल न केलेल्या अशा सोबत जोडलेल्या प्रपत्र-क व प्रपत्र-ड
मधील नमूद कर्मचाऱ्यांना मा. उच्च न्यायालय, औरंगाबाद यांनी दि.३१.१०.२०१८ रोजी दिलेल्या मा. न्यायनिर्णयाच्या धर्तीवर नैसर्गिक न्यायाच्या तत्त्वानुसार त्यांची सेवा दि.०१.११.२०२२ पासून नियमित करण्यात येत आहे.
३) उक्त १ व २ येथे नमूद कर्मचाऱ्यांना एक वेळची बाब म्हणून नियमित करण्याबाबत धोरणात्मक निर्णय मा.मंत्रिमंडळाच्या मान्यतेने घेण्यात आला आहे. त्यामूळे मा.न्यायालयाचा अवमान होऊ
नये म्हणून सदर यादीतील शिक्षक व शिक्षकेतर कर्मचाऱ्यांना त्यांच्या अर्हतेनुसार व
प्रकल्पनिहाय उपलब्ध पदसंख्येनुसार त्या त्या पदावर नियमित करण्याबाबतचे आदेश
संबंधित नियुक्ती प्राधिकारी यांनी तात्काळ निर्गमित करावेत.
४) संबंधित नियुक्ती प्राधिकारी (अपर आयुक्त / प्रकल्प अधिकारी) यांनी, संबंधित कर्मचाऱ्यांच्या
शैक्षणिक अर्हता, बिंदु नामावली तसेच रिक्त पदे विचारात घेऊन सदर नियमितीकरणाचे
आदेश पारित करावेत. यानुषंगाने शासनाच्या आरक्षणाबाबतच्या/ बिंदूनामावली बाबतच्या
शासन निर्णयातील तरतूदींचे पालन करण्यात यावे. शिक्षक कर्मचाऱ्यांची बिंदूनामावली अपर
आयुक्त स्तरावर तसेच शिक्षकेतर वर्ग-४ कर्मचाऱ्यांची बिंदूनामावली प्रकल्प अधिकारी स्तरावर ठेवण्यात येते. वरीलप्रमाणे नियमितीकरणानंतर संबंधित कर्मचाऱ्यांना संबंधित
नियुक्ती प्राधिकाऱ्याने त्या त्या प्रवर्गाच्या बिंदूंवर सामावून घ्यावे. सदर प्रवर्गाचा रिक्त बिंदू
उपलब्ध नसल्यास त्यांना खुल्या प्रवर्गाच्या रिक्त बिंदूवर तात्पुरत्या स्वरुपात समायोजित
करण्यात यावे व भविष्यात ज्या उमेदवाराचा स्वत:च्या प्रवर्गाचा बिंदू रिक्त होईल, त्यावेळी
त्यांना त्या रिक्त बिंदूंवर दर्शवावे.
५) आदिवासी विकास विभागाच्या अधिपत्याखालील क्षेत्रिय कार्यालयांचा सुधारीत आकृतिबंध दि.१६.११.२०२२ रोजीच्या शासन निर्णयान्वये अंतिम करण्यात आला आहे. सोबत जोडलेल्या
पृष्ठ ५ पैकी ३
# Page 4
शासन निर्णय क्रमांकः न्यायाप्र-२२२१/प्र.क्र.२००/का.१५ प्रपत्र-अ, प्रपत्र-क व प्रपत्र-ड मधील एकूण १५५० शिक्षक व शिक्षकेतर कर्मचाऱ्यांच्या सेवा मा.
न्यायालयाच्या निर्णयांनुसार नियमित करावयाच्या आहेत. विभागाच्या सुधारीत
आकृतीबंधानुसार गट-ड संवर्गातील काही संवर्ग मृत घोषित करण्यात आले आहेत. तथापि, गट-ड संवर्गातील रोजंदारी तत्वावर असलेले कर्मचारी हे आकृतीबंध निश्चित होण्यापूर्वीपासून कार्यरत असल्याने, त्यांच्या सेवा सदर मृत संवर्गात नियमित करण्यात याव्यात. सदर कर्मचाऱ्यांच्या सेवा नियमित केल्यानंतर अशा कर्मचाऱ्यांच्या संख्येइतकी पदे अधिसंख्य
समजण्यात यावीत. अधिसंख्य ठरविलेल्या पदावरील व्यक्तीच्या सेवानिवृत्ती/राजीनामा/मृत्यु इ. कारणामुळे ते रिक्त झाल्यानंतर सदर अधिसंख्य पदे व्यपगत होतील.
६) वरील कर्मचाऱ्यांपैकी याचिका दाखल केलेले व अंतिम निर्णय झालेल्या याचिकाकर्त्या
कर्मचाऱ्यांच्या बाबतीत मा.उच्च न्यायालयाच्या आदेशानुसार सेवा नियमित करण्यात येणाऱ्या कर्मचाऱ्यांची यादी सोबत प्रपत्र - अ मध्ये नमूद आहे. सदर यादीत रकाना क्र. ८ मध्ये नमूद दिनांकापासून सदर कर्मचाऱ्यांना नियमितीकरण व नियमित वेतनस्तर देय राहील. तसेच याचिका दाखल केलेल्या व अंतिम निर्णय न झालेल्या याचिकाकर्त्या कर्मचाऱ्यांबाबतीत व
बिगर याचिकाकर्त्या कर्मचाऱ्यांच्या बाबतीत सन २०२२ च्या पहिल्या शैक्षणिक सत्र अखेरपर्यंत ( म्हणजेच दि. ३१.१०.२०२२) कर्मचाऱ्यांची १० वर्षाची सेवा होत असलेल्या कर्मचाऱ्यांना
नियमितीकरण व नियमित वेतनस्तर दि.०१.११.२०२२ पासून देय राहील. वरीलप्रमाणे
नियमित वेतनस्तर अनुज्ञेय करतांना ती संबंधित पदाच्या वेतनस्तराच्या किमान टप्प्यावर निश्चित करण्यात यावी.
७) उपरोक्त (६) मधील नमूद कर्मचाऱ्यांच्याबाबत निश्चित करण्यात आलेल्या नियमितीकरणाच्या
दिनांकापासूनची सेवा सर्व प्रत्यक्ष लाभासाठी ग्राह्य मानण्यात येईल. त्यापूर्वीच्या सेवेचे
कोणतेही लाभ संबंधित कर्मचाऱ्यांना अनुज्ञेय होणार नाहीत. उदा. संबंधित कर्मचाऱ्यांची सेवाज्येष्ठता त्यांच्या नियमितीकरणाच्या दिनांकापासून लागू करण्यात येईल. अशा प्रकारे सेवा नियमित करण्यात आलेल्या रोजंदारी / तासिका तत्वावरील कर्मचाऱ्यांची एकाच तारखेस
नियमितीकरण करण्यात आले असल्यास त्यांची अंतर्गत सेवाज्येष्ठता त्यांच्या
रोजंदारी/तासिका तत्वावरील नियुक्तीच्या ज्येष्ठतेप्रमाणे निश्चित करण्यात यावी.
८) मा.सर्वोच्च न्यायालयाच्या दि.२०.०८.२०२० च्या आदेशानुसार नियमितीकरण करण्यात येणाऱ्या प्राथमिक शिक्षक कर्मचाऱ्यांनी त्यांचे नियमितीकरण केल्यानंतर सदर पदावर रुजू झाल्याच्या दिनांकापासून पाच वर्षाच्या कालावधीत शिक्षक पात्रता परीक्षा (TET) उत्तीर्ण होणे
पृष्ठ ५ पैकी ४
# Page 5
शासन निर्णय क्रमांकः न्यायाप्र-२२२१/प्र.क्र.२००/का.१५
अनिवार्य आहे, अन्यथा त्यांच्या सेवा संबंधित अपर आयुक्त यांच्याकडून समाप्त करण्यात येतील.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68