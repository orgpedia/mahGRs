# Page 1
------------------------------------
| आदिवासी घटक कार्यक्रमांतर्गत पंडित |
| दीनदयाल उपाध्याय स्वयंम योजनेसाठी |
------------------------------------
निधी वितरण.
(लेखाशीर्ष २२२५ ई ०२४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/कार्यासन ६
मंत्रालय (विस्तार), मुंबई-४०० ०३२
दिनांक :- ०४ ऑगस्ट, २०२२.
वाचा : १) वि.वि, शासन परिपत्रक क्र.अर्थसं-२०२२/प्र.क्र.४३ / अर्थ-३, दि.०४.०४.२०२२.
२) आदिवासी विकास विभाग शा. नि. क्र. बीयुडी-२०२२/प्र.क्र.२/कार्या-६, दि.३१.०५.२०२२.
३) आदिवासी विकास विभागाची नस्ती क्र.बजेट-१८२२/प्र.क्र. ६३/का-१२.
प्रस्तावना : आदिवासी घटक कार्यक्रमांतर्गत पंडित दीनदयाल उपाध्याय स्वयंम योजनेंतर्गत आदिवासी विद्यार्थ्यांचे सन २०२१-२२ या शैक्षणिक वर्षामधील प्रलंबित अनुदान अदा करण्यासाठी व सन २०२२ २३ मधील पात्र लाभार्थ्यांना पहिला हप्ता प्रदान करण्यासाठी सन २०२२-२३ मधील उपलब्ध आर्थिक तरतुदींतून निधी वितरीत करण्याबाबत संदर्भाधीन क्र.३ अन्वये सादर करण्यात आलेल्या प्रस्तावास अनुसरुन वित्त विभागाने निधी वितरीत करण्यास मान्यता दिली आहे. त्यास अनुसरुन निधी वितरीत करण्याची बाब विचाराधीन होती.
शासन निर्णय : आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ याखाली मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या खाली सन २०२१-२२ या शैक्षणिक वर्षातील प्रलंबित अनुदान अदा करण्यासाठी व सन २०२२-२३ मधील पात्र लाभार्थ्यांना पहिला हप्ता प्रदान करण्यासाठी सन २०२२-२३ या आर्थिक वर्षाच्या अर्थसंकल्पीय तरतुदींमधून खालीलप्रमाणे रु.२०००.०० लाख इतका निधी वितरीत व खर्च करण्यास मान्यता देण्यात येत आहे : (रु. लाखात)
--------------------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पित तरतूद | यापूर्वी वितरीत करण्यात आलेला निधी | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| पंडित दीनदयाल उपाध्याय स्वयंम योजना | २२२५-ई ०२४ | ३१, सहायक अनुदाने (वेतनेतर) | ८५००.०० | १७८५.०० | २०००.०० |
|  |  | एकूण | ८५००.०० | १७८५.०० | २०००.०० |
--------------------------------------------------------------------------------------------------------------------------------------------------
# Page 2
शासन निर्णय क्रमांक: बीयुडी-२०२२/प्र.क्र.०२/कार्यासन.६
२. उपरोक्त प्रमाणे रु.२०००.०० लाख (अक्षरी रुपये वीस कोटी फक्त) इतका निधी नियंत्रक अधिकारी म्हणून आयुक्त, आदिवासी विकास यांना अर्थसंकल्पीय वितरण प्रणालीवर वितरीत करण्यात येत आहे.
३. सदर वितरीत निधीतून सन २०२१-२२ मधील प्रलंबित अर्जांपोटी रु.७,०६,७१,९७८/ इतका आवश्यक खर्च प्राथम्याने भागविण्यात यावा.
४. नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशीर्षनिहाय/ उपलेखाशीर्षनिहाय शिष्यवृत्ती अदा करण्यात आलेल्या विद्यार्थ्यांचा तपशील, निधी उपयोगिता प्रमाणपत्र इ. माहिती आदिवासी विकास विभागास पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
६. सदर शासन निर्णय वित्त विभागाचा अनौपचारिक संदर्भ क्र. ७३४/व्यय-१४, दि.२८.०७.२०२२ अन्वये दिलेल्या सहमतीस अनुसरून निर्गमित करण्यात येत आहे.