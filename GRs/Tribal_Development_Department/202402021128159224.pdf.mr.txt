# Page 1
शबरी आदिवासी घरकूल योजना (ग्रामीण) साठी
प्रतिक्षा यादी तयार करणे व या योजनेसाठीचे
अर्ज प्रकल्प कार्यालय,एकात्मिक आदिवासी
विकास प्रकल्प व गट विकास अधिकारी,पंचायत
समिती कार्यालय येथे स्विकारण्याबाबत.
महाराष्ट्र शासन
आदिवासी विकास विभाग
शासन परिपत्रक क्रमांक : आविवि-०८२३/प्र.क्र.१४७ /का-०८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : - ०२ फेब्रुवारी,२०२४
वाचा:- १) आदिवासी विकास विभाग शासन परिपत्रक क्र.आविवि-०८२३/प्र.क्र.१४७/का-०८,
दि.०८/९/२०२३
२) आदिवासी विकास विभाग शासन परिपत्रक क्र.आविवि-०८२३/प्र.क्र.१४७/का-०८,
दि.०५/०१/२०२४
शासन परिपत्रक:-
वाचा मधील शासन परिपत्रकान्वये शबरी आदिवासी घरकूल योजनेसाठी (ग्रामीण) अर्जाचा
नमुना व त्यासोबत जोडावयाची कागदपत्रे याबाबत सूचना दिलेल्या आहेत. सदर योजनेसाठी
एकात्मिक आदिवासी विकास प्रकल्प कार्यालयांकडे अर्ज दाखल करण्यात येतात. एकात्मिक
आदिवासी विकास प्रकल्प कार्यालयाच्या कार्यक्षेत्रात १ पेक्षा अधिक तालुक्यांचा समावेश होतो.
त्यामुळे प्रकल्प कार्यालयाचे मुख्यालय असलेले ठिकाण वगळता अन्य तालुक्यातील नागरिकांना
शबरी आदिवासी घरकूल योजनेसाठी अर्ज दाखल करण्यासाठी प्रकल्प कार्यालयाच्या ठिकाणी
यावे लागते. गट विकास अधिकारी,पंचायत समिती हे शबरी आदिवासी घरकूल योजनेच्या
अंमलबजावणीमध्ये महत्वाची भूमिका पार पाडतात. त्यामुळे शबरी आदिवासी घरकूल
योजनासाठीचे अर्ज हे एकात्मिक आदिवासी विकास प्रकल्प कार्यालय याबरोबरच गट विकास
अधिकारी,पंचायत समिती कार्यालय येथेही स्विकारण्यात यावे. पंचायत समिती कार्यालयाने सदरचे
अर्ज एकात्मिक आदिवासी प्रकल्प कार्यालयास सादर करावेत.
२. शबरी आदिवासी घरकूल योजनेसाठी जिल्यांकडून प्राप्त होणारी मागणी व आदिवासी
विकास विभागाकडे उपलब्ध तरतूद यांचा विचार करून राज्यासाठी उद्दिष्ट्ट निश्चित करण्यात येते.
या उद्दिष्ट्टाव्यतिरिक्तही प्रकल्प कार्यालय,एकात्मिक आदिवासी विकास प्रकल्प यांच्याकडे घरकूल
मागणीसाठी अर्ज दाखल होत असतात. तथापि निश्चित केलेल्या उद्दिष्ट्टाव्यतिरिक्त अधिकचे अर्ज
प्राप्त झाल्यास असे अर्ज प्रकल्प कार्यालयांकडून स्विकारले जात नसल्याची बाब निर्दशनास
आलेली आहे.
वास्तविक पाहता घरकूलांसाठी प्रकल्प कार्यालंयांकडे अर्ज दाखल करण्याची प्रकिया ही
निरंतर सुरु असणारी प्रक्रिया आहे. त्यामुळे त्या-त्या वर्षात दिलेल्या उद्दिष्ट्टांसाठी लाभार्थी निवड
अंतिम झाल्यावर या उद्दिष्ट्टांव्यतिरिक्त घरकूलांसाठी अधिकच्या प्राप्त होणा-या मागणीसाठी
# Page 2
शासन परिपत्रक क्रमांकः आविवि-०८२३/प्र.क्र.१४७ /का-०८
एकात्मिक आदिवासी विकास प्रकल्प कार्यालय स्तरावर प्रतिक्षा यादी ठेवण्यात यावी. सदर प्रतिक्षा
यादी तयार करतांना पुढीलप्रमाणे कार्यवाही करण्यात यावी.
१)प्रतिक्षा यादी तयार करतांना पात्र लाभार्थ्यांच्या विहित कागदपत्रांसह प्राप्त अर्जाचा
कालावधी (अर्ज प्रकल्प कार्यालयास/पंचायत समिती कार्यालयास प्राप्त होण्याची दिनांक
व वेळ ) विचारात घेऊन प्रथम येणा-यास प्रथम सेवा ( First come first serve) या तत्वावर
प्रतिक्षा यादी तयार करण्यात यावी.
२)सदर प्रतिक्षा यादी ही प्रकल्प कार्यालयाच्या संकेतस्थळावर प्रसिद्ध करण्यात यावी .
३)सदर यादी दरमहा अद्यावत करण्यात यावी.
३. सदर शासन परिपत्रक हे महाराष्ट्र शासनाच्या www.maharashtra.gov.in या
# Page 3