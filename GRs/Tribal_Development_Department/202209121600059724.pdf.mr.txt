# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजना सन २०२२-२३ करीता निधी वितरण. (मागणी क्र.टी - ९, टी-१० व टी-११) महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२२/ प्र.क्र.०३/कार्यासन-६
मंत्रालय विस्तार, मुंबई-४०० ०३२
दिनांक:- २० सप्टेंबर, २०२२.
वाचा -
१) शासन परिपत्रक, वित्त विभाग, क्र.अर्थसं-२०२२/प्र.क्र.४३/अर्थ-३, दि.०४.०४.२०२२.
२) शासन निर्णय, आदिवासी विकास विभाग, समक्रमांक, दि.०८.०४.२०२२, दि.२६.०४.२०२२, दि.३०.०५.२०२२, दि.२४.०६.२०२२ व दि. ०८.०८.२०२२.
प्रस्तावना
“महाराष्ट्र विनियोजन विधेयक, २०२२” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने वित्त विभागाच्या वाचा येथील शासन परिपत्रकास अनुसरून वित्त विभागामार्फत प्रथम नऊमाहीकरीता (डिसेंबर, २०२२ अखेर ) कार्यक्रम खर्चाचा अर्थसंकल्पित निधी एकूण वार्षिक तरतूदीच्या ६० टक्के मर्यादेत उपलब्ध करुन देण्यात येणार असल्याच्या सूचना आहेत. यास अनुसरून जिल्हा वार्षिक आदिवासी घटक कार्यक्रमांतर्गत अर्थसंकल्पित तरतूदींच्या मर्यादेत आस्थापना विषयक बाबींकरीता (बाब क्र. ०२-मजुरी, ०६-दुरध्वनी व वीज, १०-कंत्राटी सेवा, १३-कार्यालयीन खर्च व १४-प्रवास भत्ता) खर्च भागविण्यासाठी ३५% व उर्वरीत सर्व बाबींकरीता (वेतन वगळून) २१% तरतूदी बीम्स वितरण प्रणालीवर संबंधित नियंत्रक अधिकारी यांना वितरीत करण्यात आलेल्या आहेत.
आता वित्त विभागाने अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर आस्थापना विषयक खर्च भागविण्यासाठी अर्थसंकल्पिय निधी वितरण प्रणालीवर निधी वितरणाची मर्यादा ४२% तसेच उर्वरीत सर्व बाबींसाठी २८% इतकी केली आहे. त्यानुसार जिल्हा वार्षिक आदिवासी घटक कार्यक्रमांतर्गत मागणी क्र. टी-९, टी-१० व टी-११ अंतर्गत यापूर्वी वितरीत केलेल्या तरतूदी विचारात घेऊन (वेतन वगळता) उर्वरीत निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय
जिल्हा वार्षिक आदिवासी घटक कार्यक्रमांतर्गत मागणी क्रमांक टी-९, टी-१० व टी-११ या खाली सोबतच्या विवरण पत्रातील नमूद जिल्ह्यांकरीता अर्थसंकल्पित तरतूदींच्या प्रमाणात अतिरीक्त ७% निधी स्तंभ-५ प्रमाणे संबंधीत नियंत्रक अधिकारी तथा जिल्हाधिकारी यांना वितरीत करण्यास व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
# Page 2
शासन निर्णय क्रमांकः बीयुडी-२०२२/प्र.क्र.०३/कार्यासन.६
३. विभाग प्रमुख/ नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. वित्त विभागाच्या वाचा येथील शासन परिपत्रकान्वये दिलेल्या सूचनांच्या धर्तीवर कार्यक्रम खर्चाकरीता आर्थिक वर्षाच्या पहिल्या नऊमाहीसाठी (माहे डिसेंबर, २०२२ अखेर) जिल्हा वार्षिक आदिवासी उपयोजनेंतर्गत ६० टक्के निधी उपलब्ध करून देण्यात येणार असल्याने त्या अनुषंगाने निधीच्या विनियोगाचे नियोजन करावे.
५. सदर शासन निर्णय वित्त विभागाच्या दि.०४.०४.२०२२ रोजीच्या शासन निर्णयान्वये प्रशासकिय विभागास प्रदान केलेल्या अधिकारात व वित्त विभागाने अर्थसंकल्पीय निधी वितरण प्रणालीवर (BEAMS) उपलब्ध करून दिलेल्या मर्यादेत निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23