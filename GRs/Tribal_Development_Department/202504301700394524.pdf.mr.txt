# Page 1
आदिवासी घटक कार्यक्रमांतर्गत सन
२०२५-२६ मधील “मुख्यमंत्री माझी
लाडकी बहीण योजनेकरीता” निधी
वितरण.
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२५ / प्र.क्र. ०६/ कार्यासन-६
मंत्रालय विस्तार, मुंबई-४०० ०३२
दिनांक :- ३० एप्रिल,२०२५.
वाचा :- १)शासन परिपत्रक, वित्त विभाग क्र. अर्थसं-२०२५/प्र.क्र. ४४/अर्थ-३, दि. ०७ एप्रिल, २०२५.
२)महिला व बालविकास विभागाची नस्ती क्र.मबावि २०२५/प्र.क्र.८४/का.०२.
प्रस्तावना :-
आदिवासी घटक कार्यक्रमांतर्गत महिला व बालविकास विभागामार्फत राबविण्यात येत असलेल्या
मुख्यमंत्री माझी लाडकी बहीण या योजनेंतर्गत पात्र लाभार्थी महिलांना माहे एप्रिल,२०२५ या महिन्याचा
आर्थिक लाभ अदा करण्यासाठी सन २०२५-२६ च्या अर्थसंकल्पीय तरतुदीतून निधी वितरीत करण्याबाबत
वित्त विभागास संदर्भाधीन क्र.२ अन्वये प्रस्ताव सादर करण्यात आला होता. सदर प्रस्तावावर वित्त विभागाने
दिलेल्या मान्यतेस अनुसरुन निधी वितरीत करण्याची बाब शासनाच्या विचाराधीन होती.
शासन निर्णय :-
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ मधील मुख्य
लेखाशीर्ष २२३५, सामाजिक सुरक्षा व कल्याण या मुख्य लेखाशिर्षाखाली मुख्यमंत्री माझी लाडकी बहीण
योजनेकरीता (लेखाशिर्ष २२३५ डी७५८) बाब क्र.३१-सहायक अनुदाने (वेतनेतर) अंतर्गत रु.३३५७०.००
लाख (अक्षरी रुपये तीनशे पस्तीस कोटी सत्तर लाख फक्त) इतका निधी प्रशासकीय विभागप्रमुख म्हणून
सचिव,महिला व बालविकास विभाग यांना अर्थसंकल्पीय निधी वितरण प्रणालीवर (BEAMS) वितरीत
करण्यास मंजुरी प्रदान करण्यात येत आहे.
२. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाय
क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी
क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
३. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या
लाभार्थ्यांना लाभ मिळेल याची दक्षता घेण्यात यावी.
४. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका
यामधील वित्तीय नियम तसेच वित्त विभागाच्या संदर्भाधीन क्र. १ येथील शासन परिपत्रकांतील दिलेल्या
निदेशांचे काटेकोरपणे पालन करण्याची जबाबदारी संबंधित नियंत्रक अधिकाऱ्यांची राहील. सदर निधीची
# Page 2
शासन निर्णय क्रमांकः बीयुडी-२०२५ /प्र.क्र.०६ /कार्यासन-६
ज्या प्रयोजनासाठी मागणी केली आहे. त्याच प्रयोजनार्थ खर्च करण्याची जबाबदारी संबंधित नियंत्रक
अधिकाऱ्यांची आहे.
५. निधी वितरीत करताना विहीत कार्यपध्दतीचा अवलंब केल्याची खातरजमा करुनच सदरचा खर्च
करण्यात यावा. तसेच या अंतर्गत झालेल्या खर्चाचे उपयोगिता प्रमाणपत्र सादर करण्यात यावे.
६. सदर शासन निर्णय वित्त विभागाचा अनौपचारिक संदर्भ क्र.५३८/२०२५-व्यय-१४, दि.२९.०४.२०२५
अन्वये दिलेल्या मान्यतेस अनुसरुन निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध