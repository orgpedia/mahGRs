# Page 1
---------------------------------
| आदिवासी घटक कार्यक्रमांतर्गत सन |
| २०२३-२४ साठी |
---------------------------------
घरकुल योजनेसाठी निधी वितरीत
---------------------------------
| करण्याबाबत. |
| (मुख्य लेखाशीर्ष - २२२५ डी २७१) |
---------------------------------
महाराष्ट्र शासन
आदिवासी विकास विभाग
शासन निर्णय, क्रमांकः बीयुडी-२०२३/प्र.क्र.०२/कार्यासन ६
मंत्रालय विस्तार, मुंबई-४०० ०३२
दिनांक: -०५ जून, २०२३.
वाचा : १) वि. वि, शासन परिपत्रक क्र. अर्थसं - २०२३/प्र.क्र.४०/अर्थ-३, दि.१२.०४.२०२३.
२) आदिवासी विकास विभागाची नस्ती क्र. आविवि-०५२३/प्र.क्र.९०/का-०८.
प्रस्तावना :
आदिवासी घटक कार्यक्रमांतर्गत शबरी आदिवासी घरकुल योजनेतून अनुसूचित जमातीच्या पात्र लाभार्थ्यांना पक्के घरकुल बांधण्यासाठी अर्थसहाय्य उपलब्ध करुन देण्यात येते. या योजनेंतर्गत दरवर्षी उद्दिष्ट निश्चित करण्यात येऊन त्याप्रमाणे निधी उपलब्ध करुन देण्यात येतो. सदर योजनेच्या अर्थसंकल्पित तरतूदीतून सन २०२२-२३ या वर्षातील घरकुलांचे उद्दीष्ट पुर्ण करण्याकरीता रू.२३०९९.८० लाख इतका निधी सन २०२३-२४ च्या अर्थसंकल्पित तरतुदींतून वितरीत करण्यासाठी संदर्भाधीन क्र. २ अन्वये वित्त विभागास विनंती करण्यात आली होती. सदर प्रस्तावास वित्त विभागाने दिलेल्या मान्यतेस अनुसरुन निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत मागणी क्र. टी-५ मधील मुख्य लेखाशीर्ष, २२२५- अनुसूचित जाती,अनुसूचित जमाती, इतर मागासवर्ग व अल्पसंख्यांक यांचे कल्याण या मुख्य लेखाशीर्षाखाली शबरी आदिवासी घरकुल योजनेकरीता सन २०२३-२४ या वर्षातील तरतुदींतून खालीलप्रमाणे रु.२३०९९.८० लाख (अक्षरी रुपये दोनशे तीस कोटी नव्याण्णव लाख ऐंशी हजार फक्त) इतका निधी वितरीत व खर्च करण्यास मान्यता देण्यात येत आहे : (रु. लाखात)
------------------------------------------------------------------------------------------------------------------
| योजनेचे नाव व लेखाशिर्ष | बाब | सन २०२३-२४ साठी अर्थसंकल्पिय तरतूद | सदर शा.नि. अन्वये वितरीत करण्यात येत असलेली तरतूद |
| १ | २ | ३ | ४ |
| शबरी आदिवासी घरकुल योजना (२२२५डी२७१) | ३१- सहायक अनुदाने (वेतनेतर) | १२००००.०० | २३०९९.८० |
------------------------------------------------------------------------------------------------------------------
२. उपरोक्त प्रमाणे रु.२३०९९.८० लाख (अक्षरी रुपये दोनशे तीस कोटी नव्याण्णव लाख ऐंशी हजार फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पीय वितरण प्रणालीवर वितरीत करण्यात येत आहे. त्यांनी सदर योजनेचे अंमलबजावणी अधिकारी म्हणून संचालक, राज्य व्यवस्थापन कक्ष- ग्रामीण गृहनिर्माण कार्यालयातील आहरण व
# Page 2
शासन निर्णय क्रमांकः बीयुडी-२०२३ /प्र.क्र.२/कार्यासन.६
संवितरण अधिकारी तथा उपसंचालक, राज्य व्यवस्थापन कक्ष (ग्रामीण गृहनिर्माण) यांना अर्थसंकल्पीय निधी वितरण (BEAMS) प्रणालीवर तात्काळ वितरीत करावा.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१२.०४.२०२३ रोजीच्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय कार्यालयाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित कार्यालयाची राहील.
६. सदर शासन निर्णय वित्त विभागाचा अनौपचारिक संदर्भ क्र. ५३२/२३/व्यय-१४, दि.२३.०५.२०२३ अन्वये दिलेल्या सहमतीस अनुसरून निर्गमित करण्यात येत आहे.