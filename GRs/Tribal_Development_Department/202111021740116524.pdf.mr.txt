# Page 1
आदिवासी घटक कार्यक्रमांतर्गत सन २०२१-२२ या वर्षात केंद्र पुरस्कृत प्रधानमंत्री जन आरोग्य योजनेसाठी निधी वितरण
राज्य हिस्सा -२२१० जी ४९४ महाराष्ट्र शासन
आदिवासी विकास विभाग
शासन निर्णय क्रमांकः प्रजयो-२०२१/प्र.क्र. ५/ कार्यासन-६
मंत्रालय विस्तार, मुंबई - ४०० ०३२
तारीख : २२ नोव्हेंबर, २०२१.
वाचा : १) वि.वि, शासन निर्णय क्र.अर्थसं-२०२१/प्र.क्र.४८/ अर्थ-३, दि.२४.०६.२०२१ व दि.१४.१०.२०२१.
२) आदिवासी विकास विभाग शा. नि. बीयुडी-२०२१/प्र.क्र.०५/कार्यासन-६, दि.१६.०७.२०२१ व दि.११.१०.२०२१.
३) सार्वजनिक आरोग्य विभागाची नस्ती क्र. प्रजयो २०२१/प्र.क्र.१२१/आरोग्य-६.
प्रस्तावना :
आदिवासी घटक कार्यक्रमांतर्गत सार्वजनिक आरोग्य विभागामार्फत अंमलबजावणी करण्यात येत
असलेल्या केंद्र पुरस्कृत प्रधानमंत्री जन आरोग्य योजनेंतर्गत अनुसूचित जमाती घटकाच्या समरुप राज्य
हिश्श्याकरीता माहे जूलै ते सप्टेंबर, २०२१ या कालावधीतील विमा हप्त्यापोटी रु.६०४.८५ लाख इतका
निधी संदर्भ क्र.२ येथील दि.१६.०७.२०२१ च्या शासन निर्णयान्वये वितरीत करण्यात आला आहे. तसेच
माहे ऑक्टोबर ते डिसेंबर, २०२१ या त्रैमासिक कालावधीतील विमा हप्त्यापोटी संदर्भाधीन क्र. २ अन्वये
रु.२९५.१४३४९ लाख इतका निधी वितरीत करण्यात आला होता. तथापि, उर्वरीत रु.३०९.७१३०२ लाख
इतका निधी वितरीत करण्याबाबत संदर्भाधीन क्र. ३ अन्वये सार्वजनिक आरोग्य विभागाकडून प्राप्त
झालेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत सन २०२१-२२ या वर्षाच्या अर्थसंकल्पीय तरतुदींमधून मागणी
क्र. टी-५ मधील मुख्य लेखाशीर्ष २२१० वैद्यकीय सेवा व सार्वजनिक आरोग्य या मुख्य लेखाशीर्षाखाली केंद्र
पुरस्कृत प्रधानमंत्री जन आरोग्य योजनेंतर्गत अनुसूचित जमाती घटकाच्या समरुप राज्य हिश्श्याकरीता
माहे ऑक्टोबर ते डिसेंबर, २०२१ या त्रैमासिक कालावधीतील विमा हप्ता यासाठी खालीलप्रमाणे निधी
वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी - २०२१/प्र.क्र.५ / कार्यासन-६
(रु.लाखात)
---------------------------------------------------------------------------------------------------------------------------------------------------------
| योजनेचे नाव | लेखाशिर्ष व राज्य हिस्सा | बाब | सन २०२१-२२ मधील अर्थसंकल्पीय तरतूद | यापुर्वी वितरीत तरतुद | सदर शासन निर्णयान्वये वितरीत करण्यात येत असलेली तरतूद |
| १ | २ | ३ | ४ | ५ | ६ |
| प्रधानमंत्री जन आरोग्य योजना | २२१० जी ४९४ राज्य हिस्सा (४० टक्के) | ३१-सहायक अनुदाने (वेतनेतर) | १५००.०० | ८९९.९९९९९ | ३०९.७१३०२ |
---------------------------------------------------------------------------------------------------------------------------------------------------------
२. उपरोक्त प्रमाणे एकूण रु.३०९.७१३०२ लाख (अक्षरी रुपये तीन कोटी नऊ लाख एकाहत्तर हजार
तीनशे दोन फक्त) इतका निधी प्रशासकीय विभाग प्रमुख म्हणून प्रधान सचिव, सार्वजनिक आरोग्य विभाग
यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख / नियंत्रण
अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार
नियमपुस्तिका यामधील वित्तीय नियम तसेच वित्त विभागाच्या संदर्भाधीन दि. २४.०६.२०२१ व
दि.१४.१०.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल,
लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता
प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य
क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी
क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त आदिवासी
लाभार्थ्यांनाच लाभ देण्याबाबत दक्षता घेण्यात यावी.
पृष्ठ ३ पैकी २
# Page 3
शासन निर्णय क्रमांकः बीयुडी - २०२१/प्र.क्र.५/कार्यासन-६
६. सदर शासन निर्णय वित्त विभागाचा अनौपचारिक संदर्भ क्र.९५३/व्यय-१४, दि.०३.११.२०२१ अन्वये
दिलेल्या मान्यतेस अनसरुन निर्गमित करण्यात येत आहे.