# Page 1
शासकीय आश्रमशाळांमध्ये कला (कार्यानुभव) शिक्षक हे पद कंत्राटी पद्धतीने भरण्याबाबत...
महाराष्ट्र शासन
आदिवासी विकास विभाग
शासन निर्णय क्रमांक:- शाआशा-२०१९/प्र.क्र.१२५/का.१३.
मंत्रालय, मुंबई - ४०० ०३२.
दिनांक : १३ जून, २०१९
प्रस्तावना:
केंद्र शासनाचा बालकांचा मोफत व सक्तीच्या शिक्षणाचा अधिकार अधिनियम, २००९ (RTE
Act २००९) मधील तरतुदींची अंमलबजावणी करण्यासाठी महाराष्ट्र बालकांचा मोफत व सक्तीच्या
शिक्षणाचा अधिकार नियम, २०११ अधिसूचित करण्यात आले आहेत. RTE Act, २००९ नुसार
कला, शारीरिक शिक्षण व आरोग्य आणि कार्यानुभव या विषयांसाठी कंत्राटी पध्दतीने तात्पुरत्या
स्वरुपात मानधनावर नियुक्ती करण्याची तरतूद आहे.
शिक्षणतज्ञ यशपाल यांच्या समितीनेही राष्ट्रीय अभ्यासक्रम आराखड्यात (२००५) कला
विषयाला शालेय स्तरावर शिक्षणाचा पाया म्हणून महत्त्व दिलेले आहे. विद्यार्थ्यांना कमी वयात
शारीरिक महत्व कळावे, कलागुणांना वाव मिळावा, कल्पकता निर्माण करणे व वृध्दिंगत
करण्यासाठी शालेय अभ्यासक्रमात कला व क्रीडा विषयाची महत्वपूर्ण भूमिका असते. अशावेळी
शासकीय आश्रमशाळामध्ये कला (कार्यानुभव) शिक्षकांची गरज निर्माण झाली आहे, परंतु सदर
शासकीय आश्रमशाळामध्ये कला (कार्यानुभव) शिक्षक पद मंजूर नसल्याने आश्रमशाळेतील
विध्यार्थ्याना सदर बाबींपासून वंचित राहावे लागत आहे. त्यानुसार आदिवासी विकास विभागाच्या
अधिनस्त शासकीय आश्रमशाळामध्ये कला (कार्यानुभव) शिक्षकाचे नियमित पद मंजूर होईपर्यंत
प्रत्येक आश्रमशाळेत कंत्राटी पद्धतीने एक कला (कार्यानुभव) शिक्षक नेमणूक करण्याबाबतचा
प्रस्ताव शासनाच्या विचाराधीन होता. त्यानुसार शासन पुढीलप्रमाणे निर्णय घेत आहे.
शासन निर्णय:
राज्यातील आदिवासी विकास विभागा अंतर्गत असलेल्या शासकीय आश्रमशाळामध्ये कला
(कार्यानुभव) या विषयासाठी प्रत्येक शासकीय आश्रमशाळेत एक कला (कार्यानुभव) शिक्षक कंत्राटी
पद्धतीने तात्पुरत्या स्वरुपात मानधनावर नियुक्ती करण्यास मान्यता देण्यात येत आहे.
# Page 2
शासन निर्णय क्रमांकः शाआशा-२०१९/प्र.क्र.१२५/का.१३
२. कला (कार्यानुभव) शिक्षक या पदासाठी प्रतिमाह रु.२०,०००/-(रुपये वीस हजार फक्त) इतके
एकत्रित मानधन देय राहील.
३. पूर्णवेळ कला (कार्यानुभव) शिक्षकाच्या निवडीसाठी ए.टी.डी. (Art Teacher Diploma) ही
किमान शैक्षणिक पात्रता असणे आवश्यक आहे. तसेच उच्च शिक्षित ए. एम. / बी. एफ. ए. व
नृत्य/गायन/वादन विषयातील पदवी अहर्ता प्राप्त उमेदवारांना प्राधान्य देण्यात यावे.
४. कला (कार्यानुभव) शिक्षक कंत्राटी पध्दतीने तात्पुरत्या स्वरुपात मानधनावर नियुक्ती देण्यात
येणाऱ्या उमेदवारांसाठी किमान वयोमर्यादा १८ वर्ष व कमाल वयोमर्यादा ४३ वर्ष राहील.
५. प्रत्येक शासकीय आश्रमशाळांसाठी कला (कार्यानुभव) शिक्षक निवड करण्याकरिता प्रत्येक
जिल्ह्यात खालीलप्रमाणे चार सदस्य समिती गठीत करण्यात यावी.
(१)संबंधित प्रकल्प कार्यालयाचे मुख्यालय ज्या जिल्ह्यात येते - अध्यक्ष
त्या जिल्ह्याचे जिल्हाधिकारी अथवा त्यांचा प्रतिनिधी
(२)संबंधित जिल्ह्याचे शिक्षणाधिकारी (प्राथमिक) -सदस्य
(३) संबंधित जिल्ह्यातील ए.टी.डी.महाविद्यालयाचे प्राचार्य - सदस्य
(४) संबंधित प्रकल्प अधिकारी, एकात्मिक आदिवासी विकास प्रकल्प · सदस्य सचिव
६.कला (कार्यानुभव) शिक्षकाची निवड करण्यासाठी खालील बाबी विचारात घेण्यात याव्यात:
(१) कला (कार्यानुभव) शिक्षकाच्या निवडीकरिता स्थानिक वर्तमानपत्रात जिल्हास्तरावरुन
जाहिराती देण्यात याव्यात.
(२) सदर निवडीच्या जाहिरातीबाबत चित्रकला महाविद्यालय यांना विशेष अवगत करावे.
(३) मुलींच्या आश्रमशाळेत महिला कला (कार्यानुभव) शिक्षिकेची निवड करण्यात यावी.
(४) कला (कार्यानुभव) शिक्षकाच्या निवडीसाठी जिल्ह्यातील स्थानिक उमेदवार उपरोक्त नमूद
पात्रता धारण करीत असल्यास त्यांना प्राधान्य देण्यात यावे.
पृष्ठ ९ पैकी २
# Page 3
शासन निर्णय क्रमांक: शाआशा-२०१९/प्र.क्र.१२५/का.१३
७. कला (कार्यानुभव) शिक्षक हे पद भरण्यासाठी खालील अटी राहतील.
(१) सदर पदांची नेमणूक हि पूर्णतः कंत्राटी पद्धतीने असेल.
(२) या पदावरील कर्मचारी यांना शासकीय कर्मचारी म्हणून गणले जाणार नाही.
(३) कंत्राटी पद्धतीने भरावयाच्या पदांसाठी गठीत करण्यात आलेल्या सदर निवड
मंडळामार्फत शासनाच्या प्रचलित धोरणानुसार उमेदवारांची निवड करण्यासाठी
आवश्यक कार्यवाही करण्यात येईल.
(४) सदर नेमणुका या करार पद्धतीने प्रथमत: ११ महिन्यासाठी करण्यात याव्यात. ११
महिन्यानंतर आवश्यक असल्यास करारनाम्याची मुदत वेळोवेळी वाढवता येईल.
तथापि, अशी मुदत वाढविताना एकावेळी हि मुदत ११ महिन्यापेक्षा अधिक असणार
नाही याची काळजी नियुक्ती प्राधिकारी यांनी घ्यावी. अश्याप्रकारे जास्तीत जास्त ३
वेळा नियुक्ती करता येईल. मुदतवाढ देतांना संबंधित पर्यवेक्षिय अधिकाऱ्यांनी
उमेदवारांचा मागील वार्षिक कामाचा आढावा घेऊन समाधानकारक शेरा असल्यास
अश्या उमेदवारांनाच मुदतवाढ द्यावी. त्यानंतर अशा उमेदवारांची पुनःश्च नियुक्त
करणे आवश्यक आहे. असे समक्ष प्राधिका-याचे मत असल्यास त्या उमेदवारास पुनःश्च
निवड प्रक्रियेस सामोरे जावे लागेल.
(५) सबंधित नियुक्ती प्राधिकारी शासनाच्या वतीने नियुक्तीच्या वेळी संबंधितांबरोबर विहित
प्रपत्रात करार करतील. (विहित प्रपत्र "विवरणपत्र - अ" मध्ये नमूद करण्यात आले
आहे.) कराराची सर्व कागदपत्रे जतन करून ठेवणे हि त्या संबंधित कार्यालयाची
जबाबदारी असेल.
(६) शासकीय आश्रमशाळेसाठी कला (कार्यानुभव) शिक्षकाची नियुक्ती करतांना हे पद
नियमित करण्याची अथवा अन्य मंजूर पदांमध्ये समायोजन करण्याची कोणतीही
मागणी / विनंती मान्य करता येणार नाही. तसेच केव्हाही कारण न दाखवता संबंधित
पृष्ठ ९ पैकी ३
# Page 4
शासन निर्णय क्रमांकः शाआशा-२०१९/प्र.क्र.१२५/का.१३
कला (कार्यानुभव) शिक्षकाला सेवेतून कमी करण्यात येईल, याचा करारनामामध्ये
स्पष्ट उल्लेख करावा.
(७) कला (कार्यानुभव) शिक्षकाने आश्रमशाळेच्या शालेय वेळात प्रामुख्याने इ.१ ली ते १० वी
पर्यतच्या विद्यार्थाना कला (कार्यानुभव) या विषयाचे अध्यापन करण्याची महत्वाची
जबाबदारी असेल. त्यासोबत शालेय कामकाजात कला (कार्यानुभव) विषयाशी
संबंधित कार्य करण्याची जबाबदारी असेल.
(८) कला (कार्यानुभव) शिक्षकाची नियुक्ती पारदर्शक पद्धतीने व विहित कालावधीत
करण्यात यावी. यासंदर्भात काही तक्रार उद्भवल्यास त्याचे निराकरण निवड समितीने
करावे.
८. सदर पदाचे मानधन या बाबींवर येणारा खर्च “आश्रमशाळा समूह (२२२५ डी ७२४)” या
राज्यस्तरावरील, तसेच “आश्रमशाळा समूह” या जिल्हास्तरावरील अंतर्गत मंजूर तरतुदीमधून
भागविण्यात यावा.
# Page 5
# Page 6
# Page 7
# Page 8
# Page 9