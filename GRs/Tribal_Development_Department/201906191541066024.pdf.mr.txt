# Page 1
पेसा ग्रामपंचायतींना ५% थेट निधी योजना ग्रामविकास विभागाकडे वर्ग करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः पेसाअ-२०१९/प्र.क्र.८८/का.१७
हुतात्मा राजगुरु चौक, मादाम कामा रोड,
मंत्रालय, विस्तार इमारत, मुंबई-४०० ०३२
दिनांक : १९ जून, २०१९
वाचा:- १. मा. राज्यपाल, महाराष्ट्र राज्य यांच्या कार्यालयाची अधिसूचना क्र. आरबी/टीसी/ ई–११०१९(८९) (२०१३)/नोटिफिकेशन-४/११२०/२०१४,
दिनांक ३० ऑक्टोबर, २०१४.
२. आदिवासी विकास विभाग, शासन निर्णय क्र. पेसा -२०१५/प्र.क्र.१९ / का- १७, दि. २१ एप्रिल, २०१५.
३. आदिवासी विकास विभाग, शासन शुध्दीपत्रक क्र. पेसा -२०१५/प्र.क्र.१९/ का-१७, दि. २० फेब्रुवारी, २०१६.
४. मा. राज्यपाल, महाराष्ट्र राज्य यांच्या कार्यालयाची अधिसूचना क्र. आरबी/टीसी/ ई-१३०१२ (१) (२०१५)/नोटिफिकेशन/५०६/२०१६, दिनांक १३ एप्रिल, २०१६.
प्रस्तावना: राज्यातील अनुसूचित क्षेत्रातील ग्रामपंचायतींना दरवर्षी आदिवासी उपयोजनेंतर्गत ५% निधी थेट देण्याच्या योजनेस (पेसा ग्रामपंचायतींना ५% थेट निधी योजना) आदिवासी विकास विभागाच्या वाचा क्र. २ वरील दि. २१.०४.२०१५ च्या शासन निर्णयान्वये मान्यता देण्यात आली आहे.
त्यानंतर मा. राज्यपाल महोदयांच्या कार्यालयाच्या निर्देशानुसार वाचा क्र. ३ वरील शासन शुध्दीपत्रक दि. २०.०२.२०१६ अन्वये दि.२१.०४.२०१५ च्या शासन निर्णयामध्ये सुधारणा करण्यात आल्या आहेत. सन २०१५-१६ मध्ये अनुसूचित क्षेत्रातील एकूण लोकसंख्येच्या प्रमाणात निधी वितरीत करण्यात आला. तथापि त्यानंतर वाचा क्र. ४ वरील मा. राज्यपाल महोदयांच्या दि. १३.०४.२०१६ च्या अधिसूचनेनुसार सन २०१६-१७ पासून अनुसूचित जमातीच्या लोकसंख्येच्या प्रमाणात वितरीत करण्यात येतो.
पंचायतीसंबंधीचे उपबंध (अनुसूचित क्षेत्रांवर विस्तारित करणे) अधिनियम, १९९६ (पेसा, १९९६) हा अधिनियम पंचायतींशी संबंधीत असून सदर अधिनियमान्वये ग्रामसभेला अनेक अधिकार प्रदान केले आहेत. पंचायतराज व्यवस्थेची प्रशासकीय यंत्रणा ग्रामविकास विभागाच्या अधिपत्याखाली असल्याने पेसा ग्रामपंचायतींना ५% थेट निधी योजनेचे प्रभावी अंमलबजावणी व संनियंत्रण होण्याकरीता मा. मुख्यमंत्री महोदयांच्या अध्यक्षतेखाली दि. ११.०२.२०१९ रोजी झालेल्या महाराष्ट्र राज्य जनजाती सल्लागार परिषदेच्या ५० व्या बैठकीत सदर योजनेची ग्रामविकास
# Page 2
शासन निर्णय क्रमांकः पेसाअ-२०१९/प्र.क्र.८८/का.१७
विभागामार्फत अंमलबजावणी व संनियंत्रण करण्याचा निर्णय घेण्यात आला आहे. त्यानुसार सदरची योजना ग्रामविकास विभागाकडे वर्ग करण्याची बाब शासनाच्या विचाराधीन होती.
शासन निर्णय: प्रस्तावनेत नमूद केल्यानूसार महाराष्ट्र राज्य जनजाती सल्लागार परिषदेच्या ५० व्या बैठकीत निर्णय झाल्यानुसार राज्यातील अनुसूचित क्षेत्रातील ग्रामपंचायतींना दरवर्षी आदिवासी उपयोजनेच्या नियतव्ययाच्या ५% निधी उपलब्ध करुन देण्याची योजना (पेसा ग्रामपंचायतींना ५% थेट निधी योजना ) ग्रामविकास विभागाकडे वर्ग करण्यास मान्यता देण्यात येत आहे. तसेच सदर योजनेच्या संनियंत्रणासाठी महाऑनलाईन मार्फत विकसित केलेली pesafundmanagement.maharashtra.gov.in ही या संगणक प्रणाली सुध्दा ग्रामविकास विभागाकडे वर्ग करण्यात येत आहे. तथापि, सदर योजनेचे संनियंत्रण करण्याकरीता वरील संगणक प्रणालीचे युजर नेम व पासवर्ड ग्रामविकास विभागाने या विभागास उपलब्ध करुन द्यावेत.
# Page 3