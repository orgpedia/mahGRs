# Page 1
आदिवासी विकास विभागाच्या अनिवार्य खर्चाच्या योजनांतर्गत बांधील बाबीं करीता निधी वितरण.
महाराष्ट्र शासन
आदिवासी विकास विभाग
शासन निर्णय क्रमांक : बीयुडी-२०२१/प्र.क्र. ०१ / कार्यासन-६
मंत्रालय विस्तार, मुंबई-४०० ०३२.
दिनांक :- ०१ सप्टेंबर, २०२१.
वाचा -
१. शासन निर्णय, वित्त विभाग क्र.अर्थसं-२०२१/प्र.क्र.४८ / अर्थ-३, दि.२४.०६.२०२१.
२. शासन निर्णय, आ.वि. वि. क्र. बीयुडी - २०२१/प्र.क्र.०१/कार्यासन-६, दि.०७.०४.२०२१, दि.२८.०४.२०२१, दि.१७.०५.२०२१, दि.२.०६.२०२१, दि.१५.०६.२०२१, दि.५.०७.२०२१, दि.२७.०७.२०२१ व दि.४.०८.२०२१.
प्रस्तावना :
आर्थिक वर्ष सन २०२१-२२ करीता वित्त विभागाच्या संदर्भाधीन क्र.१ येथील शासन निर्णयान्वये खर्चाचे प्राधान्यक्रम ठरवून वित्तीय उपाययोजना करण्यासंदर्भातील मार्गदर्शक सूचना निर्गमित करण्यात आलेल्या आहेत. यास अनुसरून वित्त विभागाने अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर वेळोवेळी उपलब्ध करुन दिल्यानुसार आदिवासी विकास विभागाच्या अनिवार्य खर्चांतर्गत समाविष्ट योजनांच्या वेतन बाबीकरीता अर्थसंकल्पिय तरतूदीच्या ३७ टक्के व इतर कार्यालयीन उद्दीष्टांकरीता १० ते २५ टक्के मर्यादेतील निधी संदर्भाधीन क्र.२ येथील शासन निर्णयान्वये संबंधित नियंत्रक अधिकारी यांना वितरीत करण्यात आलेला आहे.
आता माहे ऑगस्ट अखेरीस वित्त विभागाने अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर उपलब्ध करून दिल्यानुसार अनिवार्य खर्चाच्या योजनांतर्गत बाब क्र.
०१-वेतन व ३६-सहाय्यक अनुदाने (वेतन) या बाबींकरीता अर्थसंकल्पित तरतूदीच्या १३ टक्के तसेच ११-देशांतर्गत प्रवास खर्च या बाबीसाठी १० टक्के, ०३ - अतिकालिक भत्ता, ०६-दुरध्वनी, वीज व पाणी शुल्क, १३-कार्यालयीन खर्च,१४-भाडेपट्टी व कर व ५० इतर खर्च, ५५- कर्जे व आगाऊ रक्कमा या बाबींकरीता १५ टक्के तर ३४- शिष्यवृत्ती व विद्यावेतने या बाबीकरीता २५ टक्के या प्रमाणात वाढीव निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या “अनिवार्य खर्च” अंतर्गत मागणी क्र.टी-२, टी-३, टी-४ व टी ८ या खाली सोबतच्या विवरणपत्रातील रकाना क्रमांक - २ मधील योजनांसाठी रकाना क्रमांक-५ प्रमाणे निधी संबधित नियंत्रक अधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधितांमार्फत राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील तरतुदी व सर्व अटी शर्तींचे पालन करण्याची दक्षता घेण्यात यावी.
# Page 2
शासन निर्णय क्रमांकः बीयुडी-२०२१/प्र.क्र.०१/कार्यासन.६
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत व संदर्भाधिन दि.२४.०६.२०२१ रोजीच्या शासन निर्णयान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.
# Page 3
# Page 4
# Page 5
# Page 6