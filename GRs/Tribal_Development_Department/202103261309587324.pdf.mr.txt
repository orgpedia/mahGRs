# Page 1
महाराष्ट्र राज्यातील आदिम जमाती (PVTG) (कातकरी) करीता रायगड जिल्हयामध्ये मौजे जांभूळपाडा ता. सुधागड-पाली येथे बहुउद्देशिय संकुल उभारण्यासाठी मान्यता देण्याबाबत.
महाराष्ट्र शासन
आदिवासी विकास विभाग,
शासन निर्णय क्र. आजसं-२०२०/प्र.क्र.३८/बांव्यक
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दि. २६ मार्च, २०२१.
वाचा : १) शासन पत्र आदिवासी विकास विभाग क्र. आजसं २०२०/प्र.क्र.३८/बांव्यक दि.२४.१२.२०२०
२) प्रकल्प अधिकारी, एकात्मिक आदिवासी विकास प्रकल्प, पेण जि. रायगड यांचे पत्र क्र.शाआबा-२०२०/प्र.क्र./का.२(६)/३७८३ दि.२४.१२.२०२०
३) तहसिलदार तथा कार्यकारी दंडाधिकारी, सुधागड जि. रायगड यांचे पत्र क्र. जमीन / कात.२/जमीन मागणी/ २०२० दि .१२.२०२०
४) जिल्हाधिकारी तथा जिल्हा दंडाधिकारी, रायगड- अलिबाग यांचे पत्र क्र.मशा/जमीन/अ-६ / आदिम जमाती / बहु. संकुल/सुधागड / २०२१ दि.२५.०१.२०२१.
५) प्रकल्प अधिकारी, एकात्मिक आदिवासी विकास प्रकल्प, पेण जि. रायगड यांचे पत्र क्र.शाआबां-२०२०/प्र.क्र./का.२ (६)/४६ दि.०७.०१.२०२१.
६) शासन निर्णय आदिवासी विकास विभाग क्र. आजसं-२०२०/प्र.क्र.३८/बांव्यक दि.०२ फेब्रुवारी, २०२१.
प्रस्तावना :
राज्यात आदिम जमाती (PVTG) विविध आदिवासी भागामध्ये वने किंवा महसुली जमिनीवर विखुरलेली वसलेली आहेत. आदिवासी जमातीची कुटुंबे ठराविक क्षेत्रामध्ये आढळून येत असल्यामुळे व ही क्षेत्रे अतिदुर्गम व अविकसित अशा सिमा भागामध्ये असल्यामुळे या लोकांना जीवनावश्यक सोयी सुविधा उपलब्ध होणे कठीण असते. या कुटुंबातील मुलांकरीता योग्य शिक्षण, त्यांचे आरोग्य तपासणी व योग्य उपचार, दैनंदिन आवश्यक अन्न किंवा वापर वस्तूंचा पुरवठा, मनोरंजन व करमणूक आणि त्यांच्या उपजीविकेवर आधारीत व्यवस्था एका ठराविक ठिकाणी स्थापित केल्यास या समाजाकरीता एकनिष्ठ भावनेसह प्रगती होण्यास चालना मिळेल.
२. प्रकल्प अधिकारी, एकात्मिक आदिवासी विकास प्रकल्प, पेण जि. रायगड यांनी मागणी केल्यानुसार जिल्हाधिकारी, रायगड यांनी दि.०५.०१.२०२१ च्या पत्रान्वये राज्यातील आदिम जमाती (PVTG)(कातकरी, कोलाम व माडीया गोंड) करीता बहुउद्देशिय संकुल उभारणीकरीता मौजे जांभुळपाडा
# Page 2
शासन निर्णय क्रमांकः आजसं-२०२०/प्र.क्र.३८/बांव्यक
ता. सुधागड येथील स.नं. १०६ क्षेत्र १९-७५-०० हे.आर. या कब्जेदार सदरील “सरकारी रहाट” म्हणून नमूद असलेली शासकीय जमीन उपलब्ध असल्याबाबत कळविले आहे.
३. सन २०२१-२०२२ या वर्षाच्या अर्थसंकल्पीय भाषणामध्ये मा. उपमुख्यमंत्री तथा मंत्री वित्त व नियोजन यांनी “ राज्यात कातकरी, कोलाम व माडिया गोंड या तीन आदिम जमाती आहेत. रायगड जिल्हयातील सुधागड तालुक्यातील जांभूळपाडा येथे पथदर्शी तत्वावर कातकरी समाजाची एकात्मिक वसाहत वसविण्याचे प्रस्तावित आहे. या वसाहतीमध्ये आदिम जमातीच्या लाभार्थ्यांना घरकूल, शैक्षणिक व आरोग्यविषयक सुविधा, रोजगार निर्मितीसाठी कौशल्य प्रशिक्षण उपलब्ध करुन देण्यात येणार आहे.
कोलाम व माडिया गोंड या आदिम जमातीसाठी देखील अशाच प्रकारे एकात्मिक वसाहती वसविण्याचे प्रस्तावित आहे.” अशी घोषणा केली आहे
शासन निर्णय:
महाराष्ट्र राज्यातील आदिम जमाती (PVTG) (कातकरी, कोलाम व माडीया गोंड) करीता बहुउद्देशिय संकुल उभारण्यासाठी वरील बाबींचा साकल्याने विचार करुन शासनाने खालीलप्रमाणे निर्णय घेतला आहे.
१. महाराष्ट्र राज्यातील आदिम जमाती (PVTG) (कातकरी) करीता रायगड जिल्हयामध्ये मौजे जांभूळपाडा ता. सुधागड - पाली येथे बहुउद्देशिय संकुल उभारण्यासाठी शासन मान्यता देण्यात येत आहे.
२. जिल्हाधिकारी, रायगड यांनी सदर प्रकल्पाकरिता मौजे जांभुळपाडा ता. सुधागड येथील स.नं. १०६ क्षेत्र १९-७५-०० हे. आर. एवढी शासकीय जमीन प्रकल्प अधिकारी, एकात्मिक आदिवासी विकास प्रकल्प, पेण जि. रायगड यांच्याकडे हस्तांतरीत करावी.
सदर प्रकल्पासाठी वरीलप्रमाणे शासकीय जमीन उपलब्ध झाल्यानंतर मुख्य अभियंता, आदिवासी विकास विभाग यांनी प्रकल्पाचे आराखडे व अंदाजपत्रके तयार करुन त्वरीत सादर करावेत.
# Page 3