# Page 1
गोंडवना आदिवासी सांस्कृतिक संग्रहालय तथा प्रशिक्षण उपकेंद्राची स्थापना करण्याच्या अनुषंगाने ज्युरी तथा बोर्ड ऑफ असेसर्सच्या सदस्यांच्या नियुक्तीबाबत.
महाराष्ट्र शासन
आदिवासी विकास विभाग
शासन निर्णय क्रमांक: टिआरआय-२०१४/प्र.क्र.०६/का.०५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: ११ सप्टेंबर, २०२०
वाचा १) आदिवासी विकास विभाग, शासन निर्णय क्रमांक टिआरआय-२०१४/प्र.क्र.०६/का-०५ दि.२३/०३/२०१५ २) आदिवासी विकास विभाग, शासन निर्णय क्रमांक. टिआरआय-२०१४/प्र.क्र.०६/का-०५ दि.०५/०९/२०१५ ३) आदिवासी विकास विभाग, शासन शुद्धीपत्रक क्रमांक टिआरआय-२०१४/प्र.क्र.०६/का-०५ दि.१६/१०/२०१५
प्रस्तावना: नागपूर येथे गोंडवना आदिवासी सांस्कृतिक संग्रहालय तथा प्रशिक्षण उपकेंद्राचे संकल्पचित्र व बांधकाम आराखडा तयार करण्यासाठी वास्तुविशारदाची नियुक्ती करण्यासाठी वाचा येथील अनुक्रमांक २ मधील शासन निर्णय व अनुक्रमांक ३ मधील शासन शुद्धीपत्रकान्वये ज्युरी तथा बोर्ड ऑफ असेसर्सची नियुक्ती करण्यात आली होती. आदिवासी विकास विभागाकडे सन २०१६ मध्ये स्वंतत्र बांधकाम व्यवस्थापन कक्षाची निर्मिती करण्यात आली असून सदर बांधकाम व्यवस्थापन कक्षाकडून आदिवासी विकास विभागाच्या अधिपत्याखालील आश्रमशाळा, वसतिगृहे, कार्यालये इत्यादी बांधकामे करण्यात येतात. त्यामुळे गोंडवना आदिवासी सांस्कृतिक संग्रहालय तथा प्रशिक्षण उपकेंद्रासाठी सुधारित ज्युरी तथा बोर्ड ऑफ असेसर्सची नियुक्ती करण्याची बाब शासनाच्या विचाराधिन होती.
शासन निर्णय : गोंडवना आदिवासी सांस्कृतिक संग्रहालय तथा प्रशिक्षण उपकेंद्राचे संकल्पचित्र व बांधकाम आराखडा तयार करण्यासाठी वास्तुविशारदाकडून प्राप्त होणा-या संकल्पनांची छाननी करण्यासाठी कॉन्सिल ऑफ आर्किटेक्चर, नवी दिल्ली यांच्या नियमानुसार ज्युरी तथा बोर्ड ऑफ असेसर्सची नियुक्ती करण्यात येत असून या ज्युरी तथा बोर्ड ऑफ असेसर्सची सुधारित रचना पुढीलप्रमाणे राहील.
# Page 2
शासन निर्णय क्रमांक: टिआरआय २०१४/प्र.क्र.०६/का.०५
--------------------------------------------------------------------------------------
| अ.क. | पदनाम | ज्युरी तथा बोर्ड ऑफ असेसर्समधील पद |
| १ | मुख्य वास्तुशास्त्रज्ञ, सार्वजनिक बांधकाम विभाग, मुंबई | अध्यक्ष |
| २ | मुख्य अभियंता, बांधकाम व्यवस्थापन कक्ष, आदिवासी विकास विभाग, मंत्रालय, मुंबई | सदस्य |
| ३ | सहसंचालक, आदिवासी संशोधन व प्रशिक्षण संस्था, पुणे | सदस्य |
| ४ | अधिक्षक अभियंता, सार्वजनिक बांधकाम (आदिवासी) मंडळ, नागपूर | सदस्य सचिव |
--------------------------------------------------------------------------------------
३. उपरोक्त ज्युरी तथा बोर्ड ऑफ असेसर्स यांनी गोंडवना आदिवासी सांस्कृतिक संग्रहालय तथा प्रशिक्षण उपकेंद्रासाठी पात्रता पूर्ण करणा-या वास्तुविशारदांकडून प्राप्त होणा-या संकल्पनांची छाननी करून कमीत कमी ३ सर्वोत्तम संकल्पना शासनाच्या राज्यस्तरीय समितीस सादर कराव्यात, त्यातून अंतिम वास्तुविशारदांची निवड करण्यात येईल.
४. या शासन निर्णयान्वये वाचा येथील अनुक्रमांक २ व ३ हे शासन निर्णय व शासन शुद्धीपत्रक अधिक्रमित करण्यात येत आहे.
# Page 3