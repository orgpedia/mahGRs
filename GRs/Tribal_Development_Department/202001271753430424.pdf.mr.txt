# Page 1
आदिवासी विकास विभागाच्या अधिनस्त असलेल्या एकात्मिक आदिवासी विकास प्रकल्प कार्यालयांतील अर्धवेळ सफाईगारांच्या मासिक वेतनात वाढ करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः आस्था-४०२०/प्र.क्र.२१/का.१५.
मंत्रालय, मुंबई- ४०० ०३२
तारीख: २७ जानेवारी, २०२०
संदर्भ : :- १) आदिवासी विकास विभाग, शासन निर्णय क्र.आस्था-२००५/प्र.क्र.१९५/का.१५, दि.२५.०१.२००७.
२) आदिवासी विकास विभाग, शासन निर्णय क्र.आस्था-२०११/प्र.क्र.२१२(भाग- २)/ का.१५, दि.१८.०६.२०१२.
३) उद्योग, उर्जा व कामगार विभाग, शासन अधिसूचना दि.२७.०१.२०१७.
प्रस्तावना:
उपरोक्त संदर्भाधीन क्र. ०१ व ०२ च्या शासन निर्णयान्वये आदिवासी विकास विभागाच्या
अधिनस्त असलेल्या एकात्मिक आदिवासी विकास प्रकल्प कार्यालयांकरीता अर्धवेळ सफाईगार
यांची पदे निर्माण करण्यात आली आहेत. संदर्भाधीन क्र. ०३ च्या शासन अधिसुचनेन्वये दररोज ४
तास काम करणाऱ्या अंशकालिक सफाईगार कर्मचारी यांना पूर्णकालिक सफईगारांसाठी निश्चित केलेल्या एकूण वित्तलब्धीच्या (मूळ वेतन व विशेष भत्यांच्या ) ६०% एवढे मानधन निश्चित केले आहे.
त्यानुसार आदिवासी विकास विभागाच्या अधिनस्त असलेल्या परिमंडळ-३ क्षेत्रात मोडणाऱ्या एकात्मिक आदिवासी विकास प्रकल्प कार्यालयात कार्यरत अर्धवेळ सफाई कामगार यांना
सद्यस्थितीत मिळणारे मासिक वेतन कमी असल्याने त्यांच्या मासिक वेतनात वाढ करण्याची बाब
शासनाच्या विचाराधीन होती.
शासन निर्णय :
१. आदिवासी विकास विभागाच्या अधिनस्त असलेल्या एकात्मिक आदिवासी विकास प्रकल्प
कार्यालयातील मंजूर पदावर कार्यरत असलेले अर्धवेळ सफाई कामगार यांचे मासिक वेतन उद्योग,
उर्जा व कामगार विभागाच्या दि.२७.०१.२०१७ च्या शासन अधिसुचनेतील तरतूदींनुसार प्रति महा रु.५,६७०/- (अक्षरी रुपये पाच हजार सहाशे सत्तर मात्र) इतके करण्यास मान्यता देण्यात येत आहे.
# Page 2
शासन निर्णय क्रमांकः आस्था-४०२०/प्र.क्र.२१/का.१५
२. यासाठी होणारा खर्च “मागणी क्र. टी-२, २२२५, अनुसूचित जाती, अनुसूचित जमाती, इतर
मागासवर्गीय व अल्पसंख्यांक यांचे कल्याण, ०२ अनुसूचित जमातींचे कल्याण, ००१, संचलन व
प्रशासन, (००) (०३) प्रकल्प अधिकारी (अनिवार्य) (२२२५ १०४३)” या लेखाशीर्षाखालील मंजूर अनुदानातून भागविण्यात यावा.