# Page 1
“भारतरत्न डॉ. ए. पी. जे. अब्दुल कलाम अमृत आहार” योजनेमध्ये माडा व मिनी माडा क्षेत्रातील ५०% पेक्षा अधिक आदिवासी लोकसंख्या असलेल्या अंगणवाड्यांचा समावेश करण्यास मान्यता देणेबाबत...
महाराष्ट्र शासन
आदिवासी विकास विभाग
शासन निर्णय क्रमांकः आविवि-२०१८/प्र.क्र.१५/कार्यासन-८
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२
दिनांक : १३ एप्रिल, २०१८
वाचा : १) शासन निर्णय क्रमांकः आविवि-२०१५/प्र.क्र.७८/ कार्यासन-८ दिनांक : १८ नोव्हेंबर, २०१५ २) शासन शुद्धीपत्रक क्रमांकः आविवि-२०१५/प्र.क्र.७८/ कार्यासन-८ दिनांक : ३० नोव्हेंबर, २०१५ ३) शासन निर्णय क्रमांकः आविवि-२०१६/प्र.क्र.६६/ कार्यासन-८ दिनांक : २ ऑगस्ट, २०१६ ४) शासन निर्णय क्रमांक: आविवि-२०१६/प्र.क्र.८३/ कार्यासन-८ दिनांक : ५ ऑगस्ट, २०१६ ५) आयुक्तालय, एकात्मिक बाल विकास सेवा योजना, नवी मुंबई यांचे दिनांक ०६/०२/२०१८ रोजीचे पत्र.
प्रस्तावना :
अनुसूचित क्षेत्रांतर्गत अंगणवाडी /मिनी अंगणवाडी क्षेत्रातील सर्व गरोदर स्त्रिया व स्तनदा मातांना आहारातून उष्मांक व प्रथिनांची उपलब्धता होण्यासाठी भारतरत्न डॉ. ए. पी. जे. अब्दुल कलाम अमृत आहार योजनेअंतर्गत गरोदर स्त्रिया व स्तनदा मातांना एक वेळचा चौरस आहार उपलब्ध करुन देण्याची योजना दिनांक १८ नोव्हेंबर, २०१५ व २ ऑगस्ट, २०१६ च्या शासन निर्णयान्वये आदिवासी विकास विभागाच्या नियंत्रणाखाली व एकात्मिक बाल विकास सेवा योजना यांच्या माध्यमातून राबविण्यात येत आहे.
तसेच शासन निर्णय दिनांक ५ ऑगस्ट, २०१६ अन्वये सदर योजनेच्या टप्पा २ अंतर्गत अनुसूचित क्षेत्र व अतिरिक्त आदिवासी उपयोजना क्षेत्रातील अंगणवाडया अंतर्गत ७ महिने ते ६ वर्षे वयोगटातील सर्व बालकांना आठवडयातून ४ दिवस अंडी / केळी एकवेळचा अतिरिक्त आहार देण्यास मान्यता देण्यात आली आहे.
भारतरत्न डॉ.ए.पी.जे. अब्दुल कलाम अमृत आहार योजना ही राज्यातील १६ आदिवासी जिल्ह्यातील १०५ एकात्मिक बाल विकास प्रकल्पांतर्गत राबविण्यात येत आहे.
भारतरत्न डॉ.ए.पी.जे. अब्दुल कलाम अमृत आहार योजनेचा लाभ अनुसूचित क्षेत्राव्यतिरिक्त बिगर आदिवासी क्षेत्रातील माडा व मिनी माडा क्षेत्रातील ( पेसा क्षेत्राबाहेरील क्षेत्रात) ५०% पेक्षा जास्त आदिवासी लोकसंख्या असलेल्या अंगणवाडयांतील लाभार्थ्यांना मिळावा याकरिता माडा व मिनी माडा क्षेत्रातील गावातील अंगणवाडयांचा समावेश भारतरत्न डॉ. ए. पी. जे.
अब्दुल कलाम अमृत आहार योजनेअंतर्गत करण्याबाबत दिनांक ०३.०९.२०१६ रोजी मा. सचिव (आ.वि.) यांच्या अध्यक्षतेखाली यशदा, पुणे येथील बैठकीत चर्चा झाली. तसेच दिनांक २९.०१.२०१८ रोजीच्या राज्यस्तरीय संनियंत्रण समितीच्या बैठकीत नव्याने समाविष्ट होणाऱ्या
# Page 2
शासन निर्णय क्रमांकः आविवि-२०१८/प्र.क्र.१५/कार्यासन-८
गावांचे एकत्रित प्रस्ताव आयुक्त, एकात्मिक बाल विकास सेवा योजना, नवी मुंबई यांनी शासनास सादर करण्याबाबत निर्देश दिले होते. वरील बाबींच्या अनुषंगाने निर्णय घेण्याची बाब शासनाच्या विचाराधिन होती.
शासन निर्णयः
भारतरत्न डॉ.ए.पी.जे. अब्दुल कलाम अमृत आहार योजनेअंतर्गत माडा व मिनी माडा क्षेत्रातील ( पेसा क्षेत्राबाहेरील क्षेत्रात ) ५०% पेक्षा जास्त आदिवासी लोकसंख्या असलेल्या सोबत जोडलेल्या परिशिष्ट - अ मध्ये नमूद केलेल्या अहमदनगर जिल्ह्यातील १० अंगणवाड्या व चंद्रपूर जिल्ह्यातील ९९ अंगणवाड्यांचा समावेश करण्यास या शासन निर्णयान्वये मान्यता देण्यात येत आहे.
सदर नव्याने समाविष्ट केलेल्या अंगणवाडी व मिनी अंगणवाडी केंद्रामध्ये योजनेची अंमलबजावणी व निधीचे नियोजन संदर्भाधिन क्रमांक १, २ व ३ येथील शासन निर्णयांनुसार करण्यात यावे.
# Page 3
# Page 4
# Page 5
# Page 6