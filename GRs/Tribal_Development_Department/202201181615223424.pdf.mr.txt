# Page 1
महाराष्ट्र राज्य सहकारी आदिवासी विकास महामंडळ मर्या. नाशिक
नियमित वेतनश्रेणीतील अधिकारी / कर्मचाऱ्यांना सातव्या वेतन आयोगाच्या शिफारशीनुसार सुधारित वेतनश्रेणी मंजूर करण्याबाबत.
महाराष्ट्र शासन
आदिवासी विकास विभाग
शासन निर्णय क्र. आविमं-१५१९/प्र.क्र.४२/का.१५
मंत्रालय, विस्तार, मुंबई-४०००३२
दिनांक:- १८ जानेवारी, २०२२
वाचा:-१. शासन निर्णय, आदिवासी विकास विभाग, क्र.आविम-१०९६/प्र.क्र.९९/का.३, दि.१०.०१.१९९७
२. शासन निर्णय, आदिवासी विकास विभाग, क्र.आस्था-२०१०/प्रक्र.२२२ (संदर्भ क्र.२३४५/०९/का.१५, दि.३१ मे २०१०
३. शासन अधिसूचना वित्त विभाग क्र. वेपूर-२०१९/प्र.क्र.१/सेवा-९,दि.३०.०१.२०१९ ४. शासन निर्णय वित्त विभाग क्र. शासाउ २०१९/प्र.क्र.१३/सा.उ.,दि.०४.०९.२०२१ ५. महाराष्ट्र राज्य सहकारी आदिवासी विकास महामंडळ, नाशिक यांची पत्रे
क्र.आविम/प्रशा/आस्था/८४५/२०१९नाशिक, दि.२१.०२.२०१९,दि.२१.०९.२०१९ प्रस्तावना: उपरोक्त अ.क्र.२ च्या शासन निर्णयान्वये महाराष्ट्र राज्य सहकारी आदिवासी विकास महामंडळाच्या आस्थापनेवरील नियमित वेतनश्रेणीतील अधिकारी/कर्मचारी यांना सहाव्या वेतन आयोगाच्या शिफारशीनुसार शासकीय कर्मचाऱ्यांप्रमाणे सुधारित वेतनश्रेणी दि.२१.१२.२००९ पासून लागू करण्यास मान्यता देण्यात आलेली आहे. शासन अधिसूचना वित्त विभाग क्र.२०१९/ प्र.क्र.१/ सेवा ९, दि.३० जानेवारी,२०१९ अन्वये राज्य शासनाने राज्य शासकीय कर्मचाऱ्यांना दि.१ जानेवारी २०१६ पासून सातव्या वेतन आयोगानुसार सुधारित वेतनश्रेणी मंजूर केली आहे. तसेच संदर्भित दि.०४.०८.२०२१ च्या शासन निर्णयान्वये काही अटी व शर्तीच्या अधीन राहून राज्यातील सार्वजनिक उपक्रमांना सातव्या वेतन आयोगाच्या शिफारशीनुसार सुधारित वेतनश्रेणी लागू करण्याचा निर्णय घेतला आहे. त्यानुसार महाराष्ट्र राज्य सहकारी आदिवासी विकास महामंडळाचे अधिकारी व कर्मचारी सुधारित वेतनश्रेणी लागू करण्याबाबतचा महामंडळाने उपरोल्लेखित अ.क्र.५ येथील पत्रान्वये सादर केलेला प्रस्ताव शासनाच्या विचाराधीन होता.
शासन निर्णय: महाराष्ट्र राज्य सहकारी आदिवासी विकास महामंडळाच्या आस्थापनेवरील नियमित अधिकारी व कर्मचारी यांना (जोडपत्र “अ” प्रमाणे) सातव्या वेतन आयोगाच्या शिफारशीनुसार शासकीय कर्मचाऱ्यांप्रमाणे सुधारित वेतनश्रेणी दि.०१ जुलै, २०२१ पासून लागू करण्यास पुढील अटींच्या अधीन राहून मान्यता देण्यात येत आहे.
# Page 2
शासन निर्णय क्रमांकः आविमं-१५१९/प्र.क्र.४२/का.१५
(अ) महामंडळाने वित्त विभाग / शासनाकडून ७ व्या वेतन आयोगासंदर्भात निर्गमित करण्यात आलेले उदा:- दि.३० जानेवारी, २०१९, दि.२० फेब्रुवारी २०१९ व वेळोवेळी निर्गमित करण्यात येणाऱ्या शासन निर्णय/परिपत्रकातील अटी व शर्तीचा मार्गदर्शक तत्वे म्हणून अवलंब करावा व त्याप्रमाणे सुधारीत वेतनश्रेणीची अंमलबजावणी करावी.
(आ) सुधारीत वेतनश्रेणीचा लाभ देताना शासनामधील समकक्ष पदांना लागू करण्यात आलेल्या वेतनश्रेणीपेक्षा महामंडळातील अधिकारी / कर्मचारी यांना मिळणारा लाभ जास्त असू नये. सुधारीत वेतनश्रेण्या त्या मर्यादेत लागू असाव्यात.
(इ) महामंडळातील सद्य:स्थितीत जेवढी पदे भरलेली आहेत त्या पदानांच सदर सुधारीत वेतनश्रेणीचा लाभ अनुज्ञेय असेल. आकृतीबंधानुसार १२९८ पदांपैकी नवीन पदे/संवर्ग यांना सदर लाभ अनुज्ञेय करतेवेळी शासनाची पूर्वमंजुरी घेणे आवश्यक राहिल.
(ई) महामंडळाच्या आस्थापनेवरील पदामध्ये कोणताही बदल करावयाचा असल्यास अथवा कोणत्याही पदाची श्रेणीवाढ/अवनत करावयाची झाल्यास तसेच महामंडळातील रिक्त असलेली/ रिक्त होणारी पदे भरणे/नवीन पदे / संवर्ग निर्माण करणे याबाबतची कार्यवाही प्रथमतः संचालक मंडळाची मान्यता घेऊन तद्नंतर शासनाची मान्यता घेणे बंधनकारक असेल.
(उ) दि.१ जुलै, २०२१ ते सुधारीत वेतनश्रेणीची अंमलबजावणी करेपर्यंतच्या कालावधीतील थकबाकी एकरकमी अथवा टप्प्याटण्याने अदा करणे याबाबतचा निर्णय घेण्याचा अधिकार पूर्णपणे महामंडळास राहील. यामुळे व सुधारीत वेतनश्रेणी लागू केल्यामुळे महामंडळ भविष्यात तोट्यात जाणार नाही, याची जबाबदारी महामंडळाची राहील.
२. या आदेशाच्या कोणत्याही तरतूदीच्या अंमलबजावणीसंबंधी कोणताही प्रश्न उपस्थित झाल्यास तो महाराष्ट्र शासनाच्या आदिवासी विभागामार्फत वित्त विभागाच्या सल्ल्याने सोडविण्यात येईल व विभागाचा त्यावरील निर्णय अंतिम राहील.
३. सुधारित वेतनश्रेणीमूळे कर्मचाऱ्यांना अदा करावायाच्या रकमेपोटी येणारा खर्च महामंडळास व्यवस्थापकीय अनुदानापोटी शासनाकडून मिळणाऱ्या निधीतून भागविण्यात यावा. यासाठी अतिरिक्त निधीची मागणी करु नये.
४. हे आदेश वित्त विभागाच्या सहमतीने व त्यांचा अनौपचारिक संदर्भ क्र.८५/सा.उ., दि.०३.०१.२०२१ अन्वये निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः आविमं-१५१९/प्र.क्र.४२/का.१५
# Page 4