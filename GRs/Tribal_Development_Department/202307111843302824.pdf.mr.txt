# Page 1
आदिवासी विकास सेवेतील गट- अ मधील सहायक आयुक्त / वरिष्ठ संशोधन अधिकारी / प्रकल्प अधिकारी (श्रेणी-२) या पदावरील तात्पुरत्या पदोन्नतीबाबत.
महाराष्ट्र शासन
आदिवासी विकास विभाग
शासन निर्णय क्रमांकः बढती-२०२२/प्र.क्र.५०१/का.१५
मंत्रालय विस्तार, मुंबई- ४०००३२
तारीख: ११ जुलै, २०२३.
वाचा :
१) सामान्य प्रशासन विभाग, शासन निर्णय क्र. एसआरव्ही २०१८/प्र.क्र.१५९/का-१२ दि.०१/०८/२०१९.
२) सामान्य प्रशासन विभाग, शासन अधिसूचना क्र. एसआरव्ही-२०२०/ प्र.क्र.४९/ का.१२, दि.१४/०७/२०२१.
शासन निर्णय:
आदिवासी विकास सेवेतील खालील सहायक प्रकल्प अधिकारी / संशोधन अधिकारी व तत्सम गट- ब (वेतनस्तर S-१५ : ४१८००-१३२३००) संवर्गामधील अधिकाऱ्यांना सहायक आयुक्त / वरिष्ठ संशोधन अधिकारी / प्रकल्प अधिकारी (श्रेणी-२) गट- अ या संवर्गात (वेतन स्तर रुपये S-२० : ५६१००-१७७५००) या आदेशान्वये तात्पुरत्या स्वरुपात पदोन्नतीने नियुक्ती देण्यात येत आहे.
२. आदिवासी विकास विभाग, शासन निर्णय दि.१४/०१/२०२१ व दिनांक २०/०७/२०२१ अन्वये वरिष्ठ संशोधन अधिकारी या सरळसेवेच्या कोट्यातील पदावर देण्यात आलेल्या तदर्थ स्वरुपातील खालील अधिकाऱ्यांची पदोन्नती या शासन निर्णयान्वये सहाय्यक आयुक्त/वरिष्ठ संशोधन अधिकारी / प्रकल्प अधिकारी (श्रेणी-२) या पदोन्नतीच्या कोट्यातील पदांवर तात्पुरत्या स्वरुपात नियमित करण्यात येत आहेत.
# Page 2
शासन निर्णय क्रमांकः बढती-२०२२/प्र.क्र.५०१/का.१५
३. सामान्य प्रशासन विभाग, शासन निर्णय क्र. एसआरव्ही २०१८/प्र.क्र.१५९/का-१२, दि.०१/०८/२०१९ आणि सामान्य प्रशासन विभाग शासन अधिसूचना, क्र. एसआरव्ही-२०२०/ प्र.क्र.४९/ का.१२, दि.१४/०७/२०२१ नुसार पदोन्नतीने नियुक्तीसाठी विहित केलेल्या महसूली विभाग वाटप नियम, २०२१ मधील तरतुदींच्या अधिन राहून खालील तक्त्यातील अधिकाऱ्यांना त्यांच्या नावासमोर स्तंभ क्र. ३ मध्ये दर्शविलेल्या ठिकाणी तात्पुरत्या पदोन्नतीने पदस्थापना देण्यात येत आहे
४. वरील अधिकाऱ्यांना देण्यात आलेली तात्पुरती पदोन्नती ही खालील अटी व शर्तींच्या अधिन राहून देण्यात येत आहे.
१) पदोन्नती व सरळसेवा कोटयातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाजेष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधिन राहून भरण्याबाबत सा.प्र.वि./१६-ब यांनी दि.०७/०५/२०२१ च्या पत्रान्वये दिलेल्या सूचनांनुसार सदर मान्यता देण्यात येत आहे.
सदर पदोन्नती निव्वळ तात्पुरत्या स्वरूपाची असल्याने या तात्पुरत्या पदोन्नतीच्या परिणामी निवडसूचीतील व पदोन्नतीसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
३) दिव्यांग कर्मचाऱ्यांना गट-अ व गट-ब मधील पदांवर पदोन्नतीबाबत सामान्य प्रशासन विभाग/१६ अ यांनी दि.२०/०४/२०२३ रोजीच्या शासन निर्णयान्वये दिलेल्या सूचनांनुसार सदर मान्यता देण्यात येत आहे.
५. सामान्य प्रशासन विभाग शासन अधिसूचना दि.१४/०७/२०२१ अन्वये तात्पुरत्या पदोन्नतीने नियुक्ती देण्यात आलेल्या पदोन्नत अधिकाऱ्यांनी त्यांच्या नियुक्तीचे आदेश निर्गमित झाल्यापासून तीस दिवसाच्या आत हजर होणे आवश्यक आहे. संबंधित अधिकारी विहित मुदतीत संबंधित महसूल विभागात रुजु झाले नाही तर संबंधित अधिकाऱ्यांचा अनुपस्थितीचा कालावधी अकार्यदिन (dies non) पृष्ठ ४ पैकी २
# Page 3
शासन निर्णय क्रमांकः बढती-२०२२/प्र.क्र.५०१/का.१५
म्हणून गणला जाईल. या तरतूदींच्या अनुषंगाने प्रस्तुत आदेशामधील अधिकाऱ्यांनी पदोन्नतीच्या पदस्थापनेवर तात्काळ रुजू होण्याची दक्षता घ्यावी.
६. तात्पुरत्या पदोन्नतीने नियुक्ती देण्यात आलेल्या अधिकाऱ्यांना नविन पदावर रुजू होण्यासाठी कार्यालय प्रमुख / विभागप्रमुखांनी स्थानिक पर्यायी व्यवस्था करुन तात्काळ कार्यमुक्त करावे आणि नविन नियुक्तीच्या ठिकाणी तात्काळ हजर होण्याबाबत संबंधिताना सूचना द्याव्यात. तसेच संबंधित अधिकाऱ्यांनी पदभार स्विकारल्यानंतर त्यांचा अहवाल आयुक्त, आदिवासी विकास, नाशिक / आयुक्त, आदिवासी संशोधन व प्रशिक्षण संस्थासंस्था, , पुणे यांच्यामार्फत शासनास (pawankumar.bandgar@nic.in) ई मेल वर त्वरीत सादर करावा.
७. संबंधित अधिकाऱ्यांने पदोन्नतीच्या पदावर हजर न होता, लोकप्रतिनिधीं मार्फत पदस्थापनेत बदल करण्याबाबत शासनावर दबाव आणल्यास ते महाराष्ट्र नागरी सेवा (शिस्त व अपील) नियम, १९७९ मधील तरतूदीनुसार शिस्तभंगविषय कारवाईस पात्र ठरतील, याची संबंधितांनी नोंद घ्यावी.
# Page 4