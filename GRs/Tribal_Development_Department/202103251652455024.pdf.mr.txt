# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षात खावटी अनुदान योजनेकरीता निधी वितरण (रोख स्वरुप लाभाकरीता).
(लेखाशीर्ष २४२५ १४९३)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/ प्र.क्र.४८ / कार्यासन-६
मंत्रालय विस्तार, मुंबई-४०० ०३२.
दिनांक :- २६ मार्च, २०२१.
वाचा - १) शासन परिपत्रक, वित्त विभाग क्र.अर्थसं-२०२०/प्र.क्र.६४ /अर्थ-३, दि.१६.०४.२०२० व दि.१५.०४.२०२१.
२) शासन निर्णय, आदिवासी विकास विभाग, क्र. खाअयो-२०२०/प्र.क्र.३७/का-३, दि.९.०९.२०२० व दि.३०.०९.२०२०.
३) शासन ज्ञापन, आदिवासी विकास विभाग, क्र. बीयुडी-२०२१/प्र.क्र.४८/का-६, दि.२५.०३.२०२१.
४) आदिवासी विकास विभाग, नस्ती क्रमांक खाअयो-२०२०/ प्र.क्र.३७/का-३.
प्रस्तावना :
राज्यात कोरोना विषाणूच्या पार्श्वभूमीवर लॉकडाऊनमुळे कामे बंद असल्याने अनुसूचित जमातीच्या कुटूंबियांसमोर उद्भवलेला बेरोजगारीचा प्रश्न विचारात घेऊन त्यांना अनुदान स्वरुपात लाभ देण्याच्या अनुषंगाने राज्य मंत्रिमंडळाच्या दि.१२.०८.२०२० च्या बैठकीमध्ये खावटी अनुदान योजना राबविण्यास मान्यता देण्यात आलेली आहे. यास अनुसरून संदर्भाधीन क्र.२ येथील शासन निर्णयान्वये सन २०२०-२१ या वर्षात खावटी अनुदान योजना राबविण्यास मान्यता देण्यात आलेली आहे. सदर खावटी अनुदान योजनेंतर्गत अनुसूचित जमातीच्या कुटुंबियांना प्रति कुटुंब एकूण रु.४०००/- इतक्या रक्कमेचा लाभ देण्याचा निर्णय घेण्यात आला आहे. त्यापैकी रु.२०००/- इतकी रक्कम लाभार्थ्याच्या बँक / डाक खात्यात
थेट स्वरुपात तर रू.२०००/- इतक्या किंमतीच्या खाद्य वस्तु स्वरूपात लाभ देण्याबाबत निर्णय घेण्यात आला आहे. तसेच संदर्भाधीन क्र. २ येथील शासन निर्णयान्वये योजनेच्या अंमलबजावणीसाठी मार्गदर्शक
सूचना विहित करण्यात आलेल्या आहेत. यास अनुसरून प्रथम टप्यात थेट रोख स्वरुपात दयावयाच्या लाभाकरीता वित्त विभागाने संदर्भाधीन क्र.४ येथील नस्तीवर दर्शविलेल्या सहमतीस अनुसरुन संदर्भ क्र.३ येथील शासन ज्ञापनान्वये आदिवासी घटक कार्यक्रमांतर्गत उपलब्ध बचतीमधून रु.२३१.०० कोटी इतका निधी पुनर्विनियोजित करण्यात आला आहे. सदर थेट स्वरुपात द्यावयाच्या लाभाकरीताची रक्कम रु.२३१.०० कोटी इतका निधी वितरणाची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-२०२१/प्र.क्र.४८ / कार्यासन.६
शासन निर्णय :
खावटी अनुदान योजनेंतर्गत प्रति कुटुंब रु.२०००/- थेट रोख स्वरुपात द्यावयाच्या लाभाकरीता आदिवासी घटक कार्यक्रम - सन २०२०-२१ याखाली मागणी क्र. टी-५, मुख्य लेखाशीर्ष-२४२५- सहकार, ७९६-जनजाती क्षेत्र उपयोजना, (०१) (११) खावटी अनुदान योजनेच्या लेखाशीर्ष २४२५ १४९३, ३३ अर्थसहाय्य खाली रू.२३१,००,००,०००/- ( अक्षरी रूपये दोनशे एकतीस कोटी फक्त ) इतका निधी नियंत्रक अधिकारी तथा आयुक्त, आदिवासी विकास, महाराष्ट्र राज्य, नाशिक यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी आहरण व संवितरण अधिकारी यांनी तातडीने आहरीत करुन पात्र लाभार्थ्यांच्या बँक/डाक खात्यात ऑनलाईन प्रणालीमार्फत प्रति कुटुंब रु.२०००/- इतका लाभ देण्याची कार्यवाही करावी.
३. सदर शासन निर्णयान्वये वितरीत करण्यात आलेला निधी खर्च करतांना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियमांचे पालन करून वित्त विभागाच्या संदर्भाधीन क्र.१ येथील शासन परिपत्रकान्वये विहित केलेल्या मार्गदर्शक सूचनांनुसार काटेकोरपणे कार्यवाही करण्यात यावी.
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात आणि वित्त विभागाच्या अनौपचारिक संदर्भ क्र.६२/व्यय १४, दि.२४.०३.२०२१ अन्वये दर्शविलेल्या सहमतीनुसार निर्गमित करण्यात येत आहे.
# Page 3