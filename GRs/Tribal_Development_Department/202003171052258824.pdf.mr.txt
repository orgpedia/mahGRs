# Page 1
केंद्र पुरस्कृत प्रधानमंत्री आवास योजना (ग्रामीण) करिता निधी वितरणास व खर्च करण्यास मान्यता देणेबाबत.
(लेखाशिर्ष २५०५ २९९२.)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१९/ प्र. क्र. ८ / कार्यासन.६
मंत्रालय विस्तार, मुंबई - ४०००३२
तारीख: १८ मार्च, २०२०.
वाचा - १) शासन परिपत्रक, वि.वि. क्र.अर्थसं-२०१९/प्र.क्र.४४/ अर्थ-३, दि. ०१.०४.२०१९.
२) शासन परिपत्रक, वि.वि. क्र. अर्थसं - २०१९/प्र.क्र.९२/ अर्थ-३, दि. ०८.०७.२०१९, दि.
२२.०१.२०२० व दि. १३.०३.२०२०.
३) शासन निर्णय, आदिवासी विकास विभाग, समक्रमांक, दि. ३०.११.२०१९ व दि. २८.०१.२०२० ४) केंद्र शासन, ग्राम विकास मंत्रालयाचे पत्र क्र.J-१२०२५/०१/२०१९-RH(A/C)–२ Maharashtra, दि.२/०३/२०२०.
५) ग्राम विकास विभागाची नस्ती क्र. प्रआयो- २०२० / प्र.क्र.५१ /यो-१०.
शासन निर्णय: केंद्र पुरस्कृत प्रधानमंत्री आवास योजना (ग्रामीण) करिता आदिवासी घटक कार्यक्रमांतर्गत सन २०१९ - २० या आर्थिक वर्षासाठी केंद्र हिस्स्याकरीता मागणी क्र. टी-५, २५०५ - ग्रामीण रोजगार, ६०-इतर कार्यक्रम, ७९६-जनजाती क्षेत्र उपयोजना, (०१) जनजाती क्षेत्र उपयोजना, (०१) (०५) प्रधानमंत्री आवास योजना (ग्रामीण) (केंद्र हिस्सा) (२५०५ २९९२), ३३- अर्थसहाय्य या लेखाशीर्षाखाली सुधारीत अंदाजात रू.२७२२६.७५ लाख इतका निधी मंजूर आहे.
२. केंद्र शासनाने सन २०१९-२० या आर्थिक वर्षाचा प्रधानमंत्री आवास योजना (ग्रामीण) या योजनेंतर्गत पहिला हप्ता म्हणून रु.४०२६.३३ लाख इतका निधी वितरीत केला असल्याचे संदर्भ क्र. ४ येथील पत्रान्वये कळविले आहे. त्यानुषंगाने ग्राम विकास विभागाच्या उपरोक्त वाचा क्र.५ येथील नस्तीमध्ये प्रस्तावित केल्यानुसार प्रधानमंत्री आवास योजना (ग्रामीण) या योजनेकरीता (२५०५ २९९२), ३३ - अर्थसहाय्य या लेखाशिर्षाखाली सन २०१९-२० या आर्थिक वर्षाचा रु.४०२६.३३ लाख (अक्षरी रूपये चाळीस कोटी सव्वीस लाख तेहेतीस हजार फक्त) इतका निधी प्रशासकिय विभाग प्रमुख म्हणून अपर मुख्य सचिव, ग्राम विकास विभाग यांना खर्चासाठी अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. संबंधित नियंत्रण अधिकारी / प्रशासकिय विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती, संबंधित क्षेत्रिय अधिकारी यांनी आयुक्त, आदिवासी विकास, नाशिक; आदिवासी विकास विभाग तसेच ग्राम विकास व जलसंधारण विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
४. नियंत्रक अधिकारी/ विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर संनियंत्रण ठेवता येईल.
# Page 2
शासन निर्णय क्रमांकः बीयुडी-२०१९/प्र.क्र.८ /कार्यासन.६
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त अनुसूचित जमातीच्या लाभार्थ्यांनाच लाभ देण्यात येईल याची दक्षता घ्यावी.
६. सदर शासन निर्णय वित्त विभागाने वाचा येथील क्रमांक १ व २ अन्वये विभागास प्रदान केलेल्या अधिकारान्वये तसेच वित्त विभागाच्या अनौपचारिक संदर्भ क्र.९४/अर्थोपाय, दि. ६.०३.२०२० अन्वये दिलेल्या सहमतीस अनुसरुन निर्गमित करण्यात येत आहे.