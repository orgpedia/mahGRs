# Page 1
विशेष केंद्रीय सहाय्य (२०१३-१४) अंतर्गत मंजूर योजनेच्या मार्गदर्शक सुचनांमधील अट शिथिल करणेबाबत.
महाराष्ट्र शासन
आदिवासी विकास विभाग
शासन शुध्दीपत्रक क्रमांक: विकेंस-२०१३/प्र.क्र.१६०/का.१९
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक :-२०/०९/२०१९
वाचा १) आदिवासी विकास विभाग शासन निर्णय क्रमांक विकेंस-२०१३/प्र.क्र.१६०/का.१९ दि.२७/११/२०१३.
२) आयुक्त, आदिवासी विकास,नाशिक यांचे पत्र क्र.विकेस-२०१५/प्र.क्र.९६/का-८(५)/१४७६, दि.२६.०२.२०१९
शासन शुध्दीपत्रक - शासनाच्या वाचा येथील क्रमांक १ च्या शासन निर्णयान्वये विशेष केंद्र सहाय्य सन २०१३-१४ करीता केंद्र शासनाकडून मंजूर झालेल्या विविध योजनाची अंमलबजावणी करण्यासाठी मार्गदर्शक तत्वांना मंजूरी प्रदान करण्यात आली आहे. या मार्गदर्शक तत्वांमधील योजना क्रमांक-५ अनुसूचित जमातीच्या युवकांना बिल्डींग सुपरवायझर कोर्सचे प्रशिक्षण प्रबोधन बहुउद्देशिय संस्था, नाशिक मार्फत देणे व योजना क्रमांक-१० अनुसूचित जमातीच्या युवक युवतीना ऑफीस ऑटोमेशन कोर्सचे प्रशिक्षण इन्फोसॉफ्ट कॉम्प्यूटर, नाशिक मार्फत देणे या दोन्ही योजनांमधील अनुक्रमे अट क्रमांक ८ (६) व ९ (६) नुसार सर्व प्रशिक्षणार्थ्यांना संस्थेने एन. सी. व्ही. टी. / शासनाच्या तत्सम संस्थेचे प्रमाणपत्र / विद्यापीठाचे प्रमाणपत्र वाटप केल्यानंतर संस्थेस उर्वरित २० % रक्कम अदा करावी ही अट एक वेळची विशेष बाब म्हणून शिथील करण्यात येत आहे. सदर सुट पुर्व उदाहरण होणार नाही.
# Page 2