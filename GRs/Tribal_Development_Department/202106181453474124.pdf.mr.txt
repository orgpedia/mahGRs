# Page 1
आदिवासी घटक कार्यक्रमांतर्गत बांधील स्वरुपाच्या बाबीकरीता निधी वितरण. (कार्यक्रम खर्च- मागासवर्गीय कल्याण-लेखाशीर्ष २२२५४१२२)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र. ०२/ कार्यासन-६
मंत्रालय विस्तार, मुंबई-४०० ०३२
दिनांक :- १८ जुन, २०२१.
वाचा :
१. शासन परिपत्रक, वित्त विभाग क्र. अर्थसं-२०२१/प्र.क्र.४८ /अर्थ-३, दि.०६.०४.२०२१ २. शासन निर्णय, आ.वि.वि. क्र. बीयुडी-२०२१/प्र.क्र.०२/कार्यासन-६, दि.०७.०४.२०२१, दि.२८.०४.२०२१ दि.१७.०५.२०२१, दि.२.०६.२०२१, व १५.०६.२०२१
प्रस्तावना :
“महाराष्ट्र विनियोजन विधेयक,२०२१” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने संदर्भाधीन क्रमांक १ येथील शासन परिपत्रकास अनुसरून वित्त विभागाने अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर उपलब्ध करुन दिलेल्या निधी मर्यादेत आदिवासी विकास विभागाच्या संदर्भाधीन क्र.२ येथील शासन निर्णयान्वये कार्यक्रम खर्चांतर्गत समाविष्ट योजनांसाठी वेतन या बाबींकरीता अर्थसंकल्पित तरतूदींच्या २५ टक्के तर कार्यालयीन बांधील बाबींकरीता साधारणत: २० टक्के इतका निधी उपलब्ध करुन दिलेला आहे. तथापि, सदर वितरीत निधीमध्ये अनुसूचित जमाती प्रमाणपत्र तपासणी समिती (कार्यक्रम खर्च ) (२२२५४१२२) अंतर्गत २४-पेट्रोल, तेल व वंगण या उद्दीष्टाकरीता अर्थसंकल्पित तरतूदीपैकी वित्त विभागाने वितरणासाठी उपलब्ध करून दिलेल्या २०% मर्यादेतील निधी वितरीत करण्यात आलेला नाही. या अनुषंगाने सदर निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या " कार्यक्रम खर्च” अंतर्गत मागणी क्र.टी-५ या खालील अनुसूचित जमाती प्रमाणपत्र तपासणी समिती लेखाशिर्ष २२२५ ४१२२ याखाली बाब क्र. २४ करीता अर्थसंकल्पित तरतूदीच्या २० टक्के मर्यादेतील खालीलप्रमाणे निधी नियंत्रक अधिकारी तथा आयुक्त, आदिवासी संशोधन व प्रशिक्षण संस्था, पुणे यांना वितरीत व खर्च करण्यास शासन मान्यता देण्यात येत आहे.
(रू.लाखात)
--------------------------------------------------------------------------------------------------------------
| अ.क्र. | योजनेचे नांव | बाब क्र. | सन २०२१-२२ अर्थसंकल्पित तरतूद | सदर शा.नि. अन्वये वितरीत करण्यात येत असलेली तरतूद |
| १ | अनुसूचित जमाती प्रमाणपत्र  |  तपासणी समिती (कार्यक्रम खर्च) (२२२५४१२२) | २४-पेट्रोल, तेल वंगण | २६.०० | ५.२० |
--------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२१/प्र.क्र.०२/कार्यासन.६
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधिता मार्फत राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील तरतुदी व सर्व अटी शर्तींचे पालन करण्याची दक्षता घेण्यात यावी.
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत व संदर्भाधिन दि.०६.०४.२०२१ रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.