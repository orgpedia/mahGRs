# Page 1
आदिवासी विकास सेवेतील अधिसंख्य पदांवर वर्ग करण्यात आलेल्या सेवा व सेवा वर्ग करण्याकरीता निर्माण करण्यात आलेल्या अधिसंख्य पदांना मुदतवाढ देण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः संकीर्ण-३७१८/प्र.क्र.८४/का.१५
मंत्रालय, मुंबई - ४०० ०३२.
दिनांक: २८ डिसेंबर, २०२०
वाचा - १) शासन निर्णय सामान्य प्रशासन विभाग क्र. बीसीसी-२०१८/प्र.क्र.३०८/१६-ब, दि. २१.१२.२०१९ २) शासन निर्णय सामान्य प्रशासन विभाग क्र. बीसीसी-२०२०/प्र.क्र.१८७ ऐ/१६-ब, दि. ३०.०६.२०२० ३) सामान्य प्रशासन विभाग, शासन निर्णय क्र. बीसीसीब-१६/३०८.क्र.प्र/२०१८-, दि.२७.११.२०२० ४) आदिवासी विकास विभाग, शासन निर्णय क्र. संकीर्ण- ३७१८/प्र.क्र.८४/का.१५, दि.२४.१२.२०२०
प्रस्तावना - सामान्य प्रशासन विभागाच्या संदर्भाधीन क्र.१ च्या शासन निर्णयान्वये अनुसूचित जमातीचे जात वैधता प्रमाणपत्र सादर न केलेल्या कारणास्तव संबंधित अधिकारी / कर्मचारी यांच्या सेवा अधिसंख्य
पदावर वर्ग करण्याच्या सूचना दिलेल्या आहेत. त्यानुसार संदर्भाधीन क्र. ४ च्या शासन निर्णयान्वये
आदिवासी विकास सेवेतील कर्मचाऱ्यांच्या सेवा अधिसंख्य पदावर वर्ग केलेल्या आहेत. अधिसंख्य
पदावर नेमणूक देण्यात आलेल्या कर्मचाऱ्यांचा ११ महिन्यांचा कालावधी संपुष्टात आल्याने अशा सेवा
वर्ग करण्यात आलेल्या अधिसंख्य पदांना व त्यावरील नियुक्त्यांना मुदतवाढ देण्याची बाब शासनाच्या
विचाराधीन होती.
शासन निर्णय
अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या
१३ कर्मचाऱ्यांच्या सेवा अधिसंख्य पदावर वर्ग करण्यात आलेल्या आहेत. सदर अधिसंख्य पदांचा ११
महिन्यांचा कालावधी दि.३०.११.२०२० रोजी संपुष्टात आल्याने, अशा सेवा वर्ग करण्यात आलेल्या
# Page 2
शासन निर्णय क्रमांकः संकीर्ण-३७१८/प्र.क्र.८४/का.१५
अधिसंख्य पदांना व त्यावरील नियुक्त्यांना तात्पूरत्या स्वरुपात पुढील ११ महिन्यांपर्यंत किंवा ते सेवेत
राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यासगटाच्या
शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तो
पर्यंत १३ अधिसंख्य पदांना या शासन निर्णयाद्वारे मुदतवाढ देण्यात येत आहे.
२. सदर अधिसंख्य पदांच्या वेतनावर येणारा खर्च हा संबंधित कर्मचारी सध्या ज्या विभागात /
कार्यालयात कार्यरत आहेत, त्या विभागाच्या / कार्यालयाच्या वेतनासंबंधीच्या लेखाशिर्षाखाली खर्ची
टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
३. शासन निर्णय, सामान्य प्रशासन विभाग, शासन निर्णय क्र. बीसीसी
२०१८/प्र.क्र.३०८/१६-ब, दि.२७.११.२०२० च्या शासन निर्णयातील तरतूदींनुसार निर्गमित करण्यात
येत आहे.
# Page 3
# Page 4