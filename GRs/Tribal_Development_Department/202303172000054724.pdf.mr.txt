# Page 1
आदिवासी घटक कार्यक्रमांतर्गत योजनांचे मुल्यमापन, सनियंत्रण व उपयोगिता तपासणे या योजनेंतर्गत निधी वितरीत करणेबाबत.
(लेखाशिर्ष २२२५ एफ२८१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/कार्यासन-६
मंत्रालय विस्तार, मुंबई - ४०० ०३२
दिनांक :- २४ मार्च, २०२३.
वाचा : १) शासन परिपत्रक, वित्त विभाग क्र. अर्थसं-२०२२/प्र.क्र. ४३/अर्थ-३, दि.०४.०४.२०२२, दि.०८.०२.२०२३ व दि.१६.०३.२०२३.
२) आदिवासी विकास विभाग शासन पत्र क्र. लेपअ-२०२२/प्र.क्र.१४८/का-१३.
दि.२२.०२.२०२३ व दि. २४.०३.२०२३ ३) आदिवासी विकास विभाग नस्ती क्र.लेपअ-२०२२/प्र.क्र.१४८/का-१३.
प्रस्तावना :
आदिवासी घटक कार्यक्रमांतर्गत राज्यातील शासकीय व अनुदानित आश्रमशाळांना भेट देऊन तुलनात्मक अभ्यास करुन आश्रमशाळेतील विद्यार्थ्यांचा घसरता कल रोखण्यासाठी प्रभावी उपाययोजना सुचविण्यासाठी दि.२२.०२.२०२३ रोजीच्या शासन पत्रान्वये टाटा इन्स्टीट्युट ऑफ सोशल सायन्स, मुंबई या त्रयस्थ संस्थेची नियुक्ती करण्यात आली आहे.
त्यास अनुसरुन अभ्यास गटाचे मानधन, प्रवास खर्च व कार्यालयीन खर्च याकरीता टाटा इन्स्टीट्युट ऑफ सोशल सायन्स,मुंबई यांनी मागणी केल्यानुसार आयुक्त, आदिवासी विकास, नाशिक यांना पहिल्या हप्त्याची २५ % रक्कम अदा करावयाची आहे. त्यानुषंगाने सन २०२२-२३ या आर्थिक वर्षातील अर्थसंकल्पीत तरतुदीतुन योजनांचे मुल्यमापन, सनियंत्रण व उपयोगिता तपासणे या योजनेंतुन रु.३.०० लाख इतका निधी वितरणाची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी - ५ मधील मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक या मुख्य लेखाशिर्षाखाली योजनांचे मुल्यमापन, सनिंयत्रण व उपयोगिता तपासणे या योजनेंतर्गत टाटा इन्स्टीट्युट ऑफ सोशल सायन्स,मुंबई यांचे मार्फत राज्यातील शासकीय व अनुदानित आश्रमशाळांना भेट देऊन तुलनात्मक अभ्यास करुन आश्रमशाळेतील विद्यांर्थ्यांचा घसरता कल रोखण्यासाठी प्रभावी उपाययोजना करण्यासाठी सन २०२२-२३ च्या आर्थिक वर्षाच्या उपलब्ध तरतुदींतून रु.३.०० लाख इतका निधी वितरीत व खर्च करण्यास मान्यता देण्यात येत आहे :
# Page 2
शासन निर्णय क्रमांकः बीयुडी-२०२२/प्र.क्र.०२/कार्यासन-६
(रु.लाखात)
--------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पित निधी | सदर शा.नि. अन्वये वितरीत करण्यात येत असलेला निधी |
|  | २ | ३ | ४ | ६ |
| योजनांचे मुल्यमापन, सनियंत्रण व उपयोगिता तपासणे | २२२५ एफ२८१ | २८, व्यवसायीक सेवा | १०००.०७ | ३.०० |
--------------------------------------------------------------------------------------------------------------
२. उपरोक्त प्रमाणे रु.३.०० लाख (अक्षरी रुपये तीन लाख फक्त) इतका निधी नियंत्रक अधिकारी म्हणून आयुक्त, आदिवासी विकास, नाशिक यांना अर्थसंकल्पीय वितरण प्रणालीवर (BEAMS) वितरीत करण्यास मंजुरी प्रदान करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित नियंत्रक अधिकारी यांची राहील.