# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षातील निधी वितरण. (कार्यक्रम खर्च / मागासवर्गीय कल्याण-अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे. लेखाशीर्ष २२२५ सी ९९९ )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१ / कार्यासन-६
मंत्रालय विस्तार, मुंबई-४०० ०३२.
दिनांक:- ०९ मार्च, २०२१.
वाचा - १) शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आदिवासी विकास विभाग,क्र. बीयुडी-२०२०/प्र.क्र.०१/का-६, दि.२०.०७.२०२० व दि.९.११.२०२०.
३) आयुक्त, आदिवासी विकास, नाशिक यांचे पत्र क्र.नानिशा-२०२०/प्र.क्र.१२/का-६(६), दि.७.०१.२०२१.
४) आदिवासी विकास विभाग, नस्ती क्रमांक नानिशा-२०२०/प्र.क्र.१६/का-१२.
शासन निर्णय:
वित्त विभागाच्या संदर्भाधीन क्र.१ येथील दिनांक १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाच्या पहिल्या ३ महिन्याकरिता (जून, २०२० अखेर) अनिवार्य व कार्यक्रम खर्चाच्या योजनांच्या एकूण वार्षिक अर्थसंकल्पित तरतूदींच्या १५ ते २५ टक्क्यांच्या मर्यादेत निधी वितरीत करण्यास मंजूरी देण्यात आली आहे.
आदिवासी घटक कार्यक्रमांतर्गत मागणी क्रमांक टी-५ अंतर्गत (०२) (२९) - अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी शाळांमध्ये शिक्षण देणे (२२२५ सी ९९९), ३१- सहाय्यक अनुदाने (वेतनेतर) खाली अर्थसंकल्पित रू. ३६०.०० कोटी इतकी तरतूद अर्थसंकल्पित असून आयुक्त, आदिवासी विकास यांच्या प्रस्तावास अनुसरून संदर्भाधीन क्र.२ येथील शासन निर्णयांन्वये अनुक्रमे सन २०१९ २० या शैक्षणिक वर्षातील प्रलंबित शुल्क अदा करण्याकरीता आणि सन २०२०-२१ मध्ये अनलॉक लर्निंग उपक्रम राबविण्याकरीता एकूण रू.८४६२.७५६ लक्ष इतका निधी आयुक्तालयास वितरीत करण्यात आला आहे.
आता संदर्भधीन क्र.३ अन्वये प्राप्त प्रस्तावास अनुसरून वित्त विभागाच्या मान्यतेस अनुसरुन २५ टक्के मर्यादेत उपलब्ध तरतुदी मधुन रु ५३७.२४४ लक्ष (अक्षरी रूपये पाच कोटी सदोतीस लक्ष चोवीस हजार चारशे फक्त ) इतका निधी नियंत्रक अधिकारी तथा आयुक्त, आदिवासी विकास नाशिक यांना वितरीत करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. सदर निधीचा वापर फक्त विभागांतर्गत नामांकित निवासी शाळांबाबतच्या ऑनलाईन प्रणालीवर तयार झालेल्या सन २०१९-२० या शैक्षणिक वर्षातील प्रलंबित शुल्क देयकांच्या अदायगीसाठीच करावा.
३. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात आणि वित्त विभागाच्या अनौ.सं.क्र.१८३/२०२०/व्यय-१४, दि.१८.०६.२०२० अन्वये दर्शविलेल्या सहमतीनुसार निर्गमित करण्यात येत आहे.