# Page 1
सन २०२०-२१ आदिवासी घटक कार्यक्रमांतर्गत मुख्यमंत्री सौर कृषि पंप योजना अनुसूचित जमाती प्रवर्गासाठी
-------------------------
| निधी वितरीत करण्याबाबत. |
| लेखाशिर्ष २८१००९७४) |
-------------------------
(लेखाशिर्ष २८१००९७४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ६/कार्यासन ६
मंत्रालय (विस्तार), मुंबई - ४०० ०३२
दिनांक : ०४ फेब्रुवारी, २०२१.
वाचा : १) शासन परिपत्रक, वि. वि, क्र.अर्थसं-२०२० / प्र.क्र.६४ / अर्थ-३, दि. १६.०४.२०२०.
२) वि. वि., शासन निर्णय क्र.अर्थसं-२०२० /प्र.क्र.६५ / अर्थ-३, दि.०४.०५.२०२०.
३) उद्योग, ऊर्जा व कामगार विभागाची नस्ती क्र.बियुडी-२०२०/प्र.क्र.२२८/ऊर्जा-७.
प्रस्तावना :
आदिवासी घटक कार्यक्रमांतर्गत उद्योग, ऊर्जा व कामगार विभागामार्फत अंमलबजावणी करण्यात येत असलेल्या मुख्यमंत्री सौर कृषी पंप या योजनेसाठी सन २०२०-२१ च्या तरतुदींतून निधी वितरीत करण्याबाबत उद्योग, ऊर्जा व कामगार विभागाकडून संदर्भाधीन क्र. ३ अन्वये सादर करण्यात आलेल्या प्रस्तावास अनुसरुन मान्यता देण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ याखाली मुख्य लेखाशीर्ष २८१०, नवीन व नवीकरणीय ऊर्जा खालील (०१) (०१) मुख्यमंत्री सौर कृषी पंप योजना (२८१००९७४) बाब क्र. ३१, सहायक अनुदाने खाली सन २०२०-२१ या आर्थिक वर्षात अर्थसंकल्पित रु.१७००.०० लाख इतक्या तरतुदींतून वित्त विभागाने मान्यता दिल्यानुसार ३५ टक्के मर्यादेत रु.५९५.०० लाख इतका निधी वितरीत व खर्च करण्यास मान्यता देण्यात येत आहे.
२. उपरोक्त प्रमाणे एकूण रु.५९५.०० लाख (अक्षरी रुपये पाच कोटी पंच्याण्णव लाख फक्त) इतका निधी प्रशासकिय विभागप्रमुख म्हणून प्रधान सचिव (ऊर्जा), उद्योग, ऊर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख / नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतुदींतून झालेल्या झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
# Page 2
शासन निर्णय क्रमांक: बीयुडी - २०२० /प्र.क्र.६ /कार्यासन.६
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतून आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात तथापि, आदिवासी उपयोजना बाहय क्षेत्रात मात्र वैयक्तिक लाभाच्याच योजना घेण्यात याव्यात.
६. सदर शासन निर्णय वित्त विभागाचा अनौपचारिक संदर्भ क्र.७८४/व्यय-१४, दि.२८.१२.२०२० अन्वये दिलेल्या सहमतीस अनुसरून निर्गमित करण्यात येत आहे.