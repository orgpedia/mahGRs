# Page 1
आदिम जमाती विकास योजने अंतर्गत “EAGL - Goat rearing intervention for Katkari tribes " या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः केंद्रीय-२०१९/प्र.क्र. ९१/का-१९
मंत्रालय, मुंबई ४०० ०३२
तारीख: ११/०३/२०२०
संदर्भ १. जनजाती कार्य मंत्रालय, नवी दिल्ली यांचे पत्र क्र. F.No.११०१५/०१/२०१९-Grants, दि.११/०३/२०१९ २. शासन निर्णय क्रमांक: केंद्रीय-२०१९/प्र.क्र. ६३/का.-१९, दि.२९/०६/२०१९ व दि. २३/०७/२०१९
प्रस्तावना केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्राप्त होत असते. या योजनाअंतर्गत प्राप्त होणा-या अनुदानासाठी नावीन्यपूर्ण प्रस्ताव सादर करण्याबाबत प्रकल्प अधिकारी एकात्मिक आदिवासी विकास प्रकल्प कार्यालये, शासकीय, अशासकीय / सामाजिक / खाजगी संस्था यांना आदिवासी विकास विभागाकडून आवाहन करण्यात आलेले होते. यानुषंगाने प्राप्त झालेल्या प्रस्तावांची सविस्तर छाननी करून निवडक प्रस्ताव मा. मुख्य सचिव यांच्या अध्यक्षतेखालील कार्यकारी समितीकडे सादर करण्यात आले. सदर प्रस्तावामध्ये ईगल फाउंडेशन यांचा प्रस्ताव प्राप्त झाला. सदर प्रस्ताव मुख्यत्वे ठाणे व रायगड जिल्ह्यातील कातकरी या आदिम जमातीच्या कुटुंबाना शेळीपालन सारखी उपजीविकेची माध्यमे उपलब्ध करून देऊन त्यांची आर्थिक स्थिती सुधारणे याबाबत आहे.
२. ठाणे व रायगड जिल्ह्यात असणा-या कातकरी या आदिम जमातीच्या कुटुंबांची शेळीपालनाच्या माध्यमातून आर्थिक स्थिती सुधारणे या उद्देशातून आदिवासी विकास विभागाने मुख्य सचिव यांच्या अध्यक्षतेखालील कार्यकारी समिती व शासनाच्या मान्यतेने “EAGL - Goat rearing intervention for Katkari tribes ” ही योजना राबविण्याबाबत केंद्र शासनाकडे प्रस्तावित केली. या प्रस्तावास जनजाती कार्य मंत्रालयाने दिनांक १२.०२.२०१९ रोजी आयोजित केलेल्या Project Appraisal Committee (PAC ) बैठकीमध्ये सदर योजना सन २०१९-२० व सन २०२०-२१ करिता राबविण्यासाठी एकूण रू.१०५०.०० लक्ष इतक्या रकमेच्या प्रस्तावास संदर्भाधीन पत्र क्र.१ अन्वये मंजुरी दिलेली आहे. केंद्र शासनाकडून सन २०१९ २० करिता प्राप्त झालेला रु.५२७.०० लक्ष निधी संदर्भाधीन शासन निर्णयांन्वये आयुक्त, आदिवासी विकास नाशिक, यांना वितरित केला आहे.
३. राज्यात सद्य स्थितीला कोलाम, कातकरी आणि माडिया गोंड ह्या तीन आदिम जमाती आहेत.
कातकरी समाज प्रामुख्याने पुणे, ठाणे, रायगड, पालघर, नाशिक, इ. जिल्ह्यात आढळतो. कुपोषण, रोगराई, बालमृत्यू, बेरोजगारी यासारखे अनेक प्रश्न या समाजापुढे आहेत. कातकरी समाज उपजीविकेसाठी प्रामुख्याने वन आणि पावसाळी शेतीवर अवलंबून आहे. याच बरोबर कुक्कुटपालन आणि शेळीपालनासारखे उपजीविकेची माध्यमे उपलब्ध आहेत. परंतु शेळीपालन, कुक्कुटपालन करण्यासाठी लागणारे योग्य व्यवस्थापन, अनुकूल
# Page 2
शासन निर्णय क्रमांकः केंद्रीय-२०१९/प्र.क्र. ९१/का-१९
वातावरण, खुराक, योग्य बाजारभाव इ.बाबतची माहीतीचा अभाव दिसून येतो. वरील समस्यांवर सुधारित शास्त्रीय पद्धतीने कालबद्ध कार्यक्रम राबविल्यास कातकरी कुटुंबियांच्या उत्पनामध्ये वाढ होऊ शकते ह्या दृष्टीकोनातून ईगल फाउंडेशन यांनी “EAGL - Goat rearing intervention for Katkari tribes” हा रु. १०५०.०० लक्ष निधीचा प्रस्ताव ठाणे व रायगड जिल्ह्यातील कातकरी आदिम जमातीसाठी राबविण्याबाबत शासनास सादर केला होता.
४ ईगल ही संस्था महाराष्ट्रातील उस्मानाबाद, अमरावती, ठाणे व रायगड या जिल्ह्यात मुख्यत्वे बकरीपालन,कुकुटपालन बाबत कामकाज करते. या संस्थेने महाराष्ट्रातील उस्मानाबाद, अमरावती जिल्ह्यातील अनेक दुष्काळग्रस्त, मागास असलेल्या गावांमध्ये “ब्लॅक गोल्ड : जीवनाची दोरी” उपक्रम राबवविला आहे. या विषयाचा अनुभव असलेल्या या संस्थेमार्फत “EAGL – Goat rearing intervention for Katkari tribes” ही योजना राबविण्याबाबतच्या मार्गदर्शक सूचनांना मंजुरी देणे प्रस्तावित आहे
शासन निर्णय एकात्मिक आदिवासी विकास प्रकल्प शहापुर व पेण यांच्या कार्यक्षेत्रात असणा-या कातकरी या आदिम जमातीच्या कुटुंबीयांना शेळीपालनसारखी उपजीविकेची माध्यमे उपलब्ध करून देऊन त्यांची आर्थिक स्थिती सुधारणे या कार्यक्रमार्तंगत “EAGL - Goat rearing intervention for Katkari tribes” ही योजना आदिवासी विकास विभाग व ईगल फाउंडेशन यांच्यामार्फत संयुक्तपणे राबविण्यासाठी एकुण रु.१०५०.०० लक्ष किंमतीच्या प्रकल्पाच्या अंमलबजावणीबाबतच्या मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक - १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही व्यवस्थापकिय संचालक, शबरी आदिवासी वित्त व विकास महामंडळ, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह आयुक्त, आदिवासी विकास, नाशिक यांचे मार्फत शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8
# Page 9