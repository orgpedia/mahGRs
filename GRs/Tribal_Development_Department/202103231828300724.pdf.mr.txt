# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षातील निधी वितरण. (मागासवर्गीय कल्याण- शिक्षण व मार्गदर्शन केंद्राची स्थापना- लेखाशीर्ष २२३० ०७५५)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.०१/कार्यासन-६
मंत्रालय विस्तार, मुंबई-४०० ०३२.
दिनांक:- २५ मार्च, २०२१.
वाचा -
१) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) आयुक्त, आदिवासी विकास, नाशिक यांचे पत्र क्र.विकास-२०१९/ प्र.क्र.०७/ का-३(२), दि.४.११.२०२०.
३) आदिवासी विकास विभाग, नस्ती क्रमांक-व्यशि-२०२०/प्र.क्र.३८/का-९.
शासन निर्णय:
आदिवासी विकास विभागाच्या अधिनस्त शासकीय पोस्ट बेसिक आश्रमशाळांना संलग्न व्यवसाय प्रशिक्षण केंद्रे कार्यान्वित आहेत. सदर व्यवसाय प्रशिक्षण केंद्रांमधील कर्मचाऱ्यांच्या मानधनावरील खर्च आदिवासी घटक कार्यक्रमांतर्गत मागणी क्रमांक टी-५ अंतर्गत (०१) (०१)-खास शिक्षण व मार्गदर्शन केंद्राची स्थापना या योजनेच्या लेखाशीर्ष २२३० ०७५५, ५०- इतर खर्च यामधील अर्थसंकल्पित तरतूदीतून भागविण्यात येतो. या अनुषंगाने सदर लेखाशीर्षाखाली सन २०२०-२१ या वर्षात सुधारीत अंदाजात मंजूर रू.२००.०० लक्ष तरतूदीपैकी रू. ४५.०९ लक्ष ( अक्षरी रूपये पंचेचाळीस लक्ष नऊ हजार फक्त) इतका निधी योजनेचे नियंत्रक अधिकारी तथा आयुक्त, आदिवासी विकास नाशिक यांना वितरीत करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधीचा विनियोग शासकीय आश्रमशाळांना संलग्न व्यवसाय प्रशिक्षण केंद्रातील कर्मचाऱ्यांच्या प्रलंबित वेतनाकरीता करण्यात यावा. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात आणि वित्त विभागाच्या अनौ.सं.क्र.२१०/व्यय-१४, दि.१६.०३.२०२१ अन्वये दर्शविलेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६