# Page 1
आदिवासी घटक कार्यक्रमांतर्गत सन २०१९ २० या आर्थिक वर्षात केंद्र पुरस्कृत प्रधानमंत्री मातृवंदना योजना या योजनेंतर्गत निधी वितरण. (राज्य हिस्सा -२२११ १४४१) महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१९/प्र.क्र. ५ / कार्यासन-६
मंत्रालय विस्तार, मुंबई-४०० ०३२
दिनांक: १८ मार्च, २०२०.
वाचा.
१) शासन परिपत्रक, वि. वि, क्र. अर्थसं-२०१९/प्र.क्र.४४/ अर्थ-३, दि. १.०४.२०१९.
२) शासन परिपत्रक, वि. वि, क्र. अर्थसं-२०१९/प्र.क्र.९२/ अर्थ-३, दि. ८.०७.२०१९ व दि.२२.०१.२०२०, दि.१३.०३.२०२०.
३) केंद्र शासनाच्या महिला व बालविकास मंत्रालयाचे पत्र क्र. १५/१/२०१९-PMMVY,(पार्ट-१) दि.२३.०९.२०१९, दि.३०.०९.२०१९ व पत्र क्र. १५/१/२०१९-PMMVY, Part (४), दि. २६.०८.२०१९, दि.४.१२.२०१९,दि.३०.१२.२०१९, दि.२३.०१.२०२०.
४) शासन निर्णय, आदिवासी विकास विभाग, समक्रमांक, दि.१६.०३.२०२०.
५) सार्वजनिक आरोग्य विभागाची नस्ती क्र.पुरमा-२०२०/प्र.क्र.३५/कुक.
शासन निर्णय सार्वजनिक आरोग्य विभागामार्फत अंमलबजावणी करण्यात येत असलेल्या केंद्र पुरस्कृत प्रधानमंत्री मातृ वंदना योजनेकरीता अनुसूचित जमाती प्रवर्गाचा केंद्र हिश्श्याचा निधी सार्वजनिक आरोग्य विभागाच्या अधिनस्त आयुक्त आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नांवे उघडण्यात आलेल्या ESCROW ACCOUNT मध्ये जमा करण्यात येतो. या अनुषंगाने सदर योजनेकरीता सन २०१८-१९ करीता केंद्र हिश्श्याकरीता प्राप्त निधीच्या प्रमाणात समरूप ४० टक्के राज्य हिश्श्याकरीता संदर्भाधीन क्र. ४ येथील शासन निर्णयान्वये रू.८५४.०५ लाख इतका निधी सार्वजनिक आरोग्य विभागास वितरीत करण्यात आला आहे.
२. सदर योजनेकरीता सन २०१९-२० करीता संदर्भाधीन क्र.३ येथील केंद्र शासनाच्या पत्रांन्वये अनुसूचित जमाती प्रवर्गाचा केंद्र हिश्श्याचा रू. १९२१.६३ लाख इतका निधी सार्वजनिक आरोग्य विभागाच्या अधिनस्त आयुक्त आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नांवे उघडण्यात आलेल्या ESCROW ACCOUNT मध्ये जमा करण्यात आला आहे. या अनुषंगाने सार्वजनिक आरोग्य विभागाच्या संदर्भाधीन क्र. ५ येथील नस्तीवरील मान्यतेनुसार समरूप राज्य हिस्सा म्हणून सुधारीत अंदाजात (०२) (०२) - प्रधानमंत्री मातृ वंदना (राज्य हिस्सा ४० टक्के)(२२११ १४४१), ३१-सहाय्यक अनुदाने (वेतनेतर) खाली रू. १२८१.०९ लाख (अक्षरी रूपये बारा कोटी एक्क्याऐंशी लाख नऊ हजार फक्त) इतका निधी प्रशासकीय विभाग प्रमुख म्हणून प्रधान सचिव, सार्वजनिक आरोग्य विभाग, मंत्रालय, मुंबई यांना अर्थसंकल्पीय निधी वितरण प्रणालीवर (BEAMS ) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. विभागप्रमुख / नियंत्रक अधिकारी यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती, संबंधित क्षेत्रिय अधिकारी यांनी आयुक्त, आदिवासी विकास, नाशिक; आदिवासी विकास विभाग व सार्वजनिक आरोग्य विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
४. नियंत्रक अधिकारी/ विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
# Page 2
शासन निर्णय क्रमांकः बीयुडी-२०१९/प्र.क्र.५/कार्यासन.६
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त अनुसूचित जमातीच्या लाभार्थ्यांनाच लाभ देऊन याबाबत स्वतंत्रपणे माहिती जतन करण्याची दक्षता घ्यावी.
६. सदर शासन निर्णय वित्त विभागाने वाचा येथील क्रमांक १ व २ अन्वये विभागास प्रदान केलेल्या अधिकारात निर्गमित करण्यात येत आहे.