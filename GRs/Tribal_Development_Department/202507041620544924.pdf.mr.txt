# Page 1
आदिवासी शासकीय वसतीगृहांमध्ये
प्रवेशित विद्यार्थ्यांच्या निर्वाह भत्ता,
शैक्षणिक साहित्य खरेदी भत्ता व
आहार भत्तयामध्ये वाढ करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : आवगृ-१३२५/प्र.क्र.२४/का.१२
मादाम कामा रोड, हुतात्मा राजगुरु चौक,
विस्तार भवन, मंत्रालय, मुंबई - ४०० ०३२.
दिनांक - ०४.०७.२०२५
वाचा :-
१)मा.मंत्री (आ.वि) यांनी दि.२६.१२.२०२४ रोजीच्या बैठकीमध्ये दिलेले निदेश.
२)आयुक्त, आदिवासी विकास कार्यालयाचे पत्र क्र.शावगृ-२०२४/प्र.क्र.४०/का.९(२)/७२३,
दि.३०.०१.२०२५
३)आयुक्त, आदिवासी विकास कार्यालयाचे पत्र क्र.शावगृ-२०२४/प्र.क्र.४०/का.९(२)/१७१२,
दि.०७.०३.२०२५
४)आदिवासी विकास विभाग शासन निर्णय क्र.आवगृ-२०११/प्र.क्र.१७१/का.१२,
दि.११.११.२०११
५)आदिवासी विकास विभाग शासन निर्णय क्र.आवगृ-२०१७/प्र.क्र.१८/का.१२, दि.०६.०५.२०१७
६)आदिवासी विकास विभाग शासन निर्णय क्र.आवगृ-२०१८/प्र.क्र.१२/का.१२,
दि.०५.०४.२०१८
प्रस्तावना:-
अनुसूचित जमातीच्या मुला-मुलींना त्यांच्या गावाबाहेर राहून उच्च शिक्षण घेणे सुलभ व्हावे
याकरिता विभागामार्फत विभागीय स्तर, जिल्हास्तर, तालुकास्तर आणि ग्रामीणस्तरावर शासकीय
वसतीगृहे कार्यान्वित आहेत. सदर वसतीगृहांमध्ये इ.८ वी पासून पुढील अभ्यासक्रमांसाठी प्रवेश
देण्यात येतो. आदिवासी शासकीय वसतीगृहांमध्ये प्रवेशित विद्यार्थ्यांना निर्वाह भत्ता, शैक्षणिक
साहित्य खरेदी भत्ता तसेच आहार भत्ता देण्यात येत आहे. सदर भत्तयांच्या रक्कम निर्धारणेस बराच
कालावधी उलटून गेला असूनही सदर भत्तयांमध्ये कोणतीही वाढ करण्यात आलेली नव्हती.
आदिवासी विद्यार्थ्यांची आर्थिक स्थिती विचारात घेता, तसेच महागाई निदेशांकाचा विचार करता
सदर योजनेंतर्गत देय असलेल्या भत्तयांच्या रकमेत वाढ करणे आवश्यक आहे.
त्यामुळे आदिवासी शासकीय वसतीगृहांमध्ये प्रवेशित विद्यार्थ्यांच्या निर्वाह भत्ता, शैक्षणिक
साहित्य खरेदी भत्ता व आहार भत्तयामध्ये वाढ करण्याची बाब शासनाच्या विचाराधीन होती.
# Page 2
शासन निर्णय क्रमांकः आवगृ-१३२५/प्र.क्र.२४/का.१२
शासन निर्णय :-
मा.मंत्रीमंडळाच्या दि.२४.०६.२०२५ रोजी संपन्न झालेल्या बैठकीत प्राप्त मान्यतेनुसार,
आदिवासी शासकीय वसतीगृहांमध्ये प्रवेशित विद्यार्थ्यांच्या निर्वाह भत्ता, शैक्षणिक साहित्य खरेदी
भत्ता व आहार भत्तयामध्ये खालीलप्रमाणे वाढ करण्यात येत आहे.
१)निर्वाह भत्ता (दरमहा) -
-------------------------------------------------------------------------------------------------------------
| ७)वसतीगृहाचे स्थान | ८)सद्यस्थितीत देण्यात येणारा भत्ता | सुधारित भत्ता |
| विभागीय स्तर | ८०० | १५०० |
| जिल्हास्तर | ६०० | १३०० |
| तालुका/ग्रामीण स्तर | ५०० | १००० |
| सद्यस्थितीत मुलींना रु.१००/- अतिरिक्त निर्वाह भत्ता देण्यात येतो. तो रु.१५०/- इतका सुधारित करण्यात येत आहे. |
-------------------------------------------------------------------------------------------------------------
२) बेडींग साहीत्य,शालेय स्टेशनरी,क्रमिक पुस्तके व इ.साहित्य खरेदी भत्ता (वार्षिक) -
-------------------------------------------------------
| इयत्ता | सद्यस्थितीत देण्यात येणारा भत्ता | सुधारित भत्ता |
| ८ वी ते १० वी | ३२०० | ४५०० |
| ११ वी, १२ वी व पदविका अभ्यासक्रम | ४००० | ५००० |
| पदवी अभ्यासक्रम | ४५०० | ५७०० |
| वैद्यकीय व अभियांत्रिकी अभ्यासक्रम | ६००० | ८००० |
-------------------------------------------------------
३) आहार भत्ता (दरमहा) -
---------------------------------------------------------------------
| वसतीगृह स्तर/दर्जा | सद्यस्थितीत देण्यात येणारा भत्ता | सुधारित भत्ता |
| "अ","ब" व "क" वर्ग महानगरपालिका, विभागीय शहरातील वसतीगृहे | ३५०० | ५००० |
| जिल्हास्तरावरील सर्व वसतीगृहे. | ३००० | ४५०० |
---------------------------------------------------------------------
२. सदर भत्तयांतील उपरोक्त वाढ शासन निर्णय निर्गमित केल्याच्या दिनांकापासून लागू
राहतील.
३. शासकीय आदिवासी वसतीगृहांमधील प्रवेशित विद्यार्थ्यांच्या बाबतीत इतर सर्व तरतुदी,
नियम, अटी व शर्ती प्रचलित शासन नियमांप्रमाणे राहतील.
४. उपरोक्त सर्व लाभ डीबीटीमार्फत अदा केले जातील.
पृष्ट्ठ ३ पैकी २
# Page 3
शासन निर्णय क्रमांकः आवगृ-१३२५/प्र.क्र.२४/का.१२
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर