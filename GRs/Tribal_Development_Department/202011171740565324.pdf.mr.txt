# Page 1
आदिवासी घटक कार्यक्रमांतर्गत केंद्र पुरस्कृत कृषी उन्नती योजना- बियाणे व लागवड साहित्यावरील उप अभियान योजनेकरीता निधी वितरण. (२०२०-२१) (केंद्र हिस्सा - २४०१ ओ ६२८) (राज्य हिस्सा - २४०१ ओ ६३७)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र.७/का-६
मंत्रालय, मुंबई-४०० ०३२
दिनांक : ०३ डिसेंबर, २०२०.
वाचा : १) शासन परिपत्रक, वित्त विभाग, क्र. अर्थसं-२०२०/प्र.क्र.६४/ अर्थ-३, दि.१६.०४.२०२०.
२) शासन परिपत्रक, वित्त विभाग, क्र. अर्थसं-२०२० /प्र.क्र.६५/ अर्थ-३, दि.०४.०५.२०२०.
३) कृषि व पदुम विभागाची नस्ती क्र. संकीर्ण-२७२०/प्र.क्र.९६/१ अ.
प्रस्तावना :
वित्त विभागाच्या संदर्भाधीन दिनांक १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची कार्यप्रणाली ठरवून दिलेली आहे. तसेच संदर्भाधिन क्र. २ अन्वये वित्त विभागाने कार्यक्रमांतर्गत योजनांच्या ३३ टक्के मर्यादेत खर्चासाठी नियोजनात्मक सूचना केलेल्या आहेत. आदिवासी घटक कार्यक्रमांतर्गत कृषी विभागामार्फत अंमलबजावणी करण्यात येत असलेल्या केंद्र पुरस्कृत कृषी उन्नती योजना - याणे व लागवड साहित्यावरील उप अभियान या योजनेतील अनुसूचित जमाती घटकासाठी सन २०१९-२० या मागील वर्षातील प्रलंबित केंद्र हिस्सा रु.१७०.२८ लाख इतका निधी सन २०२०-२१ मध्ये खर्च करण्यास मान्यता देण्याची व समरुप राज्य हिश्श्यापोटी आवश्यक रु.११३.५२ लाख इतका निधी वितरीत करण्याबाबत
कृषी विभागाकडून संदर्भाधीन क्र.३ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ मधील मुख्य लेखाशीर्ष, २४०१ कृषी उन्नती योजना - बियाणे व लागवड साहित्यावरील उप अभियान या योजनेसाठी वित्त विभागाने मान्यता दिल्यानुसार सन २०१९-२० या मागील वर्षातील अखर्चित केंद्र हिस्सा रु.१७०.२८ लाख इतका निधी सन २०२०-२१ मध्ये खर्च करण्यास मान्यता देण्यात येत आहे. तसेच सन २०२०-२१ या आर्थिक वर्षाच्या उपलब्ध तरतुदींतून सन २०१९-२० च्या राज्य समरुप हिश्श्याकरीता (२४०१ ओ ६३७) या लेखाशीर्षाखाली रु.३४.५२ लाख इतका निधी वितरीत व खर्च करण्यास मान्यता देण्यात येत आहे.
२. उपरोक्त प्रमाणे एकूण रु.३४.५२ लाख (अक्षरी रुपये चौतीस लाख बावन्न हजार फक्त) इतका निधी प्रशासकिय विभाग प्रमुख म्हणून सचिव, कृषी विभाग यांना अर्थसंकल्पिय निधी वितरण प्रणालीवर वितरीत
# Page 2
शासन निर्णय क्रमांकः बीयुडी-२०२०/प्र.क्र.७ /कार्या-६
करण्यात येत आहे. प्रकरणी विभागप्रमुख / नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपूस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना बाह्य क्षेत्रात मात्र फक्त वैयक्तिक लाभाच्या योजना घेण्यात याव्यात.
६. सदर शासन निर्णय वित्त विभागाच्या संदर्भाधीन क्र.१ येथील परिपत्रकान्वये प्रशासकीय विभागास प्रदान केलेल्या अधिकारात आणि अनौपचारिक संदर्भ क्र.२५९/२०२०/व्यय-१,दि.१७.११.२०२० अन्वये दिलेल्या मान्यतेस अनुसरुन निर्गमित करण्यात येत आहे.
# Page 3