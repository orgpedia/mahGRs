# Page 1
आदिवासी विकास सेवेतील गट- अ मधील सहायक आयुक्त / वरिष्ठ संशोधन अधिकारी / प्रकल्प अधिकारी (श्रेणी-२ ) या पदावरील तदर्थ पदोन्नतीबाबत.
महाराष्ट्र शासन
आदिवासी विकास विभाग
शासन आदेश क्रमांकः बढती-२०२२/प्र.क्र.५०१/का.१५
मंत्रालय विस्तार, मुंबई - ४०० ०३२
तारीख: २५ जुलै, २०२३.
वाचा : १) सामान्य प्रशासन विभाग शासन निर्णय एसआरव्ही २०१८/प्र.क्र.१५९/का-१२ दि.०१/०८/२०१९.
२) शासन अधिसूचना, सामान्य प्रशासन विभाग क्र. एसआरव्ही-२०२० / प्र.क्र.४९ / का.१२, दि.१४/०७/२०२१.
शासन आदेश:
आदिवासी विकास सेवेतील खालील सहायक प्रकल्प अधिकारी / संशोधन अधिकारी व तत्सम गट- ब (वेतनस्तर S-१५ : ४१८००-१३२३००) संवर्गामधील अधिकाऱ्यांना सहायक आयुक्त / वरिष्ठ संशोधन अधिकारी / प्रकल्प अधिकारी (श्रेणी-२) गट- अ या संवर्गात (वेतनस्तर रुपये S-२० : ५६१०० १७७५००) या आदेशान्वये निव्वळ तदर्थ स्वरुपात पदोन्नतीने नियुक्ती देण्यात येत आहे.
२. सामान्य प्रशासन विभाग, शासन निर्णय एसआरव्ही २०१८/प्र.क्र.१५९/का-१२ दि.०१/०८/२०१९ आणि सामान्य प्रशासन विभाग, शासन अधिसूचना क्र. एसआरव्ही-२०२० / प्र.क्र.४९/ का.१२, दि.१४/०७/२०२१ नुसार पदोन्नतीने नियुक्तीसाठी विहित केलेल्या महसूली विभाग वाटप नियम, २०२१ मधील तरतुदींच्या अधिन राहून खालील तक्त्यातील अधिकाऱ्यांना त्यांच्या नावासमोर स्तंभ क्र. ३ मध्ये दर्शविलेल्या ठिकाणी तदर्थ पदोन्नतीने पदस्थापना देण्यात येत आहे
-----------------------------------------------------------------------------------------------------
| अ.क्र. | अधिकाऱ्यांचे नाव | तदर्थ पदोन्नतीने पदस्थापनेचे पद | शेरा |
| १ | २ | ३ | ४ |
| १. | श्री. प्रमोद नामदेव पाटील | प्रकल्प अधिकारी, एकात्मिक आदिवासी विकास प्रकल्प, धुळे. | रिक्त पदावर |
| २. | श्री. चंद्रकांत दगडू पवार | प्रकल्प अधिकारी, एकात्मिक आदिवासी विकास प्रकल्प, नंदुरबार. | रिक्त पदावर |
-----------------------------------------------------------------------------------------------------
# Page 2
शासन आदेश क्रमांकः बढती-2022/प्र.क्र.501 /का.15
३. वरील अधिकाऱ्यांना देण्यात आलेली तदर्थ पदोन्नती ही खालील अटी व शर्तींच्या अधिन राहून देण्यात येत आहे.
१) पदोन्नती व सरळसेवा कोटयातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाजेष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधिन राहून भरण्याबाबत सा.प्र.वि. / १६ - ब यांनी दि.०७.०५.२०२१ च्या पत्रान्वये दिलेल्या सूचनांनुसार सदर मान्यता देण्यात येत आहे.
२) सदर पदोन्नती तदर्थ स्वरूपाची असल्याने या तदर्थ पदोन्नतीच्या परिणामी निवडसूचीतील व पदोन्नतीसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
३) सरळसेवा कोट्यात देण्यात आलेली तदर्थ पदोन्नती ही ११ महिने अथवा म.लो.आ. कडून उमेदवार उपलब्ध होतील तोपर्यंत राहील. दरम्यानच्या काळात आयोग पुरस्कृत उमेदवार उपलब्ध झाल्यास तदर्थ पदोन्नत झालेल्या अधिकाऱ्यास पदावनत करण्यात येईल. सदर पदोन्नती तात्पूरत्या स्वरूपात असून सदर पदावर संबंधित अधिकाऱ्याचा कायमस्वरूपी धारणाधिकार राहणार नाही.
४) सरळसेवेच्या कोट्यातील पदावर देण्यात येत असलेली सदर पदोन्नती तदर्थ स्वरुपाची असून, ती महाराष्ट्र लोकसेवा आयोगाच्या मान्यतेच्या अधिन राहून देण्यात येत आहे.
५) सदर तदर्थ पदोन्नती ही जे अधिकारी ज्येष्ठ आहेत, परंतु ज्यांची प्रकरणे विचारार्थ खुली ठेवण्यात आलेली आहेत, अशा अधिकाऱ्यांच्या ज्येष्ठतेस बाधा न आणता देण्यात येत आहे.
६) दिव्यांग कर्मचाऱ्यांना गट-अ व गट-ब मधील पदांवर पदोन्नतीबाबत सामान्य प्रशासन विभाग/१६ अ यांनी दि.२०/०४/२०२३ रोजीच्या शासन निर्णयान्वये दिलेल्या सूचनांनुसार सदर मान्यता देण्यात येत आहे.
४. सामान्य प्रशासन विभाग, शासन अधिसूचना दि. १४/०७/२०२१ अन्वये तदर्थ पदोन्नतीने नियुक्ती देण्यात आलेल्या पदोन्नत अधिकाऱ्यांनी त्यांच्या नियुक्तीचे आदेश निर्गमित झाल्यापासून तीस दिवसाच्या आत हजर होणे आवश्यक आहे. संबंधित अधिकारी विहित मुदतीत संबंधित महसूल विभागात रुजु झाले नाही, तर संबंधित अधिकाऱ्यांचा अनुपस्थितीचा कालावधी अकार्यदिन (dies non) म्हणून गणला जाईल. या तरतूदींच्या अनुषंगाने प्रस्तुत आदेशामधील अधिकाऱ्यांनी पदोन्नतीच्या पदस्थापनेवर तात्काळ रुजू होण्याची दक्षता घ्यावी.
५. तदर्थ पदोन्नतीने नियुक्ती देण्यात आलेल्या अधिकाऱ्यांना नविन पदावर रुजू होण्यासाठी कार्यालय प्रमुख / विभागप्रमुखांनी स्थानिक पर्यायी व्यवस्था करुन कार्यमुक्त करावे आणि नविन नियुक्तीच्या ठिकाणी तात्काळ हजर होण्याबाबत संबंधिताना सूचना द्याव्यात. तसेच संबंधित अधिकाऱ्यांनी पदभार स्विकारल्यानंतर त्यांचा अहवाल आयुक्त, आदिवासी विकास, यांच्यामार्फत शासनास त्वरीत सादर करावा.
पृष्ठ ३ पैकी २
# Page 3
शासन आदेश क्रमांकः बढती-2022/प्र.क्र.501 / का.15
६. संबंधित अधिकाऱ्यांने पदोन्नतीच्या पदावर हजर न होता लोकप्रतिनिधी मार्फत पदस्थापनेत बदल करण्याबाबत शासनावर दबाव आणल्यास ते महाराष्ट्र नागरी सेवा (शिस्त व अपील) नियम, १९७९ मधील तरतूदीनुसार शिस्तभंगविषय कारवाईस पात्र ठरतील याची संबंधितांनी नोंद घ्यावी.