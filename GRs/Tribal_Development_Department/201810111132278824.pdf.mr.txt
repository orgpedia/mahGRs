# Page 1
आदिवासी विकास विभागांतर्गत अनुदानित आश्रमशाळांतील अतिरिक्त तुकड्यांमधील विद्यार्थ्यांचे भोजन स्थानिक व्यक्तींकडून बनविण्यासाठी मान्यता देण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०१८/प्र.क्र.२०४/का-११
हुतात्मा राजगुरु चौक,मादाम कामा रोड,
मंत्रालय, मुंबई ४०० ०३२.
तारीख: २६ सप्टेंबर, २०१८
वाचा : १) शासन निर्णय, आदिवासी विकास विभाग, क्र. शाआशा - २००८/प्र.क्र.१०२/का-१३, दिनांक ०२ ऑगस्ट, २००८.
प्रस्तावना : आदिवासी विकास विभागांतर्गत स्वयंसेवी संस्थांमार्फत चालविण्यात येणाऱ्या अनुदानित आश्रमशाळांना दिनांक २ ऑगस्ट, २००८ च्या शासन निर्णयान्वये २०० अतिरिक्त तुकड्यांना मान्यता देण्यात आली आहे. सदर २०० तुकड्यांचे वाटप वेळोवेळी संस्थांच्या मागणीनुसार करण्यात आलेले आहे. परंतू सदर अतिरिक्त तुकड्यांमधील विद्यार्थ्यांना भोजनासाठी अतिरिक्त स्वयंपाकीचे पद निर्माण केलेले नाही. अतिरिक्त तुकड्यांमधील मुलांचे जेवण तयार करण्यासाठी महिला बचत गटास परिरक्षण अनुदानाच्या १० % निधी मंजूर करण्यास मान्यता देण्यात आलेली आहे.
२. राज्यातील बहुतेक आश्रमशाळा ह्या आदिवासी तसेच दुर्गम भागात असून सदर शाळांना अतिरिक्त तुकड्यांचे वाटप करण्यात आलेले आहे. बहुतेक आश्रमशाळा ह्या गावापासून लांब अंतरावर असतात त्यामुळे वारंवार विनंती करुनही महिला बचतगट स्वयंपाकाचे काम करण्यास उत्सुक नसतात. त्याचप्रमाणे आश्रमशाळांच्या सुधारित वेळपत्रकाप्रमाणे दिवसभर काम करणे या बचतगटातील महिलांना शक्य होत नाही. अशा परिस्थितीत विद्यार्थ्यांना वेळेवर भोजन मिळण्यासाठी अडचणी निर्माण होतात. त्यामुळे अनुदानित आश्रमशाळेतील अतिरिक्त तुकडीमधील विद्यार्थ्यांचे भोजन बनविण्यासाठी मानधन तत्वावर स्थानिक व्यक्तींना स्वयंपाकी म्हणून काम करण्यास परवानगी देण्याची विनंती महाराष्ट्र अनुदानित आदिवासी आश्रमशाळा चालक संस्था या संघटनेने शासनाकडे केलेली आहे. सदर विनंतीच्या अनुषंगाने मान्यता देण्याबाबतचा प्रस्ताव शासनाच्या विचाराधीन होता.
शासन निर्णय : अनुदानित आश्रमशाळेतील अतिरिक्त तुकड्यांमधील विद्यार्थ्यांचे भोजन बनविण्याचे काम महिला बचत गटांकडून करुन घेण्याबाबत तरतूद आहे. मात्र ज्या ठिकाणी या कामासाठी प्रयत्न करुनही महिला बचतगट उपलब्ध होऊ शकत नाही अशा ठिकाणी हे काम स्थानिक व्यक्तींकडून
# Page 2
शासन निर्णय क्रमांकः अआशा-२०१८/प्र.क्र.२०४/का-११
करुन घेण्यास या शासन निर्णयाद्वारे मान्यता देण्यात येत आहे. सदर काम स्थानिक व्यक्तींकडून करुन घेण्यास खालील अटींच्या अधीन राहून मान्यता देण्यात येत आहे.
अ) अतिरिक्त तुकडीमधील विद्यार्थ्यांचे भोजन बनविण्याचा खर्च हा अतिरिक्त तुकडीवर मिळणाऱ्या परिरक्षण अनुदानाच्या १०% च्या मर्यादेत असावा.
ब) कोणत्याही परिस्थितीत परिरक्षण अनुदानाच्या १०% पेक्षा जास्त रकमेच्या देयकांना मंजूरी देण्यात येणार नाही, याची संबंधीत प्रकल्प अधिकारी अधिकारी यांनी दक्षता घ्यावी.