# Page 1
जिल्हा वार्षिक आदिवासी घटक कार्यक्रम सन २०२३-२४ अंतर्गत भारतरत्न डॉ.ए.पी.जे. अब्दुल कलाम अमृत आहार योजनेंतर्गत निधी वितरण. (मागणी क्र.टी-९) महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०२३/ प्र.क्र.०३/कार्यासन-६
मंत्रालय विस्तार, मुंबई - ४०० ०३२
दिनांक:-०७ जुलै, २०२३.
वाचा -
१) शासन परिपत्रक, वित्त विभाग, क्र.अर्थस-२०२३/ प्र.क्र.४०/ अर्थ-३, दि.१२.०४.२०२३.
२) आदिवासी विकास विभाग, शा.नि.क्र. बियुडी - २०२२/प्र.क्र.०३/का-६ दि.१०.०४.२०२३, दि.०४.०५.२०२३ व दि.६.०६.२०२३.
३) आदिवासी विकास विभाग, नस्ती क्र.आविवि-०४२३/प्र.क्र.८३/का-०८.
प्रस्तावना
“महाराष्ट्र विनियोजन विधेयक, २०२३” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने वित्त विभागामार्फत संदर्भाधीन क्र.१ येथील शासन परिपत्रकास अनुसरून अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर जिल्हा वार्षिक आदिवासी घटक कार्यक्रमांतर्गत ०१ - वेतन या बाबीकरीता अर्थसंकल्पीत तरतुदीच्या ३०% तर इतर बाबींकरीता २०% इतका निधी अर्थसंकल्पीय वितरण प्रणालीवर वितरणासाठी उपलब्ध करुन दिला आहे. सदर उपलब्ध निधी संबंधित नियंत्रक अधिकारी यांना वितरीत करण्यात आला आहे.
जिल्हा वार्षिक आदिवासी घटक कार्यक्रमांतर्गत अंमलबजावणी करण्यात येत असलेल्या “भारतरत्न डॉ.ए.पी.जे. अब्दुल कलाम अमृत आहार योजना” या योजनेंतर्गत आदिवासी भागातील कुपोषण व बालमृत्यू रोखण्याच्या अनुषंगाने आदिवासी महिला व बालकांना परिपुर्ण उष्मांकाचा आहार देण्यात येत आहे. या योजनेचे महत्व व संवेदनशिलता तसेच वित्त विभागाकडून वितरणासाठी उपलब्ध निधी विचारात घेऊन योजनेकरीता सन २०२३-२४ या वर्षातील अर्थसंकल्पित तरतूद १००% मर्यादेत उपलब्ध करून देण्यासंदर्भात संदर्भाधीन क्र. ३ येथील नस्तीवर वित्त विभागास प्रस्ताव सादर करण्यात आला होता. या प्रस्तावाच्या अनुषंगाने वित्त विभागाने या योजनेकरीता अर्थसंकल्पित तरतूदीच्या ५०% मर्यादेतील तरतूद वितरणासाठी उपलब्ध करून दिलेली आहे. या अनुषंगाने वित्त विभागाने उपलब्ध करुन दिलेल्या निधी वितरण मर्यादेत यापुर्वी वितरीत निधी विचारात घेऊन उर्वरीत ३०% वितरणासाठी उपलब्ध निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय
जिल्हा वार्षिक आदिवासी घटक कार्यक्रम सन २०२३-२४ अंतर्गत मागणी क्रमांक टी-९ मधील भारतरत्न डॉ. ए. पी. जे. अब्दुल कलाम अमृत आहार योजना (TX२९०००४) या योजनेकरीता
# Page 2
शासन निर्णय क्रमांकः बीयुडी-२०२३/प्र.क्र.०३/कार्यासन.६
अर्थसंकल्पित तरतूदींच्या स्तंभ ५ प्रमाणे ३०% निधी संबंधीत नियंत्रक अधिकारी तथा जिल्हाधिकारी यांना वितरीत करण्यास व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख / नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१२.०४.२०२३ च्या शासन परिपत्रकातील दिलेल्या निर्देशांचे काटेकोरपणे पालन करावे.
४. वित्त विभागाच्या वाचा येथील शासन परिपत्रकान्वये दिलेल्या सूचनांच्या धर्तीवर कार्यक्रम खर्चाकरीता आर्थिक वर्षाच्या पहिल्या नऊमाहीसाठी (माहे डिसेंबर, २०२३ अखेर) जिल्हा वार्षिक आदिवासी उपयोजनेंतर्गत ७० टक्के निधी उपलब्ध करून देण्यात येणार असल्याने त्या अनुषंगाने निधीच्या विनियोगाचे नियोजन करावे.
५. सदर शासन निर्णय वित्त विभागाच्या दि.१२.०४.२०२३ रोजीच्या शासन निर्णयान्वये प्रशासकिय विभागास प्रदान केलेल्या अधिकारात व वित्त विभागाने अर्थसंकल्पीय निधी वितरण प्रणालीवर (BEAMS) उपलब्ध करून दिलेल्या मर्यादेत निर्गमित करण्यात येत आहे.
# Page 3
# Page 4