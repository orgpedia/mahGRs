# Page 1
सन २०२१-२२ करीता आदिम जमातीचा विकास या राज्य योजनेंतर्गत आदिम जमातीच्या कुटुंबाकरिता घरकुल बांधण्याच्या खर्चास मान्यता देवून निधी वितरीत करणेबाबत शुद्धिपत्रक...
महाराष्ट्र शा
आदिवासी विकास विभाग
शासन शुद्धिपत्रक क्रमांक: आदिम-२०२१/प्र.क्र.८६/का.-१९
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
तारीख: ०२/०३/२०२२
वाचा -
१. समक्रमांकित शासन शुद्धिपत्रक दिनांक ३१ जानेवारी २०२२.
२. संचालक, राज्य व्यवस्थापन कक्ष-ग्रामीण गृह निर्माण यांचे पत्र क्रमांक राव्यक.ग्रागृ/लेखा (रायो) आदिम/२०२०/२२३९ दिनांक २३.०२.२०२२
प्रस्तावना - नमुद शासन शुद्धिपत्रकानुसार आदिम जमातीचा विकास कार्यक्रम या राज्यस्तरीय कार्यक्रमांतर्गत राज्यातील कातकरी, माडिया गोंड व कोलाम या आदिम जमातींचा निवासाचा प्रश्न सोडविण्यासाठी सन २०२१-२२ या सालाकरिता घरकुल बांधणेस मान्यता दिली असुन घरकुलांचा एकुण ३३९० इतका सुधारीत लक्षांक देणेत आला आहे. याकरिता आयुक्त, आदिवासी विकास, नाशिक यांचेमार्फ़त राज्य व्यवस्थापन कक्ष-ग्रामीण गृह निर्माण यांचेकडे निधी वर्ग करण्यात आला आहे. सदर निधी सार्वजनिक वितरण प्रणालीवर आहरीत करणेसाठी संचालक, राज्य व्यवस्थापन कक्ष-ग्रामीण गृह निर्माण कार्यालयातील उपसंचालक यांना आहरण व संवितरण अधिकारी म्हणुन प्राधिकृत करणेबाबत संदर्भ २ येथील पत्रान्वये शासनास विनंती करणेत आली आहे. त्यानुषंगाने निर्णय घेणेची बाब शासनाच्या विचाराधीन होती.
शुद्धिपत्रक -
यान्वये, वाचा येथे उल्लेख केलेल्या शासन शुद्धिपत्रकातील परिच्छेद क्रमांक २ पुढीलप्रमाणे सुधारीत करणेत येत आहे.
“रु.४४९९.७० लक्ष (रु. चौव्वेचाळीस कोटी नव्व्यान्नव लक्ष सत्तर हजार फ़क्त) इतका निधी नियंत्रक अधिकारी म्हणुन आयुक्त, आदिवासी विकास, नाशिक यांना अर्थसंकल्पिय वितरण प्रणालीवर वितरीत करणेत येत आहे. त्यांनी सदर योजनेचे अंमलबजावणी अधिकारी म्हणुन संचालक, राज्य व्यवस्थापन कक्ष-ग्रामीण गृह निर्माण कार्यालयातील आहरण व संवितरण अधिकारी तथा उपसंचालक, राज्य व्यवस्थापन कक्ष-ग्रामीण गृह निर्माण यांना अर्थसंकल्पिय निधी वितरण (BEAMS) प्रणालीवर तात्काळ वितरीत करावा.”
# Page 2
शासन शुद्धिपत्रक क्रमांकः आदिम-२०२१/प्र.क्र.८६/का.-१९
# Page 3