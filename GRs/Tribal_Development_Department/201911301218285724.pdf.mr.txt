# Page 1
आदिवासी घटक कार्यक्रमांतर्गत केंद्र पुरस्कृत प्रधानमंत्री आवास योजना (ग्रामीण) करिता सन २०१८-१९ या आर्थिक वर्षाचा प्राप्त निधी सन २०१९-२० मध्ये वितरण.
(लेखाशिर्ष २५०५२९९२.)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१९/प्र. क्र.०८/ कार्यासन.६
मंत्रालय विस्तार, मुंबई - ४०००३२
तारीख: - ३० नोव्हेंबर, २०१९.
वाचा - १) शासन परिपत्रक, वित्त विभाग, क्र. अर्थसं-२०१९/प्र.क्र.४४/ अर्थ-३, ,दि.१.०४.२०१९.
२) शासन परिपत्रक, वित्त विभाग, क्र. अर्थसं-२०१९/प्र.क्र.९२/अर्थ-३, दि.८.०७.२०१९.
३) केंद्र शासनाच्या ग्राम विकास मंत्रालयाचे पत्र क्र.J-१२०२५/०३/२०१८-RH(A/C)-१/B Maharashtra, दि.२१.१०.२०१९.
४) ग्राम विकास विभागाची नस्ती क्र.प्रआयो- २०१९/प्र.क्र.९२/योजना-१०.
शासन निर्णयः केंद्र पुरस्कृत प्रधानमंत्री आवास योजना (ग्रामीण) करिता आदिवासी घटक कार्यक्रमांतर्गत सन २०१९ - २० या आर्थिक वर्षासाठी केंद्र हिस्स्याकरीता मागणी क्र. टी-५, २५०५ ग्रामीण रोजगार, ६० इतर कार्यक्रम, ७९६-जनजाती क्षेत्र उपयोजना, (०१) जनजाती क्षेत्र उपयोजना, (०१) (०५) प्रधानमंत्री आवास योजना (ग्रामीण) (केंद्र हिस्सा) (२५०५ २९९२), ३३- अर्थसहाय्य या लेखाशीर्षाखाली रू.२९७२६.७५ लाख इतका निधी अर्थसंकल्पित करण्यात आलेला आहे.
२. केंद्र शासनाच्या संदर्भाधीन क्र.३ येथे नमूद पत्रान्वये सदर योजनेकरीता सन २०१८-१९ या आर्थिक वर्षाकरीता पहिला हप्ता म्हणून रू.१२५३१.५८ लाख इतका निधी राज्यास वितरीत केला आहे. या अनुषंगाने ग्राम विकास विभागाच्या अ.क्र. ४ येथील प्रस्तावास अनुसरून उपरोक्त नमूद अर्थसंकल्पित तरतूदीतून प्रधानमंत्री आवास योजना (ग्रामीण) ( केंद्र हिस्सा ६०%) (२५०५२९९२), ३३ अर्थसहाय्य या लेखाशिर्षाखाली रु.१२५३१.५८ लाख (अक्षरी रूपये एकशे पंचवीस कोटी एकतीस लाख अठ्ठावन्न हजार फक्त) इतका निधी प्रशासकिय विभाग प्रमुख म्हणून प्रधान सचिव, ग्राम विकास विभाग यांना खर्चासाठी अर्थसंकल्पिय निधी वितरण प्रणालीवर वितरित करण्यास शासन मान्यता प्रदान करण्यात येत आहे.
३. प्रकरणी विभागप्रमुख / नियंत्रक अधिकारी यांनी खर्चासंबंधीच्या सध्याच्या शासकीय धोरणास अनुसरुन मंजूर आराखड्यानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास तसेच ग्राम विकास विभाग यांना प्रत्येक महिन्याच्या १० तारखेपर्यंत पाठवावी.
४. नियंत्रक अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
# Page 2
शासन निर्णय क्रमांकः बीयुडी-२०१९/प्र.क्र.८ /कार्यासन.६
५. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी लाभार्थ्यांकरिताच खर्च करण्यात यावी.
६. सदर शासन निर्णय वित्त विभागाच्या वाचा क्र.१ व २ अन्वये विभागास प्रदान केलेल्या अधिकारात तसेच अनौपचारिक संदर्भ क्र. ३९५ / अर्थोपाय, दि.५.११.२०१९ अन्वये दर्शविलेल्या सहमतीस अनुसरून निर्गमित करण्यात येत असून संदर्भाधीन शासन निर्णयातील अटींची पुर्तता होत असल्याची ग्राम विकास विभागाने खात्री करावी.