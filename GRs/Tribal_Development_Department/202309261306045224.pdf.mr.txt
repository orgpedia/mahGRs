# Page 1
“राज्यातील आदिवासी विकास विभागाच्या निवासी आश्रमशाळांपैकी २५० आश्रमशाळा आदर्श आश्रमशाळा म्हणून विकसित करण्याबाबत”
महाराष्ट्र शासन
आदिवासी विकास विभाग
शासन निर्णय क्रमांक : शाआशा २०२१/प्र.क्र.७०/का.१३
मादम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : २६ सप्टेंबर, २०२३
वाचा : १) आदिवासी विकास विभाग, शासन निर्णय क्रमांक: शाआशा २०२१/प्र.क्र.७०/का.१३, दिनांक २४ नोव्हेंबर, २०२१.
२) आयुक्त, आदिवासी विकास, महाराष्ट्र राज्य, नाशिक यांचे पत्र जा.क्र. शाआशा २०२२/प्र.क्र.३७/का.६(२) ३५४१, दिनांक १९ मे, २०२३ ३) आयुक्त, आदिवासी विकास, महाराष्ट्र राज्य, नाशिक यांचे पत्र जा.क्र. शाआशा २०२२/प्र.क्र.३७/का.६(२) ४८४२, दिनांक ११ जुलै, २०२३
प्रस्तावना :
आदिवासी विकास विभागांतर्गत शासकीय आश्रमशाळा, अनुदानित आश्रमशाळा, एकलव्य मॉडेल रेसिडेंशिय स्कुल, नामांकीत शाळा योजना अंतर्गत इ. १ ली ते इ. १२ वी पर्यंतच्या विद्यार्थ्यांना प्रवेश देण्यात येतो. तसेच अनुसूचित जमातीच्या विद्यार्थ्यांना उच्च शिक्षणासाठी शासकीय वसतीगृहे आणि स्वयंम योजनेअंतर्गत सहाय्य करण्यात येते. राज्यातील आदिवासी विद्यार्थ्यांच्या शैक्षणिक विकासासाठी
आदिवासी विकास विभागांतर्गत एकूण ४९७ शासकीय आश्रमशाळा कार्यरत आहेत. आदिवासींच्या सर्वांगीण विकासामध्ये या आश्रमशाळांचे योगदान उल्लेखनीय आहे. आधुनिक काळातील बदलत्या आव्हानाचा सामना करण्यासाठी या शाळांमध्ये आमूलाग्र बदल करणे आवश्यक असून शिक्षणातून विद्यार्थ्यांचा शारीरिक, बौद्धिक व मानसिक विकास होणे गरजेचे आहे. त्याअनुषंगाने प्रथम टप्प्यात संदर्भ क्र. १ अन्वये १२१ आदर्श आश्रमशाळा घोषित करण्यात आलेल्या आहेत. सदरील आश्रमशाळांमध्ये वाढ करुन केंद्रस्थानी असलेल्या आणि किमान ३ ३ हेक्टरपेक्षा जास्त जमीन उपलब्ध असलेल्या किंवा नविन टाईप प्लॅनप्रमाणे शासकीय आश्रमशाळा इमारतीचे बांधकाम झालेल्या साधारण: २५० आदर्श आश्रमशाळा तयार करण्याचे प्रस्तावित करण्यात आले. त्यानुसार आयुक्त, आदिवासी विकास, महाराष्ट्र राज्य, नाशिक यांनी संदर्भ क्र. २ अन्वये सादर केलेल्या यादीतील आश्रमशाळांबाबत, कार्यकारी अभियंता, सार्वजनिक बांधकाम (आदिवासी विकास) यांनी संबंधित प्रकल्प अधिकारी यांचेशी समन्वय साधून सदर आश्रमशाळांमधील विद्यार्थी संख्या पडताळणी करुन व क्षेत्रिय स्तरावरील प्राधान्याने आवश्यकता तपासून २५० आश्रमशाळांची अद्ययावत यादी सादर केली. प्रस्तुत यादीतील २५० आश्रमशाळांची, आदर्श
# Page 2
शासन निर्णय क्रमांक: शाआशा २०२१/प्र.क्र. ७०/का.१३
आश्रमशाळा म्हणून निवड करण्यासंदर्भातील प्रस्ताव आयुक्त, आदिवासी विकास, नाशिक यांनी संदर्भ क्र.
३ अन्वये शासनास सादर केलेला आहे. त्यानुषंगाने संदर्भ क्र. १ येथील शासन निर्णयासोबतच्या परिशिष्ट “अ” मधील अ. क्र. १२ (शासकीय आश्रमशाळा माणीकपूर), अ.क्र. १२० व १२१ (शासकीय आश्रमशाळा लाहेरी व कोठली ) या ३ शासकीय आश्रमशाळा वगळून, एकूण ४९७ शासकीय आश्रमशाळांपैकी २५० आश्रमशाळा “आदर्श आश्रमशाळा” म्हणून घोषित करण्याची बाब शासनाच्या विचाराधीन होती.
शासन निर्णय : प्रस्तावनेत नमूद केल्यानुसार, आदिवासी विकास विभागांतर्गत असलेल्या एकूण ४९७ शासकीय आश्रमशाळांपैकी आयुक्त, आदिवासी विकास, महाराष्ट्र राज्य, नाशिक यांनी संदर्भ क्र. ३ अन्वये प्रस्तावित केल्यानुसार सोबतच्या परिशिष्ट “अ” येथील २५० आश्रमशाळा “आदर्श आश्रमशाळा” म्हणून घोषित करण्यात येत आहेत. प्रस्तुत आश्रमशाळा आदर्श आश्रमशाळा म्हणून विकसित करण्याच्या अनुषंगाने प्रत्येक आदर्श आश्रमशाळेत पुढील महत्वाच्या बाबी/घटकांचा समावेश करण्यात येत आहे.
(अ) भौतिक सुविधा : (i) प्रत्येक आदर्श आश्रमशाळेकरिता एक सुसज्य शालेय इमारत असावी. त्यामध्ये ICT लॅब, सायन्स लॅब, ग्रंथालय, संगीत व कला कक्ष तसेच पुरेशे शौचालये असावीत.
(ii) निवासी मुले व मुलींकरीता स्वतंत्र व सुसज्ज वसतिगृहाची इमारत असावी.
(iii) शिक्षक व शिक्षकेत्तर कर्मचाऱ्यांसाठी निवास व्यवस्था (staff quarters), (iv) प्रत्येक आदर्श आश्रमशाळेत सुसज्ज भोजनालय व बहुउद्देशीय सभागृह असावे.
(v) अपंग विद्यार्थ्यांसाठी पुरेशा सोयी-सुविधांसह स्वतंत्र शौचालय असावे.
(vi) प्रत्येक आदर्श आश्रमशाळेमध्ये स्वच्छ व पुरेशा पिण्याच्या पाण्याची व्यवस्था, सुस्थितीत असलेले वर्ग, आकर्षक इमारत, क्रीडांगण व त्याकरिता पुरेसे क्रीडा साहित्य असावे.
(vii) प्रत्येक आदर्श आश्रमशाळेच्या परिसरात सर्व सोई-सुविधांसह स्वतंत्र सीक रूम असावे.
तसेच सोलर इर्व्हटर, कपडे धुणे व सुकविण्यासाठी पुरेशी जागा, संरक्षण भिंत आणि पुरेसे CCTV कॅमेरे यांसारख्या भौतिक सुविधांचा समावेश असावा.
(vii) अद्यायावत शैक्षणिक सुविधा पुरविण्यासाठी डिजिटल क्लासरुम, व्हर्म्युअल क्लासरुम, टॅब लॅब, कॉम्प्युटर लॅब इत्यादी सुविधांचा समावेश असावा.
(ब) शैक्षणिक सुविधा: (i) आदर्श आश्रमशाळांमधून २१ व्या शतकातील कौशल्ये जसे की, नवनिर्मितीला चालना देणारे (Creative thinking), समिक्षात्मक विचार (Critical Thinking), वैज्ञानिक प्रवृत्ती (Scientific Temperament), संविधानिक मूल्ये अंगी बाणविणे, सोबत काम करण्याचे कौशल्य (Collaboration), संभाषण कौशल्य (Communication) या सारखी अन्य कौशल्ये जाणीवपूर्वक विद्यार्थ्यांमध्ये विकसित करावीत.
पृष्ठ १३ पैकी २
# Page 3
शासन निर्णय क्रमांक: शाआशा २०२१/प्र.क्र.७०/का.१३
(ii) विद्यार्थ्यांना शिकण्यासाठी प्रत्येक आदर्श आश्रमशाळेमध्ये उत्तम शैक्षणिक पोषक वातावरण निर्माण करावे.
(i) आश्रमशाळेच्या ग्रंथालयामध्ये निरनिराळी गोष्टींची पूरक वाचनाची पुस्तके आणि संदर्भ ग्रंथ तसेच इनसायक्लोपिडिया उपलब्ध करुन द्यावेत.
(iv) स्वअध्ययनासोबतच गट अध्ययन यासारखे रचनात्मक पद्धतीने शैक्षणिक कार्यक्रम राबविण्यात यावेत.
(v) विद्यार्थ्यांची मातृभाषा आणि इंग्रजी या दोहोमध्ये समन्वय साधण्याचा प्रयत्न करावा.
(vi) विद्यार्थ्यांच्या ज्ञानामध्ये वाढ व्हावी यासाठी कृतियुक्त शिक्षणातून (Activity Based Learning शिक्षण देण्यात यावे.
(vii) कमीत कमी वेळेत जास्तीत जास्त विषयाचे शिक्षण अवगत करता यावे याकरिता विद्यार्थ्यांना रचनात्मक आनंददायी शिक्षण देण्यात यावे.
(viii) विद्यार्थ्यांना सध्याच्या स्पर्धात्मक युगात विविध आव्हानांना सामोरे जाण्याच्या अनुषंगाने त्यांच्यामध्ये नेतृत्वगुण विकसित करण्यासाठी विविध विषयातील अध्ययन, भाषण, लेखन, अभिनय, गायन व अन्य शालेय उपक्रम राबविण्यात यावेत.
(ix) शिक्षकांनी पुस्तकी ज्ञानाच्या पलीकडे जाऊन मुलांना शिकवावे, टॅब, व्हर्म्युअल क्लासरुम, ई लर्निग इ. सुविधा पुरविण्यास प्राधान्य द्यावे.
२. उपरोक्तप्रमाणे भौतिक व शैक्षणिक सुविधा उपलब्ध करुन देण्याच्या अनुषंगाने तसेच अभ्यासक्रम आणि कार्यपध्दती निश्चित करण्यासाठी आयुक्त, आदिवासी विकास, नाशिक यांच्या अध्यक्षतेखालील मार्गदर्शक समिती असेल. मार्गदर्शक समितीची रचना खालील प्रमाणे असेल.
१) आयुक्त, आदिवासी विकास विभाग, नाशिक अध्यक्ष २) मुख्य अभियंता, बांधकाम व्यवस्थापन कक्ष, आदिवासी विकास विभाग, मुंबई : सदस्य ३) सह सचिव/उप सचिव, आदिवासी विकास विभाग,मंत्रालय,मुंबई सदस्य ४) अपर आयुक्त, आदिवासी विकास, (सर्व) सदस्य ५) अवर सचिव ( का.१३), आदिवासी विकास विभाग,मंत्रालय,मुंबई सदस्य ६) प्रत्येक अपर आयुक्तालय क्षेत्रातून नामनिर्देशित दोन प्रकल्प अधिकारी सदस्य ७) शिक्षणाधिकारी (माध्यमिक) जिल्हा परिषद, नाशिक निमंत्रित सदस्य ८) क्वेस्ट कार्यालयाचा प्रतिनिधी सदस्य ९) सह आयुक्त (शिक्षण) आयुक्त, आदिवासी विकास विभाग, नाशिक सदस्य सचिव
३. सदर मार्गदर्शक समितीने आदर्श आश्रमशाळांची शैक्षणिक प्रगती, पायाभूत सोयी-सुविधांचा विकास, अभ्यासक्रमासाठी पूरक उपक्रम या सर्व बाबींवर संनियंत्रण करावे.
४. आदर्श आश्रमशाळांमध्ये भौतिक व शैक्षणिक सुविधा उपलब्ध करुन देण्याच्या अनुषंगाने कार्यपध्दती निश्चित करावी व त्यानुसार अंमलबजावणीसंदर्भात संनियंत्रण करावे.
पृष्ठ १३ पैकी ३
# Page 4
शासन निर्णय क्रमांक: शाआशा २०२१/प्र.क्र. ७०/का.१३
५. सदर समितीची प्रत्येक महिन्याला बैठक आयोजित करावी व आश्रमशाळांमधील भौतिक व शैक्षणिक सुविधांचा आढावा घ्यावा.
६. सदरील आदर्श आश्रमशाळांमधील सुविधा व शैक्षणिक सुविधांच्या आढाव्यासाठी अपर आयुक्त, आदिवासी विकास तसेच प्रकल्प अधिकारी, एकात्मिक आदिवासी विकास प्रकल्प यांच्या स्तरावर समित्या स्थापन करण्यात याव्यात. या समित्यांमार्फत आदर्श आश्रमशाळांचा नियमित आढावा घेण्यात यावा.
७. प्रस्तुत योजनेवर होणारा खर्च मागणी क्र. टी-५ (०१) (६०) आश्रमशाळा समुह (राज्यस्तर योजना) (कार्यक्रम ) २२२५-डी–७३४ या लेखाशिर्षातंर्गत उपलब्ध तरतूदीमधून भागविण्यात येईल.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13