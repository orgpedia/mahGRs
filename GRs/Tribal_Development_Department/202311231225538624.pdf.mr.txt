# Page 1
महाराष्ट्र राज्यात आदिवासींच्या सर्वांगीण विकासासाठी उल्लेखनिय कार्य करणा-या व्यक्तींना/सामाजिक संस्थांना आदिवासी सेवक / आदिवासी सेवा संस्था पुरस्कार प्रदान करण्याबाबत.
(सन २०१९-२०, सन २०२०-२०२१,सन २०२१-२२ व सन २०२२-२३)
महाराष्ट्र शासन
आदिवासी विकास विभाग
शासन निर्णय क्र. आसेपु- २०२०/प्र.क्र.२७/का-१४
मंत्रालय, मुंबई-४०० ०३२.
दिनांक:- २३ नोव्हेंबर, २०२३
वाचा:-१) शासन निर्णय, आदिवासी विकास विभाग, क्र- टिआरआय-१०८८/सीआर-१९६/का-६, दिनांक २५ ऑगस्ट, १९८८.
२) शासन निर्णय, आदिवासी विकास विभाग, क्र. आसेपु-१०९९/प्र.क्र.६/का-५, दिनांक. २७ जानेवारी, १९९९.
३) शासन निर्णय,आदिवासी विकास विभाग, क्र. आसेपु-२०१४/प्र.क्र.४३/का-१४ दिनांक २७ नोव्हेंबर, २०१५.
४) शासन निर्णय,आदिवासी विकास विभाग, क्र. आसेपु-०१२३/प्र.क्र.३७/का-१४ दिनांक २२ फेब्रुवारी,२०२३.
५) आदिवासी सेवक/संस्था पुरस्कार राज्यस्तरीय निवड समितीची दि.७/११/२०२३ रोजीची बैठक.
६) आयुक्त, आदिवासी विकास, नाशिक यांचेकडील दि.१३/११/२०२३ व दि.२०/११/२०२३ रोजीचा प्रस्ताव प्रस्तावना : महाराष्ट्र राज्यात आदिवासींच्या सर्वांगीण विकासासाठी उल्लेखनीय कार्य करणा-या व्यक्तींना व सामाजिक संस्थांना प्रोत्साहन देण्याच्या/त्यांच्या कार्याचा गौरव करण्याच्या उद्देशाने राज्य शासनामार्फत व्यक्ती व संस्था यांना अनुक्रमे “आदिवासी सेवक पुरस्कार व आदिवासी सेवा संस्था पुरस्कार “ हा राज्य पुरस्कार दरवर्षी प्रदान करुन त्यांच्या कार्याचा गौरव करण्यात येतो. वाचा मधील अनु.क्र.३ मध्ये नमूद केल्यानुसार “आदिवासी सेवक पुरस्कार” प्राप्त व्यक्तीस रु.२५,००१/- तसेच “आदिवासी सेवा संस्था पुरस्कार” प्राप्त संस्थेस रु ५०,००१/- एवढी रक्कम पुरस्कार म्हणून देण्यात येते. सन २०१९-२०,सन २०२०-२०२१,सन २०२१-२२ व सन
# Page 2
शासन निर्णय क्रमांकः आसेपु- २०२०/प्र.क्र.२७/का-१४
२०२२-२३ या वर्षातील पुरस्कार हा कोरोना परिस्थिती व काही अपरिहार्य कारणामुळे देण्यात आलेला नाही.
वाचा येथील अनु क्र.४ मधील शासन निर्णयानुसार गठीत केलेल्या आदिवासी सेवक / संस्था पुरस्कार राज्यस्तरीय निवड समितीची बैठक दि.०७/११/२०२३ रोजी पार पडली.सदर समितीने शिफारस केल्यानुसार वाचा येथील अनु.क्र.६ अनुसार प्रस्ताव राज्यस्तरीय निवड समितीचे सदस्य सचिव व आयुक्त, आदिवासी विकास,नाशिक यांचेकडून शासनास प्राप्त झाला. सदर प्रस्तावाच्या अनुषंगाने सन २०१९-२०, सन २०२० २०२१,सन २०२१-२२ व सन २०२२-२३ या चार वर्षातील एकत्रित आदिवासी सेवक / आदिवासी सेवा संस्था पुरस्कार देण्याची बाब शासनाच्या विचाराधीन होती.
शासन निर्णय: सन २०१९-२०, सन २०२०-२०२१,सन २०२१-२२ व सन २०२२-२३ या चार वर्षातील एकत्रित “आदिवासी सेवक व आदिवासी सेवा संस्था पुरस्कार देण्याचा शासनाने निर्णय घेतला आहे. सन २०१९-२० ते सन २०२२-२३ या चार वर्षांतील पुरस्कारासाठी एकूण ६० व्यक्तींची “आदिवासी सेवक पुरस्कार” देण्यासाठी तसेच सन २०२१-२२ व सन २०२२-२३ या वर्षासाठी ८ संस्थांची “आदिवासी सेवा संस्था पुरस्कार” देण्यासाठी निवड केली आहे. या शासन निर्णयाव्दारे आदिवासी सेवक पुरस्कार व्यक्तींची नावे सोबत जोडलेल्या विवरणपत्र “अ” मध्ये तसेच आदिवासी सेवा संस्थांची नांवे विवरणपत्र “ब” मध्ये दर्शविल्याप्रमाणे घोषित करण्यात येत आहेत.
२. आदिवासी सेवक पुरस्कार प्राप्त व्यक्ती व आदिवासी सेवा संस्था पुरस्कार प्राप्त संस्था (संस्थेचे १ किंवा २ प्रतिनिधी) यांना वाचा येथील अनु.क्र.२ व ३ मधील शासन निर्णयातील तरतूदीनुसार अनुज्ञेय लाभ देण्यात यावेत.
३. “आदिवासी सेवक” व “आदिवासी सेवा संस्था” पुरस्काराकरिता निवड केलेल्या व्यक्तींची नांवे महाराष्ट्र शासन राजपत्रामध्ये (सर्वसाधारण भाग) प्रसिध्द करण्यात यावित.
# Page 3
# Page 4
# Page 5
# Page 6
# Page 7
# Page 8