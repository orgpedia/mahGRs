# Page 1
जिल्हास्तरीय आदिवासी घटक कार्यक्रम अंतर्गत आश्रशाळा जोडरस्ते व शुशोभिकरण योजनेची व्याप्ती निश्चित करणेबाबत.
महाराष्ट्र शासन
आदिवासी विकास विभाग
शासन निर्णय : क्रमांक- शाआशा २०१९/प्र.क्र.४००/का-१३
मंत्रालय, मुंबई - ४०० ३२
दिनांक :- २८ नोव्हेंबर २०१९
प्रस्तावना - महाराष्ट्र राज्यात ५०२ शासकीय आश्रमशाळा कार्यरत आहेत. आश्रमशाळा हया दुर्गम व डोंगराळ व अतिवृष्टीच्या क्षेत्रात असल्याने आश्रमशाळांना जोडणारे रस्त्यांची स्थिती खराब आहे.
शासकीय आश्रमशाळांमध्ये मोठा परिसर असून सदर परिसरात पावसामुळे चिखल होणे, गवत वाढणे इ. प्रकार होतात व अंतर्गत रस्ते सोई सुरक्षेच्या दृष्टीने योग्य होण्यासाठी काही कामांचा अंतर्भाव करणे आवश्यक आहे . आश्रमशाळेसाठी दळणवळणाची सोय असणे अत्यंत आवश्यक आहे. मुख्य रस्त्यापासून आश्रमशाळांना जोडणारे रस्ते उपलब्ध करणे गरजेचे आहे. अशी कामे प्राथम्याने ३०५४ या लेखाशिर्षाखाली घेणे आवश्यक आहे तेथे निधी उपलब्ध नसल्यास त्याकरिता जिल्हा आदिवासी
घटक कार्यक्रम अंतर्गत आश्रमशाळा जोडरस्ते ही योजना सुरु आहे.
आश्रमशाळा जोडरस्ते या योजनेअंतर्गत नेमकी कोणती कामें घेण्यात यावीत व स्थानिक गरजा
विचारात घेऊन त्याबद्दल मार्गदर्शक सूचना करण्याबाबतचा प्रस्ताव शासनाच्या विचाराधीन होता.
त्यानुसार शासन पुढीलप्रमाणे निर्णय घेत आहे.
शासन निर्णय : १. जिल्हा आदिवासी घटक कार्यक्रमअंतर्गत आश्रमशाळा जोडरस्ते हया योजनेअंतर्गत खालील कामे घेता येतील.
(।) मुख्य रस्त्यापासुन आश्रमशाळा पर्यत रस्ता तयार करणे.
(II) शाळा अंतर्गत रस्ते तयार करणे.
(III) शाळा अंतर्गत पेव्हर ब्लॉक बसवणे.
(IV) शाळा अंतर्गत विद्यार्थ्यांना एका इमारतीतून दुस-या इमारतीत जाण्यासाठी पदपाथ बांधकाम करणे.
(V) सरंक्षण भिंतीची व गेटची किरकोळ दुरुस्ती करणे (VI) शाळा अंतर्गत पाणी वाहून जाण्यासाठी गटारी तयार करणे.
(VII) शाळा अंतर्गत रस्त्याच्या कडेला बगीचा तयार करणे.
(VIII) शाळा अंतर्गत झाडांभोवती बैठक कट्टा तयार करणे.
वर नमुद अ.क्र.(I) ते (IV) ची प्रकल्प अंतर्गत सर्व शाळामध्ये पुर्तता झाल्यानंतरच अ.क्र.(V) ते (VIII) ची कामे घेण्यात येतील.
# Page 2
शासन निर्णय क्रमांकः शाआशा २०१९ / प्र.क्र.४००/का-१३
२. काम करणारी यंत्रणा : वरील सर्व कामे ही आदिवासी विकास विभाग अंतर्गत बांधकाम कक्ष मार्फत करण्यात येतील.