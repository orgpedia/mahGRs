# Page 1
आदिम जमाती विकास योजने अंतर्गत "Training Programme for Agri & Animal Husbandry for PVTGs" या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय कः केंद्रीय -२०१९/प्र.क्र.१२५/का-१९
मंत्रालय, मुंबई ४०० ०३२
तारीख: ०३/०१/२०२०
संदर्भ १. जनजाती कार्य मंत्रालय, नवी दिल्ली यांचे पत्र क्र.F.No.११०१५/०५/२०१७ TSP, दि.३०/०५/२०१७ २. शासन निर्णय क्रमांक: केंद्रीय- २०१७/प्र.क्र. ७८/का.-१९ दि.११/१०/२०१७
प्रस्तावना - केंद्र शासनाकडून दरवर्षी विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनां अंतर्गत राज्य शासनास अनुदान प्रदान होत असते. या योजनाअंतर्गत प्राप्त होणा-या अनुदानासाठीचे प्रस्ताव मा.मुख्य सचिव यांच्या अध्यक्षतेखालील कार्यकारी समितीकडे सादर करण्यात आले. सदर प्राप्त प्रस्ताव मुख्यत्वे प्रकल्प अधिकारी, एकात्मिक आदिवासी विकास प्रकल्पपांढरकवडा, , चंद्रपुर, भामरागड, जव्हार, पेण यांच्या कार्यक्षेत्रातील आदिम जमतीच्या लोकांसाठी, कृषि, पशुपालन या बाबत प्रशिक्षण देणे, त्यांना कृषि व पशुपालन या बाबत अद्ययावत तंत्रज्ञान शिकवणे व त्याबाबत त्यांची क्षमता बांधणी करणे, या बाबत आहे.
२. राज्यात सद्यस्थितीत कोलम, कातकरी आणि माडिया गोंड ह्या आदिम जमाती आहेत.
कुपोषण, रोगराई, बालमृत्यू, बेरोजगारी यासारखे अनेक प्रश्न या समाजापुढे आहेत. आदिम जमाती समाज उपजीविकेसाठी प्रामुख्याने वन आणि पावसाळी शेतीवर अवलंबून आहेत. याच बरोबर पशूपालनासारखी उपजीविकेची पारंपारिक माध्यमे उपलब्ध आहेत. आदिम जमाती मुख्यत्वे पारंपरिक पद्धतीने शेती करतात. त्यांच्याजवळ या बाबत लागणारे नवीन तंत्रज्ञान व योग्य व्यवस्थापन इ. ची कमतरता दिसून येतो त्यामुळे शेती व शेतीशी निगडीत पशुपालन यापासून मिळणारे उत्पादन खूपच कमी असते. सबब, वरील बाबींवर योग्य ते प्रशिक्षण दिले व त्यांची क्षमता बांधणी केल्यास त्यांचे उत्पादन वाढ होण्यास मदत होईल. ह्या दृष्टीकोनातून आदिवासी विकास विभागाने “Training Programme for Agri & Animal Husbandry for PVTGs” हा रुपये ७५.०० लक्ष किमतीचा प्रस्ताव प्रकल्प अधिकारी, एकात्मिक आदिवासी विकास प्रकल्प, पांढरकवडा, चंद्रपुर, भामरागड, जव्हार, पेण यांच्या कार्यक्षेत्रातील आदिम जमाती शेतक-यासाठी राबविण्याबाबत केंद्र शासनाकडे प्रस्तावित केला होता. या प्रस्तावास जनजाती कार्य मंत्रालयाने दिनांक २२.०५.२०१७ रोजी आयोजीत केलेल्या Project Appraisal Committee (PAC) बैठकीमध्ये सदर योजना सन २०१७-१८ करिता राबविण्यासाठी एकूण रुपये ७५.०० लक्ष इतक्या रकमेच्या प्रस्तावास संदर्भाधिन पत्र क्र १ अन्वये मंजुरी दिली आहे. तसेच संदर्भाधिन शासन निर्णयांन्वये आयुक्त, आदिवासी विकास नाशिक, यांना त्याबाबतचा निधी वितरित केला आहे.
# Page 2
शासन निर्णय क्रमांकः केंद्रीय -२०१९/प्र.क्र.१२५/का-१९
३. आदिम जमाती विकास व संवर्धन या योजने अंतर्गत मंजूर “Training Programme for Agri & Animal Husbandry for PVTGs” हि योजना राबविण्याबाबतच्या मार्गदर्शक सूचनांना मंजूरी देण्याचा प्रस्ताव शासनाच्या विचाराधिन होता.
शासन निर्णय राज्यातील आदिम जमातींच्या लोकांसाठी कृषि व पशुपालन या बाबत मुलभूत प्रशिक्षण देणे, त्यांना कृषि व पशुपालन याबाबत अद्ययावत तंत्रज्ञान अवगत करणे व त्याबाबत शेतकऱ्यांची क्षमता बांधणी करणे या कार्यक्रमार्तंगत “Training Programme for Agri & Animal Husbandry for PVTGs” ही योजना राबविण्यासाठी एकुण रु.७५.०० लक्ष किंमतीच्या प्रकल्पाच्या अंमलबजावणी करिता मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7