# Page 1
आदिवासी फासेपारधी सुधार समिती संचलित अनुदानित आश्रमशाळा मंगरुळ चव्हाळा, ता.नांदगांव खंडेश्वर, जि. अमरावती या शाळेतील शिक्षक/ शिक्षकेतर कर्मचाऱ्यांच्या पदांना मान्यता प्रदान करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०१७/प्र.क्र.१६०/का-११
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
तारीख : १९ सप्टेंबर, २०१९.
वाचा :- १) शासन निर्णय, आदिवासी विकास विभाग क्र.अआशा-२०१४/प्र.क्र.५७/का-११, दिनांक १८ जुलै, २०१४.
२) शासन निर्णय, आदिवासी विकास विभाग क्र.अआशा-२०१७/प्र.क्र.१६०/का-११, दिनांक ५ ऑक्टोबर, २०१८.
३) शासन निर्णय, आदिवासी विकास विभाग क्र.अआशा-२०१७/प्र.क्र.१६०/का-११, दिनांक ३ जून, २०१९.
४) शासन निर्णय, आदिवासी विकास विभाग क्र.अआशा-२०१९/प्र.क्र.१०२/का-११, दिनांक ११ जून, २०१९.
५) शासन निर्णय, आदिवासी विकास विभाग क्र.अआशा-२०१९/प्र.क्र.१०१/का-११, दिनांक १८ जुलै, २०१९.
६) शासन निर्णय, आदिवासी विकास विभाग क्र.अआशा-२०१९/प्र.क्र.१२३/का-११, दिनांक २० ऑगस्ट, २०१९.
प्रस्तावना :
श्री सद्भावना बहूद्देशीय संस्था, बोथली (गोंड ) जि. नागपूर संचालित अनुदानित आश्रमशाळा बोथली ता.उमरेड, जि. नागपूर ही कायमस्वरुपी मान्यता रद्द केलेली आश्रमशाळा आदिवासी फासेपारधी सुधार समिती अमरावती या संस्थेस हस्तांतरीत करुन धारणी प्रकल्पांतर्गत मौजे मंगरुळ चव्हाळा, ता.नांदगांव खंडेश्वर जि.अमरावती येथे सन २०१५-१६ या शैक्षणिक वर्षापासून चालविण्यास तसेच मान्यता रद्द केलेल्या आश्रमशाळेतील कायम शिक्षक व शिक्षकेतर कर्मचा-यांना नवीन संस्थेमार्फत सुरु होणा-या आश्रमशाळेत समायोजित करण्याच्या अटीस अधीन राहून शासन निर्णय दि. १८ जुलै, २०१४ अन्वये “विशेष बाब” म्हणून मान्यता देण्यात आली.
२. आदिवासी फासेपारधी सुधार समिती मंगरुळ चव्हाळा, ता.नांदगांव खंडेश्वर, जि.अमरावती द्वारा संचालित प्रश्नचिन्ह अनुदानित आश्रमशाळेत पेसा कायद्यांतर्गत फासेपारधी (वाघरी) बोलीभाषा अवगत असलेल्या फासेपारधी समाजाच्या ५०% शिक्षक व शिक्षकेतर कर्मचाऱ्यांची नियुक्ती करण्यास “विशेष बाब” म्हणून मान्यता मिळणेबाबतचा प्रस्ताव शासनास सादर केला होता. सदर प्रस्तावास अनुसरुन संदर्भाधिन क्र.३ येथील शासन निर्णयान्वये शिक्षक व शिक्षकेतर कर्मचाऱ्यांच्या एकूण मंजूर पदांपैकी ५०% पदे सदर शाळेत कार्यरत असलेल्या फासेपारधी समाजाच्या व वाघरी बोलीभाषा अवगत असलेल्या कर्मचाऱ्यांमधून भरण्यास “विशेष बाब” म्हणून मान्यता देण्यात आली आहे.
# Page 2
शासन निर्णय क्रमांकः अआशा-२०१७/प्र.क्र.१६०/का-११
३. आदिवासी विकास विभाग, शासन निर्णय, दिनांक ११ जून २०१९ अन्वये अनुदानित आश्रमशाळांमधील अतिरिक्त कर्मचाऱ्यांच्या समायोजनाची कार्यपध्दती निश्चित केली असून त्यानुसार अतिरिक्त कर्मचाऱ्यांचे समायोजन झाल्याशिवाय रिक्त पदे भरण्यास परवानगी देण्यात येऊ नये, असे निर्देश देण्यात आले आहेत. त्यामुळे अनुदानित आश्रमशाळा मंगरुळ चव्हाळा या आश्रमशाळेतील भरती प्रक्रिया राबविण्यामध्ये अडचण निर्माण झाली आहे, असे नमूद करुन दिनांक ११ जून, २०१९ च्या शासन निर्णयातील तरतूदीमधून “विशेष बाब" म्हणून सूट देण्याची विनंती संस्थेने शासनाकडे केली आहे. सदर विनंतीस अनुसरुन पुढील प्रमाणे निर्णय घेण्यात येत आहे.
शासन निर्णय :
आदिवासी फासेपारधी सुधार समिती मंगरुळ चव्हाळा ता.नांदगांव खंडेश्वर जि. अमरावती द्वारा संचलित प्रश्नचिन्ह अनुदानित आश्रमशाळेस दिनांक ३ जून, २०१९ च्या शासन निर्णयान्वये “विशेष बाब” म्हणून ५० % पदे सदर शाळेत कार्यरत असलेल्या कर्मचाऱ्यांमधून भरण्यास मान्यता देण्यात आलेली आहे.
सदर ५० % पदांव्यतिरिक्त उर्वरित ५० % पदे आदिवासी फासेपारधी सुधार समिती या संस्थेच्या आश्रमशाळेमध्ये १ वर्षापेक्षा अधिक कालावधीपासून कार्यरत असलेल्या कर्मचाऱ्यांमधून शासनाच्या आरक्षण नियमानुसार भरण्यास “खास बाब” म्हणून मान्यता देण्यात येत आहे.
२. अपर आयुक्त, आदिवासी विकास, अमरावती यांनी उपरोक्तप्रमाणे कार्यवाही करावी. तसेच सदर आश्रमशाळेतील उर्वरित पदे समायोजनाने भरण्यात यावी.