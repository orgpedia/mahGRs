# Page 1
आदिवासी घटक कार्यक्रमांतर्गत सन २०२१-२२ मधील निधी वितरण (कार्यक्रम खर्च-मागासवर्गीय कल्याण लेखाशीर्ष २२२५ ४१२२)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र. ०२ / कार्यासन-६
मंत्रालय विस्तार, मुंबई - ४०० ०३२
दिनांक :- ०१ नोव्हेंबर, २०२१.
वाचा :
१. शासन निर्णय, वित्त विभाग, क्र.अर्थसं-२०२१ /प्र.क्र.४८/ अर्थ-३, दि.२४.०६.२०२१ व दि.१४.१०.२०२१.
२. आयुक्त, आदिवासी संशोधन व प्रशिक्षण संस्था, पुणे यांचे पत्र क्र.लेखा-२०२१/प्र.क्र./ का.२/६५, दि.३.०२.२०२१.
३. शासन आदेश, आदिवासी विकास विभाग, क्र. याचिका -२०२०/ प्र.क्र.१९७/ का-४, दि.२९.१०.२०२१.
४. आदिवासी विकास विभाग, नस्ती क्र.याचिका-२०२०/प्र.क्र.१९७/का-०४.
प्रस्तावना :
अनुसूचित जमाती प्रमाणपत्र पडताळणी समितीने दिलेल्या जात प्रमाणपत्र वैधता आदेशांविरूद्ध मा.उच्च न्यायालयाने आदेश परित केले असल्याने मा.सर्वोच्च न्यायालयामध्ये दाखल
विशेष अनुज्ञेय याचिका दाखल आहे. सदर याचिकेच्या अनुषंगाने विभागाची बाजू मांडण्याकरीता नियुक्त केलेल्या विशेष समुपदेशक, विधी तज्ञ व विधी अधिकारी यांच्या फी वरील खर्च आदिवासी घटक कार्यक्रमांतर्गत मागणी क्र. टी-५ मधील अनुसूचित जमाती प्रमाणपत्र तपासणी समिती या योजनेच्या लेखाशीर्ष-२२२५ ४१२२ मधील २८ व्यावसायीक व विशेष सेवा या उद्दीष्टाखालील अर्थसंकल्पित तरतूदीतून भागविण्यात येत आहे.
प्रस्तुत विषयाच्या अनुषंगाने नियंत्रक अधिकारी तथा आयुक्त, आदिवासी संशोधन व प्रशिक्षण संस्था, पुणे यांच्या संदर्भाधीन क्र.२ येथील प्रस्तावास अनुसरून उक्त विशेष समुपदेशक, विधी तज्ञ व विधी अधिकारी यांच्या फी वरील खर्च भागविण्याकरीता सन २०२१-२२ या आर्थिक वर्षाकरीता रू.५०.०० लाख इतका निधी उपलब्ध करून देण्याबाबत केलेल्या मागणीस अनुसरून निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या “कार्यक्रम खर्च” अंतर्गत मागणी क्र. टी-५ या खालील अनुसूचित जमाती प्रमाणपत्र तपासणी समिती (कार्यक्रम खर्च ) (२२२५ ४१२२), २८- व्यावसायीक व विशेष सेवा या बाबीकरीता रू.५०.०० लाख (अक्षरी रूपये पन्नास लाख ) इतका निधी नियंत्रक अधिकारी तथा आयुक्त, आदिवासी संशोधन व प्रशिक्षण संस्था, पुणे यांना वितरीत व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२१/प्र.क्र.०२/कार्यासन.६
२. सदर निधी अर्थसंकल्पीय निधी वितरण प्रणालीवर वितरीत करण्यात येत आहे. सदर वितरीत निधीतून विभागाच्या विधी कार्यासनामार्फत वेळोवेळी दिलेल्या मान्यतेस अनुसरून देयके अदा करण्याची दक्षता घेण्यात यावी. तसेच सदर निधी खर्च करतांना अर्थसंकल्पीय नियम पुस्तिकेमधील तरतुदींचे व वित्त विभागाच्या संदर्भाधीन क्र.१ येथील शासन निर्णयान्वये विहित अटी शर्तींचे पालन करण्याची दक्षता घेण्यात यावी.
३. सदर शासन निर्णय वित्त विभागाच्या संदर्भाधिन दि.२४.०६.२०२१ व दि.१४.१०.२०२१ रोजीच्या शासन निर्णयान्वये प्रशासकिय विभागास प्रदान केलेल्या अधिकारात निर्गमित करण्यात येत आहे.