# Page 1
------------------------------------
| आदिवासी घटक कार्यक्रमांतर्गत पंडित |
| दीनदयाल उपाध्याय स्वयम योजनेसाठी |
------------------------------------
निधी वितरण.
(लेखाशीर्ष २२२५ ई०२४)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१/प्र.क्र.०२/ कार्यासन ६
मंत्रालय (विस्तार), मुंबई-४०० ०३२
दिनांक : -२७ डिसेंबर, २०२१.
वाचा : १) शासन निर्णय, वि. वि. क्र. अर्थसं-२०२१ /प्र.क्र.४८/ अर्थ-३, दि.२४.०६.२०२१ व दि.१४.१०.२०२१.
२) शासन निर्णय, आदिवासी विकास विभाग, समक्रमांक, दि.१६.०७.२०२१ व दि.१.११.२०२१ ३) आदिवासी विकास विभागाची नस्ती क्र. आवगृ-२०२१/प्र.क्र.५०/का-१२.
४) आदिवासी विकास विभागाचे पत्र क्र. आवगृ-२०२१/प्र.क्र.५०/का-१२.दि.०१.११.२०२१ प्रस्तावना : आदिवासी घटक कार्यक्रमांतर्गत पंडित दीनदयाल उपाध्याय स्वयम् योजनेंतर्गत आदिवासी विद्यार्थ्यांचे सन २०२०-२१ या शैक्षणिक वर्षामधील प्रलंबित अनुदान अदा करण्यासाठी संदर्भ क्र. २ येथील शासन निर्णयान्वये वित्त विभागाच्या मान्यतेने निधी वितरीत करण्यात आला आहे. वित्त विभागाच्या संदर्भाधीन क्र.२ येथील दि.१४.१०.२०२१ च्या शासन निर्णयान्वये कार्यक्रम खर्चासाठी ५० टक्के मर्यादेतील निधी वितरणासाठी उपलब्ध झाला असल्याने सदर मर्यादेत उपलब्ध उर्वरीत निधी वितरीत करण्याची बाब विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ याखाली मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण या खाली पंडित दीनदयाल उपाध्याय स्वयम या योजनेसाठी खालीलप्रमाणे रु.१२५०.०० लाख निधी वितरीत व खर्च करण्यास मान्यता देण्यात येत आहे : (रु.लाखात)
-------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२१-२२ मधील अर्थसंकल्पित तरतूद | यापुर्वी वितरीत तरतूद | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| पंडित दीनदयाल उपाध्याय स्वयंम योजना | २२२५ ई०२४ | ३१, सहायक अनुदाने (वेतनेतर) | ७०००.०० | २२५०.०० | १२५०.०० |
-------------------------------------------------------------------------------------------------------------------------------------
२. उपरोक्त प्रमाणे रु.१२५०.०० लाख (अक्षरी रुपये बारा कोटी पन्नास लाख फक्त) इतका निधी नियंत्रक अधिकारी म्हणून आयुक्त, आदिवासी विकास यांना अर्थसंकल्पीय वितरण प्रणालीवर वितरीत करण्यात येत आहे.
# Page 2
शासन निर्णय क्रमांकः बीयुडी-२०२१/प्र.क्र.०२/कार्यासन.६
३. सदर निधी खर्च करताना सन २०२०-२१ मधील प्रलंबित अर्ज निकाली काढण्यासाठी संदर्भाधिन क्र. ४ येथील पत्राने कळविल्यानुसार शैक्षणिक वर्ष सन २०२०-२१ मधील जेवढ्या कालावधीकरीता शासकीय वसतीगृहे सुरु होती, तेवढ्याच कालावधीकरीता पंडीत दीनदयाल उपाध्याय स्वयम योजनेंतर्गत लाभ देण्यात यावा तसेच सन २०२१-२२ करीता प्राप्त अर्जांसाठी सदर निधीचा विनियोग करण्यात यावा.
४. प्रकरणी नियंत्रक अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि. २४.०६.२०२१ व दि.१४.१०.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
५. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशीर्षनिहाय / उपलेखाशीर्षनिहाय शिष्यवृत्ती अदा करण्यात आलेल्या विद्यार्थ्यांचा तपशील, निधी उपयोगिता प्रमाणपत्र इ.माहिती आदिवासी विकास विभागास पाठवावी व निधी उपयोगिता प्रमाणपत्रासह पुढील निधी वितरणासाठी प्रस्ताव सादर करावा.
६. सदर शासन निर्णय वित्त विभागाच्या संदर्भ क्र.१ व २ येथील शासन निर्णयान्वये विभागास प्रदान केलेल्या अधिकारात निर्गमित करण्यात येत आहे.