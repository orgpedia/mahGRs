# Page 1
आदिवासी घटक कार्यक्रमांतर्गत सन २०२० २१ या वर्षात महात्मा ज्योतिराव फुले जन आरोग्य योजनेसाठी निधी वितरण (लेखाशीर्ष - २२१० जी २८९)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ५/ कार्यासन-६
मंत्रालय विस्तार, मुंबई-४०० ०३२
तारीख : २२ जानेवारी, २०२१.
वाचा : १) शासन परिपत्रक, वित्त विभाग, क्र. अर्थसं-२०२० /प्र.क्र.६४/ अर्थ-३, दि.१६.०४.२०२०.
२) शासन परिपत्रक, वित्त विभाग, क्र. अर्थसं-२०२० /प्र.क्र.६५/ अर्थ-३, दि.०४.०५.२०२०.
३) आदिवासी विकास विभाग शासन निर्णय क्र. बीयुडी - २०२०/प्र.क्र.०५/कार्या-०६, दि.०६.०७.२०२० व दि.२८.१०.२०२०.
४) सार्वजनिक आरोग्य विभागाची नस्ती क्र. पुरक-२०२०/प्र.क्र.११२/आरोग्य-६.
प्रस्तावना :
आदिवासी घटक कार्यक्रमांतर्गत सार्वजनिक आरोग्य विभागामार्फत अंमलबजावणी करण्यात येत असलेल्या महात्मा ज्योतिराव फुले जन आरोग्य योजनेकरीता माहे जानेवारी, २०२१ ते मार्च, २०२१ या तिमाही कालावधीतील विमा हप्ता प्रदान खर्चासाठी रु.२४४८.८० लाख इतका निधी वितरीत करण्याचा प्रस्ताव संदर्भाधीन क्र.४ अन्वये प्राप्त झाला आहे. सन २०२०-२१ करीता अर्थसंकल्पित तरतुदीतून रु.४००३.३१ लाख इतका निधी संदर्भाधीन क्र.३ अन्वये सार्वजनिक आरोग्य विभागास वितरीत करण्यात आला आहे. आता सदर निधीपैकी उर्वरीत रु.२४४८.८० लाख निधी वितरीत करण्यास वित्त विभागाची मान्यता प्राप्त झाली आहे. यास अनुसरुन सदर निधी सार्वजनिक आरोग्य विभागास वितरीत करण्याची बाब शासनाच्या विचाराधीन होती.
शासन निर्णय : आदिवासी घटक कार्यक्रमांतर्गत सन २०२०-२१ या वर्षात मागणी क्र. टी-५ मधील मुख्य लेखाशीर्ष २२१० वैद्यकीय सेवा व सार्वजनिक आरोग्य या मुख्य लेखाशीर्षाखाली महात्मा ज्योतिराव फुले जन आरोग्य योजनेतील
अनुसूचित जमातीच्या लाभार्थ्यांसाठी माहे जानेवारी, २०२१ ते मार्च, २०२१ या तिमाही कालावधीच्या विमा हप्ता प्रदानासाठी खालीलप्रमाणे निधी वितरीत व खर्च करण्यास मान्यता देण्यात येत आहे : (रु. लाखात)
--------------------------------------------------------------------------------------------------------------------------------------------------------------------------
| योजनेचे नाव व लेखाशिर्ष | लेखाशीर्ष | बाब | सन २०२०-२१ मधील एकूण अर्थसंकल्पीय तरतूद | आतापर्यंत वितरीत करण्यात आलेली तरतूद | सदर शासन निर्णयान्वये वितरीत करण्यात येत असलेली तरतूद |
| १ | २ | ३ | ४ | ५ | ६ |
| महात्मा ज्योतिराव फुले जन आरोग्य योजना | २२१० जी २८९ | ३१-सहायक अनुदाने (वेतनेतर) | ९७५१.६९ | ४००३.२१ | २४४८.८० |
--------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२०/प्र.क्र.५/कार्यासन.६
२. उपरोक्त प्रमाणे एकूण रु.२४४८.८० लाख (अक्षरी रुपये चोवीस कोटी अठ्ठेचाळीस लाख ऐंशी हजार फक्त) इतका निधी प्रशासकिय विभाग प्रमुख म्हणून प्रधान सचिव, सार्वजनिक आरोग्य विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. प्रकरणी विभागप्रमुख / नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
३. सदर उपलब्ध करुन दिलेल्या तरतूदीतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता
प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
५. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त आदिवासी लाभार्थ्यांनाच लाभ देण्याबाबत दक्षता घेण्यात यावी.
६. सदर शासन निर्णय वित्त विभागाचा अनौपचारिक संदर्भ क्र.१५१/प्र.स. (वि.सु.), दि.०८.११.२०२० अन्वये दिलेल्या मान्यतेस अनसरुन निर्गमित करण्यात येत आहे.
# Page 3