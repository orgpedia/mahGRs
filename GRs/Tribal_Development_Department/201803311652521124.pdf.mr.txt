# Page 1
आदिवासी घटक कार्यक्रमांतर्गत केंद्र पुरस्कृत राष्ट्रीय आरोग्य अभियानांतर्गत राष्ट्रीय कीटकजन्य रोग नियंत्रण कार्यक्रमाकरीता सन २०१७-१८ या आर्थिक वर्षाकरिता प्राप्त केंद्र हिस्सा वितरीत करणेबाबत.
(लेखाशिर्ष २२१० एफ ७३८ )
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०१७/प्र.क्र.०५/कार्यासन ६
मंत्रालय विस्तार, मुंबई-४०० ०३२
दिनांक : - ३१ मार्च, २०१८.
वाचा - १) वि. वि, शासन परिपत्रक क्र. अर्थसं-२०१७/प्र.क्र.७५ / अर्थ-३, दि. १८.०४.२०१७..
२) वि.वि, शासन परिपत्रक क्र. अर्थसं-२०१७/प्र.क्र.९४/ अर्थ-३, दि. ३०.०६.२०१७ व ०६.०२.२०१८ ३) आरोग्य आणि कुटूंब कल्याण मंत्रालय, भारत सरकारचे पत्र, दि.२९.१२.२०१७ व दि.३०/१२/२०१७.
४) सार्वजनिक आरोग्य विभाग, नस्ती क्र. एनएचएम-०३१८/प्र.क्र.१०३/आ.७.
शासन निर्णय:
आदिवासी उपयोजनांतर्गत मागणी क्र. टी-५ मधील २२१०- वैद्यकीय सेवा व सार्वजनिक आरोग्य, ०६ सार्वजनिक आरोग्य, ७९६- जनजाती क्षेत्र उपयोजना, (०१) जनजाती क्षेत्र उपयोजनांतर्गत योजना राज्य योजनांतर्गत योजना, (०१) (०४) राष्ट्रीय ग्रामीण आरोग्य अभियान (केंद्र हिस्सा), २२१० F७३८, ३१- सहायक अनुदाने (वेतनेत्तर ), या लेखाशिर्षाखाली सन २०१७-१८ या वर्षात, एकूण रू.२१५६४.७८ लाख इतकी तरतूद सुधारीत अंदाजात मंजूर आहे.
संदर्भाधीन क्र. ३ येथील केंद्र शासनाच्या पत्रान्वये या योजनेंतर्गत राष्ट्रीय कीटकजन्यरोग नियंत्रण कार्यक्रमाकरीता रु. ३१९२.०० लक्ष इतका निधी वितरीत केलेला आहे. सदर निधी राज्याच्या एकत्रित निधीमध्ये जमा झाला असल्याने संदर्भाधीन क्र. ४ येथील सार्वजनिक आरोग्य विभागाच्या प्रस्तावास अनुसरून मागणी क्र.टी-५ मधील २२१०-वैद्यकीय सेवा व सार्वजनिक आरोग्य, ०६-सार्वजनिक आरोग्य, ७९६- जनजाती क्षेत्र उपयोजना, (०१) जनजाती क्षेत्र उपयोजनांतर्गत योजना राज्य योजनांतर्गत योजना, (०१) (०४) राष्ट्रीय आरोग्य अभियान (केंद्र हिस्सा), २२१० F७३८, ३१- सहायक अनुदाने ( वेतनेत्तर ), या लेखाशिर्षाखाली रु.३१९२.०० लाख ( अक्षरी रुपये एकतीस कोटी ब्याण्णव लाख फक्त ) इतका निधी या योजनेचे नियंत्रक अधिकारी प्रधान सचिव, सार्वजनिक आरोग्य विभाग यांना खर्चासाठी अर्थसंकल्पिय वितरण प्रणालीवर वितरित करण्यास शासन मान्यता प्रदान करण्यात येत आहे.
२. प्रकरणी नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखड्यानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास व व सार्वजनिक आरोग्य विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
# Page 2
शासन निर्णय क्रमांकः बीयुडी-२०१७/प्र.क्र.०५/कार्यासन.६
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर संनियंत्रण ठेवता येईल.
४. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी लाभार्थ्यांकरिताच खर्च करण्यात यावी.
५. सदर शासन निर्णय वित्त विभागाच्या वाचा क्र.१ व २ अन्वये विभागास प्रदान केलेल्या अधिकारान्वये तसेच अनौपचारिक संदर्भ क्र. १११/अर्थोपाय, दि. १४/०३/२०१८ अन्वये दिलेल्या मंजूरीस अधिन राहून निर्गमित करण्यात येत असून वरील शासन निर्णयातील अटींची पुर्तता होत असल्याची सार्वजनिक आरोग्य विभागाने खात्री करावी.
# Page 3