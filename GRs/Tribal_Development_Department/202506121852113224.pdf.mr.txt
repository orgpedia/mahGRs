# Page 1
कांबळगांव, जि. पालघर तसेच मुंढेगांव जि.
नाशिक येथील मध्यवर्ती स्वयंपाकगृहाच्या
संचलनासाठी मार्गदर्शक तत्वे विहित
करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक : शाआशा २०२३/प्र.क्र.१५४/का.१३,
( ई-ऑफीस क्रमांक ७२९४३७),
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक: १२ जून, २०२५.
वाचा :-१)आदिवासी विकास विभाग, शासन निर्णय क्रमांक: शाआशा-२०१५/ प्र.क्र.१००(भाग-१)/
का.१३-अ, दिनांक २९ जुलै, २०१५
२) आदिवासी विकास विभाग,शासन निर्णय क्रमांक: शाआशा-२०१५/प्र.क्र.१००(भाग-१)/
का.१३-अ, दिनांक ३ डिसेंबर, २०२१
३) आदिवासी विकास विभाग शासन निर्णय क्र.शाआशा-२०२३/प्र.क्र.७५(भाग-१
/का.१३ दिनांक ४ डिसेंबर, २०२३.
४) आदिवासी विकास विभाग, शासन निर्णय क्रमांक : शाआशा-२०१५/प्र.क्र१००(भाग-२)/
का.१३, दिनांक २८ फेब्रुवारी, २०२४
५) आदिवासी विकास विभाग, शासन ज्ञापन क्रमांक- शाआशा २०२३/प्र.क्र.१५४/का.१३
(ई ऑफीस क्रमांक ७२९४३७), दिनांक २२ जानेवारी, २०२५
६) आयुक्त, आदिवासी विकास आयुक्तालय, नाशिक यांचे पत्र क्रमांक:मध्यस्वगृ- २०२५/
प्र.क्र.९४ /का-१२(२), दिनांक २२ एप्रिल, २०२५
प्रस्तावना :-
शासकीय आश्रमशाळेतील विद्यार्थ्यांना चांगल्या प्रतीचे पुरेसे, आरोग्यदायी व सकस जेवण
मिळण्यासाठी टाटा रस्ट व अक्षय पात्रा फाउंडेशनच्या सहकार्याने कांबळगांव, जि. पालघर व मुंढेगांव
जि. नाशिक येथे संबंधित शाळांच्या परिसरातील शासकीय आश्रमशाळा व वसतीगृहातील विद्यार्थ्यांना
पौष्ट्टीक व चांगला नास्ता, दोन वेळचे जेवण व अल्पोपहार पुरविण्यासाठी संदर्भिय दिनांक २९ जुलै, २०१५
रोजीच्या शासन निर्णयान्वये मध्यवर्ती स्वयंपाकगृह सुरु करण्यात आली. त्यानुसार उपरोक्त संस्थानी ५
वर्षापयंत सदर मध्यवर्ती स्वयंपाकगृह चालविण्यास विभागाला सहकार्य केले. सदर कालावधी संपल्याने
उक्त कांबळगांव, जि. पालघर व मुंढेगांव जि. नाशिक येथील मध्यवर्ती स्वयंपाकगृहांचे टाटा रस्ट व अक्षय
पात्रा फाउंडेशनकडून संदर्भ क्र. २ येथील दिनांक ३ डिसेंबर, २०२१ रोजीच्या शासन निर्णयान्वये दिनांक
१ जानेवारी, २०२२ पासून आदिवासी विकास विभागाकडे हस्तांतरण करण्यात आले. प्रस्तुत संदर्भ क्र. २
येथील शासन निर्णयातील तरतुदीनुसार आयुक्त, आदिवासी विकास, महाराष्ट्र राज्य, नाशिक यांनी
# Page 2
मध्यवर्ती स्वंयपाकगृह मुंढेगाव जि. नाशिक व कांबळगाव जि. पालघर संचलनाकरीता निविदा अंतीम
करून दिनांक १४ फेब्रुवारी, २०२५ रोजी कार्यादेश निर्गमित केले आहेत व तसा संबंधित संस्थेसोबत
करारानामा केलेला आहे त्यानुसार सदरील मुंढेगाव जि. नाशिक व कांबळगाव जि. पालघर मध्यवर्ती
स्वंयपाकगृह संचलनाकरिता सुधारित मार्गदर्शक तत्वे व अंमलबजावणीची कार्यपध्दती विहीत करण्याची
बाब शासनाच्या विचाराधीन होती.
शासन निर्णय:-
कांबळगांव, जि. पालघर तसेच मुंढेगांव जि. नाशिक येथील मध्यवर्ती स्वयंपाकगृहामधून त्यांच्या
परिसरातील शासकीय आश्रमशाळेतील विद्यार्थ्यांना सकाळचा नाष्ट्टा,दुपारचे जेवण, दुपारचा अल्पोपहार
व संध्याकाळचे जेवण यांचा पुरवठा करण्यासाठी आयुक्त, आदिवासी विकास, आयुक्तालय, नाशिक
यांच्या स्तरावर राबविण्यात आलेल्या निविदेत पात्र झालेल्या “सेफ्टॉक फुड ॲन्ड हॉस्पिटॅलिटी सर्विसेस
प्रा.लि.” या संस्थेस आयुक्तालयाने दिनांक १४ फेब्रुवारी, २०२५ रोजी कार्यारंभ आदेश दिलेले आहेत.
त्यानुसार सदर कार्यारंभ आदेशापासून सन २०२५-२६, सन २०२६-२७ व सन २०२७-२८ या शैक्षणिक
वर्षात उक्त दोनही मध्यवर्ती स्वंयपांकगृहाचे “सेफ्टॉक फुड ॲन्ड हॉस्पिटॅलिटी सर्विसेस प्रा. लि.” या
संस्थेमार्फत संचलन करण्यास मान्यता देण्यात येत आहे.
२. आयुक्त, आदिवासी विकास, आयुक्तालय, नाशिक यांनी दिनांक १४ फेब्रुवारी, २०२५ रोजी
दिलेले कार्यारंभ आदेश व संस्थेसोबत केलेल्या करारनाम्यानुसार संदरील कांबळगांव, जि. पालघर
तसेच मुंढेगांव जि. नाशिक येथील मध्यवर्ती स्वयंपाकगृहांच्या संचलनाकरिता खालीलप्रमाणे मार्गदर्शक
तत्वे विहीत करण्यात येत आहेत.
१. कांबळगांव, जि. पालघर तसेच मुंढेगांव जि. नाशिक येथील मध्यवर्ती स्वयंपाकगृहाची संरचनात्मक
योजना, डिझाइन, उपकरणे, ओईएम स्पेअर पाट्र्स, भांडी, कार्यालयीन उपकरणे, फर्निचर किंवा
आयुक्तालयाने भांडवल खर्च म्हणून दिलेल्या कोणत्याही बाबी प्रकल्प अधिकारी, एकात्मिक आदिवासी
विकास प्रकल्प कार्यालय, नाशिक व डहाणु यांच्या मालकीच्या असतील.
२. मध्यवर्ती स्वयंपाकगृह चालविण्यासाठीचे परवाने संबंधित संस्था यांच्या नावावर असतील. विद्यार्थ्यांना
दिलेल्या जेवणांची संख्या, जेवणांचे वितरण, गुणवत्ता नियंत्रण अहवाल किंवा कोणतेही संवेदनशील
प्रकारच्या दस्तऐवजांची डेटाबेस या सवांची बौद्धिक मालकी हक्क आयुक्त, आदिवासी विकास, महाराष्ट्र
राज्य, नाशिक यांची राहील. तथापि, पुरवठाधारक अशा दस्तऐवजांची एक नोंद ठेवू शकतील, परंतु हे
दस्तऐवज गोपनीयतेच्या कटीबद्धतेसाठी करारानुसार शासित होतील.
३. सदरील स्वंयपाकगृह संचलनाकरीताचा सर्व प्रकारचा लागणारा कच्चा माल(अन्नधान्य, कडधान्य,
किराणा, मसाले व इतर माल), कुशल व अकुशल मनुष्ट्यबळ, सामान साठवणुक व स्वच्छतेकरीता येणारा
खर्च, प्रयोगशाळेची स्थापना व त्याची उपकरणे, इंधनखर्च, विद्युत देयक, पाणी देयक, जेवण
पुरविण्याकरीता वाहन खर्च, स्वंयपाकगृहातील उपकरणे व फर्निचरचा वार्षिक देखभाल दुरूस्तीचा सर्व
प्रकारचा खर्च, MIS, अनुषंगीक कर, विमा खर्च, किरकोळ कामे व सेवा इत्यादीसहित असुन, याकरीता
कोणतीही अतिरिक्त रक्कम संस्थेस देय राहणार नाही.
# Page 3
४ . पुरवठाधारक संस्थेस कांबळगांव, जि. पालघर तसेच मुंढेगांव जि. नाशिक येथील मध्यवर्ती
स्वयंपाकगृहाच्या परिसरातील शासकीय आश्रमशाळेतील विद्यार्थ्यांना सकाळचा नाष्ट्टा,दुपारचे जेवण,
दुपारचा अल्पोपहार व संध्याकाळचे जेवण यांचा पुरवठा संदर्भ क्र. ४ येथील दिनांक २८ फेब्रुवारी, २०२४
रोजीच्या शासन निर्णयामध्ये नमुद मेन्यु प्रमाणे पुरविणे बंधनकारक राहील.
५. सेफ्टॉक फुड ॲन्ड हॉस्पिटॅलिटी सर्विसेस प्रा. लि. या संस्थेने मध्यवर्ती स्वयंपाकगृहाच्या
संचालनाकरिता पुरेसा कुशल व अकुशल कर्मचाऱ्यांची नेमणूक करणे बंधनकारक राहील.
६. मध्यवर्ती स्वयंपाकगृहाचे दैनंदिन व्यवस्थापनावर नियंत्रण करण्यासाठी एकात्मिक आदिवासी
विकास प्रकल्प, नाशिक व डहाणू कार्यालयातील सहाय्यक प्रकल्प अधिकारी (शिक्षण) यांची “नियंत्रक
अधिकारी” म्हणून नेमणूक करण्यास मान्यता देण्यात येत आहे.
७. मध्यवर्ती स्वयंपाकगृहाच्या योजनेसाठी आयुक्त, आदिवासी विकास, नाशिक यांना आहंरण व
संवितरण अधिकारी म्हणून घोषित करण्यात येत आहे. त्यानुषंगाने “नियंत्रक अधिकारी” यांनी सादर
केलेल्या अहवालाच्या आधारे आयुक्त, आदिवासी विकास, नाशिक यांच्या स्तरावरुन पुरवठादार संस्थेची
देयके अदा करण्यात यावीत.
८. प्रस्तुत योजनेचे संनियंत्रण व मुल्यमापनकरीता पुढीलप्रमाणे समिती गठीत करण्यात येत आहे.
१) आयुक्त, आदिवासी विकास, नाशिक - अध्यक्ष
२) अपर आयुक्त आदिवासी विकास नाशिक /ठाणे - सदस्य
३) प्रकल्प अधिकारी, एकात्मिक आदिवासी विकास नाशिक/ डहाणु - सदस्य
४) सबंधित आश्रमशाळांचे मुख्याध्यापक - सदस्य
५) प्रतिनिधी, अन्न व औषधी प्रशासन विभाग - सदस्य
६) प्रतिनिधी, सेफ्टॉक फुड ॲन्ड हॉस्पिटॅलिटी सर्विसेस प्रा. लि. - सदस्य
७) नियंत्रक अधिकारी,एकात्मिक आदिवासी विकास प्रकल्प नाशिक व डहाणु- सदस्य सचिव
९. सदर समिती मार्फत वेळोवेळी भोजनाची गुणवत्ता व सदर संस्थेद्वारे दिली जाणारी सेवा यांची
तपासणी करावी व त्याचा अहवाल वेळोवेळी शासनास सादर करावा.
१०. सदर योजनेच्या अंमलबजावणी प्रक्रीयेमध्ये काही बदल किंवा सुधारणा करण्याचे अधिकार शासन
मान्यतेने उपरोक्त समितीस राहतील. त्यानुषंगाने तसा शासनास अहवाल सादर करावा.
११. प्रस्तुत योजनेची अंमलबजावणी सुरू झाल्यापासून उपरोक्त समितीची बैठक दर ६ महीन्यांनी
आयोजित करावी व सदर बैठकीमध्ये योजनेच्या प्रगतीचा आढावा घेण्यात यावा तसेच योजना
अंमबलजावणीमध्ये काही अडचणी असतील तर त्यांच्या निराकरणासाठी आवश्यक कार्यवाही करावी.
१२. सदर योजनेची अंमलबजावणी करताना चलचित्र (video) व छायाचित्रे काढावी व योजनेची
अंमलबजावणी पुर्ण झाल्यानंतर योजनेचा फलनिष्ट्पत्ती अहवाल शासनास सादर करण्याची जबाबदारी
आयुक्त, आदिवासी विकास, नाशिक व अंमलबजावणी करणारी सेफ्टॉक फुड ॲन्ड हॉस्पिटॅलिटी
सर्विसेस प्रा. लि संस्था यांची राहील.
१३. सदर योजनेची अंमलबजावणी व सनियंत्रण पद्धती सुधारण्यासाठी आयुक्त, आदिवासी विकास,
नाशिक व अंमलबजावणी करणारी सेफ्टॉक फुड ॲन्ड हॉस्पिटॅलिटी सर्विसेस प्रा. लि संस्था त्यांच्या
# Page 4
वाहनांवर GPS तंत्रप्रणाली तसेच online tracking through QR code इत्यादि प्रणाली वापरबाबत
यंत्रणा प्रणाली उभारता येते किंवा कसे याबाबत आराखडा सादर करतील.
१४. प्रस्तुत योजनेसाठी होणारा खर्च “मागणी क्र. टी-५, २२२५ अनुसूचित जाती, अनुसूचित जमाती,
इतर मागासवर्ग व अल्पसंख्यांक यांचे कल्याण, ०२ अनुसूचित जमातीचे कल्याण, ७९६ जनजाती क्षेत्र
उपयोजना, “(०१) (६०) आश्रमशाळा समुह (राज्यस्तर योजना ) (कार्यक्रम ) २२२५-डी-७३४, बाब क्र १९-
आहार खर्च” या लेखाशिषांतर्गत अर्थसंकल्पित करण्यात आलेल्या निधीतून भागविण्यात यावा.
१५. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध