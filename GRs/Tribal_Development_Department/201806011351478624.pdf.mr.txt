# Page 1
केंद्र पुरस्कृत प्रधानमंत्री कृषि सिंचन योजना प्रति थेंब अधिक पिक या योजनेंतर्गत अनुसूचित जमाती प्रवर्गाकरीता सन २०१७-१८ या आर्थिक वर्षातील केंद्र हिश्श्याचा अखर्चित निधी सन २०१८-१९ मध्ये वितरीत करणे व खर्च करण्यास मान्यता.
लेखाशिर्ष २४०१ A६१९.
महाराष्ट्र शासन
आदिवासी विकास विभाग
शासन निर्णय क्रमांकः बीयुडी - २०१८ / प्र.क्र.११ / कार्यासन.६
मंत्रालय विस्तार, मुंबई - ४०० ०३२
तारीख: - १ जुन, २०१८.
वाचा - १) शासन परिपत्रक, वि. वि, क्र.अर्थसं-२०१८ /प्र.क्र.६९ / अर्थ-३, दि. ०२.०४.२०१८.
२) शासन निर्णय, आ.वि. वि, क्र. बीयुडी - २०१७/प्र.क्र.११/ कार्यासन-६, दि. ३१.०७.२०१७.
३) केंद्र शासन, कृषि आणि शेतकरी कल्याण मंत्रालय यांचे पत्र, क्र.NO.११-७/२०१७-RFS-III, दि.२० एप्रिल, २०१८.
४) कृषि व पदुम विभागाची नस्ती क्र. सुसिंयो-०४१८/ प्र.क्र.१४९(भाग-२)/१४-अ.
शासन निर्णय :
आदिवासी घटक कार्यक्रमांतर्गत केंद्र पुरस्कृत प्रधानमंत्री कृषि सिंचन योजना- प्रति थेंब अधिक पिक या योजनेंतर्गत सन २०१७-१८ या आर्थिक वर्षात केंद्र हिश्श्याकरीता प्राप्त झालेला एकूण रू.१५२५.३० लाख इतका निधी कृषि विभागास वितरीत करण्यात आला होता. तथापि, सदर निधीपैकी रू.१२५८.७० लाख इतका निधी अखर्चित राहील्याने सदर निधी सन २०१८-१९ या आर्थिक वर्षाकरीता अर्थसंकल्पित तरतूदीतून वितरीत व खर्च करण्यास मान्यता देण्याबाबत संदर्भाधीन क्रमांक ४ येथील नस्तीद्वारे प्रस्तावीत करण्यात आले आहे.
कृषि व पदुम विभागाच्या वाचा क्र. ४ येथील प्रस्तावाच्या अनुषंगाने सन २०१८-१९ या आर्थिक वर्षात आदिवासी घटक कार्यक्रमांतर्गत मागणी क्र. टी-५, २४०१, पीक संवर्धन, ७९६- जनजाती क्षेत्र उपयोजना, (०१) जनजाती क्षेत्र उपयोजना अंतर्गत योजना, राज्य योजनांतर्गत योजना, (०१) (२७) प्रधानमंत्री कृषि सिंचन योजना प्रति थेंब अधिक पिक (केंद्र हिस्सा), ३३ - अर्थसहाय्य या लेखाशीर्षाखालील रू.२३८४.५६ लाख इतक्या अर्थसंकल्पित निधीतून रू.१२५८.७० लाख (अक्षरी रूपये बारा कोटी अठ्ठावन्न लाख सत्तर हजार मात्र) इतका निधी प्रशासकीय विभाग प्रमुख म्हणून अपर मुख्य सचिव, कृषि व पदुम विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास तसेच खर्च करण्यास मंजूरी प्रदान करण्यात येत आहे.
२. प्रकरणी नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार याच वर्षात सदर निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, निधी उपयोगिता प्रमाणपत्र, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्ट्ये इ. माहिती, संबंधित क्षेत्रिय अधिकारी यांनी आयुक्त, आदिवासी विकास, नाशिक; आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
३. नियंत्रक अधिकारी/ विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात व आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजने क्षेत्राबाहेरील योजनांवर होणा-या खर्चावर संनियंत्रण ठेवता येईल.
# Page 2
शासन निर्णय क्रमांकः बीयुडी-२०१८ /प्र.क्र.११/कार्यासन.६
४. आदिवासी घटक कार्यक्रमांतर्गत उपलब्ध करुन दिलेली तरतूद फक्त आदिवासी लाभार्थ्यांकरिता व आदिवासी उपयोजना क्षेत्रांतर्गत खर्च करण्यात यावी. तसेच आदिवासी उपयोजना क्षेत्राबाहेर केलेली तरतूद त्या क्षेत्रातील आदिवासी वैयक्तीक लाभार्थ्यांकरिताच खर्च करण्यात यावी.
५. सदर शासन निर्णय वित्त विभागाच्या वाचा क्र.१ येथील शासन परिपत्रकान्वये विभागास प्रदान केलेल्या अधिकारात तसेच वित्त विभागाचा अनौपचारिक संदर्भ क्र.५२ / अर्थ-१९, दि.२२.०५.२०१८ अन्वये दिलेल्या
सहमतीस अनुसरून निर्गमित करण्यात येत आहे.