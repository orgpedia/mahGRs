# Page 1
आदिवासी घटक कार्यक्रमांतर्गत वनजमिनीची मोजणी करण्याकरीता शुल्काचे प्रदान या योजनेंतर्गत नियुक्त कंत्राटी मनुष्यबळ व कार्यालयीन खर्चासाठी सन २०२२-२३ या आर्थिक वर्षासाठी निधी वितरीत करणेबाबत.
(लेखाशिर्ष २२२५ डी २५१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.०२/ कार्यासन-६
मंत्रालय विस्तार, मुंबई - ४०० ०३२
दिनांक :- २१ फेब्रुवारी,२०२३.
वाचा : १) शासन परिपत्रक, वित्त विभाग क्र. अर्थसं-२०२२/प्र.क्र. ४३ / अर्थ-३, दि.०४.०४.२०२२ व दि.०८.०२.२०२३.
२) शासन परिपत्रक, आ.वि.वि. क्र.वहका-२०१८/प्र.क्र.४३/का-१४, दि.११.५.२०१८.
३) आदिवासी विकास विभाग, शा.नि.क्र. बीयुडी-२०२२/प्र.क्र.६/कार्या-६, दि.२९.७.२०२२.
४) आयुक्त, आदिवासी व संशोधन व प्रशिक्षण संस्था, पुणे कार्यालयाचे पत्र क्र.आसंप्रसं-२०२२-२३/ वहका-६२/का-४/४८, दि.२५.०१.२०२३.
५) आदिवासी विकास विभाग नस्ती क्र.वहका-०१२३/प्र.क्र.०९/का-१४.
प्रस्तावना :
अनुसूचित जमाती व इतर पारंपारिक वननिवासी (वनहक्काची मान्यता) अधिनियम, २००६ नियम, २००८ व सुधारणा नियम, २०१२ ची कोटेकोर अंमलबजावणी करुन वनहक्क दावे व अपील यांचा कालबध्द निपटारा करण्यासाठी “वनमित्र योजना” राबविण्याबाबत संदर्भाधीन क्र.२ येथील शासन परिपत्रकान्वये सूचना निर्गमित करण्यात आलेल्या आहेत. या अंतर्गत जिल्हास्तरीय वनहक्क समितीने मान्य केलेल्या वैयक्तिक वनहक्क दाव्यांमधील वनक्षेत्र भूमी अभिलेख विभागाकडून मोजण्याची कार्यवाही करण्यात येत असल्याने याकरीता आवश्यक निधी आयुक्त, आदिवासी संशोधन व व प्रशिक्षण संस्था, पुणे यांच्यामार्फत “नोडल एजन्सी” म्हणून संबंधित जिल्हाधिकारी यांना उपलब्ध करुन देण्यात येतो. या अनुषंगाने राज्यातील वनहक्क कायदा अंमलबजावणीसाठी नियुक्त कंत्राटी मनुष्यबळ व कार्यालयीन
खर्चासाठी संबंधित जिल्हाधिकाऱ्यांनी केलेल्या मागणीस अनुसरुन आयुक्त, आदिवासी व संशोधन व प्रशिक्षण संस्था, पुणे यांच्याकडून रु.५६७.२० लाख इतका निधी उपलब्ध करुन देण्याबाबतचा प्रस्ताव वित्त विभागास संदर्भाधीन क्र.५ अन्वये सादर करण्यात आला होता.
सदर प्रस्तावावर वित्त विभागाने प्रथमत: अर्थसंकल्पिय वितरण प्रणालीवर वितरणासाठी उपलब्ध असलेला निधी खर्च करण्याबाबत मान्यता दिली आहे. वित्त विभागाच्या उपरोक्त मान्यतेस अनुसरुन निधी वितरणाची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-२०२२/प्र.क्र.०२/कार्यासन-६
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र. टी-५ मधील मुख्य
लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक या मुख्य लेखाशिर्षाखाली अनुसूचित जमाती व इतर पारंपारिक वननिवासी अंतर्गत वाटप केलेल्या वनजमिनीची मोजणी करण्याकरीता शुल्काचे प्रदान करणे या योजनेंतर्गत राज्यातील वनहक्क कायदा अंमलबजावणीसाठी नियुक्त कंत्राटी मनुष्यबळ व कार्यालयीन खर्चासाठी सन २०२२-२३ च्या आर्थिक वर्षाच्या उपलब्ध तरतुदींतून ४२ टक्के मर्यादेत वितरणासाठी शिल्लक असलेला उर्वरीत रु.१८०.०० लाख (अक्षरी रुपये एक कोटी ऐंशी लाख फक्त) इतका निधी पुढीलप्रमाणे वितरीत व खर्च करण्यास मान्यता देण्यात येत आहे :
(रु.लाखात)
---------------------------------------------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पित निधी | यापूर्वी वितरीत निधी | सदर शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ | ६ |
| अनुसूचित जमाती व इतर  |  पारंपारिक वननिवासी अंतर्गत वाटप केलेल्या वनजमिनीची मोजणी करण्याकरीता शुल्काचे प्रदान | २२२५ डी २५१ | ३१, सहायक अनुदाने (वेतनेतर) | १५००.०० | ४५०.०० | १८०.०० |
|  | एकूण | १५००.०० | ४५०.०० | १८०.०० |
---------------------------------------------------------------------------------------------------------------------------------------------------------------------------
२. उपरोक्त प्रमाणे रु.१८०.०० लाख (अक्षरी रुपये एक कोटी ऐंशी लाख फक्त) इतका निधी नियंत्रक अधिकारी म्हणून आयुक्त, आदिवासी व संशोधन व प्रशिक्षण संस्था, पुणे यांना अर्थसंकल्पीय वितरण प्रणालीवर (BEAMS) वितरीत करण्यास मंजुरी प्रदान करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ व दि.०८.०२.२०२३ च्या शासन परिपत्रकांतील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय कार्यालय प्रमुखाची राहील.
४. सदर शासन निर्णय वित्त विभागाचा अनौपचारिक संदर्भ क्र.१२४/२०२३-व्यय-१४, दि.१३.०२.२०२३ अन्वये दिलेल्या मान्यतेस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२२/प्र.क्र.०२/कार्यासन-६