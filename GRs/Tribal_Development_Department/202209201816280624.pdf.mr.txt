# Page 1
राज्यातील आदिवासी विकास विभागाच्या अधिनस्त अनुदानित आश्रम शाळा तसेच नामांकित शाळा यांचे मूल्यमापन करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक :- नानिशा-११२२/प्र.क्र.३८/का.१२
हुतात्मा राजगुरु चौक, मादामा कामा मार्ग,
मंत्रालय, मुंबई- ४०००३२
दिनांक :- २० सप्टेंबर २०२२.
वाचा : १. आदिवासी विकास विभाग, शासन निर्णय क्र. शाआशा-२००८/प्र.क्र.८१/का.१२ दि.२८.०८.२००९.
२. आदिवासी विकास विभाग, शासन निर्णय क्र. नानिशा-२०१५/प्र.क्र.३८७/का.१२,दि.२७.०६.२०१६.
३. आदिवासी विकास विभाग, शासन निर्णय क्र. नानिशा-२०१८/प्र.क्र.२१/का.१२ दि.१८.०५.२०१८ ४. आदिवासी विकास विभाग, शासन शुध्दीपत्रक क्र. नानिशा-२०१८/प्र.क्र.२१/का.१२ दि.०९.०६.२०१८
प्रस्तावना :
राज्यातील डोंगराळ व दुर्गम भागातील सामाजिक व शैक्षणिक दृष्ट्या मागासलेल्या जनतेच्या सर्वांगिण प्रगतीसाठी क्षेत्र विकासाचा दृष्टीकोन स्विकारण्यात आला. या कार्यक्रमाअंतर्गत आदिवासी
क्षेत्राचा विकास होण्यासाठी मूळ केंद्र स्थान म्हणून तेथे आश्रमशाळा असावी असे ठरविण्यात आले. त्यास अनुसरून राज्यात सन १९५३ ५४ पासून स्वयंसेवी संस्थांमार्फत अनुदानित आश्रम शाळा चालविण्याची योजना कार्यान्वीत करण्यात आली. शासनाने वेळोवेळी या अनुदानित आश्रमशाळांमध्ये कोणकोणत्या सोई सुविधा उपलब्ध करून द्यावयाच्या आहेत याबाबत सुचना निर्गमित केल्या आहेत.
अनुसूचित जमातीच्या विद्यार्थ्याना इंग्रजी माध्यमातून शिक्षण घेण्याच्या संधी उपलब्ध करुन देण्याच्या हेतूने विद्यार्थ्याना इंग्रजी माध्यमाच्या नामांकित निवासी शाळांमध्ये शिक्षण देण्याची योजना शासनाच्या संदर्भ क्र.१ येथील शासन निर्णयान्वये सन २०१०-११ पासून सुरु करण्यात आलेली आहे.
संदर्भ क्र.३ येथील शासन निर्णयान्वये नामांकित शाळांच्या निवडीची सुधारित कार्यपध्दती विहीत करण्यात आली आहे.
राज्यात शिक्षण हक्क कायदा लागू झाल्यानंतर ग्रामीण भागातील वाडी वस्त्यांवर जिल्हा परिषदांमार्फत प्राथमिक शिक्षणाच्या सोई उपलब्ध करून देण्यात आल्या आहेत. बदलत्या परिस्थितीत आदिवासी समाजातील पालकांचा ओढा देखील त्यांच्या पाल्यांना इंग्रजी माध्यमातून शिक्षण देण्याकडे आहे. विभागामार्फत सद्यस्थितीत एकूण ५४० अनुदानित आश्रमशाळांमध्ये अंदाजे २,४०,००० विद्यार्थी व एकूण १४८ नामांकित शाळांमध्ये अंदाजे ४९,००० विद्यार्थी शिक्षण घेत आहेत. या शिवाय विभागामार्फत
# Page 2
शासन निर्णय क्रमांकः नानिशा-११२२/प्र.क्र.३८/का.१२
एकूण ४९७ शासकीय आश्रमशाळांमध्ये अंदाजे १,९०,००० विद्यार्थी शिक्षण घेत आहेत. विभागामार्फत आता इंग्रजी माध्यमाच्या शासकीय आश्रमशाळा देखील सुरु करण्यात आलेल्या आहेत. तसेच ३७ एकलव्य मॉडेल रेसींडेन्शीयल स्कुलच्या माध्यमातून देखील विद्यार्थ्यांना इंग्रजी माध्यमातून शिक्षणाच्या संधी उपलब्ध करुन देण्यात आलेल्या आहेत.
उपरोक्त वस्तुस्थिती विचारात घेऊन स्वयंसेवी संस्थामार्फत चालविण्यात येणाऱ्या अनुदानित आश्रमशाळा तसेच नामांकित शाळांमधून अनुसूचित जमातीच्या विद्यार्थ्यांना पुरेशा सोयी सुविधा उपलब्ध करुन दिल्या जात आहे किंवा कसे तसेच त्यांना दर्जेदार शिक्षण दिले जात आहे किंवा कसे याचे मुल्यमापन करण्याची बाब शासनाच्या विचाराधीन होती.
शासन निर्णय :
आता विभागांतर्गत अनुदानित आश्रमशाळा व नामांकित शाळांचे मुल्यमापन करण्यासाठी निरीक्षण / तपासणी समिती व पर्यवेक्षण समिती गठीत करण्यात येत आहे.
अ) निरीक्षण / तपासणी समिती :- सदर समितीमध्ये खालीलप्रमाणे सदस्य असतील.
---------------------------------------------------------------------------------------------------------------------------------------------------------------------------------------------------------------------------
| अ.क्र. | पदनाम | समितीवरील पदनाम |
| १ | संबंधित उप विभागीय अधिकारी | समिती प्रमुख |
| २ | संबंधित तहसिलदार | सदस्य |
| ३ | संबंधित गट शिक्षण अधिकारी | सदस्य |
| ४ | संबंधित कनिष्ठ/शाखा अभियंता | सदस्य |
| ५ | संबंधित जिल्हयातील वर्ग-२ पदावरील महिला अधिकारी | सदस्य |
| ६ | संबंधित प्रकल्प अधिकारी/सहायक प्रकल्प अधिकारी | सदस्य सचिव |
| टिप :- ज्या ठिकाणी भारतीय प्रशासन सेवेतील अधिकारी हे प्रकल्प अधिकारी म्हणून कार्यरत असतील, त्या ठिकाणी प्रकल्प अधिकारी हे समितीचे अध्यक्ष असतील व त्या ठिकाणी संबंधित सहायक प्रकल्प अधिकारी हे समितीचे सदस्य सचिव राहतील. |
---------------------------------------------------------------------------------------------------------------------------------------------------------------------------------------------------------------------------
समितीची कार्यकक्षा :- आदिवासी विकास विभागाने / आदिवासी विकास आयुक्तालयाने निर्धारीत केलेल्या तपासणी सुचीनुसार (प्रत संलग्न ) सदर तपासणी समिती अनुदानित आश्रमशाळा तसेच नामांकित निवासी शाळा यांची तपासणी करुन गुणांकन/शाळेचा दर्जा निश्चित करतील. शैक्षणिक दर्जा, वार्षिक निकाल, विद्यार्थ्यांची शैक्षणिक प्रगती, विद्यार्थ्यांचे
पृष्ठ ५२ पैकी २
# Page 3
शासन निर्णय क्रमांकः नानिशा-११२२/प्र.क्र.३८/का.१२
आरोग्य भौतिक सोयी सुविधा इ. बाबींची तपासणी करुन अनुदानित आश्रमशाळा तसेच नामांकित निवासी शाळा विहित निकषात बसत आहेत किंवा कसे याबाबत पर्यवेक्षण समितीस शिफारस करेल.
तपासणी समितीने नामांकित शाळा/अनुदानित आश्रमशाळा यांची तपासणी करतानाचे चित्रण (व्हिडिओ शुटींग) करावे. चित्रीकरणात वर्गनिहाय विद्यार्थी, शाळा व निवासाची इमारत व कार्यरत शिक्षक /शिक्षकेत्तर कर्मचारी यांचा समावेश असावा. चित्रण (व्हिडिओ शुटींग) ची व्यवस्था संबंधित प्रकल्प अधिकारी यांनी करावी.
ब) पर्यवेक्षण समिती :- सदर समितीमध्ये खालीलप्रमाणे सदस्य असतील.
-------------------------------------------------------
| अ.क्र. | पदनाम | समितीवरील पदनाम |
| १ | संबंधित जिल्हाधिकारी/अपर जिल्हाधिकारी | समिती प्रमुख |
| २ | संबंधित मुख्य कार्यकारी अधिकारी, जिल्हा परिषद | सदस्य |
| ३ | संबंधित अपर आयुक्त, आदिवासी विकास | सदस्य |
| ४ | संबंधित शिक्षण अधिकारी (प्राथमिक/माध्यमिक) | सदस्य |
| ५ | संबंधित प्रकल्प अधिकारी | सदस्य सचिव |
-------------------------------------------------------
समितीची कार्यकक्षा :- उपरोक्त (अ) मध्ये नमूद केलेल्या तपासणी समितीने सादर केलेल्या अहवालाचा अभ्यास करुन किंवा आवश्यकता वाटल्यास शाळांची पुर्नतपासणी करुन अनुदानित आश्रमशाळा तसेच नामांकित निवासी शाळा सुरु ठेवण्यात याव्यात किंवा कसे याबाबत विश्लेषन करुन शासनास आपला अहवाल सादर करेल.
२. उपरोक्त परिच्छेद १(अ) प्रमाणे गठीत निरीक्षण / तपासणी समितीने २० सप्टेंबर, २०२२ ते १५ ऑक्टोबर, २०२२ या कालावधीत त्यांच्या कार्यक्षेत्रातील या विभागांतर्गत प्रत्येक अनुदानित आश्रमशाळा व नामांकित शाळांना स्थळभेट दयावयाची असून विभागाने / आयुक्तालयाने निर्धारीत केलेल्या तपासणी तक्त्यानुसार संबंधित अनुदानित आश्रमशाळेची व नामांकित शाळेची तपासणी करावयाची आहे. सदर समितीने ऑक्टोबरच्या तिसऱ्या आठवडयात त्यांनी तपासणी केलेल्या अनुदानित आश्रमशाळांचा व नामांकित शाळांचा तपासणी अहवाल शाळानिहाय मात्र एकत्रितपणे पर्यवेक्षण समितीच्या सदस्य सचिवांना सादर करावा. तपासणी समितीचा अनुदानित आश्रमशाळा व नामांकित शाळांचा तपासणी कार्यक्रम संबंधित अपर आयुक्तांनी तयार करावा व त्याप्रमाणे अंमलबजावणी करण्याबाबत कार्यवाही करावी.
पृष्ठ ५२ पैकी ३
# Page 4
शासन निर्णय क्रमांकः नानिशा-११२२/प्र.क्र.३८/का.१२
३. परिच्छेद १(ब) मध्ये नमूद केलेल्या पर्यवेक्षण समितीच्या सदस्य सचिवांनी निरीक्षण / तपासणी समितीकडून अहवाल प्राप्त झाल्यानंतर नोव्हेंबरच्या पहिल्या आठवडयात पर्यवेक्षण समितीची बैठक आयोजीत करण्याच्या अनुषंगाने कार्यवाही करावी. पर्यवेक्षण समितीने निरीक्षण समितीकडून प्राप्त शाळानिहाय अहवालाचा अभ्यास करुन आवश्यकता वाटल्यास काही शाळांची नोव्हेंबरच्या तिसऱ्या व चौथ्या आठवडयात पुर्नतपासणी करावी. पर्यवेक्षण समितीने पुर्नतपासणी करुन आपला अहवाल अभिप्राय नमूद करुन डिसेंबरच्या पहिल्या आठवडयात आयुक्त, आदिवासी विकास, नाशिक यांना सादर करावा.
४. आयुक्त, आदिवासी विकास, नाशिक यांनी तपासणी समिती व पर्यवेक्षण समितीकडून प्राप्त अहवालाची छाननी करुन डिसेंबरच्या दुसऱ्या आठवडयात आपल्या सुस्पष्ट अभिप्रायासह शाळानिहाय अहवाल शासनास सादर करावा. आयुक्त, आदिवासी विकास, नाशिक यांच्याकडून शासनास अहवाल प्राप्त झाल्यानंतर ज्या अनुदानित व नामांकित शाळांविषयी प्रतिकुल अहवाल असतील अशा शाळांच्या व्यवस्थापनांना शासनस्तरावर सुनावणीची योग्य संधी देऊन त्यांच्यावर करावयाच्या कार्यवाहीबाबत निर्णय घेण्यात येईल.
५. उपरोक्त प्रमाणे कालबध्द कार्यक्रम विहित कालमर्यादेत राबविणे, संबंधितांवर बंधनकारक आहे.
६. सदरहू शासन निर्णय महसूल व वन विभागाच्या सहमतीने निर्गमित करण्यात येत आहे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52