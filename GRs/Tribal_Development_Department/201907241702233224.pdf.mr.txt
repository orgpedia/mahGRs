# Page 1
आदिम जमाती विकास योजनेअंतर्गत “Devrai art village-training at Bhamragad” या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांक: केंद्रीय-२०१९/प्र.क्र.५३/का-१९
मंत्रालय, मुंबई ४०० ०३२
तारीख: २४/०७/२०१९
संदर्भ १.जनजाती कार्य मंत्रालय, नवी दिल्ली यांचे पत्र क्र.F.No.११०१५/०१/२०१९-Grants, दि.११/०३/२०१९ २.आदिवासी विकास विभाग, शासन निर्णय क्र.केंद्रिय-२०१९/प्र.क्र.६३/का.१९,दि.२९.०६.२०१९ व दि.२३.०७.२०१९
प्रस्तावना केंद्र शासनाकडून विशेष केंद्रीय सहाय्य अंतर्गत अनुदान, भारतीय संविधानाच्या अनुच्छेद २७५(१) अंतर्गत व अदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. या योजनाअंतर्गत प्राप्त होणा-या अनुदानासाठी प्रस्ताव सादर करण्याबाबत प्रकल्प अधिकारी ए. आ. वि. प्रकल्प कार्यालय, अशासकीय/ सामाजिक /खाजगी संस्था यांना आदिवासी विकास विभागाकडून आवाहन करण्यात आलेले होते. यानुषंगाने प्राप्त झालेल्या प्रस्तावाची सविस्तर छाननी व निवड प्रक्रिया प्रधान सचिव, आदिवासी विकास यांच्या अध्यक्षतेखाली नाविन्यपूर्ण नियोजन व सनियंत्रण कक्ष, वन फोर्ब्स,नं.१, डॉ. व्ही. बी. गांधी मार्ग, फोर्ट, मुंबई या ठिकाणी करण्यात आली.
सदर प्रस्तावामध्ये Devrai art village यांचा प्रस्ताव प्राप्त झालेला आहे. प्रस्ताव मुख्यत्वे गडचिरोली जिल्ह्यातील भामरागड प्रकल्प कार्यालया अंतर्गत असणाऱ्या माडिया गोंड जमातीच्या ५० युवक-युवतींना ढोक्रा शिल्प, लाकडापासून शिल्प तयार करणे, बांबू शिल्प व आदिवासी लोकांचे दाग-दागिने बनविण्याबाबत प्रशिक्षण देऊन त्यांना आत्मनिर्भर करणे या बाबत आहे. गडचिरोली जिल्ह्यात भामरागड प्रकल्पांतर्गत मुख्यत्वे माडिया गोंड हि आदिम जमात आढळते .ह्या जमातील लोकांना त्यांच्या क्षेत्राशी निगडीत असणाऱ्या व्यवसायाबाबत प्रशिक्षण दिल्यास त्यांना रोजगाराचा मार्ग तयार होईल व त्यांना समाजाच्या इतर मुख्य प्रवाहाशी जोडण्यास मदत होईल. ह्या दृष्टीकोनातून देवराई आर्ट व्हीलेज यांनी “Devrai art village-training at Bhamragad ” हा रुपये ४५.१६ लाख किमतीचा प्रस्ताव गडचिरोली जिल्ह्यात भामरागड या ठिकाणी राबविण्याबाबत शासनास सादर केला होता.
२ गडचिरोली जिल्ह्यातील भामरागड प्रकल्प कार्यालया अंतर्गत असणाऱ्या माडिया गोंड जमातीच्या ५० युवक-युवतींना ढोक्रा शिल्प, लाकडापासून शिल्प तयार करणे, बांबू शिल्प व आदिवासी लोकांचे दाग-दागिने बनविण्याबाबत प्रशिक्षण देऊन त्यांना आत्मनिर्भर करणे यासाठी देवराई आर्ट व्हिलेज ने सादर केलेल्या “Devrai art village-training at Bhamragad" प्रस्तावास जनजाती कार्य मंत्रालयाने दिनांक १२.०२.२०१९ रोजी आयोजीत केलेल्या Project Appraisal (Committee PAC ) बैठकीमध्ये सदर योजना सन २०१९-२० करिता आदिम जमाती विकास कार्यक्रमांतर्गत राबविण्यासाठी एकूण ४५.१६ लक्ष इतक्या रकमेच्या प्रस्तावास संदर्भादिन पत्र क्र.१ अन्वये मंजुरी दिलेली आहे. केंद्र शासनाकडून प्राप्त झालेला निधी संदर्भाधिन शासन निर्णयान्वये आयुक्त, आदिवासी विकास, नाशिक यांना वितरित करण्यात आलेला आहे.
# Page 2
शासन निर्णय क्रमांकः केंद्रीय-२०१९/प्र.क्र. ५३/का-१९
३. देवराई आर्ट व्हिलेज ही संस्था आदिवासी कला, संस्कृती व उपजीविका या बाबत काम करते. संस्था मुखत्वे हस्तकला बाबत प्रशिक्षण देणे, बनवलेल्या साहित्यांचे विपणन करणे, शिल्पकार तयार करणे या बाबत कामकाज करते. सद्य स्थितीत त्यांच्याकडे धोक्रा शिल्प, बांबू हस्तकला, लोखंडी हस्तकला, लाकडी हस्तकला बाबत २० तज्ञ कारागीर आहेत. त्यांनी रॉक ढोक्रा शिल्प व गवत व खडकापासून तयार केलेले शिल्प तयार करून त्याचे पेटंट केलेले आहे. देवराई आर्ट व्हिलेज कडे सद्य स्थितीत देशातील श्रीष्ठी स्कूल ऑफ डिझाईन, बंगरूळ, इंडियन इनस्टीट्युट ऑफ क्राफ्ट अँन्ड डिझाईन, जयपूर, नॅशनल इनस्टीट्युट ऑफ डिझाईन यांसारख्या नामवंत संस्थानातील विद्यार्थी इंटर्नशिप साठी येतात. सबब, या क्षेत्रामध्ये कामाचा दीर्घ अनुभव असलेल्या संस्थेमार्फत आदिम जमाती विकास कार्यक्रमा अंतर्गत “Devrai art village-training at Bhamragad" हि योजना देवराई आर्ट व्हिलेज या संस्थेमार्फत राबविण्याबाबतच्या मार्गदर्शक सूचनांना मंजूरी देण्याचा प्रस्ताव शासनाच्या विचाराधिन होता.
शासन निर्णय गडचिरोली जिल्ह्यातील भामरागड प्रकल्प कार्यालया अंतर्गत असणाऱ्या माडिया गोंड जमातीच्या ५० युवक-युवतींना ढोक्रा शिल्प, लाकडापासून शिल्प तयार करणे, बांबू शिल्प व आदिवासी लोकांचे दाग-दागिने बनविण्याबाबत प्रशिक्षण देऊन त्यांना आत्मनिर्भर करण्याच्या कार्यक्रमार्तंगत “Devrai art village-training at Bhamragad" ही योजना देवराई आर्ट व्हिलेज व आदिवासी विकास विभाग यांच्यामार्फत संयुक्तपणे राबविण्यासाठी एकुण रु. ४५.१६ लक्ष किंमतीच्या अंमलबजावणी मार्गदर्शक सूचनांना या निर्णयाद्वारे सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत त्वरीत कार्यवाही आयुक्त, आदिवासी विकास, नाशिक यांनी करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7
# Page 8