# Page 1
गृहपाल, आदिवासी मुलींचे शासकीय वसतिगृह, सडक अर्जुनी, ता. सडक अर्जुनी, जि. गोंदिया यांना आदिवासी मुलींचे शासकीय वसतिगृह, सडक अर्जुनी या वसतीगृहाच्या आस्थापनेवरील मंजूर पदे व वसतिगृह यांची देयके आहरित करण्याकरीता प्राधिकृत करण्याबाबत..
महाराष्ट्र शासन
आदिवासी विकास विभाग,
शासन निर्णय क्र.आवगृ-२०२०/प्र.क्र.११/का-१२
मंत्रालय, मुंबई - ४०००३२
दि. २३ ऑक्टोबर, २०२०.
संदर्भ :- १. आदिवासी विकास विभाग, शासन निर्णय क्र.आवगृ-१२०३/प्र.क्र.४०(२००३) / का.१२, दिनांक १३.१०.२००३.
२. आदिवासी विकास विभाग, शासन शुध्दीपत्रक क्रमांक आवगृह१२०२/ प्र.क्र.४० (२००३)/का-१२, दिनांक ६.१.२००४
३.आदिवासी विकास विभाग, शासन शुध्दीपत्रक क्र. आवगृ-२०१७/प्र.क्र.१७८/ का-१२, दिनांक ४.१२.२०१७ ४. गृहपाल, आदिवासी मुलींचे शासकीय वसतीगृह यांचे पत्र क्रमांक आस्था क्र./प्र.क्र./जा.क्र.०६/२०२०, दिनांक ९.१.२०२०
प्रस्तावना : सन २००३-२००४ या वर्षात अनुसूचित जमातीच्या मुलां-मुलींसाठी ५० नवीन शासकीय वसतीगृह सुरु करण्यात आले असून सडक अर्जुनी, ता. सडक अर्जुनी, जि. गोंदिया येथे मुलांचे वसतीगृह संदर्भाधिन क्रमांक १ च्या शासन निर्णय दिनांक १३.१०.२००३ अन्वये मंजूर करण्यात आले आहे.
सडक अर्जुनी, ता. सडक अर्जुनी, जि. गोंदिया येथील मुलांचे वसतीगृह रद्द करुन त्याठिकाणी मुलींचे वसतीगृह सुरु करण्यास संदर्भाधिन क्रमांक २ च्या शासन शुध्दीपत्रक दिनांक ६.१.२००४ नुसार मंजूरी देण्यात आली आहे.
आदिवासी मुलांचे शासकीय वसतीगृह, सडक अर्जुनी यांना आहरण व संवितरण संकेतांक प्राप्त करण्यास तसेच वसतीगृहाशी संबंधित आर्थिक व्यवहार करण्यास अडचण होत असल्याने संदर्भाधिन क्रमांक ३ च्या शासन शुध्दीपत्रक दिनांक ४.१२.२०१७ अन्वये आदिवासी मुलांचे शासकीय वसतीगृह, सडक अर्जुनी ऐवजी आदिवासी मुलींचे शासकीय वसतीगृह असा बदल करण्यात आलेला आहे.
आदिवासी मुलींचे शासकीय वसतिगृह, सडक अर्जुनी, जि. गोंदिया यांना आहरण व संवितरण अधिकारी संगणक संकेतांक क्रमांक उपलब्ध करुन देण्याबाबत संदर्भाधिन क्रमांक ४ अन्वये गृहपाल, आदिवासी मुलींचे शासकीय वसतीगृह यांनी विनंती केली आहे.
# Page 2
शासन निर्णय क्रमांकः आवगृ-२०२०/प्र.क्र.११/का-१२
आदिवासी मुलींचे शासकीय वसतिगृह, सडक अर्जुनी, जि. गोंदिया यांना आहरण व संवितरण अधिकारी संगणक संकेतांक क्रमांक उपलब्ध करुन घेण्याच्या अनुषंगाने गृहपाल, आदिवासी मुलींचे शासकीय वसतीगृह, सडक अर्जुनी, जि. गोंदिया यांना आहरण व संवितरण अधिकारी घोषित करण्याची बाब विचाराधीन आहे.
शासन निर्णय :
आदिवासी मुलींचे शासकीय वसतिगृह, सडक अर्जुनी, ता. सडक अर्जुनी, जि. गोंदिया या वसतीगृहाच्या आस्थापनेवरील मंजूर पदे व व वसतिगृह यांची देयके आहरित करण्याकरीता गृहपाल, आदिवासी मुलींचे शासकीय वसतिगृह, सडक अर्जुनी, ता. सडक अर्जुनी, जि. गोंदिया यांना आहरण व संवितरण अधिकारी म्हणून घोषित करण्यात येत आहे.