# Page 1
आदिवासी घटक कार्यक्रमांतर्गत सन २०२२ - २३ या वर्षात कृषी विद्यापीठांना सहायक अनुदान योजनेसाठी निधी वितरण
(लेखाशीर्ष २४०१ ८२९१)
(बाब ३६ - सहायक अनुदाने (वेतन) महाराष्ट्र शासन
आदिवासी विकास विभाग
शासन निर्णय क्रमांक: बीयुडी-२०२२/प्र.क्र.७/कार्यासन-६
मंत्रालय विस्तार, मुंबई-४०० ०३२
तारीख : १६ फेब्रुवारी, २०२३.
वाचा :
१) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२ व दि.०८.०२.२०२३.
२) महात्मा फुले कृषि विद्यापीठ, राहुरी यांचे पत्र क्र.मफुकृवि/लेखा-२/५२३/२०२२,दि.२९.०९.२०२२.
३) आदिवासी विकास विभाग शा.नि.क्र.बीयुडी-२०२२/प्र.क्र.०७/कार्या-६, दि.२५.८.२०२२ व दि.०४.११.२०२२.
४) कृषि विभागाची नस्ती क्र.कृषिवि-३७२२/प्र.क्र.१२३ (भाग-१)/७-ओ.
प्रस्तावना : आदिवासी घटक कार्यक्रमांतर्गत कृषि विभागामार्फत अंमलबजावणी करण्यात येत असलेल्या कृषी विद्यापीठांना सहायक अनुदान या योजनेंतर्गत कृषी महाविद्यालय, नंदूरबार येथील कर्मचाऱ्यांच्या वेतनासाठी कृषि विभागाकडून संदर्भाधीन क्र.४ अन्वये प्राप्त झालेल्या प्रस्तावास अनुसरुन सन २०२२-२३ या आर्थिक वर्षाच्या उपलब्ध अर्थसंकल्पित निधीमधून रु.३०.०० लाख इतका निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत मागणी क्र.टी-५ मधील मुख्य लेखाशीर्ष २४०१, पीक संवर्धन या मुख्य लेखाशीर्षाखाली कृषी विद्यापीठांना सहायक अनुदान या योजनेंतर्गत ३६-सहायक अनुदाने (वेतन) या बाबीखाली कृषी महाविद्यालय, नंदूरबार येथील कर्मचाऱ्यांच्या वेतनासाठी रु.३०.०० लाख इतका निधी सन
२०२२-२३ या आर्थिक वर्षाच्या उपलब्ध अर्थसंकल्पित निधीमधून खालीलप्रमाणे निधी वितरीत व खर्च करण्यास मान्यता देण्यात येत आहे : (रु.लाखात)
-----------------------------------------------------------------------------------------------------------------------------------------
| योजनेचे नाव | लेखाशिर्ष | बाब | सन २०२२-२३ मधील अर्थसंकल्पीय तरतूद | यापूर्वी वितरीत निधी | सदर शासन निर्णयान्वये वितरीत करण्यात येत असलेली तरतूद |
| १ | २ | ३ |  | ५ | ६ |
| कृषी विद्यापीठांना सहायक अनुदान | २४०१८२९१ | ३६-सहायक अनुदाने (वेतन) | १००.०० | ७०.०० | ३०.०० |
| एकूण | १००.०० | ७०.०० | ३०.०० |
-----------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२२/प्र.क्र.७/कार्यासन-६
२. उपरोक्तप्रमाणे एकूण रु.३०.०० लाख (अक्षरी रुपये तीस लाख फक्त) इतका निधी प्रशासकीय विभाग प्रमुख म्हणून प्रधान सचिव, कृषि विभाग यांना अर्थसंकल्पिय निधी वितरण प्रणालीवर वितरीत करण्यात येत आहे.
३. सदर शासन निर्णयान्वये वितरीत करण्यात आलेला निधी खर्च करताना नियंत्रक अधिकारी यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.०४.०४.२०२२ व दि.०८.०२.२०२३ च्या शासन परिपत्रकांतील दिलेल्या निर्देशांचे काटेकोरपणे पालन करावे.
४. सदर उपलब्ध करुन दिलेल्या तरतुदींतून नियंत्रक अधिकारी यांनी झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल.
६. सदर शासन निर्णय वित्त विभागाच्या दि.०४.०४.२०२२ व दि.०८.०२.२०२३ मधील परिपत्रकांतील तरतुदींस अनुसरुन निर्गमित करण्यात येत आहे.