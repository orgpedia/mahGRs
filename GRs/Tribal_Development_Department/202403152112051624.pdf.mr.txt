# Page 1
राज्यातील आदिवासी क्षेत्रामध्ये राबविण्यात
कन्यादान योजनेतंर्गत देणाऱ्या येणाऱ्या
अनुदानात वाढ करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक: आविवि-०१२४/प्र.क्र.११/का-८,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : १५ मार्च, २०२४
वाचा :-
१. आदिवासी विकास विभाग, शासन निर्णय क्र.सावियो-२००३/प्र.क्र.१७९/का-०८ दि.०३.०३.२००४ २. आदिवासी विकास विभाग, शासन निर्णय क्र. सावियो-२००३/प्र.क्र.१७९/का-०८ दि.१८.०२.२००९ ३. मा. मुख्यमंत्री कार्यालयाकडून दि.०१.०१.२०२४ रोजी प्राप्त टिप्पणी ४. मा.मंत्रिमंडळ यांची दि.१३/०३/२०२४ रोजी पार पडलेली बैठक
प्रस्तावना :- वाचा येथील अनु.क्र. १ च्या दि.०३.०३.२००४ रोजीच्या शासन निर्णयान्वये राज्यातील १५ जिल्ह्यांमध्ये
कन्यादान योजना राबविण्यात येत आहे. सदर योजना राबवून जवळपास २० वर्षाचा कालावधी झाल्याने सदर योजनेच्या अनुदानात वाढ करण्याची मागणी क्षेत्रीय कार्यालयाकडून प्राप्त होत होती. मा. मुख्यमंत्री कार्यालय यांच्याकडील दि.०१.०१.२०२४ रोजी प्राप्त टिप्प्णीन्वये कन्यादान योजनेच्या अनुदानात वाढ करण्याच्या अनुषंगाने
आवश्यक ती कार्यवाही करण्याची विनंती करण्यात आली होती.
शुभमंगल सामुहिक/नोंदणीकृत विवाह योजना अंतर्गत लाभार्थ्यांना देण्यात येणा-या अनुदानात वाढ
करण्याबाबत महिला व बाल विकास विभागाच्या प्रस्तावावर दि.१३/०३/२०२४ रोजी पार पडलेल्या मा.मंत्रिमंडळाच्या
बैठकित चर्चा होऊन आदिवासी विकास विभाग, सामाजिक न्याय व विशेष सहाय्य विभाग, बहुजन कल्याण विभाग
तसेच इतर विभागांमार्फत राबविण्यात येणाऱ्या उपरोक्‍त योजनेशी समरुप असलेल्या विवाह योजनेंतर्गत देण्यात
येणाऱ्या अनुदानात महिला व बाल विकास विभागाने घेतलेल्या निर्णयानुसार वाढ करण्यास मान्यता देण्यात आलेली
आहे. त्यानुसार कन्यादान योजनेच्या अनुदानात वाढ करण्याची बाब शासनाच्या विचाराधीन होती.
शासन निर्णय :-
आदिवासी विकास विभागाकडून राबविण्यात येणाऱ्या कन्यादान योजनेतंर्गत देण्यात येणाऱ्या अनुदान रक्कमेत या झासन निर्णयान्वये पुढीलप्रमाणे वाढ करण्यात येत आहे.
-----------------------------------------------------------------------------------------------------------
| अ.क्र | बाब | रक्‍कम रु. |
|  | सामुहिक विवाह सोहळयात सहभागी होऊन विवाह करणाऱ्या अनुसूचित जमातीच्या जोडप्यांना | रु.२५,०००/- |
| २ | सामूहिक विवाह सोहळयाचे आयोजन करण्यासाठी सेवाभावी । संस्था/यंत्रणा यांना | प्रत्येकी जोडप्यामागे रु.२५००/- |
-----------------------------------------------------------------------------------------------------------
१. सामुहिक विवाह सोहळयात सहभागी होऊन विवाह करणाऱ्या अनुसूचित जमातीच्या जोडप्यांना
रू.२५,०००/- इतकी अनुदानाची रक्‍कम थेट लाभार्थी हंस्तातरण (981) पद्धतीने लाभार्थ्याच्या खाती
जमा करण्यात यावी.
# Page 2
शासन निर्णय क्रमांकः आविवि-०१२४/प्र.क्र.११/का-८,
. सदर योजना ही जिल्हा स्तरावर राबविण्यात येत असून यासाठी होणारा खर्च हा जिल्हा आदिवासी घटक कार्यक्रमाखाली करण्यात यावा. जिल्ह्यांनी सदर योजनेसाठी जिल्हा आदिवासी घटक
कार्यक्रमाखाली आवश्‍यक ती तरतूद करावी
. सदर योजनेतर्गत लाभ घेतलेल्या लाभार्थ्यांना शासनाच्या अन्य विभागांकडून राबविण्यात येणा-या सामुहिक विवाह योजनेतर्गत लाभ मंजुर करता येणार नाही.
. सदर योजना ही संपूर्ण राज्यात राबविण्यात यावी २ सदर शासन निर्णय हा मा.मंत्रिमंडळाच्या दि.१३/०३/२०२४ रोजीच्या बैठकितील घेतलेल्या
निर्णयानुसार निर्गमित करण्यात येत आहे
३. सदर शासन निर्णय Fell IAAT www.maharashtra.gov.in Ul संकेत स्थळावर उपलब्ध