# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षातील भारत सरकारची मॅट्रीकोत्तर शिष्यवृत्ती योजनेकरीता राज्य हिस्सा निधी वितरण.
(लेखाशीर्ष - २२२५ डी ९४१)
महाराष्ट्र शासन
आदिवासी विकास विभाग
शासन निर्णय क्रमांक: बीयुडी-२०२०/प्र.क्र.०१/का-६
मंत्रालय विस्तार, मुंबई - ४०० ०३२.
दिनांक :- ३१ मार्च, २०२१.
वाचा - १. शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२. शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि. १५.०३.२०२१.
३. आदिवासी विकास विभागाची नस्ती क्र. अर्थसं-२०२१/प्र.क्र.३१/का-१२.
प्रस्तावना: इयत्ता १० वी पासून पुढे उच्च शिक्षणाचा लाभ गरजू विद्यार्थ्यांना घेता यावा या उद्देशाने केंद्र शासनाच्या सदर योजनेंतर्गत अनुसूचित जमातीच्या विद्यार्थ्यांना केंद्र शासनाकडील वेळोवेळी दिलेल्या मार्गदर्शक सूचनांप्रमाणे मासिक देय दराने निर्वाह भत्ता आणि शिक्षण फी, परीक्षा फी ही रक्कम देण्यात येते. सदर योजनेंतर्गत दरवर्षी सुमारे १,४०,००० अनुसूचित जमातीच्या विद्यार्थ्यांना लाभ देण्यात येतो. सदर योजना राज्य शासनाच्या “महाडीबीटी” पोर्टलवरून ऑनलाईन पद्धतीने राबविण्यात येते. त्या अनुषंगाने वित्त विभागाच्या संदर्भाधीन क्र.२ येथील शासन परिपत्रकान्वये आदिवासी घटक कार्यक्रमांतर्गत कार्यक्रम खर्चातील "मागासवर्गीयांचे कल्याण" या उपशीर्षाखालील भारत सरकारची मॅट्रीकोत्तर शिष्यवृत्ती (राज्य हिस्सा) या योजनेच्या २२२५ डी ९४१ या लेखाशीर्षाखालील सन २०२०-२१ या आर्थिक वर्षासाठी सुधारीत अंदाजाच्या मर्यादेत निधी वितरीत करण्याची बाब शासनाच्या विचाराधीन होती.
शासन निर्णय:
आदिवासी घटक कार्यक्रमांतर्गत मागणी क्रमांक टी-५ मधील “मागासवर्गीयांचे कल्याण" या उपविकास शीर्षाखालील भारत सरकारची मॅट्रीकोत्तर शिष्यवृत्ती या योजनेंतर्गत राज्य हिस्सा करीता लेखाशीर्ष (२२२५ डी ९४१) या खाली ३४ शिष्यवृत्त्या उद्दीष्टाकरीता वित्त विभागाच्या मान्यतेस अनुसरुन सुधारित अंदाजाच्या ५० टक्के मर्यादेत रू.१८७५.०० लाख इतका निधी वितरीत व खर्च करण्यास या शासन निर्णयान्वये मान्यता देण्यात येत आहे.
२. वरीलप्रमाणे एकूण रू.१८७५.०० लाख (अक्षरी रूपये अठरा कोटी पंच्याहत्तर लक्ष फक्त) इतका निधी नियंत्रक अधिकारी तथा आयुक्त, आदिवासी विकास, महाराष्ट्र राज्य, नाशिक यांना वितरीत करण्यास व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
३. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि. १६.०४.२०२० व १५/०३/२०२१ रोजीच्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधिन क्र.१ व २ येथील शासन परिपत्रकान्वये प्रशासकिय विभागास प्रदान केलेल्या अधिकारात आणि अनौ.सं.क्र.३१५/व्यय-१४, दि.१९.०३.२०२१ अन्वये दर्शविलेल्या सहमतीनुसार निर्गमित करण्यात येत आहे.