# Page 1
आदिवासी घटक कार्यक्रमांतर्गत जल जीवन मिशन योजनेसाठी निधी वितरण
राज्य हिस्सा (लेखाशीर्ष २२१५ ए ०६१)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२२/प्र.क्र.१०/ कार्यासन ६
मंत्रालय विस्तार, मुंबई ४०० ०३२.
दिनांक : २४ ऑगस्ट, २०२२.
वाचा : १) वि.वि, शासन परिपत्रक क्र.अर्थसं-२०२२/प्र.क्र.४३ / अर्थ-३, दि.०४.०४.२०२२.
२) आदिवासी विकास विभाग शासन निर्णय क्र.बीयुडी-२०२१/प्र.क्र.१०/का-६,दि.०९.०२.२०२२ ३) पाणीपुरवठा व स्वच्छता विभाग, नस्ती क्र. जजमि-२०२१/प्र.क्र.१९२/पापु-१०.
प्रस्तावना :
आदिवासी घटक कार्यक्रमांतर्गत पाणीपुरवठा व स्वच्छता विभागामार्फत अंमलबजावणी करण्यात येत असलेल्या जल जीवन मिशन या योजनेसाठी सन २०२१-२२ या वर्षात प्राप्त झालेल्या एकूण केंद्र हिश्श्याच्या समरुप राज्य हिश्श्यासाठी संदर्भाधीन क्र.२ येथील शासन निर्णयान्वये रु.२६३.५५ कोटी इतका निधी वितरीत करण्यात आला होता. या योजनेसाठी वितरीत एकूण केंद्र हिश्श्याच्या समरुप राज्य हिश्श्यासाठी अद्याप रु.२५,०००/- वितरीत करणे प्रलंबित होते. सन २०२२ २३ या आर्थिक वर्षाच्या उपलब्ध अर्थसंकल्पित निधीमधून एकूण समरुप राज्य हिस्सा अदा करण्यासाठी आवश्यक रु.२५,०००/- इतका निधी उपलब्ध करुन देण्याबाबत पाणीपुरवठा व स्वच्छता विभागाकडून संदर्भाधीन क्र. ३ अन्वये प्राप्त झालेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय :
आदिवासी घटक कार्यक्रम अंतर्गत मागणी क्र. टी-५ मधील २२१५-पाणीपुरवठा व स्वच्छता या मुख्य लेखाशीर्षाखाली जल जीवन मिशन या योजनेच्या समरुप राज्य हिश्श्यासाठी रु.२५,०००/ इतका निधी सन २०२२-२३ या आर्थिक वर्षाच्या उपलब्ध अर्थसंकल्पित निधीमधून खालीलप्रमाणे निधी वितरीत व खर्च करण्यास मान्यता देण्यात येत आहे : (रु. हजारात )
---------------------------------------------------------------------------------------------------------------------
| योजना | लेखाशीर्ष व राज्य हिस्सा | बाब | सन २०२२-२३ मधील अर्थसंकल्पित तरतूद | सदर शासन निर्णयान्वये वितरीत येत असलेली तरतूद |
| जल जीवन मिशन | २२१५ ए ०६१ (राज्य हिस्सा ५० %) | ३१, सहायक अनुदाने (वेतनेतर) | २५०००००.०० | २५.०० |
---------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२२ / प्र.क्र.१० / कार्यासन ६
२. उपरोक्त प्रमाणे एकूण रु.२५,०००/- (अक्षरी रुपये पंचवीस हजार फक्त) इतका निधी प्रशासकीय विभाग प्रमूख म्हणून प्रधान सचिव, पाणीपुरवठा व स्वच्छता यांना अर्थसंकल्पीय वितरण प्रणालीवर वितरीत व खर्च करण्यास याद्वारे शासनाची मान्यता देण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.१ च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. सदर उपलब्ध करुन दिलेल्या तरतुदींतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ.
माहिती आदिवासी विकास विभागास यांना प्रत्येक महिन्याच्या १० तारखेपर्यंत पाठवावी.
५. सदर शासन निर्णय वित्त विभागाच्या वाचा क्र. १ मधील परिपत्रकान्वये विभागास प्रदान केलेल्या अधिकारान्वये निर्गमित करण्यात येत आहे.