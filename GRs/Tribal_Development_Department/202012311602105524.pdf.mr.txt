# Page 1
शासकीय आदिवासी आश्रमशाळा व वसतीगृहांसाठी बेडींग साहित्य खरेदीच्या प्रशासकीय व वित्तीय मान्यतेचे आदेश रद्द करणे व नविन खरेदी प्रक्रिया राबविणे तसेच पुरवठयाच्या देयकाबाबत निर्णयासाठी समिती गठीत करणेबाबत.
महाराष्ट्र शासन
आदिवासी विकास विभाग
शासन निर्णय क्र. शाआशा-२०१८/प्र.क्र.४५८(भाग-१)/का.१३-अ
मंत्रालय,मुंबई .४०००३२
दिनांक:- ३१ डिसेंबर, २०२०
वाचा :- १) आदिवासी विकास विभाग, शासन निर्णय क्रमांक: आवगृ-२०११/प्र.क्र.१७१/का.१२, दिनांक ११ नोव्हेंबर, २०११
२) उद्योग, ऊर्जा व कामगार विभाग, शासन निर्णय क्रमांक: भांखस-२०१४/प्र.क्र.८२/ भाग-III/उद्योग-४, दिनांक १ डिसेंबर, २०१६
३) आदिवासी विकास विभाग, शासन ज्ञापन क्रमांक: शाआशा-२०१८/प्र.क्र.४५८(भाग-१)/ का.१३-अ, दिनांक १५ जानेवारी, २०२०
४) आदिवासी विकास विभाग, शासन ज्ञापन क्रमांक: शाआशा-२०१८/प्र.क्र.४५८/ का. १३ - अ, दिनांक ३० जानेवारी, २०२०
५) आदिवासी विकास विभाग, पत्र क्रमांक:शाआशा-२०२०/प्र.क्र.४५८/का.१३-अ, दिनांक २२ मे, २०२०
शासन निर्णय :
अपर आयुक्त, ठाणे, नाशिक, अमरावती व नागपूर यांच्या अखत्यारितील शासकीय आश्रमशाळा व वसतीगृहांना बेडींग साहित्य (१) गादी कॉयर मेट्रेस बंक बेड, (२) गादी कॉयर मेट्रेस सिंगल बेड व (३) उशी ) यांची खरेदी महाराष्ट्र राज्य यंत्रमाग महामंडळाकडून करण्याबाबत अपर आयुक्तांनी सादर केलेल्या प्रस्तावास संदर्भ क्र. ३ अन्वये तसेच (१) ब्लँकेट, (२) बेडशिट व (३) उशी कव्हर यांची महाराष्ट्र राज्य यंत्रमाग महामंडळाकडून खरेदी करण्याबाबत अपर आयुक्तांनी सादर केलेल्या प्रस्तावास संदर्भ क्र.४ अन्वये प्रशासकीय व वित्तीय मान्यता देण्यात आलेली आहे. तर संदर्भ क्र. ५ अन्वये सदरील बेडींग साहित्यांची खरेदी प्रक्रिया स्थगित ठेवण्याबाबत कळविण्यात आलेले आहे. या शासन निर्णयाद्वारे उक्त संदर्भ क्र. ३ व संदर्भ क्र. ४ येथील प्रशासकीय व वित्तीय मान्यतेचे आदेश रद्द करण्यात येत आहेत.
२. सन २०१७-१८ या शैक्षणिक वर्षात अपर आयुक्त, आदिवासी विकास, नागपूर, अमरावती व व ठाणे तसेच सन २०१८-१९ या शैक्षणिक वर्षात अपर आयुक्त, नाशिक अंतर्गत आश्रमशाळा व वसतीगृहातील विद्यार्थ्यांना बेंडींग साहित्य ( Coir Mattress ) गादया पुरवठा करण्याकरिता वित्तीय मान्यता प्रदान करण्यात आलेली आहे. त्यामुळे संदर्भ क्र. १ येथील शासन निर्णयासोबतच्या परिशिष्ठ-क येथे नमूद केलेला वस्तुंचा कालावधी विचारात घेऊनच आवश्यकतेनुसार बेडींग साहित्य (१) गादी (Coir Mattres) (२) उशी, (३) ब्लँकेट, (४) बेडशिट व (५) उशी कव्हर संदर्भ क्र. २ अन्वये विहीत केलेल्या खरेदी धोरणातील परिच्छेद ५.१४ नुसार सुक्ष्म व लघू उद्योग उत्पादकांकडून खरेदी करण्यासाठी आयुक्त, आदिवासी विकास, महाराष्ट्र राज्य, नाशिक यांच्या स्तरावर निविदा प्रक्रिया राबविण्यात यावी.
# Page 2
शासन निर्णय क्रमांकः शाआशा-२०१८/प्र.क्र.४५८(भाग-१)/का.१३-अ
३. अपर आयुक्त, ठाणे, नाशिक, अमरावती व नागपूर यांच्या अखत्यारितील ज्या शासकीय आश्रमशाळा व वसतीगृहांना बेडींग साहित्यांचा पुरवठा करण्यात आलेला आहे, अशा पुरवठा केलेल्या साहित्यांच्या देयकाबाबत निर्णय घेण्यासाठी खालीलप्रमाणे समिती गठीत करण्यात येत आहे.
------------------------------------------------------------------------------------------
| अ.क्र. | समिती सदस्य | पद |
| १ | आयुक्त, आदिवासी संशोधन व प्रशिक्षण संस्था, महाराष्ट्र राज्य, पुणे | अध्यक्ष |
| २ | व्यवस्थापकीय संचालक, महाराष्ट्र राज्य सहकारी आदिवासी विकास महामंडळ, मर्या. नाशिक | सदस्य |
| ३ | सह सचिव,आदिवासी विकास विभाग, मंत्रालय, मुंबई | सदस्य |
------------------------------------------------------------------------------------------
४. उक्त समितीने अपर आयुक्त, ठाणे, नाशिक, अमरावती व नागपूर यांच्या अखत्यारितील ज्या शासकीय आश्रमशाळा व वसतीगृहांना बेडींग साहित्यांचा पुरवठा करण्यात आलेला आहे, अशा पुरवठा केलेल्या साहित्यांच्या देयकाबाबत शिफारस करुन एक महिन्यात अहवाल शासनास सादर करावा.