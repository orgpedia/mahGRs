# Page 1
शासकीय आश्रमशाळांतील फर्निचरची आवश्यकता तपासणे, भौतिक/मुलभूत सुविधांची पाहणी करून त्यावर उपाययोजना करण्यासाठी स्थापन करण्यात आलेल्या आश्रमशाळा कायापालट पथकाने करावयाच्या पुढील कार्यवाही बाबत...
महाराष्ट्र शासन
आदिवासी विकास विभाग
शासन परिपत्रक क्रमांक - शाआशा - २०१८/प्र.क्र.४७१/का.१३
मंत्रालय, मुंबई - ४०००३२.
दिनांक :- १५ फेब्रुवारी, २०१९.
वाचा : १) आदिवासी विकास विभाग, शासन परिपत्रक क्रमांक - शाआशा - २०१८/प्र.क्र.४७१/का.१३ दि. ०६ नोव्हेंबर, २०१८.
२) आदिवासी विकास विभाग, शासन परिपत्रक क्रमांक - शाआशा - २०१८/प्र.क्र.४७१/का.१३ दि. २२ नोव्हेंबर, २०१८.
प्रस्तावना - शासकीय आश्रमशाळेतील भौतिक व मुलभूत सुविधांमध्ये सुधारणा होण्यासाठी विविध माध्यमातुन पाठपुरावा करण्यात येत आहे. त्या अनुषंगाने विशेष दुरुस्ती व कायापालट अभियान राबविण्यात येत आहे. परंतू या सुविधा नियमितपणे मापदंडानुसार उपलब्ध होणे आवश्यक असते.
यातील काही आश्रमशाळांमध्ये या सोयी-सुविधा शाश्वतपणे सद्यस्थितीत उपलब्ध नसल्याचे दिसुन आले होते. त्या अनुषंगाने आदिवासी विकास विभागांतर्गत विविध यंत्रणेतील अधिकारी/कर्मचारी यांनी शासकीय आश्रमशाळांना व वसतीगृहांना भेटी देऊन तेथील सोयी-सुविधा, स्वच्छता, भोजन, आश्रमशाळांतील विद्यार्थी, शिक्षक व शिक्षकेतर कर्मचारी इत्यादीच्या समस्या जाणून घेणे, आश्रमशाळांतील मुलभूत सोयी-सुविधांचा आढावा घेणे, आश्रमशाळांतील समस्या सोडविण्यासाठी शाळा व्यवस्थापनाबरोबर चर्चा करणे व त्यावर उपाययोजना करण्यासाठीचा आराखडा तयार करुन त्याच्या अंमलबजावणीचे संनियंत्रण करण्यासाठी उपरोक्त नमूद वाचा क्र. १ व २ मधील परिपत्रान्वये आश्रमशाळा कायापालट पथक स्थापन करण्यात आले होते. सदर पथकांनी दि.२६ नोव्हेंबर, २०१८ ते ०५ डिसेंबर, २०१८ या कालावधीत शासकीय आश्रमशाळा व वसतीगृहांना भेटी दिल्या होत्या. सदर भेटी दरम्यान या पथकांनी आश्रमशाळा व वसतीगृहांना दिलेल्या सूचनांचा पाठपुरावा करण्यासाठी सदर पथकांना पुन्हा आश्रमशाळांना व वसतीगृहांना भेट देण्याचे निर्देश देण्याची बाब शासनाच्या विचाराधीन होती.
शासन परिपत्रक : १) शासकीय आश्रमशाळेतील विविध सोयी-सुविधांचा आढावा घेऊन त्याच्या दुरुस्ती व मुलभूत वाढ - वृद्धी साठी आराखडा तयार करुन त्याच्या अंमलबजावणीचे संनियत्रण करण्यासाठी आदिवासी विकास विभाग (खुद्द मंत्रालय), आदिवासी आयुक्तालय / आदिवासी विकास महामंडळ / शबरी आदिवासी वित्त व विकास महामंडळ, अपर आयुक्त, आदिवासी बांधकाम कक्ष व एकात्मिक आदिवासी विकास प्रकल्प अधिकारी / कर्मचारी यांचे आश्रमशाळा कायापालट पथक शासनाच्या
# Page 2
शासन परिपत्रक क्रमांकः शाआशा - २०१८/प्र.क्र.४७१/का.१३
स्थापन करण्यात आले आहे. सदर पथकातील अधिकारी/कर्मचारी यांनी सोबत जोडलेल्या परिशिष्ट-“अ” नुसार प्रकल्प निहाय आश्रमशाळांना पुन्हा भेटी द्यावयाच्या आहेत.
२) संबंधित अधिकारी/कर्मचारी यांना नेमून दिलेल्या आश्रमशाळांना दि.१८.०२.२०१९ ते दि.२२.०२.२०१९ या कालावधीत भेटी द्याव्यात. सदर भेटीदरम्यान या पथकांनी शासकीय आश्रमशाळा व वसतीगृहांना अगोदरच्या भेटीत दिलेल्या सूचनांची अंमलबजावणी करण्यात आली आहे काय याची तपासणी करावी. सूचनांची अंमलबजावणी झाली नसल्यास त्याबाबतचा सविस्तर अहवाल संबंधीत आश्रमशाळा व वसतीगृहातील अधिकाऱ्यांकडून घ्यावा. तसेच आश्रमशाळा व वसतीगृहांमध्ये नव्याने कोणत्या सुधारणा करण्यात याव्यात याबाबतचा अहवाल सादर करावा.
३) सदर पथकाने आश्रमशाळांच्या शाळा व्यवस्थापन समितीकडे किती निधी प्राप्त झाला आहे. तसेच सदर निधी कोणत्या कारणास्तव खर्च करण्यात आला आहे. याबाबतचा अहवाल संबंधीत आश्रमशाळेच्या संबंधीत अधिकारी / कर्मचारी यांच्याकडून घ्यावा.
४) आश्रमशाळा व वसतीगृहांमध्ये निर्लेखनाबाबत देण्यात आलेल्या सूचनांची अंमलबजावणी करण्यात आली आहे की नाही तसेच निर्लेखनाबाबतची कार्यवाही किती कालावधीत पूर्ण होईल याबाबतचाही अहवाल सदर पथकाने संबंधित आश्रमशाळा व वसतीगृहाकडून प्राप्त करुन घ्यावा.
५) आश्रमशाळा व वसतीगृहांमध्ये बसविण्यात आलेले सोलर वॉटर हिटर यंत्रणा, पाणी पुरवठा यंत्रणा व इंटरनेट सुविधा सुरू आहे की नाही व त्याची दुरूस्ती का करण्यात आली नाही. तसेच सदर यंत्रणा सुरू नसल्यास का सुरू नाही याबाबतचा कारणमिमांसेसह अहवाल सदर पथकाने संबंधित आश्रमशाळा व वसतीगृहाकडून प्राप्त करुन घ्यावा.
६) आश्रमशाळा व वसतीगृहांच्या बांधकाम पूर्ण झालेल्या इमारती ताब्यात घेण्यात आल्या आहेत की नाही तसेच बांधकाम अवस्थेत असलेल्या इमारतीचा सद्यस्थिती दर्शक अहवाल सदर पथकाने संबंधित आश्रमशाळा व वसतीगृहाकडून प्राप्त करुन घ्यावा.
७) कायापालट तपासणीच्या अनुषंगाने इतर तपासणीच्या बाबी, तपासणी पथकांना देण्यात आलेल्या सूचना व अधिनस्त क्षेत्रीय कार्यालयांना देण्यात आलेल्या सूचना या उपरोक्त वाचा येथील परिपत्रक क्र. १ व २ नुसार पूर्वीप्रमाणेच राहतील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31