# Page 1
अनुसूचित जमाती व इतर पारंपारिक वन निवासी (वनहक्कांची मान्यता) अधिनियम, २००६ व नियम २००८ आणि सुधारीत नियम, २०१२.
स्वयंसेवी संस्थांच्या सहाय्याने सामूहिक वनहक्क संवर्धन व व्यवस्थापन आराखडे तयार करण्याबाबत.
महाराष्ट्र शासन
आदिवासी विकास विभाग
शासन निर्णय क्रमांक: वहका-२०१८/प्र.क्र.३३/का-१४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- ०५ मे, २०१८
वाचा - १) अनुसूचित जमाती व इतर पारंपारिक वन निवासी (वन हक्कांची मान्यता) अधिनियम २००६ व नियम २००८ आणि सुधारित नियम २०१२.
२) आदिवासी विकास विभाग शासन निर्णय, क्र. बैठक-२०१३/प्र.क्र.२७२/का-१४, दि. ५ मार्च, २०१४ ३) आदिवासी विकास विभाग, शासन निर्णय क्र. बैठक-२०१३/प्र.क्र.२७२/का-१४,दि. १२ जून, २०१५ ४) आदिवासी विकास विभाग, शासन निर्णय क्र. वहका-२०१४/प्र.क्र.६६/का-१४, दि. २४ जून, २०१५.
५) आदिवासी विकास विभाग, शासन निर्णय क्र. वहका-२०१५/प्र.क्र.११०/का-१४, दि. ६ जानेवारी, २०१६ ६) आदिवासी विकास विभाग, शासन निर्णय क्र. वहका-२०१६/प्र.क्र.८२/का-१४, दि. १ १ ऑक्टोबर, २०१६ ७) आदिवासी विकास विभाग, शासन निर्णय क्र. केंद्रीय-२०१७/प्र.क्र.४५/का-१९, दि. १९ ऑगस्ट, २०१७ व दि. ३० डिसेंबर, २०१७.
८) आदिवासी विकास विभाग, शासन निर्णय क्र. वहका-२०१८/प्र.क्र.१३/का-१४, दि. १७ फेब्रुवारी, २०१८ ९) आदिवासी विकास विभाग पत्र क्र. बैठक-२०१३/प्र.क्र.२७२/का-१४, दि. १३ ऑक्टोंबर, २०१७ १०) आदिवासी विकास विभाग पत्र क्र. बैठक-२०१३/प्र.क्र.२७२/का-१४, दि. २३ फेब्रुवारी, २०१८ ११) आदिवासी विकास विभागाचा आदेश क्र.आस्था-२०१८/प्र.क्र.८८/का-१, दि.१३ एप्रिल, २०१८
प्रस्तावना -
अनुसूचित जमाती व इतर पारंपारिक वन निवासी (वनहक्कांची मान्यता) अधिनियम, २००६ व नियम, २००८ आणि सुधारित नियम, २०१२ नुसार अनुसूचित जमाती व इतर पारंपारिक वन निवासी यांना कलम ३ (१) नुसार वैयक्तिक व सामूहिक वनहक्क किंवा दोहोंचे धारणाधिकार मिळण्याचे अधिकार प्राप्त झालेले आहेत. यामध्ये अनुसूचित जमाती किंवा इतर पारंपारिक वननिवासी यांना स्वत:च्या उपजीविकेकरिता शेती कसण्यासाठी वनजमिनी धारण करण्याचा व त्यामध्ये राहण्याचा हक्क; निस्तार सारखे हक्क; गावाच्या सीमांतर्गत किंवा सीमेबाहेर पारंपारिकरीत्या गोळा केले जाणारे गौण वनोत्पादन गोळा करणे, त्याचा वापर करणे किंवा त्याची विल्हेवाट लावणे यासाठी स्वामित्व हक्क; पाण्यामधील मत्स्य व अन्य उत्पादने, चराई करणे, पारंपारिक मोसमी साधनसंपत्ती मिळविण्यास हक्कदार असणे त्यासाठी सामूहिक वन हक्क ग्रामसभांना प्राप्त झाल्यामुळे त्यांना मिळालेल्या वन जमिनींचा निरंतर वापर करण्यासाठी पारंपारिकरीत्या संरक्षण व संवर्धन करण्यात आलेल्या कोणत्याही सामाजिक वनस्त्रोताचे संरक्षण, पुनर्निर्माण, संवर्धन, व्यवस्थापन करण्याचे हक्क इ. विविध वनहक्क प्राप्त झाले आहेत.
अनुसूचित जमातीचे वननिवासी व इतर पारंपारीक वननिवासी यांच्या फायद्यासाठी अशा सामुहिक वनसंपत्तीचे निरंतर व समसमान व्यवस्थापन करण्यासाठी ग्रामसभेचे बळकटीकरण करण्याकरिता तसेच वनांवर उपजीविका अवलंबून असलेल्या ग्रामीण समाजाला निरंतर व शाश्वत उपजिविका साधन उपलब्ध करुन देणे, वनांचे व नैसर्गिक साधनसंपत्तीचे संवर्धन, संरक्षण व पुनर्निमाणाकरीता परिणामकारक व कार्यक्षम व्यवस्थापन पध्दत
# Page 2
शासन निर्णय क्रमांकः वहका-२०१८/प्र.क्र.३३/का-१४
अवलंबिण्यासाठी संयुक्त राष्ट्र विकास कार्यक्रम- केंद्रीय जनजाती कार्य मंत्रालय (UNDP - MOTA) पथदर्शी प्रकल्पाअंतर्गत "खोज" संस्थेमार्फत राज्यातील नागपूर, गडचिरोली, अमरावती, गोंदिया व यवतमाळ या ५ जिल्ह्यातील ५० गावांचे संवर्धन व व्यवस्थापन आराखडे तयार करण्याची योजना हाती घेण्यात आली होती. अशा पथदर्शी प्रकल्पांतर्गत स्वयंसेवी संस्थामार्फत राबविण्यात येणाऱ्या योजनांचा आढावा घेण्याकरीता स्थापन करण्यात आलेल्या राज्यस्तरीय सुकाणू समितीच्या दहाव्या बैठकीमध्ये संदर्भ क्र. १० अन्वये निश्चित झाल्यानुसार स्वयंसेवी संस्थाच्या मदतीने राज्यातील ६७ गावांकरीता सामूहिक वनहक्क संवर्धन व व्यवस्थापन आराखडे तयार करण्याच्या योजनेस प्रशासकीय मान्यता देण्याची बाब शासनाच्या विचाराधीन होती.
शासन निर्णय
अनुसूचित जमाती व इतर पारंपारिक वन निवासी (वनहक्कांची मान्यता) अधिनियम, २००६ व नियम, २००८ आणि सुधारित नियम, २०१२ मधील कलम ३ (१) अन्वये मंजूर सामूहिक वनहक्कांचे UNDP- MOTA पथदर्शी प्रकल्पाच्या धर्तीवर“परिशिष्ट अ” मध्ये दर्शविलेल्या (१) विदर्भ निसर्ग संरक्षण संस्था, नागपूर, (२) लोकसमन्वय प्रतिष्ठान, नंदुरबार, (३) नवी उमेद संस्था, पांढरकवडा, (४) श्री गुरूदेव सेवा भजन मंडळ, चंद्रपुर (५) ग्राम आरोग्य घाटी, गडचिरोली (६) खोज, अचलपुर, जि. अमरावती या स्वयंसेवी संस्थेच्या सहाय्याने गडचिरोली, गोंदीया, नंदुरबार, चंद्रपुर, नांदेड व अमरावती या जिल्ह्यांतील ६७ गावांचे संवर्धन व व्यवस्थापन आराखडे तयार करण्याच्या योजनेस प्रशासकीय मान्यता देण्यात येत आहे.
२. “परिशिष्ट ब” मधील अंदाजपत्रकात दर्शविण्यात आलेल्या कामांकरीता परिशिष्ट-अ मध्ये नमूद केलेल्या ६७ गावांचे संवर्धन व व्यवस्थापन आराखडे तयार करण्याकरिता (१) विदर्भ निसर्ग संरक्षण संस्था, नागपूर, (२) लोकसमन्वय प्रतिष्ठान, नंदुरबार, (३) नवी उमेद संस्था, पांढरकवडा, (४) श्री गुरुदेव सेवा भजन मंडळ, चंद्रपुर ( ५ ) ग्राम आरोग्य घाटी, गडचिरोली (६) खोज, अचलपुर, जि. अमरावती यांना एकूण रु. १,१९,२३,०६५ ( रुपये एक कोटी एकोणीस लाख तेवीस हजार पासष्ठ फक्त) इतक्या खर्चास शासन मान्यता देण्यात येत आहे.
३. सदर योजनेंतर्गत स्वयंसेवी संस्थेच्या जबाबदारीमध्ये प्रामुख्याने खालील बाबींचा / कामांचा समावेश असेल: १) सदर योजनेची मुख्य अंमलबजावणी धारक म्हणून “परिशिष्ट-अ” मध्ये दर्शविलेल्या स्वयंसेवी संस्था त्यांच्याशी संबंधित असलेल्या गावांच्या बाबतीत काम पाहतील व शासनासोबत समन्वय साधतील.
२) सदर योजनेंतर्गत सामुहिक वन हक्क व्यवस्थापन समितीचे [वनहक्क कायदा नियम ४ (१) (ङ)] गठन करणे, सदर समितीच्या सदस्यांना प्रशिक्षण कार्यशाळा आयोजन (क्षमतावृध्दी), समितीच्या सदस्यांना माहितीदर्शक सहल (Exposure visit), मंजूर सामूहिक वनहक्क जमीनीचे सर्वेक्षण; भूमापन करुन अभिलेख तयार करणे, संवर्धन व व्यवस्थापन आराखडयाविषयी ग्रामसभेमध्ये चर्चा घडवून ग्रामसभांमार्फत आराखड्यामध्ये समाविष्ट करावयाचे कामे ठरविणे, त्याविषयी कार्यवाहीची पध्दत ठरविणे आणि संवर्धन व व्यवस्थापन आराखडा तयार करुन ग्रामसभेपुढे मांडणे, इतर विभागांच्या सुचना विचारात घेणे व त्याबाबत ग्रामसभेत झालेल्या चर्चेच्या अनुषंगाने फेरबदल व एकत्रिकरणासह सामूहिक वनहक्क संवर्धन व व्यवस्थापन आराखडयात समाविष्ट करुन आराखडयास अंतिमत: ग्रामसभेची मंजूरी घेणे इ. बाबींचा प्रामुख्याने समावेश राहील.
३) अनुसूचित जमाती, इतर पारंपारिक वन निवासी (वन हक्काची मान्यता) अधिनियम, २००६ व नियम २००८ आणि सुधारित नियम २०१२ मधील तरतूदींनुसार तसेच शासनासमवेत केलेल्या योजनेच्या करारनाम्यातील अटी व शर्तीनुसार सदर योजनेची अंमलबजावणी करण्याची जबाबदारी संबंधित स्वयंसेवी संस्थांवर राहील.
४) संस्थांच्या सामूहिक वनहक्क संवर्धन व व्यवस्थापन आराखडे तयार करण्यासाठी उपलब्ध करुन दिलेल्या निधीच्या खर्चाचे उपयोगिता प्रमाणपत्र संबंधित स्वयंसेवी संस्थांनी आयुक्त, आदिवासी संशोधन व प्रशिक्षण संस्था, पुणे यांचेकडे सादर करावे.
पृष्ठ ८ पैकी २
# Page 3
शासन निर्णय क्रमांकः वहका-२०१८/प्र.क्र.३३/का-१४
५) या योजनेच्या अंमलबजावणीविषयी संपूर्ण अभिलेख जतन करण्याची व शासनामार्फत वेळोवेळी मागणी केल्यानुसार माहिती सादर करण्याची तसेच राज्यस्तरीय सुकाणू समितीस सदर योजनेचा त्रैमासिक प्रगती अहवाल सादर करण्याची जबाबदारी संबधित स्वयंसेवी संस्थांवर राहील.
४. प्रस्तूत योजनेच्या अंमलबजावणीकरीता "परिशिष्ट-अ " मधील गावांशी संबंधित असलेली स्वयंसेवी संस्था आणि शासनाच्या वतीने आयुक्त, आदिवासी संशोधन व प्रशिक्षण संस्था, पुणे यांच्यामध्ये करारनामा करण्यात यावा.
५. सदर योजनेच्या अंमलबजावणीवर आयुक्त, आदिवासी संशोधन व प्रशिक्षण संस्था, पुणे यांचे नियंत्रण राहील. आयुक्त, आदिवासी संशोधन व प्रशिक्षण संस्था, पुणे यांनी स्वयंसेवी संस्थामार्फत राबविण्यात येणाऱ्या योजनांचा दर तीन महिन्यांनी आढावा घेऊन प्रगतीबाबत राज्य शासनास अवगत करावे.
६. प्रस्तुत योजनेचा कालावधी अठरा महिन्यांचा असेल. या योजनेंतर्गत निधीचे वितरण सांमजस्य करारानुसार कामाच्या प्रगतीनुसार टप्प्याटप्प्याने संबंधित स्वयंसेवी संस्थेस करण्यात येईल.
७. आयुक्त, आदिवासी संशोधन व प्रशिक्षण संस्था, पुणे यांनी प्रस्तुत शासन निर्णयासोबतच्या परिशिष्ट-अ मध्ये दर्शविलेल्या अ.क्र. १ ते ३१ व ३३ ते ६७ येथील एकूण ६६ गावांचे संवर्धन व व्यवस्थापन आराखडे तयार करण्यासाठी संबंधित स्वयंसेवी संस्थांना मंजूर अनुदानातून पहिल्या हप्त्याचा निधी वितरीत करावा. अनुक्रमांक ३२ येथील भगदरी या गावाचे टायटल व ग्रामसभेचा ठराव लोकसमन्वय प्रतिष्ठान, नंदुरबार या स्वयंसेवी संस्थेने आयुक्त, आदिवासी संशोधन व प्रशिक्षण संस्था, पुणे यांना सादर करावा. प्रस्तुत गावाचे टायटल व ग्रामसभेचा ठराव प्राप्त झाल्यानंतरच आयुक्त, आदिवासी संशोधन व प्रशिक्षण संस्था, पुणे यांनी संबंधित स्वयंसेवी संस्थेला मंजूर अनुदानातून पहिल्या हप्त्याचा निधी वितरीत करावा.
८. प्रस्तुत योजनेवरील खर्च विशेष केंद्रिय सहाय्य योजनेअंतर्गत केंद्र शासनाकडून संदर्भ क्र. ७ अन्वये प्राप्त झालेल्या अनुदानातून भागविण्यांत यावा
# Page 4
# Page 5
# Page 6
# Page 7
# Page 8