# Page 1
आदिवासी घटक कार्यक्रमांतर्गत जिल्हा वार्षिक आदिवासी उपयोजना सन २०२०-२१ करीता निधी वितरण. (मागणी क्र.टी-९, टी-१०)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२०/प्र.क्र. ०१ / कार्यासन-६
मंत्रालय विस्तार, मुंबई - ४०० ०३२
दिनांक:- २१.०४.२०२०.
वाचा - १) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आ. वि. वि. क्र. आविवि-२०१७/प्र.क्र.५/का.८, दि.३१.०३.२०२०.
शासन निर्णय
सन २०२०-२१ या आर्थिक वर्षाकरिता महाराष्ट्र विनियोजन विधेयक, २०२० (महाराष्ट्र विनियोजन
अधिनियम,२०२० यांच्या अनुसूचीच्या स्तंभ ४ मध्ये विनिर्दिष्ट करण्यात आलेल्या रक्कमांसह) यास विधानमंडळाने मंजूरी दिली असून महाराष्ट्राचे राज्यपाल यांनी त्यास अधिसंमती दिली आहे आणि ते सन २०२० चा महाराष्ट्र अधिनियम क्र. १५ म्हणून महाराष्ट्र राजपत्र असाधारण भाग-४, दि.१८.०३.२०२० मध्ये प्रसिद्ध करण्यात आले आहे.
त्यानुषंगाने वित्त विभागाच्या संदर्भाधीन क्रमांक १ येथील दिनांक १६ एप्रिल २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाच्या पहिल्या ३ महिन्याकरिता (जून, २०२० अखेर) अनिवार्य व कार्यक्रम खर्चाच्या एकूण वार्षिक अर्थसंकल्पित तरतूदींच्या १५ ते २५ टक्क्यांच्या मर्यादेत निधी वितरीत करण्यास मंजूरी देण्यात आली आहे.
तसेच सद्यस्थितीत अर्थसंकल्पिय निधी वितरण प्रणालीवर एकूण अर्थसंकल्पित तरतूदींच्या १० टक्क्यांच्या मयादेतील निधी वितरणासाठी उपलब्ध करून देण्यात आला आहे.
त्यानुसार जिल्हा वार्षिक आदिवासी घटक कार्यक्रमांतर्गत सोबतच्या विवरण पत्रातील स्तंभ क्रमांक २
मध्ये नमूद जिल्ह्यांकरीता संदर्भाधिन क्र.१ येथील वित्त विभागाच्या शासन परिपत्रकात नमूद विशिष्ट उद्दीष्टांकरीता एकुण अर्थसंकल्पीय तरतूदींपैकी १० टक्के निधी वितरीत करण्यास मान्यता देण्यात येत आहे.
तसेच कोविड-१९ च्या प्रादुर्भावामुळे आरोग्य / पोषण विषयक कामे प्राधान्याने करण्याची गरज लक्षात घेता उपरोक्त बाबी व्यतिरिक्त ३१ - सहाय्यक अनुदाने (वेतनेतर) या बाबीखाली भारतरत्न डॉ.ए.पी.जे.अब्दुल
कलाम अमृत आहार योजनेकरीता वित्त विभागाच्या अनुमतीने निधी वितरीत करण्यास मान्यता देण्यात येत आहे . त्यानुसार स्तंभ-५ मध्ये नमुद तरतूदी स्तंभ-६ मधील नियंत्रक अधिकारी यांना वितरीत करण्यास व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-२०२०/प्र.क्र.०१/कार्यासन.६
२. सदर निधी अर्थसंकल्पीय वितरण प्रणालीवर वितरीत करण्यात आला आहे. लॉक डाऊनमुळे पुढील ३ ते ४ महिने राज्याची आर्थिक स्थिती अतिशय गंभीर स्वरूपाची राहण्याची शक्यता असल्याने सदर वितरीत
निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा.
३. विभाग प्रमुख/ नियंत्रक अधिकारी यांनी स्तंभ क्र. ५ मध्ये दर्शविलेल्या तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन
निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र
अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
४. सदर शासन निर्णयान्वये वित्त विभागाच्या संदर्भाधीन क्र.१ येथील शासन परिपत्रकान्वये विहित
केलेल्या काही ठराविक उद्दिष्टांकरिता प्रशासकीय विभागास प्राधिकृत केल्यानुसार निधी वितरीत करण्यात
येत आहे. या व्यतिरिक्त उर्वरित सर्व उद्दिष्टांकरिता वित्त विभागाच्या अनुमतीने खर्च करावयाचा असल्याने
नियंत्रक अधिकारी यांनी आवश्यकतेनुसार निधी मागणीचा प्रस्ताव स्वतंत्रपणे समर्पक कारणमिमांसेसह
शासनास सादर करावा.
५. कोविड–१९ च्या प्रादुर्भावामुळे आरोग्य विषयक कामे प्राधान्याने करण्याची गरज लक्षात घेता जिल्हा आदिवासी वार्षिक उपयोजनेमधून सन २०२०-२१ या आर्थिक वर्षाकरिता उपलब्ध तरतूदीपैकी २५ टक्के पर्यंत
आवश्यक निधी आरोग्यविषयक बाबींकरिता उपलब्ध करुन देण्याबाबत कार्यवाही करण्यात यावी.
६. भारतरत्न डॉ.ए.पी.जे.अब्दुल कलाम अमृत आहार योजनेकरीता सदर शासन निर्णयाद्वारे निधी
वितरीत करण्यात येत असून संदर्भाधिन क्र.२ येथील शासन निर्णयाद्वारे दिलेल्या सूचना विचारात घेऊन
संबंधित मुख्य कार्यकारी अधिकारी, जिल्हा परिषद यांनी योजनेची परिणामकारक अंमलबजावणी करावी.
तसेच आदिवासी क्षेत्रात वास्तव्यास असणाऱ्या गर्भवती स्त्रिया तसेच लहान मुले यांच्या गरजा लक्षात घेऊन त्यांच्या आरोग्याशी संबंधित विशेष व्यवस्था जिल्हा प्रशासनाकडून करण्यात यावी.
७. प्रशासनाच्या वतीने मध्यवर्ती स्वयंपाकगृहांमार्फत तसेच स्वयंसेवी संस्थांच्या वतीने कम्युनिटी
किचनमार्फत विविध ठिकाणी जेवणाची व्यवस्था सुरु असून सदर व्यवस्था निरंतर व विनाव्यत्यय सुरु रहावी
यासाठी भारतीय अन्न महामंडळ (FCI) यांचेमार्फत केंद्र शासनाच्या सूचनांप्रमाणे उपलब्ध होणाऱ्या अन्नधान्याचा सदर कम्युनिटी किचनसाठी प्राधान्याने पुरवठा करण्याची व्यवस्था जिल्हा प्रशासनाकडून करण्यात यावी.
८. सदर शासन निर्णय वित्त विभागाच्या संदर्भाधिन दि. १६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारान्वये निर्गमित करण्यात येत आहे.
पृष्ठ १३ पैकी २
# Page 3
शासन निर्णय क्रमांकः बीयुडी-२०२०/प्र.क्र.०१/कार्यासन.६
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13