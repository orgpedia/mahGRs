# Page 1
विशेष केंद्रीय सहाय्य अंतर्गत मंजूर “Cage Fisheries” या योजनेच्या मार्गदर्शक तत्वांना मंजूरी देणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः विकेस२०२१/प्र.क्र.५९/का-१९
मंत्रालय, मुंबई ४०० ०३२
तारीख:०१/१०/२०२१
संदर्भ १. जनजाती कार्य मंत्रालय, नवी दिल्ली यांचे पत्र क्रमांक : ११०१५/३(१३)/२०१४-SG-I दि .०९/०२/२०१५ (२ पत्रे ) २. शासन निर्णय क्र. विकेस-२०१४/प्र.क्र.७८/का - १९, दि. १७/०३/२०१५ व दि .२८/०३/२०१५ ३. शासन निर्णय क्र. केंद्रीय -२०१९/प्र.क्र.९६/का-१९,दि. १८/०९/२०१९
प्रस्तावना केंद्र शासनाकडून दरवर्षी विशेष केंद्रीय सहाय्य, भारतीय संविधानाच्या अनुच्छेद २७५ (१) व आदिम जमाती विकास कार्यक्रम या योजनाअंतर्गत राज्य शासनास अनुदान प्रदान होत असते. या योजनाअंतर्गत प्राप्त होणा-या अनुदानासाठीच्या प्रस्तावांची राज्य सरकारमार्फत सविस्तर छाननी करुन निवडक प्रस्ताव केंद्र शासनाच्या जनजाती कार्य मंत्रालयाकडे सादर करणेत येतात. राज्यातील आदिवासी कुटुंबाना मत्स्य व्यवसायाबद्दल प्रशिक्षण, मार्गदर्शन व व्यवसायासाठी लागणारे साहित्य पुरवून त्यांना उत्पन्नाचे साधन उपलब्ध करुन त्यांचे जीवनमान उंचावता येईल, तसेच आदिवासी कुटुंबांना मत्स्य व्यवसाय करण्यास अर्थसहाय्य करून त्यांच्या उपजीविकेत वृद्धी होण्यास हातभार लागेल या उद्देशातून आदिवासी विकास विभागाने “Cage Fishery” ही योजना केंद्र शासनाच्या जनजाती कार्य मंत्रालयाकडे प्रस्तावित केली.
२. जनजाती कार्य मंत्रालयाने दिनांक ०४/०९/२०१४ रोजी आयोजित केलेल्या Project Appraisal Committee च्या बैठकीमध्ये “Cage Fishery” ही रुपये १०००.०० लक्ष किंमतीची योजना सन २०१४ १५ करिता विशेष केंद्रीय सहाय्य योजने अंतर्गत राबविण्यास मंजुरी दिली आहे. त्यानुषंगाने केंद्र सरकारने उपलब्ध करुन दिलेला निधी संदर्भ क्र. २ येथील शासननिर्णयांन्वये आयुक्त, आदिवासी विकास, नाशिक यांना वर्ग करणेत आलेला आहे.
३. संदर्भ क्र. ३ येथील शासन निर्णयान्वये सदर योजनेंतर्गत मत्स्य व्यवसाय प्रशिक्षणाद्वारे स्वयंरोजगार व उपजीविकेचे साधन उपलब्ध करुन देणे या रु. ६६ लक्ष किंमतीच्या कार्यक्रमास मान्यता देण्यात आली असुन आता, “Cage Fisheries” योजनेंमधील उर्वरित रु.९३४.०० लक्ष निधीतुन “मत्सव्यवसायास प्रोत्साहन देऊन त्याद्वारे आदिवासी समाजाचे जीवनमान उंचावणे” हा कार्यक्रम २ वर्षांच्या कालावधीकरिता राबविण्याची बाब शासनाच्या विचाराधीन होती.
शासन निर्णय आदिवासी कुटुंबाच्या उपजिवीकेत वृद्धी करुन त्यांचे जीवनमान उंचावणे ह्या उद्देशाने मत्स्य व्यवसायाबद्दल प्रशिक्षण, मार्गदर्शन व व्यवसायासाठी लागणारे साहित्य पुरवून त्यांना उत्पन्नाचे साधन देणे व मत्स्य व्यवसाय करणेस अर्थसहाय्य करणे ह्या उद्देशाने विशेष केंद्रीय सहाय्य योजने अंतर्गत सन २०१४
# Page 2
शासन निर्णय क्रमांक: विकेस२०२१/प्र.क्र.५९/का-१९
१५ मधील मंजुर “Cage Fisheries” योजनेंमधील उर्वरित रु.९३४.०० लक्ष निधीतुन “मत्सव्यवसायास प्रोत्साहन देऊन त्याद्वारे आदिवासी समाजाचे जीवनमान उंचावणे” ह्या कार्यक्रमाच्या अंमलबजावणी करिताच्या मार्गदर्शक सूचनांना सोबत जोडलेल्या परिशिष्ट क्रमांक १ नुसार मंजूरी प्रदान करण्यात येत आहे.
२. सदर योजनेच्या मार्गदर्शक सूचनांनुसार वितरीत तरतूदींच्या मर्यादेत योजना राबविण्याबाबत व्यवस्थापकीय संचालक, शबरी आदिवासी व वित्त विकास महामंडळ, नाशिक यांनी त्वरीत कार्यवाही करावी व त्याचे उपयोगिता प्रमाणपत्र आर्थिक व भौतिक अहवालासह शासनास सादर करण्याची दक्षता घ्यावी.
# Page 3
# Page 4
# Page 5
# Page 6
# Page 7