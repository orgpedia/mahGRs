# Page 1
भारतरत्न डॉ. बाबासाहेब आंबेडकर (अनुसूचित जाती / अनुसूचित जमाती ) उद्योजकांसाठी विशेष सामुहिक प्रोत्साहन योजनेकरीता आदिवासी उपयोजनेंतर्गत सन २०१८-१९ या आर्थिक वर्षाकरिता निधी वितरीत करण्याबाबत. ( लेखाशिर्ष २८५२ ओ०१३)
महाराष्ट्र शासन.
आदिवासी विकास विभाग
शासन निर्णय क्रमांकः बीयुडी-२०१८/प्र.क्र.१०/कार्यासन.६.
मंत्रालय विस्तार, मुंबई - ४०० ०३२
तारीख: -२२ नोव्हेंबर, २०१८.
वाचा - १) वि. वि. शासन परिपत्रक क्र. अर्थसं - २०१८/प्र. क्र.६९ / अर्थ-३, दि.०२.०४.२०१८.
२) उद्योग,उर्जा व कामगार विभाग,नस्ती क्र. साप्रोयो- २०१७/प्र.क्र.०९/ऊर्जा -८.
शासन निर्णय - भारतरत्न डॉ. बाबासाहेब आंबेडकर (अनुसूचित जाती / अनुसूचित जमाती) उद्योजकांसाठी विशेष सामुहिक प्रोत्साहन योजनेसाठी आदिवासी उपयोजनेंतर्गत मागणी क्र.टी-५, २८५२, उद्योग, ८० सर्वसाधारण, ७९६- जनजाती क्षेत्र उपयोजना, (०१) जनजाती क्षेत्र उपयोजना, (०१) (०२) अनुसूचित जमाती प्रवर्गातील उद्योजकांसाठी विशेष सामुहिक प्रोत्साहन योजना (२८५२ ए०१३) या लेखाशिर्षाखाली सन २०१८-१९ या वर्षात रु.१०.०० कोटी इतका निधी अर्थसंकल्पित केला आहे. यानुषंगाने उद्योग, उर्जा व कामगार विभागाच्या संदर्भीत क्र.२ येथील प्रस्तावास अनुसरुन उपरोक्त योजनेसाठी (२८५२ ए०१३) या लेखाशिर्षाखाली रु.७.०० कोटी (रुपये सात कोटी फक्त) इतका निधी नियंत्रक अधिकारी, अपर मुख्य सचिव (उद्योग), उद्योग, उर्जा व कामगार विभाग, मंत्रालय, मुंबई यांना अर्थसंकल्पिय वितरण प्रणालीवर वितरीत करण्यास मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. नियंत्रण अधिकारी / विभागप्रमुख यांनी खर्चासंबंधीच्या सध्याच्या शासकीय धोरणास अनुसरुन मंजूर आराखडयानुसार सदर निधी याच वर्षात खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व उद्योग,उर्जा व कामगार विभाग यांना प्रत्येक महिन्याच्या १० तारखेपर्यंत पाठवणेबाबत सूचना देण्यात यावी.
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरुन शासनाला आदिवासी उपयोजना क्षेत्रातील व उपयोजना क्षेत्राबाहेरील योजनांवर होणा-या खर्चावर लक्ष ठेवता येईल.
# Page 2
शासन निर्णय क्रमांकः बीयुडी-२०१८ / प्र.क्र.१०/कार्यासन.६
४. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन आदिवासी उपयोजना क्षेत्रात पायाभूत सुविधा निर्माण करण्याबाबतच्या तसेच वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
५. सदर शासन निर्णय वित्त विभागाने वाचा येथील क्रमांक १ अन्वये विभागास प्रदान केलेल्या अधिकारान्वये निर्गमित करण्यात येत आहे.