# Page 1
आदिवासी घटक कार्यक्रमांतर्गत सन २०२०-२१ या आर्थिक वर्षात सर्वसाधारण शिक्षण या मुख्य शीर्षांतर्गत निधी वितरण.
(लेखाशीर्ष २२०२ एच ९७३)
महाराष्ट्र शासन.
आदिवासी विकास विभाग
शासन निर्णय क्रमांक: बीयुडी-२०२० / प्र.क्र. ०४/का-६.
मंत्रालय विस्तार, मुंबई-४०० ०३२
दिनांक : ०५ फेब्रुवारी, २०२१.
वाचा - १) शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दि.१६.०४.२०२०.
२) शासन निर्णय, आदिवासी विकास विभाग, समक्रमांक, दि.२४.०४.२०२०, दि.८.०५.२०२०, दि.९.०६.२०२०, दि. ६.०७.२०२०, दि.१०.०८.२०२०, दि.११.०९.२०२०, दि.७.१०.२०२०, दि.६.११.२०२०, दि.१४.१२.२०२० व दि.१२.०१.२०२१.
३) शालेय शिक्षण व क्रीडा विभागाची नस्ती, क्र.पुरक-२९२०/प्र.क्र.५६/अर्थसंकल्प.
प्रस्तावना वित्त विभागाच्या संदर्भाधीन दि. १६ एप्रिल, २०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची कार्यप्रणाली ठरवून दिलेली आहे. त्यानुषंगाने वित्त विभागाने अर्थसंकल्पिय निधी वितरण प्रणालीवर वेळोवेळी निधी उपलब्ध करून दिल्यानुसार संदर्भाधीन क्र.२ येथील शासन निर्णयांन्वये आदिवासी घटक कार्यक्रमांतर्गत मागणी क्र.टी-५ मधील २२०२ - सर्वसाधारण शिक्षण या मुख्य लेखाशिर्षांतर्गत शालेय शिक्षण विभागामार्फत अंमलबजावणी करण्यात येत असलेल्या सैनिक शाळेमधील आदिवासी विद्यार्थ्यांच्या तुकडीला सहाय्य (२२०२ एच ९७३) या योजनेच्या ३६-सहाय्यक अनुदाने (वेतन) उद्दीष्टाखालील मुळ अर्थसंकल्पीत तरतूदींच्या ८० टक्के मर्यादेतील तरतूद शालेय शिक्षण विभागास वितरीत करण्यात आली आहे. दरम्यान, डिसेंबर,२०२० च्या हिवाळी अधिवेशनात या योजनेच्या लेखाशीर्ष २२०२ एच ९७३ मधील ३६- सहाय्यक अनुदाने (वेतन) उद्दीष्टाखाली रू.५४१.४८ लक्ष इतकी तरतूद पुरवणी मागणीद्वारे अर्थसंकल्पित करण्यास विधानमंडळाची मान्यता प्राप्त झाली आहे. शालेय शिक्षण विभागाच्या संदर्भाधीन क्र. ३ येथील प्रस्तावान्वये या योजनेकरीता अर्थसंकल्पित तरतूद वितरीत करण्याबाबत केलेल्या विनंतीस अनुसरून वित्त विभागाच्या मान्यतेने निधी वितरण करण्याची बाब शासनाच्या विचाराधीन होती.
शासन निर्णय आदिवासी घटक कार्यक्रमांतर्गत मागणी क्र.टी- ५ मधील २२०२ - सर्वसाधारण शिक्षण या मुख्य लेखाशिर्षांतर्गत सैनिक शाळेमधील आदिवासी विद्यार्थ्यांच्या तुकडीला सहाय्य (२२०२ एच ९७३) या योजनेच्या ३६-सहाय्यक अनुदाने ( वेतन ) खाली मुळ अर्थसंकल्पित तरतूदीतील उर्वरीत २० टक्के आणि पुरवणी मागणीद्वारे अर्थसंकल्पित करण्यात आलेला खालीलप्रमाणे निधी वितरीत व खर्च करण्यास मान्यता देण्यात येत आहे.
# Page 2
शासन निर्णय क्रमांक: बीयुडी-२०२०/प्र.क्र.०४/कार्यासन.६
(रु. लाखात)
------------------------------------------------------------------------------------------------------------------------------------------------------------------------------------
| योजनेचे नाव व लेखाशीर्ष | अर्थसंकल्पित तरतूद | पुरवणी मागणीद्वारे अर्थसंकल्पित तरतूद | एकूण अर्थसंक ल्पित | यापुर्वी वितरीत | सदर शासन निर्णयाद्वारे वितरीत करण्यात येत असलेली उर्वरीत तरतूद |
|  | २ | ३ | ४ | ५ | ६ |
| सर्वसाधारण माध्यमिक शाळांना सहायक अनुदान (२२०२ एच९७३)- ३६ सहाय्यक अनुदाने (वेतन). | १५१७.११ | ५४१.४८ | २०५८.५९ | १२१३.६८८ | ८४४.९०२ |
------------------------------------------------------------------------------------------------------------------------------------------------------------------------------------
२. वरीलप्रमाणे एकूण रू.८४४.९०२ लक्ष (अक्षरी रूपये आठ कोटी चौरेचाळीस लक्ष नव्वद हजार दोनशे फक्त) इतका निधी प्रशासकिय विभाग प्रमुख म्हणून अपर मुख्य सचिव, शालेय शिक्षण विभाग,मंत्रालय, मुंबई यांना अर्थसंकल्पीय निधी वितरण प्रणालीवर वितरीत करण्यास शासन मान्यता देण्यात येत आहे.
३. कोरोना प्रादुर्भावामुळे काही काळ राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. सदर निधीचा वापर नियमित वेतन अदायगीसाठीच करण्यात यावा.
सद्यस्थितीत कोणतेही प्रलंबित दायित्व (Arrears) अदा करण्यासाठी वापर करण्यात येऊ नये.
४. विभाग प्रमुख/ नियंत्रक अधिकारी यांनी वितरीत तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात
आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधिन दि.१६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात व अनौपचारिक संदर्भ क्र. ४९ / व्यय
१४, दि.२९.१.२०२१ अन्वये दर्शविलेल्या सहमतीस अनुसरून निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२०/प्र.क्र.०४/कार्यासन.६