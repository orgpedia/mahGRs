# Page 1
आदिवासी विकास विभागांतर्गत स्वयंसेवी संस्थांमार्फत चालविण्यात येणाऱ्या अनुदानित आश्रमशाळांमधील अधीक्षक व अधिक्षिका संवर्गातील कर्मचाऱ्यांना सातव्या वेतन आयोगाच्या शिफारशी लागू करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः अआशा-२०१८/प्र.क्र.१४५/का-११
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
तारीख : १३ ऑक्टोबर, २०२०.
वाचा :- १) शासन निर्णय, आदिवासी विकास विभाग क्र.सवेआ-२००९/प्र.क्र.१२०/का-११, दि. २९ ऑक्टोबर, २००९.
२) शासन निर्णय, वित्त विभाग, क्र.वेपुर-२०१८/प्र.क्र.४४/सेवा-९, दि.०१.०१.२०१९.
३) शासन अधिसूचना, वित्त विभाग, क्र. वेपुर - २०१९/प्र.क्र.१/सेवा-९, दि.३०.०१.२०१९.
४) शासन परिपत्रक, वित्त विभाग क्र. वेपुर-२०१९/प्र.क्र.८/सेवा-९,
दिनांक २०.०२.२०१९.
५) शासन परिपत्रक, वित्त विभाग क्र. वेपुर-२०१९/प्र.क्र.१५/सेवा-९,
दिनांक १४.०५.२०१९.
६) शासन निर्णय, आदिवासी विकास विभाग क्र.अआशा-२०१८/प्र.क्र.१४५/का-११, दि.१८.०९.२०१९.
प्रस्तावना :
सातव्या केंद्रीय वेतन आयोगाच्या शिफारशींवरील केंद्र शासनाचे निर्णय विचारात घेऊन
राज्य शासकीय कर्मचारी व इतर पात्र कर्मचारी यांना सुधारित वेतनश्रेणी लागू करण्याची शिफारस करण्याकरिता श्री.के.पी. बक्षी, सेवानिवृत्त अपर मुख्य सचिव यांच्या अध्यक्षतेखाली राज्य वेतन सुधारणा समिती, २०१७ ची स्थापना करण्यात आली होती. सदर समितीच्या शिफारशी शासनाने
काही फेरफारासह स्वीकृत करण्याचा निर्णय संदर्भ क्र.२ येथील शासन निर्णयान्वये घेतला आहे.
त्या अनुषंगाने इतर राज्य शासकीय कर्मचाऱ्यांबरोबर शासकीय शाळांतील पूर्णवेळ शिक्षक व शिक्षकेतर कर्मचाऱ्यांना दिनांक १ जानेवारी, २०१६ पासून सुधारित वेतन संरचना लागू
करण्याबाबत महाराष्ट्र नागरी सेवा (सुधारित वेतन) नियम, २०१८ च्या संदर्भ क्र.३ अन्वये अधिसूचित
केले आहेत. तसेच संदर्भ क्र.४ च्या परिपत्रकानुसार प्रारंभिक वेतननिश्चितीबाबत व थकबाकी अदा करण्यासंदर्भात सविस्तर कार्यपध्दती विहित करण्यात आलेली आहे.
२. शालेय शिक्षण विभागाच्या अधिपत्याखालील स्वेच्छा संस्थांमार्फत अनुदानित तत्वावर चालविण्यात येणाऱ्या मान्यताप्राप्त प्राथमिक आणि माध्यमिक, उच्च माध्यमिक शाळा, कनिष्ठ
# Page 2
शासन निर्णय क्रमांकः अआशा-२०१८/प्र.क्र.१४५/का-११
महाविद्यालये, अध्यापक विद्यालये व सैनिकी शाळांतील पूर्णवेळ शिक्षक/शिक्षकेतर कर्मचाऱ्यांना शासन निर्णय, शालेय शिक्षण व क्रिडा विभाग, क्रमांक वेतन- १२१९/प्र.क्र.१९/१९/टिएनटी-३, दिनांक २२ फेब्रुवारी, २०१९ अन्वये सुधारित वेतन संरचना लागू करण्यात आली आहे. त्याच धर्तीवर
आदिवासी विकास विभागाच्या नियंत्रणाखालील स्वयंसेवी संस्थांद्वारे चालविण्यात येणाऱ्या
अनुदानित आदिवासी आश्रमशाळांमधील अधीक्षक व अधिक्षिका संवर्गातील कर्मचारी वगळून इतर सर्व शिक्षक व शिक्षकेतर कर्मचाऱ्यांना संदर्भाधिन क्रमांक ६ येथील शासन निर्णयान्वये सुधारीत वेतनश्रेणी लागू करण्यात आली आहे. सदर अधीक्षक व अधिक्षिका संवर्गातील कर्मचाऱ्यांना ७ व्या
वेतन आयोगाच्या शिफारशीनुसार सुधारित वेतनश्रेणी लागू करण्याची बाब शासनाच्या विचाराधीन होती. याबाबत शासनाने आता खालीलप्रमाणे निर्णय घेतलेला आहे
शासन निर्णय :
वित्त विभाग, अधिसूचना दिनांक ३० जानेवारी, २०१९ अन्वये अधिसूचित केलेल्या महाराष्ट्र
नागरी सेवा (सुधारित वेतन) नियम, २०१९ मधील सुधारित वेतन संरचना व वेतननिश्चितीचे नियम तसेच संदर्भ क्र.४ आणि ५ अन्वये वेतननिश्चिती व थकबाकी अदा करण्यासंदर्भात निर्गमित करण्यात आलेल्या सूचना विचारात घेऊन आवश्यक त्या फेरफारासह आदिवासी विकास विभागांतर्गत स्वयंसेवी संस्थांद्वारे चालविण्यात येणाऱ्या अनुदानित आदिवासी प्राथमिक, माध्यमिक, उच्च माध्यमिक आश्रमशाळांमधील सोबतच्या जोडपत्रातील अधीक्षक व अधिक्षिका संवर्गातील
कर्मचाऱ्यांना मा.उच्च न्यायालय, औरंगाबाद येथे दाखल याचिका क्रमांक ६३६३/२०१८ संदर्भातील आदेश आणि राज्य वेतन सुधारणा समिती - २०१७ च्या शिफारशींवरील निर्णयाच्या अधीन राहून सोबतच्या जोडपत्रात नमूद केल्याप्रमाणे सुधारित वेतन संरचना लागू करण्यात येत आहे.
२. सुधारित वेतन संरचनेत वेतननिश्चिती करण्यासाठी आवश्यक तो विकल्प हे आदेश निर्गमित झाल्यापासून २ महिन्यांच्या आत देण्यात यावा. एकदा दिलेला विकल्प अंतिम राहील.
३. या आदेशान्वये लागू करण्यात आलेल्या सुधारित वेतन संरचनेमुळे होणारा अतिरिक्त खर्च शिक्षक व शिक्षकेतर कर्मचाऱ्यांचे वेतन व भत्ते यावरील खर्च ज्या लेखाशिर्षाखाली खर्ची घालण्यात
येतो त्याच लेखाशिर्षाखाली खर्ची घालण्यात यावा व त्या खालील मंजूर अनुदानातून भागविण्यात
यावा.
४. शासनाच्या वेळोवेळच्या शासन निर्णयान्वये देय होणारे महागाई भत्ते व अन्य भत्ते शासकीय
आश्रमशाळेतील कर्मचाऱ्यांप्रमाणे अनुदानित आश्रमशाळेतील कर्मचाऱ्यांना देय राहतील.
५. सदरचा शासन निर्णय वित्त विभागाच्या अनौपचारिक संदर्भ क्र. १७१/२०२० / सेवा-९, दि.२१.०७.२०२० अन्वये दिलेल्या सहमतीनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः अआशा-२०१८/प्र.क्र.१४५/का-११
# Page 4