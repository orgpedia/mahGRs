# Page 1
आदिवासी घटक योजनेंतर्गत महिला किसान सशक्तीकरण परियोजनेसाठी प्रलंबित राज्य हिस्सा निधी वितरीत करण्याबाबत.
(राज्य हिस्सा - २५०१ ए ०५७)
महाराष्ट्र शासन
आदिवासी विकास विभाग
शासन निर्णय, क्रमांकः बीयुडी-२०२१ / प्र.क्र.०८/ कार्यासन-६
मंत्रालय विस्तार, मुंबई - ४०० ०३२
दिनांक : ०१ सप्टेंबर, २०२१.
वाचा : १) वित्त विभाग, शासन परिपत्रक क्र. अर्थसं - २०२१/प्र.क्र.४८/ अर्थ-३, दि.२४.०६.२०२१.
२) ग्राम विकास विभागाची नस्ती क्र.मजिअ-२०२१/प्र.क्र. ९८/योजना-३
प्रस्तावना :
ग्रामविकास विभागामार्फत अनुसूचित जमाती घटकासाठी अंमलबजावणी करण्यात येत असलेल्या महिला किसान सशक्तीकरण परियोजनेकरीता सन २०१७-१८ या आर्थिक वर्षातील प्रलंबित राज्य हिश्श्यासाठी रु.२८१.०० लाख इतका निधी उपलब्ध करुन देण्याबाबत ग्रामविकास
विभागाकडून संदर्भाधीन क्र. २ अन्वये सादर करण्यात आलेल्या प्रस्तावास अनुसरुन वित्त विभागास प्रस्ताव सादर करण्यात आला होता. प्रकरणी चालू वर्षाच्या अर्थसंकल्पित तरतुदींतून निधी वितरीत करण्याची बाब शासनाच्या विचाराधीन होती.
शासन निर्णय :
आदिवासी घटक कार्यक्रमांतर्गत अनुसूचित जमाती घटकासाठी मागणी क्र.टी-५ मधील मुख्य लेखाशीर्ष २५०१, ग्रामविकासासाठी विशेष कार्यक्रम महिला किसान सशक्तीकरण परियोजनेसाठी सन
२०२१-२२ च्या आर्थिक वर्षाच्या उपलब्ध तरतुदींतून सन २०१७-१८ या आर्थिक वर्षातील प्रलंबित राज्य हिश्श्यासाठी वित्त विभागाने मान्यता दिल्यानुसार ४० टक्के मर्यादेत पुढीलप्रमाणे निधी वितरीत व खर्च करण्यास मान्यता देण्यात येत आहे :
(रु. लाखात)
--------------------------------------------------------------------------------------------------------------------------
| योजनेचे नाव | योजनेचे लेखाशिर्ष व राज्य हिस्सा | बाब | सन २०२१ - २२ मधील तरतूद | या शा.नि. अन्वये वितरीत करण्यात येत असलेला निधी |
| १ | २ | ३ | ४ | ५ |
| महिला किसान सशक्तीकरण परियोजना | २५०१ ए ०५७ राज्य हिस्सा (४० टक्के) | ३३, अर्थसहाय्य | १००.०० | ४०.०० |
--------------------------------------------------------------------------------------------------------------------------
# Page 2
शासन निर्णय क्रमांकः बीयुडी-२०२१/प्र.क्र.०८/कार्यासन.६
२. उपरोक्त प्रमाणे रु. ४०.०० लाख (अक्षरी रुपये चाळीस लाख फक्त) इतका निधी प्रशासकीय विभागप्रमुख म्हणून अप्पर मुख्य सचिव, ग्रामविकास विभाग यांना अर्थसंकल्पीय वितरण प्रणालीवर वितरीत करण्यात येत आहे.
३. सदर तरतुद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.२४.०६.२०२१ च्या शासन परिपत्रकातील दिलेल्या निर्देशांचे काटेकोरपणे पालन करण्याची जबाबदारी संबंधित प्रशासकीय विभागाची राहील.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाह्य क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी. त्या अनुषंगाने झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय साध्य झालेले भौतिक उद्दिष्टाबाबतची
माहिती, निधी उपयोगिता प्रमाणपत्र इ. माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी.
५. आदिवासी घटक कार्यक्रमांतर्गत उपलब्ध करुन दिलेल्या तरतुदींतुन फक्त अनुसूचित जमातीच्या लाभार्थ्यांना लाभ मिळेल याची दक्षता घेण्याची जबाबदारी संबंधित विभागाची राहील.
६. सदर शासन निर्णय वित्त विभागाचा अनौपचारिक संदर्भ क्र.७०३/व्यय-१४, दि.१८.०८.२०२१ अन्वये दिलेल्या सहमतीस अनुसरून निर्गमित करण्यात येत आहे.
# Page 3