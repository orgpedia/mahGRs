# Page 1
नामांकित निवासी शाळा योजनेंतर्गत सन २०२०-२१ या शैक्षणिक वर्षात नामांकित शाळांमध्ये दिलेल्या शिक्षणाबाबतचे शुल्क ठरविणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः नानिशा-२०२१/प्र.क्र.१३९/का.१२
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक : २९ मार्च, २०२२.
वाचा : १) आदिवासी विकास विभाग, शासन निर्णय, क्र.शाआशा-२००८/प्र.क्र.८१/का.१३, दि.२८.०८.२००९ २) आदिवासी विकास विभाग, शासन निर्णय क्रमांक :- नानिशा-२०१८/प्र.क्र.२१/का.१२, दि.१८.०५.२०१८.
३) आदिवासी विकास विभाग शासन पत्र क्र :-अर्थसं-२०२०/प्र.क्र.४२/का.१२, दि.२६.०३.२०२१ ४) आदिवासी विकास विभाग, शासन निर्णय क्र. बीयुडी-२०२१/प्र.क्र.०२/का.०६, दि.०८.०९.२०२१ ५) आदिवासी विकास विभाग, शासन पत्र क्र :- नानिशा-२०२१/प्र.क्र.१३९/का.१२, दि.२५.०१.२०२२.
प्रस्तावना: अनुसूचित जमातीच्या विद्यार्थ्यांना शहरातील इंग्रजी माध्यमाच्या नामांकित निवासी शाळांमध्ये शिक्षण देण्याबाबतची योजना संदर्भ क्र. १ येथील दि.२८.०८.२००९ रोजीच्या शासन निर्णयान्वये राज्यात राबविण्यात येत आहे. सदर योजना अंमलबजावणीमध्ये सुसूत्रता आणण्याकरिता शाळेमध्ये उपलब्ध शैक्षणिक व निवासी सोयी सुविधा आणि त्याच्या दर्जानुसार
गुणांकन निश्चित करून प्राप्त गुणांकनानुसार शाळांची निवड करणे व शाळांना द्यावयाचे शुल्क
निर्धारीत करण्याकरिता संदर्भ क्र. २ येथील दि.१८.०५.२०१८ रोजीच्या शासन निर्णयानुसार धोरण ठरविण्यात आलेले आहे.
२. कोविड विषाणूच्या प्रादूर्भावामूळे सन २०२०-२०२१ या शैक्षणिक वर्षात शाळा या फार कमी कालावधीकरीता सुरू असल्याने, शासनाच्या निधीचे बचत होण्याच्या अनुषंगाने ज्या नामांकित
शाळांचे सन २०२०-२०२१ वर्षातील गुणांकन झाले आहे, अशा शाळांमध्ये प्रवेशित विद्यार्थ्यांच्या
उपस्थितीनुसार त्यांना देय असलेले शुल्क देण्याबाबत, तसेच सन २०२०-२१ वर्षातील गुणांकन झाले
नसल्यास सन २०१९-२० या वर्षातील गुणांकनाच्या आधारे शुल्क अदा करणेबाबत संदर्भाधीन क्र.०३ च्या शासन पत्रान्वये कळविण्यात आले आहे. तसेच सदर खर्च भागविण्याकरीता संदर्भाधीन क्र.०४
च्या शासन निर्णयान्वये अनुसूचित जमातीच्या विद्यार्थ्यांना इंग्रजी माध्यमाच्या नामांकित निवासी
# Page 2
शासन निर्णय क्रमांकः नानिशा-२०२१/प्र.क्र.१३९/का.१२
शाळांमध्ये शिक्षण देणे या योजनेंतर्गत सन २०२०-२१ या शैक्षणिक वर्षाचे शुल्क अदा करण्यासाठी वितरीत करण्यात आले आहेत.
३. कोविड विषाणूच्या प्रादूर्भावामूळे सन २०२०-२०२१ या शैक्षणिक वर्षात, शालेय शिक्षण विभाग तसेच आदिवासी विकास विभागाने वेळोवेळी निर्गमित केलेल्या परिपत्रकांन्वये इ. ५ वी ते इ. ८ वी मधील शाळा साधारणत: दोन महिने तसेच इ. ९ वी ते इ. १२ वी मधील शाळा या साधारणत: चार
महिने सुरू राहिलेल्या आहेत. इ. १ ली ते इ. ४ थी मधील शाळा या केवळ ऑनलाईन पद्धतीने झालेल्या आहेत. शैक्षणिक वर्ष २०२०-२१ मध्ये शाळा या फार कमी कालावधीकरीता सुरू असल्याने शासनाच्या निधीची बचत होण्याच्या अनुषंगाने, जेवढे दिवस शाळा सुरु राहील, तेवढे दिवस प्रत्यक्ष
विद्यार्थी उपस्थितीनुसार शुल्क अदा करण्याबाबत संदर्भाधीन क्र.०३ च्या शासन पत्रान्वये निर्णय कळविण्यात आला होता. तथापि सदर प्रक्रीयेस विलंब लागण्याची शक्यता विचारात घेऊन
संदर्भाधीन क्र.०५ च्या शासन पत्रान्वये सरसकट १०% रक्कम तात्काळ शाळांना / संस्थांना अदा करण्याबाबत कळविण्यात आले आहे.
४. नामांकित निवासी शाळा योजनांतर्गत सन २०२०-२१ या शैक्षणिक वर्षात नामांकित शाळांमध्ये दिलेल्या ऑनलाईन शिक्षणाकरीताचे शुल्क अदा करण्याकरीता अपर आयुक्त, आदिवासी विकास, नाशिक यांच्या अध्यक्षतेखाली समिती गठीत करण्यात आली असून, सदर अहवाल स्पष्ट नसल्याने याप्रकरणी अभ्यास करुन शिफारस करण्याकरीता दि.१४.०३.२०२२ रोजीच्या शासन आदेशान्वये शासनस्तरीय समिती गठीत करण्यात आली होती. सदर समितीने सन २०२०-२१ या शैक्षणिक
वर्षातील शुल्काबाबत दि.२२.०३.२०२२ रोजी शिफारस केली असून, सदर शिफारशीच्या अनुषंगाने नामांकित योजनेंतर्गत सन २०२०-२१ या शैक्षणिक वर्षातील शुल्क निश्चिती करण्याची बाब शासनाच्या विचाराधीन होती.
शासन निर्णय :
कोविड-१९ या जागतिक महामारीमूळे उद्भवलेली अभूतपूर्व स्थिती, विद्यार्थ्यांची ऑफलाईन
/ ऑनलाईन उपस्थिती व शैक्षणिक संच इ. बाबी त्वरीत तपासण्यामधील असलेल्या अडचणी व चालू वित्तीय वर्ष अखेर लक्षात घेता अंतरिम उपाययोजना म्हणून, सद्यस्थितीत २५ टक्के (पूर्वी अदा केलेले १० टक्के वजा जाता १५ टक्के) इतके शुल्क, सदर नामांकित शाळांच्या अनुदान निर्धारण, मान्यता याबाबतच्या निकषांची व विद्यार्थ्यांच्या ऑफलाईन व ऑनलाईन उपस्थिती, गणवेष, शिक्षण साहित्य
इ. याच्या पडताळणी होण्याच्या अधीन राहून नामांकित निवासी शाळांना अदा करणेबाबत मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांकः नानिशा-२०२१/प्र.क्र.१३९/का.१२
२. उपरोक्त २ प्रमाणे शुल्क नामांकित शाळांना प्रदान केल्यानंतर सदर नामांकित शाळांचे अनुदान निर्धारण, मान्यता याबाबतच्या निकषांची व विद्यार्थ्यांच्या ऑफलाईन व ऑनलाईन उपस्थिती, गणवेष व शैक्षणिक साहित्य वाटप इ. आवश्यक बाबींची पडताळणी आयुक्त, आदिवासी
विकास, नाशिक, संबंधित अपर आयुक्त, आदिवासी विकास कार्यालये व संबंधित प्रकल्प कार्यालये यांनी करणे अनिवार्य आहे. पडताळणी अंती शैक्षणिक वर्ष २०२०-२१ करीता नामांकित शाळांना देय
होणारे शुल्क निश्चित करुन त्यानुसार समायोजनाचा प्रस्ताव आयुक्त, आदिवासी विकास, नाशिक यांनी आपल्या अभिप्रायासह शासनास सादर करावा.