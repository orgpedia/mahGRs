# Page 1
सन २०२२-२३ या वर्षात आदिवासी विकास विभागाच्या अनिवार्य खर्चाच्या योजनांतर्गत निधी वितरण.
माहे एप्रिल, २०२२
महाराष्ट्र शासन
आदिवासी विकास विभाग
शासन निर्णय क्रमांक : बीयुडी-२०२२/प्र.क्र.०१ / कार्यासन-६
मंत्रालय विस्तार, मुंबई-४०० ०३२.
दिनांक :- ०५ एप्रिल, २०२२.
वाचा -
१. शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
प्रस्तावना:
“महाराष्ट्र विनियोजन विधेयक, २०२२” यास विधानमंडळाने मंजुरी दिलेली असुन महाराष्ट्राचे राज्यपाल यांनी त्यास अधिसंमती दिलेली आहे. त्यानुषंगाने वित्त विभागाच्या संदर्भाधीन क्रमांक १ येथील शासन परिपत्रकास अनुसरून वित्त विभागामार्फत अर्थसंकल्पीय अंदाज, वाटप आणि संनियंत्रण (BEAMS) वितरण प्रणालीवर माहे एप्रिल महिन्याकरीता वेतन या बाबीकरीता १०% तर उर्वरीत बाबींकरीता ७ % निधी उपलब्ध करुन दिला आहे. त्या अनुषंगाने आदिवासी विकास विभागाच्या अनिवार्य खर्चाच्या योजनांतर्गत बाब क्र.१-वेतन याकरीता अर्थसंकल्पित तरतुदींच्या १० % व इतर कार्यालयीन बाबी, बाब क्र. ३-अतिकालीक भत्ता, ६-दूरध्वनी, वीज व पाणी शुल्क, १० - कंत्राटी सेवा, ११-प्रवास खर्च, १२- परदेशी प्रवास, १३ - कार्यालयीन खर्च, याकरीता अर्थसंकल्पित तरतुदींच्या ७ % निधी संबंधित नियंत्रक अधिकारी यांना वितरीत करण्याची बाब शासनाच्या विचाराधीन होती.
शासन निर्णय :
आदिवासी विकास विभागाच्या “अनिवार्य खर्च” अंतर्गत मागणी क्र. टी-२ व टी-४ या खाली सोबतच्या विवरणपत्रातील रकाना क्रमांक-२ मध्ये नमूद योजनांकरीता रकाना क्रमांक-५ प्रमाणे अर्थसंकल्पीत तरतुदींच्या वेतन या बाबीसाठी १० %, तर इतर कार्यालयीन बाबींसाठी ७% इतका निधी संबधित नियंत्रक अधिकारी यांना वितरीत व खर्च करण्यास शासन मान्यता देण्यात येत आहे.
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी संबंधित आहरण व संवितरण अधिकारी यांना वितरीत करण्यात यावा. सदर निधी खर्च करतांना संबंधितांमार्फत राज्यशासनाची कार्य नियमावली, वित्तीय नियमावली, अर्थसंकल्पीय नियम पुस्तिकेमधील व वित्त विभागाच्या संदर्भाधीन क्र.१ येथील शासन परिपत्रकान्वये विहीत तरतुदी व अटी शर्तींचे पालन करण्याची दक्षता घेण्यात यावी.
३. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत व संदर्भाधीन दि.०४.०४.२०२२ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.
# Page 2
शासन निर्णय क्रमांकः बीयुडी-२०२२/प्र.क्र.०१/कार्यासन.६
# Page 3
# Page 4