# Page 1
परभणी शहरातील आदिवासी मुलां-मुलींच्या शासकीय वसतीगृहाच्या इमारत बांधकामाकरीता मराठवाडा विकास महामंडळ मर्यादित यांची दुय्यम कंपनी परभणी कृषी गो-संवर्धन मर्यादित यांची ५ हेक्टर ११ आर जमीनीच्या भूसंपादनाबाबत
महाराष्ट्र शासन
आदिवासी विकास विभाग
शासन निर्णय क्रमांक :- आकाइ-१४२२/प्र.क्र.२०५/का.०५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २२ नोव्हेंबर, २०२३.
वाचा :- १) निवासी उपजिल्हाधिकारी, परभणी यांचे पत्र क्रमांक-२०२१/आरबी/ डेस्क/एलएनडी १/कावी-४७७/०७, दि.०६/०१/२०२३
२) आदिवासी विकास विभाग शासन ज्ञापन समक्रमांक, दिनांक ३१/०७/२०२३ व दिनांक ०२/०८/२०२३
प्रस्तावना : एकात्मिक आदिवासी विकास प्रकल्प कार्यालय, कळमनुरी अंतर्गत परभणी शहरातील आदिवासी मुलांचे २ व मुलींचे ३ असे एकूण ५ शासकीय वसतीगृह इमारत बांधकामासाठी उद्योग, ऊर्जा व कामगार विभागाच्या प्रशासकीय नियंत्रणाखालील असलेल्या "मराठवाडा विकास महामंडळ, मर्यादित, औरंगाबाद यांची दुय्यम कंपनी परभणी कृषी गो-संवर्धन मर्यादित" यांच्या मालकीच्या परभणी शहरातील सर्व्हे नं. ५११ मधील १.७२ हेक्टर आर क्षेत्र, सर्व्हे नं. ५१३ मधील १.५४ हेक्टर आर क्षेत्र आणि सर्व्हे नं. ५१५/२ मधील १.८५ हेक्टर आर क्षेत्र असे एकूण ५.११ हेक्टर आर क्षेत्र इतक्या जागेच्या भुसंपादनाच्या प्रस्तावास उद्योग,ऊर्जा व कामगार विभागाने सहमती दिली आहे.
त्यानुसार उपरोक्त वाचा येथील शासन ज्ञापन दिनांक ३१ जुलै, २०२३ अन्वये "मराठवाडा विकास महामंडळ मर्यादित, औरंगाबाद यांची दुय्यम कंपनी परभणी कृषी गो-संवर्धन मर्यादित" यांची ५.११ हेक्टर आर जमीन रु.१३,१९,९४,०००/- या रेडीरेकनर मूल्यास खरेदी करण्यास प्रशासकीय मान्यता प्रदान करण्यात आली आहे. उद्योग विभागाने सहमती दर्शविताना प्रस्तुत रकमेपैकी रु. १०,५२,४०,१२०/- इतकी रक्कम लेखाशिर्ष ६८८५५१४२०१ यामध्ये पुस्तकी समायोजनाने व उर्वरीत रु. २,६७,५३,८८०/- इतका निधी जमीन व्यवहारावरील भांडवली नफा कर (Capital Gain Tax) भरण्याकरीता मराठवाडा विकास महामंडळाच्या बँक खात्यात भरणा करण्याबाबत अभिप्राय दिले आहेत. त्यानुषंगाने उद्योग, ऊर्जा व कामगार विभागास पुस्तकी समायोजनाने निधी वितरीत करण्याची बाब शासनाच्या विचाराधीन होती.
शासन निर्णय : एकात्मिक आदिवासी विकास प्रकल्प कार्यालय, कळमनुरी अंतर्गत परभणी शहरातील आदिवासी मुलांचे २ व मुलींचे ३ असे एकूण ५ शासकीय वसतीगृह इमारत बांधकामासाठी उद्योग, ऊर्जा व कामगार विभागांतर्गत मराठवाडा विकास महामंडळ मर्यादित, औरंगाबाद यांची दुय्यम कंपनी परभणी कृषी गो-संवर्धन मर्यादित यांच्या नावे असलेली परभणी शहरातील सर्व्हे नं. ५११ मधील १.७२
# Page 2
शासन निर्णय क्रमांकः आकाइ-१४२२/प्र.क्र.२०५/का.०५
हेक्टर आर क्षेत्र, सर्व्हे नं. ५१३ मधील १.५४ हेक्टर आर क्षेत्र आणि सर्व्हे नं. ५१५/२ मधील १.८५ हेक्टर आर क्षेत्र असे एकूण ५.११ आर क्षेत्र इतक्या जमिनीचे रेडीरेकनर मूल्य रु. रु.१३,१९,९४,०००/- एवढया रकमेपैकी सन २०२३-२४ या वित्तीय वर्षात लेखाशिर्ष ४२२५ ०१३१ मध्ये अर्थसंकल्पीय असलेली संपूर्ण रु. १०.०० कोटी (अक्षरी दहा कोटी फक्त) इतकी रक्कम उद्योग विभाग / मराठवाडा विकास महामंडळ मर्यादित, औरंगाबाद यांना पुस्तकी समायोजनाव्दारे अदा करण्यास या शासन निर्णयान्वये मंजूरी देण्यात येत आहे.
उर्वरीत रु.५२,४०,१२० (अक्षरी रु.बावन्न लक्ष चाळीस हजार एकशे वीस फक्त) इतकी रक्कम लेखाशिर्ष ४२२५ ०१३१ मध्ये पुरवणी मागणीव्दारे निधी प्राप्त झाल्यावर पुस्तकी समायोजनाने अदा करण्यात येईल. तसेच, रु.२,६७,५३,८८०/- (अक्षरी रु. दोन कोटी सदुसष्ट लक्ष त्र्येपन्न हजार आठशे ऐंशी फक्त) इतका निधी जमीन व्यवहारावरील भांडवली नफा (Capital Gain Tax) कर म्हणून मराठवाडा विकास महामंडळाच्या बँक खात्यात भरणा करण्यात येईल.
२. सदर रक्कम आदिवासी विकास विभागाच्या मागणी क्रमांक टी-६, ०२, अनुसूचित जमातीचे कल्याण ७९६, (०१) (०१) जनजाति क्षेत्र उपयोजना (०१)(०४) (४२२५ ०१३१) भूमिसंपादन (कार्यक्रम) ५३ मोठी बांधकाम” या लेखाशिर्षाखालील पुस्तकी समायोजनाने खर्ची दाखविण्यात यावी. तसेच, उद्योग विभागाच्या “६८८५-उद्योग व खनिजे यासाठी इतर कर्जे ०२- मागास क्षेत्र विकास १९०-सार्वजनिक क्षेत्र व इतर उपक्रम यांना कर्जे (०२) विकास महामंडळांस कर्जे (०२) (०३) राज्य शासनाने प्रोत्साहन योजनांसाठी दिलेल्या कर्जाची मराठवाडा विकास महामंडळाकडून परतफेड (६८८५५१४२०१)” या लेखाशिर्षाखाली पुस्तकी समायोजनाने जमा दाखविण्यात यावी. सदर पुस्तकी समायोजन सन २०२३ २४ या वर्षाच्या अर्थसंकल्पिय तरतुदीतून करण्यात यावे.
३. याकरिता प्रकल्प अधिकारी, एकात्मिक आदिवासी विकास प्रकल्प, कळमनुरी जि. हिंगोली त्यांनी उपरोक्तनुसार पुस्तकी समायोजनाचे “निरंक” रकमेचे देयक जिल्हा कोषगार कार्यालयास सादर करावे.
४. प्रस्तुत शासन निर्णय वित्त विभाग अनौपचारिक संदर्भ क्रमांक २२०/व्यय-१६, दिनांक ०६/११/२०२३ अन्वये प्राप्त सहमतीनुसार निर्गमित करण्यात येत आहे.
# Page 3