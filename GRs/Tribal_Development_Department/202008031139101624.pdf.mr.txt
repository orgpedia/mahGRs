# Page 1
आदिवासी घटक कार्यक्रमांतर्गत सन २०२० - २१ करीता संजय गांधी निराधार अनुदान योजना व श्रावणबाळ सेवा राज्य निवृत्तीवेतन योजनेसाठी निधी वितरीत करणेबाबत.
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२० / प्र.क्र.६ / कार्यासन.६
मंत्रालय विस्तार, मुंबई - ४०० ०३२
दिनांक :- ३१ ऑगस्ट, २०२०.
वाचा - १) शासन परिपत्रक, वित्त विभाग क्र. अर्थसं-२०१९/प्र.क्र.६४ / अर्थ-३, दि.१६.०४.२०२०.
२) शासन निर्णय, आदिवासी विकास विभाग, क्र. बीयुडी-२०२०/ प.क्र.६/कार्यासन -६, दि.२३.०४.२०२० व दि. १८.०६.२०२०.
३) सामाजिक न्याय व विशेष सहाय्य विभागाची नस्ती क्र. विसयो २०१९/प्र.क्र.६१/विसयो.
शासन निर्णय:
कोरोना विषाणूमुळे उद्भवलेल्या परिस्थितीवर मात करण्याच्या अनुषंगाने आदिवासी घटक कार्यक्रमांतर्गत संजय गांधी निराधार अनुदान योजना व श्रावणबाळ सेवा राज्य निवृत्तीवेतन योजना या योजनांतर्गत लाभार्थ्यांना एकत्रितरित्या सहाय्य करणे आवश्यक असल्याने वित्त विभागाच्या अनुमतीने संदर्भाधीन क्र. २ येथील शासन निर्णयान्वये सदर योजनांकरिता अर्थसंकल्पिय निधी वितरण प्रणालीवर एकूण अर्थसंकल्पित तरतूदींच्या ६० ते ६५ टक्क्यांच्या मर्यादेत निधी वितरत करण्यात आला आहे. आता आदिवासी घटक कार्यक्रमातंर्गत मागणी क्र. टी-५ मधील २२३५ - सामाजिक सुरक्षा व कल्याण या मुख्य लेखाशिर्षांतर्गत सामाजिक न्याय व विशेष सहाय्य विभागाने वाचा क्र. ३ येथील नस्तीवर प्रस्तावित केल्यानुसार अर्थसंकल्पित तरतुदीच्या मर्यादेत उर्वरित तरतूद सन २०२०-२१ या आर्थिक वर्षाकरिता खालील योजनांना निधी प्रशासकीय विभाग प्रमुख म्हणून सचिव, सामाजिक न्याय व विशेष सहाय्य विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत व खर्च करण्यास मंजूरी प्रदान करण्यात येत आहे.
(रू. लाखात)
-------------------------------------------------------------------------------------------------------------------------------------------------------
| अ. क्र. | लेखाशिर्ष/योजनेचे नाव | बाब/उद्दिष्ट | सन २०२०-२१ अर्थसंकल्पीय तरतूद | यापूर्वी वितरित तरतुद | सदर शासन निर्णयाद्वारे वितरित करण्यात येत असलेली तरतुद |
| १ | (०२)(०३) संजय गांधी निराधार अनुदान योजना, (२२३५ सी१६१) | ५०- इतर खर्च | ७५००.०० | ४३८२.०० | ३११८.०० |
| २  |  | (०२)(०४) श्रावणबाळ सेवा राज्य निवृत्तीवेतन योजना, (२२३५ सी१७२) | ५०- इतर खर्च | १५५००.०० | ९७४०.०० | ५७६०.०० |
-------------------------------------------------------------------------------------------------------------------------------------------------------
# Page 2
शासन निर्णय क्रमांकः बीयुडी - २०२० / प्र.क्र.६ / कार्यासन.६
२. सदर निधी अर्थसंकल्पीय वितरण प्रणालीवर वितरीत करण्यात आला आहे. लॉक डाऊनमुळे पुढील काही महिने राज्याची आर्थिक स्थिती गंभीर स्वरूपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पद्धतीने काटकसरीच्या उपाय योजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात सदर निधी खर्च होईल याची दक्षता घ्यावी.
तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/ उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक; संबंधित अपर आयुक्त, आदिवासी विकास; आदिवासी विकास विभाग व सामाजिक न्याय व विशेष सहाय विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख/ नियंत्रण अधिकारी यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी घटक कार्यक्रम क्षेत्राबाहेरील योजनांवर केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर संनियंत्रण ठेवता येईल. आदिवासी घटक कार्यक्रमांतर्गत उपलब्ध करुन दिलेल्या तरतुदीतुन फक्त अनुसूचित जमातीच्या लाभार्थ्यांनाच लाभ देण्यात येईल याची दक्षता घ्यावी.
४. विभाग प्रमुख/ नियंत्रक अधिकारी यांनी वितरीत तरतुदी त्यांच्या अधिपत्याखालील आहरण व संवितरण अधिकाऱ्यांना तात्काळ वितरित कराव्यात. तसेच सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधिन दि. १६.०४.२०२० रोजीच्या शासन परिपत्रकान्वये प्रशासकिय विभागास प्रदान केलेल्या अधिकारात आणि वित्त विभागाच्या दि. १७.०८.२०२० रोजीच्या टिप्पणीन्वये प्राप्त सहमतीस अनुसरून निर्गमित करण्यात येत आहे.
# Page 3