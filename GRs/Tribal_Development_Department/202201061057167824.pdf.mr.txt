# Page 1
महाराष्ट्र सुवर्ण जयंती नगरोत्थान कार्यक्रमांतर्गत त्र्यंबकेश्वर,जि.नाशिक नगरपरीषदेच्या स्वहिस्सा करीता आदिवासी घटक कार्यक्रमा मधुन निधी वितरीत करण्याबाबत
(लेखाशिर्ष - २२१७ ओ०६५)
महाराष्ट्र शासन
आदिवासी विकास विभाग
शासन निर्णय क्रमांकः बीयुडी-२०२१ / प्र.क्र.७१/कार्यासन.६
मंत्रालय विस्तार, मुंबई-४०० ०३२
दिनांक:- ०७ जानेवारी, २०२२.
वाचा - १) वित्त विभाग शासन परिपत्रक क्र.अर्थसं- २०२१/प्र.क्र.४८/अर्थ-३,दि.२४.०६.२०२१,दि.१४.१०.२०२१.
२) नगर विकास विभाग, शासन निर्णय क्र.नगरो-२०१४/प्र.क्र.११९/नवि-३३, दि.२१.०८.२०१४ ३) नगर विकास विभाग, शासन निर्णय क्र. संकीर्ण-२०१५/प्र.क्र.२७३/नवि-३३, दि.११.१२.२०२० ४) नगर विकास विभाग, शासन निर्णय क्र. शिकाना-२०१९/प्र.क्र.३/नवि-३३, दि.२८.०६.२०२१ ५) नगर विकास विभाग नस्ती क्र. नगरो- २०१६ / प्र.क्र. ४१७/नवि- ३३.
प्रस्तावना - राज्यातील नागरी भागात मुलभुत पायाभुत सुविधा पुरविण्यासाठी व त्यांचा दर्जा वाढविण्याकरीता संदर्भाधीन क्र .२ अन्वये महाराष्ट्र सुवर्ण जयंती नगरोत्थान महाअभियान राबविण्यात येत आहे. या अंतर्गत मंजुर करण्यात येणाऱ्या प्रकल्पांकरीता आदिवासी उपयोजना क्षेत्रातील नगरपरीषद / नगरपंचायतीच्या स्वहिश्याकरीता आदिवासी उपयोजनेंमधुन निधी उपलब्ध करुन देण्याबाबत संदर्भाधीन क्र.३ अन्वये धोरण ठरविण्यात आले आहे. त्यानुषंगाने नगर विकास विभागाच्या वाचा क्र.४ येथील शासन निर्णयान्वये त्र्यंबकेश्वर नगरपरिषदेच्या मलनिस्सारण (टप्पा-१) प्रकल्पास रु.३४.०० कोटी इतक्या वित्तीय आकृतीबंधास प्रशासकीय मान्यता दिलेली आहे. त्यापैकी नगरपरिषदेच्या स्वहिस्सा (प्रकल्प किंमतीच्या १० टक्के) आदिवासी उपयोजनेतुन उपलब्ध करुन देण्याबाबत वाचा क्र.५ येथील प्राप्त प्रस्तावाच्या अनुषंगाने निधी वितरीत करण्याची बाब शासनाच्या विचाराधीन होती.
शासन निर्णय आदिवासी उपयोजनेंतर्गत मागणी क्र. टी-५, २२१७, नगर विकास, ८० - सर्वसाधारण, ७९६ जनजाती क्षेत्र उपयोजना, (०१) (०५) महाराष्ट्र सुवर्ण जयंती नगरोत्थान महाअभियान अंतर्गत नागरी स्थानिक स्वराज्य संस्थांना वित्तीय सहाय्य, लेखाशीर्ष (२२१७ ए ०६५ ) याखाली सन २०२१-२२ या वर्षासाठी अर्थसंकल्पीत तरतुदीतुन त्र्यंबकेश्वर नगरपरिषदेच्या मलनिस्सारण (टप्पा-१) प्रकल्पांतर्गत नगरपरिषद स्वहिस्सा अदा करण्याकरीता रु.११३.०० लाख (रुपये एक कोटी तेरा लक्ष फक्त) इतका निधी वितरित व खर्च करण्यास शासन मान्यता प्रदान करण्यात येत आहे.
# Page 2
शासन निर्णय क्रमांकः बीयुडी-२०२१/प्र.क्र.७१/कार्यासन.६
२. उपरोक्त प्रमाणे निधी प्रशासकिय विभाग प्रमुख म्हणून प्रधान सचिव, नगर विकास विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. तसेच सदर शासन निर्णयान्वये वितरीत करण्यात आलेला निधी खर्च करतांना नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तिय नियम तसेच वित्त विभागाच्या संदर्भाधीन दि.२४.०६.२०२१ व दि.१४.१०.२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
३. सदर वितरीत निधी आदिवासी उपयोजना क्षेत्रामध्येच खर्च केला जाईल याची नियंत्रण अधिकारी यांनी दक्षता घ्यावी. तसेच झालेल्या खर्चाचा अहवाल, साध्य झालेले भौतिक उद्दिष्टाबाबतची माहिती, निधी उपयोगिता प्रमाणपत्र इ. माहिती आदिवासी विकास विभागास सादर करावी.
४. सदर शासन निर्णय वित्त विभागाच्या संदर्भाधिन दि.२४.०६.२०२१ व दि.१४.१०.२०२१ रोजीच्या शासन निर्णयान्वये प्रशासकिय विभागास प्रदान केलेल्या अधिकारात व वित्त विभागाने अर्थसंकल्पीय निधी वितरण प्रणालीवर (BEAMS) उपलब्ध करून दिलेल्या मर्यादेत निर्गमित करण्यात येत आहे.
# Page 3