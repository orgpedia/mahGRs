# Page 1
आदिवासी भागामध्ये सांस्कृतिक संकुल मंजुरीबाबत..
महाराष्ट्र शासन
आदिवासी विकास विभाग
शासन निर्णय क्रमांक: - संकुल १४१८/प्र.क्र. १२६/का.-०५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : ०३ फेब्रुवारी, २०२३
वाचा : १) आदिवासी विकास विभाग, शासन निर्णय क्रमांक संकीर्ण-२००१/प्र.क्र.२३८ (२००१)/का.०८, दिनांक १५/०५/२००४
२) आदिवासी विकास विभाग, शासन निर्णय क्रमांक संकीर्ण-२०११/प्र.क्र.१११/का.१७, दिनांक १३/०३/२०१२
३) आदिवासी विकास विभाग, शासन निर्णय क्रमांक संकुल-२०१६/प्र.क्र.४९/का.१७, दिनांक १६/०३/२०१६
प्रस्तावना: आदिवासी समाजातील लोककला, सामुहिक लग्न, परंपरागत सण, उत्सव आणि त्यांच्यातील उपजत कलागुणांना व सांस्कृतिक कार्यक्रमांना चालना देण्याच्या दृष्टीने तसेच, त्यांच्यात असलेले कौशल्य आणि सांस्कृतिक बुजरेपणा घालविणे इत्यादी बाबी लक्षात घेता, शासनाकडे विविध स्तरावरुन आदिवासींसाठी सांस्कृतिक संकुल बांधून देण्याकरिता शासनाकडून अनुदान मिळावे याकरिता निवेदने प्राप्त होत असतात. त्यानुषंगाने राज्यातील आदिवासी उपयोजना क्षेत्र / अतिरिक्त आदिवासी उपयोजना क्षेत्र/माडा/मिनीमाडा क्षेत्रामध्ये “आदिवासींकरिता सांस्कृतिक संकुल बांधणे" या योजनेस “वाचा” येथील दिनांक १५/०५/२००४ च्या शासन निर्णयान्वये मान्यता देण्यात आली होती.
सदर शासन निर्णयामध्ये एका तालुक्यात कमाल दोन सांस्कृतिक संकुल मंजूर करण्याबाबतची तरतूद
करण्यात आली आहे. तथापि, आदिवासी भागातील लोकसंख्येत झालेली वाढ व त्यानुषंगाने
लोकप्रतिनिधींकडून सांस्कृतिक संकुलास मंजूरी देण्याबाबत शासनास प्राप्त होणारी निवेदने याचा विचार करता एका तालुक्यात कमाल दोन सांस्कृतिक संकुल मंजूर करण्याऐवजी एका तालुक्यात कमाल पाच सांस्कृतिक संकुल मंजूर करण्याबाबत सुधारीत शासन निर्णय निर्गमित करण्याची बाब शासनाच्या विचाराधीन होती.
शासन निर्णय : आदिवासी उपयोजनांतर्गत आदिवासी क्षेत्रामध्ये एका तालुक्यात कमाल दोन सांस्कृतिक संकुल मंजूर करण्याबाबतची तरतूद करण्यात आली आहे. आदिवासी भागातील लोकसंख्येत झालेली वाढ व त्यानुषंगाने लोकप्रतिनिधींकडून सांस्कृतिक संकुलास मंजूरी देण्याबाबत शासनास प्राप्त होणारी
# Page 2
शासन निर्णय क्रमांक: संकुल १४१८/प्र.क्र. १२६/का.-०५ निवेदने याचा विचार करता यामध्ये वाढ करण्यात येत असून आता, एका तालुक्यात कमाल दोन सांस्कृतिक संकुल मंजूर करण्याऐवजी एका तालुक्यात कमाल पाच सांस्कृतिक संकुल मंजूर करण्याबाबतचा निर्णय घेण्यात येत आहे. तसेच, अशा प्रकारचे संकुल मंजूर करताना आदिवासी
शासकीय मुला-मुलींची आश्रमशाळा अथवा वसतिगृह असलेल्या ठिकाणी जागा उपलब्ध असल्यास त्याच ठिकाणी सांस्कृतिक संकुल मंजूर करण्यात यावे.