# Page 1
पर्यटन संचालनालयाचे कोकण भवन नवी मुंबई येथे विभागीय कार्यालय सुरु करणेबाबत व कोकण पर्यटन विकास समितीची स्थापना करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: टीडीएस २०१९/७/प्र.क्र.४६९/पर्यटन
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
तारीख: ०९ ऑगस्ट, २०१९
वाचा : १. शासन निर्णय, पर्यटन व सांस्कृतिक कार्य विभाग, क्र.टीडीसी - २०१४/२/प्र.क्र.९६ / पर्यटन, दि.१२.०४.२०१६ २. शासन निर्णय, पर्यटन व सांस्कृतिक कार्य विभाग, क्र.टीडीसी-२०१४/२/प्र.क्र.९६/पर्यटन, दि१४.७.२०१६.
३. शासन निर्णय, पर्यटन व सांस्कृतिक कार्य विभाग, क्र.टीडीसी-२०१४/२/प्र.क्र.९६/पर्यटन, दि. १.११.२०१७
प्रस्तावना :
राज्यातील पर्यटनाच्या वृद्धीसाठी आणि पर्यटन धोरणाची परिणामकारक आखणी आणि अंमलबजावणी करण्यासाठी पर्यटन विभागाच्या प्रशासकीय नियंत्रणाखाली नव्याने पर्यटन संचालनालयाची स्थापना करण्यात आली आहे. पर्यटन संचालनालयांतर्गत नागपूर, औरंगाबाद, अमरावती, सिंधुदुर्ग, नाशिक व पुणे या ६ ठिकाणी प्रादेशिक कार्यालये असून त्यांचे कार्यालय प्रमुख उप संचालक (पर्यटन) असतील. पर्यटन संचालनालयांतर्गत येणारी प्रादेशिक कार्यालये ही विभागीय आयुक्त (महसूल) कार्यालयाच्या धर्तीवर स्थापन करण्यात आलेली आहेत. कोकण विभागीय आयुक्त (महसूल) कार्यालय हे बेलापूर, नवी मुंबई येथे असून त्याअंतर्गत मुंबई शहर, मुंबई उपनगर, ठाणे, रायगड, पालघर, रत्नागिरी, सिंधुदुर्ग हे जिल्हे येतात. त्याचप्रमाणे शासनाच्या बहूतांश विभागांची कोकणातील विभागीय कार्यालये ही कोकण भवन, सिबीडी बेलापूर व आसपासच्या परिसरात आहेत.
त्यामुळे विभागीय स्तरावरील संपर्क साधण्यासाठी पर्यटन विभागाचे विभागीय कार्यालय कोकण भवन येथे असणे सुसंगत राहिल व पर्यटन विषयक कामे प्रभावी व परिणामकारकरित्या करणे शक्य होईल.
पर्यटन संचालनालयाचे विभागीय कार्यालय सिंधुदुर्ग येथून बेलापूर, नवी मुंबई येथे स्थलांतरीत करण्याची तसेच कोकणासाठी कोकण पर्यटन विकास समिती स्थापन करण्याची बाब शासनाच्या विचाराधीन होती.
शासन निर्णय : पर्यटन संचालनालयाचे सिंधुदुर्ग येथिल विभागीय कार्यालय बेलापूर, नवी मुंबई येथे स्थलांतरीत करण्यास मान्यता देण्यात येत आहे. त्यानुसार महाराष्ट्र पर्यटन विकास महामंडळाच्या सिंधुदुर्ग येथील प्रकल्प कार्यालयातील पर्यटन संचालनालयास तात्पुरत्या स्वरुपात वर्ग करण्यात आलेले कर्मचारी महामंडळाच्या प्रकल्प कार्यालय, सिंधुदुर्ग करीता परत पाठविण्यात यावेत.
महामंडळाच्या सिंधुदुर्ग येथील प्रकल्प कार्यालयामार्फत पर्यटन विषयक कामकाज महाराष्ट्र पर्यटन विकास महामंडळामार्फत भविष्यात हाताळण्यात येईल. यामुळे उत्तर व दक्षिण कोकणातील पर्यटन विषयक कामकाज प्रभावी व परिणामकारकरित्या राबविणे शक्य होईल.
# Page 2
शासन निर्णय क्रमांकः टीडीएस २०१९/७/प्र.क्र.४६९/पर्यटन
२. कोकण प्रादेशिक कार्यालयासाठी मंजूर असलेल्या पदांपैकी उपसंचालक यांना कोकण विभागीय कार्यालयाचे काम सोपवून त्यांचे कार्यालय कोकण भवन, नवी मुंबई येथे ठेवण्यात येत आहे.
विभागीय कार्यालयासाठी लागणारी इतर पदे कंत्राटी पद्धतीने उपलब्ध करून घेण्यात यावीत. त्यामुळे कोकणातील मुंबई शहर, मुंबई उपनगर, ठाणे, रायगड, पालघर, रत्नागिरी व सिंधुदुर्ग या जिल्ह्यातील पर्यटनासंबंधित कामकाजाबाबत समन्वय साधणे सोयीचे होईल. सदर जिल्हयांसाठी कोकण भवन, नवी मुंबई हे मध्यवर्ती ठिकाण म्हणून राहील.
३. कोकणातील पर्यटनाला चालना देण्यासाठी स्थानिक लोकप्रतिनिधींना प्रतिनिधीत्व देऊन पुढीलप्रमाणे मा. मंत्री (पर्यटन) यांच्या अध्यक्षतेखाली कोकण पर्यटन विकास समिती गठीत करण्यात येत आहे.
सचितीची रचना-: (१) मा.मंत्री (पर्यटन) -: अध्यक्ष.
(२) श्री.प्रमोद जठार, (माजी आमदार). -: उपाध्यक्ष.
(३) विभागीय आयुक्त, कोकण विभाग -: सदस्य.
(४) मुख्य कार्यकारी अधिकारी, जिल्हा परिषद ठाणे, पालघर, -: सदस्य.
रायगड, रत्नागिरी व सिंधुदुर्ग.
(५) विभागीय वन अधिकारी. -: सदस्य.
(६) उप संचालक, महाराष्ट्र मेरीटाईम बोर्ड. -: सदस्य.
(७) विभागीय उप संचालक, पर्यटन संचालनालय. -: सदस्य सचिव
आवश्यकतेनुरुप ( विशेष निमंत्रित सदस्य).
मा. विधानसभा सदस्य मा. खासदार पर्यटनाशी संबंधीत एनजीओ (N.G.O.) पर्यटन व्यवसायातील स्टेक होल्डर्स.
वरील समितीने शिफारस केलेले नवीन प्रकल्पाबाबतचे प्रस्ताव मंजूरीसाठी तसेच आर्थिक तरतुदीसाठी पर्यटन संचालनालयामार्फत शासनास सादर करण्यात येतील.
सदर समितीचा कालावधी या शासन निर्णयाच्या दिनांकापासून पाच वर्षापर्यंत राहील.
# Page 3