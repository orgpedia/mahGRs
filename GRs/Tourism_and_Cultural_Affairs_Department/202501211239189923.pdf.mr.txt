# Page 1
वित्तीय वर्ष २०२४-२५/वित्तीय मान्यता -२
“जुन्या दजेदार दुर्मिळ नाटकांचे जतन व संवर्धन” या
योजनेतंर्गत निवड करण्यात आलेल्या नाटकांच्या
जतन व संवर्धन यासाठी होणाऱ्या खर्चास वित्तीय
मान्यता देणेबाबत...
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : पुलदे-२०२२/ प्र.क्र.१९५(E-६१४८७३)/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २१ जानेवारी, २०२५
वाचा : १. पर्यटन व सांस्कृतिक कार्य विभाग, शासन निर्णय क्र. पुलदे-२०२२/प्र.क्र.१९५/सां.का.२,
दि.१९.०१.२०२४
२. पर्यटन व सांस्कृतिक कार्य विभाग, शासन निर्णय क्र. पुलदे-२०२२ /प्र.क्र.१९५ /सां.का.२,
दि.३१.०७.२०२४
३. संचालक, पु.ल.देशपांडे महाराष्ट्र कला अकादमी यांची अनुक्रमे जा.क्र. पुलदे-८३६,
दि. १९.०९.२०२४
प्रस्तावना :
“जून्या दजेदार दुर्मिळ नाटकांचे जतन व संवर्धन” या योजनेखाली अंतिम निवड झालेल्या नऊ
नाटकांच्या रंगीत तालमी, चित्रीकरण (निर्मिती), निर्मिती पश्चात प्रक्रीया यासाठी होणाऱ्या रु.
७०,९२,५५०/- (अक्षरी रुपये सत्तर लक्ष ब्याण्णव हजार पाचशे पन्नास फक्त) इतक्या खर्चास उपरोक्त
संदर्भ क्र.१ च्या शासन निर्णयान्वये प्रशासकीय मान्यता देण्यात आली आहे. तसेच, सदरचा खर्च सन
२०२३-२४ या आर्थिक वर्षामध्ये सदर योजनेसाठी मंजूर लेखाशीर्ष (२२०५ १५६१) ५०- इतर खर्च
अंतर्गत उपलब्ध असलेल्या रु. ३५.०० लक्ष इतक्या निधीतून भागविण्यास उपरोक्त संदर्भ क्र.१ च्या
शासन निर्णयान्वये वित्तीय मान्यता देण्यात आली होती. तदनंतर पुन्हा: संचालक, पु.ल.देशपांडे
महाराष्ट्र कला अकादमी, मुंबई यांनी मागणी केल्यानुसार उपरोक्त संदर्भ क्र.२ च्या शासन निर्णयान्वये
रू.२६.४० लक्ष(अक्षरी रूपये सव्वीस लक्ष चाळीस हजार फक्त) इतक्या रकमेस वित्तीय मान्यता देण्यात
आली आहे.
आता संचालक, पु.ल.देशपांडे महाराष्ट्र कला अकादमी, मुंबई यांनी सदर योजनेतंर्गत झालेल्या
उर्वरीत खर्चाची देयके अदा करण्यासाठी व सदरची नाटके युटयूबवर प्रसिध्द करण्याबाबत प्रकाशन
सोहळा आयोजित करण्यासाठी रू.६.१४ लक्ष (अक्षरी रुपये सहा लक्ष चौदा हजार फक्त) इतक्या
# Page 2
शासन निर्णय क्रमांकः पुलदे-२०२२/ प्र.क्र.१९५(E- ६१४८७३)//सां.का.२
रकमेच्या प्रस्तावास वित्तीय मान्यता देण्याची विनंती संदर्भ क्र.३ च्या पत्रान्वये केली आहे. त्यानुसार
सदर प्रस्तावाच्या अनुषंगाने, “जून्या दजेदार दुर्मिळ नाटकांचे जतन व संवर्धन” या योजनेसाठी वित्त
विभागाकडून उपलब्ध करून दिलेल्या रु. ३.३० लक्ष इतक्या निधीच्या मर्यादेत सदर प्रस्तावास वित्तीय
मान्यता देण्याची बाब शासनाच्या विचाराधीन होती.
शासन निर्णय :
“जून्या दजेदार दुर्मिळ नाटकांचे जतन व संवर्धन” या योजनेतंर्गत ९ जून्या दजेदार दुर्मिळ
नाटकांच्या रंगीत तालमी, चित्रीकरण(निर्मिती),निर्मिती पश्चात प्रक्रीया व इतर यासाठी होणा-या
रु.७०,९२,५५०/- इतक्या खर्चास संदर्भ क्र. १ च्या शासन निर्णयान्वये प्रशासकीय मान्यता देण्यात
आली आहे. तसेच, सदर योजनेअंतर्गत उपरोक्त संदर्भ क्र.१ व २ च्या शासन निर्णयान्वये रू. ६१.४०
लक्ष इतका निधी खर्च करण्यास वित्तीय मान्यता देण्यात आली आहे. जुन्या दुर्मिळ नाटकांचे जतन व
संवर्धन योजनेतंर्गत पु.ल. देशपांडे महाराष्ट्र कला अकादमी मुंबई यांचेकडून अंतिम निवड करण्यात
आलेल्या नाटकांच्या चित्रीकरण व संकलनाचे काम करणा-या क्लॅपरबोर्ड क्रिएशन या संस्थेकडून
प्राप्त झालेल्या रू.३.३० लक्ष इतक्या खर्चाची देयके अदा करण्यासाठी पु.ल.देशपांडे महाराष्ट्र कला
अकादमी,मुंबई कार्यालयास रू.३.३० लक्ष इतकी रक्कम खर्च करण्यास सदर शासन निर्णयान्वये
मान्यता देण्यात येत आहे.
तसेच, सदर योजनेतंर्गत निवड करण्यात आलेली ९ नाटके जनसामान्यांना पाहण्यासाठी
उपलब्ध व्हावीत. यासाठी आवश्यक ती कार्यवाही करण्याची जबाबदारी संचालक, पु.ल.देशपांडे
महाराष्ट्र कला अकादमी, मुंबई यांची राहील.
०२. सदरचा खर्च मागणी क्र. “झेडडी-२, २२०५ कला व संस्कृती, ०३ मराठी चित्रपट महोत्सव (०३)
(०४) उत्कृष्ट्ट मराठी नाटकांचे पुराभिलेख (२२०५ १५६१)-५० इतर खर्च” या लेखाशिर्षाखाली सन
२०२४-२५ आर्थिक वर्षात उपलब्ध असलेल्या आर्थिक तरतुदीतून भागविण्यात यावा.
०३. यासाठी संचालक, पु.ल.देशपांडे महाराष्ट्र कला अकादमी, मुंबई यांना नियंत्रण अधिकारी
म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबंधीच्या
देयकावर स्वाक्षरी करण्यास प्राधिकृत करण्यात येत आहे.
०४. सदर प्रस्तावास, वित्त विभागाच्या शासन निर्णय क्र. विअप्र २०१३/प्र.क्र.३०/२०१३/विनियम,
भाग दोन, दिनांक १७ एप्रिल,२०१५ वित्तीय अधिकार नियम पुस्तिका १९७८, भाग-एक, उपविभाग
तीन, अ.क्र.४, नियम क्र. २७(२) (अ) अन्वये विभागास प्रदान केलेल्या अधिकारान्वये व वित्त विभागाच्या
अनौ.सं.क्र. ६/व्यय-१५, दि.१०.०१.२०२५ अन्वये वित्तीय मान्यता देण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः पुलदे-२०२२/ प्र.क्र.१९५(E- ६१४८७३)//सां.का.२
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर