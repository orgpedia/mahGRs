# Page 1
दादासाहेब फाळके चित्रनगरीच्या बृहत आराखडयाबाबत प्रकल्प संनियंत्रण समितीची (Project Steering Committee) अधिकार कक्षा निश्चित करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : गोचिन-२०१८/प्र.क्र.९९/सां.का.१
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक : ०३ जानेवारी, २०१९.
वाचा : शासन निर्णय, पर्यटन व सांस्कृतिक कार्य विभाग, क्र. गोचिन-२०१३/प्र.क्र.१०४/सां.का.१, दि.०२.०२.२०१८.
शासन निर्णय :
महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, गोरेगाव, मुंबई येथे जागतिक दर्जाच्या चित्रिकरण सुविधा तसेच पर्यटन व मनोरंजन सुविधा बांधा, वापरा व हस्तांतरीत करा या तत्वावर निर्माण करण्यासाठीच्या बृहत आराखडयास दि.२८.११.२०१७ रोजी झालेल्या मंत्रिमंडळ पायाभूत समितीच्या बैठकीत मान्यता प्राप्त झाली आहे. समितीने घेतलेल्या निर्णयानुसार सदर प्रकल्पासंदर्भात संदर्भाधीन शासन निर्णयान्वये मुख्य सचिवांच्या अध्यक्षतेखाली प्रकल्प संनियंत्रण समिती (Project Steering Committee) स्थापन करण्यात आली आहे. मात्र या समितीच्या अधिकार कक्षेबाबत काहीशी संदिग्धता असल्याचे आढळल्याने त्यामध्ये सुस्पष्टता आणण्याची बाब शासनाच्या विचाराधीन होती.
आता, या शासन निर्णयान्वये प्रकल्प संनियंत्रण समितीला (Project Steering Committee) प्रस्तुत प्रकल्प राबविण्याच्या दृष्टीने प्रसंगपरत्वे आवश्यक ते निर्णय घेण्याचे अधिकार प्रदान करण्यात येत असून त्यामध्ये खालील बाबींचा समावेश असेल : १) निविदा प्रक्रिया राबविण्यासाठी आवश्यक अशा सर्व कागदपत्रांना मान्यता देणे (Bid Documents, Concessioner Agreement इ.), २) यशस्वी निविदाधारकाने सादर केलेला प्रकल्प आराखडा अंतिम करणे, ३) निविदा प्रक्रिया पूर्ण करून अंतिम मंजुरी करीता मंत्रीमंडळास सादर करणे.
# Page 2