# Page 1
अंभोरा, ता. कुही, जि. नागपूर या पर्यटन स्थळाच्या विकास आराखड्यास प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२३/०३/प्र.क्र.११४(भाग-४)/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : ०७ नोव्हेंबर, २०२३.
संदर्भ : जिल्हाधिकारी, नागपूर यांचे पत्र क्र. जिनिस/जिवायो/का-१०/११८, दि.१८/०५/२०२३.
प्रस्तावना :
मौजे कुही, ता. अंभोरा, जि. नागपूर या आर्थिक पर्यटन स्थळास राज्यातून अनेक भाविक व पर्यटक या ठिकाणास भेट देत असतात. सदर पर्यटन स्थळी आवश्यक सोयी-सुविधा उपलब्ध नसल्यामुळे अनेक वेळा पर्यटकांची गैरसोय होते. सदर पर्यटन स्थळाच्या पर्यटन विकास आराखड्यास मान्यता देण्याची बाब शासनाच्या विचाराधिन होती.
शासन निर्णय : मा.मुख्यसचिव यांच्या अध्यक्षतेखाली उच्चस्तरीय समितीने दि.२१.३.२०२३ च्या बैठकीत शिफारस केल्यानुसार व मा. मुख्यमंत्री यांच्या अध्यक्षतेखालील शिखर समितीने दि.१.६.२०२३ च्या बैठकीत मान्यता दिल्यानुसार मौजे अंभोरा, ता. कुह जिल्हा नागपूर येथील पर्यटन स्थळ विकासाच्या रु. २४८ कोटी किंमतीच्या आराखड्यास प्रशासकीय मान्यता देण्यात येऊन ३० टक्के मर्यादेत रु.७४.४० कोटी इतका निधी वितरीत करण्यास खालील अटी व शर्तीच्या अधीन राहून मान्यता देण्यात येत आहे.
अटी व शर्ती: १) आराखडयाची अंमलबजावणी टप्प्या टप्प्याने, खर्च मर्यादित ठेवून नैसर्गिक सौंदर्यास बाधा न येता क्राँक्रीट आणि दगडांचा कमीत कमी वापर करून करण्यात यावी. गोसीखुर्द जलपर्यटन प्रकल्प व अंभोरा पर्यटन विकासातील जलपर्यटन विषयक कामे यांचा एकत्रित विकास PPP तत्वावर करण्यात यावा. भगवान शंकराचा पुतळा जलसंपदा विभाग व संबंधित प्राधिकरणाची परवानगी घेवून उभारण्यात यावा आवश्यक सर्व सांविधानिक व प्राधिकरणांच्या पूर्व परवानग्या प्राप्त कराव्यात. खाजगी क्षेत्राच्या सहकार्याने राबवायच्या प्रकल्पाच्या टप्प्याकरीता सुयोग्य नामांकित व्यवहार सल्लागाराची (Transaction Advisor) नियमानुसार नियुक्ती करण्यात यावी.
२) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
३) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी संबंधित जिल्हाधिकारीयांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
४) मंजूर तरतुदीतून करावयाचा खर्च ३१ मार्च, २०२४ पर्यंत करण्यात यावा व मंजूर कामे तात्काळ पूर्ण करावीत.
५) पर्यटन विभागानेउपलब्ध करुन दिलेल्या निधीतून केलेल्या कामाच्या ठिकाणीसदर कामे पर्यटन विभागाने प्रादेशिक पर्यटन विकास योजनेअंतर्गत उपलब्ध करुन दिलेल्या निधीमधून केली असल्याबाबतचे फलक लावण्यात यावेत.
# Page 2
शासन निर्णय क्रमांकः टिडीएस २०२३/०३/प्र.क्र.११४(भाग-४)/पर्यटन,
६) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय
अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
७) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे.
या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी १०.००/प्र.क्र.५६/२००० / वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
८) तांत्रिक मान्यता विहित स्तरावर घेण्यात यावी.
९) रस्त्यांच्या प्रस्तावित कामांच्या प्रकरणांमध्ये सार्वजनिक बांधकाम विभागाच्या नियमावलीचे पालन करणे बंधनकारक राहील.
१०) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
११) सदर कामांपैकी जी कामे तीर्थक्षेत्रांच्या विकासासाठी प्रस्तावित करुन देवस्थान / संस्थेच्या जागेवर करण्यात येणार आहेत अशा कामांसंदर्भात सदर देवस्थान/संस्थेकडून ना-हरकत प्रमाणपत्र प्राप्त करुन घेणे बंधनकारक राहील. तसेच अशा कामाच्या पूर्णत्वानंतर त्या संदर्भातील देखभाल/दुरुस्ती, संबंधित संस्थेने करण्यासंदर्भात संबंधित जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या
देखभाल दुरुस्तीकरीता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी.
तसेच या कामामुळे निर्माण होणाऱ्या सर्व सुविधा तसेच पर्यटन स्थळ सर्व नागरीकांसाठी खुले राहील, अशी अट करारात समाविष्ट करण्यात यावी.
१२) सदर निधीतून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत शासनास व पर्यटन संचालनालयास न चुकता सादर करावीत.
१३) गुणनियंत्रण यंत्रणेद्वारे कामाची प्रत्यक्ष गुणवत्ता तपासणी केल्याचा प्रमाणित अहवाल तसेच काम पूर्ण झाल्यानंतर पूर्णत्वाचा सचित्र दाखला आणि निधीबाबतचे उपयोगिता प्रमाणपत्र न चुकता शासनास व पर्यटन संचालनालयास सादर करण्यात यावे. गुणनियंत्रण यंत्रणेद्वारे कामाची प्रत्यक्ष गुणवत्ता तपासणी केल्याचा प्रमाणित अहवाल तसेच काम पूर्ण झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र प्राप्त झाल्यानंतरच पुढील उर्वरित निधी वितरित केला जाईल.
१४) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
पृष्ठ ३ पैकी २
# Page 3
शासन निर्णय क्रमांकः टिडीएस २०२३/०३/प्र.क्र.११४(भाग-४)/पर्यटन,
४. सन २०२२-२३ मधील वरील ब) येथील अनुक्रमांक १ तक्त्यामधील कामांसाठी वर नमूद करण्यात आलेला खर्च सन २०२३-२४ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखालील मंजूर तरतुदीमधून भागविण्यात यावा. मंजूर करण्यात आलेल्या सहायक अनुदानाची रक्कम आहरण करुन संबंधितांना वितरीत करण्याकरीता संबंधित सहायक जिल्हा नियोजन अधिकारी / जिल्हा नियोजन अधिकारी यांना -आहरण व संवितरण अधिकारी॰ व संबंधित जिल्हाधिकारी यांना - नियंत्रण अधिकारी घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम त्यांनी संबंधित जिल्हा कोषागार कार्यालयात देयके सादर करुन संबंधितांना वितरीत करण्यात यावी.
५. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२३ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२३ परिशिष्टामधील तपासणीसूची बाबींची व अटींची पूर्तता करण्यात आली आहे.