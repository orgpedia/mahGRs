# Page 1
सन २०१६-१७ मध्ये रायगड जिल्हयातील समुद्र किनाऱ्यांवर पर्यटकांसाठी सुरक्षा व्यवस्थेसाठी सामुग्री पुरविण्यासाठी वितरीत केलेल्या निधीमधून शिल्लक राहिलेला निधी खर्च करण्यास मंजुरी देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टीडीएस २०१७/११/प्र.क्र.१०३७/पर्यटन,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : ०६ मार्च, २०१८.
संदर्भ: १) शासन निर्णय, पर्यटन व सांस्कृतिक कार्य, क्रमांक- टिडीएस २०१६/६/प्र.क्र.४१४ (भाग-१)/पर्यटन, दिनांक २०.७.२०१६.
२) जिल्हाधिकारी, रायगड यांचे पत्र क्रमांक- साशा/ब-५(१)/जिआव्याप्रा/पर्यटक सुरक्षा/२०१७, दिनांक १६.११.२०१७.
शासन निर्णय :
संदर्भ क्रमांक- १ येथील शासन निर्णयान्वये रायगड जिल्ह्यातील एकूण २४ समुद्र किनाऱ्यांवर पर्यटकांच्या सुरक्षा व्यवस्थेसाठी रुपये ७८,०६,१००/- इतका निधी जिल्हाधिकारी, रायगड यांना उपलब्ध करुन देण्यात आला आहे. सदर शासन निर्णयातील निर्देशानुसार साहित्य खरेदीसाठी ई-निविदा पध्दती अबलंबविल्यामुळे निश्चित दरापेक्षा कमी दर उपलब्ध झाल्याने साहित्य खरेदीचा खर्च कमी झाला आहे. त्यामुळे उपलब्ध करुन दिलेल्या रुपये ७८,०६,१००/- निधीमधून रुपये ८,६८,८९५/- इतका निधी शिल्लक राहिला आहे.
२. जिल्हाधिकारी, रायगड यांनी संदर्भ क्रमांक - २ येथील पत्रान्वये शिल्लक राहिलेल्या रुपये ८,६८,८९५/ इतक्या निधीमधून मांडवा, किहिम, आक्षी, नागाव, रेवदंडा, कोर्लई, काशिद व हरिहरेश्वर या ८ ग्रामपंचायतींच्या समुद्र किनाऱ्यांवर रेस्क्यु ट्युब, रेस्क्यु फॅन, सर्फ रेस्क्यु बोर्ड, वॉकी टॉकी सेट, थ्री बॅग लाईफ गार्ड युनिफार्म इत्यादी साहित्य उपलब्ध करुन देण्यासाठी निधी खर्च करण्याच्या मान्यतेसाठी प्रस्ताव सादर केला आहे. या अनुषंगाने शिल्लक राहिलेल्या रु.८,६८,८९५/- निधीमधून खालील प्रमाणे साहित्य खरेदीसाठी रु.८,६८,०००/
खर्च करण्यास जिल्हाधिकारी, रायगड यांना मंजुरी देण्यात येत आहे.
------------------------------------------------------------------------------------------------------------------------------------------
| अ. क्र. | साहित्याचे नाव | अंदाजित दर रुपये (प्रति नग ) | बीचनिहाय आवश्यक नग संख्या | एकूण रुपये | एकूण नग (८ बीचेस करिता) | एकूण अंदाजित खर्च रुपये |
| १ | रेस्क्यु टयुब | ७५०० | २ | १५००० | १६ | १२०००० |
| २ | रेस्क्यू कॅन | ८००० | २ | १६००० | १६ | १२८००० |
| ३ | सर्फ रेस्क्यु बोर्ड | ४०००० | १ | ४०००० | ८ | ३२०००० |
| ४ OC | वॉकी टॉकी सेट | १४१०० | १ | १४१०० | ८ | ११२८०० |
| ५ | थ्रो बॅग | ३९०० | ४ | १५६०० | ३२ | १२४८०० |
| ६ | लाईफ गार्ड युनिफार्म | १९५० | ४ | ७८०० | ३२ | ६२४०० |
|  | एकूण | ७५४५० |  | १०८५०० |  | ८६८००० |
------------------------------------------------------------------------------------------------------------------------------------------
# Page 2
शासन निर्णय क्रमांक: टीडीएस २०१७/११/प्र.क्र.१०३७/पर्यटन
३. सदर शासन निर्णयासाठी अटी व शर्ती संदर्भ क्रमांक १ येथील शासन निर्णयामध्ये नमूद केल्याप्रमाणे
राहतील.