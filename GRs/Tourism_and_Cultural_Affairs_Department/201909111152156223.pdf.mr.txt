# Page 1
प्रादेशिक पर्यटन विकास योजनेंतर्गत सन २०१९-२० मध्ये पालघर जिल्ह्यातील विकास कामांना प्रशासकीय मान्यता देऊन निधी वितरीत करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : बैठक २०१९/०७/प्र.क्र.४८५/ पालघर/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : ११ सप्टेंबर, २०१९
संदर्भ :- १) शासन परिपत्रक, वित्त विभाग, क्रमांक अर्थसं-२०१९/प्र.क्र.४४/अर्थ-३, दि.१/४/२०१९.
२) शासन परिपत्रक, वित्त विभाग, क्रमांक अर्थसं-२०१९/प्र.क्र.९२/अर्थ-३,
दिनांक ८/७/२०१९.
शासन निर्णय :
पर्यटनस्थळांच्या ठिकाणी पायाभूत सुविधा पुरविण्यासाठी प्रादेशिक पर्यटन विकास योजनेंतर्गत पालघर जिल्ह्यातील खालील कामांसाठी रु.७६०.०० लक्ष एवढ्या रकमेस शासन याद्वारे प्रशासकीय
मान्यता देत असून त्या कामांसाठी २०१९-२० या वर्षासाठी रु. ७६.०० लक्ष (अक्षरी रुपये शहात्तर लक्ष फक्त) एवढा निधी जिल्हाधिकारी, पालघर यांना वितरीत करण्यास शासन याद्वारे मान्यता देत आहे.
(रु.लक्षात)
---------------------------------------------------------------------------------------------------
| अ.क्र. | कामाचे नाव | अंदाजित रक्कम | वितरीत रक्कम | कार्यान्वयीन यंत्रणा |
| १ | २ | ३ | ४ | ५ |
| १) | मोखाडा तालुका, जि. पालघर येथील विकास कामे |  |  | कार्यकारी अभियंता, सा.बां.विभाग, जव्हार, जि. पालघर |
| १ | वॉलब्रिज येथील उजव्या बाजूस घाट बांधणे | २५ | १५.०० |
| २ | वॉलब्रिज येथील डाव्या बाजूस घाट बांधणे | २५ |
| ३ | वॉलब्रिज परिसरात पायऱ्या, रेलिंग कठडे बांधणे व पेव्हर ब्लॉक बसवून सुधारणा करणे. | २५ |
|  | वॉलब्रिज परिसरात भांग्यादेव येथे परिसर सुधारणा | २५ |  |
| ५ | पाथर्डी ते देवबांध रस्त्यावर संरक्षक भिंत बांधणे | २५ |  |
|  | देवबांध ते आडोशी रस्त्यावर पेव्हर ब्लॉक बसविणे | २५ |  |
|  | एकूण | १५०.०० | १५.०० |  |
---------------------------------------------------------------------------------------------------
# Page 2
शासन निर्णय क्रमांक: बैठक २०१९/०७/प्र.क्र.४८५/ पालघर/पर्यटन
--------------------------------------------------------------------------------------------------------------------------------------------------------
| २) | डहाणू नगरपरिषदेच्या हद्दीतील मसोली प्रभुपाडा तलाव व वडकुण पाटीलपाडा येथील विकास कामे |  |  |  |
| १ | मसोली प्रभुपाडा तलाव येथील तलावाला उत्तर बाजूने संरक्षण भिंत बांधणे | ४०.०० | १५.०० | मुख्याधिकारी, डहाणू नगरपरिषद |
| २ | मसोली प्रभुपाडा तलाव येथील तलावाला उत्तर बाजूने पाथवे फुट बांधणे | ४०.०० |
| ५ | वडकुण पाटीलपाडा तलावास पिचींग व रेलिंग बांधणे | ४०.०० |
| ६ | मसोली प्रभुपाडा तलावास उत्तर बाजुला पिचींग व रेलिंग करणे | ३०.०० |
|  | एकूण मसोली डहाणू | १५०.०० | १५.०० |  |
|  |  |  |  |  |
| ३) | मोखाडा तालुक्यातील विकास कामे |  |  |  |
|  | देवबांध खोडाळा सुर्यमाळ रस्त्यावर नामफलक व क्रॅशबेअरीचे बांधकाम करणे (पर्यटन स्थळ देवबांध) | ६१.७० | ३०.०० | कार्यकारी अभियंता, सा.बां.वि.जव्हार, जि. पालघर |
|  | मोखाडा देवबांध रस्त्यावर नामफलक व क्रॅशबेअरीचे बांधकाम करणे (पर्यटन स्थळ देवबांध) | ६१.८० |
| ३ | खोडाळा सुर्यमाळ रस्त्यावर नामफलक व क्रॅशबेअरीचे बांधकाम करणे (पर्यटन स्थळ सुर्यमाळ) | ६०.०० |
| ४ | विहीगाव खोडाळा देवबांध रस्त्यावर नामफलक व क्रॅशबेअरीचे बांधकाम करणे (पर्यटन स्थळ खोडाळा व देवबांध) | ५६.५० |
| ५ | त्र्यंबक मोखाडा देवबांध रस्त्यावर नामफलक व क्रॅशबेअरीचे बांधकाम करणे (पर्यटन स्थळ देवबांध) | ६०.०० |
|  | एकूण | ३००.०० | ३०.०० |  |
|  |  |  |  |  |
| ४) | जि.पालघर, ता. मोखाडा येथील विकास कामे |  |  | कार्यकारी अभियंता, सा.बां. विभाग, जव्हार |
| १ | ओसरविरा पर्यटन स्थळ विकसित करणे | २५.०० | ११.०० |  |
|  | वॉलब्रिज पर्यटनस्थळ विकसित करणे | २५.०० |  |
--------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांक: बैठक २०१९/०७/प्र.क्र.४८५/ पालघर/पर्यटन
--------------------------------------------------------------------------------------------------------------------------------------------------
| ६ | खोडाळा येथील रस्त्यावर सुरक्षिततेच्या दृष्टीने उपाययोजना करणे | ३०.०० |  |  |
| ७ | खोडाळा येथील अपघात ठिाकणी रुंदीकरण करणे व संरक्षण भिंत बांधणे. | ३०.०० |  |
|  | एकूण | ११०.०० | ११.०० |  |
|  |  |  |  |  |
| ५) | मोखाडा येथील तलावाभोवती जॉगींग ट्रॅक बांधणे व गार्डन बगीचा सुशोभिकरण करणे, जि. पालघर | ५०.०० | ५.०० | कार्यकारी अभियंता, बांधकाम विभाग जि. प. पालघर |
|  | एकूण पालघर | ७६०.०० | ७६.०० |  |
--------------------------------------------------------------------------------------------------------------------------------------------------
२. प्रमाणित करण्यात येते की, शासन परिपत्रक, वित्त विभाग क्रमांक अर्थसं-२०१९/प्र.क्र.४४/अर्थ-३, दि. १/४/२०१९ व शासन परिपत्रक, वित्त विभाग क्रमांक अर्थसं-२०१९/प्र.क्र.९२ / अर्थ-३, दिनांक ८/७/२०१९ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून या परिपत्रकामधील प्रत्येक अटींची पूर्तता करण्यात आली आहे.
३. तसेच वित्त विभाग, शासन परिपत्रक, वित्त विभाग क्रमांक अर्थसं-२०१९/प्र.क्र.४४/अर्थ-३, दि. १/४/२०१९ व शासन परिपत्रक, वित्त विभाग क्रमांक अर्थसं-२०१९/प्र.क्र.९२ / अर्थ - ३, दिनांक
८/७/२०१९ च्या परिशिष्टामधील तपासणीसूची बाबींची पूर्तता करण्यात आली आहे.
अटी व शर्ती :
१) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
२) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी जिल्हाधिकारी, पालघर यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
३) मंजूर तरतुदीतून करावयाचा खर्च ३१ मार्च, २०२० पर्यंत करण्यात यावा व मंजूर कामे तात्काळ पूर्ण करावीत.
४) पर्यटन विभागाने केलेल्या कामाच्या ठिकाणी पर्यटन विभागाचे माहिती फलक लावण्यात यावेत.
५) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
६) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे.
पृष्ठ ५ पैकी ३
# Page 4
शासन निर्णय क्रमांक: बैठक २०१९/०७/प्र.क्र.४८५/ पालघर/पर्यटन
या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी-१०.००/ प्र.क्र.५६/२०००/वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
७) तांत्रिक मान्यता विहित स्तरावर घेण्यात यावी.
८) रस्त्यांच्या प्रस्तावित कामांच्या प्रकरणांमध्ये सार्वजनिक बांधकाम विभागाच्या नियमावलीचे पालन करणे बंधनकारक राहील.
९) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
१०) सदर कामांपैकी जी कामे तीर्थक्षेत्रांच्या विकासासाठी प्रस्तावित करुन देवस्थान/संस्थेच्या जागेवर करण्यात येणार आहेत अशा कामांसंदर्भात सदर देवस्थान/संस्थेकडून ना-हरकत प्रमाणपत्र प्राप्त करुन घेणे बंधनकारक राहील. तसेच अशा कामाच्या पूर्णत्वानंतर त्या संदर्भातील देखभाल/दुरुस्ती, संबंधित संस्थेने करण्यासंदर्भात जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या देखभाल दुरुस्तीकरीता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी. तसेच या कामामुळे निर्माण होणाऱ्या सर्व सुविधा तसेच पर्यटन स्थळ सर्व नागरीकांसाठी खुले राहील, अशी अट करारात समाविष्ट करण्यात यावी.
११) सदर निधीतून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत शासनास व पर्यटन संचालनालयास / महाराष्ट्र पर्यटन विकास महामंडळास न चुकता सादर करावीत. तसेच काम पूर्ण झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र न चुकता शासनास व पर्यटन संचालनालयास / महाराष्ट्र पर्यटन विकास महामंडळास सादर करण्यात यावे.
१२) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
४. वर नमूद करण्यात आलेला खर्च हा सन २०१९-२० या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदान" या लेखाशिर्षाखालील मंजूर तरतुदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन योजनेंतर्गत) सहायक अनुदानाची रक्कम आहरण करुन संबंधितांना वितरीत करण्याकरीता सहायक जिल्हा नियोजन अधिकारी/ जिल्हा नियोजन अधिकारी, पालघर यांना आहरण व संवितरण अधिकारी म्हणून व जिल्हाधिकारी, पालघर यांना नियंत्रक अधिकारी म्हणून घोषित करण्यात येत आहे.
सदर निर्णयानुसार मंजूर करण्यात आलेल्या अनुदानाची रक्कम त्यांनी संबंधित जिल्हा कोषागार
पृष्ठ ५ पैकी ४
# Page 5
शासन निर्णय क्रमांक: बैठक २०१९/०७/प्र.क्र.४८५/ पालघर/पर्यटन
कार्यालयात देयके सादर करुन संबंधितांना वितरीत करण्यात यावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
५. सदर शासन निर्णय शासन परिपत्रक, वित्त विभाग क्रमांक अर्थसं-२०१९/प्र.क्र.४४/अर्थ-३, दि.१/४/२०१९ व शासन परिपत्रक, वित्त विभाग क्रमांक अर्थसं-२०१९/प्र.क्र.९२/अर्थ-३, दिनांक
८/७/२०१९ तसेच वित्तीय अधिकार नियम पुस्तिका, १९७८ भाग- पहिला, उप विभाग एक अ.क्र.२७ नियम क्र. १४९ प्रशासकीय विभागांना दिलेल्या अधिकारानुसार निर्गमित करण्यात येत आहे.