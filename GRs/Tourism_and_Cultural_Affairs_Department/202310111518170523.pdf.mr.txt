# Page 1
सार्वजनिक गणेशोत्सव स्पर्धा-२०२३
राज्यातील उत्कृष्ट सार्वजनिक गणेशोत्सव मंडळ पुरस्कार विजेते घोषित करण्याबाबत
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक: पुलदे-२०२३/प्र.क्र.१/ सां. का. २
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई-४०० ०३२.
दिनांक : ११ ऑक्टोबर २०२३
वाचा:- १. पर्यटन व सांस्कृतिक कार्य विभाग, शासन निर्णय क्र. पुलदे- २०२३/प्र.क्र.१/ सां.का.२, दिनांक ४ जुलै, २०२३.
२. पर्यटन व सांस्कृतिक कार्य विभाग, शासन शुध्दीपत्रक क्र. पुलदे- २०२३/प्र.क्र.१/सां.का.२, दिनांक ३० ऑगस्ट, २०२३.
३. पर्यटन व सांस्कृतिक कार्य विभाग, शासन निर्णय क्र. पुलदे- २०२३/प्र.क्र.१/ सां.का.२, दिनांक ३ ऑक्टोबर, २०२३.
४. राज्यस्तरीय समितीचे क्रमांक-जजीकम/२०२३/१०७८, दिनांक ११ ऑक्टोबर, २०२३ रोजीचे पत्र.
प्रस्तावना : आपल्या संस्कृतीचे जतन व संवर्धन व्हावे, सण उत्सव साजरे करताना सामाजिक बांधिलकी जपली जावी व पर्यावरण पुरक सण साजरे व्हावे, याकरीता राज्य शासनाने दिनांक १९.९.२०२३ ते दिनांक २८.०८.२०२३ या कालावधीत पार पडलेल्या सार्वजनिक गणेशोत्सवात, राज्यातील उत्कृष्ट सार्वजनिक गणेशोत्सव मंडळांना पुरस्कार देण्याचा निर्णय संदर्भ क्र.१ च्या शासन निर्णयान्वये घेतला आहे. यासाठी मुंबई, मुंबई (उपनगर), पुणे, ठाणे या जिल्हयातून प्रत्येकी ३ व अन्य जिल्हयांतून प्रत्येकी १ याप्रमाणे एकूण उत्कृष्ट ४४ गणेशोत्सव मंडळांची निवड उपरोक्त संदर्भ क्र.१ च्या शासन निर्णयान्वये गठीत जिल्हास्तरीय समितीकडून करण्यात आली असून जिल्हास्तरीय समितीमार्फत प्राप्त झालेल्या जिल्हास्तरीय ४४ उत्कृष्ट गणेशोत्सव मंडळांमधून प्रथम, व्दितीय व तृतीय क्रमांकाच्या विजेत्या सार्वजनिक गणेशोत्सव मंडळांच्या नावांची शिफारस संदर्भ क्र.१ च्या शासन निर्णयान्वये गठीत राज्यस्तरीय समितीने त्यांचे संदर्भ क्र. ४ येथील पत्रान्वये सादर केलेल्या अहवालाव्दारे शासनास केली आहे.
०२. राज्यातील पहिल्या क्रमांकाच्या उत्कृष्ट गणेशोत्सव मंडळास रुपये ५.०० लक्ष, व्दितीय क्रमांकास रुपये २.५० लक्ष व तृतीय क्रमांकास रुपये १.०० लक्ष इतक्या रकमेचे पारितोषिक व प्रमाणपत्र देऊन गौरविण्यात येणार आहे. तर उर्वरित ४१ गणेशोत्सव मंडळांस राज्य शासनाकडून प्रत्येकी रुपये २५,०००/- चे पारितोषिक व प्रमाणपत्र देऊन गौरविण्यात येणार आहे. यानुसार सार्वजनिक गणेशोत्सव स्पर्धा २०२३, मधील विजेत्या सार्वजनिक गणेशोत्सव मंडळांची नावे घोषित करण्याची बाब शासनाच्या विचाराधीन होती.
# Page 2
शासन निर्णय क्रमांकः पुलदे-२०२३/प्र.क्र.१/ सां.का.२
शासन निर्णय सार्वजनिक गणेशोत्सव स्पर्धा २०२३, मधील जिल्हास्तरीय समिती व राज्यस्तरीय समितीने उपरोक्त संदर्भ क्र.१ च्या शासन निर्णयात नमूद केलेल्या विहीत निकषांच्या आधारे शिफारस केलेल्या राज्यस्तरावरील प्रथम, द्वितीय व तृतीय क्रमांकाच्या विजेत्या सार्वजनिक गणेशोत्सव मंडळांची नावे व जिल्हा स्तरावरील प्रथम क्रमांकाच्या अन्य ४१ विजेत्या सार्वजनिक गणेशोत्सव मंडळांची नावे सोबतच्या प्रपत्र "अ" नुसार जाहिर करण्यात येत आहेत.
०२. प्रकल्प संचालक, पु. ल. देशपांडे महाराष्ट्र कला अकादमी, प्रभादेवी, मुंबई यांनी सार्वजनिक गणेशोत्सव स्पर्धा २०२३, मधील विजेत्या सार्वजनिक गणेशोत्सव मंडळांना पुरस्कार वितरण करण्यासाठी समारंभाचे आयोजन करावे.
०३. सदर समारंभाच्या आयोजनासाठी व त्यातील विजेत्या सार्वजनिक गणेशोत्सव मंडळांच्या पारितोषिक वितरण समारंभासाठी होणारा सर्व खर्च उपरोक्त संदर्भ क्र. ३ च्या शासन निर्णयान्वये मंजूर केलेल्या रु.
४९,७५,०००/- (अक्षरी रुपये एकोणपन्नास लक्ष पंच्याहत्तर हजार फक्त) या रकमेमधून भागविण्यात यावा.
# Page 3
# Page 4
# Page 5