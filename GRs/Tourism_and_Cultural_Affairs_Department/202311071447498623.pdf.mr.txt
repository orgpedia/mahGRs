# Page 1
सोनेगाव तलाव सौदर्यीकरण प्रकल्प टप्पा-२ अंतर्गत प्रकल्पास प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक :टिडीएस २०२३/०३/प्र.क्र.११४(भाग-४)/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : ०७ नोव्हेंबर, २०२३.
संदर्भ : आयुक्त नागपूर महानगरपालिका नागपूर यांचे पत्र क्र.१३६/आ.का./२०२३, दि.२१/०२/२०२३.
प्रस्तावना : नागपूर शहरातील सोनेगाव तलाव प्राचीन व ऐतिहासीक तलाव असून शहराच्या दक्षिण पश्चिम क्षेत्रात आहे. शासनाच्या निर्देशानुसार नागपूर महानगरपालिकेने सोनेगाव तलाव सौदर्यीकरण प्रकल्पाचा प्रस्ताव मंजूरीस्तव सादर केला होता. महानगरपालिका क्षेत्रात मुलभूत सोई सुविधांचा विकास सन २०१८ १९ योजनेअंतर्गत सोनेगाव तलाव सौदर्यीकरण प्रकल्पास लेखाशिर्ष (२२१७०९१३) अंतर्गत नगर विकास विभागाने शासन निर्णय दि.२८/०२/२०१९ अन्वये प्रशासकीय मान्यता प्रदान करुन रु. १७.३२ कोटीचा निधी वितरीत करण्यात आला आहे. सदर प्रकल्पांतर्गत तलावास दक्षिण व उत्तर भागात उर्वरित संरक्षण भिंत बांधणे, उत्तर भागात उद्यान, दुकाने, अॅम्पिथिएटर, पादचारी मार्ग व रिचार्ज शाफ्ट या प्रमुख कामाचा समावेश आहे. तलाव पुनःरिक्त करण्यात येवू नये या उद्देशाने पश्चिम भागातील संरक्षण भिंतीचे काम पुर्ण करण्यात आले आहे.
सोनेगाव तलाव सौदर्यीकरण प्रकल्पाच्या मुळ प्रकल्प अहवालात तलावाच्या उत्तर, दक्षिण भागातील उर्वरित संरक्षण भिंत बांधणे व उत्तर भागातील विकास कामाचा समावेश होता. सोनेगाव तलाव सौदर्यीकरण प्रकल्प टप्पा २ अंतर्गत तलावाच्या दक्षिण, पश्चिम व पूर्व भागातील परिघीय विकास कामे प्रस्तावित करण्यात आली आहे. सदर प्रकल्पामुळे नागपूर शहरात सोनेगाव तलाव पर्यटन स्थळ म्हणून विकसित होणार आहे.
सोनेगाव तलाव सौदर्यीकरण प्रकल्पाच्या टप्पा- २ च्या प्रकल्पास प्रशासकीय मान्यता व निधी देण्याच्या प्रस्तावास मान्यता देण्याची बाब शासनाच्या विचाराधीन होते.
शासन निर्णय :
मा.मुख्य सचिव यांच्या अध्यक्षतेखाली उच्चस्तारीय समितीने दि.२१.३.२०२३ च्या बैठकीत शिफारस केल्यानुसार व मा.मुख्यमंत्री यांच्या अध्यक्षतेखाली शिखर समितीने दि.१.६.२०२३ च्या बैठकीत मान्यता दिल्यानुसार नागपूर शहरातील सोनेगाव येथील प्राचीन व ऐतिहासीक तलावाच्या सौदर्यीकरण प्रकल्पाच्या टप्पा- २ अंतर्गत रु.२४.९६ कोटीच्या प्रकल्पास प्रशासकीय मान्यता देण्यात येत असून, ३० टक्केच्या मर्यादेत रु.८.२५ कोटी इतका निधी वितरीत करण्यास मान्यता देण्यात येत आहे.
अटी व शर्ती:
१) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
२) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी संबंधित जिल्हाधिकारी यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
# Page 2
शासन निर्णय क्रमांकः टिडीएस २०२३/०३/प्र.क्र.११४(भाग-४)/पर्यटन,
३) मंजूर तरतुदीतून करावयाचा खर्च ३१ मार्च, २०२४ पर्यंत करण्यात यावा व मंजूर कामे तात्काळ पूर्ण करावीत.
४) पर्यटन विभागानेउपलब्ध करुन दिलेल्या निधीतून केलेल्या कामाच्या ठिकाणीसदर कामे पर्यटन विभागाने प्रादेशिक पर्यटन विकास योजनेअंतर्गत उपलब्ध करुन दिलेल्या
निधीमधून केली असल्याबाबतचे फलक लावण्यात यावेत.
५) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
६) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे.
या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी १०.००/प्र.क्र.५६/२०००/ वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
७) तांत्रिक मान्यता विहित स्तरावर घेण्यात यावी.
८) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
९) सदर कामांपैकी जी कामे देवस्थान/संस्थेच्या जागेवर करण्यात येणार आहेत अशा कामांसंदर्भात सदर देवस्थान / संस्थेकडून ना-हरकत प्रमाणपत्र प्राप्त करुन घेणे
बंधनकारक राहील. तसेच अशा कामाच्या पूर्णत्वानंतर त्या संदर्भातील देखभाल/दुरुस्ती, संबंधित संस्थेने करण्यासंदर्भात संबंधित जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या देखभाल दुरुस्तीकरीता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी. तसेच या कामामुळे निर्माण होणाऱ्या सर्व सुविधा तसेच पर्यटन स्थळ सर्व नागरीकांसाठी खुले राहील, अशी अट करारात समाविष्ट करण्यात यावी.
१०) सदर निधीतून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत शासनास पर्यटन संचालनालयामार्फत न चुकता सादर करावीत.
११) गुणनियंत्रण यंत्रणेद्वारे कामाची प्रत्यक्ष गुणवत्ता तपासणी केल्याचा प्रमाणित अहवाल तसेच काम पूर्ण झाल्यानंतर पूर्णत्वाचा सचित्र दाखला आणि निधीबाबतचे उपयोगिता प्रमाणपत्र न चुकता शासनास व पर्यटन संचालनालयास सादर करण्यात यावे. गुणनियंत्रण यंत्रणेद्वारे कामाची प्रत्यक्ष गुणवत्ता तपासणी केल्याचा प्रमाणित अहवाल तसेच काम पूर्ण झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र प्राप्त झाल्यानंतरच पुढील उर्वरित निधी वितरित केला जाईल.
पृष्ठ ३ पैकी २
# Page 3
शासन निर्णय क्रमांकः टिडीएस २०२३/०३/प्र.क्र.११४(भाग-४)/पर्यटन,
१२) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
४. सन २०२२-२३ मधील वरील ब) येथील अनुक्रमांक १ तक्त्यामधील कामांसाठी वर नमूद करण्यात आलेला खर्च सन २०२३-२४ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी–४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखालील मंजूर तरतुदीमधून भागविण्यात यावा. मंजूर करण्यात आलेल्या सहायक अनुदानाची रक्कम आहरण करुन संबंधितांना वितरीत करण्याकरीता संबंधित सहायक जिल्हा नियोजन अधिकारी / जिल्हा नियोजन अधिकारी यांना -आहरण व संवितरण अधिकारी॰ व संबंधित जिल्हाधिकारी यांना - नियंत्रण अधिकारी घोषित करण्यात येत
आहे. सदर निर्णयानुसार मंजूर करण्यात आलेल्या अनुदानाची रक्कम त्यांनी संबंधित जिल्हा कोषागार कार्यालयात देयके सादर करुन संबंधितांना वितरीत करण्यात यावी.
५. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२.०४.२०२३ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३,
दि.१२.०४.२०२३ परिशिष्टामधील तपासणीसूची बाबींची व अटींची पूर्तता करण्यात आली आहे.