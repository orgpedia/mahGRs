# Page 1
महाराणी ताराराणी यांच्या ३५० व्या जयंती
निमित्त टपाल तिकीट तयार
करण्यासाठीच्या खर्चास वित्तीय मान्यता
देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.१६ (ई.नं. ९२७३८९)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ३१ मार्च, २०२५
संदर्भ :- पर्यटन व सांस्कृतिक कार्य विभाग, शासन निर्णय, क्र. संकीर्ण ८२२५/
प्र.क्र.१६(ई.नं.९७७३८९)/सां.का.४, दि. ११ मार्च, २०२५.
प्रस्तावना :-
विविध सांस्कृतिक कार्यक्रम व उपक्रमांचे आयोजन विभागामार्फत करण्यात
येते. यंदाचे वर्ष महाराणी ताराराणी यांचे ३५० वे जयंती वर्ष आहे. महाराणी ताराराणी
(१६७५-१७६१) या छत्रपती राजाराम महाराज यांच्या पत्नी होत्या. या छत्रपती शिवाजी
महाराज यांचे सरसेनापती हंबीरराव मोहिते यांची कन्या होती. ताराबाईंचे लग्न छत्रपती
राजाराम महाराजांशी १६८७ च्या सुमारास झाले. दिनांक २५ मार्च १६८९ रोजी मोगलांनी
रायगडास वेढा घातला असता, त्या छत्रपती राजाराम यांच्यासह रायगडावरून निसटून
गेल्या. छत्रपती राजाराम जिंजीला गेल्यानंतर महाराणी ताराबाई, राजसबाई व अंबिकाबाई
या विशाळगड येथे राहिल्या. रामचंद्रपंत अमात्य यांच्या मार्गदर्शनाखाली त्यांनी विशाळगड
येथे लष्ट्करी व मुलकी व्यवहाराची माहिती घेतली. १६९४ साली त्या तिघी जिंजीला
पोहचल्या, राजाराम महाराजांच्या निधनानंतर राज्यकारभाराची सर्व सूत्रे हाती घेउन
ताराबाईंनी मोगली फौजांना मागे सारण्यासाठी आक्रमक भूमिका घेतली. मोगली मुलुखावर
स्वाऱ्या करून चौथाई आणि सरदेशमुखी गोळा करून आर्थिक बळ वाढवले. ताराबाईंनी
करवीर राज्याची म्हणजे कोल्हापूरच्या राजगादीची त्यांनी स्थापना केली. छत्रपती शिवाजी
महाराज आणि छत्रपती संभाजी महाराज यांच्यामागे त्यांनी समर्थपणे राज्याची धुरा
सांभाळली. सन २०२४-२५ या वर्षाकरीता महाराणी ताराराणी यांच्या ३५० व्या जयंती
निमित्त टपाल तिकिट अनावरण करण्यासाठीच्या खर्चास उपरोक्त संदर्भाधीन शासन
निर्णयान्वये प्रशासकीय मान्यता देण्यात आली आहे. आता, त्यास वित्तीय मान्यता देण्याची
बाब शासनाच्या विचाराधीन होती.
शासन निर्णय :-
सन २०२४-२५ या वित्तीय वर्षात वर्षात महाराणी ताराराणी यांच्या ३५० व्या
जयंती निमित्त टपाल तिकिट अनावरण करण्याकरीता येणाऱ्या अंदाजित खर्च रुपये
१३,०७,०००/- (अक्षरी रुपये तेरा लक्ष सात हजार फक्त) इतक्या रकमेस या शासन
निर्णयान्वये वित्तीय मान्यता देण्यात येत आहे.
# Page 2
०२. सदर खर्च लेखाशिर्ष मागणी क्र. झेडडी-२, २२०५ कला व संस्कृती,
पंचवार्षिक योजना अंतर्गत योजना, राज्य योजनांतर्गत योजना (०२) (०२), राज्य, नृत्य,
नाटय, तमाशा व संगीत महोत्सव (२२०५ १५०७)-५० इतर खर्च (कार्यक्रम) या
लेखाशिर्षाखाली सन २०२४-२५ या वर्षासाठी मंजूर असलेल्या आर्थिक तरतुदीतून
भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन परिपत्रक क्र. अर्थसं-
२०२४/प्र.क्र.८०/अर्थ-३, दि. २५ जुलै, २०२४ व १२ फेब्रुवारी, २०२५ मधील सर्व परिच्छेद
परीशिष्ट्टातील अटींनुसार कार्यवाही करण्याची जबाबदारी संचालक, सांस्कृतिक कार्य
संचालनालय, मुंबई यांची राहील.
०६. सदर शासन निर्णय महाराष्ट्र शासनाच्या www.maharashtra.gov.in या