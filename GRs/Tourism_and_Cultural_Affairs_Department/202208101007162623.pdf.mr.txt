# Page 1
पुरातत्व व वस्तुसंग्रहालये संचालनालयाकडील कंत्राटदारांची नामिकासूची रद्द करुन खुल्या निविदेद्वारे कंत्राटदार नियुक्त करणेबाबत व निविदा प्रारुपात सुधारणा करणे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र.पुवसं - २०२२/प्र.क्र.१०/सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: ०८ ऑगस्ट, २०२२
वाचा :- १.शासन निर्णय पर्यटन व सांस्कृतिक कार्य विभाग क्र. पुरातत्व - २०१०/प्र.क्र.२३/ सां.का.३, दि.१९.०५.२०१० २. शासन निर्णय पर्यटन व सांस्कृतिक कार्य विभाग क्र. पुरातत्व २०१०/प्र.क्र.२३/ सां.का.३, दि.२२.०२.२०११ ३. शासन निर्णय पर्यटन व सांस्कृतिक कार्य विभाग क्र. पुरातत्व - २०१० / प्र.क्र.२३/ सां.का.३, दि.०३.१२.२०१३ ४. शासन निर्णय पर्यटन व सांस्कृतिक कार्य विभाग क्र. पुरातत्व - २०१०/प्र.क्र.२३/ सां.का.३, दि.११.०४.२०१६ ५. संचालक, पुरातत्व व वस्तुसंग्रहालये संचालनालय यांचे पत्र क्र. स्मारके/२०२२/१३६४, दि.१९.०५.२०२२
प्रस्तावना : पुरातत्व व वस्तुसंग्रहालये संचालनालयांतर्गत राज्य संरक्षित स्मारकांच्या जतन व दुरुस्तीच्या कामांसाठी संदर्भ क्र.१ येथील शासन निर्णयानुसार २१ कंत्राटदार, संदर्भ क्र.२ येथील शासन निर्णयानुसार १३ कंत्राटदार, संदर्भ क्र.३ येथील शासन निर्णयानुसार १३ कंत्राटदार व संदर्भ क्र.४ येथील शासन निर्णयानुसार ८ कंत्राटदार अशा एकूण ५५ कंत्राटदारांचा नामिकासूचीमध्ये समावेश करण्यात आला आहे. यापैकी ३ कंत्राटदारांना नामिकासूचीमधून वगळण्यात आले असून एकूण ५२ कंत्राटदार सद्य:स्थितीत नामिकासूचीत आहेत. कामाच्या आवश्यकतेनुसार क्षेत्रिय स्तरावर या नामिकासूचीमधील कंत्राटदारांची ई-निविदेद्वारे न्युनतम दराच्या आधारे निवड करुन काम करण्यात येते.
२. संचालक, पुरातत्व व वस्तुसंग्रहालये संचालनालय यांनी संदर्भ क्र.५ येथील पत्राद्वारे असे कळविले आहे की, आतापर्यंत नामिकासूचीतील केवळ १८-२० कंत्राटदारांनी संचालनालयाकडील कामात भाग घेतला आहे. नामिकासूची बाहेरील अनुभवी कंत्राटदारांना पुरातत्व विभागाकडील कामांमध्ये भाग घेता येत नाही. त्यामुळे निकोप स्पर्धा होत नाही. सदर नामिकासूची केवळ राज्य संरक्षित स्मारकांच्या जतन व दुरुस्तीसाठी असून वस्तुसंग्रहालये विकास कामांचा त्यामध्ये समावेश नाही.
त्यामुळे वस्तुसंग्रहालये विकास कामांसाठी कंत्राटदार निवडीसाठी अडचणी येत आहेत.
संचालनालयाकडील मागील वर्षातील प्रलंबित कामांची यादी पाहिली असता ठराविक कंत्राटदाराचं कामे घेत असल्याचे निदर्शनास येते. नामिकासूचीमुळे शासनास अपेक्षित असलेले स्पर्धात्मक दर प्राप्त न
# Page 2
शासन निर्णय क्रमांकः पुवसं - २०२२/प्र.क्र.१०/सां.का.३
होता ठराविक कंत्राटदारांची मक्तेदारी निर्माण होते. पर्यायाने शासनाचे आर्थिक नुकसान होते. तसेच, नामिकासूची बाहेरील नामांकित व अनुभवी कंत्राटदारांना निविदेत भाग घेता येत नसल्याने कामाचा सर्वोच्च दर्जा मिळत नाही. सबब, कंत्राटदारांची नामिकासूची रद्द करुन खुल्या निविदेद्वारे कंत्राटदार नियुक्तीस मान्यता मिळावी. त्याचप्रमाणे कंत्राटदाराच्या पात्रता व निकषांसंदर्भात प्रारुप निविदेमध्ये
आवश्यक त्या सुधारणा करण्यात याव्यात.
३. संचालक, पुरातत्व व वस्तुसंग्रहालये संचालनालय यांच्या शिफारशीनुसार संचालनालयाकडील कंत्राटदारांची नामिकासूची रद्द करुन खुल्या निविदेद्वारे कंत्राटदार नियुक्त करण्यास मान्यता देण्याची, तसेच निविदा प्रक्रीयेत सुधारीत निकष व कार्यपद्धती अंतर्भूत करण्याची बाब शासन स्तरावर विचाराधीन होती.
शासन निर्णयः संदर्भ क्र. १ ते ४ येथील शासन निर्णयाद्वारे पुरातत्व व वस्तुसंग्रहालये संचालनालयाकडील कामांसाठी गठित करण्यात आलेली कंत्राटदारांची नामिकासूची याद्वारे रद्द करण्यात येत आहे. तसेच, संचालनालयाकडील राज्य संरक्षित स्मारके व वस्तुसंग्रहालये यांच्या कामांसाठी जाहिर खुल्या निविदेद्वारे कंत्राटदार नियुक्त करण्यास मान्यता देण्यात येत आहे.
२. जाहिर खुल्या निविदेद्वारे कंत्राटदार नियुक्त करण्यासाठीच्या निविदांमध्ये “परिशिष्ट- १/ Annexure-1 प्रमाणे निकष व कार्यपद्धती अंतर्भाव करण्यास मान्यता देण्यात येत आहे.
३. संचालक, पुरातत्व व वस्तुसंग्रहालये संचालनालय यांनी “परिशिष्ट-१”/ Annexure-1 प्रमाणे निविदांमध्ये निकष व कार्यपद्धतीचा अंतर्भाव प्रसिद्ध करून जाहिर स्पर्धात्मक निविदा मागवाव्यात. या निविदांमध्ये तांत्रिक तपासणीमध्ये १०० पैकी ७५ किंवा त्यापेक्षा जास्त गुणांकन मिळणाऱ्या कंत्राटदारांचा लिफाफा-२ उघडण्यात यावा. लिफाफा - २ (आर्थिक) उघडल्यानंतर सर्वात कमी आर्थिक दर (न्युनतम) देणाऱ्या (L-१) कंत्राटदाराची निवड करण्यात यावी.
# Page 3
# Page 4
# Page 5
# Page 6
# Page 7