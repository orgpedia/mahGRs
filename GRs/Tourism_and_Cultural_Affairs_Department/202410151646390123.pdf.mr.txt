# Page 1
सांस्कृतिक कार्य संचालनालयाच्या स्तरावर
छोटेखानी कार्यक्रम आयोजित करण्यास
मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्र. छोटेखा ८५२४/प्र.क्र.२५५/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १५ ऑक्टोबर, २०२४
वाचा :-१. पर्यटन व सांस्कृतिक कार्य विभाग, शासन निर्णय,क्र.छोटेखा
८५१८/प्र.क्र.१८५/सां.का.४, दिनांक ३ ऑगस्ट, २०१८.
२. संचालक, सांस्कृतिक कार्य संचालनालय, मुंबई यांचे पत्र क्र.
सांकासं/३९८३, दि. २४ सप्टेंबर, २०२४.
प्रस्तावना :-
विविध कलाक्षेत्रातील मान्यवरांचे स्मरण होण्यासाठी तसेच विविध
कलाप्रकारांचा अनुभव जनसामान्यांना घेण्यासाठी सांस्कृतिक कार्य संचालनालयामार्फत
छोटेखानी कार्यक्रमाचे आयोजन करण्यास संदर्भाधीन शासन निर्णयान्वये मान्यता देण्यात
आली आहे. सदर शासन निर्णयानुसार सांस्कृतिक कार्य संचालनालय यांचे स्तरावर प्रत्येक
आर्थिक वर्षात एक महिन्यात २ किंवा एकूण वर्षभरात कमाल २० छोटेखानी कार्यक्रमाचे
आयोजन करण्यास तसेच प्रत्येक कार्यक्रमास जास्तीत-जास्त रुपये ७५,०००/- याप्रमाणे
रुपये १५,००,०००/- इतका निधी खर्च करण्यास मान्यता देण्यात आली आहे. तथापि,
छोटेखानी कार्यक्रमाच्या आयोजन खर्चात असलेली कमाल मर्यादा विचारात घेता,
कार्यक्रमाच्या आयोजनास अडचणी निर्माण होत आहेत. सबब, दिनांक ३ ऑगस्ट, २०१८
च्या शासन निर्णयात बदल करण्याची बाब शासनाच्या विचाराधीन होती.
शासन निर्णय :-
या शासन निर्णयान्वये संदर्भाधीन दिनांक ३ ऑगस्ट, २०१८ चा शासन निर्णय
अधिक्रमित करण्यास व सांस्कृतिक कार्य संचालनालयाच्या स्तरावर प्रत्येक आर्थिक वर्षात
प्रतिजिल्हा १ याप्रमाणे एकूण ३६ छोटेखानी कार्यक्रम आयोजित करण्यास व त्यासाठी प्रती
कार्यक्रम २.०० लक्ष प्रमाणे एकूण रुपये ७२,००,०००/- (रुपये बहात्तर लाख फक्त) इतका
निधी खर्च करण्यास खालील अटींच्या अधीन राहून या शासन निर्णयान्वये मान्यता देण्यात
येत आहे :-
१.प्रत्येक आर्थिक वर्षाच्या सुरुवातीस त्या आर्थिक वर्षात कोणते कार्यक्रम कोणत्या
ठिकाणी घेण्यात येणार आहेत, त्याबाबतचा आराखडा तयार करुन त्यास
संचालनालयाने शासनाची मान्यता घेणे आवश्यक आहे. या कार्यक्रमामध्ये शास्त्रीय
गायन, मान्यवरांची शताब्दी, पुण्यतिथी कार्यक्रम, स्वरालयासारखे कार्यक्रम,
लोकरंग, वादन, नृत्य, भक्तीरंग, नाटयरंग, साहित्यरंग, विविध कलारंग इत्यादी
# Page 2
कार्यक्रमांचा समावेश असेल. सदर कार्यक्रम महाराष्ट्रातील वेगवेगळया ठिकाणी
आयोजित करण्यात येतील व सदर सर्व कार्यक्रम रसिकांसाठी विनामुल्य असतील.
२.ऐनवेळी एखादा प्रासंगिक कार्यक्रम घेण्याची आवश्यकता भासल्यास मान्यता
घेतलेल्या कार्यक्रमाऐवजी असा कार्यक्रम घेता येईल. तथापि, शासनाची मान्यता
घेणे आवश्यक राहील.
३.आर्थिक वर्षासाठी छोटेखानी कार्यक्रमाचा आयोजनाचा एकूण खर्च रुपये
७२,००,०००/- असून सदर खर्चात प्रतिजिल्हा छोटेखानी कार्यक्रम आयोजित
करण्याची दक्षता सांस्कृतिक कार्य संचालनालयाने घ्यावी. एका कार्यक्रमासाठी
खर्चाची कमाल मर्यादा रुपये २,००,०००/- (रुपये दोन लक्ष फक्त) इतकी असेल.
३. सदरचा खर्च हा मागणी क्र. झेडडी-२, २२०५, कला व संस्कृति, (०४)
महोत्सव, (०४) (०१) इतर महोत्सव, (२२०५ १६०५) ५० इतर खर्च या लेखाशिर्षाखाली त्या-
त्या आर्थिक वर्षाच्या मंजूर अनुदानातून भागविण्यात यावा.
४. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
५. सदर शासन निर्णय वित्त विभागाच्या शासन निर्णय क्र. विअप्र-
२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-
पहिला, उपविभाग-३, अ.क्र.४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या
# Page 3