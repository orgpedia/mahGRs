# Page 1
मॉरीशस येथे राज्य शासनाच्या आर्थिक सहकार्यातून बहुउद्देशीय संकुल उभारण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२३/०४/प्र.क्र.२५२/पर्यटन
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२,
दिनांक :- ०१ डिसेंबर, २०२३.
प्रस्तावना :
श्री.देवेंद्र फडणवीस, मा. उपमुख्यमंत्री, महाराष्ट्र राज्य यांच्या नेतृत्वाखाली ०४ सदस्यीय शिष्टमंडळाच्या मॉरीशस भेटी दरम्यान महाराष्ट्र शासनाच्या आर्थिक सहकार्यातून मॉरीशस येथे पर्यटन माहिती केंद्र, बैठक हॉल, कॉन्फरन्स हॉल इ. असणारे बहुउद्देशिय संकुल उभारण्यासाठी रू. ८.०० कोटी इतका निधी उपलब्ध करून देण्याचे आश्वासन मा. मुख्यमंत्री आणि मा. उपमुख्यमंत्री यांच्या स्वाक्षरीने देण्यात आले आहे.
२. मॉरीशस येथून भारतास भेट देणाऱ्या पर्यटकांना राज्यातील पर्यटन स्थळांची प्रसिध्दी व माहिती व्हावी तसेच राज्यातील पर्यटन स्थळी उपलब्ध असणाऱ्या आर्थिक गुंतवणूकीच्या संधीची माहिती तेथील गुंतवणुकदारांना व्हावी यासाठी मॉरीशस येथे कायमस्वरुपी पर्यटन माहिती केंद्र, बैठक हॉल, कॉन्फरन्स हॉल इ. यांचा समावेश असणारे बहुउद्देशिय संकुल उभारण्यासाठी एक विशेष बाब म्हणून निधी उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय : :
महाराष्ट्र शासनाच्या आर्थिक सहकार्यातून मॉरीशस येथे बहुउद्देशिय संकुल उभारण्याकरीता रू.८.०० कोटी इतका निधी ‘एक विशेष बाब’ म्हणून राज्याच्या पर्यटन विकासाच्या दृष्टीने करावयाच्या प्रसिध्दीकरीताच्या लेखाशिर्ष “मागणी क्र. झेडडी-४ (०२) (०४ ) प्रसिध्दी (कार्यक्रम) ३४५२ १९३१, ५० इतर खर्च” या लेखाशिर्षांतून उपलब्ध करुन देण्यास मान्यता देण्यात येत आहे.
२. प्रकल्पाची अंमलबजावणीचे संनियंत्रण करण्यासाठी मा. मंत्री (पर्यटन) यांच्या अध्यक्षतेखाली खालीलप्रमाणे संनियंत्रण समिती गठीत करण्यात येत आहे:
--------------------------------------------------------------------------------------------------------------------------------
| अ.क्र. | नाव व पदनाम | पद |
| १. | मा. मंत्री (पर्यटन) | अध्यक्ष |
| २. | Hon. Louis Steven Obeegadoo, Deputy Prime Minister, Minister of Housing and Land Use Planning and Minister of Tourism | सदस्य |
| ३. | भारताचे मॉरीशसमधील राजदूत | सदस्य |
| ४. | मॉरीशसचे भारतातील राजदूत | सदस्य |
| ५. | मॉरीशस पर्यटन विभागाचे संचालक | सदस्य |
| ६. | संचालक, पर्यटन संचालनालय | सदस्य सचिव |
| ७. | श्री.असंत गोविंद, CSK, अध्यक्ष, मॉरीशस मराठी मंडळी फेडरेशन | सदस्य |
--------------------------------------------------------------------------------------------------------------------------------
# Page 2
शासन निर्णय क्रमांक: टिडीएस २०२३/०४/प्र.क्र.२५२/पर्यटन
३. अंमलबजावणी यंत्रणा, प्रकल्प पूर्ण करण्याकरीता कालावधी, इतर अटी व शर्ती इ. नमूद करुन निधी वितरणाचे आदेश स्वतंत्रपणे निर्गमित करण्यात येतील.