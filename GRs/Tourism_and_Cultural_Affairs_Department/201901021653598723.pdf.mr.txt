# Page 1
औरंगाबाद शहर जागतिक वारसा शहर म्हणून घोषित करण्याबाबत नामांकन प्रस्ताव तयार करण्यासाठी संवर्धन वास्तुविशारद नियुक्तीबाबतच्या न्युनत्तम निविदेस मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : बैठक २०१६/प्र.क्र.१३८/सां.का.३
मंत्रालय विस्तार भवन, मुंबई ४०० ०३२
दिनांक : ०१ जानेवारी, २०१९
वाचा :- १) शासन निर्णय पर्यटन व सांस्कृतिक कार्य विभाग क्रमांक. बैठक २०१७/प्र.क्र.१३८/ सां.का.३, दिनांक २७ सप्टेंबर,२०१७ चा शासन निर्णय.
२) संचालक पुरातत्व व वस्तुसंग्रहालय संचालनालय मुंबई यांचे जा.क्र. तंत्रशाखा २०१८ १९/स.सं.औ. UNSESCO-WH/२६०९, दिनांक २०.११.२०१८ चे पत्र.
प्रस्तावना: औरंगाबाद शहरास जागतिक वारसा शहर म्हणून घोषित करण्याबाबत भारतीय पुरातत्व सर्वेक्षण विभाग, नवी दिल्ली यांच्याद्वारे वारसा स्थळाचे प्रायोगिक नामांकन युनेस्कोला पाठविले जाते.
या नामांकनाचा प्रस्ताव तयार करण्यासाठी तसेच नामांकन प्रक्रीसेसाठी आवश्यक दस्ताऐवज तयार करण्यासाठी या कामात अनुभव असणाऱ्या संवर्धन वास्तुविशारद संस्थेची निवड ही खुल्या निविदा पद्धतीने करण्यास उपर्निर्दिषष्ट क्र.१ च्या शासन निर्णयान्वये प्रशासकीय मान्यता देण्यात आली आहे.
त्यानुसार तांत्रिकदृष्टया पात्र संवर्धन वास्तुविशारदांपैकी तेजस्वीनी आफळे असोसिएट्स, औरंगाबाद यांची निविदा न्युनत्तम (रु.३२,३९,१००/-) असल्याने उपर्निर्दिष्ट क्र.२ च्या पत्रान्वये संचालक, पुरातत्व व वस्तुसंग्रहालये संचालनालय यांनी सदर निविदेस मान्यता मिळणेबाबत विनंती केली आहे. त्यानुसार सदर बाब शासनाच्या विचाराधीन होती. विचारांती प्रस्तुत प्रकरणी शासन खालीलप्रमाणे निर्णय घेत आहे.
शासन निर्णय:
औरंगाबाद शहरास जागतिक वारसा शहर म्हणून घोषित करण्याबाबत भारतीय पुरातत्व सर्वेक्षण विभागास नामांकनाचा प्रस्ताव तयार करण्यासाठी तसेच नामांकन प्रक्रीसेसाठी आवश्यक दस्ताऐवज तयार करण्यासाठी या कामाचा अनुभव असणाऱ्या मे तेजस्वीनी आफळे असोसिएट्स, औरंगाबाद यांची रु.३२,३९,१००/- (अक्षरी रूपसे बत्तीस लाख एकोणचाळीस हजार शंभर केवळ ) इतक्या रक्कमेच्या न्युनतम निविदेस मान्यता देण्यात येत आहे.
सदर कामे ही विशिष्ट प्रकारची असून पुरातत्वशास्त्र संकेतानुसार करणे आवश्यक आहे. हे काम करण्यासाठी संचालक पुरातत्व यांनी सादर केलेल्या न्युनतम निविदेच्या प्रस्तावास महाराष्ट्र वित्तीय अधिकार नियम पुस्तिका १९७८ चा भाग पहिला उपविभाग ५ मधील अ.क्र. ६ महाराष्ट्र सार्वजनिक बांधकाम नियम पुस्तिकेतील परिच्छेद क्रमांक २२० अन्वये प्रशासकीय विभागांना असलेल्या अधिकारानुसार मान्यता देण्यात येत आहे.
# Page 2
शासन निर्णय क्रमांक: बैठक २०१६/प्र.क्र.१३८/सां.का.३
संचालक, पुरातत्व व वस्तुसंग्रहालय संचालनालय यांना यासाठी नियंत्रण अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबंधिच्या देयकावर स्वाक्षरी करण्यास प्राधिकृत करण्यात येत आहे.
हा शासन निर्णय विअप्र-२०१३/प्र.क्र.३० / २०१३ / विनियम, भाग २, दिनांक १७ एप्रिल, २०१५, वित्तीय अधिकार नियम पुस्तिका १९७८ भाग पहिला उपविभाग तीन मधील अनुक्रमांक ४ मधील परिच्छेद क्र. २७(२) “अ” नुसार तसेच वित्त विभागाचे परिपत्रक क्रमांक अर्थसं-२०१८/प्र.क्र.६९/अर्थ ३, दिनांक ०२ एप्रिल, २०१८ अन्वये प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.