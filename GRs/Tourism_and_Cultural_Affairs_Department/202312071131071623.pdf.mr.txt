# Page 1
महासंस्कृति महोत्सव, चंद्रपूर येथे चित्ररथ प्रदर्शनाकरीता आलेल्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३ / प्र.क्र. ५८०सां.का/ .४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ७ डिसेंबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./ ५५००, दिनांक १४ सप्टेंबर, २०२३.
प्रस्तावना : “स्वातंत्र्याचा अमृत महोत्सव” यानिमित्ताने नियोजित कार्यक्रमांव्यतिरिक्त विविध
--------------------------------------------------------------------------------------------
| कला, संस्कृती, |
| ऐतिहासिक स्थळे, संत परंपरा व महान व्यक्तीचें महत्त्व अधोरेखीत व्हावे, त्यांची माहिती व |
| महती सर्वसामान्य जनता तसेच नव्या तरुणाई पर्यंत प्रत्यक्षरित्या पोहचावी या हेतूने कार्यक्रम |
| सादर करण्यात येतात. |
--------------------------------------------------------------------------------------------
त्याच धर्तीवर, प्रजासत्ताक दिन-२०२३ रोजी दिल्ली येथे कर्तव्यपथावर संचलनामध्ये पहिल्या तीन चित्ररथाचे प्रदर्शनाद्वारे राज्यातील नागरिकांस अनुभूती व्हावी या हेतूने महासंस्कृति महोत्सव, चंद्रपूर येथे महाराष्ट्र राज्याचा "साडेतीन शक्तीपिठे-नारिशक्ती" हा चित्ररथ याचे प्रदर्शन व उत्तरप्रदेश राज्याचा “भगवान श्रीराम यांचे अयोध्या नगरीत आगमन” या विषयावर आधारित चित्ररथाची निर्मिती-प्रदर्शन करण्यात आले होते. सदर चित्ररथ बांधणी व प्रदर्शन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : महासंस्कृति महोत्सव, चंद्रपूर येथे उत्तरप्रदेश राज्याचा “भगवान श्रीराम यांचे अयोध्या नगरीत आगमन” या विषयावर आधारित चित्ररथाची निर्मिती व प्रदर्शनाकरीता
आलेल्या रुपये ४१,०८,०००/- (रुपये एकेचाळीस लक्ष आठ हजार फक्त) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडडी -२, २२०५, कला व संस्कृती, १०२ कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५०, इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र. ५८०/सां.का.४
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र.
४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं - २०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.