# Page 1
महाराष्ट्र राज्य सिंधी साहित्य अकादमीच्या कार्यक्रम आयोजनाच्या खर्चास वित्तीय मान्यता मिळणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्र. संकीर्ण ८२२३/प्र.क्र.३६२/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक: ३ ऑक्टोबर, २०२३
संदर्भ :- १) शासन निर्णय, पर्यटन व सांस्कृतिक कार्य विभाग क्र. सिंसाअ ७२१५ (१४)/प्र.क्र.२३१/सां.का.४, दि. १ एप्रिल, २०१६.
२) शासन निर्णय, पर्यटन व सांस्कृतिक कार्य विभाग क्र.संकीर्ण८२२३/ प्र.क्र.३६२/सां.का. ४, दि. १९ मे, २०२३.
३) सह संचालक, महाराष्ट्र राज्य सिंधी साहित्य अकादमीचे यांचे पत्र क्र.
मरासिंसाअ/१७५३-१७५४/२०२३, दि. २५ जुलै, २०२३.
प्रस्तावना : राज्यामध्ये सिंधी भाषा आणि साहित्याच्या विकासासाठी महाराष्ट्र राज्य सिंधी साहित्य अकादमी कार्यरत असून या अकादमीद्वारे राज्यात सिंधी भाषा आणि साहित्याचे संवर्धन आणि विकास या संबंधी विविध उपक्रम राबविण्यात येतात. उपर्निर्दिष्ट क्र.१ अन्वये महाराष्ट्र राज्य सिंधी साहित्य अकादमीच्या योजनांची नियमावली निश्चित करण्यात आलेली आहे. उपर्निर्दिष्ट क्र.२ अन्वये महाराष्ट्र राज्य सिंधी साहित्य अकादमीस सांस्कृतिक कार्यक्रम घेण्यास प्रशासकीय मान्यता देण्यात आली आहे. आता त्यातील काही सांस्कृतिक कार्यक्रम संपन्न झालेले आहेत. सदरील सांस्कृतिक कार्यक्रमाच्या रकमेस वित्तीय मान्यता देण्याची बाब शासनाच्या विचाराधीन होती.
शासन निर्णयः महाराष्ट्र राज्य सिंधी साहित्य अकादमीच्या सांस्कृतिक कार्यक्रमाचा खर्च रु.
२,४६,५८५/- इतक्या रकमेस या शासन निर्णयान्वये मान्यता देण्यात येत आहे.
२. सदर खर्च लेखाशीर्ष मागणी क्र. झेडडी-२ प्रधान लेखाशीर्ष २२०५, कला व संस्कृतीचे यांचे प्रचालन (०९)सिंधी साहित्य अकादमी (०९) (०१) सिंधी साहित्य अकादमीची आस्थापना (कार्यक्रम), २२०५१६९७ ५०, इतर खर्च या लेखा शीर्षाखालील सन २०२३-२४ या आर्थिक वर्षासाठी उपलब्ध असलेल्या अनुदानातून मंजूर करण्यात येत आहे.
३. यासाठी, सह संचालक, महाराष्ट्र राज्य हिंदी, सिंधी, गुजराती साहित्य अकादमी यांना नियंत्रण अधिकारी तसेच आहरण व संवितरण अधिकारी म्हणून घोषित करण्यात येत आहे.
४ सदर खर्चास वित्त विभाग शासन निर्णय क्र.विअप्र-२०१३/प्र.क्र.३०/विनिमय, भाग-२, दि.१७ एप्रिल, २०१५, उपविभाग ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मान्यता देण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र.३६२/सां.का.४
५. सदर प्रकरणी वित्त विभागाच्या शासन परिपत्रक क्र. अर्थसं-२०२३/प्र.क्र.४०/अर्थ-३, दि. १२ एप्रिल, २०२३ मधील सर्व परिशिष्टातील अटींनुसार कार्यवाही करण्याची जबाबदारी सहसंचालक तथा सदस्य सचिव, महाराष्ट्र राज्य सिंधी साहित्य अकादमी, मुंबई यांची राहिल.