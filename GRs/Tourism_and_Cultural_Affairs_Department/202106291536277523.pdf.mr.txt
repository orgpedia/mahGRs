# Page 1
दिव्यांग व्यक्ती हक्क अधिनियम, २०१६ नुसार विभागाच्या अधिपत्याखालील क्षेत्रीय कार्यालयातील गट-क संवर्गातील “वाहन चालक” हे पद दिव्यांग पदसुनिश्चितीतून वगळण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: संकीर्ण ८२२१/प्र.क्र. ३८/सां.का.४
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : : २९ जून, २०२१
वाचा : १) शासन परिपत्रक, सामाजिक न्याय व विशेष सहाय्य विभाग क्र. दिव्यांग २०१९/ प्र.क्र.२५१/दि. क. २, दिनांक १२ नोव्हेंबर, २०२० २) केंद्र शासन, अधिसूचना क्र.CG-DL-E-13012021-224370, दिनांक ०४ जानेवारी, २०२१ ३) शासन निर्णय, सामाजिक न्याय व विशेष सहाय्य विभाग क्र.दिव्यांग-२०१९/ प्र. क्र. २५१/दि.क.२, दिनांक ०२ फेब्रुवारी, २०२१ ४) समक्रमांकाचा शासन निर्णय, पर्यटन व सांस्कृतिक कार्य विभाग, दि. ०२ मार्च, २०२१ ५) शासन पत्र, सामाजिक न्याय व विशेष सहाय्य विभाग क्र. दिव्यांग २०२०/ संकीर्ण ११ / दि.क.२, दिनांक १५ जून, २०२१
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेत पद सुनिश्चिती करणे आवश्यक आहे. त्यानुसार केंद्र शासनाच्या उपर्निर्दिष्ट दिनांक ०४ जानेवारी, २०२१ च्या अधिसूचनेनुसार शासन सेवेतील विविध संवर्गांची पदे दिव्यांगांसाठी सुनिश्चित करण्याबाबतची अधिसूचना प्रसिध्द करण्यात आली आहे. सदर अधिसूचनेनुसार सामाजिक न्याय व विशेष सहाय्य विभागाच्या उपर्निर्दिष्ट दिनांक २ फेब्रुवारी, २०२१ च्या शासन निर्णयानुसार राज्य शासनाच्या आस्थापनेवरील दिव्यांगांसाठीची पदे सुनिश्चित करण्याबाबत सर्व प्रशासकीय विभागांना सूचना देण्यात आलेल्या आहेत. त्यानुसार उपनिर्दिष्ट ०२ मार्च, २०२१ अन्वये या विभागाच्या अधिपत्याखालील सांस्कृतिक कार्य संचालनालय, मुंबई व महाराष्ट्र राज्य हिंदी, सिंधी, गुजराती साहित्य अकादमी, मुंबई या कार्यालयाच्या आस्थापनेवरील पदे दिव्यांगांसाठी सुनिश्चित करण्याबाबत निर्गमित करण्यात आलेला आहे. परंतु, सांस्कृतिक कार्य संचालनालयातील वाहन चालक हे पद दिव्यांग पद सुनिश्चितीतून वगळण्यात आले नव्हते.
सदर, पद वगळण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण ८२२१/प्र.क्र.३८/सां.का.४
शासन निर्णय :
शासन सेवेतील दिव्यांगाच्या पदसुनिश्चितीसाठी गठीत करण्यात आलेल्या तज्ञ समितीच्या दिनांक १९ व २० मे, २०२१ रोजीच्या बैठकीत “गट-क” मधील “वाहन चालक” हे पद दिव्यांग पदसुनिश्चितीतून वगळण्याबाबत निर्णय घेतला आहे.
२. शासन सेवेतील दिव्यांगाच्या पदसुनिश्चितीसाठी गठीत करण्यात आलेल्या तज्ञ समितीने घेतलेल्या उपरोक्त निर्णयानुसार सांस्कृतिक कार्य संचालनालयातील गट-क मधील “वाहन चालक” हे पद दिव्यांग पदसुनिश्चितीतून या शासन निर्णयान्वये वगळण्यात येत आहे.