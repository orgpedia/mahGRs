# Page 1
कोविड–१९ च्या पार्श्वभूमीवर “मिशन बिगीन अगेन” अंतर्गत चित्रपटगृहे पुन्हा सुरु करण्याबाबत मार्गदर्शक तत्वे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : संकीर्ण-२०२० / प्र.क्र.६५/सां.का.१
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई - ४०० ०३२.
दिनांक : ०४ नोव्हेंबर, २०२०
वाचा : १) केंद्र शासन, गृह मंत्रालय, आदेश क्र.४०-३/२०२०-डीएम-आय (ए), दि.३०.०९.२०२० २) शासन आदेश, महसूल व वन, आपत्ती व्यवस्थापन, मदत व पुनर्वसन विभाग, क्र. डीएमयू/२०२०/प्र.क्र.९२/डीआयएसएम - १, दि.०३.११.२०२०
प्रस्तावना : कोविड–१९ च्या पार्श्वभूमीवर बंद पडलेली चित्रपटगृहे सुरु करण्यास परवानगी देण्यासंदर्भात या क्षेत्रातील विविध संघटनांकडून / संस्थांकडून शासनास विनंत्या प्राप्त झालेल्या आहेत. कोविड-१९ च्या प्रादुर्भावामुळे देशाच्या आर्थिक प्रगतीस खीळ बसल्याने, उद्योगधंद्यास चालना देण्यासाठी शासनाने टप्प्या-टप्प्यात विविध उद्योग सुरु करण्यावरील निर्बंध शिथिल केलेले आहेत. उपर्निर्दिष्ट क्र.१ येथील केंद्र शासनाच्या आदेशान्वये चित्रपटगृहे दि.१५.१०.२०२० पासून सुरु करण्यास परवानगी दिलेली आहे. या संदर्भातील मार्गदर्शक तत्व केंद्र शासनाच्या माहिती व प्रसारण मंत्रालयाद्वारे दि.०६.१०.२०२० रोजी प्रसारीत करण्यात आली आहेत. राज्य शासनाच्या महसूल व वन, आपत्ती व्यवस्थापन, मदत व पुनर्वसन विभागाच्या उपर्निर्दिष्ट क्र.२ येथील शासन निर्णयान्वये राज्यातील चित्रपटगृहे दि.०५ नोव्हेंबर, २०२० पासून ५० टक्के आसन क्षमतेत सुरु करण्यास परवानगी दिली आहे. त्यानुसार राज्यातील चित्रपटगृहे नियंत्रित पध्दतीने सुरु करण्यासाठी मार्गदर्शक तत्त्वे निर्गमित करण्याची बाब शासनाच्या विचाराधीन होती. या संदर्भात शासनाने पुढीलप्रमाणे निर्णय घेतला आहे.
शासन निर्णय : कोविड–१९ च्या पार्श्वभूमीवर राज्यातील चित्रपटगृहे या शासन निर्णयासोबत जोडण्यात आलेल्या परिशिष्ट-अ (Annexure-A) मधील मार्गदर्शक तत्वांच्या अधिन राहून दि.०५ नोव्हेंबर, २०२० पासून नियंत्रित स्वरुपात सुरु करण्यास शासन मान्यता देत आहे.
ही परवानगी देण्यामागील शासनाचा उदात्त हेतू विचारात घेऊन सर्व संबंधितांनी चित्रपटगृहाचे परिचालन कोविड- १९ संदर्भातील केंद्र शासनाच्या व राज्य शासनाच्या कोणत्याही निर्बंधांचा भंग होणार नाही अशा पध्दतीने करणे आवश्यक आहे. या मार्गदर्शक तत्वांचा भंग झाल्याचे निदर्शनास आल्यास संबंधितांविरुध्द नियमानुसार कारवाई करण्यात येईल.
०२. कोविड-१९ विषाणूंचा प्रादुर्भावास प्रतिबंध करण्यासाठी शासनाने घोषित केलेल्या टाळेबंदीच्या अनुषंगाने वेळोवेळी निर्गमित केलेल्या आदेशातील बंधनकारक असणाऱ्या सूचना या प्रकरणीही लागू राहतील.
# Page 2
शासन निर्णय क्रमांकः संकीर्ण-२०२० / प्र.क्र.६५/सां.का.१
# Page 3
# Page 4
# Page 5
# Page 6
# Page 7
# Page 8