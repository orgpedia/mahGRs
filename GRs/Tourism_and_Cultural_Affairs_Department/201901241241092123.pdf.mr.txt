# Page 1
अर्नाळा, ता.वसई, जि.पालघर अंतर्गत पर्यटन महोत्सवासाठी अनुदानाबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीसी २०१८/१२/प्र.क्र.१०९६/पर्यटन,
मंत्रालय, मुंबई-४०० ०३२.
दिनांक : : २३ जानेवारी, २०१९.
संदर्भ : १) जिल्हाधिकारी, पालघर यांचे पत्र क्रमांक- जिनिस / जिवायो/प्रा-पर्यटन/२०१८-१९/२८२९, दिनांक २८.११.२०१८.
२) शासन निर्णय, पर्यटन व सांस्कृतिक कार्य विभाग, क्रमांक- टिडीसी २०१०(१)/प्र.क्र.२२/पर्यटन, दिनांक ४.२.२०१०.
शासन निर्णय : महाराष्ट्र राज्यातील पर्यटन स्थळांची राष्ट्रीय व आंतराष्ट्रीय स्तरावर प्रसिध्दी व त्यांच्या विकासास उत्तेजन देणे, निरनिराळे पर्यटन महोत्सव साजरे करणे यासाठी सन २०१८-२०१९ या वित्तीय वर्षात पर्यटन विभागासाठी “प्रसिध्दी” या लेखाशिर्षाखाली रुपये ७८.०० कोटी नियतव्यय अर्थसंकल्पित आहे. वित्त विभागाच्या दिनांक २.४.२०१८ च्या शासन परिपत्रकानुसार सदर अर्थसंकल्प नियतव्ययापैकी ७०% म्हणजेच रुपये ५४.६० कोटी इतका निधी मासिक निधी वितरण प्रणालीप्रमाणे वितरणास उपलब्ध आहे.
२. दिनांक २ व ३ फेब्रुवारी, २०१९ या कालावधीत ग्रामपंचायत अर्नाळा, ता. वसई, जि. पालघर येथे आयोजित करण्यात येणाऱ्या पर्यटन महोत्सवासाठी रुपये ५.०० लक्ष (अक्षरी रुपये पाच लक्ष फक्त) इतका निधी सन २०१८-१९ या आर्थिक वर्षात प्रसिध्दीसाठी वितरीत करण्यात येणाऱ्या निधीतून जिल्हाधिकारी, पालघर यांना खालील अटी व शर्तीच्या अधिन राहून अदा करण्यास या शासन निर्णयाद्वारे मान्यता देत आहे.
अटी व शर्ती : १. जिल्हाधिकारी यांनी महोत्सव / कार्यक्रम आयोजनांची तपासणी करावी व दिलेला निधी त्याच महोत्सव आयोजनाच्या कारणास्तव खर्च झाला आहे, याची खात्री करावी.
२. ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तिय अधिकाराच्या प्रत्यावर्तनानुसार सक्षम प्रशासकीय व वित्तिय मान्यता घेणे आवश्यक आहे.
३. वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
४. कोणत्याही परिस्थितीत मंजूर अनुदानापेक्षा जास्त खर्च होणार नाही याबाबतची सर्व जबाबदारी जिल्हाधिकारी यांची राहील व जादा खर्चाची प्रतिपुर्ती शासनाकडून केली जाणार नाही.
५. अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे. या संदर्भात शासन
परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दिनांक ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय, वित्त विभाग, क्रमांक- बीजीटी- १०.००/प्र.क्र.५६/२०००/वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
# Page 2
शासन निर्णय क्रमांक: टिडीसी २०१८/१२/प्र.क्र.१०९६/पर्यटन
६. सदर रक्कमेच्या खर्चाचा महालेखापाल कार्यालयाशी ताळमेळ घालून अहवाल शासनास सादर करावा.
७. प्रमाणित करण्यात येते की, वित्त विभाग, शासन परिपत्रक, क्रमांक- अर्थसं २०१५/प्र.क्र.८५/अर्थ-३, दिनांक १७.४.२०१५ नुसार विहीत मान्यता घेण्यात आली असून, सन २०१८-१९ मध्ये अर्थसंकल्पीत तरतूद उपलब्ध आहे. अट क्रमांक- ८ च्या अटी प्रमाणे वित्तीय अधिकार नियम पुस्तिका, १९७८ भाग- पहिला, उप विभाग एक अ.क्र. २७, नियम क्रमांक- १४९ नुसार प्रशासकीय विभागाला पुर्ण अधिकार आहेत.
८. वर नमूद करण्यात आलेला खर्च हा सन २०१८-१९ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी –४, "३४५२-पर्यटन, ०१- पर्यटनासाठी पायाभूत सुविधा, १०१ - पर्यटन केंद्रे (०१) पंचवार्षिक योजनांतर्गत योजना - राज्य योजनांतर्गत योजना (०२) (०४) प्रसिध्दी (३४५२१९३१), ३१ सहाय्यक अनुदाने" या लेखाशिर्षाखाली मंजुर तरतूदीमधून भागविण्यात यावा.
९. या प्रकरणी मंजूर करण्यात आलेल्या सहायक अनुदानाची रक्कम आहरण करुन संबंधितांना वितरीत करण्याकरीता जिल्हा नियोजन अधिकारी, पालघर यांना आहरण व संवितरण अधिकारी म्हणून व जिल्हाधिकारी, पालघर यांना नियंत्रण अधिकारी म्हणून घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम संबंधित जिल्हा कोषागार कार्यालय, पालघर येथून आहरित करुन संबंधित कार्यान्वयीन यंत्रणेस वितरीत करावयाची कार्यवाही करावी.
१०. हा शासन निर्णय, वित्त विभाग, परिपत्रक क्रमांक- अर्थस-२०१५/प्र.क्र.८५/अर्थ-३, दिनांक १७.४.२०१५ तसेच वित्तीय अधिकार नियम पुस्तिका, १९७८ भाग- पहिला, उप विभाग एक अ.क्र. २७, नियम क्र. १४९ प्रशासकीय विभागांना दिलेल्या अधिकारानुसार निर्गमित करण्यात येत आहे.
# Page 3