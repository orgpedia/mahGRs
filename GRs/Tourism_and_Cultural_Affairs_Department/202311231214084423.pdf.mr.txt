# Page 1
दिपावली निमित्त दिल्ली येथे दिवाळी पहाट या सांस्कृतिक कार्यक्रमाच्या आयोजनास प्रशासकीय व वित्तीय मान्यता मिळण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/ प्र. क्र. ६७१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २३ नोव्हेंबर, २०२३
वाचा -: सांस्कृतिक कार्य संचालनालय, मुंबई यांचे पत्र क्र.सां.का.सं./ ६३२१, दिनांक ०६ नोव्हेंबर, २०२३.
प्रस्तावना :
“स्वातंत्र्याचा अमृत महोत्सव” अंतर्गत विभागामार्फत नियमित विविध कार्यक्रमांचे आयोजन करण्यात येत आहे. राज्याच्या आणि देशाच्या संस्कृतिचा प्रचार व प्रसार व्हावा या हेतूने मोठया प्रमाणावर यापुढे विविध सांस्कृतिक कार्यक्रमांचे आयोजन विविध औचित्यावर करण्यास सुरुवात केलेली आहे. जेणे करुन, तरुण पिढीला नवीन-जुन्या कला/संस्कृति / महान व्यक्ती यांचे कार्य ज्ञात व्हावेत व त्यांना त्यांच्या कला सादर करण्यासाठी एक व्यासपीठ मिळावे आणि त्या त्या औचित्याचे महत्व सांस्कृतिक कार्यक्रमांव्दारे विषद होऊ शकेल. त्यानुषंगाने, दिल्ली मराठा प्रतिष्ठाण यांनी आयोजित केलेल्या “दिवाळी पहाट” या कार्यक्रमास व त्यावरील खर्चास प्रशासकीय व वित्तीय मान्यता देण्याची बाब शासनाच्या विचाराधीन होती
शासन निर्णय : दिपावली निमित्त दिल्ली येथे दिवाळी पहाट या सांस्कृतिक कार्यक्रमाच्या आयोजनास व त्यावरील खर्च रुपये ५,००,०००/- (अक्षरी रुपये पाच लक्ष फक्त) इतक्या रकमेस या शासन निर्णयान्व्ये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडडी-२, २२०५, कला व संस्कृती, १०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३ / प्र.क्र. ६७१/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.