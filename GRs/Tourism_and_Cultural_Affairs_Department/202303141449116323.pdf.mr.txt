# Page 1
एलिफंटा (जि. रायगड) पर्यटन विकास आराखड्यातील कामांसाठी सन २०२२-२३ या आर्थिक वर्षात निधी उपलब्ध करुन देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीसी २०२३/०३/प्र.क्र.५३/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२,
दिनांक : १४ मार्च, २०२३.
संदर्भ : १) पर्यटन व सांस्कृतिक कार्य विभाग, शासन निर्णय क्रमांक टिडीसी २०१५/ १०/प्र.क्र.९६८, दि.३१/३/२०१७
२) वित्त विभाग, शासन परिपत्रक क्र. अर्थसं-२०२२/प्र.क्र..४३/अर्थ-३, दि.०४.०४.२०२२
३) महाराष्ट्र पर्यटन विकास महामंडळाचे पत्र क्र. मपविम/ बांधकाम/ एलिफंटा / २०२३/९११, दि.१०.०३.२०२३.
प्रस्तावना : उपरोक्त संदर्भ क्रमांक १ येथील दिनांक ३१.०३.२०१७ च्या शासन निर्णयान्वये एलिफंटा (जि. रायगड) पर्यटन विकासाच्या रुपये ९२.८७ कोटीच्या आराखड्यास मान्यता देऊन सदर आराखड्यातील कामांसाठी रुपये २.०० कोटी निधी महाराष्ट्र पर्यटन विकास महामंडळास उपलब्ध करुन देण्यात आला आहे. सदर आराखड्यातील रु.६७.२५ कोटी इतक्या रकमेची कामे करण्यास भारतीय पुरातत्व सर्वेक्षण विभागाने मान्यता दिली असून या कामांसाठी रु.२०.०० कोटी निधी उपलब्ध करुन देण्याचा प्रस्ताव महाराष्ट्र पर्यटन विकास महामंडळाने संदर्भ क्रमांक ३ येथील दि.१०.०३.२०२३ च्या पत्रान्वये सादर केला आहे.
शासन निर्णय : उपरोक्त संदर्भ क्रमांक १ येथील दिनांक ३१.०३.२०१७ च्या शासन निर्णयान्वये मान्यता देण्यात आलेल्या एलिफंटा (जि. रायगड) पर्यटन विकास आराखड्यातील कामांसाठी सन २०२२-२३ मध्ये रु.२०.०० कोटी इतका निधी खालील अटी व शर्तीच्या अधीन महाराष्ट्र पर्यटन विकास महामंडळास वितरीत करण्यास याव्दारे मान्यता देण्यात येत आहे.
२. अटी व शर्ती : १) एलिफंटा पर्यटन विकास आराखड्यास भारतीय पुरातत्व विभागाने दिलेल्या परवानगीनुसार तसेच टप्पा-२ मध्ये जलक्रिडेसाठी ३ बोटी व १ केबल कार या PPP तत्वावर राबवावयाच्या कामांचा समावेश करुन सुधारीत आराखड्यास उच्चाधिकार समिती व शिखर समितीची मान्यता घेण्यात यावी.
२) उपरोक्त कामे दर्जेदार स्वरुपाची व्हावीत, याकरीता स्थापत्य विशारदांची (Theme Based Architect) नेमणूक करुन प्रत्यक्ष कामे नामांकित कंत्राटदारांच्या माध्यमातून करण्यात यावीत व त्या कामांचे योग्य संनियंत्रण आणि गुणनियंत्रण करण्यात यावे.
३) मलजल प्रक्रिया केंद्रासाठी संस्थेची नियुक्ती करतांना १० वर्ष देखभाल दुरुस्तीची अट नमूद करावी.
४) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
# Page 2
शासन निर्णय क्रमांक: टिडीसी २०२३/०३/प्र.क्र.५३/पर्यटन
५) प्रादेशिक पर्यटन विकास योजनेच्या शासन निर्णय, दि. ४ नोव्हेंबर, २०१० मधील अटी व शर्तीचे उल्लंघन झाल्याचे भविष्यात निदर्शनास आल्यास देण्यात आलेला संपूर्ण निधी व्याजासह वसूल करण्यात येईल.
६) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी व्यवस्थापकीय संचालक, महाराष्ट्र पर्यटन विकास महामंडळ, मुंबई यांची राहील व जादा खर्च प्रित्यर्थ जादा अनुदान उपलब्ध करुन दिले जाणार नाही.
७) मंजूर तरतुदीतून करावयाचा खर्च दिनांक ३१ मार्च, २०२३ पर्यंत करण्यात यावा व मंजूर कामे तात्काळ पूर्ण करावीत.
८) कामाच्या ठिकाणी सदर काम प्रादेशिक पर्यटन विकास योजनेतून करण्यात आल्याचे फलक लावण्यात यावेत.
९) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
१०) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे.
या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी- १०.००/ प्र.क्र.५६/२०००/वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
११) तांत्रिक मान्यता विहित स्तरावर घेण्यात यावी.
१२) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
१३) सदर निधीतून होणाऱ्या खर्चातून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत पर्यटन संचालनालयास व शासनास न चुकता सादर करावीत.
१४) व्यवस्थापकीय संचालक, महाराष्ट्र पर्यटन विकास महामंडळ, मुंबई यांनी काम प्रादेशिक पर्यटन विकास योजनेमधून किंवा कोणत्याही अन्य योजनेतून / निधीतून पुर्ण करण्यात आले नाही याची खात्री करुनच निधीचे वितरण करावे. मंजूर असलेले काम या योजनेतून किंवा कोणत्याही अन्य योजनेतून / निधीतून पुर्ण करण्यात आले असल्यास संबंधित कामास वितरित केलेला निधी शासनास परत करण्यात यावा व झालेल्या अनियमिततेबद्दल संबंधितांवर उचित कारवाई करण्यात यावी.
१५) व्यवस्थापकीय संचालक, महाराष्ट्र पर्यटन विकास महामंडळ, मुंबई यांनी झालेल्या कामाच्या गुणवत्तेबाबत कॉलेज ऑफ इंजिनिअरिंग पुणे, व्ही. एन. आय. टी., नागपूर, आय. आय. टी., मुंबई, व्ही. जे. टी. आय., मुंबई यासारख्या नामांकित संस्थांकडून कामांची प्रत्यक्ष तपासणी करून त्यांच्या अहवालाच्या आधारे देयके अदा करण्यात यावीत.
१६) उर्वरित निधीची मागणी करताना उपयोगिता प्रमाणपत्र व कामाची गुणनियंत्रण यंत्रणेद्वारे प्रत्यक्ष तपासणी करुन कामाच्या गुणवत्तेबाबत व कामाच्या सद्यस्थितीबाबतचा प्रमाणित अहवाल (छायाचित्रांसह) शासनास सादर करण्यात यावा
पृष्ठ ३ पैकी २
# Page 3
शासन निर्णय क्रमांक: टिडीसी २०२३/०३/प्र.क्र.५३/पर्यटन
१७) सदर काम पूर्ण झाल्यानंतर सदर कामाच्या देखभालीची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
१८) काम पूर्ण झाल्यानंतर सदर पर्यटक सुविधा तात्काळ उपयोगात आणण्याच्या दृष्टीने काम सुरु असतानाच पूर्व नियोजन करावे.
३. वर नमूद करण्यात आलेला खर्च हा सन २०२२-२३ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखालील मंजूर तरतुदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन विकास योजनेंतर्गत) सहायक अनुदानाची रक्कम आहरण करुन संबंधितांना वितरीत करण्याकरीता मुख्य लेखा अधिकारी, पर्यटन संचालनालय, महाराष्ट्र राज्य, मुंबई, यांना आहरण व संवितरण अधिकारी॰ व सह संचालक, पर्यटन संचालनालय, महाराष्ट्र राज्य, मुंबई यांना -नियंत्रण अधिकारी म्हणून घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम त्यांनी अधिदान व लेखा अधिकारी कार्यालय, मुंबई येथे देयके सादर करुन संबंधितांना वितरीत करावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
४. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२२/प्र.क्र..४३/अर्थ-३, दि.०४.०४.२०२२ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून सदर शासन निर्णयाच्या परिशिष्टामधील तपासणीसूची बाबींची व अटींची पूर्तता करण्यात आली आहे.