# Page 1
दर्शनिका विभागाच्या गट-ब (राजपत्रित व
अराजपत्रित) व गट-क सर्व पदावरील द्यावयाच्या
पदोन्नतीसाठी निवडसूची तयार करण्यासाठी
विभागीय पदोन्नती समितीचे गठन
करण्याबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- संकीर्ण-२०२५/प्र.क्र.८२/(ई-१३०३४५३)/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक : ०३ सप्टेंबर, २०२५
वाचा :- १. सामान्य प्रशासन विभाग, शासन निर्णय क्र. एसआरव्ही-२०१८/प्र.क्र.१५९/कार्यासन १२,
दि.०१.८.२०१९
२. कार्यकारी संपादक व सचिव, दर्शनिका विभाग, मुंबई यांचे दि. २०.०६.२०२५ व
दि. ०१.०८.२०२५ रोजींचे पत्र
शासन निर्णय:-
पर्यटन व सांस्कृतिक कार्य विभागाच्या प्रशासनिक अधिपत्याखालील दर्शनिका विभागातील गट-ब
(राजपत्रित व अराजपत्रित) व गट-क सर्व पदावरील पदोन्नतीसाठी निवडसूची तयार करून पदोन्नतीसाठी
शिफारस करणे आणि पदोन्नतीचा मानीव दिनांक देण्यासाठी नियुक्ती प्राधिकाऱ्यास शिफारस करणे या
करीता संदर्भिय क्र. १ येथील शासन निर्णयातील तरतूदीनुसार कार्यकारी संपादक व सचिव, दर्शनिका
विभाग, मुंबई यांनी संदर्भिय क्र. २ पत्रान्वये केलेल्या विनंतीनुसार पुढीलप्रमाणे विभागीय पदोन्नती समिती
गठीत करण्यात येत आहे.
-----------------------------------------------------------
| १. | कार्यकारी संपादक व सचिव, दर्शनिका विभाग, मुंबई | अध्यक्ष |
| २. | मागास प्रवर्गाचा प्रतिनिधी | सदस्य |
| ३. | सहसंपादक, दर्शनिका विभाग, मुंबई | सदस्य |
| ४. | प्रशासकीय अधिकारी, दर्शनिका विभाग, मुंबई | सदस्य सचिव |
-----------------------------------------------------------
सदर समितीमध्ये मागास प्रवर्गाकरीता प्रतिनिधीत्व करणारा सदस्य नसल्यास समिती अध्यक्षांच्या
सहमतीने मागास प्रवर्गाचे प्रतिनिधीत्व करण्याकरीता कोणत्याही एका मागासवर्गीय अधिकाऱ्याचा निमंत्रित
सदस्य म्हणून समावेश करता येईल.
# Page 2
शासन निर्णय क्रमांकः संकीर्ण-२०२५/प्र.क्र.८२/(ई-१३०३४५३)/सां.का.२
सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध
करण्यात आला असून, त्याचा सांकेतांक क्रमांक २०२५०९०३१६०४००१७२३ असा आहे. हा आदेश
डिजीटल स्वाक्षरीने साक्षांकीत करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
(नंदा राऊत)
उप सचिव, महाराष्ट्र शासन
प्रत,
१.सचिव (सांस्कृतिक कार्य विभाग) यांचे स्वीय सहाय्यक, मंत्रालय, मुंबई.
२.उप सचिव (सां.का.२), पर्यटन व सांस्कृतिक कार्य विभाग, मंत्रालय, मुंबई.
३.अवर सचिव व कक्ष अधिकारी(सां.का.२), पर्यटन व सांस्कृतिक कार्य विभाग, मंत्रालय, मुंबई.
४.कार्यकारी संपादक आणि सचिव,दर्शनिका विभाग, मुंबई
५.निवडनस्ती.
पृष्ट्ठ २ पैकी २