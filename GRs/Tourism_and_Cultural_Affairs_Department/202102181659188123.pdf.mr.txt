# Page 1
मुरुड-जंजिरा, जि. रायगड या पर्यटन स्थळास ‘ब’ वर्ग पर्यटनस्थळाचा दर्जा देण्याबाबत.
महाराष्ट्र शासन
पर्यटन व सांस्कृतिक कार्य विभाग,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
शासन निर्णय क्रमांक टिडीएस-२०२०/०७/प्र.क्र.४२३/ पर्यटन,
दिनांक : १८ फेब्रुवारी, २०२१..
संदर्भ : १) पर्यटन व सांस्कृतिक कार्य विभाग, शासन निर्णय क्र. टिडीएस २०१०/८/ प्र.क्र.४६३/ पर्यटन, दि.४/११/२०१०.
२) पर्यटन व सांस्कृतिक कार्य विभाग, शासन निर्णय क्र. टिडीएस २०११/१२/ प्र.क्र.८५५/पर्यटन, दि.१६/१/२०१२.
३) पर्यटन व सांस्कृतिक कार्य विभाग, शासन निर्णय क्र. टिडीएस २०१६/ ११/प्र .क्र.८६२/पर्यटन, दि.२५/४/२०१७.
४) जिल्हाधिकारी, रायगड यांचे पत्र क्र. नियोजन/ कार्या. ५ / पर्यटन / प्रस्ताव/ १७७८/२०२०, दि.१४/१२/२०२०.
प्रस्तावना : जिल्ह्यातील ‘ब’ वर्ग पर्यटनस्थळांची निवड करुन प्रस्ताव शासनाला सादर करण्याबाबतचे अधिकार संदर्भ क्रमांक २ येथील शासन निर्णयान्वये, संदर्भ क्रमांक १ येथील शासन निर्णयामधील जिल्हाधिकारी यांच्या अध्यक्षतेखालील समितीस प्रदान करण्यात आले आहेत. तसेच राज्यातील ‘ब’ वर्ग पर्यटनस्थळे घोषित करण्यासाठी निकष व कार्यपध्दती संदर्भ क्रमांक ३ येथील शासन निर्णयान्वये निश्चित करण्यात आली आहे.
२. रायगड जिल्ह्यातील "मुरुड-जंजिरा" या पर्यटनस्थळाची भौगोलिक स्थिती आकर्षित करणारी आहे. शहरात प्रवेश करतानाच नबाबी नजाकतीचा राजवाडा दृष्टीस पडल्यानंतर पुढे अथांग अरबी समुद्र व याच सागरात घट्ट पाय रोवून उभा असलेला इतिहासाचा मुख्य साक्षीदार “पद्मदुर्ग” तसेच विलोभनीय मुरुड समुद्र किनारा नजरेस पडतो. त्यानंतरच शहराचे वेशीवर दर्शन होते ते श्री कोटेश्वरी ग्रामदेवतेचे. तसेच शहराचे मध्यवर्ती ठिकाणी श्रीभोगेश्वर मंदिर तसेच श्री लक्ष्मी नारायण व इतर पुरातन मंदिरे आहेत. त्याचप्रमाणे मुरुड शहरात सन १७५० च्या सुमारास निसर्गरम्य टेकडीच्या माथ्यावरील सपाट मैदानावर बांधण्यात आलेले ऐतहासिक श्री दत्तमंदिर आहे. तसेच त्याच टेकडीवर मुस्लिम धर्मीयांचे पवित्र स्थान अत्यंत सुदंर वास्तू म्हणजे इदगाह येथून शहराचे विहंगम दृष्य दिसते. शहरापासून एकदरा गावानजिक खोराबंदर आहे. तेथूनही जंजिरा किल्ला समोरच दिसतो.
३. “मुरुड-जंजिरा” या पर्यटनस्थळाच्या ठिकाणी जंजिरा हा ऐतिहासिक जलदुर्ग असल्याने या किल्ल्यास आवर्जून भेट देण्यासाठी साधारणपणे माहे, ऑक्टोंबर ते मे महिन्यांत फ्रान्स, जर्मनी, इंग्लड, पॅरीस, ऑस्ट्रेलिया व इतर देशामधून विदेशी पर्यटक येतात. हा जलदुर्ग तसेच मुरुड बीच वर दरवर्षी सुमारे ५ ते ६ लक्ष पर्यटक भेट देतात. मुरुड तालुक्यातील काशिद बीच, नांदगांव गणपती मंदिर, मुरुड बीच, जंजिरा किल्ला व सिध्दीनबाब राजवाडा या ठिकाणी आलेला प्रत्येक पर्यटक हा मुरुड शहराला भेट देतो.
# Page 2
शासन निर्णय क्रमांकः टिडीएस-२०२०/०७/प्र.क्र.४२३/ पर्यटन, ४. जिल्हाधिकारी, रायगड यांनी संदर्भ क्रमांक ४ येथील दि. १४/१२/२०२० च्या पत्रान्वये “मुरुड - जंजिरा, जि. रायगड " या पर्यटन स्थळास 'ब' वर्ग पर्यटनस्थळाचा दर्जा देण्याची शिफारस केली आहे. त्यानुसार “मुरुड-जंजिरा, जि. रायगड" या पर्यटन स्थळास 'ब' वर्ग पर्यटनस्थळाचा दर्जा देण्याची बाब शासनाच्या विचाराधीन होती.
शासन निर्णय : “मुरुड-जंजिरा, जि.रायगड" या पर्यटन स्थळास दरवर्षी अंदाजे ५ ते ६ लक्ष पर्यटक भेट देतात. सदर पर्यटनस्थळाचे राज्यस्तरीय महत्व, या पर्यटन स्थळास भेट देणाऱ्या पर्यटकांची संख्या, ऐतिहासिक व भौगोलिक महत्व इत्यादी बाबी विचारात घेता, पर्यटन व सांस्कृतिक कार्य विभाग, शासन निर्णय क्र. टिडीएस-२०१६/११/प्र.क्र.८६२/पर्यटन, दि.२५/४/२०१७ अन्वये राज्यातील ‘ब’ वर्ग पर्यटनस्थळे घोषित करण्यासाठी निश्चित करण्यात आलेल्या निकष व कार्यपध्दती नुसार “मुरुड-जंजिरा, जि. रायगड" या पर्यटन स्थळास 'ब' वर्ग पर्यटनस्थळ म्हणून घोषित करण्यास शासन याव्दारे मान्यता देत आहे.
# Page 3