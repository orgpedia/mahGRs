# Page 1
मुंबई महोत्सवाचे आयोजनात लोकसहभागाचे सातत्य राहण्यासाठी मुंबई महोत्सव फाऊंडेशन गठीत करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस-२०२३/०५/प्र.क्र.२४९/पर्यटन
मादाम कामा रोड, त्मा राजगुरु चौक,
मंत्रालय, मुंबई- ४०० ०३२.
दिनांक : १८ सप्टेंबर, २०२३.
प्रस्तावना : मुंबई हे देशाच्या आर्थिक राजधानीचे शहर असून प्रमुख व्यापारी केंद्र आहे. देश-विदेशातील लोकांमध्ये मुंबई शहराबद्दल तसेच इथल्या बॉलीवूड, नाईटलाईफ, शॉपींग, बीचटूरिझम, सांस्कृतिक व ऐतिहासिक वारसा इ. बद्दल विशेष आकर्षण आहे. मुंबई शहरास दररोज हजारोंच्या संख्येने देशी-विदेशी पर्यटक / व्यावसायिक भेटी देत असतात.
२. राज्यातील पर्यटनाला चालना देऊन मुंबई शहराला जागतिक पर्यटन नकाशावर आणण्यासाठी दुबई व न्यूयार्क फेस्टीव्हलच्या धर्तीवर दरवर्षी जानेवारी महिनाचा ३ रा शनिवार ते ४ था रविवार असे एकूण ९ दिवसाच्या कालावधीत मुंबई महोत्सवाचे मुंबई शहर व उपनगरातील विविध भागात आयोजन करण्यात येईल.
३. सन २०२४ मध्ये हा महोत्सव २० जानेवारी, २०२४ ते २८ जानेवारी, २०२४ या कालावधीत आयोजित करण्यात येत आहे. मुंबई महोत्सवाचे आयोजनात लोकसहभागाचे सातत्य राहण्यासाठी मुंबई महोत्सव फाऊंडेशन गठीत करण्याची बाब शासनाच्या विचाराधीन होती.
शासन निर्णय : मुंबई महोत्सवाचे आयोजनात लोकसहभागाचे सातत्य राहण्यासाठी कंपनी कायदा २०१३ च्या कलम ८ अंतर्गत नोंदणी करुन मुंबई महोत्सव फाऊंडेशन गठीत करण्यास मान्यता देण्यात येत आहे. मुंबई महोत्सव फाऊंडेशनची रचना पुढीलप्रमाणे राहील : १. श्री. आनंद महिंद्रा अध्यक्ष २. मा. मुख्य सचिव सह अध्यक्ष ३. आयुक्त, बृहन्मुंबई महानगरपालिका संचालक ४. पोलीस आयुक्त, मुंबई संचालक ५. प्रधान सचिव (पर्यटन) संचालक ६. भारतरत्न श्री. सचिनतेंडुलकर, क्रिकेटपटू संचालक ७. श्री. हर्ष जैन, स्पोर्टस टेक्नॉलॉजी प्रा. लि. (ड्रीम ११ ) संचालक ८. श्री. अमिताभ चौधरी, व्यवस्थापकीय संचालक / संचालक मुख्य कार्यकारी अधिकारी, AxisBank, मुंबई.
९. श्री. रॉनी स्क्रूवाला (Film Industry) संचालक १०. श्री. पार्थ सिन्हा, अध्यक्ष, टाईम्स ऑफ इंडिया संचालक ११. श्रीमती निरजा बिर्ला, अध्यक्ष, Mpowermind संचालक १२. संचालक, पर्यटन संचालनालय, मुंबई संचालक १३. सचिव/विशेष कार्यकारी अधिकारी, मा. मुख्यमंत्री / संचालक मा. उपमुख्यमंत्री कार्यालय (सध्या श्री. कौस्तुभ धवसे)
०२. मा. मंत्री (पर्यटन) यांच्या अध्यक्षतेखालील पर्यटन विभाग, शासन निर्णय दि.११/०३/२०२० अन्वये स्थापन करण्यात आलेली बृहन्मुंबई पर्यटन विकास प्रकल्पासाठी समन्वय व संनियंत्रण समिती, हीच मुंबई महोत्सवाकरीता कार्यकारी समिती म्हणून काम पाहील आणि संबंधित सर्व शासकिय व अशासकिय विभाग तसेच स्थानिक स्वराज्य संस्था यांचेशी समन्वय साधून आवश्यक त्या सर्व परवानग्या, परवाने आणि ना
# Page 2
शासन निर्णय क्रमांकः टिडीएस-२०२३/०५/प्र.क्र.२४९/पर्यटन
हरकत प्रमाणपत्र प्राप्त करणे इ. मध्ये सहकार्य करणे तसेच महोत्सवाचा कालावधी ठरविण्याचे काम करेल. अध्यक्षांनी सुचित केल्यानुसार इतर विभाग / क्षेत्रातील अधिकारी / प्रतिनिधींना बैठकीस आमंत्रित करता येईल.
०३. मुंबई महोत्सवासाठी एकदा प्राप्त झालेल्या परवानग्या पुढील तीन वर्षांसाठी कायम राहतील.
०४. या कालावधीत मुंबईत होणारे सर्व शासकीय महोत्सव उदा. एलिफंटा महोत्सव, हे मुंबई महोत्सवात विलीन करण्यात येत आहेत.
०५. दक्षिण मुंबईतील छत्रपती शिवाजी महाराज टर्मिनसला सन २००४ मध्ये तसेच आर्ट डेको व गॉथीक (Art Deco & Gothic) इमारतींना सन २०१८ मध्ये युनेस्कोकडून जागतिक वारसा स्थळांचा दर्जा देण्यात आला आहे. पर्यटन वाढीच्या दृष्टीने मुंबई महापालिका इमारत, छत्रपती शिवाजी महाराज टर्मिनस, फ्लोरा फाऊंटन, काळाघोडा परिसर, मुंबई उच्च न्यायालय, गेटवे ऑफ इंडिया अशा ऐतिहासिक इमारती व स्मारकांचा परिसर ते मरिन ड्राईव्ह हा संपूर्ण परिसर विशेष पर्यटन क्षेत्र (Special Tourism Zone) म्हणून घोषित करण्यात येत आहे.
०६. फाऊंडेशनला प्रायोजकत्वाच्या माध्यमातून आर्थिक सहाय्य उपलब्ध करुन घेता येईल. तसेच दरवर्षी रु.२५.०० कोटी इतका निधी शासनामार्फत उपलब्ध करुन देण्यात येईल. यावर्षी, मुंबई महोत्सवासाठी रु.२५.०० कोटी इतका निधी सन २०२३-२४ मध्ये प्रसिध्दी' करीता “मागणी क्र. झेडडी-४ (०२) (०४) प्रसिध्दी (कार्यक्रम) ३४५२ १९३१, ५०- इतर खर्च” या लेखाशिर्षाखाली उपलब्ध तरतूदीमधूनभागविण्यात येईल.