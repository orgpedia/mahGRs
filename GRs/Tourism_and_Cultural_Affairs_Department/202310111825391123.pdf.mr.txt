# Page 1
जुन्या सुप्रसिध्द नाटकांची पुनर्निर्मिती करुन त्या नाटकांचे चित्रीकरण करुन जतन करण्यास मान्यता देण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२२/प्र.क्र. २२१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ११ ऑक्टोबर, २०२३
वाचा :- १)शासन निर्णय क्र. संकीर्ण ८२२२/प्र.क्र.९९/सां.का.४ दिनांक १९ एप्रिल, २०२२ २) सांस्कृतिक कार्य संचालनालय, मुंबई यांचे पत्र क्र.सां.का.सं./ ७९३, दिनांक १३ फेब्रुवारी, २०२३.
प्रस्तावना : “स्वातंत्र्याचा अमृत महोत्सव” या उपक्रमांतर्गत विविध नाविण्यपूर्ण कार्यक्रमांचे/उपक्रमांचे आयोजन केले जात आहे. कला व साहित्य क्षेत्रामध्ये भरघोस योगदान दिलेल्या व्यक्ती यांचा गौरव व्हावा, तसेच त्या कलाकृती/व्यक्ती/महत्वपूर्ण औचित्य याबाबत नवीन पिढीला माहिती व्हावी म्हणून व त्या माहितीद्वारे नवीन पिढीच्या ज्ञानात भर पडावी, या उद्देशाने अशा व्यक्ती / कलाकृतीचे हीरक, अमृत, शताब्दी या औचित्याने महोत्सव आयोजित करण्यात येतात. त्याच धर्तीवर, जुन्या नाटकांची पुनर्निर्मीती करुन त्या नाटकांचे चित्रिकरण करुन जतन करण्याच्या उपक्रमास वित्तीय मान्यता देण्याची बाब शासनाच्या विचाराधीन होती.
शासन निर्णय :
जुन्या नाटकांची पुनर्निर्मीती करुन त्या नाटकांचे चित्रिकरण करुन जतन करण्याच्या उपक्रमावर होणारा खर्च रुपये २८,८०,०००/- (रुपये अठ्ठावीस लक्ष ऐंशी हजार फक्त) एवढया रक्कमेस या शासन निर्णयान्वये मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी-२, २२०५, कला व संस्कृती, १०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२२/प्र.क्र.२२१/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर प्रकरणी वित्त विभागाच्या शासन निर्णय क्र. अर्थसं - २०२३ / प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील. तसेच, सदर चित्रिकरण झालेल्या नाटकांची देयके संपूर्णपणे संबधितांना अदा करण्याची कार्यवाही १५ दिवसात करण्याची जबाबदारी संचालक, सांस्कृतिक कार्य संचालनालय, मुंबई यांची असेल.