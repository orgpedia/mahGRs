# Page 1
दिनांक १ मे महाराष्ट्र दिनानिमित्त सांस्कृतिक
कार्यक्रम आयोजित करण्यास व त्यासाठी येणाऱ्या
खर्चास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.२२९(ई. नं. १०९९०७६)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २३ जुलै, २०२५
वाचा :- पर्यटन व सांस्कृतिक कार्य विभाग शासन निर्णय क्र. संकीर्ण ८२२५/
प्र.क्र.२२९(ई. नं.१०९९०७६)/सां.का.४, दि. ३० एप्रिल, २०२५.
प्रस्तावना :-
दिनांक १ मे, १९६० रोजी मुंबईसह संयुक्त महाराष्ट्र राज्याची निर्मिती झाली.
त्यामुळे १ मे हा दिवस संपूर्ण महाराष्ट्रात “महाराष्ट्र दिन” म्हणून मोठ्या उत्साहात साजरा
करण्यात येतो. महाराष्ट्र दिनाचे औचित्य साधून नवी दिल्ली येथे आयोजित सांस्कृतिक
कार्यक्रमांस व त्यावरील खर्चास संदर्भाधिन शासन निर्णयान्वये प्रशासकीय मान्यता देण्यात
आली होती. सदर खर्चास वित्तीय मान्यता देण्याची बाब शासनाच्या विचाराधीन होती.
शासन निर्णय :-
दिनांक १ मे महाराष्ट्र दिनानिमित्त नवी दिल्ली येथे सांस्कृतिक कार्यक्रम
आयोजित करण्यासाठी येणारा अंदाजित खर्च रुपये ६,००,०००/- ( अक्षरी रुपये सहा लक्ष
फक्त ) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. सदर खर्च “मागणी क्र. झेडडी-२, २२०५, कला व संस्कृती, १०२, कला व
संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला
संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५०
इतर खर्च” या लेखाशिर्षाखाली सन २०२५-२६ या वर्षासाठी मंजूर असलेल्या आर्थिक
तरतूदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
# Page 2
०५. सदर प्रकरणी वित्त विभागाच्या शासन परिपत्रक क्र. अर्थसं-
२०२५/प्र.क्र.४४/अर्थ-३, दि. ०७ एप्रिल, २०२५ मधील सर्व परिच्छेद परीशिष्ट्टातील
अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई
यांची राहील.
०६. सदर शासन निर्णय वित्त विभाग अनौपचारिक संदर्भ क्र. ४९०/२०२५, व्यय-
१५, दि. १४ जुलै, २०२५ अन्वये मान्यता देण्यात आली आहे.
०७. सदर शासन निर्णय महाराष्ट्र शासनाच्या www.maharashtra.gov.in या