# Page 1
पुराभिलेख संचालनालय, मुंबई, राज्यस्तरीय छाननी समितीचे पुर्नगठन करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- मपुवि-२०२२/प्र.क्र.२३२/सां.का.२
मंत्रालय, मुंबई- ४०० ०३२.
दिनांक : ०९ डिसेंबर, २०२२
वाचा:- १) शासन निर्णय क्रमांक मपुवि-२०१५/प्र.क्र.७६/सां.का.२ दि. २६.०६.२०१५.
२) संचालक, पुराभिलेख संचालनालय, यांचे पत्र क्रमांक : जा.क्र.पुरा.संचा/संकलन / पुसमं / २०२२/बी-३०२२, दि.१५.११.२०२२.
शासन निर्णय : राज्यातील अनेक संस्था, संघटना, महाविद्यालये, विद्यापीठे, ग्रंथालये, वस्तुसंग्रहालये व खाजगी व्यक्ती यांच्याकडे राष्ट्रीयदृष्ट्या महत्वाची कागदपत्रे आहेत. सदर महत्वाच्या व दुर्मिळ कागदपत्रे/पुस्तके यांचे जतन करण्यासाठी राष्ट्रीय पुरालेखागार, भारत सरकार, नवी दिल्ली यांच्याकडून अर्थसहाय्य केले जाते.
याबाबतच्या प्रस्तावांची छाननी, तपासणी करण्यासाठी राज्यस्तरीय छाननी समितीचे (State Level Screening committee) गठन संदर्भ क्र. १ येथील दि. २६.०६.२०१५ च्या शासन निर्णयान्वे करण्यात आले होते. सदर समितीचा कालावधी संपुष्टात आला असल्याने या समितीचे पुर्नगठन करण्याची बाब शासनाच्या विचाराधिन होती.
०२. आता शासन राज्यस्तरीय छाननी समितीचे पुर्नगठन करण्यास मान्यता देत आहे. या समितीची रचना खालीलप्रमाणे असेल.
--------------------------------------------------------------------------------------------------------
| १ | सचिव/प्रधान सचिव/अ.मु.स., सांस्कृतिक कार्य | अध्यक्ष |
| २ | डॉ. अरुणचंद्र शंकरराव पाठक, सेवानिवृत्त कार्यकारी संपादक व सचिव, दर्शनिका विभाग, मुंबई | अशासकीय सदस्य |
| ३ | श्री. मल्हार कृष्णा गोखले, भारतीय इतिहास संकलन समिती, मुंबई-०७ | अशासकीय सदस्य |
| ४ | श्री. रा.उ.दांदळे, सेवानिवृत्त अभिलेखाधिकारी, पुराभिलेख संचालनालय, मुंबई. | अशासकीय सदस्य |
| ५ | संचालक, पुराभिलेख संचालनालय, मुंबई | सदस्य सचिव. |
--------------------------------------------------------------------------------------------------------
०३. राज्यस्तरीय छाननी समितीवर सदस्य नियुक्तीचा कालावधी ३ वर्षे किंवा शासनाचे पुढील आदेश यापैकी जो कालावधी अगोदरचा असेल तो पर्यंत असेल. या समितीचे कार्यक्षेत्र महाराष्ट्र राज्य असेल. या समितीच्या एका आर्थिक वर्षात किमान एक अथवा आवश्यकतेनुसार जादा बैठका होतील.
०४. या राज्यस्तरीय समितीचे कार्य खालीलप्रमाणे असेल : (अ) राष्ट्रीय पुरालेखागार, भारत सरकार, नवी दिल्ली यांच्या अर्थसहाय्य योजनेसाठी (Grant-in aid Scheme of National Archives of India) समितीच्या कार्यक्षेत्रातील विविध अशासकीय संघटना, संस्था, व्यक्ती यांचेकडून येणारे अर्ज/ प्रस्ताव स्विकारणे.
सदर अर्ज/प्रस्तावांच्या सर्वसाधारण बाबीं बरोबर पुढील बाबींची खात्री करुन घेण्यासाठी तपासणी करणे
१) अर्ज/प्रस्ताव अर्थसहाय्य योजनेच्या निकषांची पुर्तता करतो किंवा कसे? २) अर्ज करणाऱ्या संघटना /संस्था/ व्यक्ती यांची वर्तमान स्थिती आणि त्यांच्याकडील कोषामधून योजनेसाठी अनुरुप आर्थिक सहभाग करण्याची क्षमता तपासणे.
३) प्रस्ताव/प्रकल्पाचे महत्व आणि सुसाध्यता तपासणे.
# Page 2
शासन निर्णय क्रमांकः मपुवि-२०२२/प्र.क्र.२३२/सां.का.२
क) हस्तलिखित/दुर्मिळ पुस्तके यांच्या जतनासाठी राष्ट्रीय पुरालेखागाराच्या आर्थिक मदतीच्या योजने अंतर्गत असलेल्या छाननी समिती पुढे शिफारस / निरीक्षण विहीत नमून्यात सादर करणे.
०५. राज्यस्तरीय छाननी समितीच्या अशासकीय सदस्यांना प्रवास भत्ता, दैनिक भत्ता शासनाच्या त्या त्या वेळी लागू असणाऱ्या प्रचलित आदेशानुसर अनुज्ञेय राहिल. यासाठी होणारा खर्च मागणी क्र. झेडडी २, २२०५, कला व संस्कृती (००) १०४ पुराभिलेख (०१) (०२) पुराभिलेख कार्यालये (२२०५१७९५) १३- कार्यालयीन खर्च या लेखाशिर्षातंर्गत प्राप्त होणाऱ्या त्या त्या वर्षाच्या मंजूर निधीतून भागविण्यात येईल.