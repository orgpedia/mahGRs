# Page 1
पु. ल. देशपांडे महाराष्ट्र कला अकादमी,
प्रभादेवी, मुंबई स्थित रविंद्र नाटय मंदिर मध्ये मराठी नाटकाकरीता सवलतीच्या दराने भाडे आकारणीस मंजूरी देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : पुलदे-२०२२/प्र.क्र.१९५/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १६ मे, २०२३
वाचा १. शासन निर्णय, पर्यटन व सांस्कृतिक कार्य विभाग, क्र.पुलदे २०१३/प्र.क्र.१३४/सां.का.२, दि. ३ मार्च, २०१५.
२. शासन शुध्दीपत्रक्र पर्यटन व सांस्कृतिक कार्य विभाग, क्र.पुलदे २०१३/प्र.क्र.१३४/सां.का.२, दि ४ जून, २०१५.
३. शासन निर्णय, पर्यटन व सांस्कृतिक कार्य विभाग,क्र.संकीर्ण-८२२०/ प्र.क्र.२२४/सां.का.४, दि. ५ नोव्हेंबर, २०२०.
४. शासन निर्णय, पर्यटन व सांस्कृतिक कार्य विभाग, क्र. संकीर्ण-८२२० / प्र.क्र.२२४/सां.का.४, दि. ११ ऑक्टोबर, २०२१.
५. शासन पत्र, पर्यटन व सांस्कृतिक कार्य विभाग क्र. पुलदे-२०२१/प्र.क्र.२/ सां.का.२, दि.२५ मार्च, २०२१.
६. शासन पत्र पर्यटन व सांस्कृतिक कार्य विभाग क्र. पुलदे-२०२१/ प्र.क्र.२/सां.का.२, दि. ७ जानेवारी, २०२१.
७. प्रकल्प संचालक, पु. ल. देशपांडे महाराष्ट्र कला अकादमी, प्रभादेवी, मुंबई यांचे जा.क्र. पुलदे / २२८६, दि. ६ फेब्रुवारी, २०२३ पत्र.
प्रस्तावना : उपरोक्त संदर्भ क्र.१ च्या शासन निर्णयान्वये पु. ल. देशपांडे महाराष्ट्र कला अकादमी,प्रभादेवी, मुंबई येथील रविंद्र नाटय मंदिर, मिनी थिएटर व इतर कला दालने यांचे भाडेदर निश्चित करण्यात आले आहेत. संदर्भ क्र. २ नुसार यामध्ये सुधारणा करण्यात आली आहे. कोविड-१९ च्या साथरोगाच्या पहिल्या व दुसऱ्या लाटेमध्ये दि. २२.३.२०२० ते दि.
६.१.२०२२ या कालावधीत रविंद्र नाटय मंदिर नाटयगृह बंद होते/ तसेच काही काळ एकूण आसन क्षमतेच्या ५० टक्के आसन क्षमतेच्या मर्यादेत सुरु करण्यात आले होते. नाटयगृह बंद राहण्यामुळे/ ५० टक्केच्या क्षमतेत सुरु झाल्याने तसेच संसर्गाच्या भितीने सुरूवातीच्या काळात प्रेक्षकांची कार्यक्रमासाठी उपस्थिती कमी असल्याने नाटय क्षेत्राचे आर्थिक नुकसान झाले, हे विचारात घेऊन संदर्भ क्र. ५ च्या पत्रान्वये कोविड- १९ च्या पार्श्वभूमीवर माहे मार्च, २०२१ पासून रविंद्र नाटय मंदिर नाटयगृहाच्या यांचे भाडेदरात ३० टक्के सवलत शासनाचे पुढील आदेश होईपर्यंत किंवा ६ महिने यापैकी जो कालावधी कमी असेल त्या कालावधीकरीता देण्यास शासन मान्यता देण्यात आली होती. तथापि, दि.१० एप्रिल २०२१
# Page 2
शासन निर्णय क्रमांकः पुलदे-२०२२/प्र.क्र.१९५/सां.का.२ पासून नाटयगृहे पूर्णपणे बंद करण्यात आल्यामुळे सदर सवलतीचा पूर्ण लाभ घेता आला नाही. यास्तव संदर्भ क्र. ६ च्या पत्रान्वये भाडेदरात ३० टक्के सवलत शासनाचे पुढील आदेश होईपर्यंत किंवा ६ महिने यापैकी जो कालावधी कमी असेल त्या कालावधीकरीता देण्यास शासन मान्यता देण्यात आली होती.
कोविड–१९ साथरोगाच्या पार्श्वभूमीवर बृहन्मुंबई महानगर पालिकेकडून त्यांच्या अधिपत्याखालील नाटयगृहांमध्ये माहे डिसेंबर, २०२० ते दि. १ एप्रिल, २०२३ या कालावधीत मराठी नाटक व वाद्यवृंद यांच्यासाठी भाडयामध्ये विशेष सवलत देण्यात आली होती. आता नाटयगृहे पुन्हा सुरू झालेली असली तरीही कोविड पश्चात कालावधीमध्ये नाटय क्षेत्राला उर्जितावस्था मिळावी यासाठी बृहन्मुंबई महानगर पालिकेकडून देण्यात आलेल्या सवलतीच्या धर्तीवर रविंद्र नाटय मंदिर नाटयगृहाच्या भाडेदरात सवलत देण्याची मागणी विविध नाटय संस्थांकडून करण्यात येत होती. उपरोक्त परिस्थिती विचारात घेऊन रविंद्र नाटय मंदिर, प्रभादेवी नाटयगृहात मराठी नाटकांसाठी आकारण्यात येणाऱ्या भाडेदरात सवलत देण्याची बाब शासनाच्या विचाराधीन होती. तद्अनुषंगाने शासनाने पुढीलप्रमाणे निर्णय घेतला आहे.
शासन निर्णय : कोविड-१९ या साथरोगाच्या कालावधीमध्ये व त्यानंतरच्या काळात नाटय क्षेत्रात झालेले नुकसान विचारात घेऊन नाटय क्षेत्राला उर्जितावस्था मिळण्यासाठी व मराठी नाटय प्रयोगांची संख्या वाढविण्यासाठी पु. ल. देशपांडे महाराष्ट्र कला अकादमी, प्रभादेवी, मुंबई स्थित रविंद्र नाटय मंदिर नाटयगृहात मराठी नाटकांसाठी या शासन निर्णयाच्या दिनांकापासून दि. ३१ डिसेंबर, २०२३ पर्यंत सरसकट भाडे दर रु.५०००/- (रुपये पाच हजार फक्त) करण्यास एक “विशेष बाब” म्हणून शासन मान्यता देण्यात येत आहे.
# Page 3