# Page 1
आरंभ प्रतिष्ठान, डोंबिवली या संस्थेस आयोजित "तालसंग्राम" ही राज्यस्तरीय ढोल ताशा स्पर्धेकरिता विशेष बाब म्हणून निधी उपलब्ध करुन देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२०/प्र.क्र.१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०४ जानेवारी, २०२०
प्रस्तावना "आरंभ प्रतिष्ठान" डोंबिवली ही संस्था दरवर्षी "तालसंग्राम" ही राज्यस्तरीय ढोल ताशा स्पर्धा आयोजित करीत असते. सन २०१९-२० या वर्षातही दिनांक २६ व २७ जानेवारी, २०२० या कालावधीत सदर स्पर्धा आयोजित होणार असून या स्पर्धेच्या आयोजनासाठी येणा-या खर्चास "विशेष बाब" म्हणून मंजूरी देण्याची बाब शासनाच्या विचाराधीन होती.
शासन निर्णय या शासन निर्णयान्वये, आरंभ प्रतिष्ठान, डोंबिवली या संस्थेद्वारे दिनांक २६ व २७ जानेवारी, २०२० या कालावधीत आयोजित करण्यात येणा-या "तालसंग्राम" या राज्यस्तरीय ढोल ताशा स्पर्धेसाठी एक विशेष बाब म्हणून रुपये २,५०,०००/- (रुपये दोन लाख पन्नास हजार फक्त) इतका निधी मंजूर करण्यात येत आहे.
२. सदरचा खर्च मागणी क्र. झेडडी-२, २२०५ कला व संस्कृती, (००) १०२, कला व संस्कृती यांचे प्रचालन, पंचवार्षिक योजनांतर्गत योजना - राज्य योजनांतर्गत योजना, (०२) राज्य नृत्य, नाटय, तमाशा व संगीत महोत्सव, (०२) (०२) राज्य नृत्य, नाटय, तमाशा व संगीत महोत्सव (२२०५ १५०७) ५० इतर खर्च या लेखाशीर्षाखाली सन २०१९-२० या आर्थिक वर्षातील उपलब्ध तरतूदीच्या अधीन राहून मंजूर करण्यात येत आहे.
३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
४. सदर खर्चास वित्त विभाग, शासन निर्णय क्र. विअप्र-२०१३ / विनियम, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग- पहिला, उपविभाग-३, अ.क्र.४, परिच्छेद क्र. २७ (२) (अ) अन्वये प्राप्त अधिकारांनुसार मंजूरी देण्यात येत आहे.
५. सदर प्रकरणी वित्त विभागाच्या शासन परिपत्रक क्र. अर्थसं २०१९ / प्र.क्र. ९२ / अर्थ-३, दिनांक ८ जुलै, २०१९ मधील तरतूदी व अटीनुसार कार्यवाही करण्याची जबाबदारी संचालक, सांस्कृतिक कार्य संचालनालय यांची राहील.
# Page 2
शासन निर्णय क्रमांक: संकीर्ण ८२२०/प्र.क्र.१/सां.का.४