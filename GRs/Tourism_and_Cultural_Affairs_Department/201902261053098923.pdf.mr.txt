# Page 1
१२ वा वित्त आयोग २००६-०७ अंतर्गत सिद्धेश्वर महादेव मंदीर, होट्टल, ता. दिगलूर, जिनांदेड .
जतन व दुरुस्ती कामाच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: पुवसं-२०१९/प्र.क्र.३/सां.का.३
मंत्रालय विस्तार भवन, मुंबई ४०० ०३२
दिनांक : २६ फेब्रुवारी, २०१९.
वाचा : १. पर्यटन व सांस्कृतिक कार्य विभाग, शासन निर्णय क्रमांक केशान २००७/प्र.क्र.२९८/सां.का.३, दिनांक ०३ मार्च, २००७ २. पर्यटन व सांस्कृतिक कार्य विभाग, शासन निर्णय क्रमांक केशान २००७/प्र.क्र.१२०/सां.का.३, दिनांक ३१ मार्च, २००८ ३. संचालक पुरातत्व व वस्तुसंग्रहालय संचालनालय मुंबई यांचे जा.क्र.स्मारके/२०१९/६५, दिनांक १०.०१.२०१९ चे पत्र.
प्रस्तावना: केंद्र पुरस्कृत योजने अंतर्गत राज्यातील प्राचीन वास्तुंचे जतन व संरक्षणासाठी १२ व्या वित्त आयोगाच्या शिफारशीनुसार सन २००६-०७, २००७-०८, २००८-०९, २००९-१० करीता प्रत्येकी रू.१२.५० कोटी प्रमाणे एकूण रू.५०.०० कोटी इतका निधी चार टप्प्यात मंजूर झाला होता. त्यापैकी रू.४९,८४,६५,९९२/- इतका निधी विभागास प्राप्त झाला. प्राप्त निधीपैकी रू.४७,००,९९,८२२/- इतका निधी खर्च झाला व रू.२,८३,६६,१७०/- इतका निधी अखर्चित राहिला. सदर अखर्चित निधींपैकी रू.६४,१६,७६८/ इतका निधी मार्च २००७ अखेर व्यपगत झाला व स्वीय प्रपंजी लेख्यात शिल्लक असलेला उर्वरीत रू.२,१९,४९,४०२/- इतका निधी लेखा परीक्षण तपासणीक निर्देशानुसार दि.०६.१०.२०१७ रोजी चलनाद्वारे शासन खाती जमा करण्यात आला आल्याचे संचालक, पुरातत्व व वस्तुसंग्रहालय संचालनालयाने उपर्निदिष्ट क्र.३ च्या पत्रान्वये नमूद केले आहे. उपर्निदिष्ट क्र.१ च्या शासन निर्णयान्वये १२ व्या वित्त आयोग २००६-०७ अंतर्गत सिद्धेश्वर महादेव मंदीर, होट्टल, ता.दिगलूर, जि.नांदेड या राज्य संरक्षित स्मारकाकरिता रू.४७.२५ लाख इतक्या रक्कमेस प्रशासकीय व वित्तीय मान्यता देण्यात आली आहे. त्यापैकी प्रत्याक्षात रू.३३,१८,७२३/- इतकी रक्कम खर्च झाली असून सदर राज्य संरक्षित स्मारकाकरिताची रू.१४,०६,२७७/ इतकी रक्कम अखर्चित राहिली आहे. त्यामुळे १२ वा वित्त आयोग २००६-०७ अंतर्गत सिद्धेश्वर महादेव मंदीर, होट्टल, ता.दिगलूर, जि. नांदेड या राज्य संरक्षित स्मारकाच्या जतन दुरूस्ती कामांच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय: या शासन निर्णयान्वये १२ वा वित्त आयोग २००६-०७ अंतर्गत सिद्धेश्वर महादेव मंदीर, होट्टल, ता.दिगलूर, जि.नांदेड या राज्य संरक्षित स्मारकाच्या जतन दुरूस्ती कामांच्या रू.१४,०६,२७७/- (अक्षरी रूपये चौदा लाख सहा हजार दोनशे सत्त्यात्तर फक्त) इतक्या रक्कमेच्या अंदाजपत्रकास प्रशासकीय मान्यता देण्यात येत आहे.
# Page 2
शासन निर्णय क्रमांकः पुवसं-२०१९/प्र.क्र.३/सां.का.३
प्रशासकीय मान्यतेनुसार निविदा प्रक्रिया पूर्ण करुन याप्रकरणी न्युनत्तम निविदेचा प्रस्ताव तसेच खर्चास वित्तीय मान्यतेचा प्रस्ताव शासनास सादर केल्यानंतर प्रस्तावित खर्चास वित्तीय मान्यता देण्यात येईल.
हा शासन निर्णय विअप्र -२०१३/ प्र.क्र.३० / २०१३ / विनियम, भाग २, दिनांक १७ एप्रिल, २०१५, वित्तीय अधिकार नियम पुस्तिका १९७८ भाग पहिला उपविभाग तीन मधील अनुक्रमांक ४ मधील परिच्छेद क्र.
२७ (२) “अ” नुसार प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.