# Page 1
मौजे पवई, मुंबई येथे महाराष्ट्राच्या
संस्कृतीचे दर्शन घडवणारा सांस्कृतिक
कार्यक्रम व त्यासाठी येणाऱ्या आयोजन
खर्चास प्रशासकीय व वित्तीय मान्यता
देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२४ /प्र.क्र.८९/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २१ मार्च, २०२४
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./
११११, दिनांक २९ फेब्रुवारी, २०२४.
प्रस्तावना :-
“स्वातंत्र्याच्या अमृत महोत्सव” च्या निमित्ताने नियमित कार्यक्रमांसमवेत
विविध नाविन्यपूर्ण कार्यक्रमाचे आयोजन करण्यात येत आहेत. याच पार्श्वभूमीवर पवई,
मुंबई येथे होणाऱ्या चित्रपट व ॲनिमेशनशी निगडीत परिषद व पारितोषिक वितरण
समारंभामध्ये दि.०६ मार्च, २०२४ रोजी विविध देशातील कलाकार सहभागी होणार आहेत.
सदर कलाकारांसमोर महाराष्ट्राच्या लोककला संस्कृतीचे दर्शन या सांस्कृतिक
कार्यक्रमाव्दारे अनेक देशांमध्ये पाहोचविण्यास पोषक ठरेल. यास्तव सदर कार्यक्रम व
त्यावरील आयोजन कार्यक्रम व त्यावरील आयोजन सांस्कृतिक कार्यक्रमाचे आयोजन
करण्यात आलेले आहे. त्यास प्रशासकीय व वित्तीय मान्यता देण्याची बाब शासनाच्या
विचाराधीन होती.
शासन निर्णय :-
मौजे पवई, मुंबई येथे चित्रपट व ॲनिमेशनशी निगडीत परिषद व
पारितोषिक वितरण समारंभाच्या अनुषंगाने आयोजित होणाऱ्या कार्यक्रमामध्ये
महाराष्ट्राच्या लोककला संस्कृतीचे दर्शन घडवणारा सांस्कृतिक कार्यक्रम व त्यावरील
आयोजन खर्च रुपये १४,००,०००/- ( रुपये चौदा लाख फक्त ) इतक्या रकमेस या शासन
निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशिर्ष मागणी क्र. झेडडी-२, २२०५, कला व संस्कृती,
१०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२)
(०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम)
(२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर
असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांकः संकीर्ण ८२२४ /प्र.क्र.८९/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण
अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण
अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/
अर्थ-३, दिनांक १२ एप्रिल, २०२३ मधील सर्व परिच्छेद व परिशिष्ट्टातील अटींनुसार
कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची
राहील.
०६. सदर शासन निर्णय महाराष्ट्र शासनाच्या www.maharashtra.gov.in या