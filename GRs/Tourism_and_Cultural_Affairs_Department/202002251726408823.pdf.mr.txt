# Page 1
राज्य सांस्कृतिक पुरस्कार
नाट्य (मराठी) क्षेत्रात विशेष लक्षणीय कार्य करणाऱ्या कलावंतास नटसम्राट डॉ. श्रीराम लागू यांच्या नांवे राज्य सांस्कृतिक पुरस्कार प्रदान करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. औचिमु ६३२० (१२)/प्र.क्र. १/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २५ फेब्रुवारी, २०२०
वाचा :- १) शासन निर्णय, समाज कल्याण, सांस्कृतिक कार्य क्रीडा व पर्यटन विभाग, क्र.
एडब्ल्यूडी १०९१/प्र.क्र.१२०/सां.का.१, दि. २३ जुलै, १९९२
२) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र. मरापु २००२/प्र.क्र.९९/सां.का.१, दि. ३१ ऑक्टोबर, २००२
३) संचालक, सांस्कृतिक कार्य संचालनालय यांचे पत्र क्र. सांकासं/४२४,
दिनांक ७ फेब्रुवारी, २०२०
प्रस्तावना : उपर्निर्दिष्ट क्र. १ व २ येथील शासन निर्णयांन्वये एकूण १२ विविध सांस्कृतिक क्षेत्रात विशेष लक्षणीय कार्य करणाऱ्या मान्यवरांना राज्य सांस्कृतिक पुरस्कार देऊन दरवर्षी सन्मानित करण्यात येते.
या पुरस्कारांत नाट्य (मराठी) या क्षेत्राचा समावेश असून सदर पुरस्कार नटसम्राट डॉ. श्रीराम लागू यांच्या नावाने देण्याचा प्रस्ताव शासनाच्या विचाराधीन होता.
शासन निर्णय : राज्य सांस्कृतिक पुरस्काराने एकूण १२ विविध सांस्कृतिक क्षेत्रातील मान्यवरांना सन्मानित करण्यात येते. यापैकी नाट्य (मराठी) या कलाक्षेत्रातील पुरस्कार या वर्षापासून "नटसम्राट डॉ. श्रीराम लागू" या नांवाने देण्यात येईल.
# Page 2