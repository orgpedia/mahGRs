# Page 1
हौशी मराठी दिव्यांग बालनाटय स्पर्धा आयोजनास मान्यता देण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. हौनास्प ४९१८/प्र. क्र. २२६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २ जानेवारी, २०१९
संदर्भ : :- १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग क्र. बानास्प २००२/प्र.क्र.८४/सां.का.१, दिनांक १७ ऑगस्ट, २००२
२) शासन निर्णय, पर्यटन व सांस्कृतिक कार्य विभाग, क्र. रानास्प ८६१६/प्र.क्र.९१/सां.का.४, दिनांक ९ जानेवारी, २०१७
३) संचालक, सांस्कृतिक कार्य संचालनालय यांचे पत्र क्र. सांकासं / ३९३९, दिनांक २१ ऑगस्ट, २०१८
प्रस्तावना : महाराष्ट्रातील रंगभूमी समृध्द करण्यासाठी शासनातर्फे व्यावसायिक / हौशी नाटय, बालनाटय शिबीरे व स्पर्धाचे आयोजन दरवर्षी केले जाते. महाराष्ट्रात बालनाटय स्पर्धांचे आयोजन सन २००२ पासून करण्यात येते. सदर स्पर्धांमध्ये मोठ्या प्रमाणात संस्था सहभाग घेत असतात.
या बालनाटय स्पर्धांत सर्वसाधारण मुलांप्रमाणे दिव्यांग मुलांचाही लक्षणीय स्वरुपात सहभाग असतो. दिव्यांग मुले व साधारण मुले यांची एकत्रित बालनाटय स्पर्धा घेणे उचित नसल्याने मा.मंत्री (सांस्कृतिक कार्य) यांनी दिनांक १४ जून, २०१८ रोजी मुलूंड, मुंबई येथे आयोजित ९८ व्या अखिल भारतीय मराठी नाटय संमेलनात दिव्यांग मुलांसाठी स्वतंत्र बालनाटय स्पर्धा आयोजित करण्याबाबत घोषणा केली. त्याअनुषंगाने, दरवर्षी एका केंद्रावर दिव्यांगांसाठी हौशी बालनाटय स्पर्धा आयोजनास मान्यता देण्याची बाब शासनाच्या विचाराधीन होती.
शासन निर्णय : सन २०१८-१९ या वर्षापासून दिव्यांग मुलांसाठी दरवर्षी एका केंद्रावर स्वतंत्र हौशी मराठी दिव्यांग बालनाटय स्पर्धा आयोजित करण्यास या शासन निर्णयान्वये मान्यता देण्यात येत आहे.
उपर्निर्दिष्ट क्र. २ येथील शासन निर्णयातील विवरणपत्र क्र. ४ व ५ मधील अ.क्र.१ व २ वर नमूद केलेली दिव्यांग उत्तेजनार्थ पारितोषिके या शासन निर्णयान्वये रद्द करण्यात येत असून हौशी मराठी दिव्यांग बालनाटय स्पर्धेकरीता खालीलप्रमाणे विविध पारितोषिके मंजूर करण्यात येत आहेत.
# Page 2
शासन निर्णय क्रमांकः हौनास्प ४९१८/प्र.क्र.२२६/सां.का.४
-------------------------------------------------------------------------------
| अ.क्र. | पुरस्काराचे नांव | पुरस्काराचे स्वरुप | पुरस्कार रक्कम रुपये |
| १. | उत्कृष्ट दिव्यांग बालनाटय | प्रथम | ४०,०००/ |
| द्वितीय | २०,०००/ |
| तृतीय | १०,०००/ |
| २. | दिग्दर्शक | प्रथम | २०,०००/ |
| द्वितीय | १०,०००/ |
| तृतीय | ५,०००/ |
| ३. | प्रकाश योजना | प्रथम | १०,०००/ |
| द्वितीय | ६,०००/ |
| ४. | नेपथ्य रचना | प्रथम | १०,०००/ |
| द्वितीय | ६,०००/ |
| ५. | रंगभूषा | प्रथम | १०,०००/ |
| द्वितीय | ६,०००/ |
| ६. | अभिनय रौप्य पदक | प्रत्येकी रु.६,०००/ + रौप्यपदक प्रमाणे २ पारितोषिक | १२,०००/ |
|  |  | एकूण | १,६५,०००/ |
-------------------------------------------------------------------------------
३. हौशी मराठी दिव्यांग बालनाटय स्पर्धेत सहभागी होणा-या कलाकारांकरिता तसेच नाटय स्पर्धेच्या परीक्षकांकरिता दैनिक भत्ता तसेच नाटयनिर्मितीचा खर्च उपनिर्दिष्ट दिनांक ९ जानेवारी, २०१७ च्या शासन निर्णयानुसार अनुज्ञेय राहील.
४. याबाबत होणारा खर्च हा मागणी क्र. झेडडी-२, २२०५, कला व संस्कृति, (००) १०२, कला व संस्कृती प्रचालन, पंचवार्षिक योजनांतर्गत योजना - राज्य योजनांतर्गत योजना, (०२) राज्य नृत्य, नाटय, तमाशा व संगीत महोत्सव, (०२) (०२) राज्य नृत्य, नाटय, तमाशा व संगीत महोत्सव (२२०५ १५०७) ५० इतर खर्च या लेखाशीर्षाखालील संबंधित वर्षाच्या मंजूर तरतुदीतून भागविण्यात यावा.
५. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१६९/१४४३, दिनांक १८ सप्टेंबर, २०१८ व वित्त विभागाच्या अनौपचारिक संदर्भ क्र. ३२१/२०१८/व्यय-१५, दिनांक ३१ ऑक्टोबर, २०१८ नुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः हौनास्प ४९१८/प्र.क्र.२२६/सां.का.४