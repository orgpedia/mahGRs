# Page 1
दर्शनिका विभाग, मुंबई या क्षेत्रिय कार्यालयातील ३३ नियमित पदांचा + बाह्ययंत्रणेव्दारे सेवा उपलब्ध करुन घ्यावयाच्या ०६ पदांचा सुधारीत आकृतीबंध निश्चित करणेबाबत..
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : आकृबं- २०२१/प्र.क्र.१९४ (भाग-१)/आस्थापना
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २१ जून, २०२३.
संदर्भ _ : : १) शासन निर्णय, पर्यटन व सांस्कृतिक कार्य विभाग, क्र. संकीर्ण-२००१/प्र.क्र.२९८/सां.का.१, दि.२३.०३.२००६ व दि.०५.०५.२००६
२) शासन निर्णय, वित्त विभाग, क्र. पदनि-२०१६/प्र.क्र.८/१६/विसु-१, दि.११.०२.२०१६ ३) शासन परिपत्रक, वित्त विभाग, क्र. पदनि-०६१७६/प्र.क्र.२०/आपुक-१, दि.२९.०६.२०१७ ४) वित्त विभागाचे पत्र क्र.पदनि-२०२३/प्र.क्र.१३/आपुक, दि.१०.०४.२०२३ सोबतचे उच्चस्तरीय सचिव समितीच्या दि.०६.०३.२०२३ रोजीच्या बैठकीचे इतिवृत्त
प्रस्तावना : पर्यटन व सांस्कृतिक कार्य विभागाच्या संदर्भ क्र. १ येथील शासन निर्णयान्वये मंजूर करण्यात आलेल्या आकृतिबंधानुसार दर्शनिका, मुंबई या क्षेत्रिय कार्यालयामध्ये एकूण ३९ पदे मंजूर आहेत. संदर्भ क्र. २ येथील शासन निर्णय, वित्त विभाग, दि.११.०२.२०१६ अन्वये, प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेऊन सुधारीत आकृतीबंध निश्चित करण्याबाबत निर्देश देण्यात आले आहेत. तसेच संदर्भ क्र.३ येथील शासन परिपत्रक, वित्त विभाग, दि.२९.०६.२०१७ अन्वये सुधारीत आकृतीबंध निश्चित करण्यासाठी मार्गदर्शक सूचना निर्गमित करण्यात आलेल्या आहेत. मा. मुख्य सचिव यांच्या अध्यक्षतेखाली दि.०६.०३.२०२३ रोजी झालेल्या बैठकीत, दर्शनिका विभाग, मुंबई या क्षेत्रिय कार्यालयाचा ३९ पदांचा सुधारीत आकृतिबंधाचा प्रस्ताव विचारार्थ ठेवण्यात आला. सदरहू बैठकीचे इतिवृत्त संदर्भ क्र. ४ येथील पत्रान्वये विभागास प्राप्त झाले असून दर्शनिका विभाग, मुंबई या क्षेत्रिय कार्यालयातील ‘३३ नियमित पदे + बाह्ययंत्रणेव्दारे घ्यावयाच्या ६ मनुष्यबळसेवा' अशा सुधारीत आकृतीबंधास मान्यता देण्यात आली आहे. त्यानुसार दर्शनिका विभाग, मुंबई या क्षेत्रिय कार्यालयातील पदांचा सुधारीत आकृतीबंध मंजूर करण्याची बाब शासनाच्या विचाराधीन होती.
शासन निर्णय : सदर शासन निर्णयान्वये सोबतच्या विवरणपत्र - ‘अ’ व 'ब' मध्ये दर्शविल्याप्रमाणे, दर्शनिका विभाग, मुंबई या क्षेत्रिय कार्यालयातील '३३ नियमित पदे + बाह्ययंत्रणेव्दारे घ्यावयाच्या ६ मनुष्यबळसेवा' या पदांच्या सुधारीत आकृतीबंधास मान्यता देण्यात येत आहे. ‘विवरणपत्र - अ’ मधील अ.क्र.११ ते १३ येथे दर्शविण्यात आलेली पदे मृत संवर्ग म्हणून घोषित करण्यात येत आहेत. मृत संवर्ग म्हणून ठरविण्यात आलेल्या पदावरील व्यक्तीच्या सेवानिवृत्ती किंवा अन्य कारणामुळे ते पद रिक्त झाल्यानंतर सदरचे पद रद्द होईल. तद्नंतर त्या सेवा आवश्यकतेनुसार बाह्ययंत्रणेव्दारे घेण्यात याव्यात. या अटीच्या अधिन ‘विवरणपत्र-ब’ मध्ये दर्शविल्याप्रमाणे ६ पदांच्या सेवा बाह्ययंत्रणेव्दारे घेण्यास मान्यता देण्यात येत आहे.
२. सदर शासन निर्णय, वित्त विभागाच्या अनौपचारीक संदर्भ क्र. २६३/आपुक, दि.२०.०६.२०२३ अन्वये दिलेल्या सहमतीने निर्गमित करण्यात येत आहे.
# Page 2
शासन निर्णय क्रमांकः आकृबं-२०२१/प्र.क्र.१९४ (भाग-१)/आस्थापना
# Page 3