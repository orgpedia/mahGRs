# Page 1
शिवकालीन किल्ल्याचे संवर्धन व जतन अंतर्गत
मुल्हेर किल्ला, ता.बागलाण, जि. नाशिक
स्मारकाच्या जतन व दुरुस्तीच्या कामाच्या
अंदाजपत्रकास प्रशासकीय मान्यता मंजुरी
देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: स्मारके २०२४/प्र.क्र.५३/सां.का.३
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक : २३ फेब्रुवारी, २०२४
वाचा : संचालक, पुरातत्व व वस्तुसंग्रहालय संचालनालय, मुंबई यांचे जा.क्र.स्मारके २०२४/
४९०, दिनांक ०७.०२.२०२४ चे पत्र.
प्रस्तावना:-
सन २०२३-२४ च्या अर्थसंकल्पीय भाषणामध्ये मा. वित्त मंत्री यांनी शिवकालीन किल्ल्याच्या
संवर्धनाकरीता निधी उपलब्ध करून देण्याबाबत घोषणा केलेली आहे. त्यानुसार शिवकालीन
किल्ल्याचे संवर्धन व जतन अंतर्गत मुल्हेर किल्ला, ता.बागलाण, जि. नाशिक या मंदिराचे जतन व
दुरुस्ती कामाचे रुपये रू.७,५६,२८,२३०/- इतक्या रकमेच्या अंदाजपत्रकास प्रशासकीय मान्यता
देण्याची विनंती संचालक, पुरातत्व व वस्तुसंग्रहालय संचालनालय, मुंबई यांनी संदर्भाधीन पत्रान्वये
केली आहे. त्यानुसार या स्मारकाच्या जतन व दुरुस्तीच्या कामाच्या रू.७,५६,२८,२३०/- इतक्या
रकमेच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:-
०१. या शासन निर्णयान्वये शिवकालीन किल्ल्याचे संवर्धन व जतन अंतर्गत मुल्हेर किल्ला,
ता.बागलाण, जि. नाशिक राज्य संरक्षित स्मारकाच्या जतन व दुरुस्तीच्या कामाच्या
रू.७,५६,२८,२३०/- (अक्षरी रूपये सात कोटी छप्पन्न लाख अठ्ठावीस हजार दोनशे तीस मात्र ) इतक्या
रकमेच्या अंदाजपत्रकास प्रशासकीय मान्यता देण्यात येत आहे.
०२. या साठी होणारा खर्च मागणी क्र झेडडी-०२, पर्यटन व सांस्कृतिक कार्य विभाग, २२०५ कला व
संस्कृती (००) १०३, पुरातत्वशास्त्र, (०१) (०६) राज्यातील ऐतिहासिक व सांस्कृतिकदृष्ट्ट्या महत्वाचे
किल्ले व धार्मिक स्थळे यांची जपणूक व संरक्षण (कार्यक्रम) २२०५ १३०२ २७ लहान बांधकामे या
लेखाशिर्षात त्या त्या वर्षी उपलब्ध होणाऱ्या तरतूदीतून भागविण्यात यावा.
# Page 2
शासन निर्णय क्रमांकः स्मारके २०२४/प्र.क्र.५३/सां.का.३
०३. हा वित्त विभाग शासन निर्णय क्र. विअप्र -२०१३/ प्र.क्र.३०/ २०१३/ विनियम, भाग २, दिनांक
१७ एप्रिल, २०१५, वित्तीय अधिकार नियम पुस्तिका १९७८, भाग पहिला, उपविभाग पाच मधील
अनुक्रमांक मधील परिच्छेद क्र.१३४ नुसार प्रशासकीय विभागांना प्रदान केलेल्या अधिकारात निर्गमित
करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर