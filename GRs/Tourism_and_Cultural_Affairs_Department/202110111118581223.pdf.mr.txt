# Page 1
राज्यात प्रयोगात्मक कलेच्या क्षेत्रातील कलावंताच्या माध्यमातून कोविड- १९ संसर्गाविषयी जाणीव जागृती करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण-८२२१/प्र.क्र.९९/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ८ ऑक्टोबर, २०२१
वाचा :- १) शासन निर्णय, पर्यटन व सांस्कृतिक कार्य विभाग क्र. संकीर्ण ८२२१/ प्र.क्र.९९/सा.का.४. दिनांक ५ मे, २०२१
२) संचालक, सांस्कृतिक कार्य संचालनालय, मुंबई यांचे पत्र क्र.
सांकास / ८८९/२०२१, दिनांक ३० एप्रिल, २०२१
३) संचालक, सांस्कृतिक कार्य संचालनालय, मुंबई यांचे पत्र क्र.
सांकास / ११९४, दिनांक २२ जुलै, २०२१
४) संचालक, सांस्कृतिक कार्य संचालनालय, मुंबई यांचे पत्र क्र.
सांकास / १३९४, दिनांक २ सप्टेंबर, २०२१
प्रस्तावना : राज्यात कोविड-१९ चा संसर्ग रोखण्यासाठी शासनामार्फत विविध प्रतिबंधात्मक उपाययोजना राबविल्या जात आहेत. सदरचा संसर्ग रोखण्यासाठी घ्यावयाची खबरदारी व त्यानुषंगाने करण्यात येणारे लसीकरण याबाबत राज्यातील प्रयोगात्मक कलेच्या क्षेत्रातील कलावंताव्दारे समाजात जाणीव जागृती करण्याबाबतचा निर्णय उपर्निर्दिष्ट क्र. १ वर नमूद शासन निर्णयान्वये घेण्यात आलेला होता. उपनिर्दिष्ट क. २,३ व ४ अन्वये संचालनालयाकडून सदर शासन निणर्यातील विविध बाबी बदलण्याबाबत प्रस्तावित करण्यात आल्या आहेत. त्याअनुषंगाने उपर्निर्दिष्ट क्र. १ वरील शासन निर्णय अधिक्रमित करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय उपर्निर्दिष्ट क्र. १ वरील दिनांक ५ मे, २०२१ रोजीचा शासन निर्णय अधिक्रमित करुन शासन पुढीलप्रमाणे निर्णय घेत आहे.
२. राज्यातील कोविड-१९ चा वाढता संसर्ग रोखण्यासाठी घ्यावयाची खबरदारी व त्यानुषंगाने करण्यात येणारे लसीकरण याबाबत प्रत्येक जिल्हयात प्रयोगात्मक कलेच्या क्षेत्रातील कलावंताव्दारे जाणीव जागृती करणे यासाठी रु.३,००,००,०००/- (अक्षरी रुपये तीन कोटी फक्त) इतक्या निधीस या शासन निर्णयाद्वारे मान्यता देण्यात येत आहे.
D:\DCA\२०२१ २२\ Deshpande २०२१ \प्र.क्र.९९-२१ कोविड १९ जनजागृती.docx
# Page 2
३. सदर जाणीव जागृतीचे कार्यक्रम विविध लोककला प्रकारातील लोककलावंत, प्रयोगात्मक कला सादर करणाऱ्या कलाकारांकडून करण्यात येतील.
४. जाणीव जागृतीसाठी निवडण्यात येणारे विषय : कोरोनाविषयक जाणीव जागृतीसाठी कोरोनाच्या पार्श्वभूमीवर कमीत कमी व्यक्तींच्या उपस्थितीत लग्नसमारंभ, कमीतकमी व्यक्तींच्या उपस्थितीत धार्मिक बाबी, सण उत्सव, प्रथा-परंपरा, कार्यक्रम, महोत्सव यांचे आयोजन करताना शासनाचे कोरोना विषयक नियम पाळणे, मास्कचा वापर, साबणाचा वापर करून वारंवार हात धुणे, वृद्ध व्यक्ती व लहान बालकांची काळजी. शासनाची कोरोना विषयक नियमावली, लसीकरण इत्यादी विषय तसेच स्थानिक परिस्थिती व आवश्यकतेनुसार जिल्हाधिकारी किंवा त्यांनी प्राधिकृत केलेल्या अधिकाऱ्यांकडून सुचविण्यात आलेल्या विषयांवर कलाकारांनी आपापल्या कलेतून जाणीव जागृती करायची आहे.
५. जिल्हाधिकारी कार्यालयाचा सहभाग व कलाकार निवड : या जाणीव जागृती कार्यक्रमासाठी राज्यातील प्रत्येक जिल्हयातील कलाकारांची निवड माहिती व जनसंपर्क महासंचालनालय यांच्या अधिनस्त क्षेत्रीय कार्यालयाच्या मदतीने जिल्हाधिकारी यांच्या अध्यक्षतेखालील समित्या करतील. तसेच कोरोना विषयक जनजागृती कार्यक्रमांचे सनियंत्रण संबंधित जिल्हाधिकारी यांच्या अध्यक्षतेखालील निवड समितीमार्फत करण्यात येईल. ही समिती या कार्यक्रमावर देखरेख व नियंत्रण ठेवेल. माहिती व जनसंपर्क विभागाचे संबंधित जिल्हा माहिती अधिकारी यांचा समितीत समावेश असेल. जिल्हा माहिती अधिकारी यांनी या मोहिमेत समन्वयकाचे काम करणे अपेक्षित आहे.
६. कार्यादेश व कलाकार मानधन अदा करणे: सदर कलाकारांना, जिल्हाधिकारी यांच्याकडून किंवा त्यांनी प्राधिकृत केलेल्या अधिकान्यांकडून कार्यादेश निर्गगित करण्यात यावेत. कार्यक्रम संपन्न झाल्यानंतर संबंधित जिल्हाधिकारी यांनी संबंधित कलाकारांना त्यांच्या बँक खात्यात निधी अदा करण्याबाबतची कार्यवाही करावी. यासाठी सांस्कृतिक कार्या संचालनालयामार्फत प्रति जिल्हाधिकारी रु.८,३०,०००/- इतका निधी वर्ग करण्यात येईल. सदर निधी लाभार्थ्यांच्या खात्यात जमा होण्याबाबतची संपूर्ण कार्यवाही.
कार्यक्रम संपन्न झाल्यानंतर ०८ दिवसात करण्यात यावी. तसेच, याबाबतची उपयोगिता प्रमाणपत्र संचालक, सांस्कृतिक कार्य संचालनालय, मुंबई यांना एक महिन्याच्या आत पाठविण्यात यावे.
७. प्रमाणित करणारे प्राधिकारी : ग्रामीण भागात ग्रामपंचायत स्तरावर समूह स्वरूपात किंवा एकल स्वरूपात कार्यक्रम सादरीकरण झाल्यानंतर गावातील तलाठी / ग्रामसेवक यांनी परिशिष्ट क मधील विहीत नमुन्यानुसार कार्यक्रम संपन्न झाल्याबाबतचे प्रमाणपत्र कलाकारास देणे आवश्यक राहील.
D:\DCA\२०२१-२२Deshpande २०२१ प्र.क्र.९९-२१ कोविड १९ जनजागृती docx
# Page 3
मानधनाच्या मागणीसाठी कलावंतांना सदरील प्रमाणपत्र यथास्थिती परिशिष्ट अ व ब मधील विहित नमुन्यातील अर्जासोबत जोडावे लागेल. कलावंतांना मानधन मागणीचे अर्ज जमा करण्यासाठी जिल्ह्याच्या ठिकाणी जावे लागू नये याकरीता असे अर्ज संबंधित तहसिलदार कार्यालयात स्वीकारले जातील. सदर मागणीपत्र जिल्हाधिकारी कार्यालय यांच्याकडे कमाल पाच दिवसात पाठविण्याची जबाबदारी त्या-त्या तालुक्यातील तहसिलदार यांची राहील.
शहरी भागात समूह स्वरूपात किंवा एकल स्वरूपात कार्यक्रम सादरीकरण झाल्यानंतर संबंधित महानगर पालिका क्षेत्रांत आयुक्त अथवा त्यांनी प्राधिकृत केलेला अधिकारी / नगरपालिका क्षेत्रांत मुख्याधिकारी अथवा त्यांनी प्राधिकृत केलेला अधिकारी यांनी कार्यक्रम संपन्न झाल्याबाबतचे परिशिष्ट क मधील विहीत नमुन्यानुसारचे प्रमाणपत्र कलाकारास देणे आवश्यक राहील.
८. कलाकार मानधन : कोविड- १९ संसर्ग प्रतिबंध व लसीकरण या जाणीव जागृती कार्यक्रमासाठी पुढीलप्रमाणे मानधन देय राहील : १ वासुदेव, बहुरूपी इ. एकल कलाकारास एका दिवसासाठी जास्तीत जास्त रुपये पाचशे मानधन प्रती कलाकार देय राहील. एका दिवसात एकल कलाकाराने किमान ३ सादरीकरण करणे अपेक्षित आहे. एका एकल कलाकारास जास्तीत जास्त दहा दिवस कार्यक्रम देता येतील. म्हणजेच एका एकल कलाकारास एकूण जास्तीत जास्त पाच हजार रुपये मानधन मिळू शकेल.
२ दोन किंवा तीन कलाकारांच्या समूहास रोज कमीत कमी दोन सादरीकरण करणे आवश्यक राहील, समूहातील प्रत्येक कलाकारांना प्रति कार्यक्रम पाचशे रुपये इतके मानधन देय राहील. एका समूहास जास्तीत जास्त दहा कार्यक्रम सादर करता येतील.
३ प्रत्येक जिल्ह्यात जाणीव जागृतीपर कार्यक्रमांमध्ये सहभागी होणाऱ्या कलाकारांची कमाल मर्यादा १६६ इतकी असेल. विषयांकित जाणीव जागृतीपर कार्यक्रम सादर करताना शासनाने वेळोवेळी घालून दिलेल्या अटीं व नियमांचे तंतोतंत पालन करणे संबंधित कलाकारांना बंधनकारक राहील. सदर जाणीव जागृतीचा प्रचार व प्रसार करतांना कोणावरही टीका होणार नाही याची दक्षता घेण्याबाबतची जबाबदारी सादरकर्त्यां कलाकारांवर राहील.
४ या प्रयोजनार्थ प्रत्येक जिल्ह्याला एकूण खर्चाची मर्यादा रूपये ८,३०,०००/- इतकी राहील.
५ जाणीव जागृतीचा प्रचार व प्रसार यामध्ये सहभागी होणाऱ्या कलाकाराला, स्वत: च्या जबाबदारीवर सहभाग घेत असल्याचे हमीपत्र लिहून द्यावे लागेल.
९. याप्रकरणी होणारा खर्च विभागाचे मुख्य लेखाशिर्ष, मागणी क्र. झेड डी-२, २२०५, कला व संस्कृती, पंचवार्षिक योजना, राज्य योजनांतर्गत योजन (०२) (०२) राज्य, नृत्य, नाट्य, तमाशा व संगीत महोत्सव (२२०५१५०७)-५० इतर खर्च या लेखाशिर्षाखाली सन २०२१-२२ या वित्तीय वर्षात उपलबध होणाऱ्या निधीतून करण्यात येईल.
D:\DCA\२०२१-२२\Deshpande २०२१/प्र.क्र.९९-२१ कोविड १९ जनजागृती.docx
# Page 4
# Page 5
# Page 6
# Page 7