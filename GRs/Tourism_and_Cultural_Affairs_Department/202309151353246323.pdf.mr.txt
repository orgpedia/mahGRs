# Page 1
छत्रपती शिवाजी महाराज यांच्या ३५० व्या राज्याभिषेक वर्षानिमित्त जलकलश रथयात्रेच्या आयोजन खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ४५४/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १५ सप्टेंबर, २०२३
वाचा : १) संचालक, सांस्कृतिक कार्य संचालनालय यांचे क्र.
सांकास / ३१२९, दिनांक २५ मे, २०२३ रोजीचे पत्र.
प्रस्तावना : छत्रपती शिवाजी महाराज यांच्या ३५० व्या राज्याभिषेक वर्षानिमित्त “शिवराज्याभिषेक महोत्सव” दि. २ जून २०२३ पासून सुरू झाला आहे. त्यानुषंगाने राज्यामार्फत विविध कार्यक्रम व उपक्रम राबविण्यात येत आहेत. त्याच पार्श्वभुमीवर श्रीशिवराज्याभिषेक दिनोत्सव सेवा समिती दुर्गराज रायगड, श्री शिवाजी रायगड स्मारक मंडळ व सांस्कृतिक कार्य संचालनालय यांच्या संयुक्त विद्यमाने दिनांक २५ मे ते २८ मे, २०२३ या कालावधीत ११०८ पवित्र ठिकाणांहून आणलेले जलकलश किल्ले रायगड येथे रथयात्रेच्या माध्यमातून नेण्याकरीता खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : श्रीशिवराज्याभिषेक दिनोत्सव सेवा समिती दुर्गराज रायगड व श्री शिवाजी रायगड स्मारक मंडळ व सांस्कृतिक कार्य संचालनालय यांच्या संयुक्त विद्यमाने आयोजित करण्यात आलेल्या दिनांक २५ मे ते २८ मे, २०२३ या कालावधीत मुंबई ते रायगड या मार्गावरील जलकलश रथयात्रेच्या आयोजनाकरीता एकूण रुपये २५.०० लक्ष (अक्षरी रुपये पंचवीस लक्ष फक्त) इतक्या खर्चाच्या रकमेस प्रशासकीय व वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी - २, मुख्य लेखाशीर्ष २२०५ कला व संस्कृती, (१०२) कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सवांतर्गत कार्यक्रम, (२२०५३७३३) ५० इतर खर्च (कार्यक्रम) या लेखाशिर्षाखाली उपलब्ध असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग- ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र. ४५४/सां.का.४
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.