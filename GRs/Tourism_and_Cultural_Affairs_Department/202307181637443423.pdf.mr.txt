# Page 1
राज्यातयुवा पर्यटन मंडळाची (Youth Tourism Club) स्थापनाकरण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन परिपत्रक क्रमांक : टिडीएस २०२३/०७/प्र.क्र.३००/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : १८ जुलै, २०२३.
संदर्भ:-१. संचालक, केंद्रीय माध्यमिक शिक्षा बोर्ड यांचे पत्र दि.११/०५/२०२२.
२.मा.केंद्रीय पर्यटन मंत्री, पर्यटन मंत्रालय, नवी दिल्ली यांचे पत्र दि.२९/०५/२०२३.
प्रस्तावना: पर्यटन मंत्रालय, भारत सरकार मार्फत स्वातंत्र्याचा अमृत महोत्सवाचा भाग म्हणून युवा पर्यटन मंडळे (Youth Tourism Club) स्थापन करण्यात येत आहेत. देशातील पर्यटन, समृद्ध वारसा व संस्कृती यांचे माहितीगार म्हणून जागतिक स्तरावर देशातील प्रसिध्दी करतील असे भारतीय पर्यटनाचे युवा राजदूत घडविण्यासाठी युवा पर्यटन मंडळांची स्थापना करावयाची आहे. यातून विद्यार्थी व तरुणांमध्ये संघभावना, व्यवस्थापन नेतृत्व आणि सेवा यासारखी महत्वाची कौशल्ये आत्मसात करण्याची वृत्ती तसेच शाश्वत व जबाबदार पर्यटनाची जाणीव जागृती निर्माण करण्यास सहाय्य होईल.
२. राज्यातील सर्व मान्यता प्राप्त शाळा / कनिष्ठ महाविद्यालये आणि विद्यालयांमध्ये ७ वी च्या पासून पुढील वर्गातील विद्यार्थ्यांसाठी युवा पर्यटन मंडळाची (Youth Tourism Club) स्थापना करण्याची बाब शासनाच्या विचाराधीन होती.
शासन परिपत्रक :
स्वातंत्र्याचा अमृत महोत्सवाचा भाग म्हणून पर्यटन मंत्रालय, भारत सरकार यांच्या निर्देशानुसार राज्यातील सर्व मान्यता प्राप्त शाळा / कनिष्ठ महाविद्यालये आणि विद्यालयांमध्ये ७ वी च्या पासून पुढील वर्गातील विद्यार्थ्यांसाठी युवा पर्यटन मंडळाची (Youth Tourism Club) स्थापना करावयाची आहे.
याकरीता आवश्यक कार्यवाही शालेय शिक्षण व क्रीडा विभाग आणि उच्च व तंत्रशिक्षण विभाग यांनी करावी.
२. याकरीता केंद्र शासनामार्फत तया रकरण्यात आलेली हस्तपुस्तिकेची (Handbook) ची प्रत सोबत जोडली आहे. या व्यतिरिक्त पर्यटन विषयक प्रसिद्धी व प्रचलनासाठी विविध उपक्रम युवा पर्यटन मंडळामार्फत केंद्र शासनाच्या पर्यटन मंत्रालयाच्या संकेतस्थळावर या संदर्भात वेळोवेळी देण्यात येणाऱ्या मार्गदर्शक सूचना / धोरणाची अंमलबजावणी करणे आवश्यक राहील.
३. युवा पर्यटनमंडळ स्थापन करण्यासाठी प्रोत्साहन स्वरुप अनुदान म्हणून सन २०२३-२४ या वित्तीय वर्षामध्ये शाळांमध्ये स्थापन केलेल्या प्रत्येकी एका क्लबसाठी रु.१०,०००/- व महाविद्यालयामध्ये स्थापन करण्यात आलेल्या प्रत्येकी एका क्लबसाठी रु.२५,०००/- असे एकूण तरतूद केलेल्या रु.२५.०० कोटी निधीमधून ‘प्रथम येईल त्यास प्राधान्य' या तत्वावर पर्यटन संचालनालयाकडे प्रस्ताव सादर करणाऱ्या
# Page 2
शासन परिपत्रक क्रमांक: टिडीएस २०२३/०७/प्र.क्र.३००/पर्यटन
शाळा / महाविद्यालयांना देण्यात येईल. यावर होणारा खर्च पर्यटन संचालनालयाकडे ‘प्रसिध्दी’ या लेखाशिर्षाखाली सन २०२३-२४ या वित्तीय वर्षात उपलब्ध असलेल्या तरतूदीमधून भागविण्यात येईल.
याकरीता आवश्यक तपासणी सूची (Check List) परिपत्रकासोबत जोडण्यात आली आहे.
# Page 3