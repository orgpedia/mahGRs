# Page 1
“स्वातंत्र्याचा अमृत महोत्सव" साठीच्या एकछत्र योजनेंतर्गत पुराभिलेख संचालनालया मार्फत करण्यात येणाऱ्या विविध कामांकरीता येणाऱ्या खर्चास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.५९६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १२ डिसेंबर, २०२३
वाचा :- १) पर्यटन व सांस्कृतिक कार्य विभाग शासन पत्र क्र.
संकिर्ण-८२२२/प्र.क्र.४१३/ सां.का.४, दि. १७ फेब्रुवारी, २०२३ २) पर्यटन व सांस्कृतिक कार्य विभाग शासन निर्णय क्र.
मपुवि-२०२३/प्र.क्र.१५४/सां.का.२, दि. २ ऑगस्ट, २०२३ ३) पर्यटन व सांस्कृतिक कार्य विभाग शासन निर्णय क्र.
मपुवि-२०२३/प्र.क्र.१५१/सां.का.२, दि. २२ ऑगस्ट, २०२३
प्रस्तावना : स्वातंत्र्याचा अमृत महोत्सव अंतर्गत स्थापन करण्यात आलेल्या कोअर समितीच्या दिनांक ५ डिसेंबर, २०२२ रोजी संपन्न झालेल्या बैठकीचे इतिवृत्त उपर्निर्दिष्ट क्र.१ च्या पत्रान्वये निर्गमित करण्यात आले आहे. सदर इतिवृत्तानुसार “शिवराज्याभिषेक - विविध कार्यक्रम” यानिमित्त सांस्कृतिक कार्य विभागास निधी उपलब्ध करुन देण्यास मान्यता देण्यात आलेली आहे.
उपर्निर्दिष्ट क्र. २ व ३ अन्वये दिलेल्या प्रशासकीय मान्यतेच्या अनुषंगाने पुराभिलेख संचालनालय, मुंबई यांना “छत्रपती शिवाजी महाराजांची निवडक दुर्मिळ पत्रे” हे पुस्तक प्रकाशित करण्यासाठी व “मोडी लिपीचा प्रचार व प्रसार करण्यासाठी राज्यातील विद्यापीठांमध्ये एकदिवसीय कार्यशाळा राबविण्यासाठी येणाऱ्या खर्चास वित्तीय मान्यता देण्याची बाब शासनाच्या विचारधीन होती.
शासन निर्णय : “स्वातंत्र्याचा अमृत महोत्सव” साठीच्या एक छत्र योजनेंतर्गत ३५० व्या राज्याभिषेक सोहळा निमित्त “छत्रपती शिवाजी महाराजांची निवडक दुर्मिळ पत्रे” हे पुस्तक स्वरुपात (कॉफीटेबल बुक) प्रकाशित करण्याकरीता रुपये २५,००,०००/- व “मोडी लिपीचा प्रचार व प्रसार” करणे कामी महाराष्ट्रातील १४ विद्यापीठांमध्ये एकदिवसीय कार्यशाळा राबविण्यासाठी रुपये १०,०८,०००/- असे एकूण रुपये ३५,०८,०००/- (अक्षरी रुपये पस्तीस लक्ष आठ हजार फक्त) इतका निधी खर्च करण्यास या शासन निर्णयान्वये वित्तीय मान्यता देण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र.५९६/सां.का.४
०२. सदरचा खर्च लेखाशीर्ष मागणी क्र.. झेडडी - २, २२०५, कला व संस्कृती, १०२, कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सव अंतर्गत कार्यक्रम (२२०५३७३३) - ५० इतर खर्च (कार्यक्रम) या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. सदर खर्च करण्यासाठी संचालक, पुराभिलेख संचालनालय, मुंबई यांना नियंत्रण अधिकारी घोषित करण्यात येत असून, त्यांनी घोषित केलेले अधिकारी आहरण व संवितरण अधिकारी राहतील.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, पुराभिलेख संचालनालय, मुंबई यांची राहील.
तसेच, संचालक, पुराभिलेख संचालनालय, मुंबई यांनी सदर कामे पूर्ण झाल्यानंतर त्यावरील खर्चाचे उपयोगिता प्रमाणपत्र संचालक, सांस्कृतिक कार्य संचालनालय, मुंबई यांचेमार्फत शासनास सादर करावे.
# Page 3