# Page 1
दिव्यांग व्यक्ती हक्क अधिनियम, २०१६ नुसार पर्यटन व सांस्कृतिक कार्य विभागांतर्गत पुरातत्व व वस्तुसंग्रहालये संचालनालयातील वाहनचालक हे पद दिव्यांगांसाठी सुनिश्चित करण्यात आलेल्या पदातून वगळण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : माहिती-२०२१/प्र.क्र.२६/सां.का.३
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक : २२ जून, २०२१.
वाचा : १) केंद्र शासनाच्या सामाजिक न्याय व अधिकरीता मंत्रालय, नवी दिल्ली यांची दि.०४.०१.२०२१ ची अधिसूचना.
२) शासन निर्णय, सामाजिक न्याय व विशेष सहाय्य विभाग, क्र. दिव्यांग -२०१९/ प्र.क्र.२५१/दि.क.२, दि.०२.०२.२०२१.
३) शासन निर्णय, पर्यटन व सांस्कृतिक कार्य विभाग, क्र. माहिती-२०२१/
प्र.क्र.२६/सां.का.३, दि.२३.०२.२०२१.
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेत पदे सुनिश्चित करणे आवश्यक आहे. त्यानुसार केंद्र शासनाच्या उपर्निर्दिष्ट दि.०४.०१.२०२१ च्या अधिसूचनेनुसार शासन सेवेतील विविध संवर्गांची पदे दिव्यांगासाठी सुनिश्चित करण्याबाबतची अधिसूचना प्रसिध्द करण्यात आली आहे. सदर अधिसूचनेनुसार सामाजिक न्याय व विशेष सहाय्य विभागाच्या उपर्निर्दिष्ट दि.०२.०२.२०२१ च्या शासन निर्णयानुसार राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबत सर्व प्रशासकीय विभागांना सूचना देण्यात आल्या होत्या. तथापि सदर महामंडळातील गट-क मधील वाहनचालक संवर्गातील पदांना दिव्यांगासाठी पदसुनिश्चित करताना सूट देण्याचा प्रस्ताव तज्ञ समितीच्या मान्यतेसाठी सादर केला होता, आणि तज्ञ समितीने दि.१९ व २० मे, २०२१ रोजीच्या बैठकीत सदर पद वगळण्यास मान्यता दिली आहे. त्यानुसार पर्यटन व सांस्कृतिक कार्य विभागाच्या अधिपत्याखालील पुरातत्व व वस्तुसंग्रहालये संचालनालयाच्या आस्थापनेवरील गट-क संवर्गातील वाहनचालक पद वगळण्याचा प्रस्ताव शासनाच्या विचाराधीन आहे.
शासन निर्णय :
केंद्र शासनाने निर्गमित केलेल्या दि.०४.०१.२०२१ रोजीच्या अधिसूचनेतील दिव्यांगासाठी सुनिश्चित केलेल्या गट-अ ते गट-ड संवर्गाकरिता प्रसिध्द केलेल्या यादीनुसार पर्यटन व सांस्कृतिक कार्य विभागाच्या अधिपत्याखालील पुरातत्व व वस्तुसंग्रहालये संचालनालयाच्या आस्थापनेवरील गट-क संवर्गातील वाहनचालक पद दिव्यांगासाठीच्या सुनिश्चितीमधून वगळण्यात येत आहे.
# Page 2
शासन निर्णय क्रमांक: माहिती-२०२१/प्र.क्र.२६/सां.का.३