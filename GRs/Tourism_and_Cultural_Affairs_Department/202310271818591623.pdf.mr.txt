# Page 1
नमो ११ सुत्री कार्यक्रम
नमो तीर्थस्थळ सुधार अभियान - ७३ पवित्र व ऐतिहासिक धार्मिक स्थळांची सुधारणा करणे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. स्मारके - २०२३/प्र.क्र.३०२/सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: २७ ऑक्टोबर, २०२३
वाचा:- संचालक, पुरातत्व व वस्तुसंग्रहालये संचालनालय यांचे पत्र क्र.स्मारके/२०२३/२७२४, दि.१३.१०.२०२३
प्रस्तावना : मा.पंतप्रधान यांच्या ७३ व्या वाढदिवसानिमित्त MODIFY@७३ अंतर्गत विविध लोकोपयोगी नमो ११ सुत्री कार्यक्रम हाती घेण्याबाबत निश्चित करण्यात आले आहे. या नमो ११ सुत्री कार्यक्रमांतर्गत विविध विभागांचे एकूण ११ अभियान निवडण्यात आलेले आहेत. यामध्ये नमो तीर्थस्थळ सुधार अभियानासाठी सांस्कृतिक कार्य विभागास नोडल विभाग म्हणून नियुक्त करण्यात आले आहे. या अभियांनांतर्गत ७३ पवित्र व ऐतिहासिक धार्मिक स्थळांची सुधारणा करण्यासाठी निवड करावयाची आहे. अशा ७३ ठिकाणी खालीलप्रमाणे कामे हाती घ्यावयाची आहेत:
१. ऐतिहासिक व पुरातन मंदिरांचा जिर्णोध्दार २. प्राथमिक सुविधा उपलब्ध करुन देणे ३. डिजीटल दर्शन ४. परिसर सुशोभिकरण ५. स्वच्छता
०२. या अभियानांतर्गत ७३ स्थळांची निवड तात्काळ करणे आवश्यक आहे. पुरातत्व व वस्तुसंग्रहालये संचालनालयाने संदर्भाधीन पत्रान्वये नमो ११ सुत्री कार्यक्रमांतर्गत ७३ ऐतिहासिक स्थळे, पुरातन मंदिरांची निवड करुन शासनास कळविले आहे. या यादीमध्ये ऐतिहासिक मंदिरे, बारव, तलाव यांचा समावेश करण्यात आला आहे. नमो ११ सुत्री कार्यक्रमांतर्गत या ७३ ऐतिहासिक स्थळे, मंदिरांची कामे हाती घेण्यास मान्यता देण्याची बाब शासनाच्या विचाराधीन होती.
शासन निर्णय: नमो ११ सुत्री कार्यक्रमांतर्गत सोबतच्या प्रपत्र - अ मध्ये दर्शविल्याप्रमाणे ७३ ऐतिहासिक स्थळे, मंदिरांची कामे हाती घेण्यास मान्यता देण्यात येत आहे.
०२. नमो-११ सुत्री कार्यक्रमाच्या अंमलबजावणीबाबत पुढीलप्रमाणे निर्देश देण्यात येत आहे: १) पुरातत्व व वस्तुसंग्रहालये संचालनालयाने सदर कामे हाती घेण्याच्या दृष्टीने अंदाजपत्रक/आराखडा तात्काळ तयार करावा.
२) ७३ स्थळांच्या ठिकाणी या वास्तूंची माहिती सूचना फलकावर क्युआर कोड सहीत लावण्यात यावीत. तसेच डिजीटल व फिजीकल नकाशे तयार करण्यात यावे.
# Page 2
शासन निर्णय क्रमांक: स्मारके -२०२३/प्र.क्र.३०२/सां.का.३
३) निवडलेल्या प्रत्येक मंदिराच्या योग्य देखभाल व देखरेखीसाठी कमीत कमी ५ भक्तांची समिती तयार करण्यात यावी.
४) या समितीने दर पंधरा दिवसातून एकदा मंदिराला भेट देण्याच्या दृष्टीने नियोजन करावे.
५) या कार्यक्रमाचे वेळापत्रक तयार करण्यात यावे व ही सर्व कामे दि.३१.०८.२०२४ अखेर पर्यंत पूर्ण होतील, या दृष्टीने नियोजन करण्यात यावे.
६) या कार्यक्रमाच्या अंमलबजावणीसाठी वेब पोर्टल तयार करण्यात यावे. या वेब पोर्टलवर दर सात दिवसांनी केलेल्या कामांचा अहवाल, व्हिडीओ स्वरूपातील अहवाल व छायाचित्रे अपलोड करण्यात यावीत.
७) वास्तूविशारद महाविद्यालयातील विद्यार्थ्यांची या कामात मदत घेण्याच्या दृष्टीने योग्य ती कार्यवाही करण्यात यावी.
०३. या ७३ ऐतिहासिक स्थळे, मंदिरांच्या जतन व संवर्धनाची कामे पुरातत्व व वस्तुसंग्रहालये संचालनालयामार्फत हाती घेतली जातील. या कामांवरील खर्च नियमित योजना, जिल्हा वार्षिक योजना, स्वातंत्र्याचा अमृत महोत्सव अंतर्गत मंजूर निधीमधून भागविण्यात यावा.
०४. नमो ११ सुत्री कार्यक्रमांतर्गत दर्शविलेली उर्वरित कामे उदा. प्राथमिक सुविधा उपलब्ध करुन देणे, डिजीटल दर्शन, परिसर सुशोभिकरण, स्वच्छता इत्यादी पर्यटन विभागाने आवश्यकतेनुसार हाती घ्यावीत.
याबाबत पुरातत्व व वस्तुसंग्रहालये संचालनालयाने पर्यटन विभागाशी समन्वय साधून ७३ ऐतिहासिक स्थळे व मंदिरांच्या ठिकाणी हाती घ्यावयाच्या कामांची माहिती द्यावी. तसेच पर्यटन विभागाने पुरातत्व व वस्तुसंग्रहालये संचालनालयासोबत सल्लामसलत करुन सदर कामे हाती घ्यावीत.
०५. हा शासन निर्णय विअप्र-२०१३/प्र.क्र.३०/२०१३/विनिमय, भाग २, दिनांक १७ एप्रिल, २०१५ वित्तीय अधिकार नियम पुस्तिका १९७८ भाग पहिला उपविभाग तीन मधील अनुक्रमांक ६ मधील परिच्छेद क्र. २७(२) “अ” नुसार प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8