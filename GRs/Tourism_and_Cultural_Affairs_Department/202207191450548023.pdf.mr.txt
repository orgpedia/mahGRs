# Page 1
गानसम्राज्ञी लता मंगेशकर पुरस्कार जाहीर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. लमंपु १३२२ (११)/प्र.क्र. १४९/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १९ जुलै, २०२२
वाचा :- १) शासन निर्णय, समाजकल्याण, सांस्कृतिक कार्य व क्रीडा विभाग क्र. सांकासं १०९२/प्र.क्र. ८२/सां.का.१, दिनांक १३ सप्टेंबर,१९९३ २) शासन निर्णय, पर्यटन व सांस्कृतिक कार्य विभाग क्र. लमंपु १३२० (१३)/प्र.क्र.
१७०/सां.का.४, दिनांक ११ सप्टेंबर, २०२० ३) संचालक, सांस्कृतिक कार्य संचालनालय यांचे पत्र क्र.सां.का.स./१२९४, दिनांक १३ मे, २०२२ प्रस्तावना : उपर्निर्दिष्ट क्र. १ च्या शासन निर्णयानुसार गायन व संगीत या क्षेत्रात प्रदीर्घ काळ उल्लेखनीय कार्य केलेल्या मान्यवरांना गानसम्राज्ञी लता मंगेशकर पुरस्काराने सन्मानित करण्यात येते. या पुरस्काराचे स्वरुप रक्कम रु. ५.०० लाख, मानपत्र व स्मृतिचिन्ह असे आहे.
उपर्निर्दिष्ट शासन निर्णय क्र. २ अन्वये गानसम्राज्ञी लता मंगेशकर पुरस्कारासाठी सन्मानार्थीची शिफारस करण्यासाठी निवड समिती गठीत करण्यात आलेली आहे. सन २०२०-२०२१ या वित्तीय वर्षातील गानसम्राज्ञी लता मंगेशकर पुरस्कार जाहीर करण्याची बाब शासनाच्या विचाराधीन होती.
शासन निर्णय : "गानसम्राज्ञी लता मंगेशकर पुरस्कार” संबंधित निवड समितीने एकमताने निवड केल्यानुसार सन २०२१ साठी “पं. हरिप्रसाद चौरसिया” यांना या शासन निर्णयान्वये जाहीर करण्यात येत आहे.
# Page 2