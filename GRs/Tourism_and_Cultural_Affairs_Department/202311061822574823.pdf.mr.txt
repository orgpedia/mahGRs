# Page 1
ऑगस्ट क्रांती दिनानिमित्त राजभवन, मुंबई येथे आयोजित विशेष सांस्कृतिक कार्यक्रम खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ५५५/सां.का. ४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ६ नोव्हेंबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./ ४२९३, दिनांक २८ जुलै, २०२३.
प्रस्तावना : भारताच्या स्वातंत्र्यात अनेक राष्ट्रपुरुष, क्रांतीकारक व स्वातंत्र्यसैनिकांचे मोठे योगदान आहे. देशाच्या स्वातंत्र्याकरीता अनेक चळवळी, सत्याग्रह, आंदालने करण्यात आली. यामध्ये “छोडो भारत” हे ऐतिहासिक आंदोलनाचा समावेश आहे. ९ ऑगस्ट, १९४२ रोजी ब्रिटिश सत्ता उलथवून टाकण्यासाठी “छोडो भारत” आंदोलन सुरु करण्यात आले. ९ ऑगस्ट हा दिवस “ऑगस्ट क्रांती दिवस” म्हणून साजरा करण्यात येतो. या ऐतिहासिक दिनाच्या निमित्ताने राष्ट्रभक्तीची ज्योत कायम टिकावी, तसेच भारतीय स्वातंत्र्यासाठीचा बलिदान देणाऱ्या ज्ञात व अज्ञात शहीदांना अभिवादन करण्याच्या हेतूने छोडो भारत आंदोलनावर आधारित सांस्कृतिक कार्यक्रमाचे आयोजन राजभवन, मुंबई येथील सांस्कृतिक कार्यक्रमास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : ९ ऑगस्ट या क्रांती दिनानिमित्ताने दिनांक १८ ऑगस्ट, २०२३ रोजी राजभवन, मुंबई येथे छोडो भारत आंदोलनावर आधारित सांस्कृतिक कार्यक्रम व त्यावरील आयोजन खर्च रुपये ४२.०० लक्ष इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, पंचवार्षिक योजना अंतर्गत योजना, राज्य योजनांतर्गत योजना (०२) (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३ /प्र.क्र.५५५/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३ / प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.