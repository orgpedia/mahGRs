# Page 1
“पुण्यश्लोक अहिल्यादेवी होळकर”
यांच्या जीवनचरित्रावर आधारित
मराठीसह बहुभाषिक भव्य व्यावसायिक
चित्रपटाची शासनामार्फत निर्मिती
करण्यास मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: गोचिन-२०२५/प्र.क्र.४१/सां.का.१
मादाम कामा रोड, हुतात्मा राजगुरु चौक,
मंत्रालय , मुंबई-४०० ०३२.
दिनांक : ६ मे, २०२५.
वाचा : १) पर्यटन व सांस्कृतिक कार्य विभाग, शासन निर्णय क्र. गोचिन-
२०२४/प्र.क्र.५५/सां.का.१, दि.१४ ऑक्टोबर, २०२४
२) पर्यटन व सांस्कृतिक कार्य विभाग, शासन निर्णय क्र. गोचिन-
२०२४/प्र.क्र.५५/सां.का.१, दि. ०७ एप्रिल, २०२५
३) महाराष्ट्र चित्रपट रंगभूमी आणि सांस्कृतिक विकास महामंडळ मर्या., दादासाहेब
फाळके चित्रनगरी, गोरेगांव, मुंबई यांचे पत्र क्रमांक : संकीर्ण- २०२५/२ पु.अ.हो.
जी.चि.नि./ज. वि./०१/१२५, दि.१७ एप्रिल, २०२५
प्रस्तावना :
सांस्कृतिक कार्य विभागामार्फत महनीय व्यक्तींच्या रौप्य, सुवर्ण, अमृत, शताब्दी,
शताब्दीत्तर इ. जयंतीनिमित्त विविध सांस्कृतिक कार्यक्रमांचे आयोजन केले जाते. यंदाचे २०२५ हे
वर्ष “पुण्यश्लोक अहिल्यादेवी होळकर” यांच्या जन्माचे त्रिशताब्दी वर्ष आहे, याचे औचित्य साधून
त्यांच्या कार्याचा गौरव व्हावा व त्यांच्या कार्याची महती सर्वत्र पोहोचवावी, यासाठी विविध
सांस्कृतिक कार्यक्रमांचे आयोजन सांस्कृतिक कार्य विभागामार्फत करण्यात येत आहेत.
“पुण्यश्लोक अहिल्यादेवी होळकर” यांचे जन्मस्थान चोंडी, ता. जामखेड, जिल्हा
अहिल्यानगर येथील असून त्या एक कर्तबगार, न्यायप्रिय तसेच प्रजाहितदक्ष शासक होत्या.
त्यांनी अनेक विहिरी बांधल्या, धर्मशाळा बांधल्या, गड-किल्ले यांचे बांधकाम केले तसेच, अनेक
मंदिरांचा जीणोद्धार त्यांनी केला आहे. “पुण्यश्लोक अहिल्यादेवी होळकर” यांच्या त्रिशताब्दी
जयंतीचे औचित्य साधून त्यांच्या कार्याचा गौरव व्हावा व त्यांच्या कार्याची महती सर्वत्र पोहोचावी,
तसेच त्यांच्या कार्याची दृष्ट्यस्वरुपात जागतिकस्तरावर ओळख व्हावी, यासाठी त्यांच्या
जीवनाचरित्रावर आधारित मराठीसह बहुभाषिक भव्य व्यावसायिक चित्रपटाची निर्मिती करण्यात
# Page 2
येणार आहे. आधुनिक तंत्रज्ञान/ तंत्रज्ञ, प्रथितयश दिग्दर्शक/ कलाकार यांच्या सहभागाने
मराठीसह विविध भाषांमध्ये या चित्रपटाची निर्मिती करण्यात येणार आहे. सदर चित्रपट
चित्रपटगृहांसह ओटीटी / दूरदर्शनच्या माध्यमांतून जास्तीत जास्त प्रेक्षकांपयंत पोहचेल.
मा. मंत्रिमंडळाच्या दि. ०६ मे, २०२५ रोजी चोंडी, ता. जामखेड, जिल्हा अहिल्यानगर येथे
संपन्न झालेल्या बैठकीमध्ये शासनामार्फत “पुण्यश्लोक अहिल्यादेवी होळकर” यांच्या
जीवनचरित्रावर आधारित मराठीसह बहुभाषिक भव्य व्यावसायिक चित्रपटाची निर्मिती करण्यास
मान्यता मिळालेली आहे. त्यानुषंगाने, शासन निर्णय निर्गमित करण्याची बाब शासनाच्या
विचाराधीन होती.
शासन निर्णय :
“पुण्यश्लोक अहिल्यादेवी होळकर” यांच्या त्रिशताब्दी जयंतीचे औचित्य साधून त्यांच्या
जीवनचरित्रावर आधारित मराठीसह बहुभाषिक भव्य व्यावसायिक चित्रपटाची शासनामार्फत
निर्मिती करुन प्रदर्शित करण्यास या शासन निर्णयान्वये मान्यता देण्यात येत आहे.
०२. संदर्भ क्र. १ येथील शासन निर्णयातील छाननी समिती व निवड समिती यांच्यामार्फत
विहित कार्यपद्धतीनुसार दिग्दर्शक/ निर्मिती संस्था यांची निवड करण्यास मान्यता देण्यात येत
आहे.
०३. सदर प्रयोजनार्थ निवड समितीने विहित प्रक्रियेद्वारे पात्र ठरविलेल्या दिग्दर्शक/ निर्मिती
संस्था यांनी दिलेल्या चित्रपट चित्रिकरणमूल्य व इतर अनुषंगिक बाबींवर होणाऱ्या एकूण
अंदाजित खर्चाबाबत शासन निर्णय वेगळयाने निर्गमित करण्यात येईल.
०४. या चित्रपटाच्या निर्मितीसाठी सांस्कृतिक कार्य विभागाच्या अधिपत्याखालील महाराष्ट्र
चित्रपट रंगभूमी आणि सांस्कृतिक विकास महामंडळ मर्या., दादासाहेब फाळके चित्रनगरी,
गोरेगांव, मुंबई “कार्यान्वयीन यंत्रणा” म्हणून काम पाहतील.
०५. या चित्रपटाचे सर्व हक्क पूर्णत: शासनाचे राहतील.
०६. यासाठी होणारा खर्च "मागणी क्रमांक झेडडी-२, २२०५ कला व संस्कृती (००) १०२, कला
संस्कृती प्रचालन (०३) (०४) ऐतिहासिक, सामाजिक व शैक्षणिक क्षेत्रातील महत्वपूर्ण व्यक्तींच्या
जीवनावर आधारित चित्रपटांना अनुदान (२२०५ १५७२) ३१, सहायक अनुदाने (वेतनेतर)" या
लेखाशिर्षाखाली त्या-त्या आर्थिक वर्षातील उपलब्ध निधीमधून भागविण्यास मंजूरी देण्यात येत
आहे. तसेच आवश्यकतेनुसार पुरवणी मागणीद्वारे अतिरिक्त निधी मंजूर करण्यात येईल.
# Page 3
०७. सदर शासन निर्णय महाराष्ट्र शासनाच्या www.maharashtra.gov.in या