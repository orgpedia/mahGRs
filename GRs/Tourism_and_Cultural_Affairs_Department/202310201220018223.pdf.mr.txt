# Page 1
६१ वी महाराष्ट्र राज्य नाट्य स्पर्धा, १९ वी महाराष्ट्र राज्य बालनाट्य स्पर्धा, चतुर्थ दिव्यांग बालनाट्य स्पर्धा व ३३ व्या मराठी व्यावसायिक नाट्य स्पर्धेच्या अंतिम फेरीचा राज्यस्तरीय पारितोषिक वितरण समारंभ आणि प्रथम आलेल्या नाटकांचा महोत्सव यांचे आयोजन खर्चास प्रशासकीय व वित्तीय मान्यता देण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ५७१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २० ऑक्टोबर, २०२३
वाचा :- १. पर्यटन व सांस्कृतिक कार्य विभाग शासन निर्णय क्र. रानास्प ८६१६/प्र.क्र. ९९/सां.का. ४ दिनांक ०९ जानेवारी, २०१७
२. सांस्कृतिक कार्य संचालनालय, मुंबई यांचे पत्र क्र.सां.का.सं./ ५१६३, दिनांक ५ सप्टेंबर, २०२३
प्रस्तावना : मराठी, हिंदी, संस्कृत, संगीत, व्यावसायीक, बालनाटय तसेच दिव्यांग बालनाटय या नाटकांच्या स्पर्धा विभागामार्फत आयोजित करण्यात येतात. सदर उपक्रम हा विभागाचा नियमित स्वरुपाचा असून या मध्ये मराठी, बालनाटय, व्यावसायिक यांच्या या नाटय स्पर्धाच्या प्राथमिक फेरी होत असतात.
त्यानुषंगाने, ६१ व्या महाराष्ट्र राज्य हौशी मराठी, हिंदी, संगीत नाट्य स्पर्धेच्या अंतिम फेरीचे आयोजन अनुक्रमे नाशिक, पुणे, रत्नागिरी आणि नागपूर येथे, १९ व्या महाराष्ट्र राज्य बालनाट्य स्पर्धेच्या अंतिम फेरीचे आयोजन जळगाव, तसेच चतुर्थ दिव्यांग बालनाट्य स्पर्धेच्या अंतिम फेरीचे आयोजन पुणे येथे आणि ३३ व्या मराठी व्यावसायिक नाट्य स्पर्धेच्या अंतिम फेरीचे आयोजन मुंबई येथे करण्यात आले होते. त्यानुषंगाने, दिनांक १२ ते १५ सप्टेंबर, २०२३ या कालावधीत तापडिया नाट्य मंदिर, औरंगाबाद येथे अंतिम फेरीतील राज्यस्तरीय पारितोषिक वितरण समारंभ तसेच प्रथम आलेल्या नाटकांचा महोत्सव आयोजित करण्यात येणार आहे. सदर आयोजन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : दिनांक १२ ते १५ सप्टेंबर, २०२३ या कालावधीत तापडिया नाट्य मंदिर, औरंगाबाद येथे ६१ वी महाराष्ट्र राज्य नाट्य स्पर्धा, १९ वी महाराष्ट्र राज्य बालनाट्य स्पर्धा, चतुर्थ दिव्यांग बालनाट्य स्पर्धा व ३३ व्या मराठी व्यावसायिक नाट्य स्पर्धेच्या अंतिम फेरीचा राज्यस्तरीय पारितोषिक वितरण समारंभ आणि प्रथम आलेल्या नाटकांचा महोत्सव यांच्या आयोजनास व त्यावरील खर्च रुपये रु.३८,८२,६००/- (रुपये अडतीस लाख ब्याऐंशी हजार सहाशे फक्त) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र. ५७१/सां.का.४
०२. यावर होणारा खर्च मागणी क्र. झेड डी - २२२०५ कला व संस्कृती, १०२ कला व संस्कृती यांचे प्रचालन (०२) (०१) राज्य नृत्य, नाट्य, तमाशा व संगीत महोत्सव (२२०५ १४९२)–५० इतर खर्च या लेखाशिर्षाखाली सन २०२३-२४ या वर्षात मंजूर झालेल्या तरतूदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १७७८, भाग- पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटीनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.
# Page 3