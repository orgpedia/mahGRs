# Page 1
धरती आबा भगवान बिरसा मुंडा या क्रांतीनायक नाटकाचे सादरीकरण व त्यावरील आयोजन खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.५७७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ६ नोव्हेंबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./ ५९२६, दिनांक १० ऑक्टोबर, २०२३.
प्रस्तावना : स्वातंत्र्याचा अमृत महोत्सव या निमित्ताने विविध नाविण्यपुर्ण सांस्कृतिक कार्यक्रम व उपक्रमांचे आयोजन विभागामार्फत सुरु करण्यात येत आहेत. सदर उपक्रमांमध्ये सांस्कृतिक कार्यक्रमांच्या माध्यमातून स्वातंत्र्य लढयाच्या संबंधीत व्यक्ति, विविध कलाकार व कला ज्यांच्या कलेला अथवा कलाकृतीला हिरक, सुवर्ण, शताब्दी असे वर्ष पूर्ण झालेले आहेत.
तसेच, स्वातंत्र्य चळवळीतील खरे नायक यांची माहिती तरुण पिढीला व्हावी या उदिष्टाने विविध कार्यक्रमांचे आयोजन करण्यात येत आहे.
त्याच धर्तीवर धरती आबा भगवान बिरसा मुंडा या क्रांतीनायक नाटकाचे आयोजन करण्याचे प्रस्तावित आहे. सदर नाट्यप्रयोग व त्यावरील आयोजन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : धरती आबा भगवान बिरसा मुंडा या क्रांतीनायक नाटकाचे आयोजन त्यावरील खर्च रुपये २,५०,०००/- (रुपये दोन लक्ष पन्नास हजार फक्त ) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडडी-२, २२०५, कला व संस्कृती, १०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र.५७७/सां.का.४
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं २०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.