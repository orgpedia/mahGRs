# Page 1
आरंभ प्रतिष्ठान, डोंबिवली या संस्थेस आयोजित “तालसंग्राम” ही राज्यस्तरीय ढोल ताशा स्पर्धेकरिता विशेष बाब म्हणून निधी उपलब्ध करुन देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२१८/प्र.क्र.२/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २२ जानेवारी, २०१९
प्रस्तावना :
“आरंभ प्रतिष्ठान” डोंबिवली ही संस्था दरवर्षी “तालसंग्राम" ही राज्यस्तरीय ढोल ताशा स्पर्धा आयोजित करीत असते. सन २०१८-१९ या वर्षातही दिनांक २६ व २७ जानेवारी,
२०१९ या कालावधीत सदर स्पर्धा आयोजित होणार असून या स्पर्धेच्या आयोजनासाठी येणाऱ्या खर्चास “विशेष बाब” म्हणून मंजुरी देण्याची बाब शासनाच्या विचाराधीन होती.
शासन निर्णय :
या शासन निर्णयान्वये, आरंभ प्रतिष्ठान, डोंबिवली या संस्थेव्दारे दिनांक २६ व २७ जानेवारी, २०१८ या कालावधीत आयोजित करण्यात आलेल्या “तालसंग्राम” या राज्यस्तरीय ढोल ताशा स्पर्धेसाठी एक विशेष बाब म्हणून रु. २,५०,०००/- (अक्षरी रुपये दोन लक्ष पन्नास हजार फक्त) इतके अनुदान मंजूर करण्यात येत आहे.
२. सदरचा खर्च हा मागणी क्र. झेडडी-२, २२०५, कला व संस्कृति, (००) १०२, कला व संस्कृती प्रचालन, पंचवार्षिक योजनांतर्गत योजना - राज्य योजनांतर्गत योजना, (०२) राज्य नृत्य, नाटय, तमाशा व संगीत महोत्सव, (०२) (०२) राज्य नृत्य, नाटय, तमाशा व संगीत महोत्सव (२२०५ १५०७) ५० इतर खर्च या लेखाशिर्षाखाली सन २०१८-२०१९ या आर्थिक वर्षाच्या मंजूर तरतूदीच्या उपलब्धतेच्या अधीन राहून मंजूर करण्यात येत आहे.
३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
४. सदर खर्चास वित्त विभाग शासन निर्णय क्र. विअप्र-२०१३/ विनियम, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग- पहिला, उपविभाग ३, अ.क्र.४ परिच्छेद क्र. २७ (२) (अ) अन्वये प्राप्त अधिकारानुसार मंजूरी देण्यात येत आहे.
# Page 2
शासन निर्णय क्रमांकः संकीर्ण ८२१८/प्र.क्र.२/सां.का.४
५. सदर प्रकरणी वित्त विभागाच्या शासन परिपत्रक क्र. अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ मधील परिच्छेद व परिशिष्टातील अटीनुसार कार्यवाही करण्याची जबाबदारी संचालक, सांस्कृतिक कार्य संचालनालय यांची राहील.