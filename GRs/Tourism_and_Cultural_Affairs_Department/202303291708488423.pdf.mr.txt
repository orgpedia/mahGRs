# Page 1
कोल्हापूर चित्रनगरी महामंडळाचा दैनंदिन खर्च भागविण्याकरीता व्यवस्थापन अनुदान उपलब्ध करुन देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : कोचिन-२०२२/प्र.क्र.८५/सां.का.१
हुतात्मा राजगुरू चौक, मादाम कामा मार्ग,
मंत्रालय (विस्तार), मुंबई ४०० ०३२.
दिनांक : ३० मार्च, २०२३
वाचा : १) व्यवस्थापकीय संचालक, कोल्हापूर चित्रनगरी महामंडळ, यांचे क्रमांक कोचिन-२०२३/४५६, दि.२४.०१.२०२३ चे पत्र.
२) शासन ज्ञापन, पर्यटन व सांस्कृतिक कार्य विभाग, क्रमांक पुनर्वि-२०२३/ प्र.क्र.३६/सां.का.१, दि.३०.०३.२०२३
प्रस्तावना : कोल्हापूर चित्रनगरी महामंडळास व्यवस्थापन अनुदान (२२०५३३६८) ३५, भांडवली मत्तेच्या निर्मितीकरीता अनुदान या लेखाशीर्षाखाली सन २०२२-२३ या वित्तीय वर्षात रु.५०.०० लक्ष इतका निधी अर्थसंकल्पित असून, सुधारित अंदाजाच्या मर्यादेत उपलब्ध असलेला रु.३५.०० लक्ष (रुपये पस्तीस लक्ष फक्त) व संदर्भ क्र.२ च्या शासन ज्ञापनान्वये पुनर्विनियोजनाद्वारे प्राप्त झालेला रु.१५.०० लक्ष असा एकूण रु.५०.०० लक्ष इतका निधी अर्थसंकल्पीय अंदाज, वाटप आणि संनियंत्रण प्रणाली (BEAMS) वर उपलब्ध आहे. सन २०२२-२३ या वित्तीय वर्षात महामंडळाचा दैनंदिन खर्च भागविण्यासाठी व्यवस्थापन अनुदान वितरीत करण्यास मान्यता देण्याची बाब शासनाच्या विचाराधीन होती.
शासन निर्णय : सन २०२२-२३ या वित्तीय वर्षात कोल्हापूर चित्रनगरी महामंडळास त्यांचा दैनंदिन खर्च भागविण्यासाठी व्यवस्थापन अनुदानाप्रित्यर्थ रु.५०,००,०००/- (रुपये पन्नास लक्ष फक्त) इतका निधी वितरीत करण्यास शासन मान्यता देण्यात येत आहे.
२. सदर निधीबाबतचे बाबवार उपयोगिता प्रमाणपत्र शासनास सादर करावे.
३. या प्रयोजनासाठी उप सचिव (सांस्कृतिक कार्य), पर्यटन व सांस्कृतिक कार्य विभाग, मंत्रालय, मुंबई यांना नियंत्रण अधिकारी म्हणून घोषित करण्यात येत असून, अवर सचिव (रोख शाखा), पर्यटन व सांस्कृतिक कार्य विभाग यांना आहरण व संवितरण अधिकारी म्हणून घोषित करण्यात येत आहे. त्यांनी व्यवस्थापकीय संचालक, कोल्हापूर चित्रनगरी महामंडळ मर्यादित, कोल्हापूर यांना सदर रक्कम एकरकमी वितरीत करावी.
४. या प्रित्यर्थ होणारा खर्च मागणी क्र. झेडडी-२, २२०५, कला व संस्कृती (००) १०२, कला व संस्कृती प्रचालन, (०१) शासकीय प्रेक्षागृहे व सभागृहे, (०१) (०५) कोल्हापूर चित्रनगरी महामंडळास व्यवस्थापन अनुदान (२२०५ ३३६८) ३५, भांडवली मत्तेच्या निर्मितीकरिता अनुदान या लेखाशीर्षाखाली सन २०२२-२३ या आर्थिक वर्षातील उपलब्ध व संदर्भ क्र.२ च्या शासन ज्ञापनान्वये पुनर्विनियोजनाद्वारे प्राप्त झालेल्या अनुदानातून भागविण्यात यावा.
# Page 2
शासन निर्णय क्रमांकः कोचिन-२०२२/प्र.क्र.८५/सां.का.१
५. हा शासन निर्णय नियोजन विभागाच्या सहमतीने आणि वित्त विभागाच्या अनौपचारिक संदर्भ क्र.१३६/व्यय-१५, दि.२८.०३.२०२३ व क्र. १९२/२०२३/व्यय-१५, दि.३०.०३.२०२३ अन्वये प्राप्त सहमतीनुसार निर्गमित करण्यात येत आहे.