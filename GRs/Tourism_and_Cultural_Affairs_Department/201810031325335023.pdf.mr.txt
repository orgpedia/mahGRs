# Page 1
रंगभूमी प्रयोग परिनिरीक्षण मंडळ, मुंबई कार्यालयातील अस्थायी पदांना मुदतवाढ देण्याबाबत.
महाराष्ट्र शासन
पर्यटन व सांस्कृतिक कार्य विभाग.
शासन निर्णय क्र.एसपीबी-२०१८ / प्र.क्र.८२/ सां.का.१
मंत्रालय (विस्तार), मुंबई-४०० ०३२.
दिनांक : ०३ ऑक्टोबर, २०१८
संदर्भ: १) शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र.संकीर्ण-२००१/प्र.क्र.२९८/सां.का.१, दि.२३.०३.२००६.
२) शासन निर्णय, पर्यटन व सांस्कृतिक कार्य विभाग, क्र.एसपीबी-२०१८/प्र.क्र.५/सां.का.१, दि.१४.०३.२०१८.
३) शासन निर्णय, वित्त विभाग, क्र.पदनि २०१६/प्र.क्र.८/१६/आ.पु.क., दि.०७.०९.२०१८.
शासन निर्णय : संदर्भ क्र.१ येथील शासन निर्णयान्वये सांस्कृतिक कार्य या उपविभागाच्या प्रशासकीय नियंत्रणाखाली असलेल्या क्षेत्रीय कार्यालयामधील पदांचा आढावा घेऊन पदांच्या सुधारीत आकृतीबंधास मान्यता देण्यात आलेली आहे. या आकृतीबंधानुसार रंगभूमी प्रयोग परिनिरीक्षण मंडळ, मुंबई या कार्यालयासाठी मंजूर करण्यात आलेल्या अस्थायी पदांना संदर्भ क्र.२ येथील शासन निर्णयान्वये दि.३०.०९.२०१८ पर्यंत मुदतवाढ देण्यात आली आहे. आता वित्त विभागाने संदर्भ क्र.३ येथील शासन निर्णयान्वये प्रशासकीय विभागाला प्रदान केलेल्या अधिकारात रंगभूमी प्रयोग परिनिरीक्षण मंडळ, मुंबई या कार्यालयातील खालील अस्थायी पदांना या शासन निर्णयान्वये दि. २८.०२.२०१९ पर्यंत मुदतवाढ देण्यास शासन मंजूरी देण्यात येत आहे.
--------------------------------------
| अ.क्र. | पदनाम | पदसंख्या | वेतनश्रेणी रु. |
| १ | लिपिक / टंकलेखक | ०१ | ५२०० २०२०० |
| २ | दप्तरी | ०१ | ५२०० २०२०० |
| ३ | शिपाई | ०२ | ५२०० २०२०० |
| ४ | लघुलेखक | ०१ | रु.१०,०००/ |
| एकुण- ०४ पदे | ०५ |
--------------------------------------
२. उपरोक्त पदे ज्या प्रयोजनार्थ निर्माण केली आहेत त्याच प्रयोजनार्थ या पदांचा विनियोग करण्यात यावा. या पदांपैकी कोणतेही पद सहा महिन्यांपेक्षा जास्त कालावधीसाठी रिक्त नसावे. यावर होणारा खर्च "मागणी क्रमांक झेडडी-२, २२०५ कला व संस्कृती (०२) (०१) राज्य रंगभूमी प्रयोग परिनिरीक्षण मंडळाचे कार्यालय (२२०५ १३८३)" या लेखाशिर्षाखाली सन २०१८-२०१९ या वित्तीय वर्षासाठी मंजूर केलेल्या तरतूदीतून करण्यात यावा.