# Page 1
चंद्रपूर येथे नाटक व लोककलेच्या माध्यमातून
महाकाव्यावर आधारित सांस्कृतिक कार्यक्रम
आयोजनास व त्यावरील खर्चास प्रशासकीय व
वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२४ /प्र.क्र.२७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १९ जानेवारी, २०२४
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./
३१४, दिनांक १५ जानेवारी, २०२४.
प्रस्तावना :-
“स्वातंत्र्याच्या अमृत महोत्सव” च्या निमित्ताने नियमित कार्यक्रमांसमवेत
विविध नाविन्यपूर्ण कार्यक्रमाचे आयोजन करण्यात येत आहेत. सदर कार्यक्रम/उपक्रम कला
व साहित्यक्षेत्रामध्ये भरघोस योगदान दिलेल्या व्यक्ती यांचा गौरव व्हावा, तसेच त्या
कलाकृती / व्यक्ती / महत्वपूर्ण औचित्य याबाबत नवीन पिढीला माहिती व्हावी म्हणून व त्या
माहितीद्वारे नवीन पिढीच्या ज्ञानात भर पडावी, या उद्देशाने अशा व्यक्ती / कलाकृतीचे
हीरक, अमृत, शताब्दी या औचित्याने महोत्सव आयोजित करण्यात येतात. याच पार्श्वभूमीवर
चंद्रपूर येथे, महाकाव्यावर आधारीत कार्यक्रमाचे आयोजन व त्यावरील आयोजन खर्चास
प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय :-
चंद्रपूर येथे नाटक व लोककलेच्या माध्यमातून महाकाव्यावर आधारित
सांस्कृतिक कार्यक्रम आयोजनास व त्यावरील अंदाजित खर्च रुपये २,४७,७५,०००/- ( रुपये
दोन कोटी सत्तेचाळीस लक्ष पंच्याहत्तर हजार फक्त) इतक्या रकमेस या शासन निर्णयान्वये
प्रशासकीय व वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी-२, २२०५ कला व संस्कृती,
पंचवार्षिक योजना अंतर्गत योजना, राज्य योजनांतर्गत योजना (०२) (०२), राज्य, नृत्य,
नाटय, तमाशा व संगीत महोत्सव (२२०५ १५०७) - ५० इतर खर्च (कार्यक्रम) या
लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून
भागविण्यात यावा.
३. यासाठी जिल्हाधिकारी, चंद्रपूर हे नियंत्रण अधिकारी तसेच ते घोषित
करतील ते आहरण व संवितरण अधिकारी राहतील. सदर कार्यक्रमाची देयके कार्यक्रम
संपन्न झाल्यानंतर सांस्कृतिक कार्य संचालनालयामार्फत शासनास १५ दिवसांत सादर
करण्याची जबाबदारी जिल्हाधिकारी, चंद्रपूर यांची असेल.
# Page 2
शासन निर्णय क्रमांकः संकीर्ण ८२२४ /प्र.क्र.२७/सां.का.४
४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/
अर्थ-३, दिनांक १२ एप्रिल, २०२३ मधील सर्व परिच्छेद व परिशिष्ट्टातील अटींनुसार
कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची
राहील.
६. सदर शासन निर्णय महाराष्ट्र शासनाच्या www.maharashtra.gov.in या