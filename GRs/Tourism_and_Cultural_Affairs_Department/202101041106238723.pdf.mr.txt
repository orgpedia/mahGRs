# Page 1
आदरातिथ्य क्षेत्रास औद्योगिक दर्जा देण्याच्या अनुषंगाने केंद्र शासनाच्या पर्यटन मंत्रालयाकडे नोंदणीकृत नसलेल्या हॉटेल व्यवसायिकांनी किमान मुलभूत दर्जा (Basic Minimum Standards ) प्राप्त करण्याचे निकष निश्चित करण्यासाठी समिती गठीत करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक टिडीएस २०२०/०९/प्र.क्र. ५०२/पर्यटन
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ४ जानेवारी, २०२१.
संदर्भ:- १) शासन निर्णय, पर्यटन व सांस्कृतिक कार्य विभाग, क्रमांक टिडीएस २०२०/०९/प्र.क्र.५०२/पर्यटन, दि.०३.१२.२०२०
प्रस्तावना : आदरातिथ्य क्षेत्रास औद्योगिक दर्जा देण्याच्या अनुषंगाने केंद्र शासनाच्या पर्यटन मंत्रालयाकडे नोंदणीकृत असलेल्या हॉटेल व्यावसायिकांकडून दि.०१.०४.२०२१ पासून वीज दर, वीज शुल्क, पाणी पट्टी, मालमत्ता कर, विकास कर, वाढीव चटई क्षेत्र निर्देशांक व अकृषिक कराची आकारणी औद्योगिक दराने करण्यास संदर्भाधिन शासन निर्णयान्वये मान्यता देण्यात आली आहे.
तसेच केंद्र शासनाच्या पर्यटन मंत्रालयाकडे नोंदणीकृत नसलेल्या हॉटेल व्यावसायिकांकडून किमान मुलभूत दर्जा (Basic Minimum Standards ) प्राप्त करण्यासाठी विहीत निकषांची पूर्तता केल्यानंतर औद्योगिक दराने कर / शुल्क आकारणी करण्यासाठी एक तज्ञ समिती नेमून राज्याचे निकष निश्चित करण्याची कार्यवाही दोन महिन्यात पूर्ण करण्याचा निर्णय संदर्भाधिन शासन निर्णयान्वये घेण्यात आला आहे. यास अनुसरुन निकष निश्चित करण्यासाठी एक तज्ञ समिती गठीत करण्याची बाब विचाराधीन होती.
शासन निर्णय :
आदरातिथ्य क्षेत्रास औद्योगिक दर्जा देण्याच्या अनुषंगाने केंद्र शासनाच्या पर्यटन मंत्रालयाकडे नोंदणीकृत नसलेल्या हॉटेल व्यावसायिकांसाठी किमान मुलभूत दर्जा (Basic Minimum Standards ) प्राप्त करण्याचे निकष निश्चित करण्यासाठी खालीलप्रमाणे समिती गठीत करण्यास याद्वारे मान्यता देण्यात येत आहे.
--------------------------------------------------------------------------------------------
| अ.क्र. | अधिकारी / पदनाम |  |
| १. | संचालक, पर्यटन संचालनालय, महाराष्ट्र शासन | अध्यक्ष |
| २. | प्रादेशिक संचालक, भारत पर्यटन (and Head of M.O.T. Classification Committee) | सदस्य |
| ३. | श्री. ए.के.सिंग, प्राचार्य, इंडियन इस्टिट्युट ऑफ हॉटेल मॅनेजमेंट, दादर, मुंबई | सदस्य |
| ४ | सह आयुक्त, अन्न व औषध प्रशासन, महाराष्ट्र शासन | सदस्य |
| ५. | श्री. चंद्रशेखर जयस्वाल, उप महाव्यवस्थापक, महाराष्ट्र पर्यटन विकास महामंडळ, मुंबई | सदस्य |
--------------------------------------------------------------------------------------------
# Page 2
शासन निर्णय क्रमांकः टिडीएस २०२०/०९/प्र.क्र.५०२/पर्यटन
२. उपरोक्त समिती निकष तयार करुन त्याबाबतचा अहवाल दोन महिन्याच्या आत शासनास सादर करील. निकष ठरविण्याच्या प्रक्रियेदरम्यान सदर समिती आदरातिथ्य क्षेत्रातील सहभागीदारांसोबत (Stakeholders) समन्वय साधेल.