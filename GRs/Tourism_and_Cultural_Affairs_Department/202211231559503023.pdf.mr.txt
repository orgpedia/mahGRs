# Page 1
नांदेड जिल्ह्यातील पर्यटनाला चालना देण्यासाठी पर्यटन संचालनालय, जिल्हा प्रशासन, नांदेड व गुरद्वारा प्रशासन, नांदेड यांच्या संयुक्त विद्यमाने नांदेड येथे वीर बाल दिवस व नांदेड महोत्सवाचे आयोजन करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: विसस २०२२/११/प्र.क्र.६९८/पर्यटन
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक: २३ नोव्हेंबर, २०२२.
संदर्भ : संचालक, पर्यटन संचालनालय यांचे पत्र क्र. प.सं/प्रवजसं/नांदेड महो./३४०/२०२२/९४४९, दि.११ नोव्हेंबर, २०२२.
शासन निर्णयः
नांदेड जिल्ह्यातील पर्यटनाला चालना देण्यासाठी पर्यटन संचालनालय, जिल्हा प्रशासन, नांदेड व गुरुद्वारा प्रशासन, नांदेड यांच्या संयुक्त विद्यमाने नांदेड येथे वीर बाल दिवस व नांदेड महोत्सवाचे आयोजन करण्यास खालील अटी व शर्तीच्या अधीन राहून मान्यता देण्यात येत आहे.
२. अटी व शर्ती
१. जिल्हा प्रशासनाद्वारे प्रस्तावित कार्यक्रमांचा सर्व खर्च जिल्हा वार्षिक योजना, जिल्हापरिषद, महानगरपालिका व सीएसआर च्या माध्यमातून करण्यात यावा.
२. येणाऱ्या पर्यटक / भाविकांना जिल्ह्यातील इतर पर्यटन स्थळी MSRTC मार्फत प्रवास व्यवस्था स्थानिक पातळीवर करण्यात यावी.
३. धार्मिक कार्यक्रम गुरुद्वारा परिसरात घेतले जातील तर सांस्कृतिक कार्यक्रम गुरुद्वारा परिसराबाहेर सार्वजनिक ठिकाणी आयोजित केले जातील.
४. सदर कार्यक्रमाची प्रसिध्दी मोहिम ही पर्यटन संचालनालयाद्वारे व इतर क्षेत्रीय स्तरावरील कार्यक्रम राबविण्याची कार्यवाही जिल्हा प्रशासन, नांदेड याच्यामार्फत करण्यात येईल.
३. सदर महोत्सवाकरीता जिल्हाधिकारी, नांदेड यांच्या अध्यक्षतेखाली समिती गठीत करण् येत असून समितीचे सदस्य खालील प्रमाणे राहतील :
१ जिल्हाधिकारी, नांदेड अध्यक्ष २ जिल्हा पोलीस अधिक्षक, नांदेड सदस्य ३ आयुक्त, नांदेड वाघाळा शहर महानगरपालिका, नांदेड सदस्य मुख्य कार्यकारी अधिकारी, जिल्हा परिषद, नांदेड सदस्य उपसंचालक, विभागीय पर्यटन संचालनालय, औरंगाबाद. सदस्य सचिव
४. जिल्हाधिकारी, नांदेड हे सदर महोत्सवाच्या आयोजनासाठी नोडल अधिकारी म्हणूनही काम पाहतील.
# Page 2
शासन निर्णय क्रमांक: विसस २०२२/११/प्र.क्र.६९८/पर्यटन
५. सदर महोत्सव जिल्हा पर्यटनाला चालना देणारा असल्यामुळे या महोत्सवासाठी देशांतर्गत पंजाब राज्यातील तसेच विदेशातून इंग्लंड, अमेरिका, कॅनडा, न्यूझीलंड इत्यादी देशांतील पर्यटक आकर्षित होतील यासाठी पर्यटन संचालनालयाने विशेष प्रयत्न करावेत.
६. सदर महोत्सवात राबविण्यात येणाऱ्या विविध कार्यक्रमांसाठी रु.४०.०० लक्ष व महोत्सवाच्या प्रसिध्दीसाठी रु.१०.०० लक्ष असे एकूण रु.५०.०० लक्ष इतक्या खर्चास मान्यता देण्यात येत आहे.
सदर खर्च पर्यटन संचालनालयास प्रसिध्दी अनुदानापोटी सन २०२२-२३ या आर्थिक वर्षासाठी प्राप्त होणाऱ्या मागणी क्रमांक झेडडी-४, पर्यटन (०२) (०४ ) प्रसिध्दी ( कार्यक्रम) ३१, सहायक अनुदाने (वेतनेतर) (३४५२ १९३१)-५० इतर खर्च या लेखाशिर्षाअंतर्गत उपलब्ध तरतूदीमधून भागविण्यात यावा.