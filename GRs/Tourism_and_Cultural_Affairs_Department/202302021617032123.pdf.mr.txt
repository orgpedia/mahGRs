# Page 1
पुरातत्व व वस्तुसंग्रहालये संचालनालयाकडील राज्य संरक्षित स्मारकांच्या जतन व संवर्धनासाठीच्या कामांच्या निविदा प्रारुपात सुधारणा करणे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. पुवसं - २०२२/प्र.क्र.१०/सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक: ०२ फेब्रुवारी, २०२३
वाचा : १) शासन निर्णय, पर्यटन व सांस्कृतिक कार्य विभाग क्र. पुवसं - २०२२/प्र.क्र.१०/ सां.का.३, दि.०८.०८.२०२२.
२) संचालक, पुरातत्व व वस्तुसंग्रहालये संचालनालय यांचे पत्र क्र.जा.क्र.स्मारके/ २०२२/२९४९, दि.२३.१२.२०२२.
३) संचालक, पुरातत्व व वस्तुसंग्रहालये संचालनालय यांचे पत्र क्र जा.क्र.स्मारके/ २०२२/२९६७, दि.२७.१२.२०२२.
४) संचालक, पुरातत्व व वस्तुसंग्रहालये संचालनालय यांचे पत्र क्र जा.क्र. स्मारके / २०२३/९०, दि.१३.०१.२०२३.
प्रस्तावना : पुरातत्व व वस्तुसंग्रहालये संचालनालयाकडील कंत्राटदारांची नामिकासूची रद्द करुन खुल्या निविदेद्वारे कंत्राटदार नियुक्त करण्याबाबत व निविदा प्रारुपात सुधारणा करण्याबाबत संदर्भ क्र.१ नुसार सविस्तर मार्गदर्शक सूचना निर्गमीत करण्यात आल्या आहेत. राज्य संरक्षित स्मारकांच्या शासनाने प्रशासकीय मान्यता दिलेल्या जतन व संवर्धन कामांसाठी संचालनालयाने निविदा प्रसिध्द केली होती. या मार्गदर्शक सूचनांनूसार निविदांमध्ये तांत्रिक तपासणीमध्ये १०० पैकी ७५ किंवा त्यापेक्षा जास्त गुणांकन मिळणाऱ्या कंत्राटदारांचा लिफाफा क्रमांक २ उघडण्यात यावा, असे निर्देश देण्यात आलेले आहेत. तथापि, संचालनालयाने प्रसिध्द केलेल्या निविदांमध्ये तांत्रिक तपासणीमध्ये ७५ पेक्षा कमी गुणांकन मिळत असल्याचे आढळून येत असल्याने संचालनालयाने मार्गदर्शक सुचनांमधील गुणांकणाबाबतच्या तरतूदींमध्ये सुधारणा करण्याचा तसेच पात्रता गुण ७५ ऐवजी ७० किंवा त्यापेक्षा जास्त असे करण्याचा प्रस्ताव संदर्भ क्र.२,३ व ४ येथील पत्रान्वये शासनाच्या मान्यतेसाठी सादर केला आहे.
२. भारतीय पुरातत्व सर्वेक्षण विभागाकडून संरक्षित स्मारकांचे जतन दुरुस्ती विषयक काम कंत्राटदारांकडून करण्यात येत नाही. त्यांचेकडून केवळ बांधकाम साहित्य पुरवठा व मजुर पुरवठा इत्यादी कामेच निविदा मागवून करण्यात येत आहे. त्यामुळे याबाबतची माहिती कोणताही कंत्राटदार देवू शकत नाही. परिणामत: त्याला Annexure-2 मधील अ.क्र.१ येथील बाबींसाठी २० पैकी ० गुण प्राप्त होतात. Annexure-2 मधील अ.क्र. २ मध्ये निविदाकाराकडून राज्य शासनाच्या पुरातत्व विभागाकडे मागील पाच वर्षात केलेले काम, केलेल्या कामाची रक्कम याकरीता वीस पैकी गुणांकन निर्धारीत करण्यात आले आहे. यातही मागील पाच वर्षांपैकी गेल्या तीन वर्षांपासून कोविड –१९ मुळे कुठल्याही प्रकारची कामे करता आली नसल्यामुळे कंत्राटदार या विषयीची माहिती देवू शकत नाही. परिणामतः त्याला आवश्यक तेवढे गुण प्राप्त होत नाही, असे संचालनालयाने प्रस्तावात स्पष्ट केले आहे.
# Page 2
शासन निर्णय क्रमांकः पुवसं - २०२२/प्र.क्र.१०/सां.का.३
३. सबब संचालनालयाच्या प्रस्ताव विचारात घेवून तसेच आवश्यकतेनुसार शासन निर्णय दि.०८.०८.२०२२ सोबतच्या Annexure-२ मध्ये सुधारणा करुन अ.क्र.१ व २ एकत्रित करण्याची व पात्रता गुणांमध्ये सुधारणा करण्याची बाब शासनाच्या विचाराधीन होती.
शासन निर्णय: शासन निर्णय दि.०८.०८.२०२२ सोबतच्या Annexure - २ मध्ये सुधारणा करुन अ.क्र.१ व २ एकत्रित करण्यात येत आहेत. सुधारीत Annexure-२ सोबत जोडले आहे. तसेच तांत्रिक तपासणी मधील पात्रता गुणांची मर्यादा १०० पैकी ७५ किंवा त्यापेक्षा जास्त या ऐवजी ७० किंवा त्यापेक्षा जास्त अशी करण्यात येत आहे. Annexure-१ पूर्वीप्रमाणेच कायम राहील. तरी या सुधारणांनुसार यापुढे निविदा प्रक्रिया पार पाडण्यात यावी.
# Page 3