# Page 1
देवशयनी आषाढी एकादशी निमित्ताने
इसबावी येथे संत पालखीचे स्वागत
करण्यासाठी येणाऱ्या खर्चास वित्तीय
मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२४/प्र.क्र.१७०/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ५ सप्टेंबर, २०२४
वाचा :- सांस्कृतिक कार्य संचालनालय यांचे पत्र क्र.सां.का.सं/३३५६,
दिनांक १२ जुलै, २०२४.
प्रस्तावना :-
पंढरपूरची वारी हा एक ऐतिहासिक व सांस्कृतिक ठेवा आहे. यामध्ये
आषाढी वारीस विशेष महत्व आहे. दरवर्षी आषाढी वारी निमित्त देहू आणि आळंदी
येथून श्री संत तुकाराम महाराज व श्री संत ज्ञानेश्वर महाराज यांच्या पालख्या पंढरपूर
येथे श्री विठ्ठल दर्शनासाठी निघतात. या दोन प्रमुख पालख्यांसमवेत अनेक संतांच्या
पालख्यादेखील दरवर्षी प्रवास करत असतात. शासनामार्फत मौजे इसबावी येथे या
प्रमुख पालख्यांचे स्वागत करण्यात येते. यावर्षी देखील संत पालख्यांचे स्वागत
करण्यास व त्यावरील खर्चास मान्यता देण्याची बाब शासनाच्या विचाराधीन होती.
शासन निर्णय :-
देवशयनी आषाढी एकादशी निमित्त मौजे इसबावी येथे संत पालखींचे
स्वागत करण्याकरीता रुपये ३,९५,०००/- (अक्षरी रुपये तीन लक्ष पंच्याण्णव हजार
फक्त) इतक्या रकमेच्या खर्चास या शासन निर्णयान्वये मान्यता देण्यात येत आहे.
२. सदरचा खर्च लेखाशिर्ष मागणी क्र. झेडडी-२, २२०५, कला व संस्कृती,
१०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव,
(०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम
(कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२४-२५ या
वर्षासाठी मंजूर असलेल्या आर्थिक तरतुदीतून भागविण्यात यावा.
३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण
अधिकारी म्हणून घोषित करण्यात येत आहे.
४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
# Page 2
शासन निर्णय क्रमांकः संकीर्ण ८२२४/प्र.क्र.१७०/सां.का.४
५. सदर प्रकरणी वित्त विभागाच्या शासन निर्णय क्र. अर्थसं-२०२४/ प्र.क्र.८०/
अर्थ-३, दिनांक २५ जुलै, २०२४ मधील सर्व परिच्छेद व परिशिष्ट्टातील अटींनुसार
कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची
राहील. तसेच, सदर कार्यक्रमाची देयके हा शासन निर्णय निर्गमित झाल्यापासून
संपूर्णपणे संबधितांना अदा करण्याची कार्यवाही १० दिवसाच्या आत करण्याची
जबाबदारी संचालक, सांस्कृतिक कार्य संचालनालय, मुंबई यांची असेल.
६. सदर शासन निर्णयास वित्त विभाग अनौ.सं.क्र.५६९/२०२४/व्यय-१५,
दिनांक २३ ऑगस्ट, २०२४ अन्वये मान्यता देण्यात आली आहे.
७. सदर शासन निर्णय महाराष्ट्र शासनाच्या www.maharashtra.gov.in या