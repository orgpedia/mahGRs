# Page 1
" स्वातंत्र्याचा अमृत महोत्सव" अंतर्गत महाराष्ट्र राज्य हिंदी साहित्य अकादमी द्वारे पुस्तक प्रकाशन व सांस्कृतिक कार्यक्रम आयोजनाच्या खर्चास प्रशासकीय व वित्तीय मान्यता मिळणेबाबत.
महाराष्ट्र शासन
पर्यटन व सांस्कृतिक कार्य विभाग मंत्रालय, मुंबई,
शासन निर्णय क्र.संकीर्ण ८२२३/प्र.क्र.४२५/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १० नोव्हेंबर, २०२३
संदर्भ :-१) कोअर कमिटी बैठकिचे इतिवृत्त क्र. संकीर्ण ८२२२/प्र.क्र.४१३/सां.का.४, दि. १७ फेब्रुवारी, २०२३
२) सह संचालक, महाराष्ट्र राज्य हिंदी, सिंधी, गुजराती साहित्य अकादमीचे यांचे पत्र क्र.मरासिंसाअ/ २२७३-२०७५/२०२३, दि. ३० ऑक्टोबर, २०२३.
प्रस्तावना : राज्यामध्ये हिंदी भाषा आणि साहित्याच्या विकासासाठी महाराष्ट्र राज्य हिंदी साहित्य अकादमी कार्यरत असून या अकादमीद्वारे राज्यात हिंदी भाषा आणि साहित्याचे संवर्धन आणि विकास या संबंधी विविध उपक्रम राबविण्यात येतात. उपर्निर्दिष्ट क्र. २ अन्वये हिंदी अकादमीच्या पुस्तक प्रकाशनास, व कार्यक्रम आयोजनाच्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णयः महाराष्ट्र राज्य हिंदी साहित्य अकादमीच्या पुस्तक प्रकाशनास, व कार्यक्रम आयोजनाच्या खर्चास खर्च रु. ११,००,०००/- (अक्षरी रुपये अकरा लाख फक्त) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
२. सदर कार्यक्रमाचा खर्च “स्वातंत्र्याच्या अमृत महोत्सवानिमित्त कार्यक्रमांचे आयोजन” मुख्य लेखाशीर्ष मागणी क्र. झेडडी- २ प्रधान लेखाशिर्ष २२०५, कला व संस्कृती (१३) स्वातंत्र्याचा अमृत महोत्सव (१३) (०१) स्वातंत्र्याच्या अमृत महोत्सवांतर्गत कार्यक्रम (कार्यक्रम) (२२०५ ३७३३) ५० इतर खर्च या लेखा शीर्षाखालील सन २०२३-२४ या आर्थिक वर्षासाठी उपलब्ध असलेल्या अनुदानातून मंजूर करण्यात येत आहे.
३. यासाठी, सह संचालक, महाराष्ट्र राज्य हिंदी, सिंधी, गुजराती साहित्य अकादमी यांना नियंत्रण अधिकारी तसेच आहरण व संवितरण अधिकारी म्हणून घोषित करण्यात येत आहे.
४. सदर खर्चास वित्तविभाग शासन निर्णय क्र.विअप्र-२०१३/प्र.क्र.३०/विनिमय, भाग-२, दि.१७ एप्रिल, २०१५, उपविभाग ३, अ.क्र. ४ परिच्छेद क्र. २७(२) (अ) अन्वये प्रशासकीय विभागास प्राप्त अधिकारानुसार मान्यता देण्यात येत आहे.
# Page 2
शासन निर्णय क्रमांकः संकीर्ण ८२२३/प्र.क्र.४२५/सां.का.४
५. सदर प्रकरणी वित्त शासन परिपत्रक क्र. अर्थसं-२०२३/प्र.क्र.४०/अर्थ-३, दि. १२ एप्रिल, २०२३ मधील सर्व परिशिष्टातील अटींनुसार कार्यवाही करण्याची जबाबदारी सहसंचालक तथा सदस्य सचिव, महाराष्ट्र राज्य हिंदी, सिंधी साहित्य अकादमी, मुंबई यांची राहिल.