# Page 1
६१ वी महाराष्ट्र राज्य नाट्य स्पर्धा व १९ वी महाराष्ट्र राज्य बालनाट्य स्पर्धा आयोजनावरील शिल्लक खर्चास मान्यता मिळण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. रानास्प ८६२३/प्र.क्र. २७१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०५ जुलै, २०२३
वाचा :- १. पर्यटन व सांस्कृतिक कार्य विभाग शासन निर्णय समक्रमांक दिनांक ३१ मार्च, २०२३
२. सांस्कृतिक कार्य संचालनालय, मुंबई यांचे पत्र क्र.सां.का.सं./ २५९१, दिनांक २ मे, २०२३.
प्रस्तावना : राज्यातील लहान मुलांमध्ये नाट्यचळवळीची भावना निर्माण व्हावी व त्यानुषंगाने त्यांच्यातील कलाकाराला व्यासपीठ मिळण्यासाठी शासनाकडून बालनाट्य स्पर्धांचे आयोजन केले जाते. त्यानुषंगाने, ६१ व्या महाराष्ट्र राज्य हौशी मराठी, हिंदी, संगीत व संस्कृत राज्य नाट्य स्पर्धांचे एकूण २३ केंद्रांवर दि. १५ नोव्हेंबर, २०२२ ते दि. २७ मार्च, २०२३ या कालावधीत प्राथमिक व अंतिम फेरींचे आयोजन करण्यात आले होते. तसेच १९ व्या महाराष्ट्र राज्य बालनाट्य स्पर्धेच्या प्राथमिक व अंतिम फेरीचे तसेच चतुर्थ दिव्यांग बालनाट्य स्पर्धेचे एका ठिकाणी आयोजन करण्यात आले होते. उपर्निर्दिष्ट १ अन्वये सदर स्पर्धेच्या आयोजनाचा खर्चास मान्यता देण्यात आली होती. तथापि सदर खर्चातील काही बाबींवरील देयके तांत्रिक कारणास्तव अदा करणे शिल्लक असल्याने सदर प्रयोजनार्थ शिल्लक खर्चाची रक्कम अदा करण्याची बाब शासनाच्या विचाराधीन होती.
शासन निर्णय : ६१ व्या महाराष्ट्र राज्य हौशी मराठी, हिंदी, संगीत व संस्कृत राज्य नाट्य स्पर्धांचे एकूण २३ केंद्रांवर दि. १५ नोव्हेंबर, २०२२ ते दि. २७ मार्च, २०२३ या कालावधीत प्राथमिक व अंतिम फेरींचे शिल्लक असलेल्या खालील बाबवार खर्च रुपये २१,४०,०००/- (रुपये एकविस लाख चाळीस हजार फक्त) इतक्या रक्कमेस या शासन निर्णयान्वये मान्यता देण्यात येत आहे.
-------------------------------------------------------
| अ.क्र. | खर्चाचा तपशिल | रक्कम (रुपये) |
| १ | नाटयगृह भाडे | ५,७१,६८९/ |
| २ | बोर्ड, बॅनर, सन्मानिका डिझाइन व छपाई खर्च | १,५१,५७७/ |
| ३ | छायाचित्र खर्च | ६२,१५०/ |
| ४ | चहा व अल्पोपहार खर्च | १,४५,७८१/ |
| ५ | समन्वयक, सह समन्वयक व स्वयंसेवक मानधन | १,३६,६५०/ |
| ६ | प्रोजेक्टर, स्क्रीन भाडे | १८,५००/ |
-------------------------------------------------------
# Page 2
शासन निर्णय क्रमांकः रानास्प ८६२३/प्र.क्र.२७१/सां.का.४
-------------------------------------------------
| ७ | प्रकाश, ध्वनी व नेपथ्य साहित्य भाडे | ८,५६,३०२/ |
| ८ | उद्घाटन समारंभ खर्च | ३९,५७०/ |
| ९ | स्थानिक वाहन भाडे खर्च | २९,९५०/ |
| १० | व्दारपाल सेवा मानधन | ३६,८००/ |
| ११ | तिकीट विक्रेता मानधन | ३८,५५०/ |
| १२ | इतर अनुषंगीक खर्च | ५२,९०३/ |
|  | एकूण रुपये | २१,४०,०००/ |
-------------------------------------------------
०२. सदर खर्च मागणी क्र. झेडडी-२, २२०५ कला व संस्कृती, १०२ कला व संस्कृती यांचे प्रचालन, (०२) (०१) राज्य नृत्य, नाटय, तमाशा व संगीत महोत्सव, (२२०५ १४९२) ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १०७८, भाग- पहिला, उपविभाग-३, अ.क्र.
४ परिच्छेद क्र. २७ (२) ( अ ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४० / अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.
तसेच, सदर शिल्लक देयके अदा करण्याची कार्यवाही १५ दिवसाच्या आत करण्याची जबाबदारी संचालक, सांस्कृतिक कार्य संचालनालय, मुंबई यांची असेल.
# Page 3