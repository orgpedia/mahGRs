# Page 1
राजा दिनकर केळकर संग्रहालय, पुणे यांची प्रचलित कायदयाअंतर्गत नोंदणी करणे व सर्व्हे क्र.
२३, मौजे बावधन बुद्रुक, ता. मुळशी, जि. पुणे येथील जागेवर राज्य वस्तुसंग्रहालय बांधणे यासंदर्भात अभ्यास गट गठीत करणे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : रादिके-२०२१/प्र.क्र.७७/सां.का.१
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२.
दिनांक : ८ ऑगस्ट, २०२२
प्रस्तावना :
राजा दिनकर केळकर संग्रहालय, पुणे या संस्थेचे कामकाज हे कै.दि.गं. केळकर, संस्थापक, राजा दिनकर केळकर संग्रहालय व महाराष्ट्र शासन यांच्यामध्ये दि.१९.३.१९६२ रोजी व त्यानंतर दि. १२.०४.१९७५ रोजी झालेल्या करारानुसार सुरू आहे. या करारनाम्यानुसार सदर संग्रहालयातील वस्तुंची मालकी शासनाकडे असून देखभाल व व्यवस्थापन इत्यादीचे अधिकार मा. मुख्य सचिव यांच्या अध्यक्षतेखालील संग्रहालयाच्या व्यवस्थापन मंडळाकडे आहे. सदर संस्थेस शासनाकडून पुणे येथील संग्रहालयाच्या जागेचे भाडे व कर तसेच व्यवस्थापन खर्चापोटी अनुदान देण्यात येत आहे. सद्य:स्थितीत सदर संस्था नोंदणीकृत नसल्याने सदर वस्तुसंग्रहालयाची प्रचलित कायदयांतर्गत नोंदणी करुन घेण्याची बाब शासनाच्या विचाराधीन होती.
२. सन २०२१ च्या अर्थसंकल्पिय भाषणात राज्य संग्रहालय उभारण्याचा मानस असल्याचे नमुद आहे. त्याअनुषंगाने राज्य वस्तुसंग्रहालयाची निर्मिती करण्यासाठी पर्यटन व सांस्कृतिक कार्य विभागाच्या दि. २८ एप्रिल, २०२१ च्या शासन निर्णयान्वये राज्य वस्तुसंग्रहालय सल्लागार समिती गठीत केली होती. सदर समितीने त्यांचा अहवाल सादर केला आहे. नियोजित राज्य वस्तुसंग्रहालयाकरीता जागा निश्चित करण्याची बाब शासनाच्या विचाराधीन आहे. राजा दिनकर केळकर संग्रहालय, पुणे यांच्या नावे शासनाने प्रदान केलेली सर्व्हे क्र. २३, मौजे बावधन बुद्रुक, तालुका मुळशी, जिल्हा पुणे येथील ६ एकर जागा प्रशस्त असल्याने व त्यावर अद्याप बांधकाम झाले नसल्याने सदर जागेत राज्य वस्तुसंग्रहालय बांधता येईल का याचा तांत्रिकदृष्ट्या अभ्यास करणे आवश्यक ठरते.
# Page 2
3. उपरोक्त विषयांबाबत दि.३.६.२०२२ रोजी राजा दिनकर केळकर संग्रहालयाच्या व्यवस्थापन मंडळाच्या ५९ व्या सभेत चर्चा झाली. त्याअनुषंगाने वस्तुसंग्रहालयाची प्रचलित कायदयांतर्गत नोंदणी करणे यासाठी तसेच सर्व्हे क्र. २३. मौजे बावधन बुद्रुक, ता. मुळशी येथील जागेवर राज्य वस्तुसंग्रहालय बांधणे शक्य आहे का, याचा अभ्यास करण्यासाठी अभ्यास गट गठीत करण्याची बाब शासनाच्या विचाराधीन होती.
शासन निर्णय -
उपरोक्त पार्श्वभूमीवर राजा दिनकर केळकर संग्रहालयासंदर्भात पुढील दोन अभ्यास गट गठीत करण्याचा निर्णय शासनाने घेतला आहे:
१) राजा दिनकर केळकर संग्रहालयाची कायदेशीर नोंदणीकृत संस्था म्हणून नोंदणी करण्यासंदर्भातील अभ्यास गट या अभ्यास गटाची संरचना पुढीलप्रमाणे राहिल
१. विभागीय आयुक्त, पुणे अध्यक्ष
२. सह / उप सचिव, विधि व न्याय विभाग सदस्य
३. उप सचिव, सांस्कृतिक कार्य सदस्य सचिव
४. संचालक, पुरातत्व व वस्तुसंग्रहालय संचालनालय सदस्य
५. श्री. सुधन्वा रानडे, संचालक, राजा दिनकर केळकर अशासकीय सदस्य संग्रहालय ६ श्री. सुरेंद्र रानडे, राजा दिनकर केळकर संग्रहालयाचे अशासकीय सदस्य प्रतिनिधी ७ श्री. सुदर्शन रानडे, राजा दिनकर केळकर संग्रहालयाचे अशासकीय सदस्य प्रतिनिधी ८ श्री. संजीव साठे, राजा दिनकर केळकर संग्रहालयाचे अशासकीय सदस्य प्रतिनिधी ९ श्री. नितीन भालेराव (वकील), राजा दिनकर केळकर अशासकीय सदस्य संग्रहालयाचे प्रतिनिधी १० श्री. विजय लिमये, (मे.कंज अँड कंपनी एलएलपी- कंपनी अशासकीय सदस्य सेक्रेटरी फर्म) राजा दिनकर केळकर संग्रहालयाचे प्रतिनिधी
# Page 3
कार्यकक्षा
“( १ ) राजा दिनकर केळकर संग्रहालय या संस्थेची प्रचलित कायदयांतर्गत नोंदणी
करण्याच्या अनुषंगाने, या संग्रहालयाच्या सध्याच्या व्यवस्थेचा व संबंधित कायदेशीर बाबींचा
सर्वंकष विचार करणे.
(२) सदर संस्था, संस्था नोंदणी अधिनियम १८६०/ महाराष्ट्र सार्वजनिक विश्वस्त कायदा
१९५०/ कंपनी अधिनियम २०१३ मधील कलम ८ अंतर्गत नोंदणी केल्यास होणारे लाभ व
तोटे, सदर कायदयाअंतर्गत नोंदणी करण्यासाठी कार्यपध्दत, त्यापैकी संग्रहालयाची
कोणत्या अधिनियमाखालील नोंदणी योग्य राहिल, नोंदणी करण्यासाठी कार्यपध्दत,
आवश्यक असलेल्या मान्यता याचा व अनुषंगिक बाबींचा अभ्यास करणे "
या अभ्यास गटाने उपरोक्त मुद्दयांबाबत अभ्यास करुन अहवाल शिफारशीसह मा. मुख्य
सचिवांना हा शासन निर्णय निर्गमित केल्याच्या दिनांकापासून एका महिन्यात सादर करावा.
२) सर्व्हे क्र २३, मौजे बावधन बुद्रुक, तालुका मुळशी, जिल्हा पुणे येथे राज्य वस्तुसंग्रहालय बांधण्यासंदर्भातील अभ्यास गट
या अभ्यास गटाची संरचना पुढीलप्रमाणे राहिल
१. अपर मुख्य सचिव (महसूल) अध्यक्ष २ सचिव, सांस्कृतिक कार्य सदस्य ३. विभागीय आयुक्त, पुणे सदस्य ४. संचालक, पुरातत्व व वस्तुसंग्रहालय संचालनालय सदस्य सचिव ५. उप सचिव, सार्वजनिक बांधकाम विभाग, मंत्रालय सदस्य ६. डॉ. निलांबरी जगताप, वस्तुसंग्रहालय तज्ञ, छत्रपती सदस्य शाहू अध्यासन केंद्र, शिवाजी विद्यापीठ, कोल्हापूर ७. श्री. सुधन्वा रानडे, संचालक, राजा दिनकर केळकर अशासकीय सदस्य संग्रहालय ८. श्री सुरेंद्र रानडे, राजा दिनकर केळकर संग्रहालयाचे अशासकीय सदस्य प्रतिनिधी ९. श्री. संजीव साठे, राजा दिनकर केळकर संग्रहालयावे अशासकीय सदस्य प्रतिनिधी
# Page 4
१०. श्री राजेंद्र रानडे, (संग्रहालयाचे वास्तुविशारद तथा अशासकीय सदस्य प्रकल्प व्यवस्थापन सल्लागार) ११. डॉ.गो.बं. देगलूरकर, पुरातत्व तज्ञ, पुणे अशासकीय सदस्य १२. शासनाने नियुक्त केलेले सल्लागार (म्युझिअम प्लॅनर) अशासकीय सदस्य
कार्यकक्षा
“सर्व्हे क्र. २३. मौजे बावधन बुद्रुक, तालुका मुळशी, जिल्हा पुणे येथील राजा दिनकर
केळकर संग्रहालयास शासनाने प्रदान केलेल्या ६ एकर जागेवर राजा दिनकर केळकर
संग्रहालयासह राज्य वस्तुसंग्रहालय बांधता येईल का याचा अभ्यास करणे."
या अभ्यास गटाने वरील विषयावरील अहवाल शिफारशीसह मा. मुख्य सचिवांना
शासन निर्णय निर्गमित केल्याच्या दिनांकापासून एक महिन्यात सादर करावा.