# Page 1
--------------------------------------------
| माननीय प्रधानमंत्री, युनायटेड किंगडम यांचा |
| मुंबई दौऱ्यादरम्यान आयोजित विविध |
| उपक्रमांच्या आयोजन खर्चास प्रशासकीय व |
| वित्तीय मान्यता देण्याबाबत. |
--------------------------------------------
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५ /प्र.क्र.५२७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २३ जानेवारी, २०२६
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./
४५५५, दिनांक १५ ऑक्टोबर, २०२५ .
प्रस्तावना:-
मा. प्रधानमंत्री, युनायटेड किंगडम हे दिनांक ०८ ते ०९ ऑक्टोबर, २०२५ या कालावधीत
भारत दौऱ्यावर आले होते. सदर दौऱ्यादरम्यान मुंबई येथे त्यांच्या स्वागताची आणि कार्यक्रमाची तयारी
सांस्कृतिक कार्य विभागाकडे सोपविण्यात आलेली होती. मा. प्रधानमंत्री यांच्या दौऱ्या दरम्यान दिनांक
०८ ऑक्टोबर, २०२५ रोजी मुंबई आंतराष्ट्रीय विमानतळ ते ताज हॉटेल, मुंबई या दरम्यान एकूण १०
स्वागत स्थळे निर्माण करण्यात आलेली होती. त्याचप्रमाणे, राजभवन येथे सांस्कृतिक कार्यक्रमाचे
आयोजन करण्यात आलेले होते. सदर दौऱ्यादरम्यान सांस्कृतिक कार्य संचालनालयाकडून आयोजित
करण्यात आलेल्या विविध कार्यक्रमांच्या /उपक्रमांच्या खर्चासप्रशासकीय व वित्तीय मान्यता देण्याची
विनंती उक्त संदर्भीय पत्रान्वये करण्यात आली आहे. त्यानुषंगाने, त्यास प्रशासकीय व वित्तीय मान्यता देण्याची बाब शासनाच्या विचाराधीन होती .
शासन निर्णय:-
मा. प्रधानमंत्री, युनायटेड किंगडम यांच्या दिनांक ०८ ते ०९ ऑक्टोबर, २०२५ या
कालावधीतील भारत दौऱ्यादरम्यान मुंबई येथे आयोजित विविध उपक्रम आयोजन खर्च
रु. ५९,००,०००/- (रुपये एकोणसाठ लक्ष फक्त) इतक्या रकमेस या शासन निर्णयान्वये प्रशासकीय व
वित्तीय मान्यता देण्यात येत आहे.
०२. सदर आयोजन खर्च मागणी क्र. झेडडी-२, २२०५, कला व संस्कृती, १०२, कला व संस्कृती
प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन,
संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५० इतर खर्च या
लेखाशिर्षाखाली सन २०२५-२६ या वर्षासाठी मंजूर असलेल्या आर्थिक तरतूदीतून भागविण्यात यावा.
# Page 2
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच
लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित
करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/प्र.क्र.३०/विनिमय, भाग २, दिनांक
१७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४
परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर कार्यक्रमासाठी वितरीत करण्यात आलेल्या निधीच्या विनियोगानंतर संचालकांनी एक
महिन्याच्या आत कार्यक्रम खर्चाच्या सविस्तर तपशीलाचे उपयोगिता प्रमाणपत्र शासनास सादर करावे.
०६. सदर प्रकरणी वित्त विभागाच्या शासन परिपत्रक क्र. अर्थसं-२०२५/प्र.क्र.४४/अर्थ-३, दिनांक
०७ एप्रिल, २०२५ मधील सर्व परिच्छेद परीशिष्ट्टातील अटींनुसार कार्यवाही करण्याची जबाबदारी
संचालक, सांस्कृतिक कार्य संचालनालय, मुंबई यांची राहील.
०७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर