# Page 1
स्वातंत्र्याचा अमृत महोत्सव या एकछत्री योजनेतंर्गत दर्शनिका विभागास “मराठवाडा मुक्ती संग्राम” कॉफीटेबल बुकच्या निर्मितीसाठी येणा-या अपेक्षित रू.२०.०० लक्ष इतक्या खर्चास प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : दर्शनि-२०२३/प्र.क्र.१७२/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २५ सप्टेंबर, २०२३
संदर्भ-१. पर्यटन व सांस्कृतिक कार्य विभाग, शासन निर्णय क्रमांक संकीर्ण-८२२१/प्र.क्र.१७४/ सां.का.४, दिनांक २८.०९.२०२१
२. पर्यटन व सांस्कृतिक कार्य विभाग, शासन पत्र, क्रमांक संकीर्ण-८२२२/प्र.क्र.४१३/ सां.का.४, दिनांक १७.०२.२०२३
३. पर्यटन व सांस्कृतिक कार्य विभाग, शासन पत्र, क्रमांक संकीर्ण-८२२३/प्र.क्र.२६७/ सां.का.४, दिनांक १.०८.२०२३
४.कार्यकारी संपादक तथा सचिव, दर्शनिका विभाग यांचे पत्र क्र.४३, दिनांक
३०.०८.२०२३
५.कार्यकारी संपादक तथा सचिव, दर्शनिका विभाग यांचे पत्र क्र.७९२, दिनांक
१४.०९.२०२३
प्रस्तावना: स्वातंत्र्याचा अमृत महोत्सवाची प्रभावी व यशस्वी अंमलबजावणीसाठी संदर्भ क्रमांक १ येथील शासन निर्णयान्वये विविध समित्या गठित करण्यात आलेल्या आहेत. सदर शासन निर्णयातील तरतुदीनुसार मा.मंत्री, सांस्कृतिक कार्य यांच्या अध्यक्षतेखाली गठीत करण्यात आलेल्या कोअर समितीच्या दिनांक ०५ डिसेंबर,२०२२ रोजी झालेल्या बैठकीत विविध कार्यक्रमांबरोबरच, मराठवाडा मुक्ति संग्राम अमृत महोत्सवानिमित्त विविध कार्यक्रम व उपक्रम राबविण्याचा व त्यासाठी निधी उपलब्ध करून देण्यास मान्यता देण्याबाबतचे इतिवृत्त संदर्भ क्र.२ च्या पत्रान्वये निर्गमित करण्यात आले आहे.
तदनंतर दि.१५.०७.२०२३ रोजी मा.मंत्री, सांस्कृतिक कार्य यांच्या अध्यक्षतेखाली संपन्न झालेल्या बैठकीच्या संदर्भ क्र.३ येथील दिनांक १.०८.२०२३ च्या इतिवृत्तान्वये स्वातंत्र्याच्या अमृत महोत्सव या एकछत्री योजनेखाली “मराठवाडा मुक्तीसंग्राम" कॉफीटेबल बुक दर्शनिका विभाग, मुंबई यांच्या मार्फत करण्याचे निर्देशित केले आहे. त्यानुसार संदर्भ क्रमांक ४ व ५ च्या पत्रांन्वये कार्यकारी संपादक तथा सचिव, दर्शनिका विभाग यांच्याकडून“मराठवाडा मुक्तीसंग्राम” कॉफीटेबल बुक निर्मितीसाठी येणा-या रु.२०.०० लाख इतक्या खर्चास प्रशासकीय मान्यता देण्याचा प्रस्ताव सादर केला होता. त्यानुसार सदरहु प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
जनतेने निजामी जुलमी राजवटीविरूध्द संघर्ष करून दिनांक १७ सप्टेंबर १९४८ रोजी निजामाच्या राजवटीतून मराठवाडा मुक्त होऊन भारतात विलीन झाला. मराठवाडा विभागातील सर्व जिल्हयांमध्ये दरवर्षी १७ सप्टेंबर हा दिवस “मराठवाडा मुक्ती संग्राम दिन" म्हणून साजरा करण्यात येतो. मराठवाडा मुक्ती संग्रामाच्या अमृत महोत्सवावर्षा प्रित्यर्थ दर्शनिका विभागाकडून “मराठवाडा मुक्तीसंग्राम कॉफीटेबल बुकची
# Page 2
शासन निर्णय क्रमांकः दर्शनि-२०२३/प्र.क्र.१७२/सां.का.२
निर्मिती करण्यासाठी तसेच, त्याची छपाई व बांधणी खाजगी मुद्रणालयाकडून करून घेण्याकरीता अपेक्षित रू.२०,००,०००/- (रुपये वीस लाख फक्त) इतक्या रकमेच्या खर्चास या शासन निर्णयान्वये प्रशासकीय मान्यता देण्यात येत आहे.
०२. कार्यकारी संपादक व सचिव, दर्शनिका विभाग, मुंबई यांना यासाठी नियंत्रक अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकान्यास या संबधीच्या देयकावर स्वाक्षरी करण्यास प्राधिकृत करण्यात येत आहे.
०३. उपरोक्त कार्यक्रमांवर होणारा खर्च मागणी क्रमांक “झेडडी-२, प्रधान लेखाशीर्ष २२०५ कला व संस्कृती (१३) स्वातंत्र्याचा अमृत महोत्सव (१३) (०१) स्वातंत्र्याचा अमृत महोत्सवांतर्गत कार्यक्रम(कार्यक्रम) (२२०५ ३७३३), ५०- इतर खर्च” या लेखाशीर्षाखालील सन २०२३-२४ या वित्तीय वर्षातील उपलब्ध निधीतून भागविण्यात यावा.
०४. सदर शासन निर्णय वित्त विभागाच्या, विअप्र.-२०१३/प्र.क्र.३०/२०१३/विनियम, भाग-दोन, दिनांक १७ एप्रिल, २०१५, अन्वये वित्तीय अधिकार नियम पुस्तिका १९७८, भाग-पहिला, उपविभाग -तीन, अ.क्र.४, नियम क्र. २७ (२) (अ) नुसार प्रशासकीय विभागास प्रदान केलेल्या प्राधिकारानुसार निर्गमित करण्यात येत आहे.