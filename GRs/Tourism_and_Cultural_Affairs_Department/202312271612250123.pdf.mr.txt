# Page 1
पुराभिलेख संचालनालयातील सहाय्यक संचालक, गट-ब (राजपत्रित)या पदावर नामनिर्देशनाने नियुक्ती व पदस्थापना देणेबाबत...
महाराष्ट्र शासन
पर्यटन व सांस्कृतिक कार्य विभाग
शासन आदेश क्रमांक : मपुवि-२०२३/प्र.क्र.२२९/सां.का.२
मादाम कामा मार्ग, हुतात्मी राजगुरू चौक,
मंत्रालय, मुंबई-४०० ०३२
दिनांक : २६ डिसेंबर, २०२३
संदर्भ : १.उप सचिव, महाराष्ट्र लोकसेवा आयोग, मुंबई गोपनीय पत्र क्र.टीसीआर-२६२३/प्र.क्र.१०/२०२३/ अठ्ठावीस, दि. ०१ डिसेंबर, २०२३ २.श्री.महेश पाटील यांचा दि. ०७ डिसेंबर, २०२३ चा विनंती अर्ज.
३. संचालक, पुराभिलेख संचालनालय, मुंबई यांचे क्र.जा.क्र. पुरा.संचा./प्रशासन/मआपा/ससं/२०२३/B ३३१८, दि. ०७ डिसेंबर, २०२३ चे पत्र शासन आदेश :
पुराभिलेख संचालनालयातील सहायक संचालक,गट-ब (राजपत्रित) या संवर्गातील पदावर नियुक्ती करण्यासाठी महाराष्ट्र लोकसेवा आयोगाकडून सरळसेवा भरती परिक्षा (जा.क्र.०२०/२०२३) घेण्यात आली होती.सदर परिक्षेचा निकाल महाराष्ट्र लोकसेवा आयोगाकडून मा. महाराष्ट्र प्रशासकीय न्यायाधिकरण, मुंबई येथे दाखल मुळ अर्ज क्र.७१३/२०१३ प्रकरणी होणा-या अंतिम आदेशाच्या अधीन राहून जाहीर करण्यात आला असून, महाराष्ट्र लोकसेवा आयोगाने उपरोक्त संदर्भ क्र.१ च्या पत्रान्वये खुल्या प्रवर्गातून श्री. महेश पाटील यांची सहायक संचालक,गट-ब (राजपत्रित), पुराभिलेख संचालनालय (वेतनश्रेणी एस-१५ : ४१८००-१३२३००) या पदावर नियुक्तीसाठी शिफारस केली आहे.
त्यानुसार मा.महाराष्ट्र प्रशासकीय न्यायाधिकरण, मुंबई येथे दाखल मुळ अर्ज क्र.७१३/२०१३ प्रकरणी होणा-या अंतिम आदेशाच्या अधीन राहून श्री महेश पाटील यांची परिच्छेद क्र.२ मध्ये नमूद केलेल्या अटी व शर्तींच्या अधीन राहून खालील तक्त्यात दर्शविण्यात आल्यानुसार सहायक संचालक,गट-ब (राजपत्रित), पदावर तात्पुरत्या स्वरूपात नामनिर्देशनाने नियुक्ती करण्यात येत असून, त्यांची स्तंभ क्र.(५) मध्ये दर्शविलेल्या ठिकाणी पदस्थापना करण्यात येत आहे.
-------------------------------------------------------------------------------------------------------------------------------------------------------------------
| अ.क्र | उमेदवाराचे नाव | मूळ प्रवर्ग | नियुक्तीचा प्रवर्ग | सहायक संचालक पदावरील पदस्थापनेचे ठिकाण |
| (१) | (२) | (३) | (8) | (4) |
| १ | श्री. महेश आण्णाजी पाटील | खुला | खुला | सहायक संचालक, पुराभिलेख संचालनालय, १५६,सर कावसजी जहांगीर रेडीमनी इमारत, महात्मा गांधी मार्ग, काळा घोडा, फोर्ट,मुंबई -४०० ०३२ |
-------------------------------------------------------------------------------------------------------------------------------------------------------------------
# Page 2
शासन आदेश क्रमांकः मपुवि-२०२३/प्र.क्र.२२९/सां.का.२
०२. श्री.महेश आण्णाजी पाटील यांची सहाय्यक संचालक, गट-ब पदावर प्रत्यक्ष हजर झाल्याच्या दिनांकापासून नामनिर्देशनाने, निव्वळ तात्पुरत्या स्वरुपात खालील अटी व शर्तीच्या अधीन राहून नियुक्ती करण्यात येत आहे.
१. महाराष्ट्र नागरी सेवा (जेष्ठतेचे विनियमन) नियमावली १९८२ व त्यामध्ये वेळोवेळी करण्यात येणाऱ्या सुधारणांच्या अधीनतेने त्यांची जेष्ठता राहील.
२. श्री. महेश पाटील यांनी सहायक संचालक पदावर नियुक्ती आदेशाच्या दिनांकापासून पुराभिलेख संचालनालय, मुंबई या कार्यालयात तात्काळ रुजु व्हावे. विहीत मुदतीत जर त्यांनी नियुक्ती स्विकारील नाही, तर आयोगाने घेतलेल्या परिक्षेत त्यांना अनुज्ञेय असलेली ज्येष्ठता मिळणार नाही.
शिवाय प्रस्तुत नियुक्तीच्या संदर्भात त्यांनी विहीत मुदतीत काहीही कळविले नाही तर कोणतीही पूर्वसूचना न देता त्यांच्या नियुक्तीचे सदरचे आदेश रद्द करण्यात येतील. यानुषंगाने सामान्य प्रशासन विभाग अधिसूचना क्र. एसआरव्ही- १०७६/बारा, दि.२१.०६.१९८२ मधील तरतूदी व त्यामध्ये वेळोवेळी करण्यात येणाऱ्या सुधारणा सदरहू उमेदवारास लागू राहतील.
३. श्री. महेश पाटील यांची नियुक्ती नामनिर्देशनाने झाली असल्याने त्यांचा सहायक संचालक,गट-ब पदावरील परिविक्षाधीन कालावधी हा श्री. पाटील सदर पदावर हजर झाल्याच्या दिनांकापासून पुढील दोन वर्षांचा राहील.
४. सहायक संचालक या पदावर नुियक्ती देण्यात आलेल्या सदरहू उमेदवारांस त्यांची प्रथम वेतनवाढ देण्यास परिविक्षाधीन कालावधीतील एक वर्ष पूर्ण झाल्यानंतर अनुमती देण्यात येईल व त्यानंतरची वेतनवाढ त्यांनी परिविक्षाधीन कालावधी समाधानकारकरित्या पूर्ण केल्यानंतर मिळेल.
५. परिविक्षाधीन कालावधीत श्री. महेश पाटील यांना सदर पदाच्या सेवाप्रवेश नियमानुसार विहीत केलेले प्रशिक्षण पूर्ण करणे बंधनकारक राहील. श्री. महेश पाटील यांनी प्रशिक्षण समाधानकारकरित्या पूर्ण केले नाही तसेच परिविक्षाधीन कालावधीत त्यांचे वर्तणूक अयोग्य / असमाधानकारक/संशयास्पद आढळल्यास त्यांची सेवा समाप्त करण्यात येईल. तसेच त्यांच्या गैरवर्तणूकीच्या कारणास्तव किंवा त्यांनी नोकरीच्या किंवा सेवेच्या शर्ती भंग केल्या असतील त्यावेळी त्यांची सेवा कोणतीही पुर्वसूचना न देता शासन समाप्त करु शकेल.
६. परिविक्षाधीन कालावधीत श्री. महेश पाटील यांची प्रतिनियुक्तीने नियुक्ती करण्यात येणार नाही.
७. सामान्य प्रशासन विभाग, शासन निर्णय क्र.प्रशिक्षण २०००/प्र.क्र.६१/२००१/३९, दिनांक ०७.०८.२००१ अन्वये शासन सेवेतील नियुक्तीकरीता संगणक हाताळणी/वापराबाबतचे ज्ञान एक अतिरिक्त अर्हता म्हणून निश्चित करण्यात आली आहे. त्यानुसार सामान्य प्रशासन विभाग शासन निर्णय, क्र. प्रशिक्षण -२०००/प्र.क्र.६१/२००१/३९, दि. १९ मार्च, २००३ अन्वये आवश्यक ते प्रमाणपत्र संचालक, पुराभिलेख संचालनालय, मुंबई यांचेकडे नियुक्तीच्या आदेशापासून दोन वर्षाच्या आत सादर करणे आवश्यक राहील अन्यथा त्यांच्या सेवा समाप्त करण्यात येतील.
८. श्री.महेश पाटील यांना गट विमा योजना १९८२ लागू करण्यात येत असून, त्यांच्या वेतनातून या पदासाठी लागू असलेल्या विमा हप्त्याची रक्कम वसूल करण्यात यावी. वित्त विभाग दिनांक
पृष्ठ ४ पैकी २
# Page 3
शासन आदेश क्रमांकः मपुवि-२०२३/प्र.क्र.२२९/सां.का.२
०२.०८.२०१० च्या शासन निर्णयानुसार त्यांच्या वेतनातून विमा आणि बचतनिधी अशी एकत्रित गट विमा योजनेची वर्गणीची मासिक वर्गणीची मासिक रक्कम नियमितपणे वसूल करण्यात येईल.
९. श्री. महेश पाटील यांची नियुक्ती सरळ सेवाप्रवेश नियुक्तीसाठी विहीत केलेल्या नियमांच्या अधीन राहून करण्यात येत असल्याने, ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे. तसे न झाल्यास त्यांची वेतनवाढ रोखुन ठेवण्यात येईल.
१०. श्री.महेश पाटील यांचे सहायक संचालक पदावरील वेतन महाराष्ट्र नागरी सेवा (वेतन) नियम, १९८१ मधील तरतुदीनुसार निश्चित करण्यात येईल.
११. श्री.महेश पाटील यांनी परिविक्षाधीन कालावधीत विभागीय परिक्षा विहित मुदतीत व विहित संधीत उत्तीर्ण होणे बंधनकारक आहे. अन्यथा याबाबत प्रचलित नियमानुसार कारवाई करण्यात येईल.
१२. वित्त विभाग, शासन निर्णय क्र. अंनियो-१००५/१२६/सेवा-४, दि.३१.१०.२००५ मधील तरतुदीनुसार दि. ०१ नोव्हेंबर, २००५ रोजी किंवा त्यानंतर ज्या अधिकारी / कर्मचाऱ्यांची शासकीय सेवेत नियुक्ती होईल त्यांना नविन परिभाषित अंशदान निवृत्तीवेतन योजना लागू ठरेल. त्यांना सध्या अस्तित्वात असलेली निवृत्ती वेतन योजना म्हणजे महाराष्ट्र नागरी सेवा (निवृत्ती वेतन) नियम, १९८२ व महाराष्ट्र नागरी सेवा (निवृत्ती वेतनाचे अंशराशीकरण) नियम, १९८४) आणि सध्या अस्तित्वात असलेली सर्वसाधारण भविष्य निर्वाह निधी योजना लागू राहणार नाही. मात्र उपरोक्त उमेदवारांपैकी जे शासकीय कर्मचारी दि.०१ नोव्हेंबर, २००५ पुर्वी शासन सेवेत निवृत्तीवेतनार्ह आस्थापनेवर कार्यरत असतील, त्यांना शासन परिपत्रक, वित्त विभाग क्र. पवमां-अनियो-१००६/८७/सेवा-४, दि. १२ जानेवारी, २००७ मध्ये नमूद केलेल्या अटींच्या पुर्ततेच्या अधिन राहून महाराष्ट्र नागरी सेवा (निवृत्ती वेतन) नियम, १९८२ व सर्वसाधारण भविष्य निर्वाह निधी योजना लागू ठरतील. दि. १८.०८.२०९ च्या परिपत्रकात नमूद (i) ते (iv) येथील सर्व अटींची पुर्तता ज्या प्रकरणी होत नसेल अशा शासकीय कर्मचाऱ्यास नवीन परिभाषित अंशदान निवृतिवेतन योजना लागू ठरेल.
१३. सदर उमेदवार हे यापूर्वी शासकीय सेवेत कार्यरत असल्यास त्यांच्याविरूध्द काही विभागीय चौकशी प्रलंबित अथवा प्रस्तावित असल्यास त्यांची नियुक्ती सदर विभागीय चौकशीच्या अधीन राहील.
१४. शासकीय सेवेत रुजू झाल्यानंतर श्री. महेश पाटील यांना शासकीय सेवेतून राजीनामा द्यावयाचा असल्यास त्यांनी एक महिन्याची पूर्वसूचना संचालक, पुराभिलेख संचालनालय, मुंबई यांच्यामार्फत शासनास पाठविणे आवश्यक राहील अथवा एक महिन्याचे वेतन शासनाकडे जमा करणे आवश्यक राहील.
१५. सामान्य प्रशासन विभागाच्या दिनांक २९ फेब्रुवारी, २०१६ च्या शासन निर्णयानुसार शासन सेवेतील अधिकारी/ कर्मचारी यांच्या परिविक्षाधीन कालावधीबाबतच्या तरतूदी नमूद करण्यात आल्या आहेत त्यानुसार श्री.पाटील यांची नियुक्ती ही मा. महाराष्ट्र प्रशासकीय न्यायाधिकरण येथे दाखल करण्यात आलेल्या न्यायालयीन प्रकरणाच्या अनुषंगाने झालेली असल्याने सदर न्यायालयीन प्रकरणाचा
पृष्ठ ४ पैकी ३
# Page 4
शासन आदेश क्रमांकः मपुवि-२०२३/प्र.क्र.२२९/सां.का.२
अंतिम निर्णय होईपर्यंत श्री. पाटील यांची सहायक संचालक, गट-ब (राजपत्रित) पदावरील परिविक्षाधीन कालावधी समाप्त करण्याचे आदेश निर्गमित केले जाणार नाहीत.
१६. वर नमूद केलेल्या अटी व शर्तीव्यतिरिक्त महाराष्ट्र शासनाच्या राजपत्रित अधिकाऱ्यांना लागू असलेले महाराष्ट्र नागरी सेवाविषयक सर्व नियम श्री. महेश पाटील यांना लागू राहतील.
१७. सहायक संचालक पदावर नियुक्त केलेले अधिकारी श्री. महेश पाटील हे सदर पदाच्या सेवाप्रवेश नियमातील तरतुदीनुसार महाराष्ट्र राज्यात कोणत्याही ठिकाणी समकक्ष पदावर बदलीस पात्र राहतील.
१८. सदर नियुक्ती आदेश प्राप्त होताच श्री. महेश पाटील यांनी नियुक्तीच्या ठिकाणी तात्काळ हजर व्हावे व त्याबाबतचा अहवाल शासनास सादर करावा.