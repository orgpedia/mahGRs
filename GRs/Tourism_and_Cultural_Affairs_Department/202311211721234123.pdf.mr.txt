# Page 1
महाराष्ट्र राज्य नाट्य स्पर्धा, २०२३-२४ ऑनलाईन पध्दतीने प्रवेशिका मागविण्याबाबतच्या खर्चास मान्यता मिळण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.७५६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २१ नोव्हेंबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./ ६२४०, दिनांक १ नोव्हेंबर, २०२३.
प्रस्तावना : स्वातंत्र्याचा अमृत महोत्सव या निमित्ताने विविध सांस्कृतिक कार्यक्रम व उपक्रमांचे आयोजन विभागामार्फत करण्यात येत आहे. त्याच पार्श्वभूमीवर प्रशासकीय कामकाजात गतीमानशीलता येण्यासाठी आधुनिक तांत्रिक पध्दतीचा अवलंब करणे आवश्यक आहे.
यास्तव, राज्य नाट्य स्पर्धेमध्ये सहभाग होणाऱ्या युवा पिढीची संख्या पहाता नाट्य स्पर्धा प्रवेशिका पध्दतीमध्ये बदल करणे आवश्यक होते. त्याच धर्तीवर, महाराष्ट्र राज्य नाट्य स्पर्धा, २०२३-२४ ऑनलाईन पध्दतीने प्रवेशिका मागविण्याबाबतच्या खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय : सांस्कृतिक कार्य विभागाच्या अखत्यारीतील सांस्कृतिक कार्य संचालनालयामार्फत आयोजित होणाऱ्या सर्व महाराष्ट्र राज्य नाट्य स्पर्धा, ऑनलाईन पध्दतीने प्रवेशिका मागविण्याच्या पोर्टल निर्मीतीसाठीचा खर्च रुपये ६,३२,२४४/- (रुपये सहा लक्ष बत्तीस हजार दोनशे चौरेचाळीस फक्त ) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेड डी-२२२०५ कला व संस्कृती, १०२ कला व संस्कृती यांचे प्रचालन (०२) (०१) राज्य नृत्य, नाट्य, तमाशा व संगीत महोत्सव (२२०५ १४९२) - ५० इतर खर्च या लेखाशिर्षाखाली सन २०२३-२४ या वर्षात मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र- २०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग - ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र.७५६/सां.का.४
०५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.