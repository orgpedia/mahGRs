# Page 1
हौशी मराठी दिव्यांग बालनाटय स्पर्धा पात्रता निकषाबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. हौनास्प ४९१८/प्र.क्र.२२६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०४ जुलै, २०१९
संदर्भ : :- १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग क्र. बानास्प २००२/प्र.क्र.८४/सां.का.१,
दिनांक १७ ऑगस्ट, २००२
२) शासन निर्णय, पर्यटन व सांस्कृतिक कार्य विभाग, क्र. हौनास्प ४९१८/प्र.क्र.२२६/सां.का.४, दिनांक २ जानेवारी, २०१९
३) संचालक, सांस्कृतिक कार्य संचालनालय यांचे पत्र क्र. सांकास/ १२९२, दिनांक १९ मार्च, २०१९
प्रस्तावना :
महाराष्ट्रातील रंगभूमी समृध्द करण्यासाठी शासनातर्फे व्यावसायिक/हौशी नाटय, बालनाटय शिबीरे व स्पर्धाचे आयोजन दरवर्षी केले जाते. बालनाटय स्पर्धेत सर्वसाधारण मुलांप्रमाणे दिव्यांग मुलांचाही लक्षणीय स्वरुपात सहभाग असतो. ही बाब विचारात घेऊन, उपर्निर्दिष्ट क्र. २ अन्वये शासनामार्फत सन २०१९ पासून दरवर्षी एका केंद्रावर दिव्यांगांसाठी स्वतंत्रपणे हौशी बालनाटय स्पर्धा आयोजित करण्यात येते. दिव्यांग मुलांचे अपंगत्व विचारात घेता, शाळा प्रवेशासाठी दिव्यांग मुलाचे वय सर्वसाधारण मुलांपेक्षा साधारणत: २ ते ५ वर्षांनी अधिक असते. यास्तव, या स्पर्धेत दिव्यांग मुलांच्या सहभागाची पात्रता निश्चित करण्याची बाब शासनाच्या विचाराधीन होती. त्यानुसार शासन खालीलप्रमाणे निर्णय घेत आहे.
शासन निर्णय :
महाराष्ट्र शासनामार्फत हौशी मराठी दिव्यांग बालनाटय स्पर्धा दरवर्षी आयोजित करण्यात येते. इयत्ता दहावीपर्यंत शिकत असलेले "दिव्यांग विद्यार्थी" या स्पर्धेत सहभागी होण्यास पात्र ठरतील, या निकषास याद्वारे मान्यता देण्यात येत आहे.
# Page 2
शासन निर्णय क्रमांकः हौनास्प ४९१८/प्र.क्र.२२६/सां.का.४