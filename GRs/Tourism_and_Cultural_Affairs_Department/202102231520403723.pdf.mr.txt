# Page 1
दिव्यांग व्यक्ती हक्क अधिनियम, २०१६ नुसार पुरातत्व व वस्तुसंग्रहालये संचालनालय कार्यालयातील गट अ ते गट ड संवर्गातील पदे दिव्यांगासाठी सुनिश्चित करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : माहिती-२०२१/प्र.क्र.२६/सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दिनांक : २३ फेब्रुवारी, २०२१
वाचा : १) दिव्यांग व्यक्ती हक्क अधिनियम, २०१६ २) शासन निर्णय, सामाजिक न्याय व विशेष सहाय्य विभाग क्र. दिव्यांग-२०१३/प्र.क्र.३५/ दि.क.२, दि. ०७.१०.२०१६
३) शासन परिपत्रक, सामाजिक न्याय व विशेष सहाय्य विभाग, क्र.दिव्यांग-२०१९/प्र.क्र.२५१/ दि.क.२, दि.१२.११.२०२०
४) केंद्र शासनाच्या सामाजिक न्याय व अधिकारिता मंत्रालय, नवी दिल्ली यांची क्र.सं.३८.१६/ २०२० - डीडी ॥ दि.०४.०१.२०२१ ची अधिसूचना
५) शासन परिपत्रक, सामाजिक न्याय व विशेष सहाय्य विभाग क्र. दिव्यांग-२०१९/प्र.क्र.२५१/ दि.क.२, दि.०२.०२.२०२१
६) संचालक, पुरातत्व व वस्तुसंग्रहालये संचालनालय यांचे पत्र क्र.आस्थापना/अपंगासाठी सुनिश्चित पदे/२०१९/२५८, दि.१०.०२.२०२१
७) संचालक, पुरातत्व व वस्तुसंग्रहालये संचालनालय यांचे पत्र क्र.आस्थापना/अपंगासाठी सुनिश्चित पदे/२०१९/२७९, दि.१७.०२.२०२१
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची सुनिश्चिती करणे आवश्यक आहे. यासाठी केंद्र शासनाच्या दि. ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर Policy/Act/Rules - Notification येथे List of post identification suitable for Persons with Benchmark Disability notified on ०४.०१.२०२१ या शिर्षाखाली प्रसिद्ध केली आहे. सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सूचना निर्गमित केल्या आहेत. सदर शासन निर्णयातील निर्देशास अनुसरुन सांस्कृतिक कार्य विभागाच्या अधिपत्याखालील पुरातत्व व वस्तुसंग्रहालये संचालनालय कार्यालयातील गट अ ते गट ड संवर्गातील पदांपैकी दिव्यांग प्रवर्गाकरीता पदे सुनिश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः माहिती-२०२१/प्र.क्र.२६/सां.का.३
शासन निर्णय : दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारीतील पदांची सुनिश्चिती करण्यासाठी केंद्र शासनाच्या सामाजिक न्याय व अधिकारिता मंत्रालय, नवी दिल्ली यांनी दि.०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन प्रसिद्ध केलेली आहे. त्यामध्ये नमूद केल्यानुसार केंद्र शासनाने दिव्यांगासाठी सुनिश्चित केलेली गट अ ते गट ड मधील जी पदे राज्य शासनाच्या आस्थापनेवर आहेत, अशी पदे तसेच केंद्र शासनाने प्रसिद्ध केलेल्या यादीतील ज्या पदांची कर्तव्ये व जबाबदारी, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहे, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील, अशा सूचना सामाजिक न्याय व विशेष सहाय्य विभागाने दि.
०२.०२.२०२१ च्या शासन निर्णयान्वये दिलेल्या आहेत.
२. त्यास अनुसरुन केंद्र शासनाने निर्गमित केलेल्या दि. ०४.०१.२०२१ च्या अधिसूचनेतील दिव्यांगासाठी सुनिश्चित केलेल्या गट अ ते गट ड संवर्गाकरीता प्रसिद्ध केलेल्या यादीतील सांस्कृतिक कार्य विभागाच्या अधिपत्याखालील पुरातत्व व वस्तुसंग्रहालये संचालनालये येथील गट अ ते गट ड संवर्गातील पदे दिव्यांगासाठी विवरणपत्र-अ व ब मध्ये दर्शविल्याप्रमाणे सुनिश्चित करण्यास या शासन निर्णयान्वये मान्यता देण्यात येत आहे.
३. सदर शासन निर्णय केंद्र शासनाच्या सामाजिक न्याय व अधिकारिता मंत्रालय, नवी दिल्ली यांनी दि.०४.०१.२०२१ ची अधिसूचना व सामाजिक न्याय व विशेष सहाय्य विभागाच्या दि.०२.०२.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13