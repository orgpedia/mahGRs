# Page 1
श्री. प्र. रा. गवळी, संशोधन अधिकारी, दर्शनिका विभाग, यांना उपसंपादक (गट-अ ) या पदावर तात्पुरती पदोन्नती देण्याबाबत.....
महाराष्ट्र शासन
पर्यटन व सांस्कृतिक कार्य विभाग,
शासन आदेश क्र. दर्शनि-२०२२/प्र.क्र. ९०/सां.का.२
मादाम कामा रोड, हुतात्मा राजगुरु चौक, मंत्रालय, मुंबई ४०० ०३२
दिनांक : १३ मार्च, २०२३
वाचा: १. या विभागाचे क्र संकीर्ण २००१/प्र.क्र.२९८/सां.का. दिनांक ५ मे, २००६ २. शासन अधिसूचना क्र. GZR १४७७/३२०२/-XX-A, २७th Jan., १९८१ ३. शासन निर्णय सामान्य प्रशासन विभाग बीसीसी २०१८/प्र.क्र.३६६/१६-ब, दिनांक ०७ मे, २०२१
शासन आदेश उपरोक्त संदर्भ क्र. १ अन्वये दर्शनिका विभागाचा आकृतीबंध निश्चित करण्यात आला असून, दर्शनिका विभागासाठी सदर आकृतीबंधामध्ये उपसंपादक हे एक पद मंजूर करण्यात आलेले आहे. तसेच संदर्भ क्र. २ नुसार उपसंपादक पदाचे सेवाप्रवेश नियम अधिसूचीत करण्यात आलेले आहेत. त्याअनुषंगाने पर्यटन व सांस्कृतिक कार्य विभागाच्या प्रशासकीय नियंत्रणाखालील दर्शनिका विभागातील श्री. प्र. रा. गवळी, संशोधन अधिकारी (गट-ब) (राजपत्रित) या पदावरुन उपसंपादक, (गट अ) या रिक्त पदावर पदोन्नती देण्यासाठीचा प्रस्ताव विभागीय पदोन्नती समिती समोर सादर करण्यात आला होता.
२. त्यानुषंगाने विभागीय पदोन्नती समितीची चक्रीय पध्दतीने मान्यता घेऊन श्री. प्र.रा. गवळी (अ.ज.), यांना संशोधन अधिकारी (गट-ब) (राजपत्रित) वेतनश्रेणी एस-१५: ४१८००-१३२३०० या पदांवरून उपसंपादक, (गट अ) (राजपत्रित) दर्शनिका विभाग, मुंबई या पदावर सातव्या वेतन आयोगानुसार वेतनश्रेणी एस-२० : ५६,१०० १,७७,५०० या वेतनश्रेणीवर खालील अटींच्या अधीन राहून तात्पुरत्या स्वरुपात पदोन्नती देऊन पदस्थापना देण्यात येत आहे.
अ) मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन राहून पदोन्नतीच्या कोटयातील सर्व रिक्त पदे दिनांक २५ मे, २००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत संदर्भ क्र.०३ च्या शासन निर्णयानुसार दिलेल्या सूचनांनुसार सदर मान्यता देण्यात येत आहे. तसेच, संदर्भ क्र.०३ च्या शासन निर्णया प्रकरणी मा. उच्च न्यायालय, मुंबई येथे आव्हान देण्यात आले असून त्यावरील अंतिम निर्णयाच्या अधीन राहून सदर सहमती देण्यात येत आहे.
# Page 2
शासन आदेश क्रमांकः दर्शनि-२०२२/प्र.क्र.९०/सां.का.२
आ) दिव्यांग कर्मचाऱ्यांना गट-अ व गट- ब मधील पदांवर पदोन्नतीबाबत मा. उच्च न्यायालय, मुंबई येथील दाखल रिट याचिका स्टॅप ६८१९/२०२१, दि.५.७.२०२१ व दि. २२.७. २०२१ रोजी दिलेल्या आदेशाच्या अधीन राहून सदर निवडसूचीस मान्यता दर्शविण्यात येत आहे.
इ) सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी श्री. प्र. रा.
गवळी यांना नियमित पदोन्नतीचे व सेवाजेष्ठतेचे कोणतेही हक्क प्राप्त होणार नाही.
ई) श्री. प्र.रा. गवळी यांनी सामान्य प्रशासन विभागाच्या दिनांक ०१ ऑगस्ट, २०१९ च्या शासन निर्णयात विहित केलेल्या पदोन्नतीच्या निकषांची पूर्तता केलेली आहे.
सदरचे आदेश निर्गमित झाल्याच्या दिनांकापासून अंमलात येतील.