# Page 1
महाराष्ट्र राज्य नाटय महोत्सवातील नाटय संहितेचे परीक्षण करणाऱ्या परीक्षकांच्या मानधनात वाढ करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण-८२१८/प्र.क्र.२१०/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ११ डिसेंबर, २०१८
संदर्भ :- शासन निर्णय समाजकल्याण, सांस्कृतिक कार्य व क्रीडा विभाग क्र. रानाम १०९३/ प्र.क्र.१९८/सांका-१,दि.२३ जुलै, १९९३
प्रस्तावना :
महाराष्ट्र राज्य नाटय महोत्सावांतर्गत महाराष्ट्र राज्य हौशी मराठी नाटय स्पर्धेचे आयोजन करण्यात येते. या स्पर्धांमध्ये सादर होणाऱ्या नवीन संहितांचे परीक्षण नाटयक्षेत्रातील मान्यवर, ज्येष्ठ व तज्ञ व्यक्तींमार्फत करण्यात येते. सदर परीक्षणासाठी परीक्षकांना संदर्भाधीन दिनांक २३ जुलै, १९९३ च्या शासन निणर्यानुसार रु.५१/- एवढे मानधन अदा करण्यात येते.
दरवर्षी १९ केंद्रावरुन प्रत्येकी ३ याप्रमाणे एकूण ५७ संहिता परीक्षणासाठी परीक्षकांकडे सादर केल्या जातात.
परीक्षकांना अदा करण्यात येणारे मानधन अत्यंत अल्प असल्याने सदर मानधनात वाढ करण्याची बाब शासनाच्या विचाराधीन होती.
शासन निर्णय
संदर्भाधीन दिनांक २३ जुलै, १९९३ चा शासन निर्णय, या शासन निर्णयान्वये अधिक्रमित करून, महाराष्ट्र राज्य नाटय महोत्सावांतर्गत महाराष्ट्र राज्य हौशी मराठी नाटय स्पर्धेतील नवीन संहितांचे परीक्षण करणाऱ्या परीक्षकांच्या मानधनामध्ये रु.५१/- वरुन रु.३००/- प्रती संहिता अशी वाढ करण्यास या शासन निर्णयान्वये मान्यता देण्यात येत आहे.
२. हे आदेश ५७ व्या महाराष्ट्र राज्य नाट्य महोत्सवापासून अंमलात येतील.
३. संचालक, सांस्कृतिक कार्य संचालनालय यांना यासाठी नियंत्रण अधिकारी व लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
४. यावर होणारा वाढीव खर्च मागणी क्रमांक झेडडी-२, २२०५ कला व संस्कृती, (००)१०२ कला व सांस्कृतिक कार्य यांचे प्रचालन (०२) राज्य नृत्य, नाटय, तमाशा व संगीत महोत्सव,
# Page 2
शासन निर्णय क्रमांक: संकीर्ण-८२१८/प्र.क्र.२१०/सां.का.४
(०२)(०१) राज्य, नृत्य, नाटय, तमाशा व संगीत महोत्सव (२२०५१४९२) ५० - इतर खर्च या लेखाशिर्षाखालील मंजूर तरतूदीतून भागविण्यात यावा.
५. हा शासन निर्णय नियोजन विभागाच्या अनौपचारीक संदर्भ क्र. १७७/१८/१४४३ दिनांक १२ ऑक्टोबर, २०१८ व वित्त विभागाच्या अनौपचारिक संदर्भ क्र.३३२/२०१८/व्यय-१५ दिनांक २६ नोव्हेंबर, २०१८ अन्वये प्राप्त सहमतीनुसार निर्गमित करण्यात येत आहे.