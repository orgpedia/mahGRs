# Page 1
सन २०१७-१८ मध्ये प्रादेशिक पर्यटन विकास योजनेंतर्गत मंजूर केलेल्या मौजे धारुळ, ता.मोर्शी, जि.अमरावती येथील पर्यटकांसाठी सुविधा निर्माण करण्याच्या कामाच्या कार्यान्वयीन यंत्रणेमध्ये बदल करणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : बैठक २०१९/१/प्र.क्र.३०/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : २६ फेब्रुवारी, २०१९.
वाचा : १) शासन निर्णय, पर्यटन व सांस्कृतिक कार्य विभाग, क्रमांक- बैठक २०१७/१०/प्र.क्र.९६७/पर्यटन, दिनांक ६.२.२०१८.
२) महाराष्ट्र पर्यटन विकास महामंडळ, मुंबई यांचे पत्र क्रमांक- मपविम/बांधकाम/मोर्शी/२०१८/ ४४४५, दिनांक ४.९.२०१८.
शासन निर्णय :
उपरोक्त संदर्भाधीन क्रमांक- १ येथील दिनांक ६.२.२०१८ च्या शासन निर्णयान्वये सन २०१७-१८
मध्ये प्रादेशिक पर्यटन विकास योजनेअंतर्गत मंजूर करण्यात आलेल्या कामांमध्ये अनुक्रमांक- १९ येथे मौजे
धारुळ, ता.मोर्शी, जि.अमरावती येथील पर्यटकांसाठी सुविधा निर्माण करण्यासाठीच्या रुपये ४९.५४ लक्षच्या
कामांना मंजूरी देऊन रुपये २०.०० लक्ष निधी महाराष्ट्र पर्यटन विकास महामंडळास उपलब्ध करुन देण्यात
आला आहे. याबाबत महाराष्ट्र पर्यटन विकास महामंडळाच्या संदर्भाधीन क्रमांक- २ येथील दिनांक
४.९.२०१८ च्या पत्रास अनुसरुन, मौजे धारुळ, ता.मोर्शी, जि.अमरावती येथील नमूद जागा वन विभागाच्या
अखत्यारित असल्याने सदर जागा महामंडळास उपलब्ध होऊ न शकल्याने व वन विभागाच्या
अखत्यारितील कामांसाठी वन विभाग ही कार्यक्षम यंत्रणा असल्याने सदर कामाची कार्यान्वयीन यंत्रणा उप
वन संरक्षक, अमरावती वन विभाग, अमरावती यांना दर्शविण्यात येत आहे.
२. मौजे धारुळ, ता.मोर्शी, जि. अमरावती येथील पर्यटकांसाठी सुविधा निर्माण करण्यासाठी
महामंडळास उपलब्ध करुन दिलेला रुपये २०.०० लक्ष निधी उप वन संरक्षक, अमरावती वन विभाग,
अमरावती यांच्याकडे सुपूर्द करावा. अमरावती वन विभागाने सदर कामाबाबत संदर्भाधीन दिनांक ६.२.२०१८
च्या शासन निर्णयानुसार व त्यात नमूद केलेल्या विहीत अटी व शर्तींनुसार कार्यवाही करावी.
# Page 2
शासन निर्णय क्रमांक: बैठक २०१९/१/प्र.क्र. ३०/ पर्यटन,