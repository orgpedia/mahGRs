# Page 1
संगीत नाटक अकादमी पुरस्कार विजेत्या मराठी कलावंतांचा सत्कार करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संनाअ २४१९ (१२)/प्र. क्र. ६७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २७ फेब्रुवारी, २०१९
वाचा :- १) शासन निर्णय, पर्यटन व सांस्कृतिक कार्य विभाग क्र. संनाअ ४५१३ (२) /विकस/ प्र.क्र.१२४/सां.का.४, दिनांक १६ जुलै, २०१३ २) शासन शुध्दीपत्रक, पर्यटन व सांस्कृतिक कार्य विभाग दिनांक ३ सप्टेंबर, २०१३
प्रस्तावना : उपर्निर्दिष्ट शासन निर्णय क्र. १ व शासन शुध्दीपत्रक क्र. २ अन्वये संगीत नाटक अकादमीच्या पुरस्कार विजेत्या महाराष्ट्रातील कलावंतांचा प्रत्येकी रुपये १,००,०००/- (रुपये एक लक्ष फक्त ) सन्मानप्रित्यर्थ देऊन सत्कार करण्यात येतो. सन २०१७ च्या संगीत नाटक अकादमी पुरस्कार विजेत्या कलावंतांच्या सन्मानप्रित्यर्थ देण्यात येणारी रक्कम व सदर सत्कार समारंभ आयोजन खर्चास मंजूरी देण्याची बाब शासनाच्या विचाराधीन होती.
शासन निर्णय : सन २०१७ च्या संगीत नाटक अकादमी पुरस्कार विजेते खालीलप्रमाणे आहेत.
------------------------------------------------------
| अ.क्र. | पुरस्कार विजेते | पुरस्कार विभाग |
| १. | श्री. अभिराम भडकमकर | नाटय लेखन |
| २. | श्री. सुनील शानबाग | दिग्दर्शन |
| ३. | श्री. योगेश शमसी | तबला वादन |
| ४. | श्री. प्रकाश खांडगे | लोककला |
| ५. | श्रीमती संध्या पुरेचा | कलाक्षेत्रातील समग्र योगदान |
------------------------------------------------------
२. उपरोक्त विषयांकित पुरस्कार विजेत्या कलाकारांच्या सन्मानप्रित्यर्थ प्रत्येकी रुपये १,००,०००/- (रुपये एक लाख फक्त) याप्रमाणे एकूण रुपये ५,००,०००/- (रुपये पाच लाख फक्त) इतकी रक्कम या शासन निर्णयान्वये मंजूर करण्यात येत आहे. तसेच सत्कार सोहळा आयोजनासाठी रुपये ९९,०००/- (रुपये नव्याण्णव हजार फक्त) इतक्या खर्चास मंजूरी देण्यात येत आहे. त्याचा तपशील खालीलप्रमाणे :
--------------------------------------------------------------------------------------------------------
| अ.क्र. | खर्चाचा तपशील | रक्कम रुपये |
| १. | ५ पुरस्कारार्थीच्या (निकटवर्तीयासह) प्रवास खर्च | ४०,०००/ |
| २. | शाल, बटवे व पुस्तक खर्च (शाल व बटवे ५ x रुपये २,०००/- = १०,०००/ व पुस्तके १० × ५०० = ५,०००/ | १५,०००/ |
| ३. | मान्यवर पुरस्कार्थी (निकटवर्तीयासह) भोजन, चहा, अल्पोपहार खर्च | १०,०००/ |
| ४. | सन्मानपत्र फ्रेमसहित लिहिणावळ | १४,०००/ |
| ५. | इतर अनुषंगिक खर्च | २०,०००/ |
|  | एकूण खर्च | ९९,०००/ |
--------------------------------------------------------------------------------------------------------
# Page 2
शासन निर्णय क्रमांकः संनाअ २४१९ (१२) /प्र.क्र. ६७/सां.का.४
३. सदरचा खर्च हा मागणी क्र. झेडडी-२, २२०५, कला व संस्कृति, (००) १०२, कला व संस्कृती प्रचालन, पंचवार्षिक योजनांतर्गत योजना राज्य योजनांतर्गत योजना, (०२) राज्य नृत्य, नाटय, तमाशा व संगीत महोत्सव, (०२) (०२) राज्य नृत्य, नाटय, तमाशा व संगीत महोत्सव (२२०५ १५०७) ५० इतर खर्च या लेखाशीर्षाखाली सन २०१८-१९ या आर्थिक वर्षाकरिता मंजूर तरतुदीतून भागविण्यात यावा.
४. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
५. सदर प्रस्तावास वित्त विभाग, शासन निर्णय क्र. विअप्र-२०१३ / विनियम, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग पहिला, उपविभाग - ३, अ.क्र.४, परिच्छेद क्र. (२७) (२) (अ) अन्वये प्रशासकीय विभागास प्राप्त अधिकारानुसार व समाज कल्याण, सांस्कृतिक कार्य, क्रीडा व पर्यटन विभाग यांचे शासन निर्णय क्र. सांकासं-८४५७/१३७६ XII, मंत्रालय, मुंबई दिनांक ८ मार्च, १९७७ अन्वये मान्यता देण्यात येत आहे.
६. या प्रस्तावास वित्त विभागाच्या शासन परिपत्रक क्र. अर्थसं २०१८/प्र.क्र.६९/ अर्थसं-३, दिनांक २ एप्रिल, २०१८ मधील परिच्छेद क्र. ६ (अ) (ब) (क) व ७ (७) (८) ची पूर्तता होत असून उर्वरित सर्व परिच्छेद व परिशिष्टातील उर्वरित सर्व अटी लागू होत नाहीत.
# Page 3