# Page 1
केंद्र शासनाच्या "Know India Programme" अंतर्गत आयोजित करावयाच्या कार्यक्रम खर्चास मंजूरी देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२१८/प्र.क्र.३८०/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २१ डिसेंबर, २०१८
वाचा :- १) विदेश मंत्रालय, नवी दिल्ली यांचे अ.शा.पत्र क्र. OI-16016/02/2018-OIA II, दिनांक २५ जून, २०१८
२) संचालक, विदेश मंत्रालय, नवी दिल्ली यांचा दिनांक २९ ऑक्टोबर, २०१८ चा ई-मेल
प्रस्तावना : विदेशातील भारतीय मूळ असलेल्या १८ ते ३० वयोगटातील युवकांमध्ये भारतीय सांस्कृतिक वारसा आणि त्यांचे समकालीन पैलू याबद्दल जागरुकता निर्माण करण्यासाठी विदेश मंत्रालय, भारत सरकार "Know India Programme"(KIP) या ओरिएंटेशन कार्यक्रमाचे आयोजन करीत आहे. ५३ व्या "Know India Programme" या कार्यक्रमाचे दिनांक २० जानेवारी, २०१९ ते १३ फेब्रुवारी, २०१९ या कालावधीत भारत सरकारने आयोजन केले आहे. या कार्यक्रमात विदेशातील भारतीय मूळ असलेले ४० युवक-युवती सहभागी होणार आहेत. महाराष्ट्रात "Know India Programme" कार्यक्रमाचे आयोजन दिनांक २४ ते २८ जानेवारी, २०१९ या कालावधीत होणार आहे. या कालावधीत सदर युवक-युवतींचे पथक महाराष्ट्रातील औद्योगिक आस्थापना, महाराष्ट्रातील ऐतिहासिक पर्यटन स्थळे तसेच जलयुक्त शिवार यासारख्या ठिकाणांना भेट देणार आहेत. यासंदर्भातील कार्यक्रमाची रुपरेषा केंद्र शासनास कळविण्यात आलेली आहे. सदर कार्यक्रमाच्या आयोजन खर्चास मान्यता देण्याची बाब शासनाच्या विचाराधीन होती.
शासन निर्णय :
केंद्र सरकारच्या Know India Programme अंतर्गत विदेशातील मूळ भारतीय युवक-युवतींच्या पथकाच्या दिनांक २४ ते २८ जानेवारी, २०१९ या कालावधीतील महाराष्ट्र दौ-याच्या अनुषंगाने खालील तपशिलाप्रमाणे रुपये ९,६३,५००/- (रु. नऊ लक्ष त्रेसष्ट हजार पाचशे फक्त) इतक्या खर्चास शासन मान्यता देत आहे :
---------------------------------------------------------
| अ.क्र. | बाब | अंदाजित रक्कम (रुपये) |
| १. | तुतारी | ५,०००/ |
| २. | हार (५०) | २,५००/ |
| ३. | स्वयंसेवक | ६,०००/ |
| ४. | चहा व नास्ता | १०,०००/ |
| ५. | हॉटेल वास्तव्य (संपूर्ण दौ-यादरम्यान) | ७,५०,०००/ |
| ६. | सांस्कृतिक कार्यक्रम | १,५०,०००/ |
| ७. | रायगड रोपवे व जंजिरा किल्ला प्रवेशासाठी खर्च | २०,०००/ |
| ८. | इतर अनुषंगिक खर्च | २०,०००/ |
|  | एकूण | ९,६३,५००/ |
---------------------------------------------------------
# Page 2
शासन निर्णय क्रमांक: संकीर्ण ८२१८/प्र.क्र.३८०/सां.का.४
२. सदरचा खर्च मागणी क्र. झेडडी-२, २२०५ कला व संस्कृती, पंचवार्षिक योजनांतर्गत योजना, राज्य योजनांतर्गत योजना, (०२) (०२), राज्य, नृत्य, नाटय, तमाशा व संगीत महोत्सव (२२०५ १५०७) ५० इतर खर्च या लेखाशीर्षाखाली सन २०१८-२०१९ या आर्थिक वर्षाच्या मंजूर तरतूदीच्या उपलब्धतेच्या अधीन राहून मंजूर करण्यात येत आहे.
३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाच्या शासन निर्णय क्र. विअप्र-२०१३ / विनियम, दिनांक १७ एप्रिल २०१५ वित्तीय अधिकार नियम पुस्तिका १९७८, भाग पहिला, उपविभाग-३, अ.क्र.४, परिच्छेद क्र. २७ (२) (अ) अन्वये प्रशासनिक विभागास असलेल्या प्राप्त अधिकारानुसार सदर खर्चास मान्यता देण्यात येत आहे.
५. सदर प्रकरणी उद्योग, ऊर्जा व कामगार विभाग यांचे शासन निर्णय क्र. भांखम-२०१४/ प्र.क्र.८२/भाग-II/उद्योग-४, दिनांक १ डिसेंबर, २०१६ मध्ये नमूद कार्यपध्दतीचा अवलंब करुन सेवा सुविधा घेण्याची जबाबदारी संचालक, सांस्कृतिक कार्य संचालनालय यांची राहील. सदर प्रकरणी वित्त विभागाच्या शासन परिपत्रक क्र. अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ मधील परिच्छेद क्र. ६ (अ) (ब) व ७ (७) (८) ची पूर्तता होत असून उर्वरित सर्व परिच्छेद व परिशिष्टातील अटी याप्रकरणी लागू होत नाहीत.