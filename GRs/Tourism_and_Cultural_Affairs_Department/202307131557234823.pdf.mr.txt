# Page 1
महाराष्ट्र भूषण पुरस्कार २०२२ वितरण सोहळा दुर्घटना- गठीत करण्यात आलेल्या एक सदस्यीय समितीच्या कामकाजास मुदतवाढ देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. मभूपु १२२३/प्र.क्र.३४९/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : १३ जुलै, २०२३
वाचा : १. शासन निर्णय, पर्यटन व सांस्कृतिक कार्य विभाग, क्रमांक मभूपु
१२२३/प्र.क्र.३४९/सां.का.४, दिनांक २० एप्रिल, २०२३
२. शासन निर्णय, पर्यटन व सांस्कृतिक कार्य विभाग, क्रमांक. मभूपु
१२२३/प्र.क्र.३४९/सां.का. ४. दिनांक ०३ मे, २०२३
३.अपर मुख्य सचिव, (महसूल) महसूल व वन विभाग यांचे पत्र क्र.बैठक २०२३/प्र.क्र.०१/ वि. का.अ., दिनांक ०५ जून, २०२३
शासन निर्णय :
उपर्निर्दिष्ट क्र.१ येथील शासन निर्णयान्वये खारघर, जि. रायगड येथे संपन्न झालेल्या “महाराष्ट्र भुषण” पुरस्कार सोहळ्यानंतर झालेल्या दुर्दैवी घटनेच्या संदर्भातील वस्तुस्थिती तपासण्याकरीता महसूल विभागाचे अतिरिक्त मुख्य सचिव यांची एक सदस्यीय समिती नियुक्ती करण्यात आली आहे. तसेच उपर्निर्दिष्ट क्र.२ च्या शासन निर्णयान्वये सदर एक सदस्यीय समितीची कार्यकक्षा निश्चित करुन देण्यात आली आहे.
सदर एक सदस्यीय समितीने स्थानिक व्यवस्थापन समिती मधील संबंधितांकडून त्यांच्या स्तरावर केलेले नियोजन व प्रत्यक्ष कार्यवाही याबाबतची माहिती व कागदपत्रे प्राप्त करुन घेण्याची कार्यवाही सुरु केली आहे. प्राप्त माहिती व कागदपत्रे यांची छाननी करणे, स्थळ पाहणी करुन निष्कर्षाप्रत येणे या कामांसाठी अधिक कालावधी लागणार असल्याने सदर एक सदस्यीय समितीस या शासन निर्णयाच्या दिनांकापासून पुढील एक महिन्याची मुदतवाढ देण्यात येत आहे.
# Page 2