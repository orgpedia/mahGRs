# Page 1
पर्यटन संचालनालय कार्यालयासाठी विभाग प्रमुख, कार्यालय प्रमुख, नियंत्रण अधिकारी व आहरण व संवितरण अधिकारी घोषित करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीसी २०१९/७/प्र.क्र.४८८/पर्यटन
मादाम कामा रोड, हुतात्मा राजगुरे चौक,
मंत्रालय, मुंबई- ४०००३२.
दिनांक : २० ऑगस्ट, २०१९.
वाचा: १) शासन निर्णय, पर्यटन व सांस्कृतिक कार्य विभाग, क्रमांक : टीडीसी २०१४/२/प्र.क्र.९६/ पर्यटन, दिनांक १२.४.२०१६.
२) शासन निर्णय, पर्यटन व सांस्कृतिक कार्य विभाग, क्रमांक: टीडीसी २०१४/२/प्र.क्र. ९६/ पर्यटन, दिनांक १४.७.२०१६.
३) शासन निर्णय, पर्यटन व सांस्कृतिक कार्य विभाग, क्रमांक : टीडीसी २०१६/३/प्र.क्र.२४५/ पर्यटन, दिनांक २९.८.२०१६.
४) शासन निर्णय, पर्यटन व सांस्कृतिक कार्य विभाग, क्रमांक : टीडीसी २०१४/२/प्र.क्र. ९६/ पर्यटन, दिनांक १.११.२०१७.
५) शासन निर्णय, पर्यटन व सांस्कृतिक कार्य विभाग, क्रमांक : टीडीसी २०१४/प्र.क्र. ९६/भाग २/ पर्यटन, दिनांक ९.४.२०१८.
६) शासन निर्णय, पर्यटन व सांस्कृतिक कार्य विभाग, क्रमांक : टीडीएस २०१९/प्र.क्र. १९७/ पर्यटन, दिनांक १९.३.२०१९.
७) शासन निर्णय, पर्यटन व सांस्कृतिक कार्य विभाग, क्रमांक: संकीर्ण २०१९/३/प्र.क्र.२५६/ पर्यटन, दिनांक १०.४.२०१९.
शासन निर्णय : मा.मंत्रीमंडळाच्या मान्यतेने संदर्भाधीन दिनांक १२.४.२०१६ च्या शासन निर्णयान्वये शासनाच्या पर्यटन धोरणाची परिणामकारक आखणी आणि अंमलबजावणी करण्यासाठी राज्यात पर्यटन संचालनालय निर्माण करण्याचा निर्णय घेण्यात आला आहे. तसेच दिनांक १४.७.२०१६ आणि दिनांक १.११.२०१७ च्या शासन निर्णयान्वये पर्यटन संचालनालयाच्या आस्थापनेवर ५५ नवीन पदे निर्माण करण्यास मान्यता दिलेली आहे.
२. पर्यटन संचालनालय, महाराष्ट्र राज्य कार्यालयासाठी संचालक, पर्यटन संचालनालय, महाराष्ट्र राज्य, मुंबई यांना “कार्यालय प्रमुख व विभाग प्रमुख” म्हणून तर सहसंचालक, पर्यटन संचालनालय महाराष्ट्र राज्य, मुंबई यांना “नियंत्रण अधिकारी” म्हणून घोषित करण्यात येत आहे. तसेच मुख्य लेखाशिर्ष ३४५२, मागणी क्र. झेडडी-४ साठी पर्यटन संचालनालयाशी संबंधीत कामांसाठी मुख्य लेखा अधिकारी, पर्यटन संचालनालय, महाराष्ट्र राज्य, मुंबई यांना “आहरण व संवितरण अधिकारी” म्हणून घोषित करण्यात येत आहे. सदर आदेश वित्तीय बाबींपुरतेच मर्यादीत राहतील.
# Page 2
शासन निर्णय क्रमांक: टिडीसी २०१९/७/प्र.क्र.४८८/पर्यटन
३. सदर शासन निर्णय, वित्तीय अधिकार नियमपुस्तिका १९७८, दिनांक १७.४.२०१५ मधील भाग पहिला, उप विभाग- १ मधील अनुक्रमांक- १ व ३ मधील नियम क्रमांक - २ तसेच महाराष्ट्र कोषागार अधिनियम १९६८ मधील नियम क्र. १५६ अन्वये प्रशासनिक विभागास प्रदान करण्यात आलेल्या अधिकारांनुसार निर्गमित करण्यात येत आहे.