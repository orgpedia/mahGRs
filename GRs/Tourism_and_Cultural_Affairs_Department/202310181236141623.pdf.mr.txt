# Page 1
“मराठवाडा मुक्तीसंग्राम अमृत महोत्सवी वर्ष” निमित्त मराठवाड्यातील आठ जिल्ह्यांतील ७६ तालुक्यांत "हैद्राबाद स्वातंत्र्याचा रणसंग्राम” या नाटकाचे सादरीकरण करण्याकरीता येणाऱ्या खर्चास प्रशासकीय व वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.६०९/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : १८ ऑक्टोबर, २०२३
वाचा: संचालक, सांस्कृतिक कार्य संचालनालय, मुंबई यांचे पत्र क्र. सांकासं/५१६५, दिनांक ५ सप्टेंबर, २०२३.
प्रस्तावना: मराठवाडा मुक्तीसंग्रामाच्या अमृत महोत्सवी वर्षानिमित्त शासनामार्फत विविध कार्यक्रम व उपक्रम राबविण्यात येत आहेत. त्याच पार्श्वभूमीवर मराठवाडा मुक्तीसंग्रामावर आधारित “हैद्राबाद स्वातंत्र्याचा रणसंग्राम” या दोन अंकी नाटकाचे सादरीकरण मराठवाड्यातील आठ जिल्ह्यांतील ७६ तालुक्यांत करण्यात येणार आहे. सदर नाटकाच्या सादरीकरणाकरीता येणाऱ्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : मराठवाडा मुक्तिसंग्राम अमृत महोत्सव निमित्त मराठवाडा मुक्तिसंग्राम या विषयी निगडीत “हैद्राबाद स्वातंत्र्याचा रणसंग्राम” या दोन अंकी नाटकाचे सादरीकरण मराठवाड्यातील आठ जिल्ह्यांतील ७६ तालुक्यांत करण्यात येणार आहे. याकरीता प्रत्येक तालुक्यांतील नाटक सादरीकरणाकरीता रुपये २.५० लक्ष याप्रमाणे ७६ तालुक्यांत नाटकाचे सादरीकरण करण्याकरीता येणाऱ्या एकूण खर्च रुपये १,९०,००,००० /- (रुपये एक कोटी नव्वद लक्ष फक्त) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी - २, मुख्य लेखाशीर्ष २२०५ कला व संस्कृती, (१०२) कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सवांतर्गत कार्यक्रम, (२२०५३७३३) ५० इतर खर्च (कार्यक्रम) या लेखाशिर्षाखाली उपलब्ध असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र.६०९/सां.का.४
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग-पहिला, उपविभाग ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.