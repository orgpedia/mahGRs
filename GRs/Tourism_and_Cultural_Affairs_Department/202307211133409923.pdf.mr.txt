# Page 1
जिल्हा वार्षिक योजना (सर्वसाधारण) अंतर्गत राज्यातील गड-किल्ले, मंदिरे व महत्वाची संरक्षित स्मारके इत्यादींच्या संवर्धनासाठी उपलब्ध होणाऱ्या ३ टक्के निधीच्या विनियोगाबाबत मार्गदर्शक सूचना.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण २०२२/प्रक्र.११९/सां.का.३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- २१ जुलै, २०२३
वाचा:- शासन निर्णय नियोजन विभाग क्र.डिएपी-१०२२/प्र.क्र.२७७/का.१४८१, दि.१४.१२.२०२२
प्रस्तावना : महाराष्ट्र भूमीला अतिशय पुरातन व थोर सांस्कृतिक परंपरा लाभलेल्या असून, त्यात कातळात खोदलेल्या जागतिक वारसा म्हणून सुप्रसिध्द अशा अजिंठा-वेरुळ यांच्या सारख्या लेण्या, छत्रपती शिवाजी महाराजांच्या काळात उभे राहिलेले रायगड व सिंधुदूर्ग यांसारखे किल्ले, यादव व मराठा काळात उभी राहिलेली व सुंदर शिल्पाकृतींनी नटलेली श्री. मार्कडेय व त्र्यंबकेश्वर यांसारखी मंदिरे, मध्ययुगीन दर्गे व मकबरे, तसेच वसाहत कालीन स्थापत्यांचा समावेश आहे. ऐतिहासिक व पुरातन स्मारकांपैकी केंद्र सरकारद्वारा भारतीय पुरातत्व सर्वेक्षण मार्फत २८८ स्मारके राष्ट्रीय महत्वाची म्हणून जतन केली आहेत. तसेच, महाराष्ट्र राज्याच्या सांस्कृतिक कार्य विभागाने पुरातत्व व वस्तुसंग्रहालये संचालनालयामार्फत ३८६ स्मारके संरक्षित म्हणून घोषित केलेली आहेत. यामध्ये घटोत्कच व धाराशीव ही लेणी, राजगड, सिंहगड, माणिकगड यांच्यासारखे किल्ले तसेच गड जेजुरी, निरानृसिंहपूर, श्री.
तुळजा भवानी यासारखी मंदिरे, लोकमान्य टिळक, स्वातंत्रवीर सावरकर आदी महापुरुषांची जन्मस्थळे व गेट वे ऑफ इंडिया अशा स्मारकांचा समावेश आहे. राज्यस्तरीय योजनांमध्ये सर्व संरक्षित स्मारकाचे संवर्धन करण्यासाठी उपलब्ध असलेला निधी अतिशय तुटपुंजा असल्याने, राज्य संरक्षित स्मारकांच्या संवर्धनासाठी जिल्हा वार्षिक योजना (सर्वसाधारण) अंतर्गत आर्थिक वर्ष २०२३-२०२४ पासून पुढील तीन वर्षासाठी ३ टक्के निधीची तरतूद करण्यासाठी संदर्भाधिन शासन निर्णयान्वये शासन मान्यता देण्यात आलेली आहे. त्यानुसार या निधीच्या विनियोगाबाबत सविस्तर मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय: राज्यातील गड-किल्ले, मंदिरे व महत्वाची संरक्षित स्मारके इत्यादींच्या संवर्धनासाठी जिल्हा वार्षिक योजना (सर्व साधारण) अंतर्गत आर्थिक वर्ष २०२३-२४ पासून पुढील तीन वर्षासाठी उपलब्ध होणाऱ्या ३ टक्के निधीच्या विनियोगाबाबत पुढीलप्रमाणे मार्गदर्शन सुचना निश्चित करण्यात येत आहेत
# Page 2
शासन निर्णय क्रमांक: संकीर्ण २०२२/प्रक्र.११९/सां.का.३
१. राज्यातील राज्य संरक्षित स्मारकांच्या जतन-संवर्धनाची कामे सदर निधीमधून हाती घेण्यात यावीत.
२. जिल्हा वार्षिक योजना (सर्वसाधारण) अंतर्गत कामे हाती घेण्यासाठी सहायक संचालक, पुरातत्व विभाग यांनी त्यांच्या अधिपत्याखालील जिल्ह्यांचा जिल्हानिहाय सविस्तर प्रस्ताव तयार करावा.
३. सदर प्रस्ताव तयार करताना कामे निवडताना खालील बाबींचा प्राथम्याने विचार करण्यात यावा i. स्मारकाचे ऐतिहासिक तथा पुरातत्वीय व वास्तुशास्त्रीय दृष्टीने महत्व, ii. स्मारकांचा कालखंड, iii. स्मारकाची सद्यस्थिती, iv. भेट देणाऱ्या पर्यटकांची / भाविकांची संख्या, V. मा. लोकप्रतिनिधी/स्थानिक नागरिक/संशोधक यांची मागणी,
४. सदर निधीमधून खालील बाबींची कामे हाती घेता येतील i. जतन व संवर्धन, ii. परिरक्षण, iii. देखभाल-दुरुस्ती, iv. पर्यटक/भाविकांसाठी सोयी-सुविधा (स्वच्छतागृह, पिण्याचे पाणी इ.), V. सुशोभिकरण, vi. रासायनिक जतन काम, vii. माहिती फलक, दिशादर्शक फलक इ.
५. सहायक संचालक, पुरातत्व विभाग यांनी प्रस्तावित केलेल्या कामांना संचालक, पुरातत्व व वस्तुसंग्रहालये संचालनालय हे तांत्रिक मान्यता प्रदान करतील.
६. संचालक, पुरातत्व व वस्तुसंग्रहालये संचालनालय यांनी तांत्रिक मान्यता दिलेल्या प्रस्तावांना जिल्हाधिकारी तथा सदस्य सचिव, जिल्हा नियोजन समिती प्रशासकीय मान्यता प्रदान करतील.
७. या योजनेंतर्गत कामांच्या अंमलबजावणीची जबाबदारी सहायक संचालक, पुरातत्व विभाग यांची राहील.
८. सदर योजनेंतर्गत प्रशासकीय मान्यतेनंतर आवश्यक तो निधी संबंधित जिल्हाधिकारी पुढील तक्त्यात दर्शविल्याप्रमाणे संबंधित सहायक संचालक, पुरातत्व विभाग यांच्याकडे कामाच्या प्रगतीनुसार वितरीत करतील -
पृष्ठ ४ पैकी २
# Page 3
शासन निर्णय क्रमांक: संकीर्ण २०२२/प्रक्र.११९/सां.का.३
----------------------------------------------------------------------------------------------------------------------
| अ.क्र. | पुरातत्व विभाग | कार्यक्षेत्रातील जिल्हे |
| १ | पुरातत्व विभाग, रत्नागिरी | मुंबई शहर, मुंबई उपनगर, ठाणे, पालघर, रायगड, रत्नागिरी, सिंधुदुर्ग |
| २ | पुरातत्व विभाग, नाशिक | नाशिक, जळगाव, अहमदनगर, धुळे, नंदुरबार |
| ३ | पुरातत्व विभाग, पुणे | पुणे, सोलापूर, कोल्हापूर, सातारा, सांगली. |
| ४ | पुरातत्व विभाग, छत्रपती  |  संभाजीनगर | छत्रपती संभाजीनगर, बीड, जालना, धाराशिव |
| ५ | पुरातत्व विभाग, नांदेड | नांदेड, लातूर, परभणी, हिंगोली |
| ६ | पुरातत्व विभाग, नागपूर | नागपूर, गडचिरोली, चंद्रपूर, गोंदिया, भंडारा, वर्धा, अमरावती, यवतमाळ, वाशिम, अकोला, बुलढाणा. |
----------------------------------------------------------------------------------------------------------------------
९. सदर शासन निर्णय नियोजन विभागाचे अनौपचारिक संदर्भ क्र. ७१/१४८१, दि. २९.१२.२०२२ नुसार त्याचप्रमाणे वित्त विभागाच्या अनौपचारिक संदर्भ क्र. १९/२०२३/व्यय-८, दि. २५.०१.२०२३ नुसार प्राप्त झालेल्या सहमतीने निर्गमित करण्यात येत आहे.
# Page 4