# Page 1
“मेरी माती मेरा देश” अर्थात “माझी माती माझा देश” या अभियानाच्या शुभारंभ सोहळ्यानिमित्त आयोजित सांस्कृतिक कार्यक्रम खर्चास प्रशासकीय व वित्तिय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ५७२/सां.का. ४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ९ ऑक्टोबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./ ४५१७, दिनांक ८ ऑगस्ट, २०२३.
प्रस्तावना :
भारतीय स्वातंत्र्याच्या ७५ व्या वर्षानिमित्ताने राज्यात व देशात “स्वातंत्र्याचा अमृत महोत्सव” मोठ्या दिमाखात साजरा केला जात आहे. “स्वातंत्र्याचा अमृत महोत्सव” वर्षाच्या सांगता समारोहाच्या निमित्ताने केंद्र सरकारने "मेरी माटी, मेरा देश" अर्थात “माझी माती माझा देश” या अभियानाची घोषणा केलेली आहे. या घोषणेनुसार प्रत्येक राज्यामध्ये आपल्या मातीविषयी जनजागृती, प्रेम आणि साक्षरता निर्माण व्हावी हा उद्देश आहे.
ऑगस्ट क्रांती दिनाचे औचित्य साधून दि. ०९ ऑगस्ट, २०२३ पासून “माझी माती माझा देश” या अभियानाचा शुभारंभ सोहळा मा. मुख्यमंत्री, मा. उपमुख्यमंत्री, मा.मंत्री, सांस्कृतिक कार्य व इतर मान्यवरांच्या उपस्थितीत पार पडला. यानिमित्ताने त्रिमूर्ती प्रांगन, मंत्रालय, मुंबई येथे आयोजित करण्यात आलेल्या सांस्कृतिक कार्यक्रम व त्यावरील आयोजन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय :
ऑगस्ट क्रांती दिनाचे औचित्य साधून “माझी माती माझा देश” या अभियानाचा शुभारंभ सोहळ्यानिमित्ताने दिनांक ९ ऑगस्ट, २०२३ रोजी त्रिमुर्ती प्रांगण, मंत्रालय, मुंबई येथे संपन्न झालेला सांस्कृतीक कार्यक्रम व त्यावरील आयोजन खर्च रु.१३.०० लक्ष इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, पंचवार्षिक योजना अंतर्गत योजना, राज्य योजनांतर्गत योजना (०२) (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३ /प्र.क्र.५७२/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र- २०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग- ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.