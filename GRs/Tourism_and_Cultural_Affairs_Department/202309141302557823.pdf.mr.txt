# Page 1
मराठवाडा मुक्तीसंग्राम दिनाच्या अमृत महोत्सवानिमित्त टपाल तिकिट व लिफाफा तयार करणेसंदर्भात समिती गठीत करणे व या खर्चास मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.५९१/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : १४ सप्टेंबर २०२३.
वाचा:- सांस्कृतिक कार्य संचालनालयाचे क्र.सां.का.सं./५१२४, दि. ०१.०९.२०२३ रोजीचे पत्र.
प्रस्तावना: मराठवाडा मुक्तीसंग्राम दिनाच्या अमृत महोत्सवी वर्षानिमित्त शासनामार्फत विविध कार्यक्रम व उपक्रम राबविण्यात येत आहेत. या पार्श्वभुमीवर मराठवाडा मुक्तीसंग्रामाशी निगडीत व्यक्ति/स्थळे/घटना/कार्यक्षेत्र इ. बाबी विशद करणारे विशेष टपाल तिकीट व लिफाफा छपाईस्तव विषय निश्चित करण्याकरीता समिती स्थापन करणे व टपाल तिकीट छपाई करण्यासाठीच्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : मराठवाडा मुक्तीसंग्राम दिनाच्या अमृत महोत्सवी वर्षानिमित्त टपाल तिकीट व लिफाफ्याच्या छपाईसंदर्भात विषय निश्चित करण्यासाठी समिती स्थापन करण्यास आणि विशष टपाल तिकीट व लिफाफा छपाई करीता येणाऱ्या रुपये १५,०७,५२५/- (अक्षरी रुपये पंधरा लक्ष सात हजार पाचशे पंचवीस फक्त) इतक्या रकमेच्या खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
०२. “मराठवाडा मुक्तीसंग्राम दिन अमृत महोत्सव” या विषयी निगडीत व्यक्ती/स्थळे/घटना/ कार्यक्षेत्र इ.बाबी विशद करणारे विषय निश्चित करण्यासाठी खालीलप्रमाणे समिती गठीत करण्यात येत आहे.
-----------------------------------------------------
| अ.क्र. | नाव | पदनाम |
| १ | संचालक, सांस्कृतिक कार्य संचालनालय, मुंबई | अध्यक्ष |
| २ | डॉजनार्दन वाघमारे, लातूर | सदस्य |
| ३ | डॉप्रभाकर देव., नांदेड | सदस्य |
| ४ | श्री.निशीकांत भालेराव, औरंगाबाद | सदस्य |
| ५ | डॉसाहेबराव गाठाळ., बीड | सदस्य |
| ६ | डॉसतिश साळुंखे., अभ्यासक | सदस्य |
-----------------------------------------------------
# Page 2
शासन निर्णय क्रमांक: संकीर्ण ८२२३/प्र.क्र.५९१/सां.का.४
----------------------------------------------------------
| ७ | श्रीमती मंगला बोरकर, अभ्यासक | सदस्य |
| ८ | संचालक, पुरातत्व व वस्तु संग्रहालये, संचालनालय | सदस्य |
|  | संचालक, पुराभिलेख संचालनालय | सदस्य |
| १० | कार्यकारी संपादक तथा सचिव, दर्शनिका विभाग | सदस्य |
| ११ | संचालक, कला संचालनालय | सदस्य |
| १२ | सहाय्यक संचालक, सांस्कृतिक कार्य संचालनालय | सदस्य सचिव |
----------------------------------------------------------
समितीचा कालावधी : सदर समितीचा कालावधी हा उद्दिष्टपूर्तीनंतर आपोआप संपुष्टात येईल.
समितीची कार्यकक्षा : मराठवाडा मुक्तीसंग्राम दिन अमृत महोत्सव या विषयी निगडीत व्यक्ती/स्थळे/घटना /कार्यक्षेत्र इ.बाबी विशद करणारे विषय निश्चित करुन त्यानुसार पोस्ट तिकिटाचे डिझाईन अंतिम करणे.
बैठकीसाठी भत्ते: वित्त विभागाकडून वेळोवेळी निर्गमित केलेल्या शासन निर्णयानुसार अशासकीय सदस्यांना बैठक भत्ते अनुज्ञेय राहतील.
०३. सदर खर्च लेखाशिर्ष मागणी क्र. झेडडी - २, मुख्य लेखाशीर्ष २२०५ कला व संस्कृती, (१०२) कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सवांतर्गत कार्यक्रम, (२२०५ ३७३३) ५० इतर खर्च (कार्यक्रम) या लेखाशिर्षाखाली सन २०२३-२४ या वर्षाकरीता उपलब्ध असलेल्या आर्थिक तरतुदीतून भागविण्यात यावा.
०४. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०५. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र.४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०६. सदर प्रकरणी वित्त विभागाच्या शासन निर्णय क्र. अर्थसं - २०२३/ प्र.क्र.४०/ अर्थ ३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.
पृष्ठ ३ पैकी २
# Page 3
शासन निर्णय क्रमांक: संकीर्ण ८२२३/प्र.क्र.५९१/सां.का.४