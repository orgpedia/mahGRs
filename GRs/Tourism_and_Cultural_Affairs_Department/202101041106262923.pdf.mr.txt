# Page 1
कृषी पर्यटनाला चालना देण्यासाठी राज्यस्तरीय ‘महाराष्ट्र कृषी पर्यटन व ग्रामीण पर्यटन विकास समिती' गठीत करणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय, क्रमांक टीडीएस २०१९/८/प्र.क्र.५१४/पर्यटन,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक:- ४ जानेवारी, २०२१.
संदर्भ- शासन निर्णय, पर्यटन व सांस्कृतिक कार्य विभाग, क्रमांक, टीडीएस २०१९/८/प्र.क्र.५१४/पर्यटन,दि.२८.०९.०२०२०
प्रस्तावना :
राज्यातील शेतकऱ्यांना पूरक व्यवसाय उपलब्ध करुन देणे आणि शहरी पर्यटकांना शांत, निसर्गसंपन्न ठिकाणी राहून पर्यटनाचा आनंद मिळावा यासाठी एक सुनियोजित व्यवस्था निर्माण करुन पर्यटन विकास साध्य करण्यासाठी संदर्भाधिन शासन निर्णयान्वये राज्याच्या कृषी पर्यटन धोरणास मान्यता देण्यात आली आहे. राज्यातील कृषी पर्यटनाला चालना देण्यासाठी प्रचार, प्रसिध्दीकरिता व अडी-अडचणी सोडविण्यासाठी राज्यस्तरीय 'महाराष्ट्र कृषी पर्यटन व ग्रामीण पर्यटन विकास समिती' असेल, अशी तरतूद संदर्भाधिन शासन निर्णयामध्ये परिच्छेद -१३ येथे नमूद करण्यात आली आहे. सदर तरतुदीस अनुसरुन राज्यस्तरीय 'महाराष्ट्र कृषी पर्यटन व ग्रामीण पर्यटन विकास समिती गठीत करण्याची बाब विचाराधीन होती.
शासन निर्णय :
राज्यातील कृषी पर्यटनाला चालना देण्यासाठी प्रचार, प्रसिध्दीकरिता व अडी-अडचणी सोडविण्यासाठी राज्यस्तरीय 'महाराष्ट्र कृषी पर्यटन व ग्रामीण पर्यटन विकास समिती गठीत करण्यास याद्वारे शासन मान्यता देण्यात येत आहे.
-------------------------------------------------------------------------------
| अ.क्र. | अधिकारी / मान्यवर | पदनाम |
| १. | प्रधान सचिव (पर्यटन) | अध्यक्ष |
| २. | आयुक्त (कृषी) | सदस्य |
| ३. | संचालक (पर्यटन संचालनालय) | सदस्य |
| ४. | सह सचिव (ग्राम विकास विभाग) | सदस्य |
| ५. | सह सचिव (जलसंधारण) | सदस्य |
| ६. | श्री. पांडुरंग भगवानराव तावरे, पुणे (कृषी पर्यटन  |  क्षेत्रातील तज्ञ) | सदस्य |
| ७. | श्री. पंकज अच्युतराव महाजन, नागपूर (कृषी पर्यटन क्षेत्रातील तज्ञ) | सदस्य |
| ८. | उप सचिव (पर्यटन) | सदस्य सचिव |
-------------------------------------------------------------------------------
# Page 2
शासन निर्णय क्रमांकः टीडीएस २०१९/८/प्र.क्र.५१४/पर्यटन,
२. समितीची कार्ये :
१) कृषी पर्यटन धोरणाचा वेळोवेळी आढावा घेणे.
२) कृषी पर्यटन धोरणात सुयोग्य बदल सुचविणे.
३) कृषी पर्यटन धोरणासंबंधित केंद्र व राज्य शासनाच्या विविध विभागांशी समन्वय.
४) कृषी पर्यटनाबाबत संशोधन व विकास.
५) कृषी पर्यटन केंद्रांना सक्षम बनविण्यासाठी अर्थ सहाय्याचे विविध पर्याय सुचविणे.
६) कृषी विद्यापीठे, कृषी महाविद्यालय यांच्यामार्फत आदर्श कृषी पर्यटन केंद्र निर्मिती.
७) कृषी पर्यटन केद्रांकरिता कौशल्य विकासाची योजना तयार करणे.
८) कृषी पर्यटनासाठी विभागीय तसेच राज्यस्तरांवर काम करणाऱ्या संघटनांमध्ये समन्वय साधणे व त्यांना प्रोत्साहन देणे.
९) राष्ट्रीय / आंतरराष्ट्रीय स्तरावरील कृषी पर्यटनासंदर्भातील यशस्वी उपक्रम महाराष्ट्रात राबविण्यासाठी प्रयत्न करणे.
१०) राष्ट्रीय / आंतरराष्ट्रीय स्तरावर राज्यातील कृषी पर्यटन केंद्राची व्यापक प्रसिध्दी करुन परदेशी पर्यटकांना आकर्षित करणे.
११)राष्ट्रीय / आंतरराष्ट्रीय स्तरावरील कृषी पर्यटनासंबंधित प्रदर्शने, परिषदा (Exhibition, Conferences ) मध्ये सहभागी होऊन महाराष्ट्रातील कृषी पर्यटनास राष्ट्रीय / आंतरराष्ट्रीय पातळीवर नेणे.
# Page 3