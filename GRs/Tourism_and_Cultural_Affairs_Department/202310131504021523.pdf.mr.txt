# Page 1
छत्रपती शिवाजी महाराज यांचे चरित्र दृष्टिबाधित दिव्यांगाकरीता ब्रेल लिपीमध्ये रुपांतरीत करण्यासाठी सनियंत्रण समिती स्थापन करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.५१९/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : १३ ऑक्टोबर, २०२३
वाचा : सांस्कृतिक कार्य संचालनालय, मुंबई यांचे पत्र क्र.सां.का.सं./ ४८५०, दिनांक २२ ऑगस्ट, २०२३.
प्रस्तावना : हिंदवी स्वराज्याचे संस्थापक छत्रपती शिवाजी महाराज यांचा राज्याभिषेक सोहळा ज्येष्ठ शुध्द त्रयोदशी शके १५९५ अर्थात दिनांक ६ जून १६७४ या दिवशी संपन्न झाला.
त्यानुसार, ज्येष्ठ शुध्द त्रयोदशी शके १९४५ अर्थात दिनांक २ जून, २०२३ पासून शिवराज्याभिषेकाचे ३५० वे वर्ष सुरु झाले आहे. विभागामार्फत वर्षभर विविध कार्यक्रम/उपक्रमांचे आयोजन करण्यात येत आहेत. त्याच पार्श्वभूमीवर, छत्रपती शिवाजी महाराज यांचे चरित्र दृष्टिबाधित दिव्यांगाकरीता ब्रेल लिपीमध्ये रुपांतरीत करण्यात येणार आहे. याकरीता सनियंत्रण समिती गठीत करण्याची बाब शासनाच्या विचाराधीन होती.
शासन निर्णय :
छत्रपती शिवाजी महाराज यांचे चरित्र दृष्टिबाधित दिव्यांगाकरीता ब्रेल लिपीमध्ये रुपांतरीत करण्यात येणार आहे. या उपक्रमाच्या नियोजनासाठी खालीलप्रमाणे “सनियंत्रण समिती" गठीत करण्यास मान्यता देण्यात येत आहे.
सनियत्रंण समिती
------------------------------------------------------------------------------------
| अ.क्र. | नाव | पद |
| १. | मा. मुख्यमंत्री महोदयांचे प्रधान सचिव तथा प्रधान सचिव, सांस्कृतिक कार्य | अध्यक्ष |
| २. | आयुक्त, अपंग कल्याण आयुक्तालय, पुणे | सदस्य |
| ३. | संपादक तथा सचिव, दर्शनिका | सदस्य |
| ४. | संपादक, बालभारती | सदस्य |
| ५. | सह आयुक्त, अपंग कल्याण आयुक्तालय, पुणे | सदस्य |
| ६. | संचालक, सांस्कृतिक कार्य संचालनालय | सदस्य सचिव |
------------------------------------------------------------------------------------
# Page 2
शासन निर्णय क्रमांकः संकीर्ण ८२२३/प्र.क्र.५१९/सां.का.४
समितीची कार्यकक्षा: १. छत्रपती शिवाजी महाराज यांच्यावरील ब्रेल लिपीमध्ये साहित्य छपाई साठी पुस्तकांची निवड करणे.
२. कारवाईबाबत कार्यकाळ व रुपरेषा ठरविणे.
३. या प्रयोजनार्थ होणारा खर्च निश्चित करणे.
४. छापलेल्या पुस्तकांचे वितरण करण्यासाठी संस्थेची निवड करणे.
समितीचा कार्यकाल: छत्रपती शिवाजी महाराज यांचे चरित्र दृष्टिबाधित दिव्यांगाकरीता ब्रेल लिपीमध्ये रुपांतरीत करण्यात आल्यानंतर आपोआप संपुष्टात येईल. यासाठी नव्याने आदेश काढण्याची आवश्यकता राहणार नाही. तथापि, सदर समितीचा कमाल कालावधी हा ३५० व्या शिवराज्याभिषेक सोहळ्याची वर्षपूर्ती होईपर्यंत असेल.