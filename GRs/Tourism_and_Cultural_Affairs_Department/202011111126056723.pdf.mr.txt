# Page 1
पर्यटन व सांस्कृतिक कार्य विभागाची (खुद्द) वेबसाईट अद्ययावत करण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण-२०१४/७८५/प्र.क्र.२११/आस्थापना
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ११ नोव्हेंबर, २०२०.
वाचा : शासन परिपत्रक, सामान्य प्रशासन (माहिती तंत्रज्ञान) विभाग, क्र.मातंसं २०१८ / प्र.क्र.१०२/से-४/३९, दि.१८.०९.२०१८.
२. शासन निर्णय, पर्यटन व सांस्कृतिक कार्य विभाग, क्र. संकीर्ण-२०१४/७८५/ प्र.क्र.२११/आस्थापना, दि.१४ जानेवारी, २०२०.
३. शासन निर्णय समक्रमांकाचे शुध्दीपत्रक दि. २७ मार्च, २०२०.
४. शासन निर्णय, पर्यटन व सांस्कृतिक कार्य विभाग, क्र.संकीर्ण-२०१४/७८५/ प्र.क्र.२११/आस्थापना, दि.२७ मार्च, २०२०.
प्रस्तावना: मा.उच्च न्यायालय, मुंबई यांनी शासनाची सर्व संकेतस्थळे दिव्यांगजनांना वापरण्यास सुगम्य करण्याबाबत दिलेल्या निर्देशानुसार पर्यटन व सांस्कृतिक कार्य विभागाची अस्तित्वात असलेली वेबसाईट (https://cultural.maharashtra.gov.in) अद्ययावत करण्यासाठी महाराष्ट्र माहिती तंत्रज्ञान महामंडळ, मुंबई यांनी रु.११,१९,८१३.८१/- (रुपये अकरा लक्ष एकोणीस हजार आठशे तेरा पैसे एक्याऐंशी फक्त) इतक्या रकमेचे अंदाजपत्रक विभागास सादर केले होते.
त्यानुसार संदर्भ क्र. २ येथील शासन निर्णयान्वये रु.११,१९,८१३.८१/- (रुपये अकरा लक्ष एकोणीस हजार आठशे तेरा पैसे एक्याऐंशी फक्त) इतक्या रकमेच्या अंदाजपत्रकास प्रशासकीय मान्यता देण्यात आली असून त्यापैकी सन २०१९-२० या आर्थिक वर्षात रु.१,२०,०००/- (रुपये एक लक्ष वीस हजार फक्त) इतक्या खर्चास सदर शासन निर्णयातील अटी व शर्तीच्या अधीन राहून वित्तीय मान्यता देऊन सदर रक्कम संक्षिप्त देयकांवर अदा करण्यात आली. वित्त विभागाने दिलेल्या मान्यतेनुसार उर्वरित देय रक्कम रुपये ९,९९,८१३.८१/- अदा करण्यास संदर्भ क्र.४ येथील शासन निर्णयान्वये मान्यता देण्यात आली होती. तथापि, दि. २४.०३.२०२० पासून कोविड-१९ या महामारीमुळे देशव्यापी लॉकडाऊन घोषित करण्यात आला. त्यामुळे या लेखाशीर्षाखालील देयके अधिदान व लेखा कार्यालयात सादर करणे शक्य न झाल्यामुळे सदर रक्कम समर्पित करावी लागली. सदर लेखाशीर्षाखाली सन २०२०-२१ या आर्थिक वर्षात मंजूर तरतूद अद्याप पूर्णपणे उपलब्ध न झाल्यामुळे सदर लेखाशीर्षाखालील वितरित रक्कम रुपये २,४०,०००/- (रुपये दोन लक्ष चाळीस हजार फक्त) इतकी अदा करण्याचा प्रस्ताव शासनाच्या विचाराधीन होता.
पृष्ठ ३ पैकी १
# Page 2
शासन निर्णय क्रमांकः संकीर्ण-२०१४/७८५/प्र.क्र.२११/आस्थापना
शासन निर्णय:
संदर्भ क्र.४ येथील शासन निर्णय अधिक्रमित करण्यात येत आहे. पर्यटन व सांस्कृतिक कार्य विभागाची (https://cultural.maharashtra.gov.in) अस्तित्वात असलेली वेबसाईट केंद्र, शासनाच्या मार्गदर्शक सूचनांनुसार अद्ययावत करण्यासाठी रु.११,१९,८१३.८१/- (रुपये अकरा लक्ष एकोणीस हजार आठशे तेरा एक्याऐंशी पैसे) इतक्या अंदापत्रकाच्या रकमेस प्रशासकीय मान्यता देण्यात आली आहे. या वित्तिय वर्षातील निधीच्या उपलब्धतेनुसार महाराष्ट्र माहिती तंत्रज्ञान महामंडळ यांना अदा करावयाच्या एकूण रु.११,१९,८१३.८१/- पैकी मंजूर करावयाची शिल्लक रक्कम रुपये ९,९९,८१३.८१/- पैकी रुपये २,४०,०००/- (रुपये दोन लक्ष चाळीस हजार फक्त) इतकी रक्कम अदा करण्यास या शासन निर्णयान्वये मान्यता देण्यात येत आहे.
२. यावर होणारा खर्च मुख्य लेखाशीर्ष २२५१ ०८९३, ई-गव्हर्नन्स प्रकल्पाच्या अंमलबजावणीसाठी तरतूद (कार्यक्रम) या खाली सन २०२०-२१ या वित्तीय वर्षात मंजूर करण्यात आलेल्या तरतुदीमधून भागविण्यात यावा. सदर रक्कम आहरीत करुन अदा करण्यासाठी कक्ष अधिकारी (रोखशाखा), पर्यटन व सांस्कृतिक कार्य विभाग यांना आहरण व संवितरण अधिकारी म्हणून व उप सचिव, पर्यटन व सांस्कृतिक कार्य विभाग यांना नियंत्रण अधिकारी म्हणून घोषित करण्यात येत आहे.
३. शासन निर्णय सामान्य प्रशासन विभाग, क्र.सीओएम-१००१/प्र.क्र.१७४/०१/३९, दि.२९.१०.२००१ व शासन निर्णय, सामान्य प्रशासन विभाग, क्र.मातंस-२०११/प्र.क्र.१२५/३९, दि.२३.०९.२०११ या आदेशांच्या अधीन राहून तसेच शासन निर्णय, उद्योग, ऊर्जा व कामगार विभाग, क्रमांक भाखंस-२०१४/प्र.क्र.८२-भाग III/ उद्योग४, दि.०१.१२.२०१६ नुसार सदर अनुदानाचा विनियोग केल्यानंतर महाराष्ट्र माहिती तंत्रज्ञान महामंडळाकडून सदर रक्कम त्याच प्रयोजनार्थ वापरण्यात आली असल्याबाबत उपयोगिता प्रमाणपत्र सादर करण्यात येईल.
४. शासन निर्णय, वित्त विभाग, क्र. विअप-२०१३/प्र.क्र.३०/२०१३/विनियम, दिनांक १७ एप्रिल, २०१५ मधील वित्तीय अधिकार नियम पुस्तिका - १९७८ (भाग पहिला) उप विभाग-दोन अन्वये अनुक्रमांक २७-अ नियम क्र.७६ मधील अटींचे पालन करण्याच्या अधीन ई-गव्हर्नन्स यंत्रणेबाबत प्रशासकीय विभागास रु.२०.०० लक्ष पर्यंत खर्च करण्याचे वित्तीय अधिकार प्रदान करण्यात आले आहेत. सदर वित्तीय अधिकारानुसार या कामासाठी संदर्भ क्र.१ येथील शासन निर्णयान्वये रुपये ११,१९,८१३.८१/- इतक्या खर्चाच्या अंदाजपत्रकास प्रशासकीय मान्यता देण्यात आली आहे. वित्त विभाग, शासन निर्णय, क्र.विअप्र-२०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५ मधील वित्तीय अधिकार नियम १९७८ - भाग पहिला उप विभाग २, अ.क्र.११ अ, नियम क्रमांक ३४ नुसार संक्षिप्त देयकावर रक्कम काढण्यासाठी प्रशासकीय विभागास रु.४.०० लक्ष पर्यंतचे अधिकार प्रदान करण्यात आले आहेत. त्यानुसार संदर्भ क्र.२ येथील शासन निर्णय व संदर्भ क्र.३ येथील शुध्दीपत्रकान्वये रुपये १,२०,०००/- इतकी रक्कम संक्षिप्त देयकावर काढण्यास मान्यता देऊन सदर रक्कम अदा करण्यात आली आहे. महाराष्ट्र माहिती तंत्रज्ञान महामंडळ, मुंबई यांना देय उर्वरित शिल्लक रु.९,९९,८१३.८१/- संक्षिप्त देयकावर काढण्यासाठी वित्त विभागाच्या अनौपचारिक संदर्भ क्र.११०/२०२०/व्यय-१५, दिनांक १७.०३.२०२० व अनौपचारिक संदर्भ
पृष्ठ ३ पैकी २
# Page 3
शासन निर्णय क्रमांकः संकीर्ण-२०१४/७८५/प्र.क्र.२११/आस्थापना
क्र.१८९/२०२०/विनियम, दिनांक २०.०३.२०२० अन्वये खालील अटींच्या अधीन राहून मंजूरी दिली आहे : १) शासन परिपत्रक क्र.मुविनि-२०१७/प्र.क्र.३८/१७/विनियम, दि.१८.१२.२०१७ मधील सुचनेनुसार (२२५१०८९३) या लेखाशीर्षाखाली दि.३१.०१.२०२० नंतरच्या तपशिलवार देयकांचा त्वरेने निपटारा करण्यात येईल.
२) या संक्षिप्त देयकाचे तपशिल देयक एक महिन्याच्या आत सादर करण्यात येईल.
३) खर्च नियमित देयकाव्दारे शक्य नसुन त्यासाठी संक्षिप्त देयकावर रक्कम काढणे अनिवार्य आहे.
४) या संक्षिप्त देयकाचे तपशिलवार देयक विहित मुदतीत सादर करण्याची जबाबदारी आहरण व संवितरण अधिकाऱ्यांची राहिल.
५) मासिक निधी विवरणपत्रानुसार याकरिता निधी उपलब्ध आहे.
५. मुख्य लेखाशीर्ष २२५१ ०८९३, ई-गव्हर्नन्स प्रकल्पाच्या अंमलबजावणीसाठी तरतूद (कार्यक्रम) या लेखाशिर्षाखाली जुनी तपशिलवार देयके प्रलंबित नसल्याचे प्रमाणित करण्यात येत आहे.