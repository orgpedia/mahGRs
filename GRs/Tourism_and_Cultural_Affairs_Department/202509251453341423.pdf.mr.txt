# Page 1
तमाशा महोत्सव आयोजन खर्चास
वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. तमाम २८२५/प्र.क्र.२८९(ई. नं. १२२०५५७)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : २५ सप्टेंबर, २०२५
वाचा :- पर्यटन व सांस्कृतिक कार्य विभाग, शासन निर्णय, क्र. तमाम २८२५/प्र.क्र.२८९ (ई. नं. १२२०५५७)/सां.का.४, दि. २३ जुलै, २०२५
प्रस्तावना :- तमाशा ही महाराष्ट्रातील एक पारंपारिक कला असुन या कलेतून वगनाटयाद्वारे
संगीतमय सादरीकरण होत असते. तमाशा ही जनमाणसाचे मनोरंजनातून प्रबोधन करणारी कला आहे.
या कलेचे जतन व संर्वधन होण्याच्या दृष्ट्टीने राज्यशासनाच्या वतीने दरवर्षी तमाशा महोत्सवाचे
आयोजन करण्यात येते. “तमाशा महोत्सव- २०२५” आयोजनासाठीच्या खर्चास उपर्निर्दिष्ट्ट शासन
निर्णयान्वये प्रशासकीय मान्यता देण्यात आली आहे. सदर खर्चास वित्तीय मान्यता देण्याची बाब
शासनाच्या विचाराधीन होती.
शासन निर्णय :- “तमाशा महोत्सव महोत्सव-२०२५-२६” या पाच दिवसीय महोत्सवाचे आयोजन वाशी,
नवी मुंबई येथे ऑक्टोबर ते डिसेंबर-२५ दरम्यान करण्यासाठी येणारा खर्च रुपये २७,८५,०००/- ( अक्षरी
सत्तावीस लाख पंच्याऐंशी हजार फक्त ) इतक्या रकमेस या शासन निर्णयान्वये वित्तीय मान्यता देण्यात
येत आहे.
०२. सदर खर्च “मागणी क्र. झेडडी-२, २२०५, कला व संस्कृती, १०२, कला व संस्कृती प्रचालन,
(०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध
महोत्सव तसेच इतर कार्यक्रम (कार्यक्रम) (२२०५ १५०७) ५० इतर खर्च” या लेखाशिर्षाखाली सन २०२५-
२६ या वर्षासाठी मंजूर असलेल्या आर्थिक तरतूदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच
लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित
करण्यात येत आहे.
# Page 2
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल,
२०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७
(२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन परिपत्रक क्र. अर्थसं-२०२५/प्र.क्र.४४/अर्थ-३, दिनांक
०७ एप्रिल, २०२५ मधील सर्व परिच्छेद परीशिष्ट्टातील अटींनुसार कार्यवाही करण्याची जबाबदारी
संचालक, सांस्कृतिक कार्य संचालनालय, मुंबई यांची राहील.
०६. सदर कार्यक्रमाच्या पूर्ततेअंती संचालकांनी एक महिन्याच्या आत कार्यक्रमाच्या खर्चाचा सविस्तर
तपशीलाचे उपयोगिता प्रमाणपत्रासह शासनास अनुपालन अहवाल सादर करावा.
०७. सदर शासन निर्णय वित्त विभागाच्या अनौपचारिक संदर्भ क्र.६३४/व्यय-१५, दि.०९ सप्टेंबर,
२०२५ अन्वये प्राप्त सहमतीनुसार निर्गमित करण्यात येत आहे.
०८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर