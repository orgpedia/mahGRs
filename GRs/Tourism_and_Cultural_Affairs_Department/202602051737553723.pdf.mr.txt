# Page 1
महाराष्ट्र राज्य हिंदी साहित्य
अकादमीच्या विविध कार्यक्रम आयोजनास खर्चास वित्तीय मान्यता
मिळणेबाबत. (रुपये १२.२५ लक्ष)
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५ /प्र.क्र. ४८१(ई.१३६६८२१)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०५ फेब्रुवारी, २०२६
वाचा :- १.पर्यटन व सांस्कृतिक कार्य विभाग, शासन निर्णय क्र. संकीर्ण ८२२५ /प्र.क्र. ४८१ (ई.१३६६८२१)/सां.का.४, दिनांक १७ ऑक्टोबर, २०२५
२.महाराष्ट्र राज्य हिंदी साहित्य अकादमीचे पत्र क्र सा.आ/२०९१-२०९२/२०२५,
दिनांक १२ डिसेंबर, २०२५
प्रस्तावना :-
हिंदी भाषेच्या प्रचार-प्रसारासाठी महाराष्ट्र राज्य हिंदी साहित्य अकादमीची नियमावली
निश्चित करण्यात आलेली आहे. त्याअनुषंगाने दरवर्षी या अकादमीद्वारे पुरस्कार योजना, विविध कार्यक्रमांचे आयोजन तसेच पुस्तक प्रकाशन अनुदान योजना, ग्रंथालय अनुदान योजना, पत्रिका खरेदी या योजना
राबविल्या जातात. महाराष्ट्र राज्य हिंदी साहित्य अकादमीच्या विविध कार्यक्रम आयोजनास व त्यासाठीच्या
खर्चास उपरोक्त संदर्भ क्र.०१ च्या शासन निर्णयान्वये प्रशासकीय मान्यता देण्यात आली होती. सदर
प्रशासकीय मान्यतेच्या अनुषंगाने संदर्भाधीन पत्र क्र.०२ अन्वये वित्तीय मान्यता देण्याची विनंती करण्यात आली आहे. त्यानुषंगाने सदर कार्यक्रमाच्या आयोजनास खर्चास वित्तीय मान्यता देण्याची बाब शासनाच्या विचाराधीन
होती.
शासन निर्णय :- महाराष्ट्र राज्य हिंदी साहित्य अकादमीच्या संदर्भ क्र.०१ मधील प्रशासकीय मान्यतेनुसार
आयोजित करण्यात आलेल्या विविध कार्यक्रम आयोजन खर्च रु. १२,२५,०००/- (रुपये बारा लक्ष पंचवीस
हजार फक्त) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. उपरोक्त प्रमाणे कार्यक्रम आयोजनासाठी होणारा खर्च मागणी क्र. झेडडी-२ (०८) हिंदी साहित्य
अकादमी, (०८) (०१) हिंदी साहित्य अकादमीची आस्थापना (कार्यक्रम), (२२०५ १६८८) ५०-इतर खर्च या
लेखाशीर्षाखाली सन २०२५-२६ या आर्थिक वर्षासाठी उपलब्ध असलेल्या तरतूदीतून भागविण्यात येईल.
०३. यासाठी सहसंचालक, महाराष्ट्र राज्य हिंदी, सिंधी, गुजराती, संस्कृत, तेलुगु, बंगाली,
गोरबंजारा साहित्य अकादमी, मुंबई यांना आहरण व संवितरण अधिकारी तसेच नियंत्रण अधिकारी म्हणून
घोषित करण्यात यावे.
# Page 2
०४. सदर खर्च वित्त विभागाच्या शासन निर्णय क्र. विअप्र-२०१३/प्र.क्र.३०/विनिमय, भाग २,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर कार्यक्रमासाठी वितरीत करण्यात आलेल्या निधीच्या विनियोगानंतर सहसंचालकांनी
एक महिन्याच्या आत कार्यक्रम खर्चाच्या सविस्तर तपशीलाचे उपयोगिता प्रमाणपत्र शासनास सादर करावे.
०६. सदर शासन निर्णय वित्त विभागाचा अनौपचारिक संदर्भ क्र. ७८०/२०२५, व्यय-१५, दि. २०
नोव्हेंबर, २०२५ अन्वये दिलेल्या सहमतीस अनुसरुन निर्गमित करण्यात येत आहे.
०७. सदर प्रकरणी वित्त विभागाच्या शासन परिपत्रक क्र. अर्थसं-२०२५/प्र.क्र.४४/अर्थ-३, दिनांक
०७ एप्रिल, २०२५ मधील सर्व परिच्छेद परीशिष्ट्टातील अटींनुसार कार्यवाही करण्याची जबाबदारी सहसंचालक, महाराष्ट्र राज्य हिंदी, सिंधी, गुजराती, संस्कृत, तेलुगु, बंगाली, गोरबंजारा साहित्य अकादमी,
मुंबई यांची राहील.
०८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर