# Page 1
पुरातत्व व वस्तुसंग्रहालये संचालनालयाकडील वास्तुविशारदांची नामिकासूची रद्द करुन खुल्या निविदेद्वारे वास्तुविशारद नियुक्त करणेबाबत व निविदा प्रारुपात सुधारणा करणे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र.पुवसं - २०२२/प्र.क्र.११/सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: २३ ऑगस्ट, २०२२
वाचा :- १.शासन निर्णय पर्यटन व सांस्कृतिक कार्य विभाग क्र.पुरातत्व-२०१०/प्र.क्र.२३/सां.का.३, दि.१९.०५.२०१० २. शासन निर्णय पर्यटन व सांस्कृतिक कार्य विभाग क्र. पुरातत्व-२०१०/प्र.क्र.२३/सां.का.३, दि.२२.०२.२०११ ३. शासन निर्णय पर्यटन व सांस्कृतिक कार्य विभाग क्र. पुरातत्व - २०१०/प्र.क्र.२३/सां.का.३, दि.०३.१२.२०१३ ४. शासन निर्णय पर्यटन व सांस्कृतिक कार्य विभाग क्र. पुवस-२०१६/प्र.क्र.१५६/सां.का.३, दि.०६.०१.२०१७ ५. शासन निर्णय पर्यटन व सांस्कृतिक कार्य विभाग क्र. पुवस-२०१७/प्र.क्र.१११/सां.का.३, दि.१८.०१.२०१८ ६. शासन निर्णय पर्यटन व सांस्कृतिक कार्य विभाग क्र. पुवस- २०१९/प्र.क्र.९४/सां.का.३, दि.२०.०९.२०१९ ७. संचालक, पुरातत्व व वस्तुसंग्रहालये संचालनालय यांचे पत्र क्र. स्मारके/२०२१/२२२२, दि.३०.१२.२०२१ ८.संचालक, पुरातत्व व वस्तुसंग्रहालये संचालनालय यांचे पत्र क्र.स्मारके/२०२२-२३/१५०८, दि.०९.०६.२०२२ ९. शासन निर्णय पर्यटन व सांस्कृतिक कार्य विभाग क्र. पुवस-२०२२/प्र.क्र.११/सां.का.३, दि.०१.०८.२०२२
प्रस्तावना : पुरातत्व व वस्तुसंग्रहालये संचालनालयांतर्गंत राज्य संरक्षित स्मारकांच्या जतन व दुरुस्तीच्या कामांसाठी संदर्भ क्र.१ येथील शासन निर्णयानुसार ०९ वास्तुविशारद, संदर्भ क्र.२ येथील शासन निर्णयानुसार १३ वास्तुविशारद, संदर्भ क्र.३ येथील शासन निर्णयानुसार ०८ वास्तुविशारद, संदर्भ क्र.४ येथील शासन निर्णयानुसार ०३ वास्तुविशारद, संदर्भ क्र. ५ येथील शासन निर्णयानुसार ०४ वास्तुविशारद, संदर्भ क्र.६ येथील शासन निर्णयानुसार ०३ वास्तुविशारद अशा एकूण ४० वास्तुविशारदांचा नामिकासूचीमध्ये समावेश करण्यात आला आहे. यापैकी एका वास्तुविशारदास नामिकासूचीमधून वगळण्यात आले असून एकूण ३९ वास्तुविशारद सद्य:स्थितीत नामिकासूचीत आहेत. कामाच्या आवश्यकतेनुसार क्षेत्रिय स्तरावर या नामिकासूचीमधील वास्तुविशारदांची ई-निविदेद्वारे न्युनतम दराच्या आधारे निवड करुन कामे करुन घेण्यात येतात.
# Page 2
शासन निर्णय क्रमांकः पुवसं- २०२२/प्र.क्र.११/सां.का.३
२. संचालक, पुरातत्व व वस्तुसंग्रहालये संचालनालय यांनी संदर्भ क्र.७ व ८ येथील पत्राद्वारे असे कळविले आहे की, आतापर्यंत नामिकासूचीतील केवळ १४-१५ वास्तुविशारदांनी संचालनालयाकडील कामात भाग घेतला आहे. नामिकासूची बाहेरील अनुभवी वास्तुविशारदांना पुरातत्व विभागाकडील कामांमध्ये भाग घेता येत नाही. त्यामुळे निकोप स्पर्धा होत नाही. तसेच, सदर नामिकासूची केवळ राज्य संरक्षित स्मारकांच्या जतन व दुरुस्तीसाठी असून वस्तुसंग्रहालये विकास कामांचा त्यामध्ये समावेश नाही.
त्यामुळे वस्तुसंग्रहालये विकास कामांसाठी वास्तुविशारद निवडीसाठी अडचणी येत आहेत.
नामिकासूचीमुळे शासनास अपेक्षित असलेले स्पर्धात्मक दर प्राप्त न होता ठराविक वास्तुविशारदांची मक्तेदारी निर्माण होते. पर्यायाने शासनाचे आर्थिक नुकसान होते. तसेच, नामिकासूची बाहेरील नामांकित व अनुभवी वास्तुविशारदांना निविदेत भाग घेता येत नसल्याने कामाचा सर्वोच्च दर्जा मिळत नाही. सबब, वास्तुविशारदांची नामिकासूची रद्द करुन खुल्या निविदेद्वारे वास्तुविशारद नियुक्तीस मान्यता मिळावी.
त्याचप्रमाणे वास्तुविशारदारांच्या पात्रता व निकषांसंदर्भात प्रारुप निविदेमध्ये आवश्यक त्या सुधारणा करण्यात याव्यात.
३. सबब, पुरातत्व व वस्तुसंग्रहालये संचालनालय यांच्या शिफारसीनुसार पुरातत्व व वस्तुसंग्रहालये संचालनालयाकडील वास्तुविशारदांची नामिकासूची रद्द करुन खुल्या निविदेद्वारे वास्तुविशारद नियुक्त करण्यास तसेच निविदा प्रक्रीयेत सुधारीत निकष व कार्यपद्धती अंतर्भूत करण्यास संदर्भाधीन क्र.९ येथील शासन निर्णयान्वये मान्यता देण्यात आली आहे. आता संदर्भाधीन क्र.९ येथील शासन निर्णय सुधारीत करण्याची बाब शासनाच्या विचाराधीन होती.
शासन निर्णयः या शासन निर्णयान्वये संदर्भाधीन क्र.९ येथील शासन निर्णय अधिक्रमित करण्यात येत आहे व पुढील प्रमाणे आदेश नव्याने निर्गमित करण्यात येत आहेत. संदर्भ क्र.१ ते ६ येथील शासन निर्णयाद्वारे पुरातत्व व वस्तुसंग्रहालये संचालनालयाकडील कामांसाठी गठित करण्यात आलेली वास्तुविशारदांची नामिकासूची याद्वारे रद्द करण्यात येत आहे. तसेच, संचालनालयाकडील राज्य संरक्षित स्मारके व वस्तुसंग्रहालये यांच्या कामांसाठी जाहिर खुल्या निविदेद्वारे वास्तुविशारद नियुक्त करण्यास मान्यता देण्यात येत आहे.
२. जाहीर खुल्या निविदेद्वारे वास्तुविशारद नियुक्त करण्यासाठी निविदांमध्ये या शासन निर्णयासोबतच्या “परिशिष्ट –१” ते “परिशिष्ट-४” प्रमाणे निकष व कार्यपद्धतीचा अंतर्भाव करण्यास मान्यता देण्यात येत आहे.
३. सर्वंकष संवर्धन विकास आराखडा तयार करण्यासाठी वास्तुविशारदांची निवड करण्याकरीता जाहीर स्पर्धात्मक निविदा मागवून लिफाफा-१ (तांत्रिक) व लिफाफा -२ (आर्थिक) ही प्रचलीत पद्धत अवलंबविण्यात यावी. यामध्ये लिफाफा - १ प्रथम उघडण्यात यावा. पात्रता निकषांमध्ये संवर्धन वास्तुविशारद ही शैक्षणिक पात्रता व केवळ तत्सम कामांचा अनुभव असणारे वास्तुविशारदच्या निविदा प्रक्रियेत सहभागी होऊ शकतील. आयकर नोंदणी आदी तांत्रिक बाबींमध्ये पात्र ठरणाऱ्या वास्तुविशारदांना प्राधिकृत केलेल्या सक्षम प्राधिकारी / समिती समोर होवू घातलेल्या प्रकल्पाबाबत सादरीकरण करावे लागेल. तांत्रिक तपासणीमध्ये १०० पैकी ७५ किंवा त्यापेक्षा जास्त गुणांकन मिळणाऱ्या वास्तुविशारदांचाच लिफाफा-२ उघडण्यात यावा. लिफाफा - २ (आर्थिक) उघडल्यानंतर सर्वात कमी आर्थिक दर (न्यूनतम) नमूद करणाऱ्या (L-१) वास्तुविशारदांची निवड करण्यात यावी.
पृष्ठ १८ पैकी २
# Page 3
शासन निर्णय क्रमांकः पुवसं- २०२२/प्र.क्र.११/सां.का.३
४. प्रत्यक्ष संवर्धन व विकास कार्यासाठी वास्तुविशारदांची निवड करण्याकरीता जाहिर स्पर्धात्मक निविदा मागवून लिफाफा-१ (तांत्रिक) व लिफाफा-२ (आर्थिक) ही प्रचलीत पध्दत अवलंबविण्यात यावी.
यामध्ये लिफाफा-१ (तांत्रिक) प्रथम उघडण्यात यावा. सर्वप्रथम पात्रता निकषांमध्ये संवर्धन वास्तुविशारद ही शैक्षणिक पात्रता व केवळ तत्सम कामांचा अनुभव असणारे वास्तुविशारदच या निविदा प्रक्रियेत सहभागी होऊ शकतील. विहित पात्रता निकष पूर्ण करणा-या वास्तुविशारदांचा लिफाफा-२ उघडण्यात यावा. लिफाफा-२ (आर्थिक ) मध्ये वास्तुविशारदाने ढोबळ अंदाजपत्रकाच्या आधारे टक्केवारी (सल्लागार फी) नमूद करावी. शासन निर्णय दिनांक २८.०१.२०१३ नुसार ७ टक्के इतकी सल्लागार फी निश्चित करण्यात आली आहे. या आधारे जास्तीत जास्त ७ टक्के इतकी सल्लागार फी अनुज्ञेय असेल. १ टक्के पेक्षा कमी सल्लागार फी नमूद करणा-या वास्तुविशारदांची निविदा फेटाळण्यात यावी. लिफाफा - २ (आर्थिक) उघडल्यानंतर सर्वात कमी टक्केवारी (सल्लागार फी) (न्यूनतम) नमूद करणाऱ्या (L-१) वास्तुविशारदांची निवड करण्यात यावी.
५. संचालक, पुरातत्व व वस्तुसंग्रहालये संचालनालय यांनी या आदेशानुसार निविदा प्रारुपामध्ये सुधारणा करुन जाहीर स्पर्धात्मक निविदा मागवाव्यात.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18