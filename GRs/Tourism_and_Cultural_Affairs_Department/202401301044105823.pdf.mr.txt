# Page 1
पर्यटन विभागांतर्गत पर्यटन संचालनालयाच्या
कार्यालयाकरीता साखर भवन ४ था मजला, नरीमन पॉईंट, मुंबई येथील इमारतीमधील जागा भाडेतत्वावर
घेण्यास मान्यता देण्याबाबत.....
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांकः TD-१५०११/१/२०२४-T३,
मादाम कामा मार्ग, हुतात्मा राजगुरु चौक,
मंत्रालय, मुंबई -४०००३२.
दिनांक : २९ जानेवारी, २०२४.
वाचा:- १.शासन निर्णय, पर्यटन व सांस्कृतिक कार्य विभाग, क्र.टीडीसी-२०१४/२/ प्र.क्र.९६/ पर्यटन, दि.१२.०४.२०१६.
२.शासन निर्णय, पर्यटन व सांस्कृतिक कार्य विभाग, क्र.टीडीसी-२०१६/३/
प्र.क्र.२५५/ पर्यटन, दि.२९.१०.२०१६.
३.शासन निर्णय, पर्यटन व सांस्कृतिक कार्य विभाग, क्र.टीडीसी-२०२०/ प्र.क्र.४०८/ पर्यटन, दि.०६.११.२०२०.
४.शासन निर्णय, पर्यटन व सांस्कृतिक कार्य विभाग, क्र.टीडीसी-२०२०/
७/प्र.क्र.४०८/ पर्यटन, दि.०५.०२.२०२१.
५.शासन निर्णय, पर्यटन व सांस्कृतिक कार्य विभाग, क्र.टीडीसी-२०२०/
०७/प्र.क्र.४०८/ पर्यटन, दि.०२.०६.२०२३.
६.संचालक,पर्यटन संचालनालय यांचे पत्र क्र.प.सं./प्रशासन शाखा/नवीन कार्यालय /२०२३/२७, दि.०१.०१.२०२४.
प्रस्तावना :-
शासनाच्या पर्यटन धोरणाची परिणामकारक आखणी व अंमलबजावणी करण्यासाठी संदर्भाधिन क्र.१
येथील दि.१२.०४.२०१६ च्या शासन निर्णयान्वये पर्यटन संचालनालयाची स्थापना करण्यात आली. उक्त
पर्यटन संचालनालयाच्या मुख्यालयासाठी संदर्भाधिन क्र. २ ते ५ येथिल निर्गमित करण्यात आलेल्या शासन
निर्णयानुसार मुंबई शहरात वेळोवेळी भाडेतत्वावरील जागा उपलब्ध करुन घेण्यास मान्यता देण्यात आलेली
आहे. आता, यासंदर्भात पर्यटन संचालनालयाने साखर भवन येथील जागा भाडे पट्टयावर घेण्यास मान्यता
देण्याचा प्रस्ताव संदर्भाधिन क्र.२ येथील दि.०१.०१.२०२४ रोजीच्या पत्रान्वये शासनास सादर केला असून
सदर बाब शासनाच्या विचाराधिन होती.
शासन निर्णय:
पर्यटन विभागांतर्गत पर्यटन संचालनालय, महाराष्ट्र राज्य, मुंबई या कार्यालयाकरीता साखर भवन
४ था मजला, नरिमन पाँईट, मुंबई येथील ६३५० चौ.फुट जागा ही पहिल्या वर्षाकरीता प्रतिमहा
रु.१२,७०,०००/- + रु.२,२८,६००/- (GST) सह रु.१४,९८,६००/- तसेच ०६ महिन्याची परत करण्यायोग्य
(Refundable) सुरक्षा अनामत रक्कम रु.७६,२०,०००/-, याप्रमाणे भाडेपट्टयासाठी वार्षिक
रू.१,७९,८३,२००/- कोटी (करांसहित) यास शासनाची मान्यता देण्यात येत आहे.
२. तसेच पुढील ५ वर्षाच्या कालाधीकरीता प्रतिवर्षी ५ % भाडे वाढ गृहीत धरुन खालील परिगणना
केल्याप्रमाणे होणाऱ्या भाडेवाढीस मान्यता देण्यात येत आहे.:-
# Page 2
शासन निर्णय क्रमांकः TD-१५०११/१/२०२४-T३,
-------------------------------------------------------------------------------
| अ.क्र. | कालावधी तपशिल | भाडेपट्टा प्रतिमाह रक्कम (रू.२००/-चौ.फुट क्षेत्रफळ ६३५०) |
| १. | १ मार्च २०२४ ते २८ फेब्रुवारी २०२५ | रू.१२,७०,०००+ कर* |
| ५ % भाडेवाढ याप्रमाणे |
| २. | १ मार्च २०२५ ते २८ फेब्रुवारी २०२६ | रू.१३,३३,५००+ कर* |
| ३. | १ मार्च २०२६ ते २८ फेब्रुवारी २०२७ | रू.१४,००,१७५+ कर* |
| ४. | १ मार्च २०२७ ते २८ फेब्रुवारी २०२८ | रू.१४,७०,१८३+ कर* |
| ५. | १ मार्च २०२८ ते २८ फेब्रुवारी २०२९ | रू.१५,४३,६९३+ कर* |
-------------------------------------------------------------------------------
(*शासनाच्या प्रचलीत दरानुसार अनुज्ञेय असतील)
२. सदर प्रयोजनार्थ होणारा खर्च मागणी क्र.झेडडी-४, “३४५२, पर्यटन, ८० सर्वसाधारण (००१)
संचालक व प्रशासन (०१) पर्यटन संचालनालय (०१) (०१) पर्यटन संचालनालय (३४५२ २९७२), १४, भाडेपट्टी
व कर” या लेखाशिर्षाखालील मंजूर तरतुदीमधून भागविण्यात यावा व त्याच लेखाशिर्षाखाली वर्गीकृत
करण्यात यावा.
३. हा शासन निर्णय, वित्तीय अधिकार नियम पुस्तिका, १९७८, मधील अ.क्र.१०, नियम ११५ अन्वये
कार्यालयासाठी जागा भाड्याने घेण्यास व भाडे प्रदान करण्यास मंजुरी देण्याबाबत प्रशासकीय विभागांना
प्रदान करण्यात आलेल्या अधिकारांनुसार निर्गमित करण्यात येत आहेत.
४. सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध
करुन देण्यात आला असून त्यांचा संकेतांक २०२४०१३०१०४४१०५८२३ असा आहे. सदर आदेश डिजीटल
स्वाक्षरीने निर्गमित करण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
( नितिन घिरटकर )
अवर सचिव, महाराष्ट्र शासन
प्रत,
१.महालेखापाल, महाराष्ट्र -१ (लेखा परीक्षा / लेखा व अनुज्ञेयता), मुंबई,
२.महालेखापाल, महाराष्ट्र -२ (लेखा परीक्षा / लेखा व अनुज्ञेयता), नागपूर,
३.महालेखापाल (स्थानिक निकाय लेखापरीक्षा व लेखा), मुंबई,
४.मा. मंत्री (पर्यटन) यांचे खाजगी सचिव, मंत्रालय, मुंबई-३२,
५.सचिव (पर्यटन) पर्यटन व सांस्कृतिक कार्य विभाग, मंत्रालय, मुंबई-३२
६.संचालक, पर्यटन संचालनालय, महाराष्ट्र राज्य, मुंबई,
७.व्यवस्थापकीय संचालक, महाराष्ट्र पर्यटन विकास महामंडळ, मुंबई,
८.कार्यकारी अभियंता, महाराष्ट्र पर्यटन विकास महामंडळ, मुंबई, ९.अधिदान व लेखा अधिकारी, मुंबई,
१०.निवासी लेखा परीक्षा अधिकारी, मुंबई,
११.अवर सचिव, पर्यटन व सांस्कृतिक कार्य विभाग (अर्थसंकल्प शाखा), मंत्रालय, मुंबई.
१२.निवड नस्ती (पर्यटन-३).
पृष्ट्ठ २ पैकी २