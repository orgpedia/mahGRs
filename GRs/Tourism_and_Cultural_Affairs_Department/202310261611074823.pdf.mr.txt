# Page 1
पुरातत्व व वस्तुसंग्रहालये संचालनालयाच्या कामांकरीता तज्ञ वास्तुविशारदांच्या नामिकासुचीस मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. पुवसं - २०२३/प्र.क्र.२२५/सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : २६ ऑक्टोबर, २०२३
वाचा :- १) शासन निर्णय, पर्यटन व सांस्कृतिक कार्य विभाग क्र. पुवसं-२०११/प्र.क्र.९१/सां.का.३, दि.२८.०१.२०१२.
२) शासन निर्णय, पर्यटन व सांस्कृतिक कार्य विभाग क्र. पुवसं २०२२/प्र.क्र.११/सां.का.३, दि.२३.०८.२०२३.
३) संचालक, पुरातत्व व वस्तुसंग्रहालये संचालनालय यांचे पत्र क्र. स्मारके / २०२३/१९७८, दि.२७.०७.२०२३
प्रस्तावना : राज्य संरक्षित स्मारके व संग्रहालये यांच्या कामांसाठी संचालनालयांतर्गत तज्ञ वास्तुविशारदांची नामिकासुची पूर्वी अस्तित्वात होती. सदर नामिकासुची संदर्भ क्र.२ येथील शासन निर्णयान्वये रद्द करण्यात आली व वास्तुविशारदांची निवड करण्याकरिता जाहीर स्पर्धात्मक निविदा मागवून लिफाफा–१ (तांत्रिक) व लिफाफा-२ ( आर्थिक) ही प्रचलीत पध्दत अवलंबण्याचे निर्देश देण्यात आले. तथापि, निविदा मागवून वास्तुविशारद नियुक्त करण्यास बराच कालावधी लागत आहे. संचालनालयाच्या अखत्यारीतील राज्य संरक्षित स्मारकांची जतन व दुरुस्तीची कामे पुरातत्वशास्त्र संकेतानुसार मूळ स्थापत्यरचना कायम ठेवून व्हावीत, तसेच संग्रहालयशास्त्रानुसार संग्रहालयाची उभारणी, विकासकामे दर्जेदार व गुणवत्तापूर्वक व्हावीत, यासाठी याकामांचा पुरेसा अनुभव असलेल्या तज्ञ वास्तुविशारदांकडून संचालनालयाने स्वारस्य प्रस्ताव मागविले होते. यामध्ये छाननीअंती पात्र ठरलेल्या एकूण ४२ वास्तुविशारदांच्या नामिकासुचीस मान्यता देण्याचा प्रस्ताव संचालनालयाने संदर्भ क्र.३ येथील पत्रान्वये शासनास सादर केला आहे.
शासन निर्णय: संचालनालयाच्या प्रस्तावानुसार राज्य संरक्षित स्मारकांची जतन व दुरुस्तीची कामे कालबध्दरित्या व पुरातत्वशास्त्र संकेतानुसार मूळ स्थापत्यरचना कायम ठेवून व्हावीत, तसेच संग्रहालयशास्त्रानुसार संग्रहालयाची उभारणी, विकासकामे दर्जेदार व गुणवत्तापूर्वक व्हावीत, यासाठी सोबतच्या विवरणपत्र - अ नुसार एकूण ४२ वास्तुविशारदांच्या नामिकासुचीस या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः पुवसं - २०२३/प्र.क्र.२२५/सां.का.३
०२. नामिकासुचीतील वास्तुविशारद यांना संदर्भ क्र. १ येथील शासन निर्णयान्वये निश्चित केल्याप्रमाणे एकूण ७ टक्के पर्यंत सेवाशुल्कदर सोबतच्या परिशिष्ट-ब प्रमाणे दर्शविलेल्या सेवांसाठी त्या-त्या टप्प्यांकरिता निर्धारीत केलेल्या दराने प्रदान करण्यास या शासन निर्णयाद्वारे मंजूरी देण्यात येत आहे.
०३. नामिकासुचीवरील वास्तुविशारदांच्या कामाची व्याप्ती (Scope of work) सोबतच्या विवरणपत्र-क प्रमाणे राहील.
०४. संचालक, पुरातत्व व वस्तुसंग्रहालये संचालनालय, मुंबई यांनी संबंधित वास्तुविशारदांकडे काम सोपवितांना त्यांचे बरोबर सामंजस्य करार (MoU) करावा. सदर करारातील अटी व शर्तीनुसार विहित कालमर्यादेत काम पूर्ण करण्याची जबाबदारी संबंधित वास्तुविशारद यांची राहील.
०५. परिशिष्ट-ब मधील टप्प्यानुसार संबंधित वास्तुविशारद यांनी कामांची पूर्तता केल्याची खातरजमा केल्यानंतर त्या-त्या टप्प्यासाठी निर्धारीत केलेल्या दराने अनुज्ञेय ठरणारे शुल्क संबंधित वास्तुविशारद यांना प्रदान करण्यासाठी या शासन निर्णयान्वये संचालक, पुरातत्व व वस्तुसंग्रहालये संचालनालय, मुंबई यांना नियंत्रण अधिकारी म्हणून घोषित करण्यात येत आहे.
०६. संचालक, पुरातत्व व वस्तुसंग्रहालये संचालनालयामार्फत विविध योजनांखाली राज्य संरक्षित स्मारकांची जतन व दुरुस्तीची तसेच संग्रहालयांची विकास कामे हाती घेण्यात येत असल्याने यासाठी होणारा खर्च हा त्या-त्या संबंधित लेखाशिर्षाखाली व त्या-त्या वर्षासाठी उपलब्ध असलेल्या निधीतून करण्यात यावा.
०७. सदर वास्तुविशारदांच्या नामिकासुचीचा कालावधी या शासन निर्णयाच्या दिनांकापासून पुढील पाच (५) वर्ष पर्यंत राहील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12