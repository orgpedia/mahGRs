# Page 1
सार्वजनिक गणेशोत्सव स्पर्धा-२०२५
सार्वजनिक गणेशोत्सव पारितोषिकाच्या
रकमेकरिता व सार्वजनिक गणेशोत्सव मंडळांच्या
पारितोषिक वितरण समारंभासाठी होणाऱ्या
खर्चासाठी निधी वितरण करणेबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- पुलदे-२०२५ /प्र.क्र.११५/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक: ०१ ऑक्टोबर, २०२५
वाचा: १. पर्यटन व सांस्कृतिक कार्य विभाग,शासन निर्णय क्र. पुलदे-२०२५/प्र.क्र.११४
(१२५५४१२)/ सां.का.२, दिनांक १४ ऑगस्ट, २०२५
२. पर्यटन व सांस्कृतिक कार्य विभाग, शासन निर्णय क्र. पुलदे २०२५/प्र.क्र.११५/
सां.का.२, दिनांक २० ऑगस्ट, २०२५
३. पर्यटन व सांस्कृतिक कार्य विभाग, शासन निर्णय क्र. पुलदे २०२५/प्र.क्र.११५
(१२६४४६७)/ सां.का.२, दिनांक २९ ऑगस्ट, २०२५
४. संचालक, पु.ल.देशपांडे महाराष्ट्र कला अकादमी, मुंबई यांचे पत्र क्र.पुलदे/
गणेशोत्सव/प्र.क्र.१०/२०२५/९९५, दिनांक १० सप्टेंबर, २०२५.
५. पर्यटन व सांस्कृतिक कार्य विभाग, शासन निर्णय क्र. पुलदे २०२५/प्र.क्र.११५
(१२६४४६७)/ सां.का.२, दिनांक २४ सप्टेंबर, २०२५
प्रस्तावना:
संदर्भीय क्र.१ येथील दि. १४/०८/२०२५ शासन निर्णयान्वये गणेशोत्सव हा 'राज्य महोत्सव'
म्हणून साजरा करण्याबाबतचा निर्णय शासनाने घेतलेला आहे. तसेच संदर्भीय क्र. २ येथील दिनांक
२०/०८/२०२५ च्या शासन निर्णयान्वये, गणेशोत्सव हा “राज्य महोत्सव” म्हणून साजरा करताना
पु. ल. देशपांडे महाराष्ट्र कला अकादमी, मुंबई यांच्याकडून उत्कृष्ट्ट सार्वजनिक गणेशोत्सव मंडळ
स्पर्धा तसेच अन्य उपक्रमांना मान्यता देण्यात आलेली आहे व याप्रित्यर्थ होणाऱ्या
रु.२,०६,७०,०००/- इतक्या निधीस प्रशासकीय मान्यता देण्यात आली आहे. तद्नंतर संदर्भीय
क्र. ३ येथील दि. २९/०८/२०२५ रोजीच्या शासन निर्णयान्वये कार्यक्रमाच्या पूर्व आयोजनाकरिता
रु. ५५,००,०००/- लक्ष इतका निधी वितरित करण्यास मान्यता देण्यात आलेली आहे.
संदर्भीय क्र. ४ पत्रान्वये संचालक, पु.ल. देशपांडे महाराष्ट्र कला अकादमी, मुंबई यांनी
गणेशोत्सव राज्य महोत्सव म्हणून साजरा करण्याकरिता पारितोषिकाची रक्कम व अन्य
आयोजनाच्या बाबींवर खर्च उपलब्ध करुन द्यावा, अशी विनंती केली आहे. तद्नंतर सार्वजनिक
गणेशोत्सव स्पर्धा-२०२५ अंतर्गत राज्यस्तरीय निवड समितीने शिफारस केलेल्या राज्यस्तरावरील
प्रथम, द्वितीय व तृतीय क्रमांकाच्या विजेत्या सार्वजनिक गणेशोत्सव मंडळांची यादी, जिल्हा
स्तरावरील व तालुकास्तरीय विजेत्या सार्वजनिक गणेशोत्सव मंडळांची यादी संदर्भीय क्र. ५ येथील
दि. २४ सप्टेंबर २०२५ रोजीच्या शासन निर्णयान्वये जाहीर करण्यात आली आहेत. यानुषंगाने
पारितोषिकाची रक्कम व अन्य आयोजनाच्या बाबींवर खर्चाकरिता निधी वितरित करण्याची बाब
शासनाच्या विचाराधीन होती.
# Page 2
शासन निर्णय-
सार्वजनिक गणेशोत्सव स्पर्धा-२०२५ अंतर्गत, खालील तक्त्यात दर्शविल्याप्रमाणे
राज्यस्तरीय, जिल्हास्तरीय व तालुकास्तरीय पुरस्कार प्राप्त सवोत्कृष्ट्ट सार्वजनिक गणेशोत्सव
मंडळांना पारितोषिकाची रक्कम तसेच सार्वजनिक गणेशोत्सव मंडळांच्या पारितोषिक वितरण
समारंभासाठी आवश्यक असलेला एकूण रु. ९६,०५,०००/- (अक्षरी रु. शहाण्णव लक्ष पाच हजार
फक्त) इतका निधी वितरित करण्यास मान्यता देण्यात येत आहे.
--------------------------------------------------------------------------------------------------------------------------------------------------------------
| अ.क्र. | प्रत्यक्ष खर्च | रक्कम (रु.) |
| १. | पारितोषिक रक्कम (३ राज्यस्तरीय विजेते + ३३ जिल्हास्तरीय विजेते + ६० जिल्हास्तरीय द्वितीय व तृतीय क्रमांक विजेते + ४४ तालुकास्तरीय विजेते) | रु. ६३,३०,०००/- |
| २. | अन्य खर्च ( कार्यक्रम आयोजनाकरिता ) | रु.३२,७५,००० /- |
| एकूण अक्षरी रु. शहाण्णव लक्ष पाच हजार फक्त | रु. ९६,०५,०००/- |
--------------------------------------------------------------------------------------------------------------------------------------------------------------
०२. उपरोक्तचा रु. ९६,०५,०००/- एवढा खर्च “मागणी क्र.झेडडी-०२, २२०५, कला व संस्कृती
(००) (१०१) ललित कला शिक्षण (०७) कला अकादमी (०७) (०१) पु.ल.देशपांडे महाराष्ट्र कला
अकादमी (२२०५ १४६३) (अनिवार्य) ५०- इतर खर्च” या लेखाशिर्षाखाली सन २०२५-२६ या आर्थिक
वर्षाकरिता उपलब्ध असलेल्या रु.३४,२०,०००/- निधीतून भागविण्यातील येईल. तसेच उर्वरित
आवश्यक रु.६१,८५,०००/- एवढा निधि लेखाशिर्ष (२२०५ १४६३) (अनिवार्य) १३-कार्यालयीन खर्च
या उद्दिष्ट्टातून पुनर्वितरणाद्वारे ५०- इतर खर्च या उद्दिष्ट्टामध्ये उपलब्ध करून घेण्यास वित्त
विभागाने मान्यता दिली आहे. सदर मान्यतेस अनुसरुन पुनर्वितरणाने रु.६१,८५,०००/-एवढा निधि
उपलब्ध करून दिल्यानंतर खर्च भागविण्यात यावा.
०३. संचालक, पु.ल.देशपांडे महाराष्ट्र कला अकादमी, मुंबई यांना यासाठी नियंत्रक अधिकारी
म्हणून घोषित करण्यात येत असून, त्यांना अथवा त्यांनी प्राधिकृत केलेल्या अधिकाऱ्यास या
संबधीच्या देयकावर स्वाक्षरी करण्यास प्राधिकृत करण्यात येत आहे.
०४. याबाबतच्या कार्यक्रमाच्या खर्चाचे उपयोगिता प्रमाणपत्र, संचालक, पु.ल. देशपांडे
महाराष्ट्र कला अकादमी, मुंबई यांनी शासनास एका महिन्याच्या आत सादर करावे.
०५. सदर शासन निर्णय वित्त विभागाचा अनौपचारिक संदर्भ क्र.६६०/२०२५/व्यय-१५ दिनांक
२३.०९.२०२५ अन्वये दिलेल्या सहमतीस अनुसरुन निर्गमित करण्यात येत आहे.
०६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3