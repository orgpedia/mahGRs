# Page 1
राज्यातील पर्यटनस्थळी स्थानिक युवक /
युवतींना आदरातिर्थ्य व मार्गदर्शक
प्रशिक्षणासाठी नमो पर्यटन कौशल्य प्रशिक्षण
कार्यक्रम राबविणेबाबत.
महाराष्ट्र शासन
पर्यटन व सांस्कृतिक कार्य विभाग,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
शासन निर्णय क्रमांक : टिडीसी-२०२५/०५/प्र.क्र.८०/पर्यटन-४
दिनांक : २६ सप्टेंबर, २०२५
प्रस्तावना :-
महाराष्ट्र राज्य भारतातील सर्वाधिक वैविध्यपूर्ण व पर्यटनासाठी आकर्षक राज्यापैकी एक आहे.
राज्याची समृध्द संस्कृती, नैसर्गिक सौदर्य, ऐतिहासिक वारसा, सांस्कृतिक महत्व, विविध धार्मिक स्थळे
व आधुनिक काळातील पर्यटनाच्या संधीमुळे देश-विदेशातील पर्यटक राज्यात आकर्षित होतात.
युनेस्कोमार्फत राज्यातील अकरा किल्ले जागतिक वारसा स्थळ म्हणून घोषित करण्यात आले आहेत.
पर्यटनाच्या माध्यमातून रोजगार निर्मिती, स्थानिक अर्थव्यवस्थेस बळकटी देणे, पर्यटन क्षेत्रात
गुंतवणुकीला प्रोत्साहन देणे व महाराष्ट्र राज्याला जागतिक स्तरावर एक नामांकित पर्यटन हब म्हणून
नावारुपाला आणणे नियोजित आहे. या अनुषंगाने राज्यातील पर्यटनस्थळी स्थानिक युवक-युवतींना
आदरातिर्थ्य व मार्गदर्शक प्रशिक्षणासाठी “नमो पर्यटन कौशल्य प्रशिक्षण कार्यक्रम” राबविण्याची बाब
शासनाच्या विचाराधीन आहे.
शासन निर्णय :-
राज्यातील पर्यटनस्थळी स्थानिकांना पर्यटन क्षेत्राशी निगडीत आदरातिर्थ्य तसेच विशेष करुन
युनेस्कोने घोषित केलेल्या किल्ल्यांच्या ठिकाणी पर्यटकांना किल्ल्याच्या इतिहासाबद्दल खरी माहिती
देणारे स्थानिक मार्गदर्शक तयार करण्यासाठी “नमो पर्यटन कौशल्य प्रशिक्षण कार्यक्रम” राबविण्यास
या शासन निर्णयाद्वारे मान्यता देण्यात येत आहे.
०२. नमो पर्यटन कौशल्य प्रशिक्षण कार्यक्रमांतर्गत येत्या वर्षात ७५०० स्थानिक युवक / युवतींना
मार्गदर्शक आदरातिर्थ्य क्षेत्राशी निगडीत प्रशिक्षण देण्यात येणार आहे.
०३. “नमो पर्यटन कौशल्य प्रशिक्षण कार्यक्रम” अंतर्गत मार्गदर्शक प्रशिक्षणाचा कार्यक्रम
आदरातिर्थ्य व पर्यटन क्षेत्रातील नामांकित प्रशिक्षण संस्था, भारतीय पर्यटन एवं यात्रा प्रबंध संस्था,
ग्वालेर (Indian Institute of Tourism & Travel Management, Gwalior) यांच्या मदतीने पर्यटन
संचालनालयामार्फत राबविण्यात येईल.
०४. पर्यटन संचालनालयाच्या अधिनस्त श्री स्वामी समर्थ महाराष्ट्र इन्स्टिट्युट ऑफ हॉटेल
मॅनेजमेंट अँड केटरिंग टेक्नोलॉजी, सोलापुर या संस्थेमार्फत प्रशिक्षण कार्यक्रम राबविण्यात येईल.
तसेच, प्रशिक्षणाथींना पर्यटन संचालनालयामार्फत प्रमाणपत्र व ओळखपत्र वाटप करण्यात येईल.
# Page 2
शासन निर्णय क्रमांक : टिडीसी-२०२५/०५/प्र.क्र.८०/पर्यटन-४
०५. नमो पर्यटन कौशल्य प्रशिक्षण कार्यक्रमाकरिता येणारा खर्च सन २०२५-२६ या आर्थिक वर्षाच्या
अर्थसंकल्पिय तरतुदीमधुन “मागणी क्र.झेड डी ४ मुख्य लेखाशिर्ष ३४५२ पर्यटन, पर्यटनासाठी
पायाभुत सुविधा, १०१, पर्यटन केंद्रे (०२) पंचवार्षिक योजनांतर्गत योजना-राज्य योजनांतर्गत योजना,
(०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१
सहायक अनुदाने" या लेखाशिर्षाखाली मंजूर तरतुदीमधून भागविण्यास मान्यता देण्यात येत आहे.
०६. या प्रकरणी मंजूर करण्यात येणाऱ्या (प्रादेशिक पर्यटन विकास योजनेंतर्गत) सहायक
अनुदानाची रक्कम आहरण करुन नमो पर्यटन कौशल्य प्रशिक्षण कार्यक्रमाकरिता संबंधितांना वितरीत
करण्याकरिता मुख्य लेखा अधिकारी, पर्यटन संचालनालय, मुंबई यांना “आहरण व संवितरण
अधिकारी” व सहसंचालक, पर्यटन संचालनालय, मुंबई यांना “नियंत्रण अधिकारी” म्हणून घोषित
करण्यात येत आहे. सदर शासन निर्णयानुसार मंजुर करण्यात येणाऱ्या अनुदानाच्या रक्कमेची देयके
आभासी वैयक्तिक ठेव लेखा (VPDA) द्वारे आहरित करण्यासाठी अधिदान व लेखा अधिकारी
कार्यालय, मुंबई येथे सादर करुन ईसीएस प्रणालीद्वारे संबंधितांना वितरीत करावी.
०७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3