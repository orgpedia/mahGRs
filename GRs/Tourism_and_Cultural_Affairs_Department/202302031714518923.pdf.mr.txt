# Page 1
ज्ञानोबा तुकाराम पुरस्कार सन २०२०-२१, सन २०२१-२२ व सन २०२२-२३ जाहीर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. ज्ञातुपु १४२३ (११)/ प्र. क्र. ५५/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : ०३ फेब्रुवारी, २०२३
वाचा : १) शासन निर्णय, पर्यटन व सांस्कृतिक कार्य विभाग, क्र. सासंमं २०००/ प्र. क्र. १७७/ सां.का.२, दि. ०४ जून, २००२.
२) शासन निर्णय, पर्यटन व सांस्कृतिक कार्य विभाग, ज्ञातुपु १४२२ (१३)/
प्र.क्र. ३८४/सां.का.४, दिनांक २२ नोव्हेंबर, २०२२
३) संचालक, सांस्कृतिक कार्य संचालनालय यांचे पत्र क्र. सां.का.स/६१०,
दि. २ फेब्रुवारी, २०२३
शासन निर्णय : उपर्निर्दिष्ट क्र. १ येथील शासन निर्णयान्वये संत साहित्यासंदर्भात लेखन किंवा संतांना अभिप्रेत असलेले मानवतावादी कार्य करणाऱ्या मान्यवरांना दरवर्षी ज्ञानोबा तुकाराम पुरस्काराने सन्मानित करण्यात येते. या पुरस्काराचे स्वरुप पुरस्कार रक्कम रुपये ५.०० लाख, मानपत्र व मानचिन्ह असे आहे. उपर्निर्दिष्ट क्र. २ येथील शासन निर्णयान्वये या पुरस्काराकरीता पुरस्कारार्थींची निवड करण्यासाठी गठित करण्यात आलेल्या समितीने निवड केल्यानुसार खालीलप्रमाणे वर्षनिहाय पुरस्कार्थी यांची निवड करण्यात आली आहे सन २०२०-२१ करीता श्री. निळकंठ ज्ञानेश्वर गोरे उर्फ ह.भ.प. बाबा महाराज सातारकर सन २०२१-२२ करिता स्वामी श्री. गोविंददेव गिरी सन २०२२-२३ करीता मा. बाभूळगांवकर शास्त्री महंत वरीलप्रमाणे वर्षनिहाय निवड करण्यात आलेल्या पुरस्कार्थींना "ज्ञानोबा - तुकाराम पुरस्कार" या शासन निर्णयान्वये जाहीर करण्यात येत आहे.
२. या प्रित्यर्थ होणारा खर्च मागणी क्र. झेडडी - २, २२०५ कला व संस्कृती, (००) १०२ कला व संस्कृती यांचे प्रचालन (०४) इतर महोत्सव (०४) (०१) इतर महोत्सव (कार्यक्रम) (२२०५ १६०५) - ५० इतर खर्च या लेखाशिर्षाखाली सन २०२२-२३ या वित्तीय वर्षाकरीता उपलब्ध असणाऱ्या तरतूदीतून भागविण्यात यावा.
# Page 2
शासन निर्णय क्रमांकः ज्ञातुपु १४२३ (११)/ प्र.क्र.५५/सां.का.४