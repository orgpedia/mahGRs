# Page 1
प्रादेशिक पर्यटन विकास योजना सन २०२०-२१ अंतर्गत खानापुर तालुक्यातील बाणूरगड जि.
सांगली येथील बहिर्जी नाईक समाधी परिसर विकास व पर्यटन पायाभूत सुविधा विकास कामांना प्रशासकीय मान्यता देऊन निधी उपलब्ध करुन देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२०/१/प्र.क्र.२८/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : २४ मार्च, २०२१.
संदर्भ : १) वित्त विभाग, शासन परिपत्रक क्र. अर्थसं-२०२०/प्र.क्र.६४/अर्थ-३, दिनांक १६/४/२०२०.
२) वित्त विभाग, शासन निर्णय क्र. अर्थसं - २०२०/प्र.क्र.६५/अर्थ-३, दिनांक ४/५/२०२०.
३) सामान्य प्रशासन विभाग, शासन निर्णय क्र. स्मारक-३११३/ प्र.क्र..३०८/ २९, दि.१२/०१/२०१६.
४) सामान्य प्रशासन विभाग, शासन निर्णय क्र. पुतळा-३११६/प्र.क्र..३०८/२९, दि.२/०५/२०१७.
५) जिल्हा नियोजन समिती, सांगली यांचे पत्र क्र. नियोजन/का-१४/ (१/३)/निवेदन/२५०/२०२०,दि.२४/०१/२०२०.
६) जिल्हा नियोजन समिती, सांगली यांचे पत्र क्र. नियोजन/का-१४/ (१/३)/निवेदन/४२५/२०२१,दि.०१/०३/२०२१.
शासन निर्णयः
जिल्हाधिकारी, सांगली यांनी संदर्भ क्रमांक ५ व ६ येथील पत्रान्वये खानापुर तालुक्यातील बाणूरगड, जि. सांगली येथील बहिर्जी नाईक समाधी परिसर विकास व पर्यटकांना पायाभूत सुविधा पुरविण्याकरीता रु.२०४.९७ लक्ष रकमेच्या कामांचे प्रस्ताव सादर केले आहेत. वित्त विभाग, शासन निर्णय, दि.१६/४/२०२० व दि.०४/०५/२०२० मधील सूचनांचे काटेकोरपणे पालन करण्याच्या अधिन राहून खानापुर तालुक्यातील बाणूरगड येथील बहिर्जी नाईक समाधी येथील पर्यटन विकासाच्या खालील तक्त्यामध्ये नमूद केल्यानुसार रु.२०४.९७ लक्ष रकमेच्या कामांना शासन निर्णय, वित्त विभाग क्रमांक अर्थसं- २०२०/प्र.क्र.६२/कोषा-प्रशा-५, दिनांक ४/५/२०२०
“परिच्छेद क्रमांक १३-भांडवली/बांधकामांवरील खर्च” या तरतुदीमधून वित्त विभागाच्या मान्यतेने एक -विशेष बाब॰ म्हणून सूट देऊन प्रशासकीय मान्यता देण्यात येत आहे.
# Page 2
शासन निर्णय क्रमांकः टिडीएस २०२०/१/प्र.क्र.२८/पर्यटन
(रु.लक्षात)
------------------------------------------------------------------------------------------------------------------------
| अ.क्र. | कामाचे नाव | प्रशासकीय मान्यता |
|  | बाणूरगड ता. खानापूर, जि. सांगली येथील बहिर्जी नाईक समाधी परिसर विकसित करणे | ५०.५७ |
|  | बाणूरगड ता. खानापूर, जि. सांगली येथील बहिर्जी नाईक समाधी परिसरात सामाजिक सभागृह बांधणे व इतर अनुषंगीक कामे करणे | ३४.४० |
|  | बाणूरगड ता. खानापूर, जि. सांगली येथील बहिर्जी नाईक समाधी परिसराकडे जाणाऱ्या रस्त्याची सुधारणा करणे | १२०.०० |
|  | एकूण | २०४.९७ |
------------------------------------------------------------------------------------------------------------------------
२. प्रशासकीय मान्यता देण्यात आलेल्या उपरोक्त कामांसाठी पर्यटन उपविभागाच्या "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना – राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१, सहायक अनुदान" या लेखाशिर्षाखाली सन २०२०-२१ मध्ये अर्थसंकल्पीत तरतूदीपैकी वितरणासाठी उपलब्ध असलेल्या तरतूदीमधून रु.१००.०० लक्ष निधी जिल्हाधिकारी, सांगली यांना उपलब्ध करुन देण्यात येत आहे.
३. अटी व शर्ती
१) सदर विकास कामे केल्यानंतर निर्माण होणाऱ्या मालमत्तेची देखभाल व दुरुस्तीची जबाबदारी व यासाठीच्या निधीची तरतूद ही बाब संबंधित मंत्रालयीन प्रशासकीय विभागाची व संबंधित क्षेत्रिय यंत्रणेची/ कार्यालयाची राहील.
२) प्रादेशिक पर्यटन योजनेच्या शासन निर्णय, दिनांक ४ नोव्हेंबर, २०१० मधील अटी व शर्तीचे उल्लंघन झाल्याचे भविष्यात निदर्शनास आल्यास देण्यात आलेला संपूर्ण निधी व्याजासह वसूल करण्यात येईल.
३) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
४) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी.
मंजूर अनुदानापेक्षा जादा खर्च झाल्यास त्याची जबाबदारी जिल्हाधिकारी, सांगली यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
५) संचालक, पर्यटन संचालनालय यांच्याकडून स्थळपाहणी अहवाल.
६) पर्यटन विभागाने उपलब्ध करुन दिलेल्या निधीतून केलेल्या कामाच्या ठिकाणी सदर कामे पर्यटन विभागाच्या निधीमधून केली असल्याबाबतचे फलक लावण्यात यावेत.
पृष्ठ ४ पैकी २
# Page 3
शासन निर्णय क्रमांक: टिडीएस २०२०/१/प्र.क्र.२८/पर्यटन
७) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
८) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे विहित कार्यपध्दती पाळणे आवश्यक आहे. या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दिनांक ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी.
तसेच शासन निर्णय वित्त विभाग क्र. बीजीटी-१०.००/प्र.क्र.५६/२०००/वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
९) तांत्रिक मान्यता विहित स्तरावर घेण्यात यावी.
१०) रस्त्यांच्या प्रस्तावित कामांच्या प्रकरणांमध्ये सार्वजनिक बांधकाम विभागाच्या नियमावलीचे पालन करणे बंधनकारक राहील.
११) योजनेत्तर स्वरुपाच्या कामासाठी (देखभाल दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
१२) सदर कामांसाठीच्या जागेसंदर्भात योग्य त्या अधिकारी किंवा कार्यालय / संस्थेकडून ना-हरकत प्रमाणपत्र प्राप्त करुन घेणे बंधणकारक राहील.
१३) उपरोक्त कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत पर्यटन संचालनालयास न चुकता सादर करावीत. तसेच काम पूर्ण झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र न चुकता पर्यटन संचालनालयास सादर करण्यात यावे.
१४) संचालक, पर्यटन संचालनालय यांनी झालेल्या कामाची स्थळपाहणी करुन तपशीलवार
अहवाल शासनास सादर करावा.
४. सदर कामांवर करावयाचा खर्च सन २०२०-२०२१ आर्थिक वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी - ४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१, सहायक अनुदान" या लेखाशिर्षाखालील मंजूर तरतुदीमधून भागविण्यात यावा. या प्रकरणी मंजूर करण्यात आलेल्या सहायक अनुदानाची रक्कम आहरण करुन संबंधितांना वितरीत करण्याकरीता सहायक जिल्हा नियोजन अधिकारी / जिल्हा नियोजन अधिकारी, सांगली
यांना ‘आहरण व संवितरण अधिकारी' आणि जिल्हाधिकारी, सांगली यांना 'नियंत्रण अधिकारी' घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम त्यांनी जिल्हा कोषागार कार्यालय, सांगली येथे देयके सादर करुन संबंधितांना वितरीत करावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
५. सदर शासन निर्णय, नियोजन आणि वित्त विभागाच्या सहमतीने व वित्त विभागाचा अनौपचारिक संदर्भ क्रमांक १०२/२१/व्यय १५, दि.९/२/२०२१ अन्वये निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांक: टिडीएस २०२०/१/प्र.क्र.२८/पर्यटन
६. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२०/प्र.क्र.६४/अर्थ-३, दिनांक १६/४/२०२० आणि वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दिनांक ४/५/२०२० अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र. अर्थसं-२०२०/प्र.क्र.६४/अर्थ-३, दिनांक १६/४/२०२० च्या परिशिष्टामधील तपासणीसूची बाबींची व अटींची पूर्तता करण्यात आली आहे.