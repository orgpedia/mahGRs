# Page 1
“स्वातंत्र्याचा अमृत महोत्सव” अंतर्गत राज्य सांस्कृतिक
निधीमध्ये निधी जमा करण्यास प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शा. नि. क्र. : टिसीए-१६०५५(१२)१/२०२५- (अर्थसंकल्प) (ई.क्र.९२७०५३)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : ०३ फेब्रुवारी, २०२५
वाचा : १) शासन निर्णय क्र.सांधोअ २०१०/प्र.क्र.८५/अर्थसं., दिनांक ०१ जुलै, २०१०
२) शासन निर्णय, क्र. मसांधो २०१०/रासानि २०११/प्र.क्र.१२२/अर्थसं.
दिनांक ९ ऑगस्ट, २०१२
३) शासन निर्णय, क्र. मसांधो २०१०/रासानि २०११/प्र.क्र.१२२/अर्थसं.
दिनांक ३० जानेवारी, २०१३
४) “स्वातंत्र्याचा अमृत महोत्सव” अंतर्गत कोअर कमिटी दि. ११ मार्च, २०२४ रोजीच्या
बैठकीचे इतिवृत्त
प्रस्तावना :-
महाराष्ट्र राज्याच्या सुवर्ण महोत्सवी वर्षानिमित्त राज्य सांस्कृतिक धोरण २०१० जाहीर करण्यात आले
आहे. सदर धोरणातील प्र.क्र.३ “अग्रक्रम” मधील मुद्दा क्र. २ नुसार राज्य सांस्कृतिक निधी स्थापन करण्यात
यावा, असा निर्णय घेण्यात आला आहे. त्यानुसार संदर्भाधीन क्र. २ च्या शासन निर्णयान्वये “राज्य सांस्कृतिक
निधीची” स्थापना करण्यात आली आहे. सदर शासन निर्णयात नमूद केल्यानुसार या निधीचा विनियोग
कोणत्या बाबींसाठी करावा, याबाबतची नियमावली संदर्भाधीन क्र. ३ च्या शासन निर्णयान्वये तयार करण्यात
आली आहे.
राज्य सांस्कृतिक निधीमध्ये “स्वातंत्र्याचा अमृत महोत्सव” अंतर्गत रु. १००.०० कोटी इतका निधी
जमा ठेवून त्यावरील मिळणाऱ्या व्याजातून वेगवेगळे कार्यक्रम, उपक्रम आयोजित करण्यासाठी दिनांक ११
मार्च, २०२४ रोजीच्या कोअर कमिटीच्या बैठकीत मान्यता देण्यात आली आहे. त्यानुसार रु. १००.०० कोटी
इतका निधी जमा करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
या शासन निर्णयान्वये स्वातंत्र्याचा अमृत महोत्सव कार्यक्रमांतर्गत मा. मंत्री (सां.का.) यांच्या
अध्यक्षतेखालील कोअर समितीने दि. ११ मार्च, २०२४ रोजीच्या बैठकीत राज्य सांस्कृतिक निधीसाठी मंजूर
केलेला रुपये १००,००,००,०००/- (रुपये शंभर कोटी फक्त) इतका निधी राज्य सांस्कृतिक निधीसाठी
उघडण्यात आलेल्या बँक ऑफ महाराष्ट्र येथील बचत खात्यात वर्ग करण्यास प्रशासकीय मान्यता देण्यात
येत आहे. सदर बँकेचा तपशिल खालीलप्रमाणे:-
# Page 2
शासन निर्णय क्रमांकः टिसीए-१६०५५(१२)१/२०२५- (अर्थसंकल्प) (ई.क्र. ९२७०५३)
--------------------------------------------------------------------
| बँक खाते नाव | खाते क्रमांक | IFSC कोड | खाते प्रकार |
| महाराष्ट्र राज्य सांस्कृतिक निधी | ६०१२७७७०७६३ | MAHB०००१३८८ | चालू खाते |
--------------------------------------------------------------------
०२. महाराष्ट्र राज्य सांस्कृतिक निधीमध्ये सदर निधी जमा ठेवून त्यावरील मिळणाऱ्या व्याजामधून
वेगवेगळे कार्यक्रम उपक्रम आयोजित करण्यात यावेत.
०३. सदरचा खर्च मागणी क्र. झेड डी-२, २२०५ -कला व संस्कृती, ००, १०२ कला व संस्कृती प्रचालन,
(१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सवांतर्गत कार्यक्रम (कार्यक्रम) (२२०५
३७३३), ५०-इतर खर्च या लेखाशिर्षाखाली सन २०२४-२५ या आर्थिक वर्षात मंजूर करण्यात आलेल्या
अर्थसंकल्पीय तरतुदीतून भागविण्यात यावा.
०४. यासाठी संचालक, सांस्कृतिक कार्य संचालनालय, मुंबई यांना नियंत्रण अधिकारी म्हणून घोषित
करण्यात येत असून लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०५. सदर शासन निर्णय स्वातंत्र्याचा अमृत महोत्सव कार्यक्रमांतर्गत कोअर समितीने दि. ११ मार्च, २०२४
रोजीच्या बैठकीत घेतलेल्या निर्णयानुसार निर्गमित करण्यात येत आहे.
०६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3