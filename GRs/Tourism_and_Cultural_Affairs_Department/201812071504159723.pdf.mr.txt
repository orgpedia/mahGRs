# Page 1
रामटेक तिर्थक्षेत्र विकास आराखड्याअंतर्गत प्रस्तावित कामांपैकी पुरातत्व विभागाने करावयाच्या जतन व दुरुस्ती कामाच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: रासंस्मा-२०१८/प्र.क्र.१२३/सां.का. ३
मंत्रालय विस्तार भवन, मुंबई ४०० ०३२
दिनांक :- ०७ डिसेंबर, २०१८.
वाचा : १. शासन निर्णय नगर विकास विभाग क्रमांक एमयुएन -२०१८/प्र.क्र.२९९/नवि-१८, दिनांक २१.०५.२०१८ २. शासन निर्णय नगर विकास विभाग क्रमांक एमयुएन -२०१८/प्र.क्र.२९९/नवि-१८, दिनांक २७.०९.२०१८ ३. संचालक पुरातत्व व वस्तुसंग्रहालय संचालनालय मुंबई यांचे जा.क्र.स्मारके/२०१८/ २५५८, दिनांक १४.११.२०१८ चे पत्र.
शासन निर्णय: नागपूर जिल्हयातील रामटेक या तिर्थक्षेत्राचा विकास करण्यासाठी येथील ऐतिहासिक स्मारकांचा आणि परिसराचा विकास करण्यासाठी रु.१५० कोटी इतक्या रक्कमेच्या विकास आराखडयास मा. मुख्यमंत्री महोदयांच्या अध्यक्षतेखालील शिखर समितीने दि.१४.०७.२०१७ रोजीच्या बैठकीत घेतलेल्या निर्णयानुसार संदर्भाधीन क्र.१ च्या शासन निर्णयान्वये पहिल्या टप्प्यात रु. ४९.२८ कोटी रकमेच्या कामांना मान्यता दिली आहे. त्यानुसार सदर योजनेत पुरातत्व विभागाने करावयाच्या रु.१८.४३ कोटी रकमेच्या कामांचा समावेश आहे. संदर्भाधीन क्र.२ च्या शासन निर्णयान्वये पहिल्या टप्प्यातील कामांसाठी रु.७.०० कोटी इतका निधी जिल्हाधिकारी, नागपूर यांचेकडे सुपूर्द करण्यात आला आहे.
०२. रामटेक तिर्थक्षेत्र विकास आराखडयाच्या कामांचे समन्वयन व संनियंत्रण करण्याची जबाबदारी तसेच सदर आराखडयासाठी सहायक अनुदान संबंधित अंमलबजावणी यंत्रणांना वितरीत करण्याची जबाबदारी संदर्भाधीन क्र. २ च्या शासन निर्णयान्वये जिल्हाधिकारी, नागपूर यांचेकडे सोपविण्यात आली आहे. पुरातत्व विभागामार्फत करण्यात येणाऱ्या कामांकरीता आवश्यक निधी कामांच्या प्रगतीनुसार जिल्हाधिकारी, नागपूर यांच्याकडून सहायक संचालक, पुरातत्व विभाग, नागपूर यांचेकडे संगणक प्रणालीवर उपलब्ध करुन देण्यात येणार आहे.
०३. सदर मंजूर आराखडयानुसार संचालक पुरातत्व व वस्तुसंग्रहालय संचालनालय, मुंबई यांनी संदर्भाधीन क्र.३ च्या पत्रान्वये खालीलप्रमाणे ५ अंदाजपत्रके मंजुरीकरीता सादर केली आहे. त्यानुसार अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः रासंस्मा-२०१८/प्र.क्र.१२३/सां.का. ३
------------------------------------------------------------------------------------------------------------------------------
| अ.क्र. | पुरातत्व विभागाने करावयाची कामे | रक्कम रूपये |
| १. | गड मंदिर रामटेक परिसरातील गड पायरी, केवल नृसिंह व रुद्र नृसिंह मंदिर जतन दुरुस्ती व परिसर विकास | रु.४,१४,५१,५८५/ |
| २. | गड मंदिर रामटेक परिसरातील कपूरबावडी ते गड मंदिर फरसबंदी करणे | रू.६४,४४,९५५/ |
| ३. | अंबाळा तलाव परिसरातील घाट, गंगासुत्र, छत्री क्र. ३ व ४, पंचशिखरी मंदिर. ते छत्री क्र. ८ जतन दुरुस्ती करणे | रू.३,३९,६०,८४१/ |
| ४. | अंबाळा तलाव परिसरातील चामारघाट, शिवमंदिर क्र.८ व १७, गंगासुत्र मंदिर जतन दुरुस्ती करणे | रू.४,९४,०१,३६०/ |
| ५. | अंबाळा तलाव परिसरातील ऐतिहासिक स्मारकांची जतन दुरुस्ती करणे | रू.४,२७,५६,९९७/ |
|  | एकूण | रू.१७,४०,१५,७३८/ |
------------------------------------------------------------------------------------------------------------------------------
०४. उपरोक्त ५ कामांच्या जतन व दुरुस्ती कामाकरिता रु.१७,४०,१५,७३८/- (अक्षरी सतरा कोटी चाळीस लाख पंधरा हजार सातशे अडतीस रूपये फक्त) इतका निधी हा नगर विकास विभागाच्या तरतूदीमधून उपलब्ध होणार आहे, या अटीच्या अधीन राहून या शासन निर्णयान्वये सदर कामास प्रशासकीय मान्यता देण्यात येत आहे.
०५. प्रशासकीय मान्यतेनुसार निविदा प्रक्रिया पूर्ण करुन याप्रकरणी न्युनत्तम निविदेचा प्रस्ताव तसेच खर्चास वित्तीय मान्यतेचा प्रस्ताव शासनास सादर केल्यानंतर प्रस्तावित खर्चास वित्तीय मान्यता देण्यात येईल.
०६. हा शासन निर्णय विअप्र -२०१३/ प्र.क्र.३० / २०१३ / विनियम, भाग २, दिनांक १७ एप्रिल, २०१५, वित्तीय अधिकार नियम पुस्तिका १९७८ भाग पहिला उपविभाग तीन मधील अनुक्रमांक ४ मधील परिच्छेद क्र. २७ (२) “अ” नुसार प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.
# Page 3