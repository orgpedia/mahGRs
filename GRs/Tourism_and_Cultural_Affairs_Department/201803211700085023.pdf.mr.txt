# Page 1
६ व्या कोल्हापूर आंतरराष्ट्रीय चित्रपट महोत्सवासाठी अर्थसहाय्य मंजूर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : आंचिम-२०१/प्र.क्र.२४/सां.का.१
मंत्रालय विस्तार भवन, मुंबई ४०० ०३२.
दिनांक : २१ मार्च, २०१८.
वाचा : १) शासन निर्णय, पर्यटन व सांस्कृतिक कार्य विभाग, क्र.आंचिम-२०११/प्र.क्र.१५८/सां.का.१,दि.१८.१०.२०१२.
२) सांस्कृतिक कार्य संचालनालयाचे पत्र क्र.सां.का.स./११६४ दि.०६/०३/२०१८.
शासन निर्णय : विभागाच्या शासन निर्णय दि.१८.१०.२०१२ अन्वये आंतरराष्ट्रीय चित्रपट महोत्सवाचे आयोजन करणाऱ्या संस्थांना अर्थसहाय्य देण्याबाबतचे धोरण घोषित करण्यात आले आहे. या धोरणास अनुलक्षून कलामहर्षि बाबूराव पेंटर फिल्म सोसायटी, कोल्हापूर या संस्थेने दि.१४.१२.२०१७ ते २१.१२.२०१७ या कालावधीत आयोजित केलेल्या पाचव्या कोल्हापूर आंतरराष्ट्रीय चित्रपट महोत्सवासाठी रु.४.०० लाख (रुपये चार लाख फक्त) इतके अर्थसहाय्य खालील अटींच्या अधिन राहून मंजूर करण्यात येत आहे.
१. मंजुर केलेले अर्थसहाय्य हे मुंबई वित्तीय नियमानुसार अनुज्ञेय राहील.
२. मंजुर केलेले अर्थसहाय्य हे अनावर्ती असेल व शासनाच्या नेहमीच्या अर्थसहाय्यासंदर्भातील अटी व शर्ती यांच्या अधिन राहून असेल.
३. अर्थसहाय्याचा विनियोग केवळ मंजूर केलेल्या प्रयोजनार्थ व तात्काळ करण्यात यावा. तसे न केल्यास अर्थसहाय्याची रक्कम बँकेच्या प्रचलित असलेल्या व्याज दरासह शासनास परत करणे बंधनकारक राहील.
४. चित्रपट महोत्सवाच्या समारोपानंतर किमान ३ महिन्यात उपयोगिता प्रमाणपत्र, जमाखर्चाचा तपशिल (Profit and Loss Account) व खर्चाचा ताळेबंद (Balance Sheet) सादर करणे बंधनकारक राहील.
५. चित्रपट महोत्सवात प्रदान करण्यात येणाऱ्या पुरस्कार / सन्मान समितीवर शासनाचा किमान एक प्रतिनिधी संस्थेने नेमणे आवश्यक राहील.
६. चित्रपट महोत्सवाची जाहिरात, निमंत्रणपत्रिका इ. माध्यमातून "सांस्कृतिक कार्य विभाग, महाराष्ट्र शासन यांच्या सहकार्याने” असा ठळक उल्लेख करणे आवश्यक आहे. महाराष्ट्र शासनाचा सहयोग महोत्सवाशी संबंधित सर्वांना तसेच प्रसार माध्यमांना देखील स्पष्टपणे समजेल, अशा पध्दतीने आयोजकांनी महोत्सवपूर्व व महोत्सवादरम्यान विशेषत्वाने अधोरेखित करावा.
७. आयोजक संस्थेला शासन निर्णय दि.१८.१०.२०१२ अन्वये घोषित धोरणातील सर्व अटी व शर्तींची पूर्तता करणे बंधनकारक राहील.
८. वरील सर्व नियमातील बदल, सुधारणा किंवा अर्थ लावणे याबाबतचे पूर्ण अधिकार शासनास राहतील व याबाबत शासनाने दिलेले आदेश अंतिम व संबंधितांवर बंधनकारक राहतील तसेच याबाबत करारावर स्वाक्षरी करणाऱ्या दोन्ही पक्षात वाद झाल्यास वादाचे निराकरण करण्याकरीता प्रधान सचिव (पर्यटन व सांस्कृतिक कार्य) यांचा लवाद नेमण्यात येऊन त्यांनी दिलेला निर्णय अंतिम तसेच दोन्ही पक्षांवर बंधनकारक राहील. तथापि, लवाद नेमल्यास कोणत्याही पक्षास न्यायालयात जाण्यास मुभा नाही.
# Page 2
शासन निर्णय क्रमांक: आंचिम-२०१/प्र.क्र.२४/सां.का.१
९. सदर अनुदान वितरीत करण्यापूर्वी संस्थेने उपरोक्त नमूद ३ व ४ येथील अटींची पूर्तता केली असल्याची संचालक, सांस्कृतिक कार्य संचालनालय यांनी प्रथम खात्री करुन घ्यावी. तद्नंतरच अर्थसहाय्य वितरीत करण्यात यावे.
वरील अटी-शर्तीसह करार करण्यासाठी संचालक, सांस्कृतिक कार्य संचालनालय यांना प्राधिकृत करण्यात येत आहे.
२. संचालक, सांस्कृतिक कार्य संचालनालय यांना यासाठी नियंत्रण अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या दुय्यम अधिकाऱ्यास यासंबंधिच्या देयकावर स्वाक्षरी करण्यास प्राधिकृत करण्यात येत आहे.
३. यासाठी होणारा खर्च " मागणी क्रमांक झेडडी-२ २२०५, कला आणि संस्कृती(००) १०२, कला आणि संस्कृती प्रचालन, (०३) (०६) आंतरराष्ट्रीय चित्रपट महोत्सव (२२०५ १५८१), ३१ सहाय्यक अनुदाने (वेतनेतर) " या लेखाशिर्षाखाली सन २०१७-२०१८ या आर्थिक वर्षात उपलब्ध झालेल्या तरतूदीतून भागविण्यात यावा.
४. हा शासन निर्णय वित्त विभागाचे शासन परिपत्रक क्र.अर्थसं-२०१७/प्र.क्र.७५/अर्थ-३, दि.०६.०२.२०१८ मधील अटींची पूर्तता होत असल्याची खात्री करुन निर्गमित करण्यात येत आहे.