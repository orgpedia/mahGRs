# Page 1
पुराभिलेख संचालनालयातील अभिलेखांचे सुक्ष्मचित्रिकरण करण्यासाठीच्या खर्चास वित्तीय मंजूरी देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक-मपुवि-२०२३/प्र.क्र.२२१/सां.का.२
मादाम कामा मार्ग,हुतात्मा राजगुरु चौक,
मंत्रालय, मुंबई-४०० ०३२.
दि. २३ नोव्हेंबर, २०२३
वाचा – १) शासन पत्र पर्यटन व सांस्कृतिक कार्य विभाग क्र.मपुवि-२०२१/प्र.क्र.११४/सां.का.२, दि. ०९.०८.२०२३.
२) संचालक, पुराभिलेख संचालनालय, मुंबई यांचे पत्र क्र.जा.क्र. पुरा. संचा/प्रतिचित्रण / बासंका/२०२३/B-३१५५, दि. २२.११.२०२३.
शासन निर्णय -: पुराभिलेख संचालनालय, मुंबई कार्यालयातील अभिलेखांचे सुक्ष्मचित्रिकरण करण्यासाठी सन २०२३-२४ या आर्थिक वर्षात स्वातंत्र्याचा अमृत महोत्सव अंतर्गत निश्चित केलेला निधी रु.१०.०० कोटी व नियमित कार्यक्रमांतर्गंत लेखाशिर्ष (२२०५१८०१) १३, कार्यालयीन खर्च अंतर्गत अर्थसंकल्पिय तरतूद रु.१०.०० कोटी अशा एकूण रु.२०.०० कोटी इतक्या रकमेच्या मर्यादेत निविदा प्रक्रिया करण्यास संचालक, पुराभिलेख संचालनालय, मुंबई यांना निर्देश देण्यात आले होते. संचालक, पुराभिलेख संचालनालय यांनी संचालनालयातील अभिलेखांचे सुक्ष्मचित्रिकरण बाहेरील संस्थांकडून करुन घेण्याच्या अनुषंगाने ई-निविदा प्रक्रिया राबविली. सदर जाहिर ई निविदा प्रक्रियेअंती के. जी. एस. मायक्रोसिस्टीम या संस्थेने सादर केलेले प्रती चौकट रु.१८.२० (सर्व करासहीत) दर हे न्युनतम ठरले आहेत. सबब, सदर निविदा प्रक्रियेस व के. जी. एस. मायक्रोसिस्टीम यांच्याकडून रू. १८.२० प्रति चौकट दर (सर्व करासहित) या दराने सुक्ष्मचित्रिकरणाचे काम करुन घेण्यास संदर्भ क्र.१ शासन निर्णयान्वये प्रशासकीय मान्यता देण्यात आली आहे. तसेच (२२०५ १८०१) १३, कार्यालयीन खर्च” या लेखाशिर्षाखाली रु.१०.०० कोटी इतक्या मंजूर तदतूदीपैकी वित्त विभागाने मुक्त केलेल्या रु.५.०० कोटी निधीपैकी रु.३,००,००,०००/- (अक्षरी रुपये तीन कोटी फक्त) इतक्या निधीस संदर्भ क्र.१ शासन निर्णयान्वये वित्तीय मान्यता देण्यात आली आहे.
०२. आता संचालक, पुराभिलेख संचालनालय, मुंबई यांनी संदर्भ क्र. २ येथील पत्रान्वये अभिलेखांचे सुक्ष्मचित्रिकरण करण्यावरील खर्च भागविण्यासाठी सन २०२३-२४ या आर्थिक वर्षात मागणी क्र.झेडडी- २, २२०५, कला व संस्कृती (००) १०४ पुराभिलेख (०१) (०३) पुराभिलेख कार्यालय (२२०५ १८०१) १३, कार्यालयीन खर्च” या लेखाशिर्षाखाली रु.१०.०० कोटी इतक्या मंजूर तदतूदीपैकी वित्त विभागाने मुक्त केलेल्या रु. ५.०० कोटी रक्कमेपैकी रु.२.०० कोटी इतक्या रक्कमेस वित्तीय मान्यता देण्याची विनंती केली आहे.
०३. पुराभिलेख संचालनालयाच्या विनंतीनुसार अभिलेखांचे सुक्ष्मचित्रिकरण करण्यावरील खर्च भागविण्यासाठी सन २०२३-२४ या आर्थिक वर्षात “ मागणी क्र.झेडडी- २, २२०५, कला व संस्कृती (००) १०४ पुराभिलेख (०१) (०३) पुराभिलेख कार्यालय (२२०५ १८०१) १३, कार्यालयीन खर्च” या लेखाशिर्षाखाली रु.१०.०० कोटी इतक्या मंजूर तदतूदीपैकी वित्त विभागाने मुक्त केलेल्या रु. ५.०० कोटी निधीपैकी रु.२,००,००,०००/- (अक्षरी रुपये दोन कोटी फक्त) इतक्या निधीस वित्तीय मान्यता देण्यात येत आहे.
# Page 2
शासन निर्णय क्रमांक: मपुवि-२०२३/प्र.क्र.२२१/ सां.का. २
०४. संचालक, पुराभिलेख संचालनालय, मुंबई यांना यासाठी नियंत्रक अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास यासंबंधीच्या देयकावर स्वाक्षरी करण्यास प्राधिकृत करण्यात येत आहे.
०५. संचालक, पुराभिलेख संचालनालय यांनी सदर संस्थेस धावत्या देयकाची (Running Bill) अदायगी करतांना काम निकषानुसार व समाधानकारकरित्या पूर्ण झाले आहे, तसेच करारनाम्यातील अटी व शर्तींची पूर्तता होत आहे, याची खातरजमा करून संस्थेस देयक अदा करावे.
०६. सदर शासन निर्णय हा वित्त विभागाचा शासन निर्णय क्र.विअप्र २०१३/प्र.क्र.३०/२०१३/विनियम, दि.१७.०४.२०१५ वित्तीय अधिकार नियम पुस्तिका, १९७८ भाग पहिला उपविभाग-चार अ. क्र. ११ नुसार प्रशासकीय विभागांना प्रदान केलेल्या अधिकारानुसार तसेच नियोजन विभागाच्या व वित्त विभागाचा अनौपचारिक संदर्भ क्र. २७४/ व्यय - १५, दि. २४ मे, २०२३ अन्वये प्राप्त झालेल्या सहमतीनुसार निर्गमित करण्यात येत आहे.