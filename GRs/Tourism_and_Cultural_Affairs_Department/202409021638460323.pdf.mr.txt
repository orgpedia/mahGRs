# Page 1
प्रयोगात्मक कलाक्षेत्रातील विविध
संस्कृती घटाकांचे जतन, संवर्धन व
संशोधनासंबंधी कार्यशाळा आयोजित
करण्यासाठी येणाऱ्या खर्चास वित्तीय
मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२४ /प्र.क्र.१२४/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०२ सप्टेंबर, २०२४
वाचा :- १. पर्यटन व सांस्कृतिक कार्य विभागाचा समक्रमांकाचा शासन
निर्णय, दिनांक २६ जुलै, २०२४.
२. सांस्कृतिक कार्य संचालनालय यांचे पत्र क्र.सां.का.सं/२३७५,
दिनांक २६ एप्रिल, २०२४.
प्रस्तावना :-
महाराष्ट्रामध्ये खाद्य, वाद्य, आभूषण, वस्त्र, पुरातत्व, भक्ती, नाटक,
चित्रपट, शास्त्रीय संगीत, आदिवासी, कृषी अशा विविध संस्कृती आढळून येतात. अशा या
प्रयोगात्मक कलाक्षेत्रामधील लोप पावत असलेल्या काही घटकांचे जतन व संवर्धन करुन
त्यासंबंधी संशोधन करण्याकरीता कार्यशाळा-चर्चासत्र-प्रदर्शन-प्रशिक्षणाचे आयोजन
करण्यास उपर्निर्दिष्ट्ट क्र.१ येथील शासन निर्णयान्वये प्रशासकीय मान्यता देण्यात आली
आहे. आता, सदर आयोजन खर्चास वित्तीय मान्यता देण्याची बाब शासनाच्या विचाराधीन
होती.
शासन निर्णय :-
महाराष्ट्रातील प्रयोगात्मक कलाक्षेत्रातील विविध संस्कृती घटकांचे जतन,
संवर्धन व संशोधन करण्यासाठी दोन दिवसीय कार्यशाळा-चर्चासत्र-प्रदर्शन-प्रशिक्षणाचे
आयोजन करण्यात येणार आहे. सदर आयोजनाकरीता येणाऱ्या रुपये १९,७५,०००/- (रुपये
एकोणीस लक्ष पंच्याहत्तर हजार फक्त) इतक्या रकमेच्या खर्चास या शासन निर्णयान्वये
वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडडी-२, २२०५ कला व संस्कृती,
कला व संस्कृती यांचे प्रचालन (०४) (०१), इतर महोत्सव (२२०५ १५०७) - ५० इतर खर्च या
लेखाशिर्षाखाली सन २०२४-२५ या वर्षासाठी मंजूर असलेल्या आर्थिक तरतुदीतून
भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
# Page 2
शासन निर्णय क्रमांकः संकीर्ण ८२२४ /प्र.क्र.१२४/सां.का.४
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२४/ प्र.क्र.८०/
अर्थ-३, दिनांक २५ जुलै, २०२४ मधील सर्व परिच्छेद व परिशिष्ट्टातील अटींनुसार कार्यवाही
करण्याची जबाबदारी संचालक, सांस्कृतिक कार्य संचालनालय, मुंबई यांची राहील.
उपरोक्त कार्यक्रमासाठी होणाऱ्या तपशिलवार खर्चाची देयके कार्यक्रम संपन्न झाल्यानंतर
१५ दिवसांच्या आत अदा करणे आवश्यक राहील.
नियोजन विभाग अनौ.सं.क्र.३८२/का-१४४३, दिनांक ५ ऑगस्ट, २०२४ व वित्त
विभाग अनौ.सं.क्र.५४१/२०२४/व्यय-१५, दिनांक १३ ऑगस्ट, २०२४ अन्वये मान्यता देण्यात
आली आहे.
०६. सदर शासन निर्णय महाराष्ट्र शासनाच्या www.maharashtra.gov.in या