# Page 1
आदरातिथ्य उद्योग (Hospitality Industry) सुरु करण्यासाठी सुलभता आणण्याकरीता लागू करण्यात आलेल्या एक खिडकी (Single Window) योजनेमध्ये कामगार विभागाच्या बाष्पके अधिनियम, १९२३ चा समावेश करण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन पूरकपत्रक, क्रमांक टीडीसी २०२०/८/प्र.क्र. ४५९/पर्यटन,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक:- २३ जून, २०२१.
संदर्भ : पर्यटन व सांस्कृतिक कार्य विभाग, शासन निर्णय, क्रमांक टीडीसी २०२०/८/प्र.क्र. ४५९/पर्यटन, दि.२/११/२०२०
प्रस्तावना :
राज्यात आदरातिथ्य उद्योग (Hospitality Industry) सुरु करण्यासाठी कराव्या लागणाऱ्या प्रक्रियेमध्ये सुलभता आणण्याकरीता संदर्भाधिन दिनांक २/११/२०२० च्या शासन निर्णयान्वये एक खिडकी (Single Window) योजना लागू करण्यात आली असून याअंतर्गत यापुढे फक्त १० परवानग्या / परवाने / ना-हरकत प्रमाणपत्रे आणि ९ स्वयं प्रमाणपत्रे आवश्यक करण्यात आली आहेत. संदर्भाधिन दिनांक २/११/२०२० च्या शासन निर्णयामधील परिच्छेद क्रमांक १.१ येथील तक्त्यामध्ये यापुढे आवश्यक असलेल्या १० परवानग्या / मान्यता / परवाने नमूद करण्यात आले असून सदर तक्त्यामधील अनुक्रमांक ४ व ५ येथे कामगार विभागाच्या (१) कंत्राटी कामगार कायदा, १९७० व (२) रोजगार नियमन आणि सेवा अटी कायदा, २०१७ या दोन कायद्यांचा समावेश करण्यात आला आहे. तथापि, संदर्भाधिन दिनांक २/११/२०२० च्या शासन निर्णयामध्ये कामगार विभागाच्या बाष्पके अधिनियम, १९२३ चा समावेश करण्यात आलेला नाही. कामगार विभागाने केलेल्या विनंतीनुसार हॉटेल व आदरातिथ्य उद्योगामध्ये वापरण्यात येणाऱ्या बाष्पकांचे बाष्पके अधिनियम, १९२३ अंतर्गत नियमित निरिक्षण व प्रमाणिकीकरण हे अत्यावश्यक असल्यामुळे संदर्भाधिन दिनांक २/११/२०२० च्या शासन निर्णयामध्ये बाष्पके अधिनियम, १९२३ चा समावेश करण्याची बाब शासनाच्या विचाराधिन होती.
शासन पूरकपत्रक : राज्यात आदरातिथ्य उद्योग (Hospitality Industry) सुरु करण्यासाठी कराव्या लागणाऱ्या प्रक्रियेमध्ये सुलभता आणण्याकरीता लागू करण्यात आलेल्या एक खिडकी (Single Window) योजनेच्या संदर्भाधिन दिनांक २/११/२०२० च्या शासन निर्णयामधील परिच्छेद क्रमांक १.१ येथील तक्त्यामध्ये यापुढे आवश्यक असलेल्या १० परवानग्या / मान्यता / परवाने नमूद करण्यात आले असून सदर तक्त्यामधील अनुक्रमांक ५ (अ) येथे कामगार विभागाच्या बाष्पके अधिनियम, १९२३ चा समावेश करण्यास या शासन पूरकपत्राव्दारे मंजूरी देण्यात येत आहे.
२. सदर शासन पूरकपत्राच्या अनुषंगाने इतर तरतुदी व अटी / शर्ती संदर्भाधिन दिनांक २/११/२०२० च्या शासन निर्णयामध्ये नमूद केल्याप्रमाणेच असतील.
# Page 2
शासन पूरकपत्रक क्रमांकः टीडीसी २०२०/८/प्र.क्र. ४५९/पर्यटन,