# Page 1
पु. ल. देशपांडे, महाराष्ट्र कला अकादमी, मुंबई येथील ६ व्या मजल्यावरील अकरा निवासी खोल्या भाडयाने देण्याबाबतचे व्यवस्थापन करण्याकरीता संस्थेची नियुक्ती करण्यास मान्यता देण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक - पुलदे-२०२२/प्र.क्र.१९०/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० मे, २०२३.
वाचा :- प्रकल्प संचालक, पु.ल.देशपांडे महाराष्ट्र कला अकादमी यांचे पत्र क्र.पुलदे/१६२०, दिनांक ५ ऑगस्ट, २०२२.
शासन निर्णय :
प्रकल्प संचालक, पु. ल. देशपांडे महाराष्ट्र कला अकादमी यांनी पु. ल. देशपांडे महाराष्ट्र कला अकादमी येथील सहाव्या मजल्यावरील अकरा निवासी खोल्या भाडयाने देण्याबाबतचे व्यवस्थापन १० वर्षाकरीता करण्यासाठी संस्थेची नियुक्ती भाडे तत्वावर करण्याकरीता शासन मान्यतेने ई-निविदा प्रक्रिया करण्यात आली. सदर ई-निविदा प्रक्रियेअंती आरंभ हॉस्पिटॅलिटी सर्व्हिसेस या संस्थेचे उच्चतम दर (H-१) {प्रतिमाह भाडे रू.२,७६,०००/- (जीएसटी व्यतिरिक्त) } प्राप्त झाले आहेत. यानुसार पु. ल. देशपांडे महाराष्ट्र कला अकादमी येथील सहाव्या मजल्यावरील अकरा निवासी खोल्या भाडयाने देण्याचे व्यवस्थापन करण्याचे काम उच्चतम दर देणाऱ्या आरंभ हॉस्पिटॅलिटी सर्व्हिसेस या संस्थेस देण्यासाठी मान्यता देण्याबाबतचा प्रस्ताव पु. ल. देशपांडे महाराष्ट्र कला अकादमीने संदर्भाधीन पत्राअन्वये शासनास सादर केला होता.
२. त्यानुसार पु.ल.देशपांडे महाराष्ट्र कला अकादमीतील सहाव्या मजल्यावरील अकरा निवासी खोल्या भाडयाने देण्याचे सर्व व्यवस्थापन करण्याचे काम आरंभ हॉस्पिटॅलिटी सर्व्हिसेस यांना प्रतिमाह भाडे दर रू.२,७६,०००/- (अक्षरी रुपये दोन लक्ष शहात्तर हजार फक्त) (वस्तु व सेवा कराव्यतिरिक्त) या दराने दहा वर्षाकरीता भाडे तत्वावर देण्यास तसेच मूळ निविदा व शुध्दीपत्रकाव्दारे निर्गमित केलेल्या निविदांमधील अटी व शर्तीनुसार देण्यास शासन मान्यता देण्यात येत आहे.
३. प्रकल्प संचालक, पु. ल. देशपांडे महाराष्ट्र कला अकादमी यांनी निविदेमधील अटी व शर्तीनुसार सदर संस्थेसोबत आवश्यक तो करारनामा करावा व त्याची एक प्रत शासनास सादर करण्यात यावी.
# Page 2
शासन निर्णय क्रमांकः पुलदे-२०२२/प्र.क्र.१९०/सां.का.२