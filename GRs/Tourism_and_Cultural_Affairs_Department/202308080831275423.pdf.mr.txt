# Page 1
प्रादेशिक पर्यटन विकास योजना सन २०२२ २३ अंतर्गत प्रशासकीय मान्यता दिलेल्या कामांची प्रशासकीय मान्यता रद्द करुन त्या ऐवजी नवीन कामांना प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : टिडीएस २०२३/०७/प्र.क्र.३०६/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२, दिनांक : ०८ ऑगस्ट, २०२३.
संदर्भ :- १) पर्यटन व सांस्कृतिक कार्य विभाग, शासन निर्णय क्रमांक टिडीएस २०२३/०३/प्र.क्र.१५०/पर्यटन, दिनांक : ३१ मार्च, २०२३.
२) पर्यटन संचालनालयाचे पत्र क्र. पसं/विकास / सुधारीत प्रशासकीय मान्यता/४/प्र.क्र.३१७/२०२३/१७६६, दि.१७.०५.२०२३.
शासन निर्णय : पर्यटनस्थळांच्या ठिकाणी पायाभूत सुविधा पुरविण्यासाठी प्रादेशिक पर्यटन योजनेंतर्गत सन २०२२-२३ मधील संदर्भाधिन शासन निर्णय, दिनांक ३१ मार्च, २०२३ अन्वये खालील तक्त्यामध्ये नमूद केलेल्या कामांसाठी रुपये ५००.०० लक्ष एवढ्या रकमेस प्रशासकीय मान्यता देऊन सदर कामांसाठी स्तंभ क्रमांक ४ येथे नमूद केल्याप्रमाणे प्रत्येकी रुपये ५०.०० लक्ष असा एकूण रुपये १००.०० लक्ष एवढा निधी जिल्हाधिकारी पुणे, नाशिक वितरीत करण्यात आला आहे. : (रुपये लक्षात)
---------------------------------------------------------------------------------------------------------------
| मुळ शासन निर्णयातील अ.क्र. | कामे | अंदाजित रक्कम | वितरीत केलेली रक्कम |
| १ | २ | ३ | ४ |
| १) पुणे | चिखली तालुका मावळ जिल्हा पुणे येथील गणेश मंदिराचे सुशोभिकरण | २५०.०० | ५०.०० |
| २) नाशिक | कानिफनाथ मंदिर, नागापूर, तालुका निफाड परिसरात पर्यटन विषयक सोयी सुविधा उपलब्ध करुन देणे | २५०.०० | ५०.०० |
|  | एकूण | ५००.०० | १००.०० |
---------------------------------------------------------------------------------------------------------------
वरील तक्त्यामध्ये नमूद केलेल्या कामांची प्रशासकीय मान्यता रद्द करण्यात येत असून सदर कामांसाठी वितरीत केलेला रु.१००.०० लक्ष निधी व्यपगत झाल्याने खालील तक्त्यामध्ये नमूद केलेल्या कामांना प्रशासकीय मान्यता देऊन रु.१५०.०० लक्ष निधी संबंधित जिल्हाधिकारी यांना वितरीत करण्यात येत आहे. :
# Page 2
शासन निर्णय क्रमांक: टिडीएस २०२३/०७/प्र.क्र.३०६/पर्यटन
(रुपये लक्षात)
--------------------------------------------------------------------------------------------------------------------------------------------------------------------
| अ.क्र. | कामे | प्रशासकीय मान्यता | या आदेशान्वये वितरीत रक्क्म |
| १ | २ | ३ |  |
| १) नाशिक | मौजे चांदोरी, ता. निफाड, जि. नाशिक येथील महालक्ष्मी मंदिर शिंदे व वडनेरकर वस्ती रस्त्याचे मजबुतीकरण करणे. | ९०.०० | २७.०० |
| २) नाशिक | मौजे चांदोरी, ता. निफाड, जि. नाशिक येथील कानिफनाथ मंदिर (नागापुर) येथे सुशोभिकरण करणे व रस्त्याचे सुशोभिकरण करणे. | ९०.०० | २७.०० |
| ३) नाशिक | मौजे चांदोरी, ता. निफाड, जि. नाशिक येथील भैरवनाथ मंदिर सुशोभिकरण करणे. | २०.०० | ६.०० |
| ४) पुणे | मौजे चिखली, ता. मावळ, जि. पुणे येथे पाटील नगर मधील गणेश मंदिराचे सुशोभिकरण करणे पेव्हर ब्लॉक स्ट्रीट लाईट सभा मंडप आणि रस्ता कॉक्रीटीकरण करणे. | ४०.०० | १२.०० |
| ५) पुणे | मौजे निगडी, ता. मावळ, जि. पुणे येथील मरीआई मंदिर सुशोभिकरण करणे पेव्हर ब्लॉक स्ट्रीट लाईट सभा मंडप आणि रस्ता कॉक्रिटीकरण करणे. | ४०.०० | १२.०० |
| ६) पुणे | मौजे आकुर्डी, ता. मावळ, जि. पुणे येथील श्री खंडोबा मंदिर सुशोभिकरण करणे पेव्हर ब्लॉक स्ट्रीट लाईट सभा मंडप आणि रस्ता कॉक्रिटीकरण करणे. | ४०.०० | १२.०० |
| ७) पुणे | मौजे निगडीगाव, ता. मावळ, जि. पुणे येथील श्री खंडोबा मंदिर सुशोभिकरण करणे पेव्हर ब्लॉक स्ट्रीट लाईट सभा मंडप आणि रस्ता कॉक्रिटीकरण करणे. | ३०.०० | ९.०० |
| ८) नागपूर | मौजे रोहणा, ता. सावनेर, जि. नागपुर येथील श्री विठ्ठल रुख्मीणी मंदिर या तिर्थक्षेत्र स्थळी सभामंडप व भक्त निवासाचे बांधकाम करणे. | ५०.०० | १५.०० |
| ९) नागपूर | मौजे रोहणा, ता. सावनेर, जि. नागपुर येथील पुंडलिक महाराज मंदिर परिसरात पाय-या करणे तसेच परिसरातील वडाचे झाड व आजुबाजुचा परिसर सौदर्यीकरण करणे. | ३०.०० | ९.०० |
| १०) परभणी | मौजे राणी सावरगांव, ता. गंगाखेड, जि. परभणी येथील रेणुका माता मंदिर येथील टिनशेड व पेव्हर ब्लॉकचे बांधकाम करणे. | ७०.०० | २१.०० |
|  | एकूण | ५००.०० | १५०.०० |
--------------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः टिडीएस २०२३/०७/प्र.क्र.३०६/पर्यटन
०२. वरील नमूद कामांसाठी संबंधित जिल्हाधिकारी यांनी सादर केलेल्या प्रस्तावानुसार कार्यान्वयीन यंत्रणा नियुक्त करावी.
०३. या आदेशान्वये रद्द करण्यात येणाऱ्या कामांची सद्यस्थिती तपासूनच संबंधित जिल्हाधिकारी यांनी पुढील कार्यवाही करावी.
०४. अटी व शर्ती : १) उपरोक्त कामे दर्जेदार स्वरुपाची व्हावीत, याकरीता स्थापत्य विशारदांची (Theme Based Architect) नेमणूक करुन प्रत्यक्ष कामे नामांकित कंत्राटदारांच्या माध्यमातून करण्यात यावीत व त्या कामांचे योग्य संनियंत्रण आणि गुणनियंत्रण करण्यात यावे.
२) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
३) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी संबंधित जिल्हाधिकारी यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
४) मंजूर तरतुदीतून करावयाचा खर्च वित्त विभागाच्या प्रचलित आदेशांनुसार करण्यात यावा व मंजूर कामे तात्काळ पूर्ण करावीत.
५) पर्यटन विभागाने उपलब्ध करुन दिलेल्या निधीतून केलेल्या कामाच्या ठिकाणी सदर कामे पर्यटन विभागाने प्रादेशिक पर्यटन विकास योजनेअंतर्गत उपलब्ध करुन दिलेल्या निधीमधून केली असल्याबाबतचे फलक लावण्यात यावेत.
६) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
७) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे. या संदर्भात शासन परिपत्रक, वित्त विभाग, क्रमांक-संकीर्ण १००२/प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी-१०.००/प्र.क्र.५६/२००० / वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
८) तांत्रिक मान्यता विहित स्तरावर घेण्यात यावी.
९) रस्त्यांच्या प्रस्तावित कामांच्या प्रकरणांमध्ये सार्वजनिक बांधकाम विभागाच्या नियमावलीचे पालन करणे बंधनकारक राहील.
१०) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
पृष्ठ ५ पैकी ३
# Page 4
शासन निर्णय क्रमांक: टिडीएस २०२३/०७/प्र.क्र.३०६/पर्यटन
११) सदर कामांपैकी जी कामे तीर्थक्षेत्रांच्या विकासासाठी प्रस्तावित करुन देवस्थान/संस्थेच्या जागेवर करण्यात येणार आहेत अशा कामांसंदर्भात सदर
देवस्थान/संस्थेकडून ना-हरकत प्रमाणपत्र प्राप्त करुन घेणे बंधनकारक राहील.
तसेच अशा कामाच्या पूर्णत्वानंतर त्या संदर्भातील देखभाल / दुरुस्ती, संबंधित संस्थेने करण्यासंदर्भात संबंधित जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या देखभाल दुरुस्तीकरीता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी. तसेच या कामामुळे निर्माण होणाऱ्या सर्व सुविधा तसेच पर्यटन स्थळ सर्व नागरीकांसाठी खुले राहील, अशी अट करारात समाविष्ट करण्यात यावी.
१२) सदर निधीतून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत शासनास व पर्यटन
संचालनालयास न चुकता सादर करावीत. तसेच काम पूर्ण झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र न चुकता शासनास व पर्यटन संचालनालयास सादर करण्यात यावे.
१३) संबंधित जिल्हाधिकारी यांनी काम कोणत्याही अन्य योजनेतून / निधीतून पुर्ण करण्यात आले नाही याची खात्री करुनच निधीचे वितरण करावे. मंजूर असलेले काम कोणत्याही अन्य योजनेतून / निधीतून पुर्ण करण्यात आले असल्यास संबंधित कामास वितरित केलेला निधी शासनास परत करण्यात यावा व झालेल्या अनियमिततेबद्दल संबंधितांवर उचित कारवाई करण्यात यावी.
१४) उर्वरित निधीची मागणी करताना उपयोगिता प्रमाणपत्र व कामाची गुणनियंत्रण यंत्रणेद्वारे प्रत्यक्ष तपासणी करुन कामाच्या गुणवत्तेबाबत व कामाच्या सद्यस्थितीबाबतचा प्रमाणित अहवाल (छायाचित्रांसह) शासनास सादर करण्यात यावा.
१५) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
१६) काम पूर्ण झाल्यानंतर सदर पर्यटक सुविधा तात्काळ उपयोगात आणण्याच्या दृष्टीने काम सुरु असतानाच पूर्व नियोजन करावे.
०५. वर नमूद करण्यात आलेला खर्च हा सन २०२३-२४ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी - ४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखालील मंजूर तरतुदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन विकास योजनेंतर्गत) सहायक अनुदानाची रक्कम आहरण करुन संबंधित जिल्हाधिकारी यांना वितरीत करण्याकरीता सहायक जिल्हा नियोजन अधिकारी/ जिल्हा नियोजन अधिकारी यांना -आहरण व संवितरण
पृष्ठ ५ पैकी ४
# Page 5
शासन निर्णय क्रमांकः टिडीएस २०२३/०७/प्र.क्र.३०६/पर्यटन
अधिकारी॰ व संबंधित जिल्हाधिकारी यांना - नियंत्रण अधिकारी• घोषित करण्यात येत आहे.
सदर निर्णयानुसार मंजूर करण्यात आलेल्या अनुदानाची रक्कम त्यांनी जिल्हा कोषागार कार्यालयात देयके सादर करुन संबंधितांना वितरीत करण्यात यावी. सदर कार्यवाहीबाबतचा अनुपालन अहवाल पर्यटन संचालनालयास व शासनास एक महिन्यात सादर करण्यात यावा.
०६. प्रमाणित करण्यात येते की, वित्त विभाग, शासन परिपत्रक क्र.अर्थसं २०२३/प्र.क्र.४०/ अर्थ- ३, दिनांक १२ एप्रिल, २०२३ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३ च्या परिशिष्टामधील तपासणीसूची बाबींची व अटींची पूर्तता करण्यात आली आहे.