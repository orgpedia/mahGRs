# Page 1
मराठी संगीत रंगभूमीला १७५ वर्ष पूर्ण होत असल्याने शतकोत्तर अमृत महोत्सवानिमित्त मराठी संगीत रंगभूमी (शब्दस्वर लेण्यांची संगीत नाट्य गौरवगाथा) खंड १ प्रकाशन सोहळा आयोजित करण्यास व यासाठी होणाऱ्या खर्चास प्रशासकीय व वित्तीय मान्यता देणेबाबत
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : दर्शनि-२०२३/प्र.क्र.२०६/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : : ०३ नोव्हेंबर, २०२३
संदर्भ-१. पर्यटन व सांस्कृतिक कार्य विभाग, शासन निर्णय, क्रमांक संकीर्ण-८२२१/प्र.क्र.१७४/ सां.का.४, दिनांक २८.०९.२०२१
२. कार्यकारी संपादक तथा सचिव, दर्शनिका विभाग यांचे पत्र क्र.५५०, दिनांक
१७.०७.२०२३
३.कार्यकारी संपादक तथा सचिव, दर्शनिका विभाग यांचे पत्र क्र.८५७, दिनांक
१६.१०.२०२३
प्रस्तावना: मराठी संगीत रंगभूमीला १७५ वर्ष पूर्ण होत असल्याने शतकोत्तर अमृत महोत्सवानिमित्त "मराठी संगीत रंगभूमीचा १७५ वर्षाचा इतिहास” या विषयावर स्वतंत्र राज्य गॅझेटीअर (दर्शनिका) तीन खंडामध्ये प्रकाशित करण्यास व तसेच यासाठी मा. मंत्री (सांस्कृतिक कार्य) यांच्या अध्यक्षतेखाली मुख्य समिती गठीत करण्यास विभागाच्या उपरोक्त संदर्भ क्र.१ च्या शासन निर्णयान्वये मान्यता देण्यात आली आहे.
२. मराठी संगीत रंगभूमी खंड १ ते ३ निर्मिती व प्रकाशन या विषयावर दि.१०.०७.२०२३ रोजी मा. मंत्री (सांस्कृतिक कार्य) यांच्या अध्यक्षतेखाली सहयाद्री अतिथीगृह, मुंबई येथे आयोजित करण्यात आलेल्या बैठकीत मराठी संगीत रंगभूमी (शब्दस्वर लेण्यांची संगीत नाट्य गौरवगाथा) खंड १ प्रकाशित करण्याचे निर्देश मा. मंत्री यांनी दिले आहेत.
३. त्यानुसार मराठी संगीत रंगभूमी (शब्दस्वर लेण्यांची संगीत नाट्य) गौरवगाथा खंड १ पूर्वरंग प्रकाशन सोहळा आयोजित करण्यास व सदर सोहळ्यासाठी अंदाजित खर्च रु.३१,००,०००/- लक्ष इतक्या खर्चास प्रशासकीय व वित्तीय मान्यता देण्याबाबतचा प्रस्ताव दर्शनिका विभागाकडून उपरोक्त संदर्भ क्र. ३ अन्वये विभागाकडे सादर करण्यात आला आहे. त्यानुषंगाने सदर प्रस्तावास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : मराठी संगीत रंगभूमीला १७५ वर्ष पूर्ण होत असल्याने शतकोत्तर अमृत महोत्सवानिमित्त "मराठी संगीत रंगभूमीचा १७५ वर्षाचा इतिहास” या विषयावर आधारीत मराठी संगीत रंगभूमी (शब्दस्वर लेण्यांची संगीत नाट्य गौरवगाथा) खंड १ प्रकाशन सोहळा आयोजित करण्यास व सदर सोहळ्यासाठी अंदाजित खर्च रु.३१,००,०००/ (अक्षरी रूपये एकतीस लक्ष फक्त) इतक्या खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
# Page 2
शासन निर्णय क्रमांकः दर्शनि-२०२३/प्र.क्र.२०६/सां.का.२
०२. कार्यकारी संपादक व सचिव, दर्शनिका विभाग, मुंबई यांना यासाठी नियंत्रक अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबधीच्या देयकावर स्वाक्षरी करण्यास प्राधिकृत करण्यात येत आहे.
०३. उपरोक्त कार्यक्रमांवर होणारा खर्च मागणी क्रमांक “मागणी क्र. झेडडी-१, २२२०, माहिती व प्रसिध्दी (६०), इतर (००) ११०,प्रकाशने (०१)(०१) भारतीय स्वातंत्र्य आंदोलन इतिहास समिती, महाराष्ट्र राज्य (२२२० ०४९१) १६-प्रकाशने”, या लेखाशिर्षाखाली सन २०२३-२४ च्या उपलब्ध तरतूदीतून भागविण्यात यावा.
०४. सदर शासन निर्णय वित्त विभागाच्या, वि.अ.प्र.-२०१३/प्र.क्र.३०/२०१३/विनियम,भाग-दोन, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग-एक, उपविभाग - तीन अ.क्र.४, परिच्छेद २७ (२) (अ) नुसार प्रशासकीय विभागास असलेल्या प्राधिकारानुसार निर्गमित करण्यात येत आहे.