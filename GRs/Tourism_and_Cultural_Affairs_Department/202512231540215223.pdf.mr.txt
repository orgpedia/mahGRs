# Page 1
अलिबाग, जिल्हा रायगड येथे नाट्यगृह
बांधकामासाठी अंतिम टप्प्यातील निधीस
वित्तीय मान्यता देण्याबाबत
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक: नागृबा-२०२४/प्र.क्र.२०/सां.का.१
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई ४०००३२
दिनांक : २३ डिसेंबर, २०२५
वाचा : १) शासन निर्णय, पर्यटन व सांस्कृतिक कार्य विभाग, क्र.नागृबा-२०१५/
प्र.क्र.८५/सां.का.१, दि.२९/०२/२०१६
२) शासन निर्णय, पर्यटन व सांस्कृतिक कार्य विभाग, क्र.नागृबा-
२०२४/प्र.क्र.२०/सां.का.१, दि.२५/०९/२०२४
३) शासन निर्णय, पर्यटन व सांस्कृतिक कार्य विभाग, क्र.नागृबा-२०२४/
प्र.क्र.२०/सां.का.१, दि.१२/०२/२०२५
४) शासन निर्णय, पर्यटन व सांस्कृतिक कार्य विभाग, क्र.नागृबा-२०२४/
प्र.क्र.२०/सां.का.१, दि. ३१/०३/२०२५
५) शासन निर्णय, पर्यटन व सांस्कृतिक कार्य विभाग, क्र.नागृबा-२०२४/
प्र.क्र.२०/सां.का.१, दि.०३/०६/२०२५
६) जिल्हाधिकारी कार्यालय, रायगड अलिबाग पत्र क्र.साप्रशा/कार्या-१/ब-४/
नाट्यगृह निधी मागणी/२०२५, दि.१९/०८/२०२५ व दि.१४/११/२०२५
प्रस्तावना :
पर्यटन व सांस्कृतिक कार्य विभागाच्या उपनिर्दिष्ट्ट क्र.१ च्या शासन निर्णयान्वये
जिल्हास्तरावर नाट्यगृह बांधकाम करण्यासाठी अर्थसहाय्य करण्याबाबतची योजना कार्यरत
आहे. त्यानुसार एक विशेष बाब म्हणून पी.एन.पी. सहकारी सांस्कृतिक कला विकास मंडळ,
अलिबाग या सहकारी संस्थेच्या नाट्यगृहाच्या बांधकामासाठी रुपये ९,१४,२५,८१६/- इतक्या
रक्कमेस संदर्भ क्र. २ अन्वये प्रशासकीय मान्यता देण्यात आलेली आहे. त्यानुषंगाने संदर्भ क्र.३
च्या शासन निर्णयान्वये पहिला (४० टक्के) टप्प्याचा रु.३,६५,७०,३२६/- तसेच संदर्भ क्र. ४ व ५
च्या शासन निर्णयान्वये दुसऱ्या (५० टक्के) टप्प्याचा रु.४,५७,१२,९०८/- असा एकूण
रु.८,२२,८३,२३४/- इतका निधी वितरीत करण्यात आलेला आहे. आता सदर नाट्यगृहाच्या
बांधकामास संदर्भ क्र.१ मधील तरतूदीनुसार अंतिम टप्प्यातील रु.९१,४२,५८२/- निधी वितरीत
# Page 2
करण्याचा प्रस्ताव संदर्भ क्र.६ नुसार प्राप्त झालेला आहे. त्यानुसार रु.९१,४२,५८२/- इतका
निधी वितरीत करण्याची बाब शासनाच्या विचाराधीन होती.
शासन निर्णय :
पी.एन.पी. सहकारी सांस्कृतिक कला विकास मंडळ, अलिबाग या सहकारी संस्थेमार्फत
उभारण्यात येणाऱ्या नाटयगृहाच्या अंतिम टप्प्यातील बांधकामासाठी रुपये ९१,४२,५८२/- (रुपये
अक्षरी एक्याण्णव लक्ष बेचाळीस हजार पाचशे ब्याऐंशी फक्त) इतक्या रकमेस पुढील अटींच्या
अधीन राहून या शासन निर्णयान्वये वित्तीय मान्यता देण्यात येत आहे.
१.शासन निर्णय दि.२५ सप्टेंबर, २०२४ अन्वये विहीत केलेल्या सर्व अटी व शतींचे पालन
करणे जिल्हाधिकारी, रायगड यांना बंधनकारक राहील.
२.निधी वितरण व खर्च याबाबतचा अनुपालन अहवाल जिल्हाधिकारी, रायगड यांनी
शासनास पाठवावा.
३.सदरचा निधी इतर कोणत्याही प्रयोजनार्थ वापरता येणार नाही.
४.सांस्कृतिक कार्य विभागाच्या कार्यक्रमांसाठी वर्षातून दहा दिवस (सलग अथवा टप्प्या-
टप्प्याने) सदर नाट्यगृह विनामुल्य उपलब्ध करुन देणे संबंधित यंत्रणेस बंधनकारक
असेल.
५.सदर शासन निर्णयान्वये उपलब्ध करुन देण्यात आलेल्या निधीचे विहीत नमुन्यातील
उपयोगिता प्रमाणपत्र जिल्हाधिकारी, रायगड यांनी सादर करणे आवश्यक आहे.
६.या प्रयोजनार्थ कोणत्याही कारणास्तव प्रशासकीय मान्यतेपेक्षा अधिकचा निधी
शासनाकडून उपलब्ध करुन देण्यात येणार नाही.
७.या नाट्यगृहाची देखभाल, दुरुस्ती, आधुनिकीकरण इत्यादी बाबींवर होणारा खर्च
संबंधित संस्थेने त्यांचेकडील उपलब्ध होणाऱ्या स्त्रोतातून करण्यात यावा.
०२. जिल्हाधिकारी, रायगड हे नियंत्रक अधिकारी राहतील व त्यांनी प्राधिकृत केलेल्या
दुय्यम अधिकाऱ्यास यासंबंधिच्या देयकावर स्वाक्षरी करण्यास प्राधिकृत करण्यात येत आहे.
०३. वित्त विभाग, शासन परिपत्रक क्र.अर्थसं-२०२५/प्र.क्र.४४/अर्थ-३, दि.०७ एप्रिल, २०२५
अन्वये विहीत केलेल्या अटी व शर्तीची पूर्तता होत असल्याची खातरजमा करण्याची जबाबदारी
जिल्हाधिकारी, रायगड यांची असेल. सदर शासन परिपत्रकान्वये विभागास प्रदान केलेल्या
अधिकारात सदर शासन निर्णय निर्गमित करण्यात येत आहे.
०४. यासाठी होणारा खर्च मागणी क्र.झेडडी-२, २२०५-कला व संस्कृती, (००) १०२-कला व
संस्कृती प्रचालन, (०१) (०२) शासकीय प्रेक्षागृहे व सभागृहे (२२०५ १४८१) ३१-सहायक अनुदाने
(वेतनेतर) (कार्यक्रम) या लेखाशिर्षाखाली सन २०२५-२६ च्या अर्थसंकल्पीत वर्षात मंजूर
केलेल्या तरतुदीतून भागविण्यात यावा. सदरचे अनुदान सशर्त आहे.
# Page 3
०५. प्रस्तुत मान्यतेमुळे आदर्श आचारसंहितेचा भंग होणार नाही, याची दक्षता जिल्हाधिकारी,
रायगड यांनी घ्यावी.
०६. सदर शासन निर्णय वित्त विभागाच्या अनौपचारिक संदर्भ क्रमांक ८२२/२०२५/व्यय-१५,
दि.१६/१२/२०२५ अन्वये प्राप्त सहमतीनुसार निर्गमित करण्यात येत आहे.
०७. सदर शासन निर्णय महाराष्ट्र शासनाच्या www.maharashtra.gov.in या