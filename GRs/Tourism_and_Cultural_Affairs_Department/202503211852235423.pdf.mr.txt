# Page 1
कोल्हापूर चित्रनगरी महामंडळ, कोल्हापूर
येथील विकास कामांना लेखाशिर्ष (४२०२
०७८५) ५४- गुंतवणुका अंतर्गत निधी खर्च
करण्यास प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: कोचिन-२०२५/प्र.क्र.१६/सां.का.१
मंत्रालय विस्तार भवन, मुंबई- ४०० ०३२.
दिनांक: २१ मार्च, २०२५.
वाचा : व्यवस्थापकीय संचालक, कोल्हापूर चित्रनगरी महामंडळ मर्यादित यांचे पत्र -
क्र.कोचिन/२०२५/२६, दि.१३.०३.२०२५.
प्रस्तावना :
उपनिर्दिष्ट्ट १ अन्वये, कोल्हापूर चित्रनगरी महामंडळात भागभांडवली अंशदान (कार्यक्रम) (४२०२
०७८५) ५४-गुंतवणूक या लेखाशिर्षाअंतर्गत करण्यात येणाऱ्या विविध कामांना प्रशासकीय मान्यता देण्याची
बाब शासनाच्या विचाराधीन होती.
शासन निर्णय :
कोल्हापूर चित्रनगरीचा महामंडळाच्या पुनर्विकास प्रकल्पास भागभांडवली अंशदान म्हणून खालील
नमूद कामांना रुपये १४,७०,९४,०००/- (रुपये चौदा कोटी सत्तर लक्ष चौऱ्याण्णव हजार फक्त) इतक्या
रकमेच्या सहायक अनुदानास प्रशासकीय मान्यता देण्यात येत आहे :-
--------------------------------------------------------------------
| अ. क्र. | कामांचा तपशिल | अंदाजपत्रकानुसार रक्कम (रुपये) |
| १ | मंदिरानजीक घाट बांधणे व जलाशयाचा विकास करणे | २५०.१२ लक्ष |
| २ | कोल्हापूर चित्रनगरीकरिता मुख्य प्रवेशद्वार तयार करणे | ०६४.३१ लक्ष |
| ४ | सोलर पॅनल ३०० के.व्ही. बसवणे | २५५.०३ लक्ष |
| ७ | स्टुडिओ नं. ४ बांधकाम करणे | ९०१.४८ लक्ष |
| एकूण रक्कम | १४७०.९४ लक्ष |
--------------------------------------------------------------------
०२. सदर शासन निर्णय खालील अटी व शर्तीच्या अधीन राहून निर्गमित करण्यात येत आहे.
१.शासनाने भांडवली कामासाठी उपलब्ध करुन दिलेल्या निधीची गणना कोल्हापूर चित्रनगरी
महामंडळाच्या भांडवलातील शासनाच्या सहभागात करण्यात यावी.
२.महामंडळाला ज्या प्रयोजनार्थ निधी उपलब्ध करुन देण्यात आलेला आहे, त्याच प्रयोजनावर निधीचा
वापर करण्यात यावा, निधीचा वापर अन्य कोणत्याही प्रयोजनार्थ करण्यात येऊ नये.
३.शासनाने उपलब्ध करुन दिलेल्या निधीचे सनदी लेखापालांनी प्रमाणित केलेले विहीत करण्यात
यावे. महामंडळाने विहीत नमुन्यातील उपयोगिता प्रमाणपत्र विहित मुदतीत सादर करणे आवश्यक
असेल.
# Page 2
शासन निर्णय क्रमांकः कोचिन-२०२५/प्र.क्र.१६/सां.का.१
४.महामंडळाने केलेल्या खर्चाच्या विवरणाबरोबरच उपरोक्त कामांची प्रगती व भौतिक साध्य याची
तपशिलवार माहिती संचालक मंडळाला वेळोवेळी अवगत करण्यात यावी व दर तीन महिन्यांनी
विभागाला देखील अवगत करण्यात यावी.
५.सदरचा निधी खर्च करण्यापूर्वी संचालक मंडळाची मान्यता घेण्यात यावी.
०२. यासाठी होणारा खर्च "मागणी क्र.झेडडी-०५, ४२०२, शिक्षण, क्रीडा, कला व संस्कृती यावरील
भांडवली खर्च (००) (०२) कोल्हापुर चित्रनगरी महामंडळाला भाग भांडवली अंशदान (कार्यक्रम) (४२०२ ०७८५)
५४- गुंतवणुका या लेखाशिषांतर्गत त्या-त्या आर्थिक वर्षात उपलब्ध निधीतून करण्यात येईल.
०३. सदर नियोजन विभागाचा शासन निर्णय क्रमांक ससमा-२०१०/प्र.क्र. ४८ (भाग-१)/का-१४६१, दि.
११ जून, २०१८ नुसार खर्चाच्या बाबतीत केलेल्या तरतुदीनुसार प्रशासकीय विभागांना प्रदान करण्यात
आलेल्या अधिकाराच्या अधिन राहून सदर प्रस्तावास प्रशासकीय मान्यता देण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध