# Page 1
“स्वातंत्र्याचा अमृत महोत्सव” साठीच्या एकछत्र योजनेंतर्गत "मराठवाडा मुक्तीसंग्राम” या विषयावरील माहितीपटाची निर्मिती करण्यास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.५६८/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २८ ऑगस्ट, २०२३
वाचा :- १) पर्यटन व सांस्कृतिक कार्य विभाग शासन पत्र क्र.
संकिर्ण-८२२२/प्र.क्र.४१३/ सां.का.४, १७ फेब्रुवारी, २०२३ २) पर्यटन व सांस्कृतिक कार्य विभाग शासन निर्णय क्र.
संकीर्ण-८२२३/प्र.क्र.२६७/ सां.का.४, २९ मार्च, २०२३ ३) पर्यटन व सांस्कृतिक कार्य विभाग शासन निर्णय क्र.
संकीर्ण-२०२३/प्र.क्र.८६/सां.का.१, १७ ऑगस्ट, २०२३
प्रस्तावना : स्वातंत्र्याचा अमृत महोत्सव अंतर्गत स्थापन करण्यात आलेल्या कोअर समितीच्या दिनांक ५ डिसेंबर, २०२२ रोजी संपन्न झालेल्या बैठकीचे इतिवृत्त उपर्निर्दिष्ट क्र.१ च्या पत्रान्वये निर्गमित करण्यात आले आहे. सदर इतिवृत्तानुसार स्वातंत्र्याचा अमृत महोत्सवा निमित्त मराठवाडा मुक्तीसंग्राम अमृत महोत्सवानिमित्त विविध कार्यक्रम व उपक्रम राबविण्यास सांस्कृतिक कार्य विभागास निधी उपलब्ध करुन देण्यास मान्यता देण्यात आलेली आहे. त्यानुसार उपर्निर्दिष्ट क्र. २ अन्वये महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई व सांस्कृतिक कार्य संचालनालय यांच्या संयुक्त विद्यमाने स्वातंत्र्याचा अमृत महोत्सव अंतर्गत कार्यक्रमाचे आयोजन करण्यासाठी निधी महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई यांचेकडे वर्ग करण्यात आलेला आहे.
उपर्निर्दिष्ट क्र. ३ अन्वये दिलेल्या प्रशासकीय मान्यतेच्या अनुषंगाने महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई यांच्यामार्फत “मराठवाडा मुक्ती संग्राम” या विषयावरील माहितीपटाच्या निर्मितीसाठी वित्तीय मान्यता देण्याची बाब शासनाच्या विचारधीन होती.
शासन निर्णय : “स्वातंत्र्याचा अमृत महोत्सव” साठीच्या एक छत्र योजनेंतर्गत महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई व सांस्कृतिक कार्य संचालनालय, मुंबई यांच्या संयुक्त विद्यमाने “मराठवाडा मुक्ती संग्राम” या विषयावरील माहितीपटाची निर्मिती करण्याकरीता रुपये १, ५२,३३,५०५/- (अक्षरी रुपये
# Page 2
शासन निर्णय क्रमांक: संकीर्ण ८२२३/प्र.क्र.५६८/सां.का.४
एक कोटी बावण्ण लाख तेहेत्तीस हजार पाचशे पाच फक्त) इतका निधी खर्च करण्यास या शासन निर्णयान्वये वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र.. झेडड-२, २२०५, कला व संस्कृती, १०२, कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सव अंतर्गत कार्यक्रम (२२०५ ३७३३) - ५० इतर खर्च (कार्यक्रम) या लेखाशिर्षातून महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई यांचेकडे वर्ग करण्यात आलेल्या निधीतून करण्यात यावा.
०३. सदर खर्च करण्यासाठी व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई यांना नियंत्रण अधिकारी घोषित करण्यात येत असून, त्यांनी घोषित केलेले अधिकारी आहरण व संवितरण अधिकारी राहतील.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं - २०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई यांची राहील. तसेच, कार्यकारी संचालक, महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, मुंबई यांनी सदर कामे पूर्ण झाल्यानंतर त्यावरील खर्चाचे उपयोगिता प्रमाणपत्र संचालक, सांस्कृतिक कार्य संचालनालय, मुंबई यांचेमार्फत शासनास सादर करावे.
# Page 3