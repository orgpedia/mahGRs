# Page 1
छत्रपती शिवाजी महाराज यांच्या ३५० व्या राज्याभिषेक वर्षानिमित्त आयोजित बैठकांवरील व जाहिरात प्रसिध्दी खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ५५१/सां.का. ४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १३ सप्टेंबर, २०२३
वाचा : संचालक, सांस्कृतिक कार्य संचालनालय यांचे क्र. सांकास/ ४४२५, दिनांक ३ ऑगस्ट, २०२३ रोजीचे पत्र.
प्रस्तावना : हिंदवी स्वराज्याचे संस्थापक छत्रपती शिवाजी महाराज यांचा राज्याभिषेक सोहळा ज्येष्ठ शुध्द त्रयोदशी शके १५९५ अर्थात दिनांक ६ जून, १६७४ या दिवशी संपन्न झाला. त्यानुसार ज्येष्ठ शुद्ध त्रयोदशी शके १९४५ अर्थात दिनांक २ जून, २०२३ पासून शिवराज्याभिषेकाचे ३५० वे वर्ष सुरु होत आहे. या औचित्यावर राज्य शासनातर्फे वर्षभर विविध कार्यक्रम/उपक्रमांचे आयोजन करण्यात आले आहे.
सदर " ३५० व्या शिवराज्याभिषेक महोत्सव” निमित्ताने आयोजित करणात येणाऱ्या कार्यक्रमांच्या नियोजनाकरीता वेळोवेळी घेण्यात आलेल्या बैठकांवरील व सदर कार्यक्रमाच्या प्रचार प्रसिध्दी करीता माहिती व जनसंपर्क महासंचालनालयामार्फत वृत्तपत्रातून प्रसिध्द करण्यात आलेल्या जाहिरातींवरील खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : ३५० व्या शिवराज्याभिषेक महोत्सवानिमित्त राजभवन, मुंबई येथे वेळोवेळी आयोजित बैठकांवरील व सदर कार्यक्रमाच्या प्रचार-प्रसिध्दी करीता माहिती व जनसंपर्क महासंचालनालयामार्फत वृत्तपत्रातून प्रसिध्द करण्यात आलेल्या जाहिरातींवरील प्रत्यक्ष खर्च रक्कम रुपये १५,९३,६५३/- ( अक्षरी रुपये पंधरा लक्ष त्र्याण्णव हजार सहाशे त्रेपण्ण फक्त) इतक्या खर्चाच्या रकमेस प्रशासकीय व वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी - २, मुख्य लेखाशीर्ष २२०५ कला व संस्कृती, (१०२) कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सवांतर्गत कार्यक्रम, (२२०५ ३७३३) ५०-इतर खर्च (कार्यक्रम) या लेखाशिर्षाखाली उपलब्ध असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३/प्र.क्र.५५१/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.