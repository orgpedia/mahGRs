# Page 1
गानसम्राज्ञी लता मंगेशकर पुरस्कार - २०२४
जाहीर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. लमंपु १३२४(११)/प्र.क्र.२२७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १२ ऑगस्ट, २०२४
वाचा :- १) शासन निर्णय, समाजकल्याण, सांस्कृतिक कार्य व क्रीडा विभाग क्र. सांकासं
१०९२/ प्र.क्र. ८२/सां.का.१, दिनांक १३ सप्टेंबर,१९९३
२) शासन निर्णय, पर्यटन व सांस्कृतिक कार्य विभाग क्र. लमंपु १३२२ (१३)/प्र.क्र.
३८९/सां.का.४, दिनांक २२ नोव्हेंबर, २०२२
३) संचालक, सांस्कृतिक कार्य संचालनालय यांचे पत्र क्र.सां.का.स./३५०२,
दिनांक ११ ऑगस्ट, २०२४
प्रस्तावना :-
उपर्निर्दिष्ट्ट क्र.१ च्या शासन निर्णयानुसार गायन व संगीत या क्षेत्रात प्रदीर्घ
काळ उल्लेखनीय कार्य केलेल्या मान्यवरांना गानसम्राज्ञी लता मंगेशकर पुरस्काराने
सन्मानित करण्यात येते. उपर्निर्दिष्ट्ट शासन निर्णय क्र. २ अन्वये गानसम्राज्ञी लता मंगेशकर
पुरस्कारासाठी सन्मानार्थीची शिफारस करण्यासाठी निवड समिती गठीत करण्यात आलेली
आहे. सन २०२४ या वित्तीय वर्षातील गानसम्राज्ञी लता मंगेशकर पुरस्कार जाहीर करण्याची
बाब शासनाच्या विचाराधीन होती.
शासन निर्णय :- “गानसम्राज्ञी लता मंगेशकर पुरस्कार” समितीने एकमताने निवड केल्यानुसार सन २०२४ साठी “श्रीमती अनुराधा पौडवाल” यांना या शासन निर्णयान्वये पुरस्कार जाहीर करण्यात येत आहे.
०२. सदर खर्च मागणी क्र. झेडडी-२, २२०५, कला व संस्कृती, (००) १०२, कला
व संस्कृती प्रचालन, (०४) इतर महोत्सव, (०४) (०१) इतर महोत्सव (२२०५ १६०५)-०५ बक्षिसे
या लेखाशिर्षाखाली सन २०२४-२५ या वर्षासाठी मंजूर असलेल्या आर्थिक तरतुदीतून
भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १०७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
# Page 2
शासन निर्णय क्रमांकः लमंपु १३२४(११)/प्र.क्र.२२७/सां.का.४
०५. सदर शासन निर्णय महाराष्ट्र शासनाच्या www.maharashtra.gov.in या