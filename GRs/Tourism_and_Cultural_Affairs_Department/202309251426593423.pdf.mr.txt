# Page 1
पर्यटन संचालनालयातील मुख्य लेखा अधिकारी हे पद उपसंचालक, महाराष्ट्र वित्त व लेखा सेवा या पदात श्रेणीवाढ करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२३/०८/प्र.क्र.३६६/पर्यटन,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : २५ सप्टेंबर, २०२३
संदर्भ : १. पर्यटन विभाग, शासन निर्णय क्र.टीडीसी-२०१४/२/प्र.क्र.९३/पर्यटन, दि.१४/०७/२०१६ २. वित्त विभाग, मंत्रालय, शासन आदेश क्र.संलेको-२०२३/प्र.क्र.९०/कोषा.प्रशा-२, दि.११/०८/२०२३.
प्रस्तावना : श्री. विठ्ठल सुडे यांची पर्यटन संचालनालयातील उप संचालक, महाराष्ट्र वित्त व लेखा सेवा या पदावर शासन निर्णय, वित्त विभाग, दि.११/०८/२०२३ अन्वये नियुक्ती करण्यात आली आहे. श्री. विठ्ठल सुडे, उप संचालक यांची वेतनश्रेणी एस-२३ (६७, ७०० - २,०८,७००) असल्यामुळे, मुख्य लेखा अधिकारी, पर्यटन संचालनालय हे एस-१६ (४४,९०० – १,४२,४००) या वेतनश्रेणीतील पद उपसंचालक, महाराष्ट्र वित्त व लेखा सेवा, एस -२३ (६७,७०० - २,०८,७००) या वेतनश्रेणीत श्रेणीवाढ करण्याचा प्रस्ताव शासनाच्या विचाराधीन होता.
शासन निर्णय : पर्यटन संचालनालयातील मुख्य लेखा अधिकारी, एस-१६ (४४,९०० १,४२,४००) हे पद उपसंचालक, महाराष्ट्र वित्त व लेखा सेवा, एस -२३ (६७,७०० – २,०८,७००) या वेतनश्रेणीत तात्पुरत्या स्वरुपात श्रेणीवाढ करण्यात येत आहे.
०२. श्रेणीवाढ केलेले पद श्री. सुडे, उप संचालक, महाराष्ट्र वित्त व लेखा सेवा हे त्या पदावर कार्यरत असेपर्यंत अस्तिवात राहील त्यानंतर ते पद आपोआप मुळ पदामध्ये म्हणजेच मुख्य लेखा अधिकारी या पदामध्ये रुपांतरीत व श्रेणी अवनत होईल.
०३. सदर आदेश वित्त विभागाने त्यांच्या अनौपचारीक संदर्भ क्र. ३८१७, दि.१४/०९/२०२३ अन्वये दिलेल्या सहमती अनुसरुन निर्गमित करण्यात येत आहेत.