# Page 1
स्वातंत्र्याच्या अमृत महोत्सवनिमित्त राष्ट्रीय नाट्य महोत्सव आयोजन खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३ /प्र.क्र. ५७५/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ६ नोव्हेंबर, २०२३
वाचा : १) संचालक, सांस्कृतिक कार्य संचालनालय यांचे क्र.
सांकास/४६९५, दिनांक १७ ऑगस्ट, २०२३ रोजीचे पत्र.
प्रस्तावना : “स्वातंत्र्याचा अमृत महोत्सव” च्या निमित्ताने विभागाकडून विविध नाविन्यपूर्ण उपक्रमांचे आयोजन करण्याची प्रथा सुरू करण्यात आलेली आहे. याद्वारे तरुण कलाकारांना नाविन्यपुर्ण कार्यक्रमांच्या / उपक्रमांच्या द्वारे वैविध्यपुर्ण माहिती व अभ्यास व्हावा, हा हेतू आहे. त्याच धर्तीवर, देशातील विविध राज्यांमधून बहुभाषिक अनामविरांवरील नाट्यमहोत्सवाचे आयोजन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : दिनांक १४ सप्टेंबर, २०२३ ते १७ सप्टेंबर, २०२३ या कालावधीत नागपूर येथे संस्कार भारती व सांस्कृतिक कार्य संचालनालय यांच्या संयुक्त विद्यमाने आयोजित नाटय महोत्सवाचे आयोजन व त्यावरील रुपये २५,००,०००/- (अक्षरी पंचवीस लक्ष फक्त) इतक्या खर्चाच्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, पंचवार्षिक योजना अंतर्गत योजना, राज्य योजनांतर्गत योजना (०२) (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांक: संकीर्ण ८२२३ / प्र.क्र. ५७५/सां.का.४
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग- पहिला, उपविभाग - ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं - २०२३ / प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.