# Page 1
तेरावा वित्त आयोग वर्ष २०१२-१३ मंजूरी अंतर्गत सरकारवाडा, नाशिक, जि. नाशिक या राज्य संरक्षित स्मारकाच्या जतन व दुरुस्ती कामास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : स्मारक २०१४/प्र.क्र.२८/सां.का.३
मंत्रालय विस्तार भवन, मुंबई ४०० ०३२
दिनांक :- ११ डिसेंबर,२०१८.
वाचा :- १) शासन निर्णय, पर्यटन व सांस्कृतिक कार्य विभाग क्र. स्मारक २०१४/प्र.क्र.२८/ सां.का.३, दिनांक २४ फेब्रुवारी, २०१४.
२) शासन निर्णय, पर्यटन व सांस्कृतिक कार्य विभाग क्र. स्मारक २०१४/प्र.क्र.२८/ सां.का.३, दिनांक २६ मार्च, २०१५.
३) शासन निर्णय, पर्यटन व सांस्कृतिक कार्य विभाग क्र. तेविआ२०११/प्र.क्र.१६५/ सां.का.३, दिनांक ०६ ऑक्टोंबर, २०१५.
४) शासन निर्णय, पर्यटन व सांस्कृतिक कार्य विभाग क्र. तेविआ२०११/प्र.क्र.१६५/ सां.का.३, दिनांक ०२ सप्टेंबर, २०१६.
५) संचालक पुरातत्व व वस्तुसंग्रहालय संचालनालय, मुंबई यांचे जा.क्र. स्मारके / २०१८ / २५९९, दिनांक १९ नोव्हेंबर, २०१८ चे पत्र.
शासन निर्णय: तेराव्या वित्त आयोगाच्या शिफारशीनुसार सन २०१२-१३ करीता "ऐतिहासिक व पुरातत्वशास्त्रीय वारसा लाभलेल्या स्मारकांचे जतन व संरक्षण " या योजनेंतर्गत केंद्र शासनाकडून प्राप्त निधीच्या अनुषंगाने सरकारवाडा, नाशिक, जि. नाशिक या राज्य संरक्षित स्मारकाच्या जतन व दुरुस्ती कामासाठी रु.१,५३,२१,७९३/- इतक्या रक्कमेच्या अंदाजपत्रकास उपर्निर्दिष्ट क्र.१ येथील शासन निर्णयान्वये प्रशासकीय मान्यता देण्यात आली. सदर कामाच्या ९.५०% अधिक दराच्या न्युनत्तम निविदेस उपर्निर्दिष्ट क्र. २ येथील शासन निर्णयान्वये मान्यता देण्यात आली. सदर राज्य संरक्षित स्मारकाच्या जतन व दुरुस्ती कामासाठी रू.५०,००,०००/- व रू.१,००,००,००/- इतक्या रक्कमेस अनुक्रमे उपर्निर्दिष्ट क्र. ३ व क्र.४ येथील शासन निर्णयान्वये वित्तीय मान्यता देण्यात आली.
एकूण रू.१,५०,००,०००/- इतक्या रक्कमेच्या सदर वित्तीय मान्यतेपैकी सन २०१६-१७ अखेर प्रत्यक्षात रू.१,०५,३७,००५/- इतका निधी खर्च झाला आहे. आता सदर राज्य संरक्षित स्मारकाच्या जतन व दुरूस्तीचे काम पूर्ण झाले असल्याने उपर्निर्दिष्ट क्र.५ येथील पत्रान्वये संचालनालयाने सदर कामाच्या उर्वरीत रू.४१,५८,३७०/- इतक्या रकमेस वित्तीय मान्यता देण्याची विनंती केली आहे.
त्यानुषंगाने या शासन निर्णयान्वये सरकारवाडा, नाशिक, जि. नाशिक या राज्य संरक्षित स्मारकाच्या जतन व दुरुस्ती कामाच्या उर्वरीत रू.४१,५८,३७०/- (रूपये एक्केचाळीस लाख अठ्ठावन्न हजार तीनशे सत्तर फक्त) इतक्या रक्कमेस वित्तीय मान्यता देण्यात येत आहे.
०२. यासाठी होणारा खर्च मागणी क्र. झेडडी -२ पर्यटन व सांस्कृतिक कार्य विभाग, २२०५ कला व संस्कृति (००) १०३, पुरातत्वशास्त्र, (०२) (०४) १३ व्या वित्त आयोगाच्या शिफारशीनुसार ऐतिहासिक व
# Page 2
शासन निर्णय क्रमांकः स्मारक २०१४/प्र.क्र.२८/सां.का.३
पुरातत्वशास्त्रीय वारसा लाभलेल्या स्मारकांचे जतन व संरक्षण (कार्यक्रम), (२२०५३२६१) २७ लहान बांधकामे या लेखाशिर्षाखाली सन २०१८-१९ या आर्थिक वर्षाकरिता उपलब्ध निधीतून भागविण्यात यावा.
०३. संचालक, पुरातत्व व वस्तुसंग्रहालये संचालनालय यांना यासाठी नियंत्रण अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबंधीच्या देयकावर स्वाक्षरी करण्यास प्राधिकृत करण्यात येत आहे.
०४. हा शासन निर्णय विअप्र-२०१३/प्र.क्र.३०/२०१३ / विनियम, भाग २, दिनांक १७ एप्रिल, २०१५, वित्तीय अधिकार नियम पुस्तिका १९७८ भाग पहिला उपविभाग तीन मधील अनुक्रमांक ४ मधील परिच्छेद क्र. २७(२) “अ” नुसार तसेच वित्त विभागाचे परिपत्रक क्रमांक अर्थसं-२०१८/प्र.क्र.६९/अर्थ ३, दिनांक ०२ एप्रिल, २०१८ अन्वये प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.