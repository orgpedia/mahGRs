# Page 1
महाराष्ट्र भुषण पुरस्कार-२०२२ वितरण सोहळा दुर्घटना- एकसदस्यीय समितीच्या कार्यकक्षेबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. मभूपु १२२३/प्र.क्र.३४९/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : ३ मे, २०२३
वाचा : शासन निर्णय, पर्यटन व सांस्कृतिक कार्य विभाग,समक्रमांक,
दिनांक २० एप्रिल, २०२३
शासन निर्णय :
उपर्निर्दिष्ट शासन निर्णयान्वये खारघर, जि. रायगड येथे “महाराष्ट्र भुषण" पुरस्कार
सोहळ्यानंतर झालेल्या या दुर्दैवी घटनेच्या संदर्भातील वस्तुस्थिती तपासण्याकरीता महसूल
विभागाचे अतिरिक्त मुख्य सचिव यांच्या अध्यक्षतेखाली एक सदस्यीय समिती नियुक्ती करण्यात
आली होती.
सदर एक सदस्यीय समितीची कार्यकक्षा खालील प्रमाणे राहील :
१. घटनेची संपूर्ण माहिती प्राप्त करुन त्याबाबतची वस्तुस्थिती विशद करणे.
२. सदर पुरस्कार वितरण सोहळयाच्या आयोजनासाठी विभागीय आयुक्त, कोकण विभाग
यांच्या अध्यक्षतेखाली दिनांक ६ एप्रिल, २०२३ रोजीच्या शासन निर्णयान्वये “स्थानिक
व्यवस्थापन समिती” गठित करण्यात आलेली होती. सदर समिती मध्ये सहभागी असलेल्या
यंत्रणांना देण्यात आलेल्या कामाबाबतची वस्तुस्थिती जाणून घेणे.
३. सदर स्थानिक व्यवस्थापन समितीमध्ये सहभागी असलेल्या यंत्रणांव्दारे दुर्घटना
झाल्यानंतर त्यांनी तातडीने केलेल्या मदत कार्याची वस्तुस्थिती जाणून घेणे.
४. भविष्यात अशा प्रकारच्या समारंभाच्या आयोजनाच्या बाबतीत कोणत्या गोष्टींची काळजी
दक्षता घ्यावी याबाबत शिफारस करणे.
# Page 2
शासन निर्णय क्रमांकः मभूपु १२२३/प्र.क्र.३४९/सां.का.४