# Page 1
कोविड-१९ च्या पार्श्वभूमीवर “मिशन बिगीन अगेन” अंतर्गत बंदिस्त सभागृहे / मोकळ्या जागेत होणारे इतर सांस्कृतिक कार्यक्रम पुन्हा सुरु करण्याबाबतची मार्गदर्शक तत्वे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: संकीर्ण ८२२०/प्र.क्र. २२४/सां.का. ४
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई - ४०० ०३२.
दिनांक : ०५ नोव्हेंबर, २०२०
वाचा : १) केंद्र शासन, गृह मंत्रालय, आदेश क्र.४०-३/२०२०-डीएम-आय (ए), दि.३०.०९.२०२० २) आदेश, महसूल व वन विभाग, आपत्ती व्यवस्थापन, मदत व पुनर्वसन, क्र.डीएमयू-२०२०/प्र.क्र.९२/डीएसएम-१, दिनांक ३ नोव्हेंबर, २०२०
प्रस्तावना : कोविड-१९ विषाणूंच्या प्रादुर्भावास प्रतिबंध करण्यासाठी शासनाने वेळोवेळी निर्गमित केलेल्या शासन आदेशान्वये विविध बाबींवर / कामांवर आणलेले निर्बंध पुनर्विचारांती शिथिल केले आहेत. कोविड-१९ च्या पार्श्वभूमीवर बंद पडलेले बंदिस्त सभागृहे / मोकळ्या जागेत होणारे इतर कार्यक्रम सुरु करण्यास परवानगी देण्यासंदर्भात या क्षेत्रातील विविध संघटनांकडून / संस्थांकडून शासनास विनंत्या प्राप्त झालेल्या आहेत. त्या विचारात घेता, जसे राज्य शासनाच्या उपर्निर्दिष्ट क्र. २ येथील आदेशान्वये चित्रपटगृहे व नाट्यगृहे सुरु करण्यास परवानगी दिली, त्याच धर्तीवर बंदिस्त सभागृह व मोकळ्या जागेत होणारे इतर सांस्कृतिक कार्यक्रम सुरु करणेबाबतच्या मार्गदर्शक तत्वास मान्यता देण्याची बाब शासनाच्या विचाराधीन होती. तद्नुषंगाने, शासनाने पुढीलप्रमाणे निर्णय घेतला आहे.
शासन निर्णय : कोविड–१९ च्या पार्श्वभूमीवर राज्यातील बंदिस्त सभागृहे / मोकळ्या जागेत होणारे इतर सांस्कृतिक कार्यक्रम या शासन निर्णयासोबत जोडण्यात आलेल्या परिशिष्ट-अ मधील मार्गदर्शक तत्वांच्या अधिन राहून दिनांक ५ नोव्हेंबर, २०२० पासून नियंत्रित स्वरुपात सुरु करण्यास शासन मान्यता देत आहे.
२. ही परवानगी देण्यामागील शासनाचा उदात्त हेतू विचारात घेऊन सर्व संबंधितांनी बंदिस्त सभागृहे / मोकळ्या जागेत होणारे इतर कार्यक्रमांचे परिचालन, कोविड १९ संदर्भातील केंद्र शासनाच्या व राज्य शासनाच्या कोणत्याही निर्बंधांचा भंग होणार नाही अशा पध्दतीने करणे आवश्यक आहे. या मार्गदर्शक तत्वांचा भंग झाल्याचे निदर्शनास आल्यास संबंधितांविरुध्द नियमानुसार कारवाई करण्यात येईल.
# Page 2
शासन निर्णय क्रमांक: संकीर्ण ८२२० / प्र.क्र.२२४/सां.का.४
३. कोविड–१९ विषाणूंच्या प्रादुर्भावास प्रतिबंध करण्यासाठी शासनाने घोषित केलेल्या टाळेबंदीच्या अनुषंगाने वेळोवेळी निर्गमित केलेल्या आदेशातील बंधनकारक असणाऱ्या सूचना या प्रकरणीही लागू राहतील.
# Page 3
# Page 4
# Page 5