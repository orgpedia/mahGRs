# Page 1
“मराठवाडा मुक्तिसंग्राम अमृत महोत्सवी वर्ष” सांगता सोहळ्यानिमित्त आयोजित होणाऱ्या विविध शासकीय कार्यक्रमांमध्ये घ्यावयाच्या शपथेच्या नमुन्यास मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.४०२/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : १५ सप्टेंबर, २०२३
वाचा: विभागीय आयुक्त, औरंगाबाद यांचे पत्र क्र.जा.क्र.२०२३/सा.प्र./म.मु.सं.दि./ संकिर्ण/कावि-, दिनांक ७ सप्टेंबर, २०२३.
प्रस्तावना: मराठवाडा मुक्तिसंग्रामाच्या अमृत महोत्सवी वर्षाच्या सांगता सोहळ्यानिमित्त शासनामार्फत विविध कार्यक्रम व उपक्रम राबविण्यात येत आहेत. त्यानिमित्ताने मराठवाडा विभागात आयोजित करावयाच्या विविध शासकीय कार्यक्रमांमध्ये घ्यावयाच्या शपथेच्या नमून्यास मान्यता देण्याची बाब शासनाच्या विचाराधीन होती.
शासन निर्णय : मराठवाडा मुक्तिसंग्रामाच्या अमृत महोत्सवी वर्षाच्या सांगता सोहळ्यानिमित्त मराठवाडा विभागात आयोजित करावयाच्या विविध शासकीय कार्यक्रमांमध्ये घ्यावयाच्या शपथेच्या खालील नमून्यास या शासन निर्णयान्वये मान्यता देण्यात येत आहे.
शपथेचा नमूना :
१. स्वतंत्र भारताचे नागरिकत्व देणाऱ्या आणि वैभवशाली महाराष्ट्राशी जोडणाऱ्या मराठवाडा मुक्तिसंग्रामाचा आम्ही सार्थ अभिमान बाळगू.
२. हा मुक्तिसंग्राम अनेक ध्येयवादी स्वातंत्र्यसैनिकांच्या अमूल्य बलिदानातून आणि जनतेच्या सक्रिय पाठींब्यातून सिध्द झाला आहे, याची आम्ही कृतज्ञतापूर्वक जाणीव ठेवू.
३. सार्वभौम भारताचे नागरिक म्हणून महाराष्ट्र धर्म पाळतांना मराठवाड्याच्या भूमीला समृध्द करण्यासाठी आम्ही सदैव सानंद वचनबध्द राहू.
# Page 2
शासन निर्णय क्रमांक: संकीर्ण ८२२३/प्र.क्र.४०२/सां.का.४