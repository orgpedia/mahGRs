# Page 1
चित्रपट निर्मिती, टि.व्ही मालिका, जाहिरातपट व माहितीपट इत्यादींच्या चित्रिकरणाच्या परवानगीसाठी एक खिडकी योजना (Single Window Clearance System) लागू करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : गोचिन २०१६/प्र.क्र. १८९/सां.का.१
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : २२ मे, २०१८
प्रस्तावना : व्यवसाय करण्यासाठी सुलभता (Ease of doing business) या विषयाबाबतचे शासनाचे धोरण लक्षात घेऊन यासंदर्भात दि.१८.०९.२०१५ रोजी मा. मुख्यमंत्री महोदयांकडे झालेल्या बैठकीतील निर्णयानुसार चित्रपट, टि.व्ही. मालिका, जाहिरातपट व माहितीपट इत्यादींच्या चित्रिकरणासाठी लागणाऱ्या विविध विभागांच्या परवानग्या सुलभरीतीने व ठराविक मुदतीमध्ये मिळाव्यात यादृष्टीने एक खिडकी योजना राबविण्याची बाब शासनाच्या विचाराधीन होती.
शासन निर्णय : विचारांती या शासन निर्णयान्वये चित्रपट, टि.व्ही मालिका, जाहिरातपट व माहितीपट इत्यादींच्या चित्रिकरणाच्या परवानगीसाठी खालीलप्रमाणे एक खिडकी योजना कार्यान्वित करण्यात येत आहे.
१) या योजनेच्या अंमलबजावणीसाठी महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, गोरेगाव (पूर्व), मुंबई ही संनियंत्रण संस्था (Nodal Agency) म्हणून काम पाहील.
२) चित्रिकरणाचे स्थळ हे शासकीय जागेवरती असेल तरच या योजनेव्दारे चित्रिकरणासाठी परवानगी देण्यात येईल. खाजगी स्थळांच्या चित्रिकरणासाठी ही योजना लागू नाही.
३) चित्रिकरणाकरिता आवश्यक परवानग्या मिळण्यासाठी संबंधित निर्मात्यांनी www.maharashtrafilmcell.com या वेब पोर्टलवरती Online प्रणालीव्दारे अर्ज करणे आवश्यक आहे.
४) निर्मात्याने ऑनलाईन प्रणालीव्दारे त्यांना ज्या स्थळावर ज्या कालावधीसाठी चित्रिकरण करावयाचे आहे ते चित्रिकरण स्थळ त्या कालावधीसाठी उपलब्ध आहे किंवा नाही हे तपासून, ते उपलब्ध असल्यास संबंधित स्थळाच्या चित्रिकरणाच्या अटी व शर्ती मान्य करुन त्यासाठी आवश्यक असणारे शुल्क ई-पेमेंट व्दारे [ संबंधित शासकीय यंत्रणांनी (Stake Holder) त्यांचे चित्रिकरणाच्या स्थळासाठी निश्चित केलेले शुल्क व आवश्यक त्या ठिकाणी निश्चित केलेली अनामत रक्कम] जमा केल्यानंतर निर्मात्यांना Order ID व Order Date प्राप्त होईल व त्यानंतर चित्रिकरणासाठीची परवानगीची प्रक्रिया सुरु होईल.
# Page 2
शासन निर्णय क्रमांक: गोचिन २०१६/प्र.क्र. १८९/सां.का.१
५) निर्मात्यास आवश्यक ते शुल्क भरल्यानंतर Order ID व Order Date प्राप्त झाल्यानंतरच त्यांचा परवानगीबाबतचा अर्ज चित्रिकरण स्थळाशी संबंधित शासकीय यंत्रणा (Stakeholders) तसेच संनियंत्रण संस्था म्हणून काम पहाणाऱ्या चित्रनगरी महामंडळास वेब पोर्टलवरील डॅशबोर्डवर प्राप्त होईल.
६) निर्मात्याचा अर्ज प्राप्त झाल्यापासून (म्हणजेच निर्मात्यास Order ID व Order Date प्राप्त झाल्यापासून) ७ कार्यालयीन कामकाजाच्या दिवसांत चित्रिकरणाची परवानगी मान्य करणे अथवा नाकारणे शासकीय यंत्रणेवर (Stakeholders) बंधनकारक असेल.
७) निर्मात्याचा अर्ज प्राप्त झालेल्या दिनांकापासून १५ कार्यालयीन कामकाजाच्या दिवसांमध्ये (Fifteen Working Days), चित्रिकरण स्थळाशी संबंधित शासकीय यंत्रणा ( Stakeholder) यांच्यासोबत पाठपुरावा करुन चित्रनगरी महामंडळामार्फत (संनियंत्रण संस्था) चित्रिकरणासाठी परवानगी देण्यात येईल.
८) चित्रिकरणासाठी निर्मात्यास परवानगी दिल्यानंतर संनियंत्रण संस्थेने चित्रिकरण स्थळांशी संबंधित शासकीय यंत्रणांना (Stakeholders) त्यांच्या शुल्काची रक्कम १५ कार्यालयीन कामकाजाच्या दिवसांमध्ये (Fifteen Working Days) ई-पेमेंटव्दारे अदा करण्यात येईल.
९) चित्रिकरण स्थळाशी संबंधित शासकीय यंत्रणा (Stakeholder) यांनी परवानगी नाकारल्यास, त्याबाबतचे कारण चित्रनगरी महामंडळामार्फत (संनियंत्रण संस्था) निर्मात्यास अर्ज प्राप्त झालेल्या दिनांकापासून १५ कार्यालयीन कामकाजाच्या दिवसांमध्ये (Fifteen Working Days) कळविण्यात येईल. निर्मात्याने ई-पेमेंटव्दारे जमा केलेली रक्कम प्रक्रिया शुल्क (Processing Fee) वगळून ई-पेमेंटव्दारे पुढील १५ कार्यालयीन कामकाजाच्या दिवसांमध्ये (Fifteen Working Days) परत केली जाईल.
१०)तथापि ७ कार्यालयीन कामकाजाच्या दिवसांत संनियंत्रण संस्थेने पाठपुरावा करुनही शासकीय यंत्रणा (Stakeholder) कडून कोणताही प्रतिसाद न मिळाल्यास सदर चित्रिकरणास त्यांची हरकत नाही असे गृहीत धरुन चित्रिकरणास संनियंत्रण संस्थेमार्फत परवानगी देण्यात येईल. विशिष्ट अटी व शर्तींच्या अधीन ज्या शासकीय यंत्रणांची परवानगी घेणे आवश्यक आहे अशा शासकीय यंत्रणांची यादी सोबतच्या परिशिष्ट “अ” मध्ये नमूद केली आहे.
११) सद्यस्थितीत इतर शासकीय यंत्रणा ( Stakeholder) यांनी परवानगी / ना-हरकत दिल्याशिवाय काही शासकीय यंत्रणा परवानगी / ना हरकत देत नाहीत. तथापि, एक खिडकी योजनेमध्ये परवानगी / ना-हरकत देण्यासाठी एका शासकीय यंत्रणेला दुसऱ्या शासकीय यंत्रणेवर अवलंबून राहण्याची आवश्यकता नाही. कारण सर्व शासकीय यंत्रणांची परवानगी / ना-हरकत विचारात घेऊन चित्रिकरणासाठी अंतिम परवानगी देण्याची कार्यवाही संनियंत्रण संस्थेमार्फत करण्यात येईल. त्यामुळे प्रत्येक शासकीय यंत्रणेने इतर शासकीय यंत्रणांच्या परवानगी / ना-हरकतीवर अवलंबून न राहता आपली परवानगी / ना-हरकत स्वतंत्रपणे तात्काळ संनियंत्रण संस्थेस अवगत करणे आवश्यक राहील.
१२)चित्रिकरणाच्या एकाच स्थळासाठी जर विविध शासकीय यंत्रणांकडून ना-हरकत प्रमाणपत्र आवश्यक असेल अशावेळी सर्व संबंधित शासकीय यंत्रणांनी असे प्रमाणपत्र दिले तरच
पृष्ठ ६ पैकी २
# Page 3
शासन निर्णय क्रमांक: गोचिन २०१६/प्र.क्र. १८९/सां.का.१
विहित मुदतीत संनियंत्रण संस्थेमार्फत परवानगी देण्यात येईल. मात्र त्यापैकी एका शासकीय यंत्रणेने जरी ना-हरकत प्रमाणपत्र नाकारले तर संबंधित स्थळावर चित्रिकरणासाठी परवानगी नाकारल्याचे विहित मुदतीत निर्मात्यास कळविण्यात येईल.
१३) चित्रिकरणासाठी एकदा परवानगी दिल्यानंतर निर्मात्यास चित्रिकरणाचे आरक्षण रद्द करता येणार नाही व त्यासाठीचे चित्रिकरण शुल्क परत केले जाणार नाही. चित्रिकरणासाठी अर्ज सादर केल्यापासून चित्रिकरणास परवानगी प्राप्त होण्याच्या कालावधीत जर निर्मात्याने अर्ज रद्द करण्याची विनंती केली तर प्रक्रिया शुल्क (Processing Fee) वगळून उर्वरीत चित्रिकरण शुल्क निर्मात्यास परत करण्यात येईल.
१४)निर्मात्यास चित्रिकरणासाठी परवानगी दिल्यानंतर काही नैसर्गिक आपत्तीमुळे चित्रिकरण होऊ शकले नाही तर निर्मात्यास चित्रिकरण शुल्काची रक्कम परत केली जाणार नाही.
१५) ज्या चित्रिकरण स्थळासाठी अनामत रक्कम निर्मात्याने ई-पेमेंटव्दारे भरली आहे अशा प्रकरणी संबंधित निर्मात्यास चित्रिकरणानंतर अनामत रक्कम परत करणे आवश्यक असल्याने सदर अनामत रक्कम चित्रनगरी महामंडळाकडेच राहील. चित्रिकरण पूर्ण होऊन संबंधित यंत्रणेकडून अनामत रक्कम परत करण्याबाबत ना-हरकत प्रमाणपत्र मिळाल्यानंतर चित्रनगरी महामंडळ सदर अनामत रक्कम १५ कार्यालयीन कामकाजाच्या दिवसांत (Fifteen Working Days) निर्मात्यास परत दिली जाईल.
१६) सदर योजनेची यशस्वीरित्या अंमलबजावणी करण्याची जबाबदारी संनियंत्रण संस्था म्हणून चित्रनगरी महामंडळाची राहील. मात्र गोरेगाव चित्रनगरी महामंडळ ही संनियंत्रण संस्था फक्त निर्माता व शासकीय यंत्रणा (Stakeholder) यांच्यामध्ये समन्वय साधण्याचे काम करणार आहे. निर्मात्यास चित्रिकरणासाठी परवानगी देण्याची पूर्ण जबाबदारी संबंधित शासकीय यंत्रणेची असेल. यासाठी शासकीय यंत्रणा यांनी त्यांच्या अखत्यारीतील चित्रिकरण स्थळावर चित्रिकरण करण्यासाठी परवानगी देण्याकरीताच्या अटी व शर्ती काळजीपूर्वक निश्चित कराव्यात जेणेकरुन त्या अटी व शर्तीनुसार निर्मात्यास चित्रिकरणाची परवानगी दिली जाईल.
१७) चित्रिकरण स्थळाशी संबंधित सर्व शासकीय कार्यालयांनी या योजनेसाठी एक संनियंत्रण अधिकारी नेमणे आवश्यक आहे. निर्मात्यांचा अर्ज प्राप्त झाल्यापासून ७ कार्यालयीन कामकाजाच्या दिवसांत परवानगी देणे अथवा नाकारणे याबाबतची जबाबदारी संबंधित संनियंत्रण अधिकारी यांची राहील.
१८) चित्रिकरणास परवानगीबाबतच्या एक खिडकी योजनेच्या उपरोक्त नमूद वेब पोर्टलवर चित्रिकरण स्थळांची तसेच त्या स्थळांच्या संबंधित शासकीय यंत्रणा (Stakeholder) यांची यादी उपलब्ध आहे.
१९)मात्र सदर यादी व्यतिरिक्त नवीन स्थळांची चित्रिकरणासाठी निर्मात्यांकडून मागणी प्राप्त झाल्यास सदर मागणीनुसार नवीन स्थळ ज्या शासकीय यंत्रणेच्या अधिपत्याखाली आहे त्या यंत्रणेची सहमती घेऊन त्या स्थळाचा वेब पोर्टलवरील चित्रिकरण स्थळांच्या यादीत कायमस्वरुपी समावेश करण्यात येईल. अशा प्रकारे वेळोवेळी चित्रिकरण स्थळांची व त्यानुसार संबंधित Stakeholder यांची यादी अद्ययावत करण्याची जबाबदारी संनियंत्रण पृष्ठ ६ पैकी ३
# Page 4
शासन निर्णय क्रमांक: गोचिन २०१६/प्र.क्र. १८९/सां.का.१
संस्थेची राहील. तसेच यादीत नव्याने समाविष्ट होणाऱ्या शासकीय यंत्रणा (Stakeholder) यांना या शासन निर्णयानुसार कार्यवाही करणे बंधनकारक राहील.
२०) सदर योजना सद्य:स्थितीत प्रायोगिक तत्वावर प्रथम टप्प्यात मुंबई शहर व मुंबई उपनगराकरीता लागू करण्यात येत आहे. तद्नंतर टप्प्याटप्याने सदर योजना उर्वरीत महाराष्ट्राकरीता लागू करण्यात येईल.
२. सदर एक खिडकी योजनेकरिता आवश्यकता भासल्यास आर्थिक तरतूद करण्याची कार्यवाही चित्रनगरी महामंडळाने त्यांच्या स्वनिधीतून करावी.
३. सदर योजना ही प्रायोगिक तत्त्वावर राबविण्यात येत असल्याने यामध्ये काही सुयोग्य दुरुस्त्या, बदल, सुधारणा करावयाच्या असल्यास अश्या दुरुस्त्या, बदल, सुधारणा सांस्कृतिक कार्य विभागाकडुन वेळोवेळी केल्या जातील. त्याचप्रमाणे मंत्रालयीन संबंधित विभागांकडून विहीत केलेल्या अटी व व शर्तींचे पालन करणे निर्मात्यास बंधनकारक राहील. सदर योजना सेवा हमी कायदयांतर्गत आणण्यात येईल.
# Page 5
# Page 6