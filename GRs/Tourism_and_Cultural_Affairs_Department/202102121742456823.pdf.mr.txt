# Page 1
दिव्यांग व्यक्ती हक्क अधिनियम, २०१६ नुसार पर्यटन व सांस्कृतिक विभाग (खुद्द) मंत्रालय, मुंबई या विभागातील गट-ड संवर्गातील “शिपाई” या पदांकरीता दिव्यांगासाठी पदे सुनिश्चित करणेबाबत...
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक :- संकीर्ण २०१८/प्र.क्र.२५९/आस्थापना
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक :- १२ फेब्रुवारी, २०२१.
वाचा :- १. सामाजिक न्याय व विशेष सहाय्य विभाग, शासन परिपत्रक, क्र.दिव्यांग २०१९/प्र.क्र.२५१/दि.क.२, दि.१२.११.२०२०.
२. केंद्र शासनाची दिव्यांग पदसुनिश्चिती केल्याबाबतची दि.०४.०१.२०२१ ची
अधिसूचना.
३. सामाजिक न्याय व विशेष सहाय्य विभाग, शासन निर्णय क्र. दिव्यांग-२०१९/
प्र.क्र.२५१/दि.क.२, दि. ०२.०२.२०२१
४. मा. मुख्य सचिव यांचे अ.शा.पत्र क्र. दिव्यांग-२०२१/संकीर्ण-११/दि.क.२.
दि.०६.०२.२०२१.
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेत पदसुनिश्चिती करणे आवश्यक आहे. संदर्भ क्र.१ येथील सामाजिक न्याय व विशेष सहाय्य भागाच्या परिपत्रकानुसार दिव्यांग पदसुनिश्चितीबाबतची तज्ञ समिती गठीत करण्यात आली आहे. तसेच संदर्भ क्र. २ येथील केंद्र शासनाच्या दि.०४.०१.२०२१ च्या अधिसूचनेनुसार शासन सेवेतील दिव्यांगांसाठी संवर्गांची पदसुनिश्चिती करण्याबाबतची अधिसूचना प्रसिध्द करण्यात आली आहे. सदर अधिसूचनेनुसार एकूण ३५६६ संवर्गांची पदसुनिश्चिती करण्यात आलेली आहे. त्यानुसार संदर्भ क्र.३ येथील सामाजिक न्याय व विशेष सहाय्य विभागाच्या दि.०२.०२.२०२१ च्या शासन निर्णयानुसार खालील प्रमाणे कार्यवाही करणे आवश्यक आहे : अ) केंद्र शासनाने पद सुनिश्चिती करुन दिव्यांगांसाठी सुनिश्चित केलेली गट-अ, गट-ब, गट-क व गट-ड मधील जी पदे राज्य शासनाच्या आस्थापनेवर (अधिनस्त कार्यालयातील पदांसह) आहेत, अशा पदांबाबतचा शासन निर्णय संबंधित प्रशासकीय विभागाने त्यांच्या स्तरावर निर्गमित करणे.
ब) केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या तसेच कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील. त्याप्रमाणे संबंधित प्रशासकीय विभागाने शासन निर्णयामध्ये सदर पदांचा समावेश करणे.
उपरोक्त सूचनांनुसार दिव्यांगासाठी शासन सेवेत पदे सुनिश्चित करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांक: संकीर्ण २०१८/प्र.क्र.२५९/आस्थापना
शासन निर्णयः दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेत पदसुनिश्चिती करणे आवश्यक आहे. संदर्भ क्र. २ येथील केंद्र शासनाच्या दि.०४.०१.२०२१ च्या अधिसूचनेनुसार शासन सेवेतील दिव्यांगासाठी संवर्गांची पदसुनिश्चिती करण्याबाबतची अधिसूचना प्रसिध्द करण्यात आली आहे.
सदर अधिसूचनेनुसार एकूण ३५६६ संवर्गांची पदसुनिश्चिती करण्यात आलेली आहे. त्यानुसार सदर यादीतील गट-ड संवर्गात “शिपाई” या पदासाठी, पर्यटन व सांस्कृतिक कार्य विभाग (खुद्द) करीता विवरणपत्र-अ मध्ये दर्शविल्याप्रमाणे पदे सुनिश्चित करण्यात येत आहेत.
# Page 3