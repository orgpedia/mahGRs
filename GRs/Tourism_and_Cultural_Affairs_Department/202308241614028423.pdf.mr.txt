# Page 1
“महाराष्ट्र भूषण - २०२२" पुरस्कार प्रदान सोहळ्याच्या खर्चास वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/ प्र.क्र. ३५८/सां.का.४
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक : २४ ऑगस्ट, २०२३
वाचा : १) शासन निर्णय, पर्यटन व सांस्कृतिक कार्य विभाग,
क्र.संकीर्ण ८२२३/प्र.क्र.३५८/सां.का.४, दिनांक २३ मे, २०२३.
२) संचालक, सांस्कृतिक कार्य संचालनालय यांचे पत्र क्र.सां.का.सं./ ३४७८, दिनांक १९ जून, २०२३.
३) विभागीय आयुक्त, कोकण विभाग यांचे पत्र क्र. साशा/कार्या-३/पोल/ महाराष्ट्र भूषण सोहळा देयके/०२/२०२३, दिनांक १६ जून, २०२३.
प्रस्तावना: सन २०२२ चे महाराष्ट्र भूषण पुरस्कारार्थी “डॉ. श्री. दत्तात्रेय नारायण उर्फ आप्पासाहेब धर्माधिकारी” यांना पुरस्कार प्रदान सोहळ्याच्या आयोजनासाठी माहिती व जनसंपर्क महासंचालनायाकडून ई-निविदा प्रकाशित करुन कन्सेप्ट कम्युनिकेशन या संस्थेची निवड करण्यात आली होती. उपर्निर्दिष्ट क्र.१ येथील शासन निर्णयान्वये सदर संस्थेमार्फत करण्यात आलेल्या आयोजन खर्चास रुपये १७,६८,३८,२६६/ (सर्व करांसहीत) पैकी ५०% रक्कम म्हणजेच रुपये ८,८४,१९,१३३/- इतक्या खर्चास वित्तीय मान्यता देण्यात आली आहे. तसेच उर्वरित ५०% रकमेस स्थानिक व्यवस्थापन समितीने देयके पडताळणी करुन शिफारस केल्यानंतर वित्तीय मान्यता देण्याची बाब शासनाच्या विचारधीन होती.
शासन निर्णय : दि. १६ एप्रिल, २०२३ रोजी कार्पोरेट पार्क, खारघर, नवी मुंबई येथे आयोजित करण्यात आलेल्या सन २०२२ च्या महाराष्ट्र भूषण पुरस्कार वितरण सोहळ्याच्या कार्यक्रमाच्या व्यवस्थापन/ आयोजनासाठी कन्सेप्ट कम्युनिकेशन या संस्थेमार्फत करण्यात आलेल्या प्रत्यक्ष खर्च (सर्व करांसहीत) रुपये १७,६८,३८,२६६/- पैकी उर्वरित ५०% रक्कम म्हणजेच रुपये ८,८४,१९,१३३/- (अक्षरी रुपये आठ कोटी चौऱ्यांऐशी लक्ष एकोणीस हजार एकशे तेहतीस फक्त) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. या प्रित्यर्थ होणारा खर्च मागणी क्र. झेडडी - २, २२०५ कला व संस्कृती, पंचवार्षिक योजना अंतर्गत योजना, राज्य योजना अंतर्गत योजना (०२) (०२),राज्य, नृत्य, नाट्य, तमाशा व संगीत महोत्सव (२२०५ १५०७) - ५० इतर खर्च या लेखाशिर्षाखाली सन २०२३-२४ या वित्तीय वर्षाकरीता उपलब्ध असणाऱ्या तरतूदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे. सदर कार्यक्रमाच्या छायाचित्रे/चलचित्रे इतर अनुषंगिक बाबी संबंधितांकडून देयके मंजूर करण्याआधी उपलब्ध करुन घेणे संचालक, सांस्कृतिक कार्य संचालनालय यांना अनिवार्य असेल.
# Page 2
शासन निर्णय क्रमांक: संकीर्ण ८२२३/ प्र.क्र. ३५८/सां.का.४
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १०७८, भाग- पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.