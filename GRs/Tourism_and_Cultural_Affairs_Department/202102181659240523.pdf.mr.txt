# Page 1
श्रीवर्धन, जि. रायगड या पर्यटन स्थळास ‘ब’ वर्ग पर्यटनस्थळाचा दर्जा देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक टिडीसी-२०२०/१२/प्र.क्र.८३७/ पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : १८ फेब्रुवारी, २०२१.
संदर्भ : १) पर्यटन व सांस्कृतिक कार्य विभाग, शासन निर्णय क्र. टिडीएस २०१०/८/ प्र.क्र.४६३/ पर्यटन, दि.४/११/२०१०.
२) पर्यटन व सांस्कृतिक कार्य विभाग, शासन निर्णय क्र. टिडीएस २०११/१२/ प्र .क्र.८५५/पर्यटन, दि.१६/१/२०१२.
३) पर्यटन व सांस्कृतिक कार्य विभाग, शासन निर्णय क्र. टिडीएस २०१६/११/ प्र.क्र.८६२ / पर्यटन, दि. २५/४/२०१७.
४) जिल्हाधिकारी, रायगड यांचे पत्र क्र. नियोजन/ कार्या.५/ पर्यटन/प्रस्ताव/१७७८/२०२०, दि.१४/१२/२०२०.
प्रस्तावना:
जिल्ह्यातील 'ब' वर्ग पर्यटनस्थळांची निवड करुन प्रस्ताव शासनाला सादर करण्याबाबतचे अधिकार संदर्भ क्रमांक २ येथील शासन निर्णयान्वये, संदर्भ क्रमांक १ येथील शासन निर्णयामधील जिल्हाधिकारी यांच्या अध्यक्षतेखालील समितीस प्रदान करण्यात आले आहेत. तसेच राज्यातील ‘ब' वर्ग पर्यटनस्थळे घोषित करण्यासाठी निकष व कार्यपध्दती संदर्भ क्रमांक ३ येथील शासन निर्णयान्वये निश्चित करण्यात आली आहे.
२. रायगड जिल्ह्यातील “श्रीवर्धन” हे पर्यटनस्थळ मुरुड जंजिरा किल्ल्याच्या दक्षिणेस सुमारे २० कि.मी. अंतरावर तर ‘दक्षिण काशी' म्हणून ओळखल्या जाणाऱ्या श्रीक्षेत्र हरिहरेश्वरच्या उत्तरेस सुमारे ४.८० कि.मी. अंतरावर अरबी समुद्र किनारी स्थित आहे. सदर पर्यटनस्थळाच्या ठिकाणी व परिसरामध्ये असलेली प्राचीन मंदिरे, श्रीक्षेत्र हरिहरेश्वर, दिवे आगार व इतर आसपासच्या क्षेत्रातील धार्मिकस्थळे आणि विस्तीर्ण समुद्र किनारा यामुळे श्रीवर्धन या पर्यटनस्थळास मोठ्या प्रमाणात पर्यटक भेट देतात.
३. “श्रीवर्धन” हे पर्यटनस्थळ अरबी समुद्र किनारी प्राचीन काळापासून वसलेले शहर आहे. या शहरास सुमारे ४ कि.मी. लांबीचा समुद्र किनारा लाभलेला आहे. या पर्यटनस्थळाच्या उत्तरेस तांबडी डोंगर, एका बाजूस समुद्र आणि दुसऱ्या बाजूस उंच डोंगर तसेच लगतची पुर्वेकडील काळींजे खाडी यामुळे श्रीवर्धन येथील हवामान कायमच शित स्वरुपाचे असते.
४. जिल्हाधिकारी, रायगड यांनी संदर्भ क्रमांक ४ येथील दि. १४/१२/२०२० च्या पत्रान्वये “श्रीवर्धन, जि. रायगड" या पर्यटन स्थळास 'ब' वर्ग पर्यटनस्थळाचा दर्जा देण्याची शिफारस केली आहे. त्यानुसार श्रीवर्धन, जि.रायगड या पर्यटन स्थळास 'ब' वर्ग पर्यटनस्थळाचा दर्जा देण्याची बाब शासनाच्या विचाराधीन होती.
# Page 2
शासन निर्णय क्रमांकः टिडीसी -२०२०/१२/प्र.क्र.८३७/पर्यटन,
शासन निर्णय : “श्रीवर्धन, जि. रायगड" या पर्यटन स्थळास दरवर्षी अंदाजे ५ लक्षपेक्षा जास्त पर्यटक भेट देतात. सदर पर्यटनस्थळाचे राज्यस्तरीय महत्व, या पर्यटन स्थळास भेट देणाऱ्या पर्यटकांची संख्या, ऐतिहासिक व भौगोलिक महत्व इत्यादी बाबी विचारात घेता, पर्यटन व सांस्कृतिक कार्य विभाग, शासन निर्णय क्र. टिडीएस-२०१६/११/प्र.क्र.८६२/पर्यटन, दि.२५/४/२०१७ अन्वये राज्यातील ‘ब’ वर्ग पर्यटनस्थळे घोषित करण्यासाठी निश्चित करण्यात आलेल्या निकष व कार्यपध्दती नुसार ‘श्रीवर्धन, जि. रायगड' या पर्यटन स्थळास 'ब' वर्ग पर्यटनस्थळ म्हणून घोषित करण्यास शासन याव्दारे मान्यता देत आहे.
# Page 3