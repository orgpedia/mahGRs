# Page 1
अखिल भारतीय मराठी नाटय परिषद संचलित
यशवंतराव नाट्यगृहास रु.२०.०० कोटी इतक्या
कायमस्वरुपी निधीस (Corpus Fund) प्रशासकीय
मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : संकीर्ण-२०२३/प्र.क्र.११२/सां.का.१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १५ मार्च, २०२४.
वाचा : पर्यटन व सांस्कृतिक कार्य विभाग, शासन निर्णय क्र.नागृबा-२०१५/
प्र.क्र.८५/सां.का.१, दि.२९.०२.२०१६.
प्रस्तावना:
अखिल भारतीय मराठी नाटय परिषद मराठी नाटकांचे जास्तीत जास्त प्रयोग व्हावेत व रसिकांना
त्याचा आस्वाद घेता यावा, या हेतूने नाटकांसाठी कमीत कमी भाडे आकारून निर्मात्यांना नाटयगृह उपलब्ध
करुन देण्याचा प्रयत्न सदर संघटना करीत असल्याचे उल्लेख त्यांच्या निवेदनात केला आहे. नाटय
परिषदेतफे नाटय परिषदेच्या विविध ठिकाणच्या शाखांच्या माध्यमातून एकांकिका स्पर्धा, नाटयलेखन स्पर्धा
असे नाटयविषयक विविध उपक्रम आणि नाटय चळवळीला अधिक चालना मिळावी म्हणून राबविण्यात
येतात. नाटय परिषदेच्या उत्पनाचे स्त्रोत केवळ नाटय संकुलच आहे. वरील उपक्रम पाहता नाटय संकुलाचा
एकंदरीत खर्च आणि नाटय संकुलातील उत्पन्न यात प्रचंड तफावत असल्यामुळे वार्षिक ₹.१ कोटी २५ लाख
तूट निर्माण होत असल्याचा उल्लेख देखील त्यांच्या निवेदनात केला आहे. याची तोंडमिळवणी करणे अशक्य
असून, नाटय परिषदेसाठी कायमस्वरुपी निधी म्हणून वीस कोटी रुपयांचे अनुदान मंजूर केल्यास, सदर
अनुदानाच्या व्याजातून नाटय संकुल देखभाल, दुरुस्ती, व्यवस्थापकीय खर्च (कर्मचाऱ्यांचे वेतन), नाटय
परिषदेचे नाटयविषयक उपक्रम यासाठी खर्च करण्यास अखिल भारतीय मराठी नाटय संकुलासाठी
₹२०.०० कोटी इतका कायम स्वरूपी निधी देण्याबाबतची बाब शासनाच्या विचाराधीन होती.
शासन निर्णय :
जिल्हा पातळीवर बंदिस्त नाटयगृह बांधकामास मंजूर देण्याची योजना विभागाच्या दि.२९.०२.२०१६
च्या शासन निर्णयान्वये कार्यान्वित योजनेनुसार बृहन्मुंबई महानगरपालिकेने दिलेल्या भूखंडावर अखिल
भारतीय नाट्य परिषदेस खालील बाबींवर खर्च करण्यासाठी रु.२०.०० कोटी इतक्या कायमस्वरुपी निधीस
(Corpus Fund) एक विशेष बाब म्हणून प्रशासकीय मान्यता देण्यात येत आहे.
-----------------------------------------------------------------------------------
| अ.क्र. | तपशील | रक्कम (कोटी) |
| १ | नाटय संकुल इमारत दुरुस्ती आणि देखभाल | ५.०० |
| २ | नाट्यगृहातील ए.सी.साऊंड, प्रकाशयोजना, रंगमंच, विद्युत बील इत्यादीचा देखभाल | ५.०० |
| ३ | व्यवस्थापकीय खर्च-कर्मचारी वेतन, सुरक्षारक्षक, साफसफाई, इ. | ७.०० |
| ४ | नाटयपरिषद उपक्रम- एकांकिका स्पर्धा, नाटयलेखन स्पर्धा, पुरस्कार, नाटयशिबिर | ३.०० |
| एकूण | २०.०० |
-----------------------------------------------------------------------------------
# Page 2
शासन निर्णय क्रमांकः संकीर्ण-२०२३/प्र.क्र.११२/सां.का.१
२. यासाठी होणारा खर्च मागणी क्र.झेडडी-२, २२०५ कला संस्कृती (००) १०२-कला व संस्कृती
प्रचालन (०१)(०२) शासकीय प्रेक्षागृहे व सभागृहे (२२०५ १४८१) ३१-सहायक अनुदाने (वेतनेतर) या
लेखाशिर्षाखाली सन २०२३-२४ च्या अर्थसंकल्पिय वर्षात मंजूर केलेल्या तरतुदीतून भागविण्यात येईल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध