# Page 1
१९ व्या आशियाई चित्रपट महोत्सवासाठी अर्थसहाय्य मंजूर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: संकीर्ण-२०२२/प्र.क्र.३४/सां.का.१
मंत्रालय विस्तार भवन, मुंबई ४०० ०३२.
दिनांक : १४ नोव्हेंबर, २०२२
वाचा : १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र. आंचिम- २००३/प्र.क्र.२२३/सां.का.३, दि.२६.१०.२००४.
२) संचालक सांस्कृतिक कार्य संचालनालय यांचे पत्र क्र. सां.का.सं./३९९२.
दि.२६.०९.२०१९.
शासन निर्णय : दि एशियन फिल्म फाऊंडेशन, मुंबई या संस्थेमार्फत आशियाई चित्रपट महोत्सवाचे आयोजन करण्यात येते. १९ व्या आशियाई चित्रपट महोत्सवाचे आयोजन दि. १२ ते १८ डिसेंबर, २०२२ या कालावधीत होणार आहे. उपनिर्दिष्टीत दि.२६.१०.२००४ च्या शासन निर्णयानुसार सन २००४-२००५ या आर्थिक वर्षात रु.१०.०० लाख इतके अर्थसहाय्य अनुदान देण्यात आले आहे. दरवर्षी प्रमाणे यावर्षी देखील दि एशियन फिल्म फाऊंडेशन, मुंबई या संस्थेस १९ व्या आशियाई चित्रपट महोत्सवासाठी शासनातर्फे रु.१०.०० लाख रुपये दहा लाख फक्त) इतके अर्थसहाय्य खालील अटींच्या अधीन राहून मंजूर करण्यात येत आहे.
अटी-: १. सदर महोत्सवासाठी करण्यात येणाऱ्या जाहिरातीमध्ये महाराष्ट्र शासनाच्या सांस्कृतिक कार्य विभागाची जास्तीत जास्त प्रसिध्दी करणे आवश्यक राहील. (फलक बॅनर / लावणे, जाहिरातीमध्ये महाराष्ट्र शासनाचा लोगो प्रसिध्द करणे इ.) २. महोत्सवासाठी स्थानिक लोकप्रतिनिधींना निमंत्रित करणे आवश्यक राहील.
३. सदर महोत्सवाच्या परीक्षक मंडळामध्ये शासनाच्या प्रतिनिधींचा समावेश करणे आवश्यक राहील.
४. मंजुर केलेले अनुदान हे अनावर्ती असेल व शासनाच्या नेहमीच्या अनुदानासंदर्भातील अटी व शर्ती यांच्या अधिन राहून असेल.
५. या अनुदानासंदर्भातील उपयोगिता प्रमाणपत्र एक महिन्याचे आत सादर करणे बंधनकारक राहील.
६. अनुदानाचा विनियोग केवळ मंजूर केलेल्या प्रयोजनार्थ व तात्काळ करण्यात यावा.
तसे न केल्यास अनुदानाची रक्कम प्रचलित बँक व्याज दराने शासनास परत करणे बंधनकारक राहील.
७. फलनिष्पतीसाठी एकूण उपस्थित प्रेक्षकांची / प्रतिनिधींची संख्या देण्यात यावी.
८. सदर महोत्सवाचा खर्च सनदी लेखापालाकडून प्रमाणित करुन जमा-खर्चाचा तपशिल शासनास सादर करण्यात यावा.
९. वरील सर्व निकष / अटी यातील बदल, सुधारणा किंवा अर्थ लावणे याबाबतचे पूर्ण अधिकार शासनास राहतील व याबाबत शासनाने दिलेले आदेश अतिम व संबंधितांवर बंधनकारक राहतील. तसेच याबाबत करारावर स्वाक्षरी करणाऱ्या दोन्ही पक्षात वाद
# Page 2
झाल्यास वादाचे निराकरण करण्याकरीता सचिव, सांस्कृतिक कार्य यांचा लवाद नेमण्यात येऊन त्यांनी दिलेला निर्णय अंतिम तसेच दोन्ही पक्षांवर बंधनकारक राहील.
तथापि, लवाद नेमल्यास कोणत्याही पक्षास न्यायालयात जाण्याची मुभा नाही. वरील अटी शर्तीसह करार करण्यासाठी संचालक, सांस्कृतिक कार्य संचालनालय यांना प्राधिकृत करण्यात येत आहे.
१०. सदर अनुदान वितरीत करण्यापूर्वी १८ व्या आशियाई चित्रपट महोत्सवाकरीता दिलेल्या अनुदानाबाबत उपरोक्त ६ ते ७ येथील पूर्ततांबाबत संचालक, सांस्कृतिक कार्य यांनी प्रथम खात्री करून घ्यावी व तद्नंतर १९ व्या आशियाई चित्रपट महोत्सवासाठी अनुदान वितरीत करावे.
११. आयोजक संस्थेला शासन निर्णय दि १८.१०.२०१२. अन्वये घोषित धोरणातील सर्व अटी व शर्तींची पूर्तता करणे बंधनकारक राहील.
२. संचालक, सांस्कृतिक कार्य संचालनालय यांना यासाठी नियंत्रण अधिकारी म्हणून घोषित करण्यात येत असून लेखाधिकारी, सांस्कृतिक कार्य संचालनालय, मुंबई यांना संबंधीची देयके आहरित करुन संवितरीत करण्यासाठी आहरण व संवितरण अधिकारी म्हणून घोषित करण्यात येत आहे.
३. सदर शासन निर्णय वित्त विभाग शासन निर्णय क्र.विअप्र-२०१३/प्र.क्र.३०/२०१३/विनियम, भाग-२, दि. १७ एप्रिल, २०१५. वित्तीय अधिकार नियम पुस्तिका १९७८, भाग- पहिला, उपविभाग-१, अ.क्र. २७, नियम क्र. १४९ नुसार प्रशासकीय विभागास प्राप्त अधिकारानुसार प्राप्त खर्च करण्याच्या अधिकारानुसार निर्गमित करण्यात येत आहे.
४. वित्त विभागाच्या शासन परिपत्रक क्र. अर्थसं-२०२१/प्र.क्र.४८/अर्थ-३, दि.१४.१०.२०२१ सोबतच्या परिशिष्टातील अनु.क्र.९ मधील अटी व शर्तींची पूर्तता होत असल्याची खात्री संचालक, सांस्कृतिक कार्य संचालनालय यांनी करण्याच्या अटीच्या अधिन राहून सदर खर्चास मान्यता देण्यात येत आहे.
५. यासाठी होणारा खर्च "मागणी क्रमांक झेडडी-२, २२०५ कला व संस्कृती (००) १०२, कला संस्कृती प्रचालन (०३) (०६) आंतरराष्ट्रीय चित्रपट महोत्सव (२२०५१५८१), ३१ सहाय्यक अनुदाने (वेतनेतर)" या लेखाशिर्षाखाली सन २०२२-२०२३ या आर्थिक वर्षाच्या उपलब्ध तरतुदीतून भागविण्यात यावा.
# Page 3