# Page 1
संगीताचार्य अण्णासाहेब किर्लोस्कर रंगभूमी जीवन गौरव पुरस्कार निवड समिती पुनर्गठीत करणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्र. रंजीपु १५२२ (१३) /प्र. क्र. ३८७ / सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १ नोव्हेंबर, २०२३
वाचा :- १) शासन निर्णय, पर्यटन व सांस्कृतिक कार्य विभाग, क्र. रंजीगौ २००७/प्र.क्र.१९९/सां.का.३, दिनांक २९ मे, २००९
२) शासन निर्णय, पर्यटन व सांस्कृतिक कार्य विभाग, क्र. रंजीपु १५२२ (१३)/प्र.क्र.३८७/सां.का.४, दिनांक २२ नोव्हेंबर, २०२२
प्रस्तावना :
उपर्निर्दिष्ट क्र. १ च्या शासन निर्णयान्वये संगीत रंगभूमी जीवन गौरव पुरस्कार प्रदान करण्याबाबत निर्णय घेण्यात आला. सदर पुरस्कार कै. बळवंत पांडुरंग तथा अण्णासाहेब किर्लोस्कर यांचे नावाने देण्यात येतो. या पुरस्कार्थांची निवड करण्यासाठी उपर्निर्दिष्ट क्र. २ येथील शासन निर्णयान्वये निवड समिती पुनर्गठीत करण्यात आली आहे.
सदर समितीमध्ये पदसिध्द सदस्यांच्या नावांचा समावेश करण्याची तसेच श्रीमती शुभदा दादरकर, अशासकीय सदस्य यांनी समितीवर कार्य करण्यास असमर्थता दर्शविल्यामुळे त्यांची नियुक्ती रद्द करुन त्यांच्या ऐवजी अन्य अशासकीय सदस्याची नियुक्ती करण्याची बाब शासनाच्या विचाराधिन होती.
शासन निर्णय :
संगीताचार्य कै. बळवंत पांडुरंग तथा अण्णासाहेब किर्लोस्कर रंगभूमी जीवन गौरव पुरस्कार निवड समितीवरील श्रीमती शुभदा दादरकर, अशासकीय सदस्य यांची नियुक्ती रद्द करण्यात येत असून त्यांच्या ऐवजी श्री. मुकुंद मराठे यांची अशासकीय सदस्य पदी नियुक्ती करण्यात येत आहे. तसेच, सदर समितीवर खालील पदसिध्द सदस्यांच्या नावांचा समावेश या शासन निर्णयान्वये करण्यात येत आहे.
पदसिध्द सदस्य :
१. अध्यक्ष, अखिल भारतीय नाट्य परिषद, मुंबई २. अध्यक्ष, अखिल भारतीय मराठी नाट्य संमेलन
०२. वरीलप्रमाणे पदसिध्द सदस्यांच्या नियुक्तीस उपर्निर्दिष्ट दिनांक २२ नोव्हेंबर, २०२२ या शासन निर्णयातील सर्व बाबी यथास्थिती लागू राहतील.
# Page 2
शासन निर्णय क्रमांकः रंजीपु १५२२ (१३) /प्र. क्र. ३८७/सां.का.४