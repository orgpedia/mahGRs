# Page 1
प्रादेशिक पर्यटन विकास योजना सन २०२२-२३ अंतर्गत संत ज्ञानेश्वर उद्यान, पैठण (जिल्हा औरंगाबाद) येथील विकास कामांना प्रशासकीय मान्यता देऊन निधी उपलब्ध करुन देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२२/१२/प्र.क्र.८५०/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : २८ डिसेंबर, २०२२.
संदर्भ : १) वित्त विभाग, शासन परिपत्रक क्र. अर्थसं-२०२२/प्र.क्र..४३/अर्थ-३, दि.०४.०४.२०२२
२) पर्यटन संचालनालय यांचे पत्र क्र. पसं/विकास/ संत ज्ञानेश्वर उद्यान, पैठण/४/ प्र.क्र.५४९/१८२२/१९८९,दि.१४.१२.२०२२.
३) पर्यटन संचालनालय यांचे पत्र क्र. पसं/विकास/ संत ज्ञानेश्वर उद्यान, पैठण/४/ प्र.क्र.५४९/१८२२/१९८९,दि.२२.१२.२०२२.
४) राज्य पर्यटन विकास समितीच्या बैठकीचे कार्यवृत्त, दि.२२.१२.२०२२.
प्रस्तावना : जागतिक जी-२० परिषदेचे आयोजन दि. १२.१२.२०२२ ते ३०.११.२०२३ या कालावधीत भारतातील विविध शहरांमध्ये करण्यात येणार आहे. राज्यातील विविध शहरांमध्ये जी-२० परिषदांच्या बैठका होणार असून औरंगाबाद शहराचाही त्यात समावेश आहे. बैठकीस उपस्थित राहणाऱ्या मान्यवरांना स्थानिक संस्कृतीचा परिचय होण्याच्या दृष्टीने औरंगाबाद परिसरातील पर्यटनस्थळे व वारसा स्थळांना भेटी देणे प्रस्तावित आहे. त्यासाठी पैठण शहरातील संत ज्ञानेश्वर उद्यान विकसित करणे आवश्यक आहे.
शासन निर्णय : पर्यटनस्थळांच्या ठिकाणी पायाभूत सुविधा पुरविण्यासाठी प्रादेशिक पर्यटन योजनेंतर्गत सन २०२२-२३ मध्ये औरंगाबाद जिल्ह्यातील संत ज्ञानेश्वर उद्यान, पैठण विकसित करण्यासाठी खालील तक्त्यामध्ये नमूद केलेल्या रु.९९८.०० लक्षच्या (अक्षरी रुपये नऊशे अठ्यान्नव लक्ष फक्त) कामांना प्रशासकीय मान्यता देऊन सदर कामांसाठी स्तंभ क्रमांक ०४ येथे नमूद केल्याप्रमाणे एकूण रु.३००.०० लक्ष (अक्षरी रुपये तीनशे लक्ष फक्त) एवढा निधी सन २०२२-२३ मध्ये जिल्हाधिकारी, औरंगाबाद यांना वितरीत करण्यास याव्दारे मान्यता देण्यात येत आहे.
(रु. लक्षात)
-----------------------------------------------------------------------------------------------------------------------------------------------------------------------------------
| अ.क्र. | कामे | अंदाजित रक्कम | वितरीत रक्कम | कार्यान्वयीन यंत्रणा |
| १ | २ | ३ | ४ | ५ |
| १ | Construction of service road & parking and providing supplying and installation of CCTV at Sant Dnyaneshwar Garden, Paithan. | ४९९.०० | १५०.०० | अधिक्षक अभियंता, लाक्षेवि, औरंगाबाद. |
| २ | Construction of Office, Irrigation System & providing supplying & installation of children playing equipments for garden at Sant Dnyaneshwar Garden, Paithan. | ४९९.०० | १५०.०० |
|  | एकूण | ९९८.०० | ३००.०० |  |
-----------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः टिडीएस २०२२/१२/प्र.क्र.८५०/पर्यटन
२. अटी व शर्ती : १) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
२) प्रादेशिक पर्यटन विकास योजनेच्या शासन निर्णय, दिनांक ४ नोव्हेंबर, २०१० मधील अटी व शर्तीचे उल्लंघन झाल्याचे भविष्यात निदर्शनास आल्यास देण्यात आलेला संपूर्ण निधी व्याजासह वसूल करण्यात येईल.
३) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी संबंधित जिल्हाधिकारी यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
४) मंजूर तरतुदीतून करावयाचा खर्च दिनांक ३१ मार्च, २०२३ पर्यंत करण्यात यावा व मंजूर कामे तात्काळ पूर्ण करावीत.
५) कामाच्या ठिकाणी सदर काम प्रादेशिक पर्यटन विकास योजनेतून करण्यात आल्याचे फलक लावण्यात यावेत.
ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
७) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे.
या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी-१०.००/ प्र.क्र.५६/२०००/वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
८) तांत्रिक मान्यता विहित स्तरावर घेण्यात यावी.
९) रस्त्यांच्या प्रस्तावित कामांच्या प्रकरणांमध्ये सार्वजनिक बांधकाम विभागाच्या नियमावलीचे पालन करणे बंधनकारक राहील.
१०) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही, याची दक्षता घ्यावी.
११) सदर कामांपैकी जी कामे देवस्थान/संस्थेच्या जागेवर करण्यात येणार आहेत, अशा कामांसंदर्भात सदर देवस्थान/संस्थेकडून ना-हरकत प्रमाणपत्र प्राप्त करुन घेणे बंधनकारक राहील. तसेच अशा कामाच्या पूर्णत्वानंतर त्या संदर्भातील देखभाल दुरुस्ती संबंधित संस्थेने करण्यासंदर्भात जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या देखभाल दुरुस्तीकरीता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी. तसेच या कामामुळे निर्माण होणाऱ्या सर्व सुविधा तसेच पर्यटन स्थळ सर्व नागरीकांसाठी खुले राहील, अशी अट करारात समाविष्ट करण्यात यावी.
१२) सदर निधीतून होणाऱ्या खर्चातून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत पर्यटन संचालनालयास व शासनास न चुकता सादर करावीत.
पृष्ठ ४ पैकी २
# Page 3
शासन निर्णय क्रमांकः टिडीएस २०२२/१२/प्र.क्र.८५०/पर्यटन
१३) जिल्हाधिकारी यांनी संबंधित काम कोणत्याही अन्य योजनेतून / निधीतून पुर्ण करण्यात आले नाही याची खात्री करुनच निधीचे वितरण करावे. मंजूर असलेले काम कोणत्याही अन्य योजनेतून/ निधीतून पुर्ण करण्यात आले असल्यास संबंधित कामास वितरित केलेला निधी शासनास परत करण्यात यावा व झालेल्या अनियमिततेबद्दल संबंधितांवर उचित कारवाई करण्यात यावी.
१४) कामाची गुणनियंत्रण यंत्रणेद्वारे प्रत्यक्ष तपासणी करून देयके अदा करण्यात यावीत.
१५) उर्वरित निधीची मागणी करताना उपयागिता प्रमाणपत्र व कामाची गुणनियंत्रण यंत्रणेद्वारे प्रत्यक्ष तपासणी करुन कामाच्या गुणवत्तेबाबत व कामाच्या सद्यस्थितीबाबतचा प्रमाणित अहवाल (छायाचित्रांसह) पर्यटन संचालनालयामार्फत शासनास सादर करण्यात यावा.
१६) सदर काम पूर्ण झाल्यानंतर सदर कामाच्या देखभालीची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
३. वर नमूद करण्यात आलेला खर्च हा सन २०२२-२३ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखालील मंजूर तरतुदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन योजनेंतर्गत) सहायक अनुदानाची रक्कम आहरण करुन संबंधितांना वितरीत करण्याकरीता सहायक जिल्हा नियोजन अधिकारी / जिल्हा नियोजन अधिकारी, औरंगाबाद यांना ‘आहरण व संवितरण अधिकारी’ व जिल्हाधिकारी, औरंगाबाद यांना ‘नियंत्रण अधिकारी' म्हणून घोषित करण्यात येत आहे.
सदर निर्णयानुसार मंजूर करण्यात आलेल्या अनुदानाची रक्कम त्यांनी जिल्हा कोषागार कार्यालय, औरंगाबाद येथे देयके सादर करुन संबंधितांना वितरीत करण्यात यावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
४. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२२/प्र.क्र..४३/अर्थ-३, दि.०४.०४.२०२२ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त सदर शासन निर्णयाच्या परिशिष्टामधील तपासणीसूची बाबींची व अटींची पूर्तता करण्यात आली आहे.
# Page 4