# Page 1
“दक्षता” या महाराष्ट्र पोलीसांच्या मुखपत्राच्या पर्यटन विशेषांकासाठी आर्थिक सहाय्य देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय, क्रमांक : टिडीएस २०१८/३/प्र.क्र.३००/पर्यटन,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ३० जून, २०१८.
वाचा : १. शासन निर्णय, पर्यटन व सांस्कृतिक कार्य विभाग, क्रमांक- टीडीसी २०१६/१२/प्र.क्र. ५०९/पर्यटन, दिनांक २०.१.२०१८.
२. शासन निर्णय, पर्यटन व सांस्कृतिक कार्य विभाग, क्रमांक- टीडीसी २०१६/१२/प्र.क्र. ५०९/पर्यटन, दिनांक १५.३.२०१८.
३. पोलीस महासंचालक, महाराष्ट्र राज्य, मुंबई यांचे पत्र क्रमांक- पोम/४०/९०६९/दक्षता-जाहिरात / ४/ १८, दिनांक ६.६.२०१८ ४. महाराष्ट्र पर्यटन विकास महामंडळाचे पत्र, क्रमांक- मपविम/प्रवजसं/८५५/२०१८/९१५, दिनांक २८.६.२०१८.
शासन निर्णय : शासन निर्णय, पर्यटन व सांस्कृतिक कार्य विभाग, क्रमांक- टीडीसी २०१६/१२/प्र.क्र. ५०९ / पर्यटन, दिनांक २०.१.२०१८ व १५.३.२०१८ अन्वये खंडश: प्रसिध्दी आराखड्यास मान्यता देऊन अनुक्रमे रुपये १२.२५ कोटी आणि रुपये ३१.२६ कोटी निधी महाराष्ट्र पर्यटन विकास महामंडळाला वितरित करण्यात आला आहे.
सदर निधीमधून “दक्षता" या महाराष्ट्र पोलीसांच्या मुखपत्र असलेल्या मासिकाच्या मार्च, २०१८ महिन्याच्या पर्यटन विशेषांकात राज्यातील पर्यटन स्थळांविषयीची माहिती देण्याकरिता रुपये २०.०० लक्ष (अक्षरी रुपये वीस लक्ष फक्त) इतके आर्थिक सहाय्य उपलब्ध करुन देण्यास या शासन निर्णयाद्वारे मान्यता देण्यात येत आहे.
संदर्भाधीन दिनांक २०.१.२०१८ व १५.३.२०१८ च्या शासन निर्णयामधील तरतूदी आणि अटी व शर्तींच्या अधिन राहून, तसेच संबंधित वित्तीय नियमांचे पालन करुन सदर निधी खर्च करण्यात यावा.
# Page 2