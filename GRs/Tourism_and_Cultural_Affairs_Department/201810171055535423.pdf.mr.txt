# Page 1
रायगड किल्ला व परिसर विकास पर्यटन आराखडा प्राधिकरण अंतर्गत विविध तज्ञाची नेमणूक व आवश्यक साधनसामुग्री पुरविण्यास मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : राकिप-२०१८/प्र.क्र.१११/सां.का.३
मंत्रालय विस्तार इमारत, मुंबई ४०० ०३२
दिनांक : १६ ऑक्टोंबर, २०१८.
वाचा :- १) शासन निर्णय, पर्यटन व सांस्कृतिक कार्य विभाग, क्रमांक: टीडीसी-२०१६/३/ प्र.क्र.२२९/पर्यटन, दिनांक ३१ मार्च, २०१७.
२) शासन निर्णय, पर्यटन व सांस्कृतिक कार्य विभाग क्रमांक: टीडीसी-२०१७/१०/ प्र.क्र.९८४/पर्यटन, दिनांक २० डिसेंबर, २०१७.
३) जिल्हाधिकारी, रायगड तथा सदस्य सचिव, रायगड किल्ला व परिसर विकास पर्यटन आराखडा प्राधिकरण यांचे अशा. पत्र क्र. नियोजन/कार्या -५/१२५९, दिनांक २२ मे, २०१८.
प्रस्तावना : रायगड किल्ला व परिसर पर्यटन विकास आराखडयास उपर्निर्दिष्ट क्र. १ येथील शासन निर्णयानुसार मान्यता देण्यात आली आहे. तद्नंतर उपर्निर्दिष्ट क्र. २ येथील शासन निर्णयानुसार मा. श्री. संभाजी शाहू, छत्रपती, संसद सदस्य यांच्या अध्यक्षतेखाली रायगड किल्ला व परिसर पर्यटन विकास आराखडा प्राधिकरण स्थापन करण्यात आले आहे. उपर्निर्दिष्ट क्र. ३ येथील अर्धशासकीय पत्रान्वये जिल्हाधिकारी, रायगड तथा सदस्य सचिव, रायगड किल्ला व परिसर विकास पर्यटन आराखडा प्राधिकरण यांनी विनंती केल्यानुसार, रायगड किल्ला व परिसर विकास पर्यटन आराखडा प्राधिकरणांतर्गत "प्रकल्प नियोजन, मुल्यमापन व संनियंत्रण कक्ष" स्थापन करण्यास व त्याकरीता सल्लागाराच्या सेवा व कर्मचारीवृंद उपलब्ध करुन देण्याची बाब शासनाच्या विचाराधीन होती. या संदर्भात शासनाने खालीलप्रमाणे निर्णय घेतला आहे.
शासन निर्णय : (१) रायगड किल्ला व परिसर विकास पर्यटन आराखडा प्राधिकरण अंतर्गत विविध कामांच्या अंमलबजावणी करीता खालील प्रकारचा प्रकल्प नियोजन, मुल्यमापन संनियंत्रण कक्ष स्थापन करण्यास मान्यता देण्यात येत आहे
-----------------------------------------------------------------------------------------------------------------
| अ.क्र. | पदाचे नाव | पदांची संख्या |
| अ) | भारतीय पुरातत्व विभागातील निवृत्त तज्ञ | कमाल ६ |
|  | मा. अध्यक्ष, “रायगड किल्ला व परिसर पर्यटन विकास आराखडा प्राधिकरण” यांनी प्रस्तावित केलेले विशेष तज्ञ अधिकारी |  |
| १.  |  | सल्लागार सदस्य (पुरातत्वशास्त्र) |  |
| २. | सल्लागार सदस्य (बांधकाम वारसा ) | १ |
| ३.  |  | सल्लागार सदस्य (मध्ययुगीन इतिहास) | १ |
| क) | मा. अध्यक्ष, “रायगड किल्ला व परिसर पर्यटन विकास आराखडा प्राधिकरण” यांनी प्रस्तावित केलेला अन्य कर्मचारीवृंद |  |
| १. | संधारण वास्तुविशारद |  |
| २. | स्थापत्य अभियंता / पुरातत्वशास्त्र अभियंता | १ |
| ३.  |  | तांत्रिक समन्वयक | १ |
| ४.  |  | विशेष कार्य अधिकारी | १ |
-----------------------------------------------------------------------------------------------------------------
# Page 2
शासन निर्णय क्रमांकः राकिप- २०१८/प्र.क्र.१११/सां.का.३
---------------------------------------------------
| ५.  |  | प्राधिकरणाच्या अध्यक्षांसाठी स्वीय सहाय्यक | १ |
| ६.  |  | शिपाई | १ |
|  | एकूण | १५ |
---------------------------------------------------
(२) सदर कक्षाकरीता वरील विवरणपत्रातील “अ” व “ब” येथील तज्ञ/सल्लागारांच्या सेवा प्रथम एका वर्षासाठी घेण्यास समितीस याद्वारे मान्यता देण्यात येत आहे. प्रकल्पाचे स्वरुप व सदर सल्लागार/ तज्ञ व्यक्तींचा त्या क्षेत्रातील अनुभव व ज्येष्ठता विचारात घेऊन, शासन निर्णय, सार्वजनिक बांधकाम विभाग क्रमांक- खाक्षेस २०१५/प्र.क्र.२०९/रस्ते-९अ, दि. २४.०१.२०१७ मधील प्रतिदिन मानधन दराच्या मर्यादेत राहून एक वर्षासाठी त्यांच्यासोबत करार करण्यात यावा. या तज्ञांना द्यावयाचे मानधन हे सार्वजनिक बांधकाम विभागाच्या उपर्निर्दिष्ट शासन निर्णयातील तरतूदीनुसार सेवाकर/नैमित्तिक खर्च वगळून असेल.
(३) प्रकल्प नियोजन, मुल्यमापन व संनियंत्रण कक्षासाठी आवश्यक असलेला इतर कर्मचारीवृंद जसे, विशेष कार्य अधिकारी / स्वीय सहायक / शिपाई हे कर्मचारी थेट कंत्राटी स्वरुपात न भरता जिल्हाधिकारी, रायगड तथा सदस्य सचिव, रायगड किल्ला व परिसर विकास पर्यटन आराखडा प्राधिकरण यांनी आराखड्याशी संबंधित कार्यालयांतील कर्मचा-यांमधून उपलब्ध करुन द्यावेत अथवा अशा पध्दतीने पुरेशे कर्मचारी उपलब्ध न झाल्यास सदर कार्यालयांनी कंत्राट तत्वावर घेतलेल्या कर्मचा-यांमधून अशा कर्मचा-यांच्या सेवा उपलब्ध करुन द्याव्यात.
(४) प्राधिकरणाच्या कामांसंदर्भात प्रासंगिक स्वरुपात कराव्या लागणा-या दौ-यांसाठी प्राधिकरणाच्या अध्यक्ष व सदस्यांकरीता २ डी.व्ही. वाहने जिल्हाधिकारी, रायगड यांनी उपलब्ध करुन द्यावीत. डी.व्ही. वाहने उपलब्ध न होण्याच्या प्रसंगी वाहने प्रासंगिक स्वरुपात भाडेतत्वावर घेऊन जिल्हाधिकारी यांनी त्यांच्या स्तरावर याबाबत व्यवस्था करावी.
(५) रायगड किल्ला व परिसर विकास पर्यटन आराखडा प्राधिकरणांतर्गत प्रकल्प नियोजन, मुल्यमापन व संनियंत्रण कक्षाकरीता होणारा खर्च उपर्निर्दिष्ट क्रमांक १ येथील शासन निर्णयान्वये मंजूर रु. २८८६.१३ लक्ष एवढ्या आकस्मिक खर्चाच्या तरतूदीतून व त्या मर्यादेतच करण्यात यावा. तसेच हा खर्च, मूळ आराखडा रक्कम रु. ६०६०८.९७ लक्ष पैकी प्रत्यक्षात होणा-या खर्चाच्या आधारे यथाप्रमाण आकस्मिक खर्च तरतूदीतून करण्यात यावा.
०२. हा शासन निर्णय नियोजन विभाग, अनौपचारीक संदर्भ क्रमांक ९१/१८/१४४४, दिनांक २७.०९.२०१८ व वित्त विभाग, अनौपचारीक संदर्भ क्रमांक २७२/२०१८/व्यय-१८, दि. ५.१०.२०१८ व अनौपचारीक संदर्भ क्रमांक ५१४/१८/विनियम, दि. ६.१०.२०१८ अन्वये प्राप्त सहमतीनुसार निर्गमित करण्यात येत आहे.
# Page 3