# Page 1
सन २०१९-२० मध्ये प्रादेशिक पर्यटन विकास योजनेअंतर्गत “मौजे कंधार, जि. नांदेड येथील साधु महाराज संस्थान येथे किर्तन मंडप व यात्री निवास बांधणे” या विकास कामांना प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : प्रस्ताव २०१९/६/प्र.क्र.११/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक८:०७ : ऑगस्ट, २०१९
वाचा : १) जिल्हाधिकारी, नांदेड यांचे पत्र क्र.जा.क्र./जिनिस/ पर्यटन/का-.५/२५५८, दि.३१/१२/२०१८.
२) शासन परिपत्रक, वित्त विभाग, क्र. अर्थसं-२०१९/प्र.क्र.९२/अर्थ-३, दि.८/७/२०१९.
३) वित्त विभाग, शासन परिपत्रक क्रमांक : पूरक-२०१९/प्र.क्र.९३/अर्थ-३, दि.९/७/२०१९
शासन निर्णय : जिल्हाधिकारी, नांदेड यांनी उपरोक्त संदर्भ क्रमांक १ येथील दिनांक ३१/१२/२०१८ च्या पत्रान्वये
“मौजे कंधार, जि. नांदेड येथील साधु महाराज संस्थान येथे किर्तन मंडप व यात्री निवास बांधणे” या विकास कामांना मान्यता देण्याचा प्रस्ताव सादर केला आहे.
२. त्यानुसार “मौजे कंधार, जि. नांदेड येथील साधु महाराज संस्थान येथे किर्तन मंडप व यात्री निवास बांधणे” या रुपये ४९.९६ लक्षच्या खालील नमूद केलेल्या विकास कामांना या शासन निर्णयान्वये तांत्रिक मान्यतेच्या अधिन राहून प्रशासकीय मान्यता देण्यात येत आहे
----------------------------------------------------------------------------------------------------------------------
| अ.क्र. | कामाचे नांव | अंदाजित किंमत (रुपये लाखात) |
| १ | २ | ३ |
|  | मौजे कंधार (जि. नांदेड) येथे साधु महाराज संस्थान येथील विकास कामे |  |
| १ | Construction of Kirtan Mandap, Sabha Mandap & Yatri Niwas Hall at Sadhu Maharaj Mandir, Kandha, Dist- Nanded | ३५.७९ |
| २ | Labour Insurance ०.५० % | ०.१७ |
| ३ | Internal Electrification | २.०० |
| ४ | Water supply and sanitary arrangement | १.२५ |
| ५ | compound wall & Gate | ०.४७ |
| ६ | Old Building Demolition | ३.०० |
| ७ | Add Contengencies ४% (cost of Building) | १.४३ |
| ८ | Architectural service | __०.५० |
| ९ | GST १२% | ५.३५ |
|  | एकूण | ४९.९६ |
----------------------------------------------------------------------------------------------------------------------
३. या शासन निर्णयान्वये देण्यात येणारी मंजुरी खालील अटी व शर्तींच्या अधीन राहून देण्यात येत आहे :
# Page 2
शासन निर्णय क्रमांकः प्रस्ताव २०१९/६/प्र.क्र.११/पर्यटन अटी व शर्ती :
१) प्रकल्पासाठी अर्थसंकल्पीय तरतूद मंजूर झाल्यानंतर व तो रितसर उपलब्ध झाल्यानंतरच याबाबतचा खर्च करण्यात यावा.
२) मालमत्तेच्या देखभाल व दुरूस्तीसाठी स्वतंत्र निधी पर्यटन विभागामार्फत दिला जाणार नाही.
योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
३) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
४) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्यासाठी जास्तीचे अनुदान उपलब्ध करुन दिले जाणार नाही. जादा खर्चाची जबाबदारी जिल्हाधिकारी, नांदेड यांची राहील.
५) मंजूर तरतुदीतून करावयाचा खर्च संबंधित वित्तीय वर्षाच्या दिनांक ३१ मार्च पर्यंत करण्यात यावा व मंजूर कामे तात्काळ पूर्ण करावीत.
६) ज्या संदर्भात निधी उपलब्ध करुन देण्यात येत आहे, त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्राधिका-यांची प्रशासकीय व वित्तीय मान्यता घेणे आवश्यक आहे.
७) तांत्रिक मान्यता विहित स्तरावर घेण्यात यावी.
८) सदर प्रकल्पाबाबतच्या खरेदी प्रक्रियेसंदर्भातील कार्यपध्दतीची नियमपुस्तिका, उद्योग, ऊर्जा व कामगार विभागाच्या शासन निर्णय, क्रमांक- भांखस ०२१४/प्र.क्र. ८०/भाग ३/उद्योग ४, दिनांक १.१०.२०१६ अन्वये प्रसिध्द करण्यात आली आहे. सदर शासन निर्णयातील मार्गदर्शक
सूचनेतील अटी व शर्तींचे पालन करुन खरेदीविषयक कार्यवाही करावी. प्रकल्पाबाबतच्या निधीचे वितरण इलेक्ट्रॉनिक्स क्लिअरन्स सिस्टमद्वारे (ECS) करण्यात यावी.
९) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा
पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे. या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा-प्र ५, दिनांक ६.२.२००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय, वित्त विभाग, क्रमांक- बीजीटी-१०.००/ प्र.क्र.५६/२०००/ वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंत करण्यात यावी.
१०) आवश्यक असलेल्या कामांबाबत सार्वजनिक बांधकाम विभागाच्या नियमावलीचे पालन करणे बंधनकारक राहील.
११) सदर प्रकरणी योग्य त्या अधिकारी किंवा संस्थेकडून ना-हरकत प्रमाणपत्र प्राप्त करुन घेणे बंधनकारक राहील.
१२) प्रकल्पातील कामांची भौतिक प्रगती तसेच प्राप्त निधीतून होणा-या खर्चाची मासिक विवरणपत्रे दर महिन्याच्या १० तारखेपर्यात शासनास न चुकता सादर करावीत. तसेच काम पूर्ण
पृष्ठ ४ पैकी २
# Page 3
शासन निर्णय क्रमांकः प्रस्ताव २०१९/६/प्र.क्र.११/पर्यटन
झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र न चुकता जिल्हाधिकारी, नांदेड यांच्यामार्फत पर्यटन विभागास सादर करावे.
१३) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी जिल्हाधिकारी, नांदेड यांची राहील.
१४) प्राप्त निधीची उपयोगिता प्रमाणपत्रे शासनास व महालेखापाल कार्यालयास सादर करणे तसेच कामाचे पूर्णत्वाचे प्रमाणपत्र देणे इत्यादीची जबाबदारी जिल्हाधिकारी, नांदेड यांची राहील.
१५) सदर योजना राबविण्यात नियोजन विभागाकडील योजनांतर्गत योजनांबाबतची कार्यपद्धती लागू राहील.
१६) सदर कामांपैकी जी कामे तीर्थक्षेत्रांच्या विकासासाठी प्रस्तावित करुन देवस्थान/संस्थेच्या जागेवर करण्यात येणार आहेत, अशा कामांसंदर्भात सदर देवस्थान / संस्थेकडून ना-हरकत प्रमाणपत्र प्राप्त करुन घेणे बंधनकारक राहील. तसेच अशा कामाच्या पूर्णत्वानंतर त्या संदर्भातील देखभाल/दुरुस्ती, संबंधित संस्थेने करण्यासंदर्भात जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या देखभाल दुरुस्तीकरिता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी. तसेच या कामामुळे निर्माण होणाऱ्या सर्व सुविधा तसेच पर्यटनस्थळ सर्व नागरिकांसाठी खुले राहील, अशी अट करारात समाविष्ट करण्यात यावी.
१७) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी जिल्हाधिकारी, नांदेड यांच्याबरोबरच सार्वजनिक बांधकाम विभाग व संबंधित संस्था यांची राहील.
४. वर नमूद करण्यात आलेला खर्च हा सन २०१९ - २० या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदान (३४५२ १९५८) ३१ सहायक अनुदान" या लेखा शिर्षाखाली मंजुर तरतूदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन योजनेंतर्गत) सहायक अनुदानाची रक्कम आहरण करुन संबंधितांना वितरीत करण्याकरीता संबंधित सहायक जिल्हा नियोजन अधिकारी / जिल्हा नियोजन अधिकारी यांना आहरण व संवितरण अधिकारी म्हणून व संबंधित जिल्हाधिकारी यांना नियंत्रण अधिकारी म्हणून घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम संबंधित जिल्हा कोषागार कार्यालयात देयके सादर करुन संबंधितांना रक्कम वितरीत करण्यात यावी.
५. सदर शासन निर्णय शासन परिपत्रक, वित्त विभाग, क्रमांक अर्थसं-२०१९/प्र.क्र.९२/अर्थ-३, दि. ८/७/२०१९ व शासन परिपत्रक, वित्त विभाग क्रमांक पूरक -२०१९/प्र.क्र.९३/अर्थ-३, दि.९/७/२०१९
पृष्ठ ४ पैकी ३
# Page 4
शासन निर्णय क्रमांकः प्रस्ताव २०१९/६/प्र.क्र.११/पर्यटन
तसेच वित्तीय अधिकार नियम पुस्तिका, १९७८ भाग- पहिला, उप विभाग एक अ.क्र. २७ नियम क्र. १४९ प्रशासकीय विभागांना दिलेल्या अधिकारानुसार निर्गमित करण्यात येत आहे.