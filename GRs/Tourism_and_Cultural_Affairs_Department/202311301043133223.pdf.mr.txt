# Page 1
आंतरराष्ट्रीय चित्रपट महोत्सवासाठी सहायक अनुदान मंजूर करण्याबाबत.
यशवंत आतंरराष्ट्रीय चित्रपट महोत्सव, मुंबई महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : आंचिम-२०२३/प्र.क्र.१२३/सां.का.१
मादाम कामा मार्ग, हुतात्मा राजगुरु चौक,
मंत्रालय, अभिलेख कक्ष क्र.२२, मुंबई ४०००३२.
दिनांक : २४ नोव्हेंबर, २०२३
वाचा : (१) सामाजिक न्याय, सांस्कृतिक कार्य, क्रीडा व विशेष सहाय्य विभाग शासन निर्णय क्रमांक आंचिम २००३/प्र.क्र.२२३/सांका-३ दिनांक २६.१०.२००४.
(२) पर्यटन व सांस्कृतिक कार्य विभाग शासन निर्णय क्रमांक आंचिम-२००७/प्र.क्र. ४६/सांका-३ दिनांक ०८.३.२००७.
(३) पर्यटन व सांस्कृतिक कार्य विभाग शासन निर्णय क्रमांक आंचिम-२००९/प्र.क्र. ४८/सांका-३ दिनांक ३०.७.२००९.
(४) (१) पर्यटन व सांस्कृतिक कार्य विभाग शासन निर्णय क्रमांक आंचिम-२०११/प्र.क्र. १५८/सांका-१ दिनांक १८.१०.२०१२.
प्रस्तावना : शासनाच्या संदर्भाधीन शासन निर्णयान्वये आंतरराष्ट्रीय चित्रपट महोत्सवास शासन सहाय्यक अनुदान मंजूर करण्यात येते. त्यानुसार ज्या ३ संस्थांना अर्थसहाय्य दिले जाते त्यापैकी पुणे आंतरराष्ट्रीय चित्रपट महोत्सव व आशियाई आंतरराष्ट्रीय चित्रपट महोत्सव, मुंबई आणि याव्यतिरिक्त “प्रथम येणाऱ्या प्रथम” या तत्वावर विहीत निकषांची पूर्तता करणाऱ्या यशवंत आतंरराष्ट्रीय चित्रपट महोत्सव, मुंबई यांना आंतरराष्ट्रीय चित्रपट महोत्सवासाठी अधिकतम रु.५.०० लक्ष याप्रमाणे सहाय्यक अनुदान मंजूर करण्याची बाब विचाराधीन होती.
शासन निर्णय : पर्यटन व सांस्कृतिक कार्य विभागाच्या संदर्भाधीन शासन निर्णयान्वये आंतरराष्ट्रीय चित्रपट महोत्सवासाठी राज्य शासनातर्फे आंतरराष्ट्रीय चित्रपट महोत्सव आयोजित करणाऱ्या यशवंत आतंरराष्ट्रीय चित्रपट महोत्सव, मुंबई या संस्थेस अनावर्ती स्वरुपात रक्कम ₹५.०० लक्ष इतक्या निधीचे सहायक अनुदान खालील अटी व शर्तींच्या अधीन राहून या शासन निर्णयान्वये मंजूर करण्यात येत आहे: अ) हे अर्थसहाय्य निधीच्या उपलब्धतेनुसार मंजूर केले जाईल.
आ) आयोजन संस्था धर्मादाय आयुक्त कार्यालयाकडे किमान ३ वर्षापूर्वी नोंदणीकृत असावी. संस्थेने लिखित घटना प्रस्तावासोबत सादर करणे आवश्यक राहील.
इ) लघुपट, माहितीपट, अॅनिमेशनपट तसेच पूर्ण लांबीचे चित्रपट यांचा आंतरराष्ट्रीय चित्रपट महोत्सव तसेच निव्वळ मराठी चित्रपटांचा महोत्सव आयोजित करणाऱ्या संस्थाना सदर अनुदान अनुज्ञेय राहील. आयोजन संस्थेचे उद्दीष्ट हे चित्रपट कलेचा प्रसार, प्रचार, संवर्धन आणि त्यामाध्यमातून कला व संस्कृतीचे प्रदर्शन तसेच ओळख / माहिती करुन देणे हे असावे.
ई) संस्थेने प्रस्तावासोबत चित्रपट आयोजनाबाबतचे नेमके उद्दीष्ट विशद करणे आवश्यक राहील.
विविध विषयांवरील, नाविण्यपूर्ण मांडणी असलेले चित्रपट, आंतरराष्ट्रीय/राष्ट्रीय/राज्य स्तरावर नावाजलेले किंवा पुरस्कार प्राप्त दर्जेदार चित्रपट सामान्य जनतेपर्यंत नेऊन त्यांची अभिरुची वाढविणे या उद्देशाने चित्रपट महोत्सवाचे आयोजन होणे आवश्यक राहील.
# Page 2
शासन निर्णय क्रमांक: आंचिम-२०२३/प्र.क्र.१२३/सां.का.१
उ) आयोजन संस्था ना नफा ना तोटा या तत्वावर कार्यरत असावी.
ऊ) सदर संस्थेने त्यांच्या किमान ३ वर्षाचा कार्याचा अहवाल शासनाकडे सादर करावा.
ऋ) संस्थेने चित्रपटविषयक कार्यशाळा, चर्चासत्र इ. चे स्वतंत्रपणे आयोजन करणे आवश्यक राहील संस्थेने महोत्सवासंदर्भात छापून आलेल्या जाहिराती, लिखित साहित्य, वृत्तपत्रीय कात्रणे, छायाचित्रे इ. पुरावे सादर करणे आवश्यक राहील.
ऌ) संस्थेने मागील ३ वर्षाचे सनदी लेखापालाचे लेखा विषयक अहवाल शासनास सादर करणे आवश्यक राहील.
ऍ) चित्रपट महोत्सवात प्रदान करण्यात येणाऱ्या पुरस्कार/सन्मान समितीवर शासनाचा किमान एक प्रतिनिधी संस्थेने नेमणे आवश्यक राहील.
ऎ) चित्रपट महोत्सवाची जाहिरात, निमंत्रणपत्रिका इ. माध्यमातून “सांस्कृतिक कार्य विभाग महाराष्ट्र शासन यांच्या सहयोगाने” असा ठळक उल्लेख करणे आवश्यक आहे. महाराष्ट्र शासनाचा सहयोग महोत्सवाशी संबंधित सर्वांना तसेच प्रसार माध्यमांना देखील स्पष्टपणे समजेल, अशा पध्दतीने आयोजकांनी महोत्सवपूर्व व महोत्सवादरम्यान विशेषत्वाने अधोरेखित करावा.
ए) चित्रपट महोत्सवातील निवडलेले चित्रपट अभिरुचीपूर्ण आणि दर्जेदार असणे याची संपूर्ण जबाबदारी संस्थेची राहील. चित्रपट महोत्सवात दर्जेदार मराठी चित्रपटांच्या महोत्सवासाठी विशेष विभाग असावा.
ऐ) चित्रपट महोत्सवाचे प्रस्ताव व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित, दादासाहेब फाळके चित्रनगरी, गोरेगाव, मुंबई यांच्यामार्फत सादर होणे आवश्यक राहील. व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित, दादासाहेब फाळके चित्रनगरी, गोरेगाव, मुंबई यांनी त्यांच्या स्तरावर एक छाननी समिती नेमून प्राप्त प्रस्तावाची छाननी करुन प्रस्ताव त्यांच्या अभिप्राय आणि शिफारशींसह शासनास सादर करणे आवश्यक राहील.
ऑ) चित्रपट महोत्सवासाठी निधीची मागणी करणारी संस्था उपरोल्लेखित सर्व बाबींची पूर्तता करीत असल्याबाबत व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित, दादासाहेब फाळके चित्रनगरी, गोरेगाव, मुंबई यांचे अभिप्राय आवश्यक राहतील.
ऒ) चित्रपट महोत्सवाच्या आयोजनार्थ अर्थसहाय्याबाबत शासनाचा निर्णय अंतिम राहील. चित्रपट महोत्सवाच्या समारोपानंतर किमान ३ महिन्यात उपयोगिता प्रमाणपत्र, जमाखर्चाचा तपशिल (Profit and Loss Account) व खर्चाचा ताळेबंद (Balance Sheet) सादर करणे बंधनकारक असेल.
ओ) सदरच्या निधीतून कायमस्वरूपी भाग-भागभांडवल ऊभे राहील अशा स्वरूपाच्या बांधकामांवर खर्च करण्यात येऊ नये.
औ) सदरच्या खर्चातून संस्थेच्या कार्यालयीन खर्च भागविण्यात येऊ नये.
अं) सदरच्या महोत्सवाच्या नियोजन समितीमध्ये शासनाच्यावतीने व्यवस्थापकीय संचालक किंवा त्यांनी प्राधिकृत केलेला प्रतिनिधी यांचा समावेश असेल.
अः) आयोजित चित्रपट महोत्सवात किमान ५ मराठी चित्रपटांचे प्रदर्शन/स्क्रीनींग होणे करणे अनिवार्य राहील.
अअ) सदर महोत्सवाच्या उद्घाटन /समोराप कार्यक्रमामध्ये शासनाच्यावतीने व्यवस्थापकीय संचालक किंवा त्यांनी प्राधिकृत केलेला प्रतिनिधी यांचा समावेश करण्यात यावा.
पृष्ठ ४ पैकी २
# Page 3
शासन निर्णय क्रमांक: आंचिम-२०२३/प्र.क्र.१२३/सां.का.१
आआ) महाराष्ट्र राज्य हे चित्रपट निर्मितीचे (Film Making Destination) प्रमुख केंद्र आहे. याच्या प्रसिध्दी व माहितीकरीता आंतरराष्ट्रीय/देशांतर्गत चित्रपट निर्माते/दिग्दर्शक यांची उपस्थिती या महोत्सवांतर्गत एक विशेष सत्र आयोजित करणे आवश्यक राहील.
इइ) महाराष्ट्रातील नवीन चित्रपट निर्माते / दिग्दर्शक यांच्या मार्गदर्शनासाठी अनुभवी तज्ञांच्या उपस्थितीत एक या महोत्सवांतर्गत एक विशेष सत्र आयोजित करणे आवश्यक राहील.
ईई) शासनाकडून उपलब्ध करून दिलेल्या निधीतून झालेल्या खर्चाचे उपयोगिता प्रमाणपत्र दिल्याशिवाय कोणत्याही परिस्थितीत नियंत्रण अधिकारी यांनी पुढील निधी उपलब्ध करून देऊ नये.
२. सदर शासन निर्णय वित्त विभाग शासन निर्णय क्र.विअप्र-२०१३/प्र.क्र.३०/२०१३/विनियम, भाग-२, दि.१७ एप्रिल,२०१५, वित्तीय अधिकार नियम पुस्तिका १९७८, भाग-पहिला, उपविभाग-१, अ.क्र.२७, नियम क्र.१४९ (२) नुसार प्रशासकीय विभागास प्राप्त अधिकारानुसार प्राप्त खर्च करण्याच्या अधिकारानुसार निर्गमित करण्यात येत आहे. प्रस्तावित खर्चासंदर्भात वित्त विभागाच्या शासन परिपत्रक क्र. अर्थसं - २०२३ / प्र.क्र.४०/अर्थ-३, दि.१२ एप्रिल, २०२३ मधील परिच्छेद क्र.७ तसेच परिशिष्टातील अ.क्र.९ मधील अट क्र.१,२,३,४,५,९ व १० ची पूर्तता होत असून उर्वरीत सर्व परिच्छेद व परिशिष्टातील अटी या प्रकरणी लागू होत नाहीत.
३. यासाठी, उप सचिव, पर्यटन व सांस्कृतिक कार्य विभाग यांना नियंत्रण अधिकारी म्हणून घोषित करण्यात येत असून, अवर सचिव (रोख शाखा), पर्यटन व सांस्कृतिक कार्य विभाग यांना आहरण व संवितरण अधिकारी म्हणून घोषित करण्यात येत आहे. त्यांनी व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, गोरेगाव, मुंबई यांना सदर रक्कम एकरकमी वितरीत करावी.
४. यासाठी होणारा खर्च "मागणी क्रमांक झेडडी-२, २२०५ कला व संस्कृती ( ००) १०२, कला संस्कृती प्रचालन (०३) (०६) आंतरराष्ट्रीय चित्रपट महोत्सव (२२०५१५८१), ३१ सहाय्यक अनुदाने (वेतनेतर)" या लेखाशिर्षाखाली सन २०२३-२४ या आर्थिक वर्षाच्या उपलब्ध तरतुदीतून भागविण्यात यावा.
५. सदर शासन निर्णय वित्त विभागाच्या अनौपचारीक संदर्भ क्र. ५०१/२०२३/व्यय-१५, दि.१६.११.२०२३ अन्वये दिलेल्या सहमतीनुसार निर्गमित करण्यात येत आहे.
# Page 4