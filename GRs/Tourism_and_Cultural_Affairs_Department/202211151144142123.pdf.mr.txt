# Page 1
प्रादेशिक पर्यटन विकास योजना सन २०२२ २३ अंतर्गत राज्यातील ट्रेकिंग साईटस्, गड/ किल्ल्यांच्या पायथ्यालगत पोर्टेबल टॉयलेटस् उभारण्याच्या कामांना मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२२/०९/प्र.क्र.५४४/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : १५ नोव्हेंबर, २०२२.
संदर्भ : १) पर्यटन व सांस्कृतिक कार्य विभाग, शासन निर्णय क्र. टिडीएस २०१०/०८/ प्र.क्र.४६३/ पर्यटन, दि.०४.११.२०१०.
२) वित्त विभाग, शासन परिपत्रक क्र. अर्थसं-२०२२/प्र.क्र..४३/अर्थ-३, दि.०४.०४.२०२२
३) संचालक, पर्यटन संचालनालय, मुंबई यांचे पत्र क्र. पसं/विकास/पोर्टेबल टॉयलेट/४/प्र.क्र.४७६/२०२२/८९७२, दि.१४.०९.२०२२.
४) संचालक, पर्यटन संचालनालय, मुंबई यांचे पत्र क्र.पसं/विकास/पोर्टेबल टॉयलेट/४/प्र.क्र.४७६/२०२२/९२४७, दि.१७.१०.२०२२.
शासन निर्णय :
राज्यातील विविध गड किल्ल्यांच्या ठिकाणी पर्यटक मोठ्या संख्येने ट्रेकिंग / पर्यटनासाठी जातात. पर्यटक / ट्रेकर यांच्याकरिता खालील तक्त्यामध्ये नमूद केलेल्या गड / किल्ल्यांच्या पायथ्यालगत तसेच ट्रेकिंग साईटसच्या ठिकाणी एकूण १८ पोर्टेबल टॉयलेटस् उभारण्यासाठी प्रादेशिक पर्यटन विकास योजना सन २०२२-२३ अंतर्गत रु.२,०४,३६,५४६/- (अक्षरी रुपये दोन कोटी चार लक्ष छत्तीस हजार पाचशे शेहचाळीस फक्त) च्या प्रस्तावास प्रशासकीय मान्यता देऊन सदर निधी संचालक, पर्यटन संचालनालय, मुंबई यांना वितरित करण्यास याद्वारे मान्यता देण्यात येत आहे :
---------------------------------------------------------------------------------
| अ.क्र. | विभागाचे नाव | गड / किल्ल्याचे नाव | पोर्टेबल टॉयलेटची संख्या | अंदाजित रक्क्म |
| १ | पुणे | राजगड | २ | २,०४,३६,५४६/ |
| २ | तोरणा | १ |
| w ३ | नाणेघाट | २ |
| ४ | लोहगड |  |
| ५ | जीवधन | १ |
| ६ | राजमाची |  |
| ७ | नाशिक | रतनगड | १ |
| ८ | हरिहरगड | १ |
| ९ | अलंग-कुलंग | १ |
| १० | हरिशचंद्रगड | १ |
| ११ | अंजनेरी | १ |
| १२ | कोकण | कलावंतीण (प्रबळगड) |  |
---------------------------------------------------------------------------------
# Page 2
शासन निर्णय क्रमांकः टिडीएस २०२२/०९/प्र.क्र.५४४/पर्यटन
----------------------------------
| १३ |  | कोथीळगड | १ |  |
| १४ | रायगड | १ |
| १५ | रांगणा | १ |
| १६ | नाशिक | राजदरेवाडी, ता.चांदवड | १ |
|  |  | एकूण | १८ | २,०४,३६,५४६/ |
----------------------------------
२. सदर पोर्टेबल टॉयलेटस् उभारण्यासाठी आवश्यक असलेली जागा व पाण्याची सोय उपलब्ध झाल्यानंतरच व सुरुवातीच्या १ वर्षापर्यंत देखभाल दुरुस्ती व परिचालन करण्याचे संबंधित ग्राम पंचायतीकडून / विभागाकडून / यंत्रणेकडून हमीपत्र प्राप्त झाल्यानंतरच पोर्टेबल टॉयलेटस् उभारण्याच्या निविदा मागविण्यात याव्यात.
३. सदर पोर्टेबल टॉयलेटस् उभारल्यानंतर एक वर्षानंतरच्या कालावधीतील त्यांच्या कायमस्वरुपी देखभाल §दुरुस्ती व परिचालनासाठी Design, Build, Operate, Maintain and Transfer या प्रकारचे स्वतंत्र मॉडेल तयार करण्यासाठी निविदा मागविण्यात याव्यात. सदर कार्यवाही पोर्टेबल टॉयलेटस् उभारल्यानंतर एक वर्षाच्या आत पुर्ण करण्याची दक्षता घेण्यात यावी, जेणेकरुन १ वर्षाच्या कालावधीनंतर सदर प्रसाधनगृहे सुव्यवस्थितपणे वापरात राहतील.
४. सदर पोर्टेबल टॉयलेटसच्या ठिकाणी पिण्याच्या पाण्याची सुविधा उपलब्ध करुन देण्याची दक्षता घेण्यात यावी.
५. अटी व शर्ती :
१) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
२) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी संचालक, पर्यटन संचालनालय, मुंबई यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
३) मंजूर तरतुदीतून करावयाचा खर्च ३१ मार्च, २०२३ पर्यंत करण्यात यावा व मंजूर कामे तात्काळ पूर्ण करावीत.
४) पर्यटन विभागाने उपलब्ध करुन दिलेल्या निधीतून केलेल्या कामाच्या ठिकाणी सदर कामे पर्यटन विभागाने प्रादेशिक पर्यटन विकास योजनेअंतर्गत उपलब्ध करुन दिलेल्या निधीमधून केली असल्याबाबतचे फलक लावण्यात यावेत.
५) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
६) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे. या संदर्भात शासन परिपत्रक, वित्त विभाग, क्रमांक-संकीर्ण-१००२/ पृष्ठ ४ पैकी २
# Page 3
शासन निर्णय क्रमांक: टिडीएस २०२२/०९/प्र.क्र.५४४/पर्यटन
प्र.क्र.१५/कोषा-प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र.बीजीटी-१०.००/प्र.क्र.५६/२०००/वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
७) तांत्रिक मान्यता विहित स्तरावर घेण्यात यावी.
८) योजनेत्तर स्वरुपाच्या कामासाठी (देखभाल दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
९) सदर निधीतून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत शासनास न चुकता सादर करावीत. तसेच काम पूर्ण झाल्यानंतर पूर्णत्वाचा दाखला आणि निधीबाबतचे उपयोगिता प्रमाणपत्र न चुकता शासनास सादर करण्यात यावे.
६. वर नमूद करण्यात आलेला खर्च हा सन २०२२-२३ या वर्षाच्या अर्थसंकल्पीय तरतुदीमधून मुख्य लेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखाली मंजूर तरतुदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन विकास योजनेंतर्गत) सहायक अनुदानाची रक्कम आहरण करुन संबंधितांना वितरीत करण्याकरीता मुख्य लेखा अधिकारी, पर्यटन संचालनालय, महाराष्ट्र राज्य, मुंबई यांना -आहरण व संवितरण अधिकारी॰ व सह संचालक, पर्यटन संचालनालय, महाराष्ट्र राज्य, मुंबई यांना नियंत्रक अधिकारी घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम त्यांनी अधिदान व लेखा अधिकारी कार्यालय, मुंबई येथे देयके सादर करुन संबंधितांना वितरीत करण्यात यावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
७. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२२/ प्र.क्र.४३/ अर्थ-३, दि.०४.०४.२०२२ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र. अर्थसं-२०२२/ प्र.क्र.४३/ अर्थ-३, दि.०४.०४.२०२२ च्या परिशिष्टामधील तपासणीसूची बाबींची व अटींची पूर्तता करण्यात आली आहे.
# Page 4