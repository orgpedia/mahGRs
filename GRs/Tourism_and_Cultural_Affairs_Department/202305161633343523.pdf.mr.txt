# Page 1
सांस्कृतिक कार्य विभागाच्या अधिनस्त असलेल्या दर्शनिका विभाग, मुंबई या क्षेत्रिय कार्यालयाच्या गट-क मधील शासकीय कर्मचाऱ्यांना गट-ब मध्ये पदोन्नती देण्यासाठी “विभागीय पदोन्नती समिती" ची स्थापन करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: दर्शनि-२०२२/प्र.क.९०/सां.का.२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक:- १६ मे, २०२३
वाचा : १. शासन निर्णय सामान्य प्रशासन विभाग, क्र. एसआरव्ही-२०१८/प्र.क्र.१५९/कार्यासन १२, दि.०१ ऑगस्ट,२०१९ २. शासन आदेश पर्यटन व सांस्कृतिक कार्य विभाग, क्रमांक: दर्शनि-२०२२/प्र.क.९०/ सां.का.२ दि. ३ जानेवारी, २०२२
शासन निर्णय: संदर्भ क्र.२ च्या शासन निर्णयान्वये पर्यटन व सांस्कृतिक कार्य या प्रशासकीय विभागाच्या अधिनस्त असलेल्या दर्शनिका विभाग, मुंबई या क्षेत्रिय कार्यालयातील गट- क च्या पदावरून गट-ब च्या पदावर पदोन्नती देण्यासाठी “विभागीय पदोन्नती समिती” स्थापन करण्यात आली होती. मात्र, सदर शासन निर्गमित करतांना संदर्भ क्र. १ च्या शासन निर्णयान्वये राज्य शासकीय अधिकारी/ कर्मचारी यांना पदोन्नती देण्याकरिता अनुसरावयाच्या कार्यवाहीबाबत विहीत करण्यात आलेल्या एकत्रित मार्गदर्शक तत्वांचा अवलंब झालेला नाही. त्यामुळे संदर्भ क्र. २ च्या शासन निर्णयान्वये दर्शनिका विभागातील गट- क च्या पदावरून गट-ब च्या पदावर पदोन्नती देण्यासाठी गठीत करण्यात आलेली “ विभागीय पदोन्नती समिती” बरखास्त करण्यात येत करण्यात येत आहे.
२. आता, सदर शासन निर्णयान्वये सांस्कृतिक कार्य विभागाच्या अधिनस्त असलेल्या दर्शनिका विभाग, मुंबई या क्षेत्रिय कार्यालयातील कर्मचारी यांना गट-क मधून गट-ब मध्ये पदोन्नती देण्यासाठी पुढीलप्रमाणे “विभागीय पदोन्नती समिती” स्थापन करण्यात येत आहे.
दर्शनिका विभाग, मुंबई:
गट-क च्या पदावरून गट ब च्या पदावर पदोन्नती देण्यासाठी “ विभागीय पदोन्नती समिती" १. कार्यकारी संपादक तथा सचिव, दर्शनिका विभाग अध्यक्ष २.सह संपादक, दर्शनिका विभाग सदस्य ३. उपसंपादक, दर्शनिका विभाग सदस्य ४. संशोधन अधिकारी, दर्शनिका विभाग सदस्य सचिव
# Page 2
शासन निर्णय क्रमांकः दर्शनि-२०२२/प्र.क.९०/सां.का.२
उपरोक्तप्रमाणे गठीत केलेल्या विभागीय पदोन्नती समितीने संदर्भ क्र. १ च्या शासन निर्णयात नमूद केलेल्या बाबी विचारात घेऊन गट-क मधून गट-ब मध्ये पदोन्नती बाबतचा परिपूर्ण प्रस्ताव शासनास सादर करावा.