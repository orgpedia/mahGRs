# Page 1
महाराष्ट्र शासन
क्रमांक : आस्था-२०१६/प्र.क्र.१२५/आस्थापना, पर्यटन व सांस्कृतिक कार्य विभाग, मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दिनांक : २१ ऑक्टोबर, २०२०
वाचा :- १) शासन परिपत्रक महिला व बालविकास विभाग क्र. मकक २०१०/प्र.क्र.४६/ मकक, दि.११.०६.२०१०
२) शासन निर्णय महिला व बालविकास विभाग क्र.मकचौ-२०१३/प्र.क्र.६३/मकक, दि.१९.०६.२०१४
३) महिला व बाल विकास विभाग पत्र क्र. संकीर्ण २०१४/प्र.क्र.४३/मकक,
दि.२१.०३.२०१६ व दि.२४.०५.२०१६
४) कार्यालयीन आदेश पर्यटन व सांस्कृतिक कार्य विभाग क्र. आस्था-२०१६/
प्र.क्र.१२५/आस्थापना, दि.१३.१२.२०१६
५) कार्यालयीन आदेश पर्यटन व सांस्कृतिक कार्य विभाग क्र. आस्था२०१६/प्र.क्र.१२५/ आस्थापना, दि.२९.०८.२०१८
कार्यालयीन आदेश
कामाच्या ठिकाणी महिलांच्या होणाऱ्या लैंगिक सतावणुकीस प्रतिबंध करण्यासाठी मा. सर्वोच्च
न्यायालयात रिट विनंती अर्ज(सीआरएल) क्रमांक ६६६-६७०/१९९२ दाखल झाला होता. त्यामध्ये
मा.सर्वोच्च न्यायालयाने दिलेल्या निर्णयानुसार केंद्र शासनाने कामाच्या ठिकाणी महिलांचे लैंगिक
छळापासून संरक्षण प्रतिबंध, मनाई आणि निवारण) अधिनियम २०१३ व नियम दि. ९ डिसेंबर, २०१३ रोजी
प्रसिद्ध केला आहे. अधिनियमातील तरतूदीनुसार लैंगिक छळाबाबत येणाऱ्या तक्रारींची चौकशी करणे व
त्यानुसार कारवाईची शिफारस करणे याकरीता समिती स्थापन करण्याच्या सूचना महिला व बाल विकास
विभागाने संदर्भ क्र. २ येथील शासन निर्णयान्वये दिल्या आहेत. या विभागासाठी संदर्भ क्र. ४ येथील
दि.१३.१२.२०१६ च्या आदेशान्वये महिला तक्रार निवारण समिती स्थापन करण्यात आली होती. सदर
समिती मधील अध्यक्ष/सदस्यांच्या सेवानिवृत्तीमुळे / बदलीमुळे सदर समिती पुनर्गठीत करणे आवश्यक
आहे. त्यानुसार संदर्भ क्र. २ च्या शासन निर्णयानुसार या विभागासाठी खालीलप्रमाणे “अंतर्गत तक्रार
समिती” पुनर्गठित करण्यात येत आहे.
१. श्रीमती उज्वला दांडेकर, उप सचिव, पर्यटन व सांस्कृतिक कार्य विभाग अध्यक्ष २. श्री. रमेश कदम, अवर सचिव, पर्यटन व सांस्कृतिक कार्य विभाग सदस्य ३. श्री. बाळासाहेब सावंत, कक्ष अधिकारी, पर्यटन व सांस्कृतिक कार्य विभाग सदस्य ४. श्रीमती विद्या कदम, कक्ष अधिकारी, पर्यटन व सांस्कृतिक कार्य विभाग सदस्य सचिव ५. प्रो. शुभदा मैत्रा, डीन, टाटा इन्टिट्युट ऑफ सोशल सायन्स, अशासकीय सदस्य देवनार, मुंबई
# Page 2
शासन आदेश क्रमांकः आस्था-२०१६/प्र.क्र.१२५/आस्थापना
०२. वरील समितीची कार्यकक्षा खालीलप्रमाणे असेल:
अ) विभागातील महिला अधिकारी/कर्मचारी यांच्या लैंगिक सतावणुकीच्या तक्रारींची दखल घेणे.
ब) तक्रारीत तथ्य आढळून आल्यास त्याबाबत चौकशी करुन संबंधितांविरुद्ध शिस्तभंगाची कार्यवाही करण्याकरीता प्रधान सचिवांकडे वेळोवेळी शिफारस करणे.
क) केलेल्या कामाचा वार्षिक अहवाल प्रधान सचिवांना सादर करावा.
०३. अशासकीय सदस्याला अंतर्गत समितीच्या प्रत्येक कामाच्या दिवसासाठी दि.१९.०६.२०१४ च्या शासन निर्णयातील तरतूदीनुसार भत्ता/प्रवास खर्च मंजूर करण्यात येईल.