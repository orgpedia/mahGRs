# Page 1
लोहपुरुष सरदार वल्लभाई पटेल यांच्या
सार्धशताब्दीनिमित्त सांस्कृतिक कार्यक्रमांचे
आयोजन करण्यास वित्तीय मान्यता
देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.३९६(ई.नं. १२३७५१३)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २४ ऑक्टोबर, २०२५
वाचा :- पर्यटन व सांस्कृटिक कार्य विभाग, शासन निर्णय क्र. संकीर्ण
८२२५/प्र.क्र.३९६(ई.नं. १२३७५१३)/सां.का.४, दिनांक ३० सप्टेंबर, २०२५.
प्रस्तावना :-
भारताचे स्वातंत्र्यसैनिक, कायदेपंडित आणि स्वातंत्र्यानंतर भारताचे पहिले
उपपंतप्रधान आणि गृहमंत्री सरदार वल्लभभाई पटेल यांना “लोहपुरुष” ( Iron Man of India) असे
गौरविण्यात आलेले आहे. स्वातंत्र्यानंतर त्यांनी ५६५ देशी संस्थांनचे भारतात विलीनीकरण करुन
एकसंध भारत निर्माण करुन भारतीय प्रशासनाची मजबूत पायाभरणी केली. त्यांच्या सन्मानार्थ
गुजरातमध्ये नर्मदा नदीच्या किनारी “स्टॅच्यू ऑफ युनिटी” १८२ मीटर उंचीचा जगातील सर्वात उंच
पुतळा उभारण्यात आला आहे. सरदार पटेल हे भारताच्या एकात्मतेचे शिल्पकार होते. त्यांनी
भारताच्या राजकीय एकतेसाठी फार मोठे योगदान दिले आणि प्रशासनिक दृष्ट्टया आधुनिक
भारताचा पाया घातलेला आहे. लोहपुरुष सरदार वल्लभभाई पटेल यांच्या १५० व्या जयंतीनिमित्त
त्यांच्या योगदानावर आधारित महाराष्ट्रातील तीन ठिकाणी सांस्कृतिक कार्यक्रम आयोजित
करण्यासाठी येणाऱ्या खर्चास मान्यता देण्याची विनंती संदर्भाधिन पत्रान्वये संचालनालयाने केली
आहे. त्यानुषंगाने, महाराष्ट्रातील ०३ ठिकाणी सांस्कृतिक कार्यक्रमांचे आयोजन करण्यास वित्तीय
मान्यता देण्याची बाब शासनाच्या विचाराधीन होती.
शासन निर्णय :-
लोहपुरुष सरदार वल्लभभाई पटेल यांच्या १५० व्या जयंतीनिमित्त त्यांच्या
योगदानावर आधारित दि. ३१ ऑक्टोबर, २०२५ रोजी महाराष्ट्रातील ०३ ठिकाणी ( मुंबई, छत्रपती
संभाजीनगर आणि सोलापूर )सांस्कृतिक कार्यक्रमांचे आयोजन करण्यासाठी येणारा एकूण खर्च
रक्कम रुपये २१,००,०००/- ( रुपये एकवीस लक्ष फक्त ) इतक्या निधीस या शासन निर्णयान्वये
वित्तीय मान्यता देण्यात येत आहे.
०२. सदर खर्च “मागणी क्र.झेडडी-२, २२०५, कला व संस्कृती, १०२, कला व संस्कृती
प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२), राज्य कला संस्कृति जतन,
संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७), ५०-इतर खर्च” या
लेखाशिर्षाखाली सन २०२५-२६ या वर्षासाठी मंजूर असलेल्या आर्थिक तरतुदीतून भागविण्यात
यावा.
# Page 2
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच
लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित
करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/प्र.क्र.३०/विनिमय, भाग
२, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३,
अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात
येत आहे.
०५. सदर कार्यक्रमासाठी वितरीत करण्यात आलेल्या निधीच्या विनियोगानंतर
संचालकांनी एक महिन्याच्या आत कार्यक्रम खर्चाच्या सविस्तर तपशीलाचे उपयोगिता प्रमाणपत्र
शासनास सादर करावे.
०६. सदर शासन निर्णय वित्त विभागाचा अनौपचारिक संदर्भ क्र.६५२/२०२५, व्यय-१५,
दि. १६ सप्टेंबर, २०२५ अन्वये दिलेल्या सहमतीस अनुसरुन निर्गमित करण्यात येत आहे.
०७. सदर प्रकरणी वित्त विभागाच्या शासन परिपत्रक क्र. अर्थसं-२०२५/प्र.क्र.४४/अर्थ-३,
दिनांक ०७ एप्रिल, २०२५ मधील सर्व परिच्छेद परीशिष्ट्टातील अटींनुसार कार्यवाही करण्याची
जबाबदारी संचालक, सांस्कृतिक कार्य संचालनालय, मुंबई यांची राहील.
०८. सदर शासन निर्णय महाराष्ट्र शासनाच्या www.maharashtra.gov.in या