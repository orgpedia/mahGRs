# Page 1
सचिव, पर्यटन व सांस्कृतिक कार्य यांच्या वापरातील निर्लेखित करण्यात आलेल्या वाहनाच्या बदली नवीन वाहन खरेदी करण्यास व त्यासाठी येणा-या खर्चास प्रशासकीय मान्यता देण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : वाहन - २०२२/प्र.क्र.१६/नोंदणी शाखा
मादाम कामा मार्ग,हुतात्मा राजगुरू चौक,
मंत्रालय (विस्तार),मुंबई-४०० ०३२.
दिनांक : ०६ डिसेंबर, २०२२
वाचा :- १) वित्त विभाग पत्र क्र. वाहन-२०१९/प्र.क्र.१०/२०१९/विनियम, दि.०९/०८/२०१९ २) शासन निर्णय,वित्त विभाग, क्र.वाहन २०१७/प्र.क्र.४१/१७/विनियम दि.२८/०७/२०२० ३) शासन निर्णय,वित्त विभाग क्र. वाहन २०२१/प्र.क्र.२२/२०२१/विनियम दि.०३/०२/२०२२ ४) प्रादेशिक परिवहन अधिकारी, मुंबई (मध्य) यांचे पत्र क्र. प्रापका / मुंबई (मध्य) / नोंदणी विभाग़/निर्लेखन/२०२२/जा.क्र.३९९८, दिनांक १४/१०/२०२२
५) या विभागाचे कार्यालयीन आदेश,पर्यटन व सांस्कृतिक कार्य विभाग क्र. वाहन -२०२२ /प्र.क्र.१६/ नोंदणी शाखा, दिनांक १८ ऑक्टोंबर २०२२
६) शासन निर्णय पर्यावरण व वातावरणीय बदल विभाग क्र.मइवाधो- २०२१/प्र.क्र.२५/तां.क.०४ दिनांक १२/०४/२०२२
प्रस्तावना: वित्त विभागाच्या वरील संदर्भ क्र.१ येथे नमूद पत्रान्वये मा. उच्च न्यायालयाच्या वापरातील COROLLA ALTIS, वाहन क्र. MH-०१-AN -७४७४ याचे मानीव निर्लेखन करुन वित्त विभागास हस्तांतरित केली होती. सदर वाहन प्रशासकीय विभागाच्या मागणीनुसार वाहन आढावा समिती व शासन मान्यतेनुसार पर्यटन व सांस्कृतिक कार्य विभागाच्या सचिवांसाठी वाटप करण्यात आले. या विभागाकडून सदर वाहनावर देखभाल/दुरुस्तीवर अद्यापपर्यन्त झालेला खर्च तसेच वाहनाच्या दुरुस्तीवर भविष्यात करावा लागणारा खर्च पहाता प्रादेशिक परिवहन अधिकारी, मुंबई चे अभिप्राय घेऊन संदर्भ क्र. ५ येथील या विभागाच्या दि.१८/१०/२०२२ च्या कार्यालयीन आदेशांन्वये वाहन क्र. MH-०१-AN-७४७४ निर्लेखित करण्यात आले आहे.
०२. सचिव (पर्यटन व सांस्कृतिक कार्य) यांच्या कार्यालयीन वापरासाठी असलेले वाहन क्र. MH-०१-AN ७४७४ निर्लेखित करण्यात आल्यामुळे त्यांच्यासाठी नवीन वाहन खरेदी करणे आवश्यक आहे. सचिव, पर्यटन व सांस्कृतिक कार्य यांच्या कार्यभारातील विषय पहाता राज्यभर शासकीय दौरे करणे आवश्यक ठरते, त्यातील काही ठिकाणे दुर्गम असल्याने अशा ठिकाणी चार्जिंग स्टेशनची अनुपलब्धता विचारात घेता पर्यावरण व वातावरणीय बदल विभागाने त्यांच्या संदर्भ क्र. ६ मध्ये नमूद दि.१२/०४/२०२२ च्या शासन निर्णयातील इलेक्ट्रिक वाहन खरेदी करण्याच्या तरतुदीतून या विभागाच्या सचिवांकरीता खरेदी करावयाच्या वाहनाकरिता इलेक्ट्रिक वाहन खरेदीतून विशेष बाब म्हणून सुट दिलेली आहे. यास्तव, सचिव, पर्यटन व सांस्कृतिक कार्य यांच्याकरिता निर्लेखित करण्यात आलेल्या वाहनाच्य जागी पेट्रोल / डिझेल इंधनावरील नवीन वाहन खरेदी करण्याची बाब शासनाच्या विचाराधीन होती.
# Page 2
शासन निर्णय क्रमांकः वाहन - २०२२/प्र.क्र.१६/नोंदणी शाखा
शासन निर्णय: सचिव (पर्यटन व सांस्कृतिक कार्य ) यांचेकरिता पेट्रोल / डिझेल इंधनावरील नवीन वाहन खरेदी करण्यासाठी अध्यक्ष, राज्यस्तरीय वाहन आढावा समिती यांनी दि.२२/११/२०२२ रोजी मान्यता दिलेली आहे.
सदर मान्यतेस अनुसरुन रू. १२ लक्ष (वाहनाची किंमत + वस्तू व सेवा कर+ टेम्पररी रजिस्ट्रेशन चार्जेस्+ सहाय्यभूत साहित्य (Accessories)) इत्यादी अंतर्भूत करून एकूण रू.१२ लक्षच्या मर्यादेत) किंमतीच्या मर्यादेपर्यंत पेट्रोल / डिझेल इंधनावरील वाहन खरेदी करण्यास व यासाठी येणा-या खर्चास या शासन निर्णयान्वये प्रशासकीय मान्यता देण्यात येत आहे.
०२. सदर वाहनासाठी होणारा खर्च या विभागाच्या मागणी क्र. झेडडी-०१, २२५१, सचिवालयीन-सामाजिक सेवा (०९०), सचिवालय, (०१) पर्यटन व सांस्कृतिक कार्य विभाग (अनिवार्य), (२२५१०६३२) १३-कार्यालयीन खर्च याखाली करण्यात येईल.
०३. वित्तिय मान्यतेचे आदेश, वित्त विभागाची मान्यता घेऊन स्वतंत्रपणे निर्गमित करण्यात येतील.