# Page 1
गानसम्राज्ञी लता मंगेशकर पुरस्कार २०२५ वितरण समारंभानिमित्त आयोजन खर्चास वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.२१४(भाग १) (ई.१०८७१९६) /सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १४ जानेवारी, २०२६
वाचा :-१.पर्यटन व सांस्कृतिक कार्य विभाग, शासन निर्णय क्र. संकीर्ण८२२५/
प्र.क्र.२१४(भाग १) (ई.१०८७१९६) /सां.का.४, दिनांक २४ एप्रिल, २०२५
२.सांस्कृतिक कार्य संचालनालय, मुंबई यांचे पत्र क्र. सांकास/५४२२,
दिनांक २४ डिसेंबर, २०२५
प्रस्तावना :- राज्य शासनाच्या वतीने संगीत व गायन क्षेत्रात प्रदीर्घ काळ सेवा केलेल्या मान्यवरांस गानसम्राज्ञी लता मंगेशकर पुरस्काराने सन्मानित करण्यात येत असते. सन २०२५ चा गानसम्राज्ञी लता मंगेशकर पुरस्कार वितरणासाठी येणाऱ्या खर्चास उक्त संदर्भाधीन शासन निर्णयान्वये प्रशासकीय मान्यता देण्यात आली होती. संचालनालयाने संदर्भ क्र.०२ अन्वये सदर पुरस्कार आयोजन खर्चास वित्तीय मान्यता देण्याची विनंती करण्यात आली आहे. त्यानुषंगाने गानसम्राज्ञी लता मंगेशकर पुरस्कार-२०२५ च्या आयोजन
खर्चास वित्तीय मान्यता देण्याची बाब शासनाच्या विचाराधी होती.
शासन निर्णय :- गानसम्राज्ञी लता मंगेशकर पुरस्कार वितरण समारंभानिमित्त आयोजन खर्च
रुपये ३,२५,०००/- ( रुपये तीन लक्ष पंचवीस हजार फक्त ) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. सदरचा खर्च लेखाशिर्ष “मागणी क्र झेडडी-२, २२०५, कला व संस्कृती, १०२, कला व संस्कृती यांचे प्रचालन, (०४) (०१) इतर महोत्सव, (२२०५ १६०५) ५० इतर खर्च
(योजनेत्तर योजना) या लेखाशिर्षाखाली सन २०२५-२६ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र- २०१३/प्र.क्र.३०/विनिमय, भाग २, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
# Page 2
०५. सदर कार्यक्रमासाठी वितरीत करण्यात आलेल्या निधीच्या विनियोगानंतर
संचालकांनी एक महिन्याच्या आत कार्यक्रम खर्चाच्या सविस्तर तपशीलाचे उपयोगिता
प्रमाणपत्र शासनास सादर करावे.
०६. सदर शासन निर्णय वित्त विभागाचा अनौपचारिक संदर्भ क्र. ३६०/२०२५,
व्यय-१५, दि. २२ मे, २०२५ अन्वये दिलेल्या सहमतीस अनुसरुन निर्गमित करण्यात येत
आहे.
०७. सदर प्रकरणी वित्त विभागाच्या शासन परिपत्रक क्र. अर्थसं-
२०२५/प्र.क्र.४४/अर्थ-३, दिनांक ०७ एप्रिल, २०२५ मधील सर्व परिच्छेद परीशिष्ट्टातील
अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई
यांची राहील.
०८. सदर शासन निर्णय महाराष्ट्र शासनाच्या www.maharashtra.gov.in या