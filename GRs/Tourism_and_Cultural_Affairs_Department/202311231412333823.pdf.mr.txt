# Page 1
पु.ल. देशपांडे महाराष्ट्र कला अकादमीतील “प्रकल्प संचालक" पदाचे "संचालक" असे सुधारीत पदनाम करणेबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र.पुलदे- २०२३/प्र.क्र. १९२/सां.का.२
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक: २३ नोव्हेंबर, २०२३
वाचा : सामाजिक न्याय, सांस्कृतिक कार्य व विशेष सहाय्य विभागाचा, शासन निर्णय क्र. संकीर्ण-२००१/प्र.क्र.२९८/सां.का.१, दि. २३ मार्च, २००६.
प्रस्तावना :
पर्यटन व सांस्कृतिक कार्य विभागाच्या अधिपत्याखालील पु. ल. देशपांडे महाराष्ट्र कला अकादमी या क्षेत्रिय कार्यालयाचा संदर्भ क्र.१ येथील शासन निर्णयान्वये, १६ पदांचा आकृतीबंध मंजूर करण्यात आला होता. या शासन निर्णयामध्ये प्रकल्प संचालक पदाचा समावेश करण्यात आला आहे. सदर पद अकादमीचे प्रमुख आहे. अकादमीचे प्रमुख म्हणून संपूर्ण अकादमीच्या कामकाजावर नियंत्रण ठेवणे, अकादमीतील कला व सांस्कृतिक योजना राबविणे, अनुदानावर “नियंत्रक अधिकारी” म्हणून नियंत्रण ठेवणे इत्यादी कामकाज प्रकल्प संचालकाकडून करण्यात येतात. समान कर्तव्ये व जबाबदाऱ्या असणाऱ्या या विभागाच्या प्रशासनीक नियंत्रणाखालील पुरातत्व व वस्तुसंग्रहालये संचालनालय, पुराभिलेख संचालनालय व सांस्कृतिक कार्य संचालनालय या क्षेत्रीय कार्यालयातील प्रमुख पदाचे पदनाम “संचालक” असल्याने प्रकल्प संचालक, पु.ल.देशपांडे महाराष्ट्र कला अकादमी या क्षेत्रिय कार्यालयातील “प्रकल्प संचालक” या पदाचे पदनाम “संचालक" करणेबाबतची बाब शासनाच्या विचाराधीन होती.
शासन निर्णय : पु.ल.देशपांडे महाराष्ट्र कला अकादमी, मुंबई या क्षेत्रिय कार्यालयातील “प्रकल्प संचालक” पदाचे पदनाम “संचालक" असे करण्यास पुढील अटी व शर्तीच्या अधीन राहून या शासन निर्णयान्वये मान्यता देण्यात येत आहे :
१. सदर पदनाम बदलामुळे यापूर्वी अस्तित्वात असलेल्या पदोन्नती साखळीत कोणताही बदल होणार नाही.
२. सदर पदनाम बदलामुळे यापूर्वी निश्चित करण्यात आलेल्या सदर पदाच्या कर्तव्य व जबाबदाऱ्या यामध्ये कोणताही बदल होणार नाही.
३. पदनाम बदलामुळे सदर पदाच्या सद्य:स्थितीत अस्तित्वात असलेली वेतनश्रेणी बदलण्याबाबतची विनंती भविष्यामध्ये करता येणार नाही.
# Page 2
शासन निर्णय क्रमांकः पुलदे- २०२३/प्र.क्र. १९२/सां.का.२
०२. सदर शासन निर्णय सामान्य प्रशासन विभाग, ई-ऑफिस क्र. ६२७८४८/कार्या-१२ दि.०६.१०.२०२३ अन्वये, दिलेल्या सहमतीने निर्गमित करण्यात येत आहे.