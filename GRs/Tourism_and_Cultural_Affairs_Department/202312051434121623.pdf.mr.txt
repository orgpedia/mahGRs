# Page 1
नवदुर्गा : जागर स्त्री शक्तीचा सांस्कृतिक कार्यक्रम व त्यावरील आयोजन खर्चास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.६८६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ५ डिसेंबर, २०२३
वाचा : शासन निर्णय, पर्यटन व सांस्कृतिक कार्य विभाग क्र. संकीर्ण
८२२३/प्र.क्र.६८६/सां.का.४, दिनांक १३ ऑक्टोबर, २०२३
प्रस्तावना :
नवरात्रौत्सवाच्या काळात राज्यातील ६ महसुली विभागाच्या मुख्यालयी तसेच कोल्हापूर, तुळजापूर, माहुर व वणी ही साडेतीन शक्तीपीठे असे एकूण १० ठिकाणी “नवदुर्गा : जागर स्त्री शक्तीचा” या सांस्कृतिक कार्यक्रमांस व त्यावरील आयोजन खर्चास उपर्निर्दिष्ट १ येथील शासन निर्णयान्वये प्रशासकीय मान्यता देण्यात आली आहे. तरी, सदर कार्यक्रम संपन्न झाले असल्याने त्यास वित्तीय मान्यता देण्याची बाब शासनाच्या विचाराधीन होती.
शासन निर्णय : नवरात्रौत्सवाच्या काळात राज्यातील ६ महसुली विभागाच्या मुख्यालयी तसेच कोल्हापूर, तुळजापूर, माहुर व वणी ही साडेतीन शक्तीपीठे असे एकूण १० ठिकाणी “नवदुर्गा : जागर स्त्री शक्तीचा” या सांस्कृतिक कार्यक्रमाचे आयोजन करण्यात आले होते. सदर सांस्कृतिक कार्यक्रम व त्यावरील आयोजन खर्च रुपये ७५,००,०००/- (रुपये पंचहत्तर लक्ष फक्त) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, पंचवार्षिक योजना अंतर्गत योजना, राज्य योजनांतर्गत योजना (०२) (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) – ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे. कार्यक्रम संपन्न झाल्यानंतर याबाबतचा रीतसर अहवाल सादर करण्याची जबाबदारी संचालक, सांस्कृतिक कार्य संचालनालयाची असेल.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग- पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
# Page 2
शासन निर्णय क्रमांक: संकीर्ण ८२२३/प्र.क्र.६८६/सां.का.४
०५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.