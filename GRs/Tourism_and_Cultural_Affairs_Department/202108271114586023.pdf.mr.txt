# Page 1
आदरातिथ्य क्षेत्रास औद्योगिक दर्जा देण्याच्या अनुषंगाने हॉटेल व्यावसायिकांना वीज दर आणि वीज शुल्क आकारणी औद्योगिक दराने करण्यासाठी अनुसरावयाच्या कार्यपध्दतीबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टीडीएस २०२०/९/प्र.क्र. ५०२/पर्यटन,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक:- २७ ऑगस्ट, २०२१.
संदर्भ :- पर्यटन व सांस्कृतिक कार्य विभाग, शासन निर्णय, क्रमांक टिडीएस २०२०/९/प्र.क्र.५०२/पर्यटन, दिनांक ०३.१२.२०२०.
प्रस्तावना :
आदरातिथ्य क्षेत्रास औद्योगिक दर्जा देण्याच्या अनुषंगाने केंद्र शासनाच्या पर्यटन
मंत्रालयाकडे नोंदणीकृत असलेल्या हॉटेल व्यावसायिकांकडून दिनांक १ एप्रिल, २०२१ पासून
वीज दर, वीज शुल्क, पाणी पट्टी, मालमत्ता कर, विकास कर, वाढीव चटई क्षेत्र निर्देशांक व
अकृषिक कराची आकारणी औद्योगिक दराने करण्यास संदर्भाधिन दिनांक ०३.०१२.२०२० च्या
शासन निर्णयान्वये मान्यता देण्यात आली आहे. तसेच केंद्र शासनाच्या पर्यटन मंत्रालयाकडे
नोंदणीकृत नसलेल्या हॉटेल व्यावसायिकांनी किमान मुलभूत दर्जा (Basic Minimum
Standards) प्राप्त करण्यासाठी विहित निकषांची पूर्तता केल्यानंतर औद्योगिक दराने कर /
शुल्क आकारणी करण्यात यावी, असाही निर्णय घेण्यात आला आहे.
२. संदर्भाधिन दिनांक ३.१२.२०२० च्या शासन निर्णयान्वये घेण्यात आलेल्या कर / शुल्क
आकारणीच्या निर्णयामधील वीज दर व वीज शुल्क व्यावसायिक दरा ऐवजी औद्योगिक दराने
करण्यासाठी अनुसरावयाच्या कार्यपध्दतीस मान्यता देण्याची बाब शासनाच्या विचाराधीन होती.
शासन निर्णय : मा. मंत्रीमंडळाच्या दिनांक ०४.०७.२०२१ रोजीच्या बैठकीतील निर्णयानुसार आदरातिथ्य क्षेत्रास औद्योगिक दर्जा देण्याच्या अनुषंगाने हॉटेल व्यावसायिकांना वीज दर आणि वीज शुल्क आकारणी औद्योगिक दराने करण्यास खालील प्रमाणे मान्यता देण्यात येत आहे :
१) केंद्र शासनाच्या पर्यटन मंत्रालयाकडे नोंदणीकृत असलेल्या हॉटेल व्यावसायिकांना दि.१ एप्रिल, २०२१ पासून वीजदर आणि वीज शुल्क औद्योगिक दराने करण्यात यावे.
२) राज्य शासनाकडे नोंदणीकृत हॉटेल्सना महाराष्ट्र वीज नियामक आयोगाच्या आदेशानंतर वीजदर आणि वीज शुल्क औद्योगिक दराने लागू करण्यात यावे.
३) महाराष्ट्र वीज वितरण कंपनीकडून वीज दराच्या औद्योगिक दराने आकारणीबाबत मध्यावधी आढाव्यासाठी महाराष्ट्र वीज नियामक आयोगाकडे याचिका दाखल करण्यात यावी.
# Page 2
शासन निर्णय क्रमांक: टीडीएस २०२०/९/प्र.क्र. ५०२/पर्यटन