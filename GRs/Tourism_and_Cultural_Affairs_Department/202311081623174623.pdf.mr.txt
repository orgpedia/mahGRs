# Page 1
जी-२० परिषदेच्या ४ थ्या जागतिक आर्थिक भागिदारी समावेशक बैठकीनिमित्त मुंबई येथे आयोजित सांस्कृतिक कार्यक्रमाच्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.६१२/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०८ नोव्हेंबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./५४२६, दिनांक १२ सप्टेंबर, २०२३.
प्रस्तावना : जी - २० परिषदेच्या मुंबई येथील ४ थ्या जागतिक आर्थिक भागिदारी समावेशक बैठकीच्या अनुषंगाने आयोजित करण्यात आलेल्या महाराष्ट्राची लोककला व संस्कृती विषयक बाबींचा सांस्कृतिक कार्यक्रमाद्वारे विश्वव्यापी प्रचार व प्रसार व्हावा या हेतूने विभागाकडून सांस्कृतिक कार्य संचालनालयामार्फत महाराष्ट्राची संस्कृती दर्शविणारा कार्यक्रम व त्यावरील खर्चास प्रशासकीय व वित्तीय कार्योत्तर मान्यता देण्याची बाब शासनाच्या विचाराधिन होती.
शासन निर्णय : मुंबई येथे १५ ते १७ सप्टेंबर, २०२३ या कालावधीत G-२० परिषदेची ४ थी जागतिक आर्थिक भागिदारी बैठक संपन्न झाली. सदर बैठकीच्या निमित्ताने दिनांक १५ सप्टेंबर, २०२३ रोजी गाला डिनर दरम्यान महाराष्ट्राच्या संस्कृतीचे दर्शन घडविणाऱ्या अत्यंत भव्य अशा सांस्कृतिक कार्यक्रम व त्यावरील आयोजन खर्च रुपये १२.०० लक्ष (रुपये बारा लक्ष फक्त) इतक्या खर्चास या शासन निर्णयान्वये प्रशासकीय व वित्तीय कार्योत्तर मान्यता देण्यात येत आहे.
८ २. सदरचा खर्च सदर खर्च लेखाशिर्ष मागणी क्र. झेडडी-२, २२०५, कला व संस्कृती, १०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम कार्यक्रम) (२२०५१५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
# Page 2
शासन निर्णय क्रमांक: संकीर्ण ८२२३ /प्र.क्र.६१२/सां.का.४
५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील. तसेच, सदर कार्यक्रमाची देयके हा शासन निर्णय निर्गमित झाल्यापासून संपूर्णपणे संबधितांना अदा करण्याची कार्यवाही १५ दिवसाच्या आत करण्याची जबाबदारी संचालक, सांस्कृतिक कार्य संचालनालय, मुंबई यांची असेल.