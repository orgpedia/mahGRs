# Page 1
भगवान सर्वज्ञ श्रीचक्रधर स्वामी
अवतारानिमित्त नवी दिल्ली येथे विद्वत
परिषदेचे आयोजन करण्यास वित्तीय
मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण-८२२५/प्र.क्र.३४९(ई.नं. ११८३८९६)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २४ ऑक्टोबर, २०२५
वाचा :- पर्यटन व सांस्कृतिक कार्य विभाग शासन निर्णय क्र. संकीर्ण-८२२५/
प्र. क्र.३४९/सां. का.४, दिनांक २३ जून, २०२५
प्रस्तावना :-
महानुभाव पंथ प्रवर्तक भगवान सर्वज्ञ श्रीचक्रधर स्वामींनी १२ व्या शतकात सत्य, अहिंसा,
मानवता, समानता ही वैश्विक मूल्ये समाजाला दिली आहेत. स्वामींनी मराठी भाषेला देववाणीचा दर्जा
देऊन राजसिंहासनावर बसविले. पुढे महानुभाव संत पंडितांनी मराठी भाषेला समृध्द केले, मराठीला
लीळाचरित्र हा आद्यग्रंथ दिला. भगवान सर्वज्ञ श्रीचक्रधर स्वामींचे तत्वज्ञान, मानवतावादी कार्य,
अलौकिक मराठी साहित्य व सामाजिक योगदानाची माहिती संपूर्ण विश्वाला होत असून स्वामींच्या
विचारांचा सर्वत्र प्रसार होत आहे. श्रीचक्रधर स्वामींचे तत्वज्ञान, मानवतावादी कार्य, अलौकिक साहित्य
आणि सामाजिक योगदानाची माहिती देशभरातील सर्व जनतेला करुन देण्यासाठी भगवान सर्वज्ञ
श्रीचक्रधर स्वामी यांच्या ८०३ व्या अवतारदिनी भाद्रपद शु. व्दितीया दिनांक २५ ऑगस्ट, २०२५ रोजी
नवी दिल्ली येथील “नवीन महाराष्ट्र सदन”मध्ये विद्वत परिषदेचे आयोजन करण्यास व त्यावर करण्यात
येणाऱ्या खर्चास संदर्भाधीन शासन निर्णयान्वये प्रशासकीय मान्यता देण्यात आली आहे. तरी, सदर
खर्चास वित्तीय मान्यता देण्याची बाब शासनाच्या विचाराधीन होती.
शासन निर्णय :-
भगवान सर्वज्ञ श्रीचक्रधर स्वामी यांच्या ८०३ व्या अवतारदिनी भाद्रपद शु. व्दितीया
दिनांक २५ ऑगस्ट, २०२५ रोजी नवी दिल्ली येथील “नवीन महाराष्ट्र सदन” मध्ये विद्वत परिषदेचे
आयोजन करण्यास करण्यात आलेला खर्च रुपये ३,६०,०००/- (अक्षरी रुपये तीन लक्ष साठ हजार फक्त)
इतक्या रकमेस या शासन निर्णयान्वये वित्तीय मान्यता देण्यात येत आहे.
०२. सदर खर्च “मागणी क्र.झेडडी-२, २२०५, कला व संस्कृती, १०२, कला व संस्कृती
प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२), राज्य कला संस्कृति जतन,
संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७), ५०-इतर खर्च” या
लेखाशिर्षाखाली सन २०२५-२६ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच
लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित
करण्यात येत आहे.
# Page 2
०४. सदर खर्च वित्त विभागाच्या शासन निर्णय क्र. विअप्र-२०१३/प्र.क्र.३०/विनिमय, भाग २,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४
परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर कार्यक्रमासाठी वितरीत करण्यात आलेल्या निधीच्या विनियोगानंतर संचालकांनी
एक महिन्याच्या आत कार्यक्रम खर्चाच्या सविस्तर तपशीलाचे उपयोगिता प्रमाणपत्र शासनास सादर
करावे.
०६. सदर शासन निर्णय वित्त विभागाचा अनौपचारिक संदर्भ क्र.६५२/२०२५, व्यय-१५, दि.
१६ सप्टेंबर, २०२५ अन्वये दिलेल्या सहमतीस अनुसरुन निर्गमित करण्यात येत आहे.
०७. सदर प्रकरणी वित्त विभागाच्या शासन परिपत्रक क्र. अर्थसं-२०२५/प्र.क्र.४४/अर्थ-३,
दिनांक ०७ एप्रिल, २०२५ मधील सर्व परिच्छेद परीशिष्ट्टातील अटींनुसार कार्यवाही करण्याची
जबाबदारी संचालक, सांस्कृतिक कार्य संचालनालय, मुंबई यांची राहील.
०८. सदर शासन निर्णय महाराष्ट्र शासनाच्या www.maharashtra.gov.in या