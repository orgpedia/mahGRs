# Page 1
गानसम्राज्ञी लता मंगेशकर पुरस्कार सन २०२० जाहीर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. लमंपु १३२० (११)/प्र.क्र.२०७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०६ ऑक्टोबर, २०२०
वाचा :- १) शासन निर्णय, समाजकल्याण, सांस्कृतिक कार्य व क्रीडा विभाग क्र. सांकासं १०९२/प्र.क्र. ८२/सां.का. १, दिनांक १३ सप्टेंबर, १९९३ २) शासन निर्णय, पर्यटन व सांस्कृतिक कार्य विभाग क्र. लमंपु १३२० (१३)/प्र.क्र.
१७०/सां.का.४, दिनांक ११ सप्टेंबर, २०२० ३) संचालक, सांस्कृतिक कार्य संचालनालय यांचे पत्र क्र.सां.का.स./२०२०/२११८, दिनांक २८ सप्टेंबर, २०२०
प्रस्तावना : उपर्निर्दिष्ट अ.क्र. १ येथील शासन निर्णयान्वये गायन व संगीत क्षेत्रामध्ये प्रदीर्घ काळ उल्लेखनीय कार्य केलेल्या कलाकारास गानसम्राज्ञी लता मंगेशकर पुरस्काराने सन्मानित करण्यात येते. या पुरस्काराचे स्वरुप रक्कम रु. ५.०० लाख, मानपत्र व मानचिन्ह असे आहे.
या पुरस्काराकरिता सन्मानार्थीची शिफारस करण्यासाठी गठित करण्यात आलेल्या समितीने निवड केल्यानुसार गानसम्राज्ञी लता मंगेशकर पुरस्कार २०२० या वर्षाकरिता पुरस्कार्थांचे नाव घोषित करण्याची बाब शासनाच्या विचाराधीन होती.
शासन निर्णय :
सन २०२० या वर्षासाठीचा "गानसम्राज्ञी लता मंगेशकर" पुरस्कार ज्येष्ठ गायिका श्रीमती उषा मंगेशकर यांना या शासन निर्णयान्वये जाहीर करण्यात येत आहे. सदर पुरस्काराचे स्वरुप रक्कम रुपये ५.०० लक्ष ( रुपये पाच लक्ष फक्त), मानपत्र व मानचिन्ह असे आहे.
# Page 2