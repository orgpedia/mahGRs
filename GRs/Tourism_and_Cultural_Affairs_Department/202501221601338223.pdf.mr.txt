# Page 1
“एन. डी. स्टुडिओ” मौजे हातनोली
ता. खालापूर, जि. रायगड शासनास
हस्तांतरण करण्यासाठी वितरित करावयाच्या
दुसऱ्या टप्प्यातील निधीस प्रशासकीय व
वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक: संकीर्ण-२०२३/प्र.क्र.९४ (भाग-१)/सां.का.१
मादाम कामा रोड, हुतात्मा राजगुरु चौक,
मंत्रालय (विस्तार), मुंबई-४०० ०३२.
दिनांक : २२ जानेवारी, २०२५.
वाचा : १) पर्यटन व सांस्कृतिक कार्य विभाग शासन निर्णय क्र. संकीर्ण-२०२३/ प्र.क्र.९४/
सां.का.१, दि.०२ नोव्हेंबर, २०२३.
२) मा. मुख्य सचिव यांच्या अध्यक्षतेखाली दि. ०८ नोव्हेंबर, २०२३ रोजी संपन्न
झालेल्या बैठकीचे इतिवृत्त.
३) मा. अपर मुख्य सचिव यांच्या अध्यक्षतेखाली दि. ०३ जानेवारी, २०२४ रोजी संपन्न
झालेल्या बैठकीचे इतिवृत्त.
४) मा. मुख्य सचिव यांच्या अध्यक्षतेखाली दि. १५ मार्च, २०२४ रोजी संपन्न झालेल्या
बैठकीचे इतिवृत्त.
५) महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित यांचे
दि. १९.१२.२०२४ रोजीचे पत्र.
६) राष्ट्रीय कंपनी विधी प्राधिकरणाकडे (NCLT) यांचे दि.१४ नोव्हेंबर,२०२४ रोजीचे
आदेश
७) पर्यटन व सांस्कृतिक कार्य विभाग शासन निर्णय क्र. संकीर्ण-२०२३/ प्र.क्र.९४
(भाग-१)/ सां.का.१, दि.१० डिसेंबर, २०२४.
८) महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित यांचे
दि. २१.०१.२०२४ रोजीचे पत्र.
प्रस्तावना :
उपनिर्दिष्ट्ट क्र.७ अन्वये, कर्जत येथील एन.डी.स्टुडिओ ताब्यात घेण्यासाठी मालमत्ता शासनास
हस्तांतर करण्यास्तव पहिल्या टप्प्यातील हफ्ता अदा करण्यास प्रशासकीय व वित्तीय मान्यता देण्यात
आली आहे.
# Page 2
शासन निर्णय क्रमांकः संकीर्ण-२०२३/प्र.क्र.९४ (भाग-१)/सां.का.१
आता, सदर मालमत्ता शासनास हस्तांतर करण्यास्तव दुसऱ्या टप्प्यातील हफ्ता अदा
करण्याची कार्यवाही महामंडळस्तरावर सुरू असल्याचे संदर्भ क्र. ८ रोजीच्या पत्रान्वये कळविण्यात
आले आहे. त्यानुषंगाने, सदर मालमत्ता हस्तांतरण करण्यासाठी दुसऱ्या टप्प्यातील निधीची प्रतिपूर्ती
महामंडळास करण्यासाठी करण्यात आलेल्या खर्चास प्रशासकीय व वित्तीय मान्यता देण्याची बाब
शासनाच्या विचाराधीन होती.
शासन निर्णय:
मौजे हातनोली, ता. खालापुर, जि. रायगड येथील “एन.डी. स्टुडिओ” शासनास
हस्तांतर प्रयोजनार्थ दुसऱ्या टप्प्यातील हफ्ता रक्कम रुपये ३५.०० कोटी ( रुपये पस्तीस कोटी फक्त )
इतका निधी महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित, दादासाहेब
फाळके चित्रनगरी, गोरेगाव, मुंबई यांच्यामार्फत राष्ट्रीय कंपनी विधी प्राधिकरण यांना भरणा करण्यात
आला आहे. सदर निधीची प्रतिपूर्ती दादासाहेब फाळके चित्रनगरी, गोरेगाव, मुंबई या महामंडळास अदा
करण्यास या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदर रक्कम वितरित करताना प्रशासकीय बाबींची पूर्तता करण्याची जबाबदारी
व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ मर्यादित,
दादासाहेब फाळके चित्रनगरी, गोरेगाव, मुंबई यांची राहिल.
०३. यासाठी होणारा खर्च “मागणी क्र.झेडडी-२, २२०५ कला व संस्कृती कार्यक्रम (००)
१०२, कला संस्कृती प्रचालन (०३) (०७) मराठी चित्रपट निर्मितीसाठी सहायक अनुदान (२२०५ १५९९)
३१ सहायक अनुदाने (वेतनेतर)” या लेखाशीर्षाखाली सन २०२४-२५ या अर्थसंकल्पीय वर्षात प्राप्त
झालेल्या निधीमधून भागविण्यात यावा. सदरचे अनुदान सशर्त आहे.
०४. सदर शासन निर्णय नियोजन विभागाच्या अनौपचारीक संदर्भ क्र.०३/२०२५/का-१४४३,
दि. ०७.०१.२०२५ आणि वित्त विभागाच्या अनौपचारीक संदर्भ क्र.१९/२०२५/व्यय-१५,
दि.१४.०१.२०२५ अन्वये दिलेल्या सहमतीनुसार अन्वये दिलेल्या सहमतीनुसार तसेच, वित्त विभाग,
शासन परिपत्रक क्र.अर्थसं-२०२४/प्र.क्र.८०/अर्थ-३, दि. २५ जुलै, २०२४ अन्वये विहित अटी व शर्ती
पूर्ततेच्या अधिन मान्यता देण्यात येत आहे.
०५. या प्रयोजनार्थ वितरित निधीचे उपयोगिता प्रमाणपत्र या विभागास सादर करणे
बंधनकारक राहिल. यासाठी, उप सचिव, पर्यटन व सांस्कृतिक कार्य विभाग यांना नियंत्रण अधिकारी
म्हणून घोषित करण्यात येत असून अवर सचिव (रोखशाखा), पर्यटन व सांस्कृतिक कार्य विभाग यांना
आहरण व संवितरण अधिकारी म्हणून घोषित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः संकीर्ण-२०२३/प्र.क्र.९४ (भाग-१)/सां.का.१
०६.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर