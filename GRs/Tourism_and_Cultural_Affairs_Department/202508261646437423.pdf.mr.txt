# Page 1
पुराभिलेख संचालनालय, मुंबई या
कार्यालयामार्फत ७ महसूली विभागात, ७
मोडी लिपी प्रशिक्षण वर्ग आयोजित
करण्यासाठी होणाऱ्या खर्चास वित्तीय
मान्यता देण्याबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- मपुवि-२०२४ /प्र.क्र.१०७ (ई. ८००७९१)/सां.का. २
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक : २६ ऑगस्ट, २०२५
वाचा : - १. शासन निर्णय, पर्यटन व सांस्कृतिक कार्य विभाग, क्रमांक - मपुवि
२०२४/प्र.क्र.१०७/सां.का.२, दि.२९.०७.२०२४
२. संचालक, पुराभिलेख संचालनालय, मुंबई यांचे पत्र क्रमांक पुरा.संचा/ संकलन/
मोलिप्रव/ २०२५/बी-६१६८, दि.१२.०६.२०२५.
प्रस्तावना :
महाराष्ट्रातील ऐतिहासिक महत्वाचा दस्तऐवज आजही मोडी लिपीमध्ये उपलब्ध आहे.
तथापि, सध्या मोडी लिपी वाचणाऱ्यांची संख्या नगण्य असल्यामुळे, कालबाय होत असलेल्या मोडी
लिपीला पुनर्जिवित करुन त्याचा इतिहासाचा विद्यार्थ्यांना उपयोग होण्यासाठी व शासकीय
कार्यालयांतील कागदपत्रे वाचन / लिप्यांतर होऊन त्याचा व्यावहारिक उपयोग होणे आवश्यक आहे.
त्यामुळे पर्यटन व सांस्कृतिक कार्य विभागाच्या प्रशासकीय नियंत्रणाखालील पुराभिलेख
संचालनालय, मुंबई या कार्यालयाकडून, प्रत्येक आर्थिक वर्षात प्रत्येक महसूली विभागात १ याप्रमाणे
७ महसूली विभागात (नागपूर, अमरावती, नाशिक, छत्रपती संभाजीनगर, पुणे, कोकण-१, कोकण-
२) याप्रमाणे एकूण ७ मोडी लिपी प्रशिक्षण वर्ग आयोजित करण्यास व प्रती प्रशिक्षणासाठी रु.
७५,०००/- इतक्या अंदाजित खर्चास संदर्भ क्र.१ येथील शासन निर्णयान्वये प्रशासकीय मान्यता
देण्यात आलेली आहे. आता, संचालक, पुराभिलेख संचालनालय, मुंबई यांनी, संदर्भ क्र.२ येथील
पत्रान्वये, ०७ महसूली विभागात, ०७ मोडी लिपी प्रशिक्षण वर्ग आयोजित करण्यासाठी होणाऱ्या
रु.५,२५,०००/- इतक्या खर्चास वित्तीय मान्यता देण्याची विनंती केली आहे. त्यानुसार सदरहू
प्रस्तावास वित्तीय मान्यता देण्याची बाब शासनाच्या विचाराधीन होती.
शासन निर्णय :-
पुराभिलेख संचालनालय, मुंबई या कार्यालयामार्फत, प्रत्येक महसूली विभागामध्ये ०१
याप्रमाणे, ०७ महसूली विभागात (नागपूर, अमरावती, नाशिक, छत्रपती संभाजीनगर, पुणे, कोकण-
१, कोकण-२), ०७ मोडी लिपी प्रशिक्षण वर्ग आयोजित करण्यासाठी होणाऱ्या रु.५,२५,०००/- (अक्षरी
रुपये पाच लक्ष पंचवीस हजार फक्त) इतक्या खर्चास, सदर शासन निर्णयान्वये वित्तीय मान्यता
देण्यात येत आहे.
# Page 2
०२ सदरचा खर्च “मागणी क्र. क्रमांक झेडडी-२, २२०५ कला व संस्कृती, १०४ पुराभिलेख (०१)
(०२) पुराभिलेख कार्यालये (२२०५ १७९५) (अनिवार्य) १३ कार्यालयीन खर्च” या लेखाशिर्षाखाली त्या
त्या वित्तीय वर्षात उपलब्ध करण्यात आलेल्या मंजूर तरतूदीतून भागविण्यात यावा.
०३. संचालक, पुराभिलेख संचालनालय,मुंबई यांना यासाठी नियंत्रक अधिकारी म्हणून घोषित
करण्यात येत असून, त्यांना अथवा त्यांनी प्राधिकृत केलेल्या अधिकाऱ्यास या संबधीच्या देयकावर
स्वाक्षरी करण्यास प्राधिकृत करण्यात येत आहे.
०४. मोडी लिपी प्रशिक्षण वर्ग आयोजित करण्यात आल्यानंतर, त्याबाबतच्या खर्चाचे उपयोगिता
प्रमाणपत्र, संचालक, पुराभिलेख संचालनालय, मुंबई यांनी शासनास एका महिन्याच्या आत सादर
करावे.
०५ सदर शासन निर्णय, वित्त विभागाच्या अनौपचारिक संदर्भ क्र. ५९५/ २०२५/व्यय-१५, दि.
२२.०८.२०२५ व वि.अ.प/२०१३/प्र.क्र.३०/२०१३/विनियम, भाग दोन, दि.१७ एप्रिल, २०१५ वित्तीय
अधिकार नियम पुस्तिका-१९७८, भाग-एक, उप विभाग-तीन, अ.क्र.४, परिच्छेद २७(२) (अ) नुसार
प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.
०६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर