# Page 1
“स्वातंत्र्याचा अमृत महोत्सव” साठीच्या एकछत्र योजनेंतर्गत पुराभिलेख संचालनालयातील अभिलेखांचे मायक्रोफिल्मींग (सुक्ष्मचित्रिकरण) करण्याकरीता येणाऱ्या खर्चास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.५९६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २० सप्टेंबर, २०२३
वाचा :- १) पर्यटन व सांस्कृतिक कार्य विभाग शासन पत्र क्र.
संकिर्ण-८२२२/प्र.क्र.४१३/ सां.का.४, १७ फेब्रुवारी, २०२३ २) पर्यटन व सांस्कृतिक कार्य विभाग शासन निर्णय क्र.
मपुवि-२०२१/प्र.क्र.११४/सां.का.२, ९ ऑगस्ट, २०२३
प्रस्तावना : स्वातंत्र्याचा अमृत महोत्सव अंतर्गत स्थापन करण्यात आलेल्या कोअर समितीच्या दिनांक ५ डिसेंबर, २०२२ रोजी संपन्न झालेल्या बैठकीचे इतिवृत्त उपर्निर्दिष्ट क्र. १ च्या पत्रान्वये निर्गमित करण्यात आले आहे. सदर इतिवृत्तानुसार “स्वातंत्र्याचा अमृत महोत्सव" यानिमित्त विविध कार्यक्रम व उपक्रम राबविण्यास सांस्कृतिक कार्य विभागास निधी उपलब्ध करुन देण्यास मान्यता देण्यात आलेली आहे.
उपर्निर्दिष्ट क्र. २ अन्वये दिलेल्या प्रशासकीय मान्यतेच्या अनुषंगाने पुराभिलेख संचालनालय, मुंबई कार्यालयातील अभिलेखांचे मायक्रोफिल्मींग (सुक्ष्मचित्रिकरण) करण्यासाठी येणाऱ्या खर्चास वित्तीय मान्यता देण्याची बाब शासनाच्या विचारधीन होती.
शासन निर्णय : “स्वातंत्र्याचा अमृत महोत्सव” साठीच्या एक छत्र योजनेंतर्गत पुराभिलेख संचालनालय, मुंबई कार्यालयातील अभिलेखांचे मायक्रोफिल्मींग (सुक्ष्मचित्रिकरण) करण्याकरीता रुपये १०.०० कोटी ( अक्षरी रुपये दहा कोटी फक्त ) इतका निधी खर्च करण्यास या शासन निर्णयान्वये वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र.. झेडड-२, २२०५, कला व संस्कृती, १०२, कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सव अंतर्गत कार्यक्रम (२२०५ ३७३३) – ५० इतर खर्च (कार्यक्रम) या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३/प्र.क्र.५९६/सां.का.४
०३. सदर खर्च करण्यासाठी संचालक, पुराभिलेख संचालनालय, मुंबई यांना नियंत्रण अधिकारी घोषित करण्यात येत असून, त्यांनी घोषित केलेले अधिकारी आहरण व संवितरण अधिकारी राहतील.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं - २०२३ / प्र.क्र.४०/ अर्थ - ३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, पुराभिलेख संचालनालय, मुंबई यांची राहील.
तसेच, संचालक, पुराभिलेख संचालनालय, मुंबई यांनी सदर कामे पूर्ण झाल्यानंतर त्यावरील खर्चाचे उपयोगिता प्रमाणपत्र संचालक, सांस्कृतिक कार्य संचालनालय, मुंबई यांचेमार्फत शासनास सादर करावे.
# Page 3