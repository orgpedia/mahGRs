# Page 1
दीप कमल फाऊंडेशन, विलेपार्ले, मुंबई यांचेद्वारे आयोजित "अटल महाकुंभ" या कार्यक्रमासाठी अनुदान देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२१८/प्र. क्र. ३६१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १२ डिसेंबर, २०१८
प्रस्तावना :
महाराष्ट्र राज्य हिंदी साहित्य अकादमीद्वारे राज्यात हिंदी भाषेला सर्वतोपरी प्रोत्साहन देणे तसेच हिंदी भाषेची अधिक उन्नती करणे यासाठी विविध योजना कार्यान्वित करण्यात येतात.
याअंतर्गत हिंदी साहित्य, संस्थां व वाड्.मयीन कार्य चर्चासत्रे, संमेलने, परिसंवाद, प्रदर्शन आयोजित करणे किंवा अशा उपक्रमांना आर्थिक सहाय्य देण्यात येते. दीप-कमल फाऊंडेशनद्वारे दरवर्षी विविध साहित्य व सांस्कृतिक क्षेत्राशी संबंधित कार्यक्रमाचे आयोजन करण्यात येते. दीप-कमल फाऊंडेशनद्वारे स्व. मा. अटलबिहारी वाजपेयीजी यांच्या जन्मदिनाचे औचित्य साधून दिनांक १९ व २० डिसेंबर, २०१८ रोजी मिरा-भाईंदर येथे त्यांच्या कवितांवर आधारित सादर करण्यात येणाऱ्या "अटल महाकुंभ" या कार्यक्रमासाठी अनुदान देण्याची बाब शासनाच्या विचाराधीन होती.
शासन निर्णय :
दीप-कमल फाऊंडेशन संस्थेद्वारे दिनांक १९ व २० डिसेंबर, २०१८ रोजी स्व. अटलबिहारी वाजपेयी यांच्या कविता वाचनाचा "अटल महाकुंभ" या कार्यक्रमासाठी रुपये २,००,००० /- (रुपये दोन लाख फक्त) इतके अनुदान देण्यास या शासन निर्णयान्वये मंजूरी देण्यात येत आहे.
२. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच सहसंचालक, महाराष्ट्र राज्य हिंदी साहित्य अकादमी यांना आहरण व संवितरण अधिकारी म्हणून घोषित करण्यात येत आहे.
३. सदर खर्च मागणी क्र. झेडडी - २, २२०५ कला व संस्कृती, (०८) हिंदी अकादमी, (०८) (०१) हिंदी अकादमीची आस्थापना, (२२०५ १६८८) ३१ सहायक अनुदाने (वेतनेतर) या लेखाशिर्षाखाली सन २०१८-२०१९ या वर्षासाठी मंजूर व उपलब्ध असलेल्या आर्थिक तरतुदीतून भागविण्यात यावा.
४. वित्त विभागाच्या शासन निर्णय क्र. विअप्र-२०१३ / विनियम, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग पहिला, उपविभाग-३, अ.क्र.४, परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार सदर खर्चास मान्यता देण्यात येत आहे.
# Page 2
शासन निर्णय क्रमांकः संकीर्ण ८२१८/प्र. क्र. ३६१/सां.का.४
५. सदर प्रकरणी विहीत कार्यपध्दतीचा अवलंब करुन सेवा सुविधा घेण्याची जबाबदारी संचालक, सांस्कृतिक कार्य संचालनालय यांची राहील. सदर प्रकरणी वित्त विभागाच्या शासन परिपत्रक क्र. अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ मधील परिच्छेद क्र. ६ (अ) (ब) (क) व ७ (८) ची पूर्तता होत असून उर्वरित सर्व परिच्छेद व परिशिष्टातील अटी याप्रकरणी लागू होत नाहीत.
६. वित्त विभागाच्या शासन परिपत्रक क्र. अर्थसं - २०१८ / प्र. क्र. ६९ / अर्थ - ३, दिनांक ०२ एप्रिल, २०१८ अन्वये प्रशासकीय विभागास प्रदान करण्यात आलेल्या निधीमधून सदर खर्च करण्यास मंजूरी देण्यात येत आहे.