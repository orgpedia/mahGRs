# Page 1
गेट वे ऑफ इंडिया मुंबई येथील पर्यटन विषयक विकास कामांकरिता समिती गठीत
करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीसी २०२०/०९/प्र.क्र.५००/ पर्यटन,
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२,
दिनांक : २५ सप्टेंबर, २०२०.
प्रस्तावना :
शासन निर्णय, पर्यटन व सांस्कृतिक कार्य विभाग क्र. टीडीएस २०१५/११/प्र.क्र.१०२१/ पर्यटन, दि.४ मे, २०१६ अन्वये राज्याचे पर्यटन धोरण घोषित केले आहे. या धोरणामध्ये राज्यातील पर्यटन विकास योजना नमूद करण्यात आल्या आहेत. या अनुषंगाने गेट वे ऑफ इंडिया, मुंबई येथे पर्यटन विषयक कामे करण्या संदर्भात मा. मंत्री यांच्या अध्यक्षतेखाली दि.२८.८.२०२० रोजी बैठक
झाली. गेट वे ऑफ इंडिया चे मुळ बांधकाम व १०० मिटर परिसर हा राज्य पुरातत्व विभागाकडे असून त्याबाहेरील शॉपिंग एरियाचा परिसर हा मुंबई महानगरपालिकेकडे तसेच बोटिंगकरीता वापरात असलेला जेट्टीचा भाग हा मुंबई पोर्टच्या अखत्यारीत आहे.
सदर बैठकीत ठरल्यानुसार गेट वे ऑफ इंडियाचा पर्यटनदृष्ट्या एकात्मिक विकास करण्याकरीता पर्यटन विकास समिती गठीत करण्याची बाब शासनाच्या विचाराधीन होती.
शासन निर्णय : गेट वे ऑफ इंडियाचा पर्यटनदृष्ट्या एकात्मिक विकास करण्याकरीता पुढीलप्रमाणे पर्यटन विकास समितीची स्थापना करण्यास शासन मान्यता देत आहे.
१. प्रधान सचिव (पर्यटन) अध्यक्ष २. अतिरीक्त आयुक्त, मुंबई महानगरपालिका, मुंबई सदस्य ३. मुख्य कार्यकारी अधिकारी, महाराष्ट्र मेरीटाईम बोर्ड, मुंबई सदस्य ४. संचालक, राज्य पुरातत्व विभाग, मुंबई सदस्य ५. मुख्य अभियंता, मुंबई पोर्ट ट्रस्ट, मुंबई सदस्य ६. पोलिस उपायुक्त, (परिमंडळ एक), मुंबई सदस्य ७. संचालक, पर्यटन संचालनालय, मुंबई सदस्य सचिव
२. समितीचे कार्य :
१. विविध यंत्रणा मार्फत हाती घ्यावयाची कामे निश्चित करणे.
२. विविध यंत्रणांना विकास कामांकरिता निधी मंजुर करण्याची शासनास शिफारस करणे.
३. पुनर्विकास कामाकरीता उपलब्ध असलेल्या विविध पर्यायांपैकी योग्य पर्याय निश्चित करणे.
४. हाती घ्यावयाच्या कामाच्या पुर्णत्वाचा कालावधी निश्चित करणे.
उपरोक्त समिती वर नमूद प्रयोजनार्थ पर्यटन विषयक कार्यपध्दती तयार करुन अभिप्रायांसह शासनास शिफारस करेल.
# Page 2
शासन निर्णय क्रमांकः टिडीसी २०२०/०९/प्र.क्र.५००/पर्यटन