# Page 1
महाराष्ट्र चित्रपट, रंगभूमी, सांस्कृतिक विकास महामंडळ, दादासाहेब फाळके चित्रनगरी, गोरेगांव येथील मुख्य प्रशासकीय अधिका-याचे पद प्रतिनियुक्तीने भरण्याबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : गोचिन २०२३/प्र.क्र.२६/सां.का.१
मंत्रालय (मुख्य इमारत), तळ मजला, अभिलेख कक्ष
मादाम कामा मार्ग, हुतात्मा राजगुरु चौक, मुंबई - ४०० ०३२
दिनांक : १७ एप्रिल, २०२३
वाचा : १) शासन निर्णय, सामान्य प्रशासन विभाग, क्रमांक एसआरव्ही २०११/ प्र.क्र.१३७/का.१२, दि.१७.१२.२०१६
२) शासन निर्णय, सामान्य प्रशासन विभाग, क्रमांक एसआरव्ही २०१६/
प्र.क्र. ५१०/का.१२, दिनांक १६ फेब्रुवारी २०१८.
शासन निर्णय :
महाराष्ट्र चित्रपट, रंगभूमी, सांस्कृतिक विकास महामंडळ मर्यादित, दादासाहेब फाळके चित्रनगरी, गोरेगांव, मुंबई येथील मुख्य प्रशासकीय अधिकाऱ्याचे पद रिक्त आहे. महसूल व वन विभागाकडून श्रीमती गीता निशिकांत देशपांडे, जिल्हा अधीक्षक, भूमी अभिलेख (संलग्न), उप संचालक, भूमी अभिलेख, कोकण प्रदेश, मुंबई गट - अ यांची, महाराष्ट्र चित्रपट, रंगभूमी, सांस्कृतिक विकास महामंडळ मर्यादित, दादासाहेब फाळके चित्रनगरी, गोरेगांव, मुंबई येथील मुख्य प्रशासकीय अधिकारी या पदावर प्रतिनियुक्तीने नियुक्ती करण्यास त्या विभागाची हरकत नसल्याचा प्रस्ताव प्राप्त झाला आहे तसेच श्रीमती गीता निशिकांत देशपांडे, जिल्हा अधीक्षक यांचा विनंती अर्ज प्राप्त झाला आहे. त्यानुसार मुख्य प्रशासकीय अधिकारी, महाराष्ट्र चित्रपट, रंगभूमी, सांस्कृतिक विकास महामंडळ, दादासाहेब फाळके चित्रनगरी, गोरेगांव, मुंबई येथील गट अ पदाची वेतनश्रेणी एस २३, रुपये ६७,७००-२,०८,७०० ही वेतनश्रेणी एस २०, रुपये५६,०००-१,७७,५०० या वेतनश्रेणीत अवनत करुन सदर महामंडळातील मुख्य प्रशासकीय अधिकारी या पदावर श्रीमती गीता निशिकांत देशपांडे, जिल्हा अधीक्षक (संलग्न), उप संचालक, भूमी अभिलेख, कोकण प्रदेश, मुंबई, गट-अ यांची प्रतिनियुक्तीने नियुक्ती करण्यात येत आहे.
२. सदर प्रतिनियुक्ती, ही ज्या तारखेला प्रतिनियुक्तीच्या पदावर रुजु होतील त्या दिनांकापासून तीन वर्षाच्या कालावधीसाठी अथवा शासनाचे पुढील आदेश होईपर्यंत यापैकी जे आधी घडेल तोपर्यंत सुरू राहील. सामान्य प्रशासन विभागाच्या संदर्भाधीन दिनांक १७ डिसेंबर २०१६ व दिनांक १६ फेब्रुवारी २०१८ च्या शासन निर्णयात नमूद केलेल्या अटी व शर्ती श्रीमती गीता निशिकांत देशपांडे, जिल्हा अधीक्षक यांना प्रतिनियुक्तीच्या कालावधीसाठी लागू राहतील.
# Page 2
शासन निर्णय क्रमांक: गोचिन २०२३/प्र.क्र.२६ /सां.का.१