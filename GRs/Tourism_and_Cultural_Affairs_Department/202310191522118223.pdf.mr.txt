# Page 1
“स्वातंत्र्याचा अमृत महोत्सव" अंतर्गत “चला जाणुया नदीला” या अभियानासाठी गठीत समिती व उपक्रमास मुदतवाढ देणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्र. संकीर्ण ८२२२/प्र.क्र.२७६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : : १९ ऑक्टोबर, २०२३
वाचा :- शासन निर्णय, पर्यटन व सांस्कृतिक कार्य विभाग क्र. संकीर्ण ८२२२/प्र.क्र.२७६/सां.का.४, दिनांक ३० सप्टेंबर, २०२२
प्रस्तावना : भारतीय संस्कृतीनुसार सजीवसृष्टीकरीता पंचमहाभुतांचे अस्तित्व अत्यंत महत्वाचे आहे. त्यामुळेच आपल्या संस्कृतीत या पंचमहाभुतांची पुजा करुन त्यांचे आपल्या जीवनातील स्थान अधोरेखित करण्यात आले आहे. “जल” हे या पंचमहाभुतापैकीच एक तत्व आहे. सजीवांच्या अस्तित्वासाठी पुरेशा स्वच्छ पाण्याची उपलब्धता न झाल्यास त्याचे अस्तित्व धोक्यात येऊ शकते. गेल्या काही काळात नैसर्गिक बदलामुळे पावसाचे प्रमाण व वेळा अनिश्चित झाल्याने पाण्याचे नियोजन करणे अडचणीचे झाले आहे. राज्यात गेल्या काही वर्षात निर्माण होणाऱ्या सततच्या अवर्षण परिस्थितीमुळे पाणी टंचाईचे संकट वाढत आहे. पाण्याची उपलब्धता व पाणी वापराचे नियोजन, पाण्याचा अपव्यय टाळणे, पाण्याचा गरजेपुरता वापर करणे, नैसर्गिक जलस्रोत, नदया व जलाशयाचे प्रदुषण रोखणे, पायाभूत सुविधाचे संरक्षण करणे, पाण्यासंबंधी कायदे व नियमांचे पालन करणे याबाबत समाजात जागृती व साक्षरता निर्माण होण्याची गरज लक्षात घेता, विशेष प्रयत्नांची आवश्यकता आहे. तसेच नद्या व जलाशयाच्या माध्यमातून होणाऱ्या जल व हरित उत्पन्नाबाबत निदर्शनास आलेल्या या सर्व बाबी लक्षात घेऊन, तसेच नदीबाबत जनसामान्यांशी संवाद, समन्वय, नदीबाबतची माहिती जाणून घेण्यासाठी “स्वातंत्र्याचा अमृत महोत्सव” अंतर्गत “चला जाणुया नदीला” या अभियान सुरु करण्यात आले होते. आता, सदर अभियानांतर्गत गठीत समिती व उपक्रमास मुदतवाढ देण्याची बाब शासनाच्या विचाराधीन होती.
शासन निर्णय : “स्वातंत्र्याचा अमृत महोत्सव" अंतर्गत “चला जाणुया नदीला” या अभियानांतर्गत नियोजन व अंमलबजावणी करण्यासाठी मा. मुख्य सचिव यांच्या अध्यक्षतेखाली गठीत समिती व उपक्रमास ३१ मार्च, २०२४ पर्यंत मुदतवाढ या शासन निर्णयान्वये देण्यात येत आहे.
०२. उपर्निर्दिष्ट दि. ३० सप्टेंबर, २०२२ रोजीच्या शासन निर्णयातील सर्व बाबी या शासन निर्णयास लागू राहतील.
०३. या प्रयोजनार्थ होणारा खर्च सबंधित जिल्हाधिकारी यांनी नियोजन विभागाच्या दि. ११ ऑगस्ट, २०२३ रोजीच्या पत्रामध्ये नमुद केल्यानुसार जिल्हा वार्षिक योजना (सर्वसाधारण) सन २०२३-२४ अंतर्गतच्या नाविण्यपूर्ण योजनेतून मंजूर निधीच्या तरतूदीच्या कमाल १० टक्के वाढीव निधीतून करावा.
# Page 2
शासन निर्णय क्रमांक: संकीर्ण ८२२२/ प्र. क्र. २७६/सां.का.४