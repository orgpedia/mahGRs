# Page 1
१२ व्या वित्त आयोगाच्या अंतर्गत योजनांच्या अंमलबजावणी करण्यासाठी Single Nodal Agency (SNA) तसेच Nodal Officer यांची नियुक्ती करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. अर्थसं-२०२२/प्र.क्र.२२५/सां.का.३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दि. २८ डिसेंबर, २०२२
वाचा १)भारत सरकार, वित्त मंत्रालय, यांचे कार्यालयीन ज्ञापन क्र.F.No.१(१३)/PFMS/ FCD/२०२०, दि.२३.०३.२०२१
२)वित्त विभाग, शासन परिपत्रक क्र. संकीर्ण-२०२१/प्र.क्र.३५/कोषा प्रशा -४, दि.०१.०७.२०२१
प्रस्तावना-: केंद्र पुरस्कृत योजनांच्या निधीचे परिणामकारक व्यवस्थापन करण्याच्या तसेच, निधी विनियोगाच्या प्रक्रियेत अधिक परिणामकारकता आणण्याच्या दृष्टीने सुधारीत कार्यपध्दतीचा अवलंब करण्यासाठी केंद्र शासनाचे संदर्भ क्रमांक (१) च्या ज्ञापनान्वये निर्देश दिले आहेत.
त्यानुसार केंद्र पुरस्कृत योजनांच्या निधी वितरण व विनियोग व्यवस्थापन (PFMS) बाबत सुधारीत निर्देश वित्त विभागाने संदर्भ क्र २ येथील शासन परिपत्रकान्वये दिले आहेत. या विभागाकडील १२ वा वित्त आयोगाच्या अंतर्गत योजनांच्या अंमलबजावणीसाठी केंद्र व राज्य शासनाकडून प्राप्त होणारा निधी करिता एका Single Nodal Agency (SNA) ची नेमणूक करून, सदर १२ वा वित्त आयोगाच्या अंतर्गत योजनांच्या समन्वयाच्या दृष्टीने किमान उपसचिव दर्जाच्या अधिकाऱ्याची नोडल अधिकारी (Nodal officer) म्हणून नियुक्ती करण्याबाबत वित्त विभागाने उक्त परिपत्रकान्वये निर्देशीत केले आहे. वित्त विभागाच्या निर्देशानुसार खर्चाचे विनियोगाच्या प्रक्रियेत अधिक परिणामकारकता आणण्याच्या दृष्टीने संचालक, पुरातत्व व वस्तुसंग्रहालये संचालनालय यांची Single Nodal Agency (SNA) म्हणून व नोडल अधिकारी (Nodal officer) म्हणून नियुक्ती करण्याची बाब शासनाच्या विचारधीन होती.
शासन निर्णय-: वित्त विभागाच्या संदर्भ क्र २ येथील परिपत्रकातील सुचनांनुसार सांस्कृतिक कार्य विभागाच्या अखत्यारीतील पुरातत्व विभागाकडून राबविण्यात येणाऱ्या १२ व्या वित्त आयोगाच्या अंतर्गत योजनांच्या अंमलबजावणीसाठी पुरातत्व व वस्तुसंग्रहालये संचालनालय यांची Single Nodal Agency (SNA ) म्हणून व संचालक, पुरातत्व व वस्तुसंग्रहालये संचालनालय यांची नोडल अधिकारी (Nodal officer) म्हणून नियुक्ती करण्यात येत आहे.
# Page 2
शासन निर्णय क्रमांक: अर्थसं-२०२२/प्र.क्र.२२५/सां.का.३
०२. उक्त १२ व्या वित्त आयोगाच्या अंतर्गत योजनांच्या परिणामकारक अंमलबजावणी करण्यासाठी संचालक, पुरातत्व व वस्तुसंग्रहालये संचालनालय यांनी १२ व्या वित्त आयोगाच्या अंतर्गत योजनांचे निधी वितरण व विनियोग व्यवस्थापनाबाबत (PFMS) वित्त विभागाच्या संदर्भाधीन क्र.०२ येथील परिपत्रकातील सूचनांचे काटेकोरपणे पालन करुन त्याप्रमाणे कार्यवाही करावी