# Page 1
रंगभूमी प्रयोग परिनिरीक्षण मंडळ, मुंबई या कार्यालयातील नाटयसंहितांचे संगणकीय जतन करण्याच्या खर्चास प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. एसपीबी-२०२३/प्र.क्र.०९/सां.का.१
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई ४०० ०३२.
दिनांक : ०३ मार्च, २०२३.
वाचा : १) पर्यटन व सांस्कृतिक कार्य विभाग, शासन निर्णय क्र.एसपीबी-२०१८/ प्र.क्र.८५/सां.का.१, दि.०९ नोव्हेंबर, २०२१.
२) सचिव, रंगभूमी प्रयोग परिनिरीक्षण मंडळ यांचे पत्र क्र.रंप्रपम/
संगणकीकरण / २०२३/३७१, दि.२०.०१.२०२३.
प्रस्तावना : उपर्निर्दिष्ट दि.०९ नोव्हेंबर, २०२१ च्या शासन निर्णयानुसार दि.०१.०७.२०१९ ते दि.३०.११.२०२१ या कालावधीतील दस्तावेजांचे संगणकीकरण करण्यासाठी रु. १.५० लक्ष रक्कमेच्या मर्यादेत खर्च करण्यास मान्यता देण्यात आली होती. त्यानुसार सदर कालावधीतील दस्तावेजांचे संगणकीकरण पूर्ण झाले असून, आता दि.०१ डिसेंबर, २०२१ ते दि. ३१ जानेवारी, २०२३ या कालावधीतील योग्यता प्रमाणपत्रे व संहिता / नोंदवह्या यांच्या संगणकीकरणाच्या खर्चास मान्यता देण्याची बाब शासनाच्या विचाराधीन होती.
शासन निर्णय : रंगभूमी प्रयोग परिनिरीक्षण मंडळ, मुंबई या कार्यालयाकडील दि.०१ डिसेंबर, २०२१ ते दि.३१ जानेवारी, २०२३ या कालावधीतील योग्यता प्रमाणपत्रे व संहिता / नोंदवह्या यांच्या संगणकीकरणासंदर्भात, मे. लिस्टा कंपनी, मुंबई या संस्थेने नमुद केलेले दर प्रति पृष्ठ १.७७ (वस्तू व सेवाकरासहित) अशी सर्वात न्युनतम (L१) दर हा सर्वात न्यूनत्तम असल्याने त्यास प्रशासकीय मान्यता देण्यात येत आहे. तसेच सदरचा खर्च रु.२ लक्ष (अक्षरी रुपये दोन लक्ष फक्त) च्या मर्यादेत करण्यास मंजूरी देण्यात येत आहे.
०२. वित्तीय अधिकार नियम पुस्तिका १९७८ भाग पहिला उपविभाग तीन अ.क्र.४ नियम क्र. २७ (२) (अ) नुसार प्रशासकीय विभागास प्राप्त प्राधिकारानुसार सदर खर्चास मान्यता देण्यात येत आहे.
०३. यासाठी होणारा खर्च "मागणी क्रमांक झेडडी-२, २२०५ कला व संस्कृती, (००) १०४, पुराभिलेख, (०२) रंगभूमी प्रयोग परिनिरीक्षण मंडळ, (०२) (०१) मराठी नाटयसंहितांचे संगणकीकरण (२२०५ ३१५२), २० इतर प्रशासकीय खर्च या लेखाशिर्षाखाली सन २०२२-२३ या आर्थिक वर्षाच्या उपलब्ध तरतुदीतून भागविण्यात यावा.
०४. यासाठी सचिव, रंगभूमी प्रयोग परिनिरीक्षण मंडळ, मुंबई यांना यासाठी नियंत्रण अधिकारी म्हणून घोषित करण्यात येत असून, त्यांनी प्राधिकृत केलेल्या दुय्यम अधिकाऱ्यास या संबंधित देयकावर स्वाक्षरी करण्यास प्राधिकृत करण्यात येत आहे.
# Page 2
शासन निर्णय क्रमांकः एसपीबी-२०२३/प्र.क्र.०९/सां.का.१