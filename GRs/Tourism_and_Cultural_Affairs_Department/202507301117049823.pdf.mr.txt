# Page 1
६१ व्या महाराष्ट्र राज्य मराठी चित्रपट
पुरस्कार सोहळ्यामध्ये बालकलाकारास
विशेष प्रोत्साहन पुरस्कार देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: गोचिन-२०२५/प्र.क्र.७२/सां.का.१
मादाम कामा रोड, हुतात्मा राजगुरु चौक,
मंत्रालय (विस्तार), मुंबई-४०० ०३२.
दिनांक : ३० जुलै, २०२५.
वाचा :
सह.व्यवस्थापकीय संचालक, महाराष्ट्र चित्रपट रंगभूमी आणि सांस्कृतिक विकास
महामंडळ मर्या. मुंबई यांचे पत्र क्र. संकीर्ण-२०२५/म/पु.रा.का/वि./१११, दि.२३ जुलै,
२०२५.
प्रस्तावना :
कला व साहित्य क्षेत्रात कार्य करणाऱ्या तसेच विशेष योगदान देणाऱ्या मान्यवरांचा
पुरस्कार देऊन गौरव करण्यात येतो. तसेच चित्रपट क्षेत्रातील विविध विभागातील कलाकार व
तंत्रज्ञ यांचे योगदान लक्षात घेऊन त्यांचा यथोचित सत्कार सन्मान शासन करत असते.
०२. नाळ-२ या चित्रपटात, दिव्यांग असूनही उत्तम काम करणाऱ्या कु. भार्गव जगताप या
बाल कलाकारास ६१ व्या महाराष्ट्र राज्य मराठी चित्रपट पुरस्कार सोहळयामध्ये एक वेळची
विशेष बाब म्हणून “विशेष प्रोत्साहन पुरस्कार” देण्याबाबतचा प्रस्ताव महामंडळाने संदर्भाधीन
पत्रान्वये शासनास सादर केला आहे.
०३. “विशेष प्रोत्साहन पुरस्कार” दिल्यामुळे दिव्यांग असणाऱ्या मुलांमध्ये आणि त्यांच्या
पालकांमध्ये सिनेमा या माध्यमाबाबत सकारात्मक संदेश जाईल आणि त्यासोबत एकूणच त्यांचे
मनोबल वाढविण्यास मदत होईल. त्यानुषंगाने नाळ-२ या चित्रपटातील उत्तम कामाबद्दल कु.
भार्गव जगताप या बालकलाकारास ६१ व्या महाराष्ट्र राज्य मराठी चित्रपट पुरस्कार
सोहळ्यादरम्यान एक वेळची विशेष बाब म्हणून “विशेष प्रोत्साहन पुरस्कार” (एक मानचिन्ह व
एक प्रशस्ती पत्र) देऊन त्याचा सत्कार करण्याची बाब शासनाच्या विचाराधीन होती.
# Page 2
शासन निर्णय क्रमांकः गोचिन-२०२५/प्र.क्र.७२/सां.का.१
शासन निर्णय :
नाळ-२ या चित्रपटात दिव्यांग असूनही उत्तम काम करणाऱ्या कु. भार्गव जगताप या
बाल कलाकारास ६१ व्या महाराष्ट्र राज्य मराठी चित्रपट पुरस्कार सोहळयामध्ये एक वेळची
विशेष बाब म्हणून “विशेष प्रोत्साहन पुरस्कार” (एक मानचिन्ह व एक प्रशस्ती पत्र) देण्यास
याद्वारे शासन मंजूरी देण्यात येत आहे.
०२. सदर “विशेष प्रोत्साहन पुरस्कार” फक्त ६१ व्या महाराष्ट्र राज्य मराठी चित्रपट
पुरस्कार सोहळयापुरताच लागू राहील.
०३. सदर शासन निर्णय महाराष्ट्र शासनाच्या www.maharashtra.gov.in या