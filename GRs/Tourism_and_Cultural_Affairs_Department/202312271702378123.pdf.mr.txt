# Page 1
महाराष्ट्र पर्यटन विकास महामंडळाने मे. फोमेंटो रिसॉर्ट अॅण्ड हॉटेल लि. यांना दिलेल्या मौजे मोचेमाड-आरवली टाक येथील मालमत्तेच्या भाडेपट्ट्याच्या कालावधीत वाढ करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीसी२०१५/०६/प्र.क्र.४७४/पर्यटन
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२,
दिनांक :- २७ डिसेंबर, २०२३.
संदर्भ : १) शासन निर्णय, समक्रमांक दि. १६ सप्टेंबर, २०२०.
२) वरिष्ठ व्यवस्थापक, महाराष्ट्र पर्यटन विकास महामंडळ यांचे पत्र दि.२६ मे, २०२३.
प्रस्तावना :
पर्यटन धोरणाच्या उद्दिष्टांच्या पूर्ततेसाठी तसेच राज्यात नवीन पर्यटन प्रकल्प कार्यान्वित करण्यासाठी शासनाने महाराष्ट्र पर्यटन विकास महामंडळाला राज्यात अनेक ठिकाणी शासकीय जमिनी उपलब्ध करुन दिल्या आहेत. महामंडळ त्यांच्याकडील मोकळ्या जागा आणि विकसित केलेली मालमत्ता भाडेतत्वावर देऊन पर्यटन क्षेत्रात खाजगी भागीदारी आणण्यासाठी प्रयत्नशील आहे.
२. महामंडळाने सन १९९३ मध्ये मौजे मोचेमाड आरवली टाक, जि. सिंधुदुर्ग येथे २२.७९.५० हे. आर व मोचेमाड येथील ३१.६६.३० हे.आर. अशी एकूण ५४.४५.८० हे. आर खाजगी जमीन मे. फोमेंटो रिसॉर्ट अॅण्ड हॉटेल्स लि. यांच्याकरीता संपादित केली. सदर जमीन जरी महामंडळाने संपादित केली असली तरी त्याकरिताचा संपूर्ण खर्च मे फोमेंटो रिसॉर्ट अॅण्ड हॉटेल लि. यांनी सोसला आहे. शासनाच्या खाजगीकरण धोरणानुसार सदर संपादित जमीन मे. फोमेंटो रिसॉर्ट अॅण्ड हॉटेल्स लि. यांना २५.४५.८० हे. आर. जागा दि.२६/०५/१९९४ च्या कराराने ३० वर्षाच्या दिर्घ मुदतीच्या भाडेपट्ट्यावर दिली आहे.
३. महाराष्ट्र पर्यटन विकास महामंडळाच्या संचालक मंडळाने त्यांच्या १५७ व्या बैठकीत उपरोक्त प्रकल्पाकरीताची जमीन महामंडळाने भूसंपादित केली असून सदर जमीनीचे संपादन मूल्य मे. फोमेंटो रिसॉर्ट अॅन्ड हॉटेल्स लि. यांनी भरले असल्याने सदर लिजचे नुतनीकरण करण्यास संचालक मंडळाच्या बैठकीत मान्यता दिली आहे. सदर मालमत्तेच्या भाडेपट्ट्याच्या कालावधीत वाढ करण्याच्या प्रस्तावाच्या अनुषंगाने राज्य मंत्रीमंडळाच्या दि.१४/१२/२०२३ रोजीच्या बैठकीत झालेल्या निर्णयानुसार आदेश निर्गमित करण्याची बाब शासनाच्या विचाराधीन होती.
शासन निर्णय :
मौजे मोचेमाड - आरवली टाक, ता. वेंगुर्ला, जि. सिंधुदुर्ग येथील मे. फोमेंटो रिसॉर्ट अॅण्ड हॉटेल लि.
यांच्या रिसॉर्टच्या प्रकल्पाकरीता ५४.४५.८० हे. आर खाजगी जमीन महामंडळाने भूसंपादीत केलेली असून तिचे पूर्ण संपादन मूल्य मे. फोमेंटो रिसॉर्ट ॲण्ड हॉटेल लि. ने भरणा केले आहे. महामंडळाने सदर जमीन संबंधीत कंपनीस दि.२६/०५/१९९४ च्या कराराने ३० वर्षाच्या म्हणजेच दि.२५/०५/२०२४ पर्यंत दिर्घ मुदतीच्या भाडेपट्ट्याच्या करारावर दिली आहे. सदर भाडेपट्ट्याची मुदत दि. २५/०५/२०२४ पासून पुढे ९० वर्षे करण्यास, महसूल व वन विभागाने नमूद केलेल्या आणि शासन निर्णय दि. १६/०९/२०२० मधील खाली नमूद अटी व शर्तीच्या अधीन राहून मान्यता देण्यात येत आहे : १) मे. फोमेंटो रिसॉर्ट ॲण्ड हॉटेल लि. यांना भाडेपट्ट्यावर देण्यात येणाऱ्या जमीनीची मालकी महाराष्ट्र पर्यटन विकास महामंडळ यांची राहील याबाबतचा स्पष्ट उल्लेख भाडेपट्टा करारामध्ये करण्यात यावा.
# Page 2
शासन निर्णय क्रमांक: टिडीसी२०१५/०६/प्र.क्र.४७४/पर्यटन
२) मे. फोमेंटो रिसॉर्ट अॅण्ड हॉटेल लि. यांना ज्या कारणासाठी संपादित जमीन भाडेपट्ट्याने देण्यात येत आहे, त्या जमीनीचा वापर त्याच प्रयोजनासाठी करणे मे. फोमेंटो रिसॉर्ट अॅण्ड हॉटेल लि. यांच्यावर बंधनकारक राहील. दुसऱ्या कोणत्याही अन्य प्रयोजनासाठी सदर जमीनीचा वापर करण्यात येऊ नये.
३) सदर जमीन संपादीत करण्यात आलेली असल्याने सदर जमिनीचा धारणाधिकार भोगवटादार वर्ग-२ म्हणूनच राहील.
४) संपादित जमीनीचा भाडेपट्ट्याने वापर करताना शासनाचे हित जपले जाईल याबाबतची जबाबदारी महाराष्ट्र पर्यटन विकास महामंडळाकडे असेल.
२. महाराष्ट्र पर्यटन विकास महामंडळ व मे. फोमेंटो रिसॉर्ट अॅण्ड हॉटेल लि. यांच्या दरम्यान करावयाचा करारनामा (Lease Deed) सर्व संबंधित कायदेशीर बाबींची तपासणी करुन अंतिम करण्यात यावा.