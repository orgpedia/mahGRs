# Page 1
“स्वातंत्र्याचा अमृत महोत्सव” साठीच्या एकछत्र
योजनेंतर्गत मध्यवर्ती संग्रहालय, नागपूर येथे
“शिवशस्त्रशौर्यगाथा” प्रदर्शनाच्या सुरक्षेकरीता
प्रशासकीय मान्यता देण्याबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५ /प्र.क्र.१३/सां.का.३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २७ जानेवारी, २०२५
वाचा :- १) पर्यटन व सांस्कृतिक कार्य विभाग शासन पत्र क्र.संकीर्ण-८२२२/प्र.क्र.४१३/
सां.का.४, दिनांक १२ मार्च, २०२४
२) पर्यटन व सांस्कृतिक कार्य विभाग शासन पत्र क्र.संग्रह-२०२४/प्र.क्र.१६१/ सां.का.३, दिनांक २५ ऑक्टोबर, २०२४
३) पुरातत्व व वस्तुसंग्रहालये संचालनालय, मुंबई जा.क्र.संग्रह-नागपूर/
प्रदर्शन/सुरक्षा/२०२५/१२३, दिनांक १४ जानेवारी, २०२५
प्रस्तावना :-
स्वातंत्र्याचा अमृत महोत्सव अंतर्गत स्थापन करण्यात आलेल्या कोअर समितीच्या दिनांक ४
डिसेंबर, २०२३ रोजी संपन्न झालेल्या बैठकीचे इतिवृत्त उपर्निर्दिष्ट्ट क्र.१ अन्वये निर्गमित करण्यात आले आहे.
सदर इतिवृत्तानुसार स्वातंत्र्याचा अमृत महोत्सवानिमित्त “शिवशस्त्रशौर्यगाथा” प्रदर्शनाकरीता रु.१०.०० कोटी इतक्या निधीस मान्यता देण्यात आली आहे. त्यानुषंगाने, छत्रपती शिवाजी महाराजांशी संबंधित
वाघनखे व्हिक्टोरिया अँड अल्बर्ट संग्रहालय, लंडन येथून महाराष्ट्रात आणण्यात आली आहेत. सदर
वाघनखे जनसामान्यांच्या दर्शनाकरिता श्री छत्रपती शिवाजी महाराज संग्रहालय, सातारा येथे दि.१९.०७.२०२४ रोजी प्रदर्शित करण्यात आली आहेत. सदर प्रदर्शनाकरीता उपर्निर्दिष्ट्ट क्र.२ अन्वये
रु.१,११,१०,०००/- इतक्या निधीस मान्यता देण्यात आलेली आहे.
“शिवशस्त्रशौर्यगाथा” प्रदर्शनांतर्गत सदर वाघनखे मध्यवर्ती संग्रहालय, नागपूर येथे दि.०१ फेब्रुवारी, २०२५ ते ३० सप्टेंबर, २०२५ या कालावधीत पुढील ०८ महिने प्रदर्शनाकरीता ठेवण्यात येणार आहेत. सदर
प्रदर्शनाकरीता महाराष्ट्र राज्य सुरक्षा महामंडळ, मुंबई यांच्याकडून सुरक्षा पुरविण्यात येणार असून
त्याबाबतच्या रु.७६,००,०००/- इतक्या रकमेस मान्यता देण्याबाबत संचालक, पुरातत्व व वस्तुसंग्रहालये
संचालनालय यांनी उपर्निर्दिष्ट्ट क्र.३ अन्वये विनंती केली आहे. त्यानुसार नागपूर येथील प्रदर्शनाकरीता आवश्यक सुरक्षा पुरविण्यासाठीच्या खर्चास प्रशासकीय मान्यता देण्याची बाब शासनाच्या विचारधीन होती.
शासन निर्णय :- “स्वातंत्र्याचा अमृत महोत्सव” साठीच्या एकछत्र योजनेंतर्गत मध्यवर्ती संग्रहालय, नागपूर येथे
दिनांक ०१ फेब्रुवारी, २०२५ पासून सुरु होणाऱ्या “शिवशस्त्रशौर्यगाथा” प्रदर्शनाच्या सुरक्षेकरीता येणाऱ्या
रु.७६,००,०००/- लक्ष (अक्षरी रुपये शहात्तर लक्ष फक्त) इतक्या रकमेस या शासन निर्णयान्वये प्रशासकीय मान्यता देण्यात येत आहे.
०२. या प्रयोजनार्थ येणारा खर्च संचालक, सांस्कृतिक कार्य संचालनालय यांच्याकडून
“स्वातंत्र्याचा अमृत महोत्सव” अंतर्गत व्यवस्थापकीय संचालक, महाराष्ट्र चित्रपट, रंगभुमी आणि सांस्कृतिक विकास महामंडळ, दादासाहेब फाळके चित्रनगरी, गोरेगांव, मुंबई यांच्याकडे वर्ग करण्यात
आलेल्या निधीमधून भागविण्यात यावा.
# Page 2
शासन निर्णय क्रमांकः संकीर्ण ८२२५ /प्र.क्र.१३/सां.का.३
०३. यासाठी संचालक, सांस्कृतिक कार्य संचालनालय यांना निधी वितरणासाठी नियंत्रक अधिकारी
म्हणून घोषित करण्यात येत आहे. तसेच, त्यांना पुरातत्व व वस्तुसंग्रहालये संचालनालय, मुंबई यांचे
कार्यालयातील अधिकारी यांना नियंत्रण अधिकारी घोषित करण्याचे अधिकार प्रदान करण्यात येत आहे.
संबंधित नियंत्रण अधिकारी यांनी प्राधिकृत केलेले अधिकारी यांना आहरण व संवितरण अधिकारी म्हणून
घोषित करण्यात येत आहे.
संचालक, पुरातत्व व वस्तुसंग्रहालये, मुंबई यांनी सदर प्रयोजनार्थाचे उपयोगिता प्रमाणपत्र
संचालक, सांस्कृतिक कार्य संचालनालय यांच्या मार्फत शासनास सादर करावे. तसेच, वेळोवेळी प्रगती
संचालक, सांस्कृतिक कार्य संचालनालय यांच्या मार्फत शासनास सादर करण्यात यावा.
०४. सदर शासन निर्णय विअप्र-२०१३/प्र.क्र.२०/२०१३/विनिमय, भाग-२, दिनांक १७ एप्रिल,
२०१५, वित्तीय अधिकार नियम पुस्तिका, १९७८ भाग पहिला उपविभाग चार मधील अनुक्रमांक ११ नुसार
प्रशासकीय विभागांना प्रदान केलेल्या अधिकाराच्या अधीन राहून निर्गमित करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२४/ प्र.क्र.८०/ अर्थ-३, दिनांक
२५ जुलै, २०२४ मधील सर्व परिच्छेद व परिशिष्ट्टातील अटींनुसार कार्यवाही करण्याची जबाबदारी संचालक,
पुरातत्व व वस्तुसंग्रहालये संचालनालय, मुंबई यांची राहील.
०६. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर