# Page 1
नटवर्य प्रभाकर पणशीकर रंगभूमी जीवन गौरव पुरस्कार सन २०१८-२०१९ जाहीर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. रंजीपु १५१८/प्र.क्र.३२७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २९ नोव्हेंबर, २०१८
वाचा :- १) शासन निर्णय, सामाजिक न्याय, सांस्कृतिक कार्य व विशेष सहाय्य विभाग क्र. सांकासं २००५/प्र.क्र. ३८८/सां.का.३, दि. २ मार्च, २००६
२) शासन निर्णय, पर्यटन व सांस्कृतिक कार्य विभाग क्र. पूरक -
२०११/प्र.क्र. १५०/ सां.का.४, दिनांक १३ एप्रिल, २०१२
प्रस्तावना : रंगभूमीवर उत्कृष्ट कामगिरी केलेल्या ज्येष्ठ नाट्यकलाकारास नटवर्य प्रभाकर पणशीकर यांच्या नांवे पुरस्कार देऊन गौरव करण्याची योजना उपनिर्दिष्ट दिनांक २ मार्च, २००६ च्या शासन निर्णयान्वये सुरु करण्यात आलेली आहे. या पुरस्काराचे स्वरुप रुपये ५.०० लाख व मानचिन्ह असे आहे.
सन २०१८-१९ या वर्षीच्या नटवर्य प्रभाकर पणशीकर रंगभूमी जीवन गौरव पुरस्कार निवडीसाठी निवड समितीची बैठक मा. मंत्री, सांस्कृतिक कार्य यांच्या अध्यक्षतेखाली दिनांक २९ ऑक्टोबर, २०१८ रोजी आयोजित करण्यात आली होती. सदर बैठकीत मान्यवरांनी केलेल्या शिफारशीनुसार नटवर्य प्रभाकर पणशीकर रंगभूमी जीवन गौरव पुरस्कार सन २०१८-२०१९ जाहीर करण्याची बाब शासनाच्या विचाराधीन होती.
शासन निर्णय :
सन २०१८-२०१९ या वर्षासाठी नटवर्य प्रभाकर पणशीकर रंगभूमी जीवन गौरव हा पुरस्कार श्री. जयंत सावरकर यांना जाहीर करण्यात येत आहे.
# Page 2