# Page 1
राजर्षी छत्रपती शाहू महाराज स्मृति शताब्दी वर्षानिमित्त चित्ररथ निर्मिती व प्रदर्शन खर्चाच्या उर्वरित रकमेस वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.४६७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २३ नोव्हेंबर, २०२३
वाचा :- १. शासन निर्णय, पर्यटन व सांस्कृतिक कार्य विभाग क्र. संकीर्ण ८२२२/प्र.क्र.१५९/सां. का. ४, दिनांक २ जून, २०२२
२. शासन निर्णय, पर्यटन व सांस्कृतिक कार्य विभाग क्र.
संकीर्ण ८२२३/प्र.क्र.२९०/सां.का.४, दिनांक ३१ मार्च, २०२३ ३. सांस्कृतिक कार्य संचालनालय यांचे पत्र क्र.सां.का.सं/६४१७, दिनांक ९ नोव्हेंबर, २०२३.
प्रस्तावना : “स्वातंत्र्याचा अमृत महोत्सव” अंतर्गत विभागामार्फत नियमित लेखाशिर्षाखाली विविध कार्यक्रमांचे आयोजन करण्यात येत आहे. छत्रपती राजर्षी शाहू महाराज यांचे कार्य बहुविध अंगाचे आहे. त्यांनी वेगवेगळ्या क्षेत्रामध्ये अनेक क्रांतिकारक निर्णय घेऊन कार्यक्रम / योजना/ उपक्रम राबविले होते. त्यांची दूरदृष्टी व कल्पकता यामुळे महाराष्ट्राच्या सामाजिक, राजकीय, आर्थिक व सांस्कृतिक क्षेत्रात मोठ्या सकारात्मक घडामोडी घडलेल्या होत्या.
राजर्षी शाहू महाराजांच्या स्मृतीस १०० वर्षे माहे मे, २०२३ मध्ये पूर्ण झाली. तसेच त्यांच्या १५० वी जयंती वर्ष दिनांक २६ जून, २०२३ पासून सुरु होत आहे. त्यानिमित्त छत्रपती राजर्षी शाहू महाराजांच्या कार्याची माहिती तरुण पिढी व संपूर्ण महाराष्ट्राला व्हावी यासाठी राजर्षी छत्रपती शाहू महाराजांच्या जीवनावर आधारित चित्ररथ तयार करणे व चित्ररथाचे प्रदर्शन करणेकरीता उपर्निर्दिष्ट २ अन्वये चित्ररथ बांधणीसाठी काही रक्कम अदा करण्यात आली असून उर्वरित चित्ररथ बांधणी व प्रदर्शनासाठी येणाऱ्या खर्चास वित्तीय मान्यता देण्याची बाब शासनाच्या विचाराधीन होती.
शासन निर्णय : छत्रपती राजर्षी शाहू महाराज यांच्या स्मृतीशताब्दी वर्षानिमित्त तसेच त्यांच्या जयंतीस १५० वर्षे सुरु होत असल्याच्या औचित्याने राजर्षी छत्रपती शाहू महाराजांच्या जीवनावर आधारित चित्ररथ तयार करणे व कोल्हापूर जिल्ह्यामध्ये चित्ररथाचे प्रदर्शन करणेकरीता येणारा खर्च रुपये ३४,७९,०००/- (रुपये चौतीस लक्ष एकोणऐंशी हजार फक्त) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, पंचवार्षिक योजना अंतर्गत योजना, राज्य योजनांतर्गत योजना (०२) (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव
# Page 2
शासन निर्णय क्रमांक: संकीर्ण ८२२३ / प्र.क्र.४६७/सां.का.४
तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र.
४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं - २०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.