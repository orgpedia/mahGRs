# Page 1
मे.परभन्ना फाऊंडेशन, पुणे या संस्थेमार्फत आयोजित “आंतरराष्ट्रीय पर्यटन लघुपट
महोत्सव -२०२५” च्या आयोजनासाठी
प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : गोचिन-२०२५/प्र.क्र.७५/सां.का.१
मंत्रालय विस्तार भवन, मुंबई ४०० ०३२.
दिनांक : ३० ऑक्टोबर, २०२५
वाचा :
१.शासन निर्णय, पर्यटन व सांस्कृतिक कार्य विभाग, क्र.आंचिम-२०२३/प्र.क्र.१२४/सां.का.१,
दि.११ मार्च, २०२४.
२. महाराष्ट्र चित्रपट, रंगभूमी आणि सांस्कृतिक विकास महामंडळ, मुंबई यांचे पत्र क्र.संकीर्ण-
२०२५/ आं. प.लु.म/ज.वि/५२/२८८, दि. २८ ऑगस्ट, २०२५.
प्रस्तावना :
आंतरराष्ट्रीय चित्रपट महोत्सवाचे आयोजन करण्यास्तव उपनिर्दिष्ट्ट १ शासन निणर्यामधील
नमूद संस्थांना अनुदान देण्यात येते. सदर शासन निर्णयात “प्रथम येणाऱ्यास प्रथम” या तत्वावर विहित निकषांची पूर्तता करणाऱ्या कमाल १० संस्थांना प्रत्येकी रुपये १०.०० लक्ष या प्रमाणे अनुदान वितरित
करण्यात येते. संदर्भ क्र.२ अन्वये प्राप्त झालेल्या प्रस्तावानुसार मे.परभन्ना फाऊंडेशन, पुणे या संस्थेमार्फत
आयोजित होणाऱ्या “आंतरराष्ट्रीय पर्यटन लघुपट महोत्सव -२०२५” करीता रु.१०.०० लक्ष इतक्या
खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय:
महाराष्ट्र चित्रपट रंगभूमी आणि सांस्कृतिक विकास महामंडळ, गोरेगाव यांना मे.परभन्ना फाऊंडेशन, पुणे या संस्थेमार्फत आयोजित होणाऱ्या “आंतरराष्ट्रीय पर्यटन लघुपट महोत्सव -२०२५” या
महोत्सवासाठीच्या खर्चासाठी रुपये १०,००,०००/- ( रुपये दहा लक्ष फक्त ) इतक्या रकमेच्या निधीस
खालील अटींच्या अधिन राहून प्रशासकीय व वित्तीय मान्यता या शासन निर्णयान्वये देण्यात येत आहे.
१.मंजुर केलेले अर्थसहाय्य हे मुंबई वित्तीय नियमानुसार अनुज्ञेय राहील.
२.मंजुर केलेले अर्थसहाय्य हे अनावर्ती असेल व शासनाच्या नेहमीच्या अर्थसहाय्यासंदर्भातील अटी
व शर्ती यांच्या अधिन राहून असेल.
३.अर्थसहाय्याचा विनियोग केवळ मंजूर केलेल्या प्रयोजनार्थ व तात्काळ करण्यात यावा. तसे न
केल्यास अर्थसहाय्याची रक्कम प्रचलित बँकेच्या व्याजदरासह शासनास परत करणे बंधनकारक
राहील.
४.आंतरराष्ट्रीय पर्यटन लघुपट महोत्सव -२०२५ च्या समारोपानंतर ३ महिन्यात उपयोगिता
प्रमाणपत्र, जमा-खर्चाचा तपशिल (Profit and Loss Account) व खर्चाचा ताळेबंद (Balance
Sheet) सादर करणे बंधनकारक राहील.
# Page 2
५.सदर महोत्सवात प्रदान करण्यात येणाऱ्या पुरस्कार / सन्मान समितीवर शासनाचा किमान एक प्रतिनिधी संस्थेने नेमणे आवश्यक राहील.
६.महोत्सव संपन्न झाल्यानंतर विस्तृत अहवाल महाराष्ट्र चित्रपट, रंगभूमी आणि सांस्कृतिक
विकास महामंडळ, गोरेगाव यांना १ महिन्याच्या आत सादर करणे बंधनकारक राहिल.
७.आंतरराष्ट्रीय पर्यटन लघुपट महोत्सव -२०२५ या महोत्सवाची जाहिरात, निमंत्रण पत्रिका
इत्यादी माध्यमातून “सांस्कृतिक कार्य विभाग, महाराष्ट्र शासन” यांच्या सहकार्याने असा ठळक
उल्लेख करणे आवश्यक आहे. महाराष्ट्र शासनाचा सहयोग महोत्सवाशी संबंधित सवांना तसेच प्रसार माध्यमांना देखील स्पष्ट्टपणे समजेल, अशा पध्दतीने आयोजकांनी महोत्सवपूर्व व
महोत्सवादरम्यान विशेषत्वाने अधोरेखित करावा.
८. आयोजक संस्थेला शासन निर्णय दि.११ मार्च, २०२४ अन्वये घोषित धोरणातील सर्व अटी व
शतींची पूर्तता करणे बंधनकारक राहील.
९.वरील सर्व नियमातील बदल, सुधारणा किंवा अर्थ लावणे याबाबतचे पूर्ण अधिकार शासनास
राहतील व याबाबत शासनाने दिलेले आदेश अंतिम व संबंधितांवर बंधनकारक राहतील. तसेच
याबाबत करारावर स्वाक्षरी करणाऱ्या दोन्ही पक्षात वाद झाल्यास वादाचे निराकरण करण्याकरीता मा.सचिव (सांस्कृतिक कार्य ) यांचा लवाद नेमण्यात येऊन त्यांनी दिलेला निर्णय
अंतिम तसेच दोन्ही पक्षांवर बंधनकारक राहील. तथापि, लवाद नेमल्यास कोणत्याही पक्षास
न्यायालयात जाण्याची मुभा नाही. वरील अटी-शर्तीसह करार करण्यासाठी व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ, गोरेगाव यांना
प्राधिकृत करण्यात येत आहे.
१०.विभागाच्या योजनांची प्रसिध्दी होईल याची व्यवस्था सदर महोत्सवांतर्गत संस्थेने करणे
बंधनकारक राहिल.
०२. या प्रयोजनार्थ वितरित निधीचे उपयोगिता प्रमाणपत्र या विभागास सादर करणे बंधनकारक राहिल.
उप सचिव (रोखशाखा), पर्यटन व सांस्कृतिक कार्य विभाग यांना नियंत्रण अधिकारी म्हणून घोषित
करण्यात येत असून अवर सचिव (रोखशाखा), पर्यटन व सांस्कृतिक कार्य विभाग यांना आहरण व
संवितरण अधिकारी म्हणून घोषित करण्यात येत आहे. त्यांनी व्यवस्थापकीय संचालक, महाराष्ट्र
चित्रपट, रंगभूमी आणि सांस्कृतिक विकास महामंडळ मर्यादित, दादासाहेब फाळके चित्रनगरी, गोरेगाव,
मुंबई यांना सदर रक्कम एकरकमी वितरित करावी.
०३. यासाठी होणारा खर्च "मागणी क्रमांक झेडडी-२, २२०५ कला व संस्कृती (००) १०२, कला
संस्कृती प्रचालन (०३) (०६) आंतरराष्ट्रीय चित्रपट महोत्सव (२२०५
१५८१), ३१ सहाय्यक अनुदाने (वेतनेतर)" या लेखाशिर्षाखाली सन २०२५-२६ या आर्थिक वर्षात
उपलब्ध तरतुदीतून भागविण्यात यावा. सदरचे अनुदान हे सशर्त आहे.
०४. सदर शासन निर्णय नियोजन विभागाच्या अनौपचारीक संदर्भ क्र.४०२, दि.०१.०७.२०२५ अन्वये
आणि वित्त विभागाच्या अनौपचारीक संदर्भ क्र.४९५/२०२५/व्यय-१५, दि.१४.०७.२०२५ अन्वये दिलेल्या सहमतीनुसार तसेच, वित्त विभाग, शासन परिपत्रक क्र.अर्थसं-२०२५/प्र.क्र.४४/अर्थ-३, दि.०७ एप्रिल,
२०२५ अन्वये विहित अटी व शर्ती पूर्ततेच्या अधिन मान्यता देण्यात येत आहे.
# Page 3
०५. सदर शासन निर्णय हा महाराष्ट्र शासनाच्या www.maharashtra.gov.in या