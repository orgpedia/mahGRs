# Page 1
गोसीखुर्द जलाशय जि. भंडारा येथे जागतिक दर्जाचे जलपर्यटन विकसित करणे.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२३/०३/प्र.क्र.११४(भाग-२)/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : : १९ डिसेंबर, २०२३.
संदर्भ : १) व्यवस्थापकीय संचालक, म.प.वि.म. क्र.मपविम/जलपर्यटन/गोसीखुर्द प्रकल्प/अ ३६४/२०२३/३८९, दिनांक ०३/०३/२०२३.
२) शासन निर्णय, समक्रमांक, दिनांक ३१ ऑक्टोबर २०२३.
शासन निर्णय: संदर्भाधीन शासन निर्णयान्वये गोसीखुर्द जलाशय, जि. भंडारा येथे जागतिक दर्जाचे जलपर्यटन विकसित करण्याच्या रु.१०१.९५ कोटी किंमतीच्या प्रकल्पास प्रशासकीय मान्यता देण्यात आली आहे, त्याचा तपशील खालीलप्रमाणे आहे :
-----------------------------------------
| अ.क्र. | कामाचा प्रकार | रक्कम (रु. लक्षात) |
| १. | पायाभूत सुविधा | ४०६२.३१ |
| २. | बोटी आणि संबंधित कामे | ६१३२.८८ |
| एकूण | १०१९५.१९ |
-----------------------------------------
त्यापैकी टप्पा १ मधील कामे रु.५३.३७ कोटी किंमतीची कामे शासनाच्या निधीतून करण्यात येणार असून टप्पा २ मधील रु.४८.५८ कोटी इतक्या किंमतीची कामे खाजगी भागीदारीतून करावयाची आहेत.
प्रकल्पातील बांधकामे (Civil Works) विदर्भ पाटबंधारे विकास महामंडळामार्फत व जलपर्यटनाशी निगडीत कामे महाराष्ट्र पर्यटन विकास महामंडळामार्फत करण्यात यावीत. तसेच इतर सर्व कार्यवाही सामंजस्य करारातील तरतुदीनुसार करण्यात यावी.
२. शासनाच्या निधीतून करावयाच्या कामाकरीता खालीलप्रमाणे निधी वितरीत करण्यास मान्यता देण्यात येत आहे : (रूपये कोटी)
------------------------------------------------------------------------------------
| अ.क्र. | कामाचा प्रकार | कार्यान्वयीन यंत्रणा | प्रशासकीय मान्यता | वितरीत निधी (३० टक्के) |
| १. | पायाभूत सुविधा | विदर्भ पाटबंधारे विकास महामंडळ | ४०.६२ | १२.१८६ |
| २. | बोटी आणि  |  संबंधित कामे | महाराष्ट्र पर्यटन विकास महामंडळ | १२.७५ | ३.८२५ |
| एकूण | ५३.३७ | १६.०११ |
------------------------------------------------------------------------------------
३. वर नमूद करण्यात आलेला खर्च सन २०२३-२४ या वर्षात मुख्यलेखाशीर्ष "मागणी क्रमांक झेडडी ४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखा शिर्षाखाली मंजूर तरतुदीमधून भागविण्यात यावा.
मंजूर करण्यात आलेल्या सहायक अनुदानाची रक्कम आहरण करुन संबंधितांना वितरीत करण्याकरीता
# Page 2
शासन निर्णय क्रमांक: टिडीएस २०२३/०३/प्र.क्र.११४(भाग-२)/ पर्यटन
मुख्य लेखा अधिकारी, पर्यटन संचालनालय, महाराष्ट्र राज्य, मुंबई, यांना ‘आहरण व संवितरण अधिकारी’ व सह संचालक, पर्यटन संचालनालय, महाराष्ट्र राज्य, मुंबईयांना 'नियंत्रण अधिकारी' म्हणून घोषित करण्यात येत आहे. त्यांनी अधिदान व लेखा अधिकारी कार्यालय, मुंबई येथे देयके सादर करुन मंजूर करण्यात आलेल्या अनुदानाची पुर्ण रक्कम संबंधितांना तात्काळ वितरीत करावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
४. शासन निर्णय दि. ३१ ऑक्टोबर २०२३ मध्ये नमूद केलेल्या इतर सर्व अटी व शर्ती लागू राहतील.
५. प्रमाणित करण्यात येते की, वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३ च्या परिशिष्टामधील तपासणीसूची बाबींची व अटींची पूर्तता करण्यात आली आहे.