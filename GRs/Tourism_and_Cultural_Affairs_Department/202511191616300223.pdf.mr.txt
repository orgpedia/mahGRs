# Page 1
श्री भवानी माता पर्यटन स्थळ पारडी, पुनापूर रोड ता. जि.नागपूर या स्थळास “a वर्ग पर्यटन स्थळाचा दर्जा देणेबाबत.
महाराष्ट्र शासन
पर्यटन व सांस्कृतिक कार्य विभाग,
मादाम कामा रोड, हुतात्मा राजगुरु चोक, मंत्रालय, मुंबई-४०० ०३२,
शासन निर्णय क्रमांक टिडीएस २०२५/०९/प्र.क्र.१६०/पर्यटन-१,
दिनांक : १९ नोव्हेंबर, २०२५.
संदर्भ :- १) पर्यटन व सांस्कृतिक कार्य विभाग, शासन निर्णय क्र. टिडीएस-२०१०/ ८/ प्र.क्र.४६३/ पर्यटन, दि.४/११/२०१०.
२) पर्यटन व सांस्कृतिक कार्य विभाग, शासन निर्णय क्र. टिडीएस-२०११/१२/प्र.क्र.८५५/पर्यटन, दि.१६/१/२०१२.
३) पर्यटन व सांस्कृतिक कार्य विभाग, शासन निर्णय क्र. टिडीएस-२०१६/११/प्र.क्र.८६२/पर्यटन, दि.२५/४/२०१७.
४) पर्यटन संचालनालयाचे पत्र क्र. प.सं./विकास/श्री भवानी माता/९/प्र.क्र.३४/२०२५/३०२७, दि.२५/०९/२०२५
प्रस्तावना   :
नागपूर जिल्ह्यातील पारडी, पुनापूर रोड येथे स्थित असलेले श्री भवानी माता मंदिर हे धार्मिक, सांस्कृतिक आणि पर्यटनदृष्ट्या अत्यंत महत्त्वाचे स्थळ आहे. या मंदिरास स्थानिक भाविकांबरोबरच संपूर्ण विदर्भ प्रदेशातील भक्तांची अपार श्रद्धा लाभलेली आहे. पारडी गावाची ग्रामदेवता म्हणून भवानी मातेला ओळखले जाते. देवी भवानी ही शक्‍तीस्वरूपा, आराध्य आणि जनतेच्या कल्याणासाठी वत्सल मानली जाते.
तसेच, श्री.भवानी माता सेवा समिती मार्फत दिलेल्या माहिती अन्वये, सदर ठिकाणी देवीची मुर्ती स्वंयभू प्रकट झालेली आहे. प्रस्तुत मंदिराच्या स्थापनेमागे भगवान श्री परशुराम यांची आख्यायिका आहे. पारडी येथील मंदिरा सारखी तांदळा स्वरुपाची मंदिरे महाराष्ट्रात फक्त माहुर, अंबेजोगाई, अमरावती येथेच आढळतात. सदर मंदिर पारडी गावापासून पुनारुरच्या एका शेतात १०७१० फुटाच्या जागेमध्ये होते. संबंधित मंदिराबद्दल गावातील वयोवृध्द मंडळीही त्यांच्या जन्माअगोदर पासुनच मंदिर अस्तित्वात असल्याचे सांगतात.
२. जिल्ह्यातील “'ब' वर्ग पर्यटनस्थळांची निवड करुन प्रस्ताव शासनाला सादर करण्याबाबतचे अधिकार संदर्भ क्रमांक २ येथील शासन निर्णयान्वये, संदर्भ क्रमांक ९ येथील शासन निर्णयामधील जिल्हाधिकारी यांच्या अध्यक्षतेखालील समितीस प्रदान करण्यात आले आहेत. त्यानुषंगाने राज्यातील “ब* वर्ग पर्यटनस्थळे घोषित करण्यासाठी निकष व कार्यपध्दती संदर्भ क्रमांक ३ येथील शासन निर्णयान्वये निश्‍चित करण्यात आली आहे.
३. सदर स्थळाचे धार्मिक, सांस्कृतिक व पर्यटनदृष्ट्या असलेले महत्त्व तसेच भाविक व पर्यटकांची मोठ्या प्रमाणावरील उपस्थिती लक्षात घेऊन, श्री भवानी माता पर्यटन स्थळ पारडी, पुनापूर रोड ता. जि. नागपूर या स्थळास SP वर्ग पर्यटन स्थळाचा दर्जा देण्याची बाब शासनाच्या विचाराधीन होती.
# Page 2
शासन   निर्णय : श्री भवानी माता पर्यटन स्थळ पारडी, पुनापूर रोड ता. जि. नागपूर या स्थळाचे धार्मिक, सांस्कृतिक व पर्यटनदृष्ट्या असलेले महत्त्व लक्षात घेऊन पर्यटन व सांस्कृतिक कार्य विभाग, शासन निर्णय क्र. टिडीएस-
२०१६/११/प्र.क्र.८६२/पर्यटन, दि.२५/४/२०१७ अन्वये राज्यातील “ब* वर्ग पर्यटनस्थळे घोषित करण्यासाठी
निश्‍चित करण्यात आलेल्या निकष व कार्यपध्दती नुसार संदर्भ क्र.४ येथील पर्यटन संचालनालयाने सादर केलेल्या प्रस्तावास अनुसरुन श्री भवानी माता पर्यटन स्थळ पारडी, पुनापूर रोड ता. जि. नागपूर या स्थळास *ब' वर्ग पर्यटनस्थळ म्हणून या शासन निर्णयान्वये मान्यता देण्यात येत आहे.
x. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध