# Page 1
पर्यटन व सांस्कृतिक कार्य विभागांतर्गंत ई-प्रशासन प्रकल्प राबविण्यासाठी प्रकल्प अंमलबजावणी समिती गठित करण्याबाबत
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक संकीर्ण-२०२२/प्र.क्र. १३/नोंदणी शाखा
हुतात्मा राजगुरू चौक, मादाम कामा रोड,
मंत्रालय, मुंबई - ४०० ०३२.
दिनांक :- १५ नोव्हेंबर, २०२२
वाचा : १) शासन निर्णय, सामान्य प्रशासन विभाग, क्रमांक मातंस/२०११/प्र.क्र.१२५/३९, दिनांक २३.०९.२०११.
२) शासन निर्णय, पर्यटन व सांस्कृतिक कार्य विभाग, क्रमांक टीडीएस २०१८/१२/ प्र.क्र.११५५/पर्यटन, दिनांक २९.१२.२०१८.
प्रस्तावना :
राज्याचे प्रशासन अधिक गतिमान व लोकाभिमुख करण्याच्या दृष्टीने राज्यातील प्रशासकीय कामकाजात माहिती तंत्रज्ञानाचा उपयोग करुन नागरीकांना माफक दरात,जलद व पारदर्शकरित्या सेवा पुरविण्याच्या हेतूने संदर्भ क्र.१ च्या शासन निर्णयाअन्वये राज्याचे ई-प्रशासन धोरण निश्चित करण्यात आले व व त्याबाबतची सर्वसमावेशक कार्यपध्दती निश्चित करण्यात आली आहे. सदर शासन निर्णयातील परि.क्र.१२.३ मध्ये ई प्रशासन प्रकल्पांवर देखरेख करण्याकरीता प्रशासकीय विभागांनी प्रकल्प अंमलबजावणी समिती गठीत करण्याचे निर्देश देण्यात आले आहेत.
२. पर्यटन उपविभाग व या उपविभागाच्या अधिपत्याखालील महाराष्ट्र पर्यटन विकास महामंडळ आणि इतर सर्व क्षेत्रिय कार्यालये, मंडळे इत्यादीमध्ये संगणकीकरण व ई-प्रशासन प्रणाली राबविण्यासाठी संदर्भ क्र. २ अन्वये प्रकल्प अंमलबजावणी समिती गठीत करण्यात आली आहे.
त्याचप्रमाणे पर्यटन व सांस्कृतिक कार्य विभाग खुद्द तसेच सांस्कृतिक कार्य उप विभागाच्या अधिपत्याखालील कार्यालयांचे संगणकीकरण व ई-प्रशासन प्रकल्प राबविण्यासाठीही प्रकल्प अंमलबजावणी समिती (Project Implementation committee) गठीत करण्याचे विचाराधीन होते. पर्यटन उप विभाग व सांस्कृतिक कार्य उप विभाग हे एकाच विभागाचे उप विभाग असल्याने योग्य समन्वयासाठी पर्यटन उप विभागाकरीता प्रकल्प अंमलबजावणी समिती गठीत केल्याचा संदर्भ क्र. २ चा शासन निर्णय अधिक्रमित करुन पर्यटन व सांस्कृतिक कार्य विभाग खुद्द व पर्यटन व सांस्कृतिक कार्य विभागाअधिनस्त विभाग कार्यालये/महामंडळे यांसाठी एकच प्रकल्प अंमलबजावणी समिती गठीत करण्याची बाब शासनाच्या विचाराधीन होती.
# Page 2
शासन निर्णय :
पर्यटन व सांस्कृतिक कार्य विभाग व या विभागाच्या अधिनस्त विभाग/कार्यालये/महामंडळे यांचे संगणकीकरण व ई-प्रशासन प्रकल्पाची अंमलबजावणी करण्यासाठी खालीलप्रमाणे प्रकल्प अंमलबजावणी समिती (Project Implementation committee ) गठीत करण्यास शासन मान्यता देत आहे : अ.क्र. अधिकाऱ्यांचे पदनाम समितीवरील पद १. अपर मुख्य सचिव / प्रधान सचिव / सचिव, पर्यटन व अध्यक्ष सांस्कृतिक कार्य विभाग २. वित्त विभागाचे प्रतिनिधी सदस्य ३. नियोजन विभागाचे प्रतिनिधी सदस्य ४. उद्योग विभागाचे प्रतिनिधी सदस्य माहिती तंत्रज्ञान संचालनालयाचे प्रतिनिधी सदस्य ५.
६. एन.आय.सी. विभागाचे प्रतिनिधी (आवश्यकतेनुसार ) सदस्य सह/उप सचिव( पर्यटन), पर्यटन व सांस्कृतिक कार्य सदस्य विभाग ८. सह / उप सचिव (आस्थापना), पर्यटन व सांस्कृतिक कार्य सदस्य विभाग ९. सह/उप सचिव(नोंदणी शाखा), पर्यटन व सांस्कृतिक सदस्य सचिव कार्य विभाग
२. प्रकल्प अंमलबजावणी समितीच्या बैठकांसाठी उपरोक्त सदस्यांशिवाय विभागातील/ विभागाच्या अधिनस्त कार्यालयातील / अन्य विभागातील अधिकारी, विशिष्ट क्षेत्रातील तज्ञ व्यक्ती यांना आवश्यकतेनुसार समिती निमंत्रित करु शकेल.
३. समितीची कार्यकक्षा व अधिकार पुढीलप्रमाणे राहतील : ३.१. माहिती तंत्रज्ञान संचालनालयाच्या ई- गव्हर्नन्स धोरणाशी सुसंगत धोरण ठरविणे.
३.२. पर्यटन व सांस्कृतिक कार्य विभाग, सर्व क्षेत्रिय कार्यालये व महामंडळे यांच्यामार्फत राबविण्यात येणाऱ्या सर्व ई-गव्हर्नन्स प्रकल्पाची व्याप्ती ठरविणे व विभागासाठी ई प्रशासन प्रकल्प सुरु करण्यासाठी आरएफपी (Request for Proposal) अंतिम करुन निविदा प्रक्रियेत मार्गदर्शन करणे.
३.३. हा विभाग व या विभागाच्या अधिपत्याखालील सर्व क्षेत्रिय कार्यालये व महामंडळे यांचे कामकाज ऑनलाईन करण्यासंदर्भात अंतिम निर्णय घेणे.
३.४. ई-प्रशासन धोरणाची अंमलबजावणी करण्यासाठी आवश्यक ते हार्डवेअर / सॉफ्टवेअर इ. आवश्यक यंत्रसामुग्री खरेदी करण्यासाठी तसेच संगणक प्रणालीचे विकसन निर्णय घेणे.
# Page 3
३.५. या विभागामार्फत राबविण्यात येणाऱ्या विविध संगणकीकरण प्रकल्पांकरीता आवश्यकतेनुसार नामिकाप्रविष्ट संस्थामधून सल्लागाराची निवड करणे व प्रकल्प प्रस्तावास विहित कार्यपध्दतीने मंजूरी देणे ३.६. माहिती तंत्रज्ञान संचालनालयाने वेळोवेळी घेतलेल्या निर्णयानुसार तसेच प्रदान केलेल्या अधिकारानुसार प्रकल्प अंमलबजावणी समितीस अधिकार रहातील.
३.७. ई -प्रशासन प्रकल्पाबाबत सल्ला, समन्वय व सनियंत्रण करणे व आढावा घेणे.
३.८. रुपये ५ कोटीच्या वरील संगणकीकरण / माहिती तंत्रज्ञान विषयक प्रकल्प/संगणक सामग्री खरेदीच्या प्रस्तावास मान्यता देण्यासाठी मा.मुख्य सचिव यांच्या अध्यक्षतेखाली गठीत उच्चाधिकार समितीस शिफारस करणे.
४. प्रकल्प अंमलबजावणी समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार वित्त विभाग, शासन निर्णय क्र.विअप्र-१०१३/प्र.क्र.३०/२०१३/ विनियम, भाग २, दि. १७ एप्रिल, २०१५ च्या परिशिष्टातील वित्तीय अधिकार नियमपुस्तिका १९७८ मधील भाग पहिला, उप विभाग-तीन, अ.क्र.४, परिच्छेद क्र.२७ (२) (अ) नुसार पर्यटन व सांस्कृतिक कार्य विभागास राहतील.
५. अशा प्रकारे मान्यता दिलेल्या रुपये ५ कोटीच्या मर्यादेतील प्रकल्पांना पुन्हा नव्याने वित्त विभाग / नियोजन विभाग / माहिती तंत्रज्ञान विभाग यांच्या मान्यतेची आवश्यकता असणार नाही. तथापि, कोणताही प्रकल्प राबविण्याबाबत एकवाक्यता झाली नसल्यास असा प्रकल्प उच्चाधिकार समिती समोर मान्यतेकरिता सादर करण्यात येईल.
# Page 4