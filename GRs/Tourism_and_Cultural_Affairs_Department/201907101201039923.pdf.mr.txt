# Page 1
आषाढी एकादशीनिमित्ताने पंढरपूर, जि.सोलापूर येथे सांस्कृतिक कार्यक्रमाच्या आयोजन खर्चास मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण-८२१९/प्र. क्र. १८६ / सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०९ जुलै, २०१९
वाचा :- १) संचालक, सांस्कृतिक कार्य संचालनालय, मुंबई यांचे पत्र क्र.
सां.का.सं / २२९९, दिनांक ४ जुलै, २०१९.
प्रस्तावना : महाराष्ट्राचे आराध्य दैवत श्री. विठ्ठलाच्या दर्शनासाठी आषाढी एकादशीच्या मुहूर्तावर राज्याच्या काना-कोप-यातून लाखो भाविक पंढरपूर, जि. सोलापूर येथे येतात. या दिवसाचे संत परंपरेतील महत्व विचारात घेऊन राज्य शासनामार्फत सांस्कृतिक कार्यक्रमाचे आयोजन करण्यात येते. या सांस्कृतिक कार्यक्रमाच्या आयोजन खर्चास मान्यता देण्याची बाब शासनाच्या विचाराधीन होती.
शासन निर्णय : या शासन निर्णयान्वये आषाढी एकादशीनिमित्ताने पंढरपूर, जि. सोलापूर येथे सांस्कृतिक कार्यक्रमाच्या आयोजनासाठी रुपये १५,००,०००/- (रुपये पंधरा लाख फक्त) इतक्या रक्कमेच्या खालील नमूद तपशीलानुसार मान्यता देण्यात येत आहे.
----------------------------------------------------------------------------------
| अ. क्र. | खर्चाचा तपशील | रक्कम रुपये |
| १. | कलाकार मानधन – नृत्य, गायक व वाद्यवृंद कलाकारांसह (७० ते ८० कलाकार) | ६,५०,०००/ |
| २. | कलाकार निवास खर्च | १,५०,०००/ |
| ३. | चहापान, अल्पोपहार व भोजन खर्च | १,००,०००/ |
| ४. | कलाकार प्रवास खर्च | २,००,०००/ |
| ५. | नेपथ्य सजावट खर्च | २,४०,०००/ |
| ६. | प्रकाश व ध्वनी व्यवस्था व जनरेटर व्यवस्था | १,००,०००/ |
| ७. | रंगभूषा व वेशभूषा खर्च | ६०,०००/ |
|  | एकूण खर्च | १५,००,०००/ |
----------------------------------------------------------------------------------
२. सदर प्रकरणी उपरोक्त मंजूर खर्चाच्या मर्यादेत बाबवार फेरबदल करण्याचे अधिकार संचालक, सांस्कृतिक कार्य संचालनालय, मुंबई यांना प्रदान करण्यात येत आहेत.
३. सदर प्रकरणी संचालक, सांस्कृतिक कार्य संचालनालय, मुंबई यांना नियंत्रण अधिकारी तसेच लेखाधिकारी, सांस्कृतिक कार्य संचालनालय, मुंबई यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः संकीर्ण-८२१९/प्र.क्र. १८६/सां.का.४
४. सदर प्रकरणी होणारा खर्च विभागाचे मागणी क्र. झेडडी - २, २२०५ कला व संस्कृती, पंचवार्षिक योजना अंतर्गत योजना, राज्य योजना अंतर्गत योजना, (०२) (०२), राज्य, नृत्य, नाटय, तमाशा व संगीत महोत्सव (२२०५ १५०७) ५० - इतर खर्च या लेखाशीर्षाखाली सन २०१९-२० या वित्तीय वर्षातील उपलब्ध तरतूदीतून भागविण्यात यावा.
५. सदर प्रस्तावास वित्त विभाग, शासन निर्णय क्र. विअप्र-२०१३/विनियम, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग- पहिला, उपविभाग-तीन, अ. क्र.
४, परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मान्यता देण्यात येत आहे.
६. सदर प्रकरणी वित्त विभाग, शासन परिपत्रक क्र. अर्थसं-२०१९/प्र.क्र.४४/अर्थ-३, दिनांक १ एप्रिल, २०१९ मधील परिच्छेद ३, १३, १४ ची पूर्तता होत असून उर्वरित सर्व परिच्छेद या प्रकरणी लागू होत नाही.