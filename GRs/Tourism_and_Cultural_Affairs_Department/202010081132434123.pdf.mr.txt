# Page 1
श्री क्षेत्र निरा नृसिंहपूर (जि. पुणे) तिर्थक्षेत्र विकास आराखड्यामध्ये “नृसिंहपूर येथे बसस्थानक बांधणे” या कामाचा समावेश करण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक टिडीएस २०१९/५/प्र.क्र.३३४/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : ८ ऑक्टोबर, २०२०.
संदर्भ :- १) पर्यटन व सांस्कृतिक कार्य विभाग, शासन निर्णय क्र. बैठक २०१६/३/प्र.क्र.२०२/पर्यटन, दि.१६/११/२०१६.
२) जिल्हाधिकारी, पुणे यांचे पत्र क्र. जिनिसपु/नि ८/तिक्षेवि/१०६३/२०१९, दि.२८/२/२०१९.
३) जिल्हाधिकारी, पुणे यांचे पत्र क्र. जिनिसपु / नि८/निरा बसस्थानक/१९९९/२०१९, दि.२८/६/२०१९.
प्रस्तावना :
पर्यटन व सांस्कृतिक कार्य विभाग, शासन निर्णय, दि.१६/११/२०१६ अन्वये श्री क्षेत्र निरा नृसिंहपूर, जि. पुणे तिर्थक्षेत्र विकासाच्या रु.२६०.८६ कोटीच्या विकास आराखड्यास, तसेच सदर विकास आराखड्याच्या अंमलबजावणीसाठी जिल्हाधिकारी, पुणे यांच्या अध्यक्षतेखाली कार्यकारी समिती गठीत करण्यास मान्यता देण्यात आली आहे. सदर विकास आराखड्यामध्ये “नृसिंहपूर येथे बसस्थानक बांधणे” या कामाचा समावेश करण्याची बाब शासनाच्या विचाराधीन होती.
शासन निर्णय :
संदर्भ क्रमांक १ येथील दि.१६/११/२०१६ च्या शासन निर्णयान्वये मान्यता देण्यात आलेल्या श्री क्षेत्र निरा नृसिंहपूर, जि. पुणे तिर्थक्षेत्र विकास आराखड्यामध्ये “नृसिंहपूर येथे बसस्थानक बांधणे” या कामाचा समावेश करण्यास या शासन निर्णयाव्दारे मान्यता देण्यात येत आहे.
२. सदर मान्यता ही “श्री क्षेत्र निरा नृसिंहपूर विकास आराखड्याच्या रु.२६०.८६ कोटी या किंमतीमध्ये कोणतीही वाढ होणार नाही आणि सदर बसस्थानक बांधल्यानंतर भविष्यात त्याच्या ‘देखभाल- दुरुस्ती’ साठी होणारा खर्च ‘महाराष्ट्र राज्य मार्ग परिवहन महामंडळ' यांनी करावा” या अटींच्या अधीन राहून देण्यात येत आहे.
३. तसेच सदर मान्यतेसाठी संदर्भ क्रमांक १ येथील दि.१६/११/२०१६ च्या शासन निर्णयामधील अटी व शर्ती पूर्वीप्रमाणेच लागू राहतील.
# Page 2
शासन निर्णय क्रमांकः टिडीएस २०१९/५/प्र.क्र.३३४/ पर्यटन,
# Page 3