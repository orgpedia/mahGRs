# Page 1
श्रीमंत दत्ताजी शिंदे यांचे दिल्ली नजीकच्या
बुराडी गाव परिसरातील झरोडा-माजरा मेरो
स्टेशन लगतच्या जागेवर “श्रीमंत दत्ताजी
शिंदे” शौर्य स्मारक उभारणेबाबत...
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : टिडीएस-२०२५/प्र.क्र.३१/पर्यटन-२
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२
दिनांक : १९ जानेवारी, २०२६
वाचा : मा. मुख्यमंत्री सचिवालय यांची दि.१०.०६.२०२५ रोजीची टिप्पणी.
प्रस्तावना :
०१. देशाच्या इतिहासात छत्रपती शिवाजी महाराजांच्या नेतृत्वामुळे मराठा साम्राज्य उभे
राहीले. या साम्राज्याने नंतरच्या काळात अटकेपयंत साम्राज्याचा विस्तार केला. या साम्राज्य
विस्तारामध्ये जे शूरवीर आपल्या लढवय्येपणाने, मुत्सद्देगिरीने व पराक्रमाने इतिहासात अजरामर
झाले, त्या मधील एक म्हणजेच श्रीमंत दत्ताजी शिंदे होय. श्रीमंत दत्ताजी शिंदे यांचे शौर्य,
मराठ्यांच्या इतिहासातील त्यांच्या योगदानाचे स्मरण, मराठ्यांच्या संघर्षाची प्रेरणा यांचा सन्मान
करणे याकरिता त्यांचे स्मारक निर्माण करण्याचे निश्चित करण्यात आले आहे.
०२. मराठा साम्राज्याने सतराव्या आणि अठराव्या शतकात आपले मोठे साम्राज्य निर्माण
केले होते. अटकेपासून कटकपर्यत मराठा साम्राज्याच्या पताका डौलाने फडकविल्या जात होत्या.
त्यांच्या पराक्रमाची साक्ष देणारी बरीच स्थळे महाराष्ट्राच्या बाहेर अपरिचित आहेत. अशा
दैदिप्यमान इतिहासाची माहिती असणारी स्थळे नव्या पिढ्यांना समजावी आणि तो वारसा येणा-या
पुढच्या पिढयांकडे कायम राहावा, त्या स्थळांचे, त्या वारशाचे जतन, संवर्धन आणि विकास
करण्याकरिता शासनाने इतर राज्यातील अशा ठिकाणांचा विकास करण्याचा जाणीवपूर्वक निर्णय
घेतला आहे.
०३. सन सतराव्या शतकाच्या उत्तरार्धात श्रीमंत दत्ताजी शिंदे यांनी मारवाडचे संपूर्ण राज्य
जिंकले आणि त्याचा तिसरा हिस्सा मराठा सम्राज्याला जोडून घेतला. पानिपतच्या तिसऱ्या युध्दाची
सुरवात यमुना काठी बुराडी घाट येथे मराठे आणि अब्दाली यांच्या फौजे मध्ये झाली. या लढाईत
मरणास सामोरे जाताना “बचेंगे तो ओर भी लढेंगे” असे बाणेदार उत्तर देणाऱ्या श्रीमंत दत्ताजी शिंदे
यांना वीरगती प्राप्त झाली.
# Page 2
शासन निर्णय क्रमांक : टिडीएस-२०२५/प्र.क्र.३१/पर्यटन-२
०४. या स्मारकाच्या माध्यमातून परकीय आक्रमणापासून देशाचे संरक्षण करण्याचा
मराठ्यांचा इतिहास, महाराष्ट्राने दिल्ली आणि देशाच्या संरक्षणासाठी दिलेले बलीदान अधोरेखीत
करण्यास मदत होईल. मराठा लढवय्याने प्रतिकूल परिस्थितीवर मात करत दाखवलेले असामान्य
धैर्य, नव्या पिढीला कायम प्रेरणा देत राहील.
 शासन निर्णय :
०१. श्रीमंत दत्ताजी शिंदे यांचे स्मारक राष्ट्रीयत्व, सर्वधर्मसमभाव, लढावू वृत्ती, असीम त्याग या
मूल्यांची प्रेरणा तसेच, राष्ट्र प्रेमाचे प्रतीक म्हणून संपूर्ण देशात वंदनीय व्हावे या हेतूने दिल्ली
परिसरातील बुराडी गावाशेजारील झरोडा -माजरा मेरो स्टेशन दिल्ली येथे “श्रीमंत दत्ताजी शिंदे शौर्य
स्मारक” निर्माण करण्याचा शासनाने निर्णय घेतला आहे. त्यानुसार या प्रकल्पाकरीता स्मारक उभा
करणेसाठी आणि इतर बाबीकरीता पर्यटन विभाग “नोडल विभाग” म्हणून कार्यवाही करेल.
त्याअतंर्गत “महाराष्ट्र पर्यटन विकास महामंडळ” हे “कार्यान्वयीन यंत्रणा” म्हणून कार्यरत राहतील.
०२. बुराडी गाव परिसरातील झरोडा -माजरा मेरो स्टेशन दिल्ली येथे “श्रीमंत दत्ताजी शिंदे शौर्य
स्मारक” निर्माण करण्याकरीता खालीलप्रमाणे कार्यवाही करण्यात येईल:-
२.१पर्यटन विभाग या स्मारकाकरीता जमीन उपलब्ध करुन घेण्याकरीता दिल्ली विकास
प्राधिकरणाशी (DDA) आवश्यक तो पत्र व्यवहार करेल.
२.२महाराष्ट्र पर्यटन विकास महामंडळ, या प्रकल्पासाठी आवश्यक त्या प्रमाणात झरोडा -माजरा
मेरो स्टेशन येथील दिल्ली विकास प्राधिकरणाकडून (Delhi Development Authority) जागा
ताब्यात घेईल.
२.३महाराष्ट्र पर्यटन विकास महामंडळाने स्मारकाचा प्रकल्प आराखडा विभागास सादर करावा,
आणि मंजूरी नंतर त्यानुसार कार्यवाही करण्यात यावी.
२.४या शौर्य स्मारकामध्ये श्रीमंत दत्ताजी शिंदे यांच्या जाज्वल्य इतिहासाचा योग्य तो परिणाम
साधण्यासाठी विभागामार्फत आवश्यक ते उपक्रम राबविण्यात येतील. (संग्रहालय, दृकश्राव्य
कार्यक्रम इ.)
२.५पर्यटन विभाग या प्रकल्पाकरीता आवश्यक त्या निधीची तरतूद करेल.
# Page 3
शासन निर्णय क्रमांक : टिडीएस-२०२५/प्र.क्र.३१/पर्यटन-२
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर