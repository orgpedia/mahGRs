# Page 1
तमाशासम्राज्ञी विठाबाई नारायणगांवकर जीवन गौरव पुरस्कार २०१८-१९ जाहीर करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. विनापु १७२०/प्र.क्र. १५०/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २३ जुन, २०२०
वाचा :- १) सामाजिक न्याय व विशेष सहाय्य विभाग, शासन निर्णय क्र. लोतस्प २००४/ प्र.क्र.२७८/सां.का.३, दि. २४ मार्च, २००५
२) शासन निर्णय, पर्यटन व सांस्कृतिक कार्य विभाग क्र. विनापू-१७२० (१३)
प्र.क्र.११९/सां.का.४ दि.१४ मार्च,२०२०
३) संचालक, सांस्कृतिक कार्य संचालनालय यांचे पत्र क्र. सां.का.सं ०४५३, सांकास/८५६ दिनांक १९ मार्च,२०२०
प्रस्तावना : उपनिर्दिष्ट शासन निर्णय क्र. १ नुसार तमाशा क्षेत्रात प्रदीर्घ सेवा केलेल्या ज्येष्ठ कलाकारास तमाशासम्राज्ञी विठाबाई नारायणगांवकर जीवन गौरव पुरस्काराने गौरविण्यात येते. या पुरस्काराचे स्वरुप रु.५.०० लक्ष, मानचिन्ह व मानपत्र असे आहे. सन २०१८-१९ या वर्षीचा तमाशासम्राज्ञी विठाबाई नारायणगांवकर जीवन गौरव पुरस्कार जाहीर करण्याची बाब शासनाच्या विचाराधीन होती.
शासन निर्णय सन २०१८-१९ या वर्षीचा "तमाशासम्राज्ञी विठाबाई नारायणगांवकर जीवन गौरव पुरस्कार" हा श्रीमती गुलाबबाई संगमनेरकर यांना जाहीर करण्यात येत आहे.
# Page 2