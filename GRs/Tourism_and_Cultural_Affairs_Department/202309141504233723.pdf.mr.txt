# Page 1
मराठवाडा मुक्तीसंग्राम अमृत महोत्सवानिमित्त दर्शनिका विभागाकडून प्रकाशित करण्यात येणाऱ्या “मराठवाडा मुक्ती संग्राम”, “वंदे मातरम चळवळ” या गॅझेटीअर्ससाठी येणा-या रू. ३० लक्ष इतक्या रकमेस प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग,
मादाम कामा मार्ग, हुतात्मा राजगुरु चौक,
शासन निर्णय क्रमांक : दर्शनि-२०२३/प्र.क्र.१७२/सां.का.२
मंत्रालय, मुंबई ४०० ०३२.
दिनांक : १४ सप्टेंबर, २०२३
संदर्भ- १. पर्यटन व सांस्कृतिक कार्य विभाग, शासन निर्णय, क्रमांक संकीर्ण-८२२१/प्र.क्र.१७४/ सां.का.४, दिनांक २८.०९.२०२१
२. पर्यटन व सांस्कृतिक कार्य विभाग, शासन पत्र, क्रमांक संकीर्ण-८२२२/प्र.क्र.४१३/ सां.का.४, दिनांक १७.०२.०२३
३. पर्यटन व सांस्कृतिक कार्य विभाग, शासन पत्र, क्रमांक दर्शनि-२०२३/प्र.क्र.१५०/ सां.का.२, दिनांक २५.०७.२०२३
४.कार्यकारी संपादक तथा सचिव, दर्शनिका विभाग यांचे पत्र क्र.६६४, दिनांक २४.०८.२०२३
प्रस्तावना: स्वातंत्र्याचा अमृत महोत्सवाची प्रभावी व यशस्वी अंमलबजावणीसाठी संदर्भ क्रमांक १ येथील शासन निर्णयान्वये विविध समित्या गठित करण्यात आलेल्या आहेत. सदर शासन निर्णयातील तरतुदीनुसार मा.मंत्री, सांस्कृतिक कार्य यांच्या अध्यक्षतेखाली गठीत करण्यात आलेल्या कोअर समितीच्या दिनांक ०५ डिसेंबर,२०२२ रोजी झालेल्या बैठकीत विविध कार्यक्रमांबरोबरच, मराठवाडा मुक्ती संग्राम अमृत महोत्सवानिमित्त विविध कार्यक्रम व उपक्रम राबविण्याचा व त्यासाठी निधी उपलब्ध करून देण्यास मान्यता देण्याबाबतचे इतिवृत्त संदर्भ क्र.२ च्या पत्रान्वये निर्गमित करण्यात आले आहे.
तसेच प्रधान सचिव सांस्कृतिक कार्य यांच्या अध्यक्षतेखाली दिनांक २४.०७.२०२३ रोजी झालेल्या बैठकीत मराठवाडा मुक्ती संग्रामाच्या अमृत महोत्सवाप्रित्यर्थ घ्यावयाच्या कार्यक्रमांमध्ये “मराठवाडा मुक्ती संग्राम : “वंदे मातरम मुव्हमेंट” या गॅझेटीअर्सचे प्रकाशन करण्याचे ठरले. त्यानुसार संदर्भ क्रमांक ४ च्या पत्रान्वये कार्यकारी संपादक तथा सचिव दर्शनिका विभाग यांच्याकडून सदर गॅझेटीअर्सच्या प्रकाशनासाठी येणाऱ्या रु.३०.०० लाख खर्चास प्रशासकीय मान्यता देण्याचा प्रस्ताव सादर केला आहे.
शासन निर्णय :
निजामी राजवटीतून मराठवाडा दिनांक १७ सप्टेंबर १९४८ रोजी मुक्त झाला. मराठवाडा विभागातील सर्व जिल्हयांमध्ये दरवर्षी १७ सप्टेंबर हा दिवस " मराठवाडा मुक्ती संग्राम दिन" म्हणून साजरा करण्यात येतो. मराठवाडा मुक्ती संग्रामास यावर्षी ७५ वर्ष पूर्ण होत आहेत. या अमृत महोत्सव वर्षाप्रित्यर्थ मराठवाडा मुक्तीसंग्राम:वंदे मातरम मुव्हमेंट” या इंग्रजी भाषेतील गॅझेटिअरचे प्रकाशन व छपाई तसेच सदर ग्रंथाचे ई बुक (पेनड्राईव्ह) स्वरूपात करण्यासाठी येणाऱ्या रू. ३०,००,०००/- (रुपये तीस लाख फक्त) इतक्या रक्कमेच्या खर्चास या शासन निर्णयाद्वारे प्रशासकीय मान्यता देण्यात येत आहे.
# Page 2
शासन निर्णय क्रमांकः दर्शनि -२०२३/प्र.क्र.१७२/सां.का.२
०२. कार्यकारी संपादक व सचिव, दर्शनिका विभाग, मुंबई यांना यासाठी नियंत्रक अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबंधीच्या देयकावर स्वाक्षरी करण्यास प्राधिकृत करण्यात येत आहे.
०३. उपरोक्त कार्यक्रमांवर होणारा खर्च मागणी क्रमांक “झेडडी - २, प्रधान लेखाशीर्ष २२०५ कला व संस्कृती (१३) स्वातंत्र्याचा अमृत महोत्सव (१३) (०१) स्वातंत्र्याचा अमृत महोत्सवांतर्गत कार्यक्रम(कार्यक्रम) (२२०५ ३७३३), ५०- इतर खर्च” या लेखाशीर्षाखालील सन २०२३-२४ या वित्तीय वर्षातील मंजूर तरतुदीतून भागविण्यात यावा.
०४. सदर शासन निर्णय वित्त विभागाच्या, वि.अ.प्र.-२०१३/प्र.क्र.३०/२०१३/विनियम, भाग-दोन, दिनांक १७ एप्रिल, २०१५ अन्वये वित्तीय अधिकार नियम पुस्तिका१९७८, भाग-एक, उपविभाग -तीन अ.क्र.४, परिच्छेद २७ (२) (अ) नुसार प्रशासकीय विभागास प्रदान केलेल्या प्राधिकारानुसार निर्गमित करण्यात येत आहे.