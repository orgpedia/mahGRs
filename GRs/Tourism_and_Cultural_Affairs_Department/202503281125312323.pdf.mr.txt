# Page 1
भजन महोत्सव आयोजन खर्चास वित्तीय
मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. इतम ३८२५/प्र.क्र.९२(ई.नं.९८१६२२)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २८ मार्च, २०२५
संदर्भ :- पर्यटन व सांस्कृतिक कार्य विभाग, शासन निर्णय, क्र. संकीर्ण ८२२५/
प्र.क्र.९२(ई.नं.९८१६२२)/सां.का.४, दि. १४ फेब्रुवारी, २०२५.
प्रस्तावना :-
विविध सांस्कृतिक कार्यक्रम व उपक्रमांचे आयोजन विभागामार्फत करण्यात
येते. आधुनिक काळात या लोप पावत चाललेल्या लोककलांचे जतन व संवर्धन करण्याच्या
दृष्ट्टीने शासनाच्या वतीने विविध महोत्सवाचे आयोजन दरवर्षी करण्यात येते. भक्तांनी
आपल्या भगवंतावरील नितांत प्रेम आणि अढळ भक्ती व्यक्त करण्यासाठी अभंग म्हणजे
अखंड, अविचल, किंवा तुटणार नाही असा भक्तीचा मार्ग म्हणजेच भजन निर्माण केला
आहे. या पद्यरचनेत संतांच्या भावनांना शब्दबद्ध केलेले आहे. संत ज्ञानेश्वर, संत तुकाराम,
संत नामदेव, संत एकनाथ यांसारख्या संतांनी अभंगांच्या माध्यमातून विठ्ठल भक्तीचा महिमा
गायला आहे. भजन महोत्सव हे असे कार्यक्रम असतात ज्यामध्ये या संतांच्या अभंगांचे
सादरीकरण, गायन, आणि चर्चा केली जाते. या महोत्सवांमध्ये कीर्तन, भजन, आणि
अभंगांचे गायन करून भक्तीमय वातावरण निर्माण केले जाते. वारकरी संप्रदायात
कीर्तनाला/भक्तीचा मार्ग म्हणजेच भजनाला विशेष महत्तव आहे, ज्यामध्ये भगवंताचे
नामस्मरण, भजन, आणि अभंगांचे निरूपण केले जाते. भक्तांना या संतांच्या रचनांमधील
भक्तीचा अनुभव घेता येतो आणि त्यांच्या विचारांशी जवळीक साधता येते. मुंबईतील विविध
भागातील भजनी मंडळे/प्रवासातील भजनी मंडळे यांच्यातील निवडक मंडळाचा भजन
महोत्सव आयोजित करण्याचे संचालनालयाने प्रस्तावित केले आहे. त्यानुषंगाने सन २०२४-
२५ या वर्षाकरीता भजन महोत्सवाच्या आयोजन खर्चास उपरोक्त संदर्भाधीन शासन
निर्णयान्वये प्रशासकीय मान्यता देण्यात आली आहे. आता, त्यास वित्तीय मान्यता देण्याची
बाब शासनाच्या विचाराधीन होती.
शासन निर्णय :-
सन २०२४-२५ या वित्तीय वर्षात “भजन महोत्सव” या महोत्सवाच्या
आयोजनाकरीता येणाऱ्या अंदाजित खर्च रुपये २०,९०,०००/- (अक्षरी रुपये वीस लक्ष नव्वद
हजार फक्त) इतक्या रकमेस या शासन निर्णयान्वये वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी-२, २२०५ कला व संस्कृती,
पंचवार्षिक योजना अंतर्गत योजना, राज्य योजनांतर्गत योजना (०२) (०२), राज्य, नृत्य,
नाटय, तमाशा व संगीत महोत्सव (२२०५ १५०७)-५० इतर खर्च (कार्यक्रम) या
लेखाशिर्षाखाली सन २०२४-२५ या वर्षासाठी मंजूर असलेल्या आर्थिक तरतुदीतून
भागविण्यात यावा.
# Page 2
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/प्र.क्र.३०/
२०१३/विनिमय, भाग-२, दिनांक १७ एप्रिल, २०१५, वित्तीय अधिकार नियम पुस्तिका
१९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय
विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन परिपत्रक क्र. अर्थसं-
२०२४/प्र.क्र.८०/अर्थ-३, दि. २५ जुलै, २०२४ व १२ फेब्रुवारी, २०२५ मधील सर्व परिच्छेद
परीशिष्ट्टातील अटींनुसार कार्यवाही करण्याची जबाबदारी संचालक, सांस्कृतिक कार्य
संचालनालय, मुंबई यांची राहील.
०६. सदर शासन निर्णय वित्त विभाग अनौपचारीक संदर्भ क्र. २२२/२०२५, व्यय
१५, दि. २६/०३/२०२५ अन्वये मान्यता देण्यात आली आहे.
०७. सदर शासन निर्णय महाराष्ट्र शासनाच्या www.maharashtra.gov.in या