# Page 1
दिव्यांग व्यक्ती हक्क अधिनियम, २०१६ पर्यटन सांस्कृतिक कार्य विभाग चे अखत्यारीतील पु. ल. देशपांडे महाराष्ट्र कला अकादमी मधील गट-क संवर्गातील “वाहन चालक” हे पद दिव्यांग पदसुनिश्चितीतून वगळण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण-२०२१/प्र.क्र.२५/सां.का-२ मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- २२ जून, २०२१
वाचा:- १. शासन परिपत्रक, सामाजिक न्याय व विशेष सहाय्य विभाग, क्र. दिव्यांग २०१९/प्र.क्र.२५१/दि.क.२, दिनांक १२.११.२०२०.
२. केंद्र शासनाची दिव्यांग पदसुनिश्चिती केल्याबाबतची दि.०४/०१/२०२१ ची अधिसूचना.
३. शासन निर्णय, सामाजिक व न्याय व विशेष सहाय्य विभाग, क्र. दिव्यांग २०१९/प्र.क्र.२५१/दि.क.२, दिनांक ०२/०२/२०२१.
४.मा.मुख्य सचिव यांचे अ.शा.पत्र क्र.दिव्यांग-२०२१/संकीर्ण-११/दि.क.२, दि.०६/०२/२०२१.
५. शासन निर्णय समक्रमांक पर्यटन व सांस्कृतिक कार्य विभाग, दि.१२/०३/२०२१ ६. शासन पत्र, सामाजिक न्याय व विशेष सहाय्य विभाग क्र. दिव्यांग-२०२०/संकीर्ण ११/दि.क.२.दि.१५/०६/२०२१.
शासन निर्णय: केंद्र शासनाने दि.०४/०१/२०२१ रोजी शासन सेवेतील दिव्यांगांसाठी संवर्गाची पद सुनिश्चिती करण्याबाबतची अधिसूचना प्रसिध्द केली आहे. सदर अधिसूचनेच्या अनुषंगाने पर्यटन व सांस्कृतिक कार्य विभागाच्या अधिनस्त असलेल्या पुराभिलेख संचालनालय, मुंबई, दर्शनिका विभाग, मुंबई व पु.ल.देशपांडे महाराष्ट्र कला अकादमी, मुंबई यांच्या आस्थापनेवरील गट-अ ते गट –ड या संवर्गातील दिव्यांगासाठी पदसुनिश्चीतीबाबतचा शासन निर्णय, संदर्भ क्र. ५ अन्वये निर्गमित करण्यात आला आहे. तसेच सदर अधिसूचनेनुसार केंद्र शासनाच्या अधिसूचनेत नसलेल्या, दिव्यांगासाठी सुनिश्चित करावयाच्या अन्य संवर्गातील पदसुनिश्चितीचा प्रस्ताव, शासन सेवेतील दिव्यांगाच्या पदसुनिश्चितीसाठी गठीत करण्यात आलेल्या तज्ञ समितीच्या मान्यतेसाठी सादर करणे आवश्यक होते. त्यानुसार पर्यटन व सांस्कृतिक कार्य विभागाच्या अधिपत्याखालील पु.ल. देशपांडे महाराष्ट्र कला अकादमीच्या आस्थापनेवरील गट -क मधील “वाहन चालक” पदसुनिश्चितीचा प्रस्ताव तज्ञ समितीच्या दिनांक १९/५/२०२१ च्या बैठकीत ठेवण्यात आला होता.
सदर बैठकीत तज्ञ समितीने “गट-क मधील “वाहन चालक” हे पद दिव्यांग पदसुनिश्चितीतून वगळण्याबाबत निर्णय दिला आहे.
# Page 2
शासन निर्णय क्रमांक: संकीर्ण-२०२१/प्र.क्र.२५/सां.का-२
२. शासन सेवेतील दिव्यांगाच्या पदसुनिश्चितीसाठी गठीत करण्यात आलेल्या तज्ञ समितीने दिलेल्या निर्णयानुसार पर्यटन व सांस्कृतिक कार्य विभागाच्या अखत्यारीतील पु.ल.देशपांडे महाराष्ट्र कला अकादमीच्या आस्थापनेवरील गट-क संवर्गातील “वाहन चालक" हे पद दिव्यांग पदसुनिश्चितीतून वगळण्यात येत आहे.