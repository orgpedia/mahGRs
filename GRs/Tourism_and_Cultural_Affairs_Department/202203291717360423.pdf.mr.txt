# Page 1
प्रादेशिक पर्यटन विकास योजना सन २०२१-२२ अंतर्गत नागपूर विभागातील नवीन कामांना प्रशासकीय मान्यता देऊन निधी उपलब्ध करुन देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक टिडीएस २०२२/०३/प्र.क्र.२०६/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : २९ मार्च, २०२२.
संदर्भ :- १) पर्यटन व सांस्कृतिक कार्य विभाग, शासन निर्णय क्र. टिडीएस २०१०/०८/ प्र.क्र.४६३/पर्यटन, दि.०४.११.२०१०.
२) वित्त विभाग, शासन निर्णय क्र. अर्थसं-२०२१/प्र.क्र.४८/अर्थ-३, दिनांक २४.०६.२०२१.
३) वित्त विभाग, शासन परिपत्रक क्र. संकीर्ण २०२२/प्र.क्र.२५/२०२२/कोषा प्रशा-५, दि.१६.०३.२०२२.
शासन निर्णय : पर्यटनस्थळांच्या ठिकाणी पायाभूत सुविधा पुरविण्यासाठी प्रादेशिक पर्यटन योजनेंतर्गत सन २०२१-२२ मध्ये खालील तक्त्यामध्ये नमूद केलेल्या नागपूर विभागातील कामांसाठी रुपये ३७९३.९५ लक्ष एवढ्या रकमेस प्रशासकीय मान्यता देऊन सदर कामांसाठी स्तंभ क्रमांक ४ येथे नमूद केल्याप्रमाणे एकूण रुपये ११३४.०० लक्ष (अक्षरी अकरा कोटी चौतीस लक्ष फक्त) एवढा निधी सन २०२१-२२ मध्ये संबंधित जिल्हाधिकारी यांना वितरीत करण्यास शासन याव्दारे मान्यता देत आहे.
(रुपये लक्षात)
---------------------------------------------------------------------------------------------------------------------------------------------
| अ.क्र. | कामे | अंदाजित रक्कम | वितरीत रक्कम | कार्यान्वयीन यंत्रणा |
| १ | २ | ३ | ४ | ५ |
| १) नागपूर | खेकरानाला, मौजा रिसाळा येथील विकास कामे. ॲग्रो पार्क बांधकाम करणे | ५००.०० | १५०.०० | अति. मुख्य कार्यकारी अधिकारी, जिल्हा परिषद,नागपूर |
|  |  |  |  |  |
| २) नागपूर | कोलार प्रकल्प, तेलगाव पर्यटनस्थळ येथील विकास कामे | २००.०० | ६०.०० | अति. मुख्य कार्यकारी अधिकारी, जिल्हा परिषद,नागपूर |
|  |  |  |  |  |
| ३) नागपूर | नवेगाव खैरी येथील पर्यटक निवास व इतर अनुषंगिक कामे करणे. | ५००.०० | १३०.०० | कार्यकारी अभियंता, महाराष्ट्र पर्यटन विकास महामंडळ, मुंबई |
|  |  |  |  |  |
| ४) नागपूर | नवेगाव खैरी येथील परिसर विकास व अनुषंगिक कामे करणे. | ५००.०० | १३०.०० | कार्यकारी अभियंता, महाराष्ट्र पर्यटन विकास महामंडळ, मुंबई |
|  |  |  |  |  |
---------------------------------------------------------------------------------------------------------------------------------------------
# Page 2
शासन निर्णय क्रमांकः टिडीएस २०२२/०३/प्र.क्र.२०६/पर्यटन,
---------------------------------------------------------------------------------------------------------------------------------------------------------------
| ५) नागपूर | नवेगाव खैरी येथे जलक्रीडा सुविधा व इतर अनुषंगिक कामे करणे | ५००.०० | १२०.०० | कार्यकारी अभियंता, महाराष्ट्र पर्यटन विकास महामंडळ, मुंबई |
|  | एकूण नागपूर | २२००.०० | ५९०.०० |  |
|  |  |  |  |  |
| ६) चंद्रपूर | ता. चिमुर श्रीहरी बालाजी देवस्थान येथील धर्मशाळा व बोटींग हॉल व पार्किंगचे बांधकाम करणेबाबत | ४९९.६५ | १५०.०० | कार्यकारी अभियंता, सा.बां.विभाग, नागभीड |
|  | एकूण चंद्रपूर | ४९९.६५ | १५०.०० |  |
|  |  |  |  |  |
| ७) भंडारा | ता. तुमसर, जिल्हा भंडारा येथील गायमुख व चांदपुर येथील (२२) कामांचा विकास करण्याबाबत | २२५.०० | ८१.०० | कार्यकारी अभियंता, सा.बां.विभाग, जि.प.भंडारा |
|  | एकूण भंडारा | २२५.०० | ८१.०० |  |
|  |  |  |  |  |
| ८) गोंदिया | बोधलकसा येथील (१५ कामे) पर्यटन विकास कामे जि. गोंदिया, ता. तिरोडा | २१७.३० | ७८.०० | अति. मुख्य कार्यकारी अधिकारी, जि.प. गोंदिया |
|  |  |  |  |  |
| ९) गोंदिया | नवेगांव बांध येथील (१२ कामे) पर्यटन विकास कामे जि. गोंदिया, ता. अजुर्नी मोर | १५०.०० | ५४.०० | अति. मुख्य कार्यकारी अधिकारी, जि.प. गोंदिया |
|  |  |  |  |  |
| १०) गोंदिया | चोरखमारा येथील (१६ कामे) पर्यटन विकास कामे जि. गोंदिया, ता. तिरोडा | २३३.४० | ८४.०० | अति. मुख्य कार्यकारी अधिकारी, जि.प. गोंदिया |
|  |  |  |  |  |
| ११) गोंदिया | पांगडी जलाशय येथील (७ कामे) पर्यटन विकास कामे ता.जि. गोंदिया | ९८.६० | ३६.०० | अति. मुख्य कार्यकारी अधिकारी, जि.प. गोंदिया |
|  |  |  |  |  |
| १२) गोंदिया | प्रतापगड येथील (१७ कामे) पर्यटन विकास कामे जि. गोंदिया, ता. अर्जुनी मोर | १७०.०० | ६१.०० | अति. मुख्य कार्यकारी अधिकारी, जि.प. गोंदिया |
|  | एकूण गोंदिया | ८६९.३० | ३१३.०० |  |
|  | एकूण नागपूर विभाग | ३७९३.९५ | ११३४.०० |  |
---------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांक: टिडीएस २०२२/०३/प्र.क्र.२०६/पर्यटन, २. अटी व शर्ती :
१) वितरीत केलेल्या निधीतून खर्च करताना वित्तीय नियमांचे आणि विविध नियमांतर्गत नेमून दिलेल्या कार्यपध्दतीचे पालन करण्यात यावे.
२) कोणत्याही परिस्थितीत मंजूर अनुदानापेक्षा जास्त खर्च होणार नाही याची दक्षता घेण्यात यावी. मंजूर अनुदानापेक्षा जादा खर्च झाल्यास त्याची जबाबदारी संबंधित जिल्हाधिकारी यांची राहील व जादा खर्चा प्रित्यर्थ जादा अनुदान उपलब्ध करुन दिले जाणार नाही.
३) मंजूर तरतुदीतून करावयाचा खर्च ३१ मार्च, २०२२ पर्यंत करण्यात यावा व मंजूर कामे तात्काळ पूर्ण करावीत.
४) पर्यटन विभागाने उपलब्ध करुन दिलेल्या निधीतून केलेल्या कामाच्या ठिकाणी सदर कामे पर्यटन विभागाने प्रादेशिक पर्यटन विकास योजनेअंतर्गत उपलब्ध करुन दिलेल्या निधीमधून केली असल्याबाबतचे फलक लावण्यात यावेत.
५) ज्या संदर्भात निधी उपलब्ध करुन देण्यात येत आहे त्या प्रत्येक योजनेच्या संदर्भात वित्तीय अधिकाराच्या प्रत्यावर्तनानुसार सक्षम प्रशासकीय व वित्तीय मान्यता घेणे आवश्यक आहे.
६) अशा प्रत्येक योजनेबाबत करावयाच्या बांधकामासंदर्भात अथवा खरेदीबाबत किंवा सेवा पुरवठा कराराबाबत वित्तीय नियमांप्रमाणे आवश्यक ती कार्यपध्दती पाळणे आवश्यक आहे. या संदर्भात शासन परिपत्रक, वित्त विभाग, क्रमांक-संकीर्ण-१००२/प्र.क्र.१५/कोषा प्र ५, दि. ६ फेब्रुवारी, २००२ च्या सूचनांचे काटेकोरपणे पालन होईल याची खबरदारी संबंधित अंमलबजावणी यंत्रणेने घ्यावी. तसेच शासन निर्णय वित्त विभाग क्र. बीजीटी १०.००/प्र.क्र.५६/२००० / वित्तीय सुधारणा, दिनांक १०.९.२००१ मधील उपाययोजनांची अंमलबजावणी तंतोतंतपणे करण्यात यावी.
७) तांत्रिक मान्यता विहित स्तरावर घेण्यात यावी.
८) रस्त्यांच्या प्रस्तावित कामांच्या प्रकरणांमध्ये सार्वजनिक बांधकाम विभागाच्या नियमावलीचे पालन करणे बंधनकारक राहील.
९) योजनेत्तर स्वरुपाच्या कामासाठी (देखभाल/दुरुस्ती इ.) सदरची तरतूद उपयोगात आणली जाणार नाही याची दक्षता घ्यावी.
१०) सदर कामांपैकी जी कामे तीर्थक्षेत्रांच्या विकासासाठी प्रस्तावित करुन देवस्थान/संस्थेच्या जागेवर करण्यात येणार आहेत अशा कामांसंदर्भात सदर देवस्थान/संस्थेकडून ना हरकत प्रमाणपत्र प्राप्त करुन घेणे बंधनकारक राहील. तसेच अशा कामाच्या पूर्णत्वानंतर त्या संदर्भातील देखभाल/ दुरुस्ती, संबंधित संस्थेने करण्यासंदर्भात जिल्हाधिका-यांनी संबंधित देवस्थान / संस्थेबरोबर करारनामा करणे बंधनकारक राहील. अशा प्रकारच्या देखभाल दुरुस्तीकरीता शासनाकडून यापुढे कोणत्याही प्रकारचा निधी उपलब्ध करुन दिला जाणार नाही, याची नोंद घेण्यात यावी व तशी अट करारात अंतर्भूत करण्यात यावी. तसेच या कामामुळे निर्माण होणाऱ्या सर्व सुविधा तसेच पर्यटन स्थळ सर्व नागरीकांसाठी खुले राहील, अशी अट करारात समाविष्ट करण्यात यावी.
११) सदर निधीतून करावयाच्या कामांची भौतिक प्रगती तसेच निधीतून होणा-या खर्चाची मासिक विवरणपत्रे दर महिन्याच्या १० तारखेपर्यंत शासनास व पर्यटन संचालनालयास न चुकता सादर करावीत. तसेच काम पूर्ण झाल्यानंतर पूर्णत्वाचा दाखला आणि
पृष्ठ ५ पैकी ३
# Page 4
शासन निर्णय क्रमांकः टिडीएस २०२२/०३/प्र.क्र.२०६/पर्यटन,
निधीबाबतचे उपयोगिता प्रमाणपत्र न चुकता शासनास व पर्यटन संचालनालयास सादर करण्यात यावे.
१२) सदर काम पूर्ण झाल्यानंतर सदर कामाच्या देखभालाची तसेच इतर अनुषंगिक कामांची जबाबदारी कार्यान्वयीन यंत्रणा व संबंधित संस्था यांची राहील.
३. वर नमूद करण्यात आलेला खर्च हा सन २०२१-२२ या वर्षाच्या अर्थसंकल्पीय तरतूदीमधून मुख्यलेखाशीर्ष "मागणी क्रमांक झेडडी-४, ३४५२-पर्यटन, पर्यटनासाठी पायाभूत सुविधा, १०१ पर्यटन केंद्रे (०२) पंचवार्षिक योजनांतर्गत योजना - राज्य योजनांतर्गत योजना, (०२) (१८) पर्यटन विकासासाठी विविध ठिकाणांसाठी मूलभूत सुविधांकरीता अनुदाने (३४५२ १९५८) ३१ सहायक अनुदाने" या लेखाशिर्षाखालील मंजूर तरतुदीमधून भागविण्यात यावा. या प्रकरणी मंजूर करण्यात आलेल्या (प्रादेशिक पर्यटन योजनेंतर्गत) सहायक अनुदानाची रक्कम आहरण करुन संबंधितांना वितरीत करण्याकरीता संबंधित सहायक जिल्हा नियोजन अधिकारी / जिल्हा नियोजन अधिकारी यांना - आहरण व संवितरण अधिकारी॰ व संबंधित जिल्हाधिकारी यांना नियंत्रण अधिकारी म्हणून घोषित करण्यात येत आहे. सदर निर्णयानुसार मंजूर करण्यात आलेल्या अनुदानाची रक्कम त्यांनी संबंधित जिल्हा कोषागार कार्यालयात देयके सादर करुन संबंधितांना वितरीत करण्यात यावी. सदर कार्यवाहीबाबतचा अनुपालन अहवाल शासनास एक महिन्यात सादर करण्यात यावा.
४. प्रमाणित करण्यात येते की, वित्त विभाग, शासन परिपत्रक क्र. अर्थसं-२०२१/प्र.क्र.४८/अर्थ-३, दिनांक ६.०४.२०२१ आणि वित्त विभाग, शासन निर्णय क्र. अर्थसं-२०२१/प्र.क्र.४८/अर्थ-३, दिनांक २४.०६.२०२१ अन्वये देण्यात आलेल्या सूचनेनुसार व अधिकाराच्या मर्यादेत सदर शासन निर्णय निर्गमित करण्यात येत असून वित्त विभाग, शासन परिपत्रक क्र. अर्थसं-२०२०/प्र.क्र.६४/अर्थ-३, दिनांक २४/०६/२०२१ च्या परिशिष्टामधील तपासणीसूची बाबींची व अटींची पूर्तता करण्यात आली आहे.
५. सदर शासन निर्णय वित्त विभागाने अनौपचारिक संदर्भ क्रमांक २३०/व्यय-१५, दि.२२.०३.२०२२ अन्वये दिलेल्या मान्यतेनुसार निर्गमित करण्यात येत आहे.
# Page 5