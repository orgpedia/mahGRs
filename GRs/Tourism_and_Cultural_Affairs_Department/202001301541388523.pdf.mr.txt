# Page 1
पु. ल. देशपांडे महाराष्ट्र कला अकादमी, येथील रविंद्र नाटय मंदिराच्या ५, ६ व ७ व्या मजल्यावरील अपूर्ण बांधकाम पी.पी.पी.द्वारे पूर्ण करण्यासाठी नियुक्त कन्सल्टंटचे शुल्क अदा करण्यासाठी प्रशासकीय व वित्तीय मान्यता प्रदान करणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक : पुलदे - २०१८/ प्र.क्र.२३/सांका.-२.
मादाम कामा मार्ग,हुतात्मा राजगुरू चौक, मंत्रालय, मुंबई - ४०० ०३२.
दिनांक :- ३० जानेवारी, २०२०
वाचा : १) शासन निर्णय क्र. पुलदे-२०१८/प्र.क्र.२३/सां.का.-२, दिनांक १४/१/२०१९ २) शासन परिपत्रक वित्त विभाग क्र.अर्थसं-२०१९/प्र.क्र.९२/अर्थ-३,
दिनांक ८ जुलै, २०१९
३) प्रकल्प संचालक, पु. ल. देशपांडे महाराष्ट्र कला अकादमी यांचे
क्र.पुलदे-२१३६, दिनांक १३/१/२०२० चे पत्र.
प्रस्तावना:
पु. ल. देशपांडे महाराष्ट्र कला अकादमी येथील रवींद्र नाटय मंदिराच्या ५, ६ व ७ व्या मजल्यावरील अपूर्ण बांधकाम पूर्ण करण्यासाठी पी.पी.पी. तत्वावर आर्थिक अभियांत्रिकी (Financial Engineering) व व्यवहार सल्ला (Transaction Advisory ) सेवाकरीता शासनस्तरावरील खाजगी सल्लागाराचे पॅनलमधील मे. Tandon Urban Solutions Pvt.Ltd. (TUSPL) या संस्थेस रक्कम रु.१४,५७,९९७/- +GST (अक्षरी रुपये चौदा लाख सत्तावण हजार नऊशे सत्याण्णव फक्त) इतकी रक्कम संदर्भ क्र.१ च्या शासन निर्णयान्वये अदा करण्यास प्रशासकीय व वित्तीय मान्यता देण्यात आलेली आहे.
तथापी सदर संस्थेने काम पूर्ण करुन त्यांचे देयक दिनांक २५ नोव्हेंबर, २०१९ मध्ये सादर केले आहे. त्यामुळे आर्थिक वर्ष सन २०१८-१९ मध्ये मंजूर केलेले अनुदान अखर्चित राहिले आहे.
सदरचा खर्च सन २०१९-२० या आर्थिक वर्षात करण्याची बाब शासनाच्या विचाराधीन होती.
शासन निर्णय:
आता या शासन निर्णयान्वये मे. Tandon Urban Solutions Pvt.Ltd. (TUSPL) या संस्थेस रक्कम रु.१४,५७,९९७/- +GST (अक्षरी रुपये चौदा लाख सत्तावण हजार नऊशे सत्याण्णव फक्त) सन २०१९-२० या आर्थिक वर्षात अदा करण्यास वित्तीय मान्यता देण्यात येत आहे.
यावरील होणारा खर्च “मागणी क्र.झेडडी-२, २२०५ कला व संस्कृती (००) (१०१) ललित कला शिक्षण (०७) कला अकादमी (०७) (०१) पु. ल. देशपांडे महाराष्ट्र कला अकादमी, मुंबई (२२०५ १४६३) १३ कार्यालयीन खर्च” या लेखाशिर्षाखाली खर्ची घालण्यात येऊन सन २०१९-२० या आर्थिक वर्षामध्ये उपलब्ध असलेल्या आर्थिक तरतूदीमधून भागविण्यात यावा.
# Page 2
शासन निर्णय क्रमांकः पुलदे - २०१८/ प्र.क्र.२३/सांका.-२.
हे आदेश वित्तीय नियम पुस्तिका - १९७८, भाग पहिला, उपविभाग- एक, अनुक्रमांक ६ नियम क्र.४० अन्वये प्रशासकीय विभागास प्रदान करण्यात आलेल्या अधिकारांतर्गत निर्गमित करण्यात येत आहे.