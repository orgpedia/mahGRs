# Page 1
मौजे मोचेमाड आरवली टाक, जि. सिंधुदुर्ग येथील महाराष्ट्र पर्यटन विकास महामंडळाने मे. फोमेंटो रिसॉर्ट अॅण्ड हॉटेल लि. यांना दिलेल्या मालमत्तेच्या भाडेपट्ट्याच्या कालावधीत वाढ करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीसी २०१५/०६/प्र.क्र.४७४/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : १६ सप्टेंबर, २०२०.
संदर्भ :- वरिष्ठ व्यवस्थापक (जवमा), महाराष्ट्र पर्यटन विकास महामंडळ, मुंबई यांचे पत्र क्र. मपविम / जवमा / मोचेमाड/२०२०/५३५, दि.४/३/२०२०.
प्रस्तावना :
पर्यटन धोरणाच्या उध्दीष्टांच्या पूर्ततेसाठी तसेच राज्यात नवीन पर्यटन प्रकल्प कार्यान्वित करण्यासाठी आणि विकासासाठी महाराष्ट्र पर्यटन विकास महामंडळाला शासनाने राज्यात अनेक ठिकाणी शसकीय जमिनी उपलब्ध करुन दिल्या आहेत. तसेच सध्या महाराष्ट्र पर्यटन विकास महामंडळाकडे अनेक मोकळया जमिनी तसेच बांधकाम केलेल्या मालमत्ता उपलब्ध आहेत.
राज्यातील पर्यटन विकासासाठी महामंडळ त्यांच्याकडील मालमत्ता (मोकळया जागा आणि विकसित केलेली मालमत्ता) भाडेतत्वावर देऊन पर्यटन क्षेत्रात खाजगी भागीदारी आणण्यासाठी प्रयत्नशील आहे.
महामंडळाने सन १९९३ मध्ये मौजे मोचेमाड आरवली टाक, जि. सिंधुदुर्ग येथे २२.७९.५० हे.आर व मोचेमाड येथील ३१.६६.३० हे.आर. अशी एकूण ५४.४५.८० अ हे. आर खाजगी जमीन संपादित केली. सदर जमीन जरी महामंडळाने संपादित केली असली तरी त्याकरिताचा संपूर्ण खर्च मे. फोमेंटो रिसॉर्ट अॅण्ड हॉटेल लि. यांनी सोसला आहे. शासनाच्या खाजगीकरण धोरणानुसार सदर संपादित जमीन मे. फोमेंटो रिसॉर्ट अॅण्ड हॉटेल्स लि. यांना ५४.४५.८० हे. आर. जागा दि.२६/०५/१९९४ च्या कराराने ३० वर्षाच्या दिर्घ मुदतीच्या भाडेपट्ट्यावर दिली आहे. तथापि, उपरोक्त क्षेत्र सागरी विनियम क्षेत्रामध्ये (Coastal Regulatory Zone) येत असल्याने सदर जागेचा पर्यटन दृष्टया विकास करण्याकरिता संबंधीत यंत्रणेकडून आवश्यक परवानगी मिळण्याकरिता लागलेला विलंब तथा स्थानिकांचा विरोध यामुळे मे. फोमेंटो रिर्साट्स अॅन्ड हॉटेल्स लि. यांना सदर पर्यटन प्रकल्पाचा विकास करणे विहित मुदतीत शक्य झाले नाही.
महाराष्ट्र पर्यटन विकास महामंडळाच्या संचालक मंडळाने त्यांच्या १५७ व्या बैठकीत उपरोक्त प्रकल्पाकरीताची जमीन महामंडळाने भूसंपादित केली असून सदर जमीनीचे संपादन मूल्य मे. फोमेंटो रिर्साट्स अॅन्ड हॉटेल्स लि. ने भरले असल्याने सदर लिजचे नुतनीकरण करण्यास संचालक मंडळाच्या बैठकीत मान्यता देण्यात आली आहे. सदर लिजचे दिर्घ मुदतीसाठी नुतनीकरणाचा प्रस्ताव महामंडळाने सादर केला होता. त्याअनुषंगाने राज्य मंत्रीमंडळाच्या
# Page 2
शासन निर्णय क्रमांक: टिडीसी २०१५/०६/प्र.क्र.४७४/पर्यटन
दि.५/३/२०२० रोजीच्या बैठकीत चर्चेअंती घेतलेल्या निर्णयानुसार शासन निर्णय निर्गमित करण्याची बाब शासनाच्या विचाराधीन होती.
शासन निर्णय : मौजे मोचेमाड आरवली टाक, जि. सिंधुदुर्ग येथील रिसॉर्टच्या प्रकल्पाकरिता फोमेंटो रिसॉटर्स अँड हॉटेल्स लि. करिता एकूण ५४.४५.८० हे. आर खाजगी जमीन महामंडळाने भूसंपादीत केलेली असून तिचे पूर्ण संपादन मूल्य मे. फोमंटो रिसॉर्ट अॅण्ड हॉटेल्स लि. ने भरणा केले आहे. महामंडळाने सदर जमीन संबंधीत कंपनीस दि.२६/५/१९९४ च्या कराराने ३० वर्षाच्या म्हणजेच दि.२५/०५/२०२४ पर्यंत दिर्घ मुदतीच्या भाडेपटट्याच्या करारावर दिली आहे. सदर लिजची मुदत दि. २६/५/२०२४ पासून पुढे ३० वर्ष करण्यास व लिजसाठी आवश्यक अटी व शर्तीची पूर्तता संबंधीत कंपनीने केल्यास सदर लिजचे नुतनीकरण त्यापुढील ३० वर्षासाठी करण्यास खालील अटी व शर्तींच्या अधीन राहून मान्यता देण्यात येत आहे : १) मे. फोमेंटो रिसॉर्ट ॲण्ड हॉटेल लि. यांना भाडेपट्ट्यावर देण्यात येणाऱ्या जमीनीची मालकी महाराष्ट्र पर्यटन विकास महामंडळ यांची राहील या बाबतचा स्पष्ट उल्लेख भाडेपट्टाकरारामध्ये करण्यात यावा.
२) मे. फोमेंटो रिसॉर्ट अॅण्ड हॉटेल लि. यांना ज्या कारणासाठी संपादित जमीन भाडेपट्ट्याने देण्यात येत आहे त्या जमीनीचा वापर त्याच प्रयोजनासाठी करणे मे. फोमेंटो रिसॉर्ट अॅण्ड हॉटेल लि. यांच्यावर बंधनकारक राहील. दुसऱ्या कोणत्याही अन्य प्रयोजनासाठी सदर जमीनीचा वापर करण्यात येऊ नये.
३) सदर जमीन संपादीत करण्यात आलेली असल्याने ती वर्ग २ म्हणूनच राहील.
४) संपादित जमीनीचा भाडेपट्ट्याने वापर करताना शासनाचे हित जपले जाईल याबाबतची जबाबदारी महाराष्ट्र पर्यटन विकास महामंडळाकडे असेल.
५) महाराष्ट्र पर्यटन विकास महामंडळ व मे. फोमेंटो रिसॉर्ट अॅण्ड हॉटेल लि. यांच्या दरम्यान करावयाचा करारनामा (Lease Deed) सर्व संबंधित कायदेशीर बाबींची तपासणी करुन अंतिम करावा.
# Page 3