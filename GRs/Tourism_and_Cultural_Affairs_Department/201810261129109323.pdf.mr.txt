# Page 1
ज्येष्ठ साहित्यिक/गायक/संगीतकार पु. ल. देशपांडे, ग. दि. माडगुळकर व सुधीर फडके यांच्या जन्मशताब्दी वर्षानिमित्त सांस्कृतिक कार्यक्रमाचे आयोजन करण्यासाठी कार्यकारी समिती स्थापन करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२१८/प्र. क्र. २२२/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २५ ऑक्टोबर, २०१८
प्रस्तावना : महाराष्ट्र शासनाच्या वतीने सन २०१८-१९ हे वर्ष ज्येष्ठ संगीतकार व गायक सुधीर फडके, विख्यात कवी, पटकथा संवाद लेखक व गीतकार ग. दि. माडगूळकर आणि ख्यातनाम लेखक, नाटय व चित्रपट अभिनेते पु. ल. देशपांडे यांचे जन्मशताब्दी वर्ष म्हणून साजरे करण्यात येणार आहे. त्याअनुषंगाने दिनांक १० सप्टेंबर, २०१८ रोजी मा. मुख्यमंत्री महोदय यांच्या अध्यक्षतेखाली बैठक आयोजित करण्यात आलेली होती. सदर बैठकीत विविध कार्यक्रमांच्या आयोजनासाठी कार्यकारी समिती स्थापन करण्याबाबत सुचित करण्यात आले होते.
त्याअनुषंगाने सदर कार्यकारी समिती स्थापित करण्याची बाब शासनाच्या विचाराधीन होती.
शासन निर्णय : कला व साहित्याशी निगडीत ज्येष्ठ महनीय सुधीर फडके, ग. दि. माडगुळकर व पु. ल.
देशपांडे यांच्या जन्मशताब्दी वर्षानिमित्त विविध कार्यक्रमांच्या आयोजनासाठी खालीलप्रमाणे कार्यकारी समिती गठीत करण्यात येत आहे.
---------------------------------------------------------------------------
| अ.क्र. | सदस्य | पदनाम |
| १. | प्रधान सचिव, सांस्कृतिक कार्य विभाग | अध्यक्ष |
| २. | व्यवस्थापकीय संचालक, दादासाहेब फाळके चित्रनगरी, मुंबई | शासकीय सदस्य |
| ३. | सह सचिव, मराठी भाषा विभाग | शासकीय सदस्य |
| ४. | डॉ. सुवर्णा खरात, सह सचिव, शालेय शिक्षण विभाग | शासकीय सदस्य |
| ५. | श्रीमती रोहिणी भालेकर, उप सचिव, उच्च व तंत्र शिक्षण विभाग | शासकीय सदस्य |
| ६. | उप सचिव (सांस्कृतिक कार्य), सांस्कृतिक कार्य विभाग | शासकीय सदस्य |
| ७. | प्रकल्प संचालक, पु. ल. देशपांडे कला अकादमी, मुंबई | शासकीय सदस्य |
| ८. | श्रीमती मनाली लोंढे | अशासकीय सदस्य |
| ९. | श्रीमती कस्तुरी राणे-पायगुडे | अशासकीय सदस्य |
| १०. | श्रीमती रेश्मा कारखानिस | अशासकीय सदस्य |
| ११. | श्रीमती निकिता भागवत | अशासकीय सदस्य |
| १२. | श्री. पुरुषोत्तम लेले | अशासकीय सदस्य |
| १३. | संचालक, सांस्कृतिक कार्य संचालनालय | सदस्य सचिव |
---------------------------------------------------------------------------
# Page 2
शासन निर्णय क्रमांक: संकीर्ण ८२१८/प्र.क्र.२२२/सां.का.४
उपरोक्त समितीने कार्यक्रमाची रुपरेषा ठरविल्यानंतर सदर कार्यक्रमाचे आयोजन संचालक, सांस्कृतिक कार्य संचालनालयामार्फत करण्यात येईल. तसेच आवश्यकतेनुसार सदर समितीमध्ये इतर मान्यवरांचा समावेश करण्यात येईल.