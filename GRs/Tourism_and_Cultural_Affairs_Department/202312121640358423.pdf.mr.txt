# Page 1
“स्वातंत्र्याचा अमृत महोत्सव” साठीच्या एकछत्र योजनेंतर्गत दर्शनिका विभागास निधी वितरीत करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.४२२/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १२ डिसेंबर, २०२३
वाचा :- १) पर्यटन व सांस्कृतिक कार्य विभाग, शासन पत्र, क्र.
संकिर्ण-८२२२/प्र.क्र.४१३/सां.का.४, १७ फेब्रुवारी, २०२३ २) पर्यटन व सांस्कृतिक कार्य विभाग, शासन निर्णय, क्र.
दर्शनि-२०२३/प्र.क्र.१८५/सां.का.२, दि. ३० नोव्हेंबर, २०२३
प्रस्तावना : उपर्निर्दिष्ट क्र. २, येथील शासन निर्णयान्वये दर्शनिका विभागाच्या सदर कामांना प्रशासकीय मान्यता देण्यात आलेली आहे. सदर प्रशासकीय मान्यतेच्या अनुषंगाने स्वातंत्र्याचा अमृत महोत्सव अंतर्गत दर्शनिका विभागास निधी उपलब्ध करुन देण्याची बाब शासनाच्या विचारधीन होती.
शासन निर्णय : “स्वातंत्र्याचा अमृत महोत्सव” साठीच्या एक छत्र योजनेंतर्गत दर्शनिका विभागास गॅझेटिअरर्सवर आधारीत ऑनलाईन प्रश्नमंजूषा राबविण्यासाठी येणारा खर्च रुपये ३,४६,८८०/ (अक्षरी रुपये तीन लक्ष शेचाळीस हजार आठशे ऐंशी फक्त ) इतका निधी वितरीत करण्यास या शासन निर्णयान्वये वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, १०२, कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सव अंतर्गत कार्यक्रम (२२०५ ३७३३) - ५० इतर खर्च (कार्यक्रम) या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. सदर खर्च करण्यासाठी कार्यकारी संपादक तथा सचिव, दर्शनिका विभाग यांना नियंत्रण अधिकारी घोषित करण्यात येत असून, त्यांनी घोषित केलेले अधिकारी आहरण व संवितरण अधिकारी राहतील.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग- पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी कार्यकारी संपादक तथा सचिव, दर्शनिका विभाग यांची राहील. कार्यकारी संपादक तथा सचिव, दर्शनिका विभाग यांनी सदर कामे पूर्ण झाल्यानंतर त्यावरील खर्चाचे उपयोगिता प्रमाणपत्र शासनास सादर करावे. तसेच, सदर कॉफीटेबल बुक वितरणाबाबतची माहिती शासनास सादर करण्यात यावी.
# Page 2
शासन निर्णय क्रमांक: संकीर्ण ८२२३/प्र.क्र.४२२/सां.का.४