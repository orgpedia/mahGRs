# Page 1
महाराष्ट्र भुषण पुरस्कार-२०२२ वितरण सोहळा दुर्घटना एकसदस्यीय समिती गठीत करण्याबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. मभूपु १२२३/प्र.क्र.३४९/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २० एप्रिल, २०२३
वाचा : शासन निर्णय, पर्यटन व सांस्कृतिक कार्य विभाग, क्र. मभूपु १२२३/प्र.क्र.७८(भाग-१)/ सां.का.४, दिनांक ०६ एप्रिल, २०२३
शासन निर्णय : उपर्निर्दिष्ट शासन निर्णयान्वये सन २०२२ या वर्षासाठीचा “महाराष्ट्र भूषण” पुरस्कार “मा. दत्तात्रय
नारायण उर्फ अप्पासाहेब धर्माधिकारी" यांना जाहीर करण्यात आला आहे. पुरस्कार वितरण सोहळा
दि.१६.०४.२०२३ रोजी कॉर्पोरेट पार्क, खारघर, जि. रायगड येथे पार पडला. तथापि, दि.१६.०४.२०२३ रोजी
पार पडलेल्या या सोहळ्यानंतर दुर्दैवाने उष्माघाताची घटना घडली.
खारघर, जि. रायगड येथे “महाराष्ट्र भुषण” पुरस्कार सोहळ्यानंतर झालेल्या या दुर्दैवी घटनेच्या
संदर्भातील वस्तुस्थिती तपासण्याकरीता एक सदस्यीय समिती नियुक्ती करण्यात येत आहे. महसूल विभागाचे
अतिरिक्त मुख्य सचिव यांची ही समिती असेल. ही समिती एका महिन्याच्या मुदतीत याबाबतचा अहवाल
सादर करेल.
भविष्यातील अशा प्रकारच्या समारंभाच्या आयोजनाच्या बाबतीत कोणत्या गोष्टींची काळजी-दक्षता
घ्यावी, याबाबतही समिती शासनास शिफारशी करेल.
# Page 2