# Page 1
छत्रपती संभाजी महाराज राज्य प्रेरणा
गीत पुरस्कार, २०२५ पुरस्कार
आयोजन खर्चास वित्तीय मान्यता
देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.१६२(ई.नं.१०४१३७५)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १६ ऑक्टोबर, २०२५
वाचा :- शासन निर्णय क्र. संकीर्ण ८२२५/प्र.क्र.१६२(ई.नं.१०४१३७५)/सां.का.४,
दिनांक २३ सप्टेंबर, २०२५
प्रस्तावना :-
स्वातंत्र्यवीर विनायक दामोदर सावरकर लिखित "अनादि मी, अनंत मी..." या
मराठी गीतास सन २०२५ या वर्षीचा “छत्रपती संभाजी महाराज राज्य प्रेरणा गीत पुरस्कार”
प्रदान करण्यात आलेला आहे. सदरील पुरस्कार सोहळा दि. २७ मे, २०२५ रोजी मा. केंद्रीय
गृहमंत्री यांच्या शुभहस्ते आणि मा. राज्यपाल, मा. मुख्यमंत्री, मा. उपमुख्यमंत्री, मा. सांस्कृतिक
कार्यमंत्री तसेच अन्य मान्यवरांच्या उपस्थितीत पार पाडण्यात आला. सदर पुरस्कार सोहळा
आयोजनासाठी संदर्भाकित शासन निर्णयान्वये प्रशासकीय मान्यता देण्यात आलेली आहे .सदर
कार्यक्रमाचे आयोजन संपन्न झालेले असून, सदर कार्यक्रमाच्या आयोजन खर्चास वित्तीय
मान्यता देण्याची बाब शासनाच्या विचाराधीन होती.
शासन निर्णय :-
“छत्रपती संभाजी महाराज राज्य प्रेरणा गीत पुरस्कार” प्रदान सोहळा
आयोजनासाठी करण्यात आलेल्या रक्कम रुपये २६,३१,८००/- ( अक्षरी रुपये सव्वीस लक्ष
एकतीस हजार आठशे फक्त) इतक्या रकमेस या शासन निर्णयान्वये वित्तीय मान्यता देण्यात
येत आहे.
०२. सदर आयोजन खर्च “मागणी क्र. झेडडी-२, २२०५, कला व संस्कृती, १०२,
कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य
कला संस्कृती जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५०
इतर खर्च” या लेखाशिर्षाखाली सन २०२५-२६ या वर्षासाठी मंजूर असलेल्या आर्थिक
तरतूदीतून भागविण्यात यावा.
# Page 2
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून
घोषित करण्यात येत आहे.
०४. सदर कार्यक्रमासाठी वितरीत करण्यात आलेल्या निधीच्या विनियोगानंतर
संचालकांनी एक महिन्याच्या आत कार्यक्रम खर्चाच्या सविस्तर तपशीलाचे उपयोगिता
प्रमाणपत्र शासनास सादर करावे.
०५. सदर शासन निर्णय वित्त विभागाचा अनौपचारिक संदर्भ क्र.६५२, दि. १६
सप्टेंबर, २०२५ अन्वये दिलेल्या सहमतीस अनुसरुन निर्गमित करण्यात येत आहे.
०६. सदर शासन निर्णय महाराष्ट्र शासनाच्या www.maharashtra.gov.in या