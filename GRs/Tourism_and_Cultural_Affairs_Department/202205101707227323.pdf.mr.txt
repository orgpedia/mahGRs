# Page 1
प्रादेशिक पर्यटन योजनेअंतर्गत सन २०२१-२२ मध्ये प्रशासकीय मान्यता दिलेल्या नाशिक जिल्ह्यातील कामांची प्रशासकीय मान्यता रद्द करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : टिडीएस २०२२/०३/प्र.क्र.२०६/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक:- १० मे, २०२२.
संदर्भ : १)शासन निर्णय क्रमांक टिडीएस २०२१/१२/प्र.क्र.८४२ / पर्यटन, दिनांक : ३१ जानेवारी, २०२२
२) शासन निर्णय क्रमांक टिडीएस २०२२/०३/प्र.क्र.२०६/पर्यटन, दिनांक : २९ मार्च, २०२२ ३) जिल्हा नियोजन अधिकारी, नाशिक यांचे पत्र क्र. जिनिस/क-१२/संस-२/प्रादे-पर्य/ २१-२२/८२३, दिनांक ०८.०४.२०२२.
शासन निर्णय : प्रादेशिक पर्यटन विकास योजना सन २०२१-२२ अंतर्गत संदर्भ क्रमांक २ येथील शासन निर्णयान्वये खालील तक्त्यामध्ये नमूद केलेल्या कामांना प्रशासकीय मान्यता देऊन निधी वितरीत करण्यात आला आहे:
(रुपये लक्षात)
--------------------------------------------------------------------------------------------------------------------------------------------
| अ.क्र. | कामे | प्रशासकीय मान्यता | वितरीत निधी | कार्यान्वयीन यंत्रणा |
|  | नाशिक जिल्हयातील विकास कामे |  |  |  |
| १ | हनुमान मंदिर देवस्थान चिंचोडी खु., ता. येवला येथे सुशोभिकरण करणे | १०.०० | ३५.०० | कार्यकारी अभियंता बांधकाम (इ व द) विभाग क्र. ३ जि. प. नाशिक |
|  | सुळेवाडी, ता. सिन्नर येथे घाट व परिसर सुधारणा करणे | ३०.०० |
|  | खंबाळे, ता. सिन्नर येथे मारुती मंदिर परिसरात बांधकाम व अनुषंगिक कामे करणे | १०.०० |
|  | खंबाळे, ता. सिन्नर येथे खंडोबा मंदिर परिसरात शौचालय बांधकाम करणे | १०.०० |
| ५ | खंबाळे, ता. सिन्नर येथील नदी परिसरात सुशोभिकरण करणे | १०.०० |
|  | खंबाळे, ता. सिन्नर येथे खंडोबा मंदिर भोजनालय व अनुषंगिक कामे करणे | १०.०० |
| ७ | मऱ्हळ बु. येथे दत्त मंदिर परिसरात सभामंडप बांधणे | १०.०० |
|  | एकूण | ९०.०० | ३५.०० |  |
--------------------------------------------------------------------------------------------------------------------------------------------
# Page 2
शासन निर्णय क्रमांक: टिडीएस २०२२/०३/प्र.क्र.२०६/पर्यटन
२. उपरोक्त तक्त्यामध्ये नमूद असलेल्या अनुक्रमांक २ ते ७ येथील कामांना यापूर्वीच संदर्भ क्रमांक १ येथील दिनांक ३१.०१.२०२२ अन्वये प्रशासकीय मान्यता देण्यात आली असल्यामुळे सदर कामांची संदर्भ क्रमांक २ येथील दिनांक २९.०३.२०२२ च्या शासन निर्णयामध्ये पुनरावृत्ती झाली आहे. जिल्हा नियोजन अधिकारी, नाशिक यांनी संदर्भ क्रमांक ३ येथील पत्रान्वये केलेल्या विनंती नुसार संदर्भ क्रमांक २ येथील शासन निर्णय, दिनांक २९.०३.२०२२ अन्वये प्रशासकीय मान्यता देण्यात आलेल्या उपरोक्त तक्त्यामधील अनुक्रमांक २ ते ७ येथील कामांची प्रशासकीय मान्यता याव्दारे रद्द करण्यात येत आहे.
३. उपरोक्त तक्त्यामध्ये नमूद केलेल्या कामांसाठी संदर्भ क्रमांक २ येथील शासन निर्णय, दिनांक २९.०३.२०२२ अन्वये वितरीत करण्यात आलेल्या रु.३५.०० लक्ष निधीपैकी रु.१०.०० लक्ष निधी उपरोक्त तक्त्यामधील अनुक्रमांक १ येथील “हनुमान मंदिर देवस्थान चिंचोडी खु., ता. येवला येथे सुशोभिकरण करणे” या कामासाठी वापरण्यात यावा व उर्वरित रु.२५.०० लक्ष निधी शासन खाती तात्काळ जमा करण्यात यावा, ४. उपरोक्त कामाच्या अनुषंगाने अटी व शर्ती संदर्भ क्रमांक १ व २ येथील शासन निर्णयाप्रमाणेच लागू राहतील.