# Page 1
गणेशोत्सव हा “राज्य महोत्सव” म्हणून साजरा
करताना पु. ल. देशपांडे महाराष्ट्र कला
अकादमी, मुंबई यांच्याकडून उत्कृष्ट्ट सार्वजनिक गणेशोत्सव मंडळ स्पर्धा तसेच अन्य
उपक्रम राबविण्याकरिता रु. ५५.८० लक्ष इतका
निधी वितरित करण्यास मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- पुलदे-२०२५ /प्र.क्र.११५/(ई-१२६४४६७)/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक: २९ ऑगस्ट, २०२५
वाचा: १) शा.नि. क्र.: पुलदे-२०२५/प्र.क्र. ७४ (ई-११४४०९५) सां.का.२, दि.२०.०६.२०२५
२) मा. मंत्री, सांस्कृतिक कार्य यांनी शुक्रवार दि. १८ जुलै २०२५ रोजी विधिमंडळात गणेशोत्सव हा 'राज्य महोत्सव' म्हणून साजरा करणेबाबत केलेली घोषणा
३) शा.नि. क्र.: पुलदे-२०२५/प्र.क्र. ११५ सां.का.२, दि.२०.०८.२०२५
४) संचालक, पु.ल.देशपांडे महाराष्ट्र कला अकादमी, मुंबई यांचे दि.२०.०८.२०२५ ,
रोजीचे पत्र
प्रस्तावना:
लोकमान्य टिळकांनी जनजागृतीसाठी सार्वजनिक गणेशोत्सव आयोजित करण्याची प्रथा सुरू केली.
सार्वजनिक गणेशोत्सवात जास्तीत जास्त सार्वजनिक गणेशोत्सव मंडळांनी सहभागी व्हावे
याकरिता विभागामार्फत सन २०२२, सन २०२३ व सन २०२४ मध्ये राज्यातील उत्कृष्ट्ट सार्वजनिक गणेशोत्सव
मंडळांना पुरस्कार देण्यात आले आहेत.
संदर्भीय शासन निर्णय क्र.१ अन्वये, सन २०२५ मध्ये देखील महाराष्ट्र राज्य उत्कृष्ट्ट सार्वजनिक गणेशोत्सव मंडळ स्पधेकरिता प्रतिवर्षी उत्कृष्ट्ट सार्वजनिक गणेशोत्सव मंडळांना पुरस्कार देण्याबाबत स्थायी
शासन निर्णय निर्गमित करण्यात आलेला होता. तथापि, संदर्भ २ नुसार मा. मंत्री, सांस्कृतिक कार्य यांनी दि.
१८ जुलै २०२५ रोजी राज्यातील गणेशोत्सव हा “राज्य महोत्सव” म्हणून साजरा करण्याबाबत विधिमंडळात घोषणा केली आहे.
त्यानुषंगाने संदर्भीय शासन निर्णय क्र. ३ अन्वये, गणेशोत्सव हा “राज्य महोत्सव” म्हणून साजरा
करताना पु. ल. देशपांडे महाराष्ट्र कला अकादमी, मुंबई यांच्याकडून उत्कृष्ट्ट सार्वजनिक गणेशोत्सव मंडळ स्पर्धा तसेच अन्य उपक्रमांना मान्यता देण्यात आलेली आहे व याप्रित्यर्थ होणाऱ्या रु.२,०६,७०,०००/- इतक्या
निधीस प्रशासकीय मान्यता देण्यात आली आहे. तसेच दि. २०.०६.२०२५ रोजीचा शासन निर्णय अधिक्रमित
करण्यात आलेला आहे.
संदर्भीय क्र.४ पत्रान्वये संचालक, पु.ल. देशपांडे महाराष्ट्र कला अकादमी मुंबई यांनी गणेशोत्सव राज्य महोत्सव म्हणून साजरा करण्याकरिता पारितोषिकाची रक्कम व अन्य आयोजनाच्या
बाबींवर खर्च स्पधेपूर्वी उपलब्ध करुन द्यावा अशी विनंती केली आहे. याकरिता निधी वितरित करण्याची बाब
शासनाच्या विचाराधीन होती.
# Page 2
शासन निर्णय-
गणेशोत्सव हा “राज्य महोत्सव” म्हणून साजरा करताना प्रथमच गणेशोत्सवाच्या निमित्ताने
राज्यस्तरीय व्याख्यानमाला आयोजित करणे, राज्यातील प्रमुख गणेश मंदिरे व सार्वजनिक गणेशोत्सव यांचे
ऑनलाईन दर्शन करता यावे याकरिता एक पोर्टल निर्माण करणे, घरगुती गणेशोत्सवाची छायाचित्रे अपलोड
करता यावी याकरिता एक पोर्टल निर्माण करणे व अन्य आयोजनाच्या बाबींवर खर्च हा स्पधेपूर्वी करणे आवश्यक असल्याने पु. ल. देशपांडे महाराष्ट्र कला अकादमी, मुंबई यांच्याकडून उत्कृष्ट्ट सार्वजनिक
गणेशोत्सव मंडळ स्पर्धा तसेच अन्य उपक्रम राबविण्याकरिता होणाऱ्या रु.५५,८०,००० /- (अक्षरी रुपये पंचावन्न
लक्ष ऐंशी हजार फक्त) इतका निधी वितरित करण्यास मान्यता देण्यात येत आहे.
०२. सदरचा खर्च “मागणी क्र.झेडडी-०२, २२०५, कला व संस्कृती (००) (१०१) ललित कला शिक्षण (०७)
कला अकादमी (०७) (०१) पु.ल.देशपांडे महाराष्ट्र कला अकादमी (२२०५ १४६३) (अनिवार्य) ५०- इतर खर्च
”या लेखाशिर्षाखाली सन २०२५-२६ या वित्तीय वर्षातील मंजूर तरतूदीमधून भागविण्यात यावा.
०३. संचालक, पु.ल.देशपांडे महाराष्ट्र कला अकादमी, मुंबई यांना यासाठी नियंत्रक अधिकारी म्हणून घोषित
करण्यात येत असून, त्यांना अथवा त्यांनी प्राधिकृत केलेल्या अधिकाऱ्यास या संबधीच्या देयकावर स्वाक्षरी करण्यास प्राधिकृत करण्यात येत आहे.
०४. सदर कार्यक्रमाच्या पूर्ततेअंती संचालकांनी एक महिन्याच्या आत कार्यक्रमाच्या खर्चाचा सविस्तर तपशील देयकांच्या दुय्यम प्रती प्रमाणित करुन शासनास याचा अनुपालन अहवाल सादर करावा.
०५. सदर शासन निर्णय वित्त विभागाचा अनौपचारिक संदर्भ क्र.५२७/२०२५/व्यय-१५ दिनांक
२३.०७.२०२५ अन्वये दिलेल्या सहमतीस अनुसरुन निर्गमित करण्यात येत आहे
०६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध