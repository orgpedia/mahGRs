# Page 1
स्वातंत्र्यवीर सावरकर घराण्यातील बाई, माई आणि ताई सावरकर या महिलांचा त्याग, समर्पण आणि स्वातंत्र्यवीर सावरकर यांची स्वराज्य निर्मितीतील भूमिका यावर आधारित "त्रिवेणी” या नाट्यप्रयोगाच्या आयोजन खर्चास प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.४४२/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : २३ जून, २०२३
वाचा :- सांस्कृतिक कार्य संचालनालय यांचे पत्र क्र.सां.का.सं/३३८१, दिनांक ९ जून, २०२३.
प्रस्तावना : भारतभूमीला स्वातंत्र्य मिळवून देण्यामध्ये तसेच देशासाठी प्राणाची आहूती देणारे असंख्य क्रांतीकारक घडविण्यामध्ये स्वातंत्र्यवीर सावरकरांचे मोलाचे योगदान आहे. त्याच बरोबर सावरकर बंधु तुरुंगवासात असताना त्यांच्या सहचरणी सावरकर घराण्यातील बाई, माई आणि ताई या तिघींनी भारतमातेच्या मुक्ततेसाठी राष्ट्रकार्याची मशाल धगधगती ठेवली. या तिघींनी केलेला त्याग, त्यांचे समर्पण व स्वातंत्र्यवीर सावरकर यांची स्वराज्य निर्मितीतील भूमिका यावर आधारित “त्रिवेणी” या नाट्यप्रयोगाचे सादरीकरण सांस्कृतिक कार्य संचालनालय आणि अनुनाद कलाविष्कार बहुउद्देशीय संस्था व संवेदना संस्था, नागपूर यांचे संयुक्त विद्यमाने दिनांक २६ जून, २०२३ रोजी नागपूर येथे आयोजित करण्यात येणार आहे. सदर “त्रिवेणी” या नाट्यप्रयोगाचे आयोजन करण्याकरीता येणाऱ्या खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय : सांस्कृतिक कार्य संचालनालय आणि अनुनाद कलाविष्कार बहुउद्देशीय संस्था व संवेदना संस्था, नागपूर यांचे संयुक्त विद्यमाने सावरकर घराण्यातील बाई, माई आणि ताई या तिघींनी केलेला त्याग, त्यांचे समर्पण व स्वातंत्र्यवीर सावरकर यांची स्वराज्य निर्मितीतील भूमिका यावर आधारित “त्रिवेणी” या नाट्यप्रयोगाचे आयोजनास येणाऱ्या रुपये २,२०,५००/- (अक्षरी रुपये दोन लाख वीस हजार पाचशे फक्त) इतक्या खर्चाच्या रकमेस या शासन निर्णयान्वये प्रशासकीय मान्यता देण्यात येत आहे.
०२. सदरचा खर्च लेखाशीर्ष मागणी क्र. झेडडी-२, २२०५, कला व संस्कृती, १०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृती जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३/प्र.क्र.४४२/सां.का.४