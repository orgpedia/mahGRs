# Page 1
सिद्धेश्वर मंदिर समूह, ता. राजूरा, जि. चंद्रपूर या स्मारकाच्या जतन दुरूस्ती देखरेख व संनियंत्रण समिती गठीत करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : समिती-२०२३/प्र.क्र.२७६/ सां.का.३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : २० डिसेंबर, २०२३
वाचा : १) शासन निर्णय, पर्यटन व सांस्कृतिक कार्य विभाग क्र. स्मारक २०२२/प्र.क्र.१०८/ सां.का.३, दिनांक १३.०६.२०२३ २) संचालक, पुरातत्व व वस्तुसंग्रहालये संचालनालय यांचे पत्र क्र.स्मारके/२०२३/१९३२, दि.२५.०७.२०२३
प्रस्तावना : सिद्धेश्वर मंदिर समूह, ता. राजूरा, जि. चंद्रपूर या स्मारकाच्या जतन दुरूस्ती करीता या विभागाच्या संदर्भाधीन क्र.१ येथील शासन निर्णयान्वये प्रशासकीय मान्यता देण्यात आलेली आहे. सद्यस्थितीत या कामाची निविदा प्रक्रीया संचालनालय स्तरावर सूरू आहे. सदर काम दर्जेदार, गुणवत्तापूर्ण व दिलेल्या वेळेत पूर्ण करण्याच्या दृष्टीकोनातून व बांधकामात येणाऱ्या अडचणी व समस्या सोडविण्याकरीता जतन दुरूस्ती देखरेख व संनियंत्रण समिती गठीत करण्याची बाब विचाराधीन होती.
शासन निर्णय : या शासन निर्णयान्वये सिद्धेश्वर मंदिर समूह, ता. राजूरा, जि. चंद्रपूर या स्मारकाच्या जतन दुरूस्तीकरीता खालीलप्रमाणे देखरेख व संनियंत्रण समिती गठीत करण्यात येत आहे.
---------------------------------------------------------------------------------------------------------------------------
| अ.क्र. | मान्यवरांचे नाव | पद |
| १ | उपविभागीय अधिकारी, राजुरा | अध्यक्ष |
| २ | श्री.सुदर्शन भ. निमकर, माजी वि.स.स. | प्रमुख निमंत्रक |
| ३ | श्री. किरण शांतय्या चेनवेवार, सचिव, श्री सिध्देश्वर शिवालय देवस्थान कमेटी, मु.पो. देवाडा ता.राजुरा, जि. चंद्रपूर. | सदस्य |
| ४ | श्री. शंकर किष्ट्या मडावी | सदस्य |
| ५ | तहसिलदार, राजुरा | सदस्य |
| ६ | वन परिक्षेत्र अधिकारी, विरुर स्टेशन | सदस्य |
| ७ | उप विभागीय अभियंता, सार्वजनिक बांधकाम उपविभाग,राजुरा | सदस्य |
| ८ | सहायक संचालक, पुरातत्व विभाग, नागपूर | सदस्य सचिव |
---------------------------------------------------------------------------------------------------------------------------
# Page 2
शासन निर्णय क्रमांकः समिती-२०२३/प्र.क्र.२७६/ सां.का.३
२. समितीची कार्यकक्षा खालीलप्रमाणे प्रस्तावित करण्यात येत आहे. : १. सदर काम दर्जेदार व गुणवत्तापूर्ण दिलेल्या वेळेत पूर्ण होईल याबाबत मार्गदर्शन करणे.
२. सदर काम पूर्ण करण्यास येणाऱ्या अडचणी सोडविण्यास मदत करणे.
३. या कामाच्या प्रगतीबाबत शासनास वेळोवेळी अहवाल सादर करणे.
४. सदर कामावर देखरेख ठेवणे.
५. संचालक, पुरातत्व व वस्तुसंग्रहालये संचालनालय यांच्या मार्गदर्शनाने सदर काम पुरातत्वीय निकषानुसार होईल याची दक्षता घेणे.
३. सदर काम पुरातत्वीय निकषानुसार होईल याची दक्षता संचालक, पुरातत्व व वस्तुसंग्रहालये संचालनालय यांनी घ्यावी.