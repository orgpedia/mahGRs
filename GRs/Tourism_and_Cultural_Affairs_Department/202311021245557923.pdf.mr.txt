# Page 1
महाराष्ट्र राज्य गुजराती साहित्य अकादमीच्या कार्यक्रम आयोजन खर्चास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्र. संकीर्ण ८२२३/प्र.क्र.३६३/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक: २ नोव्हेंबर, २०२३
संदर्भ :- १) पर्यटन व सांस्कृतिक कार्य विभाग, शासन निर्णय क्र.गुसाअ
२०१३/नियमावली/प्र.क्र.१०५/सां.का.४, दि. १८ जून, २०१३.
२) शासन निर्णय क्र. पर्यटन व सांस्कृतिक कार्य विभाग क्र.
गुसाअ ८२२३/प्र.क्र.३६३/ सां.का.४, दिनांक १९ मे, २०२३.
३) सहसंचालक, महाराष्ट्र राज्य गुजराती साहित्य अकादमी यांचे दिनांक २५ सप्टेंबर, २०२३ रोजीचे पत्र.
प्रस्तावना : महाराष्ट्र राज्य गुजराती साहित्य अकादमीच्या सर्वांगीण उन्नतीसाठी व विकासासाठी महाराष्ट्र राज्य गुजराती साहित्य अकादमीची उपर्निर्दिष्ट क्र. १ अन्वये नियमावली निर्गमित करण्यात आली आहे. उपर्निर्दिष्ट क्र. २ अन्वये महाराष्ट्र राज्य गुजराती साहित्य अकादमीमार्फत विविध कार्यक्रमाच्या आयोजन व त्यावरील खर्चास प्रशासकीय मान्यता देण्यात आली होती. आता प्रशासकीय मान्यतेच्या अनुषंगाने संपन्न झालेल्या कार्यक्रमांच्या आयोजन खर्चास वित्तीय मान्यता देण्याची बाब शासनाच्या विचाराधीन होती.
शासन निर्णय: महाराष्ट्र राज्य गुजराती साहित्य अकादमीद्वारे विविध ठिकाणी कार्यक्रमांचे आयोजन करण्यात आलेले होते. त्यावरील, एकूण आयोजन खर्च रु. १२,९५,८०७/- (अक्षरी रुपये बारा लाख पंच्यान्नव हजार आठशे सात फक्त) इतक्या रकमेस या शासन निर्णयान्वये मान्यता देण्यात येत आहे.
०२. सदर खर्च लेखाशीर्ष मागणी क्र. झेडडी- २ प्रधान लेखाशिर्ष २२०५, कला व संस्कृती (१२) गुजराती साहित्य अकादमी (१२) (०१) गुजराती साहित्य अकादमीची स्थापना (कार्यक्रम) (२२०५ १७२१) ५० इतर खर्च या लेखाशीर्षाखालील सन २०२३-२४ या आर्थिक वर्षासाठी उपलब्ध असलेल्या अनुदानातून मंजूर करण्यात येत आहे.
०३. यासाठी, सहसंचालक, महाराष्ट्र राज्य हिंदी, सिंधी, गुजराती साहित्य अकादमी यांना नियंत्रण अधिकारी तसेच आहरण व संवितरण अधिकारी म्हणून घोषित करण्यात येत आहे.
०४. सदर खर्चास वित्त विभाग, शासन निर्णय क्र. विअप्र-२०१३/प्र.क्र.३०/ विनियम भाग-२, दिनांक १७ एप्रिल, २०१५ उपविभाग ३, नियम २७ (२) (अ) नुसार प्रशासकीय विभागास प्राप्त अधिकारानुसार मान्यता देण्यात येत आहे.
०५. सदर प्रकरणी वित्त विभागाच्या शासन परिपत्रक क्र. अर्थसं-२०२३/प्र.क्र.४०/ अर्थ ३, दि. १२ एप्रिल, २०२३ मधील सर्व परिच्छेद परीशिष्टातील अटींनुसार कार्यवाही करण्याची जबाबदारी सहसंचालक तथा सदस्य सचिव, महाराष्ट्र राज्य गुजराती साहित्य अकादमी, मुंबई यांची राहील.
# Page 2
शासन निर्णय क्रमांक: संकीर्ण ८२२३/प्र.क्र.३६३/सां.का.४