# Page 1
“महाराष्ट्र शाहीर पद्मश्री कृष्णराव साबळे” यांच्या जन्मशताब्दी वर्षानिमित्त कार्यक्रम निश्चितीसाठी सल्लागार समिती गठीत करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२२/प्र.क्र.३१९/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०१ डिसेंबर, २०२२
वाचा :- संचालक, सांस्कृतिक कार्य संचालनालय यांचे पत्र क्र.
सांकास/३०२८, दिनांक ३ नोव्हेंबर, २०२२
प्रस्तावना : स्वातंत्र्य लढ्यानंतर संयुक्त महाराष्ट्राच्या चळवळीमध्ये “लोकधारा” कार्यक्रमातून महाराष्ट्राची वैभवशाली परंपरा देशपरदेशात पोहोचविणारे कृष्णराव गणपतराव साबळे हे महाराष्ट्राच्या लोककलेचे “ब्रँड अॅम्बेसिडर” होते. “जय जय महाराष्ट्र माझा” हे गीत त्यांच्या पहाडी आवाजाने महाराष्ट्राच्या कानाकोपऱ्यात पोहोचले. १९४२ ची स्वातंत्र्य चळवळ, गोवा व हैदराबाद मुक्तीसंग्राम, संयुक्त महाराष्ट्र चळवळ अशा अनेक आंदोलनांसह दारुबंदीचा प्रचार, लोककलाकारांचा सांभाळ, लोकगीतांचे पुनरुज्जीवन अशा अनेक विधायक कामांतही त्यांनी हिरीरीने सहभाग घेतला. पद्मश्री मिळविणारे ते पहिले शाहीर होत. अखिल भारतीय मराठी शाहिरी परिषदेच्या अध्यक्ष पदाबरोबरच, मराठी नाट्य संमेलनाचे अध्यक्षपद भूषविणारे एकमेव शाहीर असे अनेक बहुमान साबळे यांच्या नावावर आहेत. अशा या महान कलाकाराची स्मृती जागृत ठेवणे शासन आपले कर्तव्य समजते. शाहीर साबळे यांचे हे स्मृतीशताब्दी वर्ष आहे.
त्यांच्या स्मृतीनिमित्ताने वर्षभर करावयाच्या विविध कार्यक्रमांसाठी समिती गठीत करण्याची बाब शासनाच्या विचाराधीन होती.
शासन निर्णय : “शाहीर कृष्णराव गणपतराव साबळे” यांच्या ३ सप्टेंबर, २०२२ पासून सुरु झालेल्या जन्मशताब्दी वर्षानिमित्त विविध कार्यक्रमांचे नियोजनासाठी खालील समिती गठीत करण्यात येत आहे.
-------------------------------------------------------
| अ.क्र. | नांव | पद |
| १. | मा. मंत्री, सांस्कृतिक कार्य | अध्यक्ष |
| २. | डॉ. प्रकाश खांडगे | अशासकीय सदस्य |
| ३. | शाहीर अंबादास तावरे | अशासकीय सदस्य |
| ४. | श्री. केदार शिंदे | अशासकीय सदस्य |
| ५. | श्री. भरत जाधव | अशासकीय सदस्य |
| ६. | श्री. प्रशांत दामले | अशासकीय सदस्य |
| ७. | श्री. नंदेश उमप | अशासकीय सदस्य |
| ८. | शाहीर देवानंद माळी | अशासकीय सदस्य |
| ९. | श्री. अंकुश चौधरी | अशासकीय सदस्य |
| १०. | श्री. कैलास महापदी | अशासकीय सदस्य |
| ११. | श्रीमती चारुशीला साबळे-वाच्छानी | अशासकीय सदस्य |
| १२. | श्री. शरद पोंक्षे | अशासकीय सदस्य |
| १३.  |  | सहसंचालक, सांस्कृतिक कार्य संचालनालय | सदस्य सचिव |
-------------------------------------------------------
# Page 2
शासन निर्णय क्रमांकः संकीर्ण ८२२२/प्र.क्र.३१९/सां.का.४
०२. समितीचे कार्य :- माहे सप्टेंबर, २०२३ पर्यंतच्या कार्यक्रमांचे नियोजन करुन सांस्कृतिक कार्य संचालनालयामार्फत शासनास सादर करणे.
०३. समितीची बैठक :- समितीची बैठक तीन महिन्यातून एकदा घेण्यात येईल.
०४. समितीचा कालावधी :- जन्मशताब्दी वर्ष संपुष्टात आल्यानंतर समितीचा कार्यकाळ आपोआप संपुष्टात येईल. यासाठी वेगळयाने आदेश काढण्याची आवश्यकता राहणार नाही.
०५. प्रवास व बैठक भत्ता : समितीच्या अशासकीय सदस्यांना वित्त विभागाच्या प्रचलित शासन निर्णयानुसार प्रवास भत्ता व बैठक भत्ता अनुज्ञेय राहील.
०६. यासाठी संचालक, सांस्कृतिक कार्य संचालनालय यांना नियंत्रण अधिकारी व लेखाधिकारी आहरण व संवितरण म्हणून घोषित करण्यात येत आहे.
०७. सदर खर्च लेखाशिर्ष मागणी क्र. झेडडी - २, २२०५, कला व संस्कृती, पंचवार्षिक योजनेतर्गत योजना, राज्य योजनातर्गत योजना (०२) (०२) राज्य कला संस्कृती जतन, संवर्धन विविध महोत्सव तसेच इतर कार्यक्रम (२२०५ १५०७) - ५० इतर खर्च या लेखाशिर्षाखाली सन २०२२-२३ व सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 3