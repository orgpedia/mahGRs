# Page 1
“स्वातंत्र्याचा अमृत महोत्सव” या एकछत्री योजनेअंर्तगत दर्शनिका विभागाकडून प्रकाशित करण्यात आलेल्या गॅझेटीअर्सवर आधारीत ऑनलाईन ऑनलाईन प्रश्नमंजूषा राबविण्यासाठी येणा-या खर्चास प्रशासकीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक दर्शनि-२०२३/प्र.क्र.१८५/सां.का. २
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक : ३० नोव्हेंबर, २०२३.
वाचा:- १. पर्यटन व सांस्कृतिक कार्य विभाग, शासन निर्णय, क्रमांक संकीर्ण-८२२१/प्र.क्र. १८४/ सां.का.४, दिनांक २८.९.२०२१
२. पर्यटन व सांस्कृतिक कार्य विभाग, शासन निर्णय, क्रमांक संकीर्ण-८२२१/प्र.क्र.१७२ (भाग- १)/ सां.का.४, दिनांक १३.१०.२०२१
३. पर्यटन व सांस्कृतिक कार्य विभाग, शासन पत्र क्रमांक संकीर्ण-८२२२/प्र.क्र.४१३/ सां.का.४, दिनांक १७.०२.२०२३
४. कार्यकारी संपादक व सचिव, दर्शनिका विभाग, मुंबई यांचे पत्र क्र.९२६,दिनांक ०६.११.२०२३ प्रस्तावना : “स्वातंत्र्याचा अमृत महोत्सव” या एकछत्री योजनेखाली मा. मंत्री, सांस्कृतिक कार्य यांच्या अध्यक्षतेखाली गठीत करण्यात आलेल्या कोअर समितीने दिनांक ०५ डिसेंबर,२०२२ रोजी संपन्न झालेल्या बैठकीत गॅझेटियर व पुरवणी गॅझेटीयर मुद्रण व प्रकाशन उदा. चिरनेर सत्याग्रह, जि. रायगड गॅझेटीयर तसेच माहिती जनतेस उपलब्ध करून देण्यासाठी मोबाईल अॅपची निर्मिती व इतर करण्यास्तव दर्शनिका विभागासाठी रू.८.०० कोटी (अक्षरी रूपये आठ कोटी फक्त) इतक्या रक्कमेस मान्यता दिलेली आहे.
०२. त्यानुषंगाने दर्शनिका विभागाकडून प्रकाशित करण्यात आलेल्या गॅझेटीअर्सवर आधारीत ऑनलाईन प्रश्नमंजूषा राबविण्यासाठी येणा-या रूपये ३,४६,८८०/- (अक्षरी रूपये तीन लक्ष शेहेचाळीस हजार आठशे ऐंशी फक्त) इतक्या खर्चास प्रशासकीय मान्यता देण्याबाबतचा प्रस्ताव दर्शनिका विभागाकडून शासनास संदर्भ क्र. ५ च्या पत्रान्वये शासनास सादर करण्यात आला आहे. त्यानुसार सदरहू प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : “स्वातंत्र्याचा अमृत महोत्सव” या एकछत्री योजनेतंर्गत दर्शनिका विभागाकडून प्रकाशित करण्यात आलेल्या गॅझेटीअर्स वर आधारीत ऑनलाईन प्रश्नमंजूषा राबविण्यासाठी येणा-या रू. ३,४६,८८०/- (अक्षरी रूपये तीन लक्ष, शेहेचाळीस हजार, आठशे ऐंशी फक्त) इतक्या खर्चास या शासन निर्णयान्वये प्रशासकीय मंजूरी देण्यात येत आहे.
०२. कार्यकारी संपादक व सचिव, दर्शनिका विभाग यांना यासाठी नियंत्रक अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबंधीच्या देयकावर स्वाक्षरी करण्यास प्राधिकृत करण्यात येत आहेत.
# Page 2
शासन निर्णय क्रमांकः शासन निर्णय क्रमांक लिहा
०३. यासाठी होणारा खर्च मागणी क्रमांक “झेडडी-२, प्रधान लेखाशिर्ष २२०५ कला व संस्कृती (१३) स्वातंत्र्याचा अमृत महोत्सव (१३) (०१) स्वातंत्र्याचा अमृत महोत्सवांतर्गत कार्यक्रम(कार्यक्रम) (२२०५ ३७३३), ५०- इतर खर्च” या लेखाशिर्षाखालील सन २०२३-२४ या आर्थिक वर्षातील उपलब्ध तरतूदीतून भागविण्यात यावा.