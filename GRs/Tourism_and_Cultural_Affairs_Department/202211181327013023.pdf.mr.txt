# Page 1
पु.ल.देशपांडे महाराष्ट्र कला अकादमी, मुंबई येथील उपहारगृह भाडेपट्टयाने देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- पुलदे-२०२०/प्र.क्र.३४/सां.का.२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १८ नोव्हेंबर, २०२२.
वाचा :- १. शासन पत्र पर्यटन व सांस्कृतिक कार्य विभाग पुलदे-२०२१/प्र.क्र.२२/सां.का.२, दि. ०७.०७.२०२२
२. प्रकल्प संचालक, पु.ल.देशपांडे महाराष्ट्र कला अकादमी, मुंबई
यांचे पत्र क्र. पुलदे/१७८६, दि. ३०.०९.२०२२
प्रस्तावना : पु.ल.देशपांडे महाराष्ट्र कला अकादमी, मुंबई येथील तळमजल्यावरील उपाहारगृह ५ वर्षाकरीता भाडेपट्टीने देण्यासाठी अकादमीने जाहिर स्पर्धात्मक ई-निविदा मागविली होती. ई-निविदेमध्ये एकूण ८ संस्थांनी निविदा सादर केल्या. यापैकी १ संस्था तांत्रिक तपासणीमध्ये अपात्र ठरली. पात्र ठरलेल्या ७ संस्थाच्या वाणिज्यिक निविदा उघडण्यात आल्या. या ७ संस्थापैकी सर्वात जास्त (H१) मासिक बेस प्राईज रु. ७,०२,०००/- व वार्षिक दरवाढ १% देणाऱ्या (५ वर्षाकरिता एकूण रु. ४,२९,७०,८६६/-) प्रिती कॅटरर्स या संस्थेस ५ वर्षाकरीता उपाहारगृह भाडयाने देण्याकरिता अकादमीने संदर्भ क्र.२ नुसार प्रस्ताव शासनाच्या मान्यतेसाठी सादर केला आहे. या प्रस्तावास मान्यता देण्याची बाब शासन स्तरावर विचाराधीन होती.
शासन निर्णय : पु.ल.देशपांडे महाराष्ट्र कला अकादमी, मुंबई येथील तळमजल्यावरील उपाहारगृह सर्वात जास्त (H१) मासिक बेस प्राईज रु. ७,०२,०००/- (रु. सात लाख दोन हजार फक्त) व वार्षिक दरवाढ १% देणाऱ्या (५ वर्षाकरिता एकूण रु.
४,२९,७०,८६६/- (रु. चार कोटी एकोणतीस लक्ष सत्तर हजार आठशे सहासष्ट फक्त) ) प्रिती कॅटरर्स या संस्थेस ५ वर्षाकरिता भाडयाने देण्यास याद्वारे मान्यता देण्यात येत आहे.
२. प्रकल्प संचालक, पु.ल.देशपांडे महाराष्ट्र कला अकादमी, मुंबई यांनी प्रिती कॅटरर्स या संस्थेसोबत आवश्यक तो करारनामा करावा व त्याची प्रत या विभागात पाठवावी.
३. प्रकल्प संचालक, पु.ल. देशपांडे महाराष्ट्र कला अकादमी, मुंबई यांनी प्रिती कॅटरर्स या संस्थेकडून करारनाम्यातील तरतूदीनुसार आवश्यक ती बँक गॅरन्टी घ्यावी.
# Page 2