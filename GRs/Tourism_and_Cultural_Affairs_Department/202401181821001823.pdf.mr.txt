# Page 1
छत्रपती शिवाजी महाराज यांच्या ३५० व्या
राज्याभिषेक वर्षानिमित्त अनावरण करण्यात
आलेल्या ६ स्पेशल कव्हर/ तिकिट यांची
फ्रेम राज्यातील लोकप्रतिनिधींना
पाठविण्याकरीता येणाऱ्या खर्चास
प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३ /प्र.क्र. ३६१/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १८ जानेवारी, २०२४
वाचा : १. पर्यटन व सांस्कृतिक कार्य विभाग शासन निर्णय
समक्रमांक, दिनांक २२ मे,२०२३
२. पर्यटन व सांस्कृतिक कार्य विभाग शासन निर्णय
समक्रमांक, दिनांक ४ ऑगस्ट,२०२३
३. संचालक, सांस्कृतिक कार्य संचालनालय यांचे क्र.
सांकास /६८७०, दिनांक ७ डिसेंबर, २०२३ रोजीचे पत्र.
प्रस्तावना :-
छत्रपती शिवाजी महाराज यांच्या ३५० व्या राज्याभिषेक वर्षानिमित्त
“शिवराज्याभिषेक महोत्सव” दिनांक २ जून २०२३ पासून सुरू झाला आहे. त्यानुषंगाने
राज्यामार्फत विविध कार्यक्रम व उपक्रम राबविण्यात येत आहेत. त्याच पार्श्वभुमीवर छत्रपती
शिवाजी महाराज यांच्या जीवनाशी निगडीत व्यक्ति/स्थळे/घटना/कार्यक्षेत्र इ. बाबी विशद
करणारी “विशेष पोस्ट कव्हर/तिकीट” यांची फ्रेम राज्यातील लोकप्रतिनिधी/ अधिकारी/
इतर मान्यवरांना पाठविण्याकरीता येणाऱ्या खर्चास प्रशासकीय व वित्तीय मान्यता देण्याची
बाब शासनाच्या विचाराधीन होती.
शासन निर्णय :-
“३५० वा शिवराज्याभिषेक महोत्सव” निमित्त अनावरण करण्यात आलेली
सहा विशेष पोस्ट कव्हर/तिकिट यांची फ्रेम राज्यातील लोकप्रतिनिधी/अधिकारी/इतर
मान्यवरांना वितरीत करण्यासाठी येणारा खर्च रुपये ७,४५,०००/- ( अक्षरी रुपये सात लक्ष
पंचेचाळीस हजार फक्त ) इतक्या रकमेस प्रशासकीय व वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी-२, मुख्य लेखाशीर्ष २२०५ कला व
संस्कृती, (१०२) कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा
अमृत महोत्सवांतर्गत कार्यक्रम, (२२०५ ३७३३) ५० इतर खर्च (कार्यक्रम) या लेखाशिर्षाखाली
उपलब्ध असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांकः संकीर्ण ८२२३ /प्र.क्र. ३६१/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/ प्र.क्र.४०/
अर्थ-३, दिनांक १२ एप्रिल, २०२३ मधील सर्व परिच्छेद व परिशिष्ट्टातील अटींनुसार
कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची
राहील.
०६. सदर शासन निर्णय महाराष्ट्र शासनाच्या www.maharashtra.gov.in या