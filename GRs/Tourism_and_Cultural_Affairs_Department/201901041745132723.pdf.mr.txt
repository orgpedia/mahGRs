# Page 1
जन्मशताब्दी दिनानिमित्त १५ कार्यशाळांच्या आयोजन खर्चास मंजूरी देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२१८/प्र. क्र. ३७०/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ४ जानेवारी, २०१९
वाचा :- १) शासन निर्णय, पर्यटन व सांस्कृतिक कार्य विभाग क्र. संकीर्ण ८२१८/ प्र.क्र. २५७/सां.का.४, दिनांक ६ डिसेंबर, २०१८
२) शासन ज्ञापन, मराठी भाषा विभाग क्र. संकीर्ण २०१८/प्र.क्र.१७/२०१८/भाषा-३, दिनांक २७ सप्टेंबर, २०१८
३) शासन निर्णय, पर्यटन व सांस्कृतिक कार्य विभाग क्र. संकीर्ण ८२१८/ प्र.क्र. ३७०/सां.का.४, दिनांक ७ डिसेंबर, २०१८
४) संचालक सांस्कृतिक कार्य संचालनालय, मुंबई यांचे दिनांक १८
डिसेंबर, २०१८ रोजीचे पत्र
शासन निर्णय : ज्येष्ठ साहित्यिक/गायक/संगीतकार पु. ल. देशपांडे, ग. दि. माडगुळकर व सुधीर फडके यांच्या जन्मशताब्दी वर्षानिमित्ताने सांस्कृतिक कार्य विभाग व मराठी भाषा विभाग यांच्या संयुक्त विद्यमाने १०० कार्यशाळांचे विविध महाविद्यालयात आयोजन करण्यास उपर्निर्दिष्ट दिनांक ७ डिसेंबर, २०१८ च्या शासन निर्णयान्वये मंजूरी देण्यात आली आहे. तसेच प्रथम टप्प्यात सदर शासन निर्णयासोबतच्या परिशिष्ट-अ मधील ३६ महाविद्यालयात कार्यशाळांचे आयोजन करण्यास मान्यता देण्यात आली आहे. मान्यता देण्यात आलेल्या ३६ महाविद्यालयांपैकी अहमदनगर येथील महाविद्यालयाने कार्यशाळा आयोजनास असमर्थता दर्शविली असून दिनांक ७ ते २९ जानेवारी, २०१९ या कालावधीत सोबत जोडलेल्या परिशिष्ट अ मधील नवीन १५ महाविद्यालयांमध्ये सदर कार्यशाळांचे आयोजनास याद्वारे मान्यता देण्यात येत आहे. सदर कार्यशाळांचा प्रति कार्यशाळा खर्चाचा तपशील खालीलप्रमाणे :
---------------------------------------------------------------------------------------
| अ.क्र. | खर्चाचा तपशील | रक्कम (रुपये) |
| १. | मार्गदर्शक मानधन व प्रवास खर्च | ८,००० /- ( प्रति मागदर्शक) x ९ मार्गदर्शक = ७२,०००/ |
| २. | कलाकार मानधन व प्रवास खर्च | १३,०००/- (प्रति कलाकार) |
| ३. | बोर्ड, बॅनर छपाई | ६,०००/ |
| ४. | जाहिरात प्रसिध्दी | ८,०००/ |
| ५. | बोर्ड, बॅनर, जाहिराती, डिझाईन | १,०००/ |
|  | एकूण | १,००,०००/ |
---------------------------------------------------------------------------------------
# Page 2
शासन निर्णय क्रमांक: संकीर्ण ८२१८/प्र. क्र. ३७०/सां.का.४
उपरोक्त खर्चाच्या बाबी या ढोबळ स्वरुपाच्या असून एक लक्ष रुपये मान्यतेच्या अधीन राहून काही बदल करावयाचा झाल्यास, समन्वयकाच्या सल्ल्यानुसार संचालक, सांस्कृतिक कार्य संचालनालय यांना खर्चाच्या बाबींमध्ये फेरबदल करण्याचे अधिकार राहतील.
२. उपर्निर्दिष्ट दिनांक २७ सप्टेंबर, २०१८ अन्वये मराठी भाषा विभागाने या विभागास अभिहस्तांकीत केलेल्या निधीतून सदरचा खर्च भागविण्यात येत असून, त्यानुसार मागणी क्र.
झेडएफ-०१, मुख्यलेखाशीर्ष २०५१ सचिवालय- सर्वसाधारण सेवा, ०९०, सचिवालय (००) (०४) मराठी भाषेच्या प्रचार व प्रसारासाठी हाती घ्यावयाचे उपक्रम (कार्यक्रम), ५० इतर खर्च (२०५२ ५२३२) या लेखाशीर्षाखाली सन २०१८-२०१९ या आर्थिक वर्षाच्या मंजूर तरतूदीच्या उपलब्धतेच्या अधीन राहून मंजूर करण्यात येत आहे.
३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
४. शासन निर्णय वित्त विभागाच्या शासन निर्णय क्र. विअप्र-२०१३/विनियम, दिनांक १७ एप्रिल, २०१५ वित्तीय अधिकार नियम पुस्तिका १९७८, भाग पहिला, उपविभाग-३, अ.क्र.४, परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार सदर खर्चास मान्यता देण्यात येत आहे.
५. सदर प्रकरणी विहीत कार्यपध्दतीचा अवलंब करुन सेवा सुविधा घेण्याची जबाबदारी संचालक, सांस्कृतिक कार्य संचालनालय यांची राहील. सदर प्रकरणी वित्त विभागाच्या शासन परिपत्रक क्र. अर्थसं-२०१८/प्र.क्र.६९/अर्थ - ३, दिनांक २ एप्रिल, २०१८ मधील परिच्छेद क्र. ६ (अ) (ब) (क) व ७ (७) (८) ची पूर्तता होत असून उर्वरित सर्व परिच्छेद व परिशिष्टातील अटी याप्रकरणी लागू होत नाहीत.
६. वित्त विभागाच्या शासन परिपत्रक क्र. अर्थसं - २०१८ / प्र. क्र. ६९ / अर्थ - ३, दिनांक ०२ एप्रिल, २०१८ अन्वये प्रशासकीय विभागास प्रदान करण्यात आलेल्या निधीमधून सदर खर्च करण्यास मंजूरी देण्यात येत आहे.
# Page 3
# Page 4