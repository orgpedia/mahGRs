# Page 1
रंगभूमी प्रयोग परिनिरिक्षण
मंडळाच्या सदस्यांच्या
मानधनात वाढ करण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : एसपीबी-२०२५/प्र.क्र.४९/सां.का.१
मादाम कामा मार्ग, हुतात्मा राजगुरु चौक
मंत्रालय विस्तार भवन, मुंबई ४०० ०३२.
दिनांक : ३० ऑक्टोबर, २०२५.
वाचा : १. शासन निर्णय, पर्यटन व सांस्कृतिक कार्य विभाग, क्र.एसपीबी २०१२/
प्र.क्र.१३१ /सां.का.१, दि.२७ नोव्हेंबर,२०१३.
२. सचिव,रंगभूमी प्रयोग परिनिरिक्षण मंडळ, मुंबई यांचे पत्र क्र.रंप्रपम/
सां.का./ २०२३/५५४३, दि.१२ नोव्हेंबर, २०२३.
प्रस्तावना :
रंगभूमी प्रयोग परिनिरिक्षण मंडळाकडून सार्वजनिक ठिकाणी सादर होणा-या
मनोरंजनाच्या (नाटक / एकांकिका / लोकनाट्य तमाशा वग/ मेळे इत्यादी) कार्यक्रमासाठी
नागरिकांनी सादर केलेल्या लिखाणांचे पूर्वपरिक्षण करुन त्यांना कायमस्वरुपी योग्यता
प्रमाणपत्र (Suitability Certificate) देण्यात येते. सदर पूर्वपरिक्षणाचे काम शासनाने गठीत
केलेल्या रंगभूमी मंडळातील अशासकीय सदस्याकडून केले जाते. सद्यस्थितीत रंगभूमी
मंडळावर कार्यरत असणा-या अशासकीय सदस्यांना संदर्भ क्र.१ नुसार रुपये २५००/- इतके
ठोक दरमहा मानधन मराठी, हिंदी व इंग्रजी या भाषेतील नाटय संहितेचे पूर्वपरिक्षण
करण्यासाठी दिले जाते.
मागील १३ वर्षापासून मंडळावरील सदस्यांच्या दरमहा मानधनात वाढ करण्यात
आलेली नाही. त्यामुळे रंगभूमी मंडळाच्या सदस्यांच्या मानधनात वाढ करण्याबाबतचा प्रस्ताव
संदर्भ क्र.२ नुसार रंगभूमी प्रयोग परिनिरिक्षण मंडळाने शासनास सादर केला आहे. त्यानुसार
रंगभूमी मंडळावरील सदस्यांच्या मासिक मानधनात वाढ करण्याची बाब शासनाच्या
विचाराधीन होती.
शासन निर्णय:
रंगभूमी प्रयोग परिनिरिक्षण मंडळावर कार्यरत असणा-या अशासकीय सदस्यांचे
मानधन दरमहा रुपये २५००/- (रुपये दोन हजार पाचशे फक्त) वरून दरमहा रुपये ५०००/-
(रुपये पाच हजार फक्त) इतके वाढवण्यास या शासन निर्णयान्वये देण्यात येत आहे.
# Page 2
०२. यासाठी होणारा खर्च "२२०५ कला आणि संस्कृती (०२) (०१) राज्य रंगभूमी प्रयोग
परिनिरीक्षक मंडळाचे कार्यालय (२२०५ १३८३), २८ व्यावसायिक सेवा मागणी क्रमांक झेडडी-
२" या लेखाशीर्षाखालील त्या-त्या वर्षी उपलब्ध होणाऱ्या तरतूदीमधून भागविण्यात यावा.
०३. सदर शासन निर्णय, वित्त विभाग शासन निर्णय दि.१७ एप्रिल, २०१५, वित्तीय अधिकार
नियम पुस्तिका १९७८ भाग पहिला उपविभाग तीन मधील अ.क्र.४ मधील परिच्छेद क्र.२७(२)
(अ) येथील तरतूदीनुसार प्रशासकीय विभागास प्राप्त झालेल्या प्राधिकरणानुसार निर्गमित
करण्यात येत आहे.
०४. सदर शासन निर्णय हा महाराष्ट्र शासनाच्या www.maharashtra.gov.in या