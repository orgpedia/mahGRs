# Page 1
तालतम किल्ला, जिंजाळा, ता. सिल्लोड, जि.
छत्रपती संभाजीनगर या राज्य संरक्षित
स्मारकाच्या जतन दुरुस्ती कामाच्या
अंदाजपत्रकास प्रशासकीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : स्मारक-२०२४/प्र.क्र.१५७/सां.का.३
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक :- ०८ ऑक्टोबर, २०२४
वाचा :-संचालक, पुरातत्व व वस्तुसंग्रहालये संचालनालय, मुंबई यांचे पत्र जा.क्र.स्मारके/२०२४/१९४३, दि.१८.०६.२०२४
प्रस्तावना :-
तालतम किल्ला हा मराठवाड्यातील इतर डोंगरी किल्ल्यांप्रमाणेच असून, जवळपास १४१ एकरांच्या परिसरात पसरलेला आहे. तालतम किल्ला छत्रपती संभाजीनगर या जिल्हा ठिकाणापासून ११० किमी अंतरावर आहे. तालतम किल्ल्याच्या तटबंदीला लागून १२ बुरुज असून डोंगराच्या बाजूने जवळपास ३०० फूट खोल दरी आहे. किल्ल्यावर येण्यासाठी ३ दरवाजे असून दक्षिण बाजूकडील प्रवेशद्वार किल्ल्याचे प्रमुख प्रवेशद्वार आहे. किल्ला परिसरात टेहळणी बुरुज, दर्गा, मस्जिद, धान्य कोठार, तलाव इ. वास्तु आहेत.
सन २०२३-२४ च्या अर्थसंकल्पीय भाषणामध्ये मा. वित्त मंत्री यांनी शिवकालीन किल्ल्यांच्या
जतन व संवर्धनासाठी रु.३००.०० कोटी इतक्या निधीची घोषणा केली होती. त्यानुसार तालतम किल्ला, जिंजाळा, ता. सिल्लोड, जि. छत्रपती संभाजीनगर या राज्य संरक्षित स्मारकाच्या जतन दुरुस्तीसाठी मे.
नासदिया आर्किटेक्ट ॲण्ड कन्झवेशन यांच्याकडून तयार करण्यात आलेले रु.१२,५४,००,२९८/- इतक्या रकमेचे सविस्तर अंदाजपत्रक संचालक, पुरातत्व व वस्तुसंग्रहालये संचालनालय यांनी संदर्भाधीन पत्रान्वये मान्यतेस्तव सादर केले आहे. त्यानुसार तालतम किल्ला, जिंजाळा, ता. सिल्लोड, जि. छत्रपती संभाजीनगर या राज्य संरक्षित स्मारकाच्या जतन दुरुस्ती कामाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
तालतम किल्ला, जिंजाळा, ता. सिल्लोड, जि. छत्रपती संभाजीनगर या राज्य संरक्षित स्मारकाच्या जतन दुरुस्तीसाठी रु.१२,५४,००,२९८/- (अक्षरी रुपये बारा कोटी चोपन्न लक्ष दोनशे अठ्ठाण्णव मात्र) (सर्व करासहीत) इतक्या रकमेच्या कामास या शासन निर्णयान्वये प्रशासकीय मान्यता प्रदान करण्यात
येत आहे.
०२. सदर निधी मागणी क्र. झेडडी-०२, पर्यटन व सांस्कृतिक कार्य विभाग, २२०५ कला व संस्कृती (००) १०३, पुरातत्वशास्त्र, (०१) (०६) राज्यातील ऐतिहासिक व सांस्कृतिकदृष्ट्ट्या महत्वाचे किल्ले व
# Page 2
शासन निर्णय क्रमांक : स्मारक-२०२४/प्र.क्र.१५७/सां.का.३
धार्मिक स्थळे यांची जपणूक संरक्षण (कार्यक्रम) (२२०५ १३०२) २७ लहान बांधकामे या लेखाशिर्षातील त्या त्या आर्थिक वर्षातील मंजूर अनुदानातून उपलब्ध निधीतून भागविण्यात यावा .
०३. संचालक, पुरातत्व व वस्तुसंग्रहालये संचालनालय यांना यासाठी नियंत्रण अधिकारी म्हणून
घोषित करण्यात येत असून त्यांना अथवा त्यांनी प्राधिकृत केलेल्या अधिकाऱ्यास या संबंधीच्या देयकावर स्वाक्षरी करण्यास प्राधिकृत करण्यात येत आहे . तसेच सदर काम हे पुरातत्वीय
निकषानुसार/मानकानुसार पूर्ण होईल हे पाहण्याची जबाबदारी संचालक, पुरातत्व व वस्तुसंग्रहालये
संचालनालय व संबंधित संवर्धन वास्तुविशारद यांची राहील.
०४. हा शासन निर्णय वित्त विभाग, शासन निर्णय क्र. विअप्र -२०१३/ प्र.क्र.३०/ २०१३/ विनियम,
भाग २, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग पहिला, उपविभाग
पाच मधील अनुक्रमांक २ मधील परिच्छेद क्र.२ मधील नियम क्र.१३४ नुसार प्रशासकीय विभागांना
प्रदान केलेल्या अधिकाराच्या अधीन राहून निर्गमित करण्यात येत आहे.
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर