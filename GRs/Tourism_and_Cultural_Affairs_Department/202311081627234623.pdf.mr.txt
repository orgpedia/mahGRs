# Page 1
“क्रांतीवीरांची अमृतगाथा" या विशेष कार्यक्रम खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ४१६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ८ नोव्हेंबर, २०२३
वाचा :- सांस्कृतिक कार्य संचालनालय यांचे पत्र क्र.सां.का.सं/२९४७, दिनांक १८ मे, २०२३.
प्रस्तावना : स्वातंत्र्याचा अमृत महोत्सवानिमित्त देशभरात विविध कार्यक्रम/उपक्रम राबविण्यात येत आहेत. सदर कार्यक्रम / उपक्रमामधून भारतीय स्वातंत्र्यलढ्यासाठी योगदान दिलेल्या थोर व्यक्ति, क्रांतीकारक तसेच विविध क्रांतीकारी संघटना यांचा इतिहास सर्वसामान्यापर्यंत खासकरुन तरुण पिढीला माहिती व्हावा, हा उद्देश आहे. त्याच धर्तीवर भारतीय स्वातंत्र्य लढ्यातील घटना व क्रांतीकारकांचा इतिहास दृकश्राव्य माध्यमातून “क्रांतीवीरांची अमृत गाथा” या कार्यक्रमाच्या व्हिडीओ सादरीकरणाच्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : या शासन निर्णयान्वये भारतीय स्वातंत्र्य लढ्यातील क्रांतिकारकांचा इतिहास दृकश्राव्य माध्यमातून मांडणारा “क्रांतीवीरांची अमृतगाथा” या कार्यक्रमाच्या व्हिडीओ सादरीकरणाकरीता करण्यात आलेल्या रुपये ६.०० लक्ष (रुपये सहा लक्ष फक्त) इतक्या खर्चाच्या रकमेस प्रशासकीय व वित्तीय मान्यता देण्यात येत आहे.
०२. सदरचा खर्च लेखाशीर्ष मागणी क्र.. झेडडी - २, २२०५, कला व संस्कृती, १०२, कला व संस्कृती प्रचालन, (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) - ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३ / विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
# Page 2
शासन निर्णय क्रमांक: संकीर्ण ८२२३ /प्र.क्र.४१६/सां.का.४
०५. सदर प्रकरणी वित्त विभागाच्या शासन निर्णय क्र. अर्थसं - २०२३/ प्र.क्र.४०/ अर्थ- ३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.