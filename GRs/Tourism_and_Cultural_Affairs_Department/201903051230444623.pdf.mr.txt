# Page 1
मौजे भोसरे, ता खटाव, जिल्हा सातारा या स्थळास ‘ब’ वर्ग पर्यटनस्थळाचा दर्जा देणे
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक टीडीएस २०१९/१/प्र.क्र.६५/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : १ मार्च, २०१९.
संदर्भ :- १) पर्यटन व सांस्कृतिक कार्य, शासन निर्णय क्र. टिडीएस २०१०/८/प्र.क्र.४६३/पर्यटन, दि.४/११/२०१०.
२) पर्यटन व सांस्कृतिक कार्य, शासन निर्णय क्र. टिडीएस
२०११/१२/प्र.क्र.८५५/पर्यटन, दि.१६/१/२०१२.
३) पर्यटन व सांस्कृतिक कार्य, शासन निर्णय क्र. टिडीएस
२०१६/११/प्र.क्र.८६२/पर्यटन, दि.२५/४/२०१७.
४) जिल्हाधिकारी, सातारा यांचे पत्र क्र. जिनिससा / सांस/प्राप/२०१८-१९/ का-६/४१३७, दि.१२/१२/२०१८.
प्रस्तावना : जिल्ह्यातील ‘ब’ वर्ग पर्यटनस्थळांची निवड करुन प्रस्ताव शासनाला सादर करणे याबाबतचे अधिकार संदर्भक्रमांक २ येथील शासन निर्णयान्वये संदर्भक्रमांक १ येथील शासन निर्णयामधील जिल्हाधिकारी यांच्या अध्यक्षतेखाली समितीस प्रदान करण्यात आले आहेत. तसेच राज्यातील ‘ब’ वर्ग पर्यटनस्थळ घोषित करण्यासाठी संदर्भ क्रमांक ३ येथील शासन निर्णयान्वये निकष व कार्यपध्दती निश्चित करण्यात आलेली आहेत.
२. मौजे भोसरे, ता खटाव, जिल्हा सातारा हे ठिकाण बारमाही पर्यटक व भाविक भेट देत असलेले ऐतिहासिक पर्यटनस्थळ आहे. सदर ठिकाण छत्रपती शिवाजी महाराजांचे सरसेनापती प्रतापराव गुजर यांची जन्मभूमी असून या ठिकाणी त्यांचा ऐतिहासिक वाडा व प्रतापराव गुजर यांचे स्मारक आहे. त्याचप्रमाणे या ठिकाणी प्राचीन हनुमान मंदिर हे ग्रामदैवत आहे. त्या ठिकाणी दरवर्षी महाशिवरात्रीस सरसेनापती प्रतापराव गुजर यांची जयंती साजरी केली जाते.
३. मौजे भोसरे, ता खटाव या स्थळास यात्रा कालावधी सोडून दररोज असंख्य पर्यटक भेट देतात सदर ठिकाण हे छत्रपती शिवाजी महाराजांचे सरसेनापती प्रतापराव गुजर यांचे जन्मगाव असल्यामुळे या ठिकाणास सुमारे ३५० वर्षापूर्वीचे ऐतिहासिक महत्व आहे. जिल्हाधिकारी, सातारा यांनी मौजे भोसरे, ता. खटाव या स्थळास - ब वर्ग पर्यटनस्थळाचा दर्जा देण्याची शिफारस केलेली आहे. यामुळे मौजे भोसरे, ता. खटाव, जिल्हा सातारा या स्थळास पर्यटनस्थळाचा -ब॰ वर्ग दर्जा देण्याची बाब शासनाच्या विचाराधीन होती.
शासन निर्णय :
पर्यटन व सांस्कृतिक कार्य, शासन निर्णय क्र. टिडीएस २०१६/११/प्र.क्र.८६२/पर्यटन, दि.२५/४/२०१७ अन्वये राज्यातील ब वर्ग पर्यटनस्थळे घोषित करण्यासाठी निकष व कार्यपध्दती निश्चित करण्यात आलेली आहे. मौजे भोसरे, ता. खटाव हे ठिकाण छत्रपती शिवाजी महाराजांचे सरसेनापती प्रतापराव गुजर यांचे जन्मगाव असल्यामुळे या ठिकाणास सुमारे ३५० वर्षापूर्वीचे
# Page 2
शासन निर्णय क्रमांक: टीडीएस २०१९/१/प्र.क्र.६५/पर्यटन,
ऐतिहासिक महत्व आहे. सदर ठिकाणास दरवर्षी ५ लाखापेक्षा अधिक पर्यटक भेट देतात. वरील सर्व पार्श्वभूमी विचारात छत्रपती शिवाजी महाराजांचे सरसेनापती प्रतापराव गुजर यांचे जन्मगाव व स्मारक असलेल्या मौजे भोसरे, ता. खटाव, जिल्हा सातारा या स्थळास ब वर्ग पर्यटनस्थळ म्हणून घोषित करण्यात येत आहे.