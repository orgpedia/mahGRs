# Page 1
मेरी माटी मेरा देश ” अर्थात “माझी माती माझा देश” अमृत कलश यात्रा या कार्यक्रमास व त्यावरील आयोजन खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र.७१४/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २ नोव्हेंबर, २०२३
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./ ६०७५, दिनांक १९ ऑक्टोबर, २०२३.
प्रस्तावना : “स्वातंत्र्याचा अमृत महोत्सव” या उपक्रमाचा सांगता सोहळाच्या औचित्याने मा. पंतप्रधान यांनी मन की बात या कार्यक्रमात घोषीत केल्यानुसार तसेच केंद्र सरकारच्या सुचनेनुसार “माझी माती माझा देश” या उपक्रमाच्या अनुषंगाने “अमृत कलश यात्रा” या अभियानाचे आयोजन करण्यात आले आहे. जिल्हा स्तरावरुन साधारण १००० स्वयंसेवकामार्फत स्थानिक ठिकाणची कलशामध्ये माती घेऊन हे स्वयंसेवक मुंबई येथे दाखल होणार आहेत. मुंबई येथुन दि. २७ ऑक्टोबर, २०२३ रोजी दिल्ली येथे स्वयंसेवक रवाना होणार आहेत. त्यानुषंगाने आयोजित करण्यात येणाऱ्या “अमृत कलश यात्रा” या अभियानास व त्यावरील आयोजन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : “माझी माती माझा देश” अंतर्गत “अमृत कलश यात्रा” या अभियानास व त्यावरील खर्च रुपये २५,००,०००/- (रुपये पंचवीस लक्ष फक्त) इतक्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदरचा खर्च "स्वातंत्र्याचा अमृत महोत्सव” अंतर्गत व्यवस्थापकीय संचालक, महाराष्ट्र चित्रपट रंगभूमी सांस्कृतिक विकास महामंडळ, गोरेगांव चित्रनगरी, गोरेगांव मुंबई यांच्याकडे उपलब्ध असलेल्या निधीतून भागविण्यास मंजूरी देण्यात येत आहे.व्यवस्थापकीय संचालक महाराष्ट्र चित्रपट रंगभूमी सांस्कृतिक विकास महामंडळ, गोरेगांव चित्रनगरी, गोरेगांव मुंबई यांनी सदर अभियानासाठी मंजूर करण्यात आलेला रुपये २५,००,०००/- ( रुपये पंचवीस लक्ष फक्त ) इतका निधी वेळोवेळी आवश्यकतेनुसार संचालक, सास्कृतिक कार्य संचालनालय यांना उपलब्ध करुन द्यावा.
# Page 2
शासन निर्णय क्रमांक: संकीर्ण ८२२३/प्र.क्र.७१४/सां.का.४
०३. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग- ३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०४. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.