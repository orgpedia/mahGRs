# Page 1
पर्यटन व सांस्कृतिक कार्य विभागाच्या अधिनस्त
कार्यालयांतील गट-अ व गट-ब (राजपत्रित) यांच्या
गोपनीय अहवालाचे प्रतिवेदन व पुनर्विलोकन
करण्यासंदर्भात कार्यपद्धती विहित करण्याबाबत..
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक:- गोपअ-२०२५/प्र.क्र.४८/आस्थापना
मादाम कामा मार्ग, हुतात्मा राजगुरु चौक, मंत्रालय, मुंबई ४०००३२
दिनांक :- ०२ मे, २०२५
वाचा :- १) सामान्य प्रशासन विभाग, शासन निर्णय क्र. सीएफआर-१२१०/प्र.क्र.४७/२०१०/तेरा, दिनांक ०१.११.२०११
२) सामान्य प्रशासन विभाग, शासन निर्णय क्र. सीएफआर-१२११/प्र.क्र.२५७/तेरा, दिनांक ०७.०२.२०१८
३) सामान्य प्रशासन विभाग, शासन परिपत्रक क्र. सीएफआ-१२१०/ प्र.क्र.१६४/ आस्थामं(१३), दिनांक २२.०१.२०२५
प्रस्तावना :-
शासकीय अधिकारी/कर्मचारी यांचे गोपनीय अहवाल /कार्यमूल्यमापन अहवाल लिहिणे व
जतन करणे याबाबत सामान्य प्रशासन विभागाच्या दिनांक ०१.११.२०११ शासन निर्णयान्वये एकत्रित
सर्वसाधारण सूचना निर्गमित केलेल्या आहेत. राज्य शासकीय अधिकारी व कर्मचाऱ्यांचा गोपनीय
अहवाल / कार्यमूल्यमापन अहवाल हा महत्वाचा दस्तऐवज असून त्याआधारे अधिकारी / कर्मचारी
यांच्या पुढील विकासासाठी मूलभूत आणि महत्वपूर्ण माहिती उपलब्ध होते. गोपनीय अहवाल /
कार्यमूल्यमापन अहवाल लिहिणे ही केवळ मूल्यांकन प्रक्रिया नसून अधिकाऱ्यांच्या क्षमता व प्रशिक्षण
यांचे नियोजन करण्यासाठी उपयुक्त साधन म्हणून याचा वापर होतो.
पर्यटन व सांस्कृतिक कार्य विभागाच्या अधिनस्त कार्यालयांतील गट-अ व गट-ब (राजपत्रित)
यांच्या गोपनीय अहवाल / कार्यमूल्यमापन अहवालाचे प्रतिवेदन व पुनर्विलोकन करण्यासंदर्भात
कार्यपद्धती विहित करण्याची बाब शासनाच्या विचाराधीन होती.
शासन निर्णय :-
पर्यटन व सांस्कृतिक कार्य विभागाच्या अधिपत्याखालील क्षेत्रीय कार्यालयांतील सर्व
राजपत्रित अधिकाऱ्यांच्या कार्यमूल्यमापन अहवालविषयक कार्यवाहीमध्ये एकसूत्रता यावी, यासाठी
संबंधित गट-अ व गट-ब (राजपत्रित) अधिकाऱ्यांचे कार्यमूल्यमापन अहवाल लिहीण्याकरिता
खालीलप्रमाणे प्रतिवेदन व पुनर्विलोकन अधिकारी निश्चित करण्यात येत आहेत-
# Page 2
शासन निर्णय क्रमांकः गोपअ-२०२५/प्र.क्र.४८/आस्थापना
----------------------------------------------------------------------------------------------------------------------------------------------------------------------------------------------
| अ.क्र. | ज्या वेतन स्तरावरील अधिकाऱ्याचा गोपनीय अहवाल / कार्यमूल्यमापन अहवाल लिहावयाच्या आहे तो वेतनस्तर | प्रतिवेदन करण्यास सक्षम असलेले प्राधिकारी | पूनर्विलोकन करण्यास सक्षम असलेले प्राधिकारी |
| १ | एस-२५ व त्यावरील वेतनस्तर असलेले कार्यालय प्रमुख | संबंधीत विभागाचे सचिव/प्र.स./अ.मु.स. | मुख्य सचिव |
| २ | एस-२५ पेक्षा कमी वेतनस्तर असलेले कार्यालय प्रमुख गट-अ व गट-ब (राजपत्रित) | संबंधीत मंत्रालयीन कार्यासनाचे उपसचिव | संबंधीत विभागाचे सचिव/प्र.स./अ.मु.स. |
| ३ | एस-२५ पेक्षा कमी वेतनस्तर असलेले इतर अधिकारी (गट-अ ) | संबंधीत कार्यालय प्रमुख | संबंधीत मंत्रालयीन कार्यासनाचे उपसचिव |
| ४ | एस-२५ पेक्षा कमी वेतनस्तर असलेले इतर अधिकारी गट-ब (राजपत्रित) | संबंधीत कार्यालयातील लगतचे वरीष्ट्ठ अधिकारी / कार्यालय प्रमुख | कार्यालय प्रमुख |
----------------------------------------------------------------------------------------------------------------------------------------------------------------------------------------------
२. सामान्य प्रशासन विभागाच्या दिनांक ०७.०२.२०१८ रोजीच्या शासन निण्र्यान्वये गट-अ आणि
गट-ब (राजपत्रित) संवर्गातील राज्य शासकीय अधिकाऱ्यांचे कार्यमूल्यमापन अहवाल सन २०१७-१८ या
प्रतिवेदन वर्षापासून "महापार" या संगणक प्रणालीद्वारे लिहिण्याबाबत निदेश देण्यात आलेले आहेत.
तथापि, बहुतांश कार्यालयांतील गट-अ आणि गट-ब (राजपत्रित) अधिकारी अद्यापही पांरपारिक
पध्दतीने कार्यमूल्यमापन अहवाल सादर करतात. त्याकरिता, पर्यटन व सांस्कृतिक कार्य विभागाच्या
अधिपत्याखालील क्षेत्रीय कार्यालयांतील सर्व राजपत्रित शासकीय अधिकाऱ्यांचे कार्यमूल्यमापन
अहवाल सन २०२५-२०२६ या प्रतिवेदन वर्षापासून "महापार" या संगणक प्रणालीद्वारे लिहिणे बंधनकारक
करण्यात येत आहे.
३. उपरोक्त प्रमाणे निश्चित करण्यात आलेले प्रतिवेदन व पुनर्विलोकन अधिकारी यांचेकडे
कार्यमूल्यमापन अहवाल "महापार" या संगणक प्रणालीद्वारे सादर करण्याची कार्यवाही संबंधीत
अधिकाऱ्यांनी विहित वेळेत पूर्ण करावी.
पृष्ट्ठ ३ पैकी २
# Page 3
शासन निर्णय क्रमांकः गोपअ-२०२५/प्र.क्र.४८/आस्थापना
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर