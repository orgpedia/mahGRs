# Page 1
मौजे क्षेत्र महाबळेश्वर, ता. महाबळेश्वर, जि. सातारा या स्थळास 'ब' वर्ग पर्यटनस्थळाचा दर्जा देण्याबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय क्रमांक टिडीएस २०१९/३/प्र.क्र.१८२/पर्यटन,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक : २ मार्च, २०२०.
संदर्भ :- १) पर्यटन व सांस्कृतिक कार्य विभाग, शासन निर्णय क्र. टिडीएस २०१०/८/ प्र.क्र.४६३/पर्यटन, दि.४/११/२०१०.
२) पर्यटन व सांस्कृतिक कार्य विभाग, शासन निर्णय क्र. टिडीएस २०११/१२/ प्र.क्र.८५५/पर्यटन, दि.१६/१/२०१२.
३) पर्यटन व सांस्कृतिक कार्य विभाग, शासन निर्णय क्र. टिडीएस २०१६/११/ प्र.क्र.८६२/पर्यटन, दि.२५/४/२०१७.
४) जिल्हाधिकारी, सातारा यांचे पत्र क्र. जिनिससा/सांस/प्राप/२०१८-१९/का-६/ ४२३०, दि.१७/१२/२०१८.
५) जिल्हा नियोजन अधिकारी, सातारा यांचे पत्र क्र. जिनिससा / पर्यटन/२०१८-१९/ का.६/९०५, दि.७/०३/२०१९.
६) जिल्हा नियोजन अधिकारी, सातारा यांचे पत्र क्र. जिनिससा/पर्यटन/२०१९-२०/ का-६/३८६०, दि.२१/११/२०१९.
प्रस्तावना: जिल्ह्यातील ‘ब' वर्ग पर्यटनस्थळांची निवड करुन प्रस्ताव शासनाला सादर करण्याबाबतचे अधिकार संदर्भ क्रमांक २ येथील शासन निर्णयान्वये, संदर्भ क्रमांक १ येथील शासन निर्णयामधील जिल्हाधिकारी यांच्या अध्यक्षतेखालील समितीस प्रदान करण्यात आले आहेत. तसेच राज्यातील 'ब' वर्ग पर्यटनस्थळ घोषित करण्यासाठी निकष व कार्यपध्दती संदर्भ क्रमांक ३ येथील शासन निर्णयान्वये निश्चित करण्यात आली आहे.
२. मौजे क्षेत्र महाबळेश्वर, (जि. सातारा) हे महाराष्ट्राचे नंदनवन म्हणून ओळखले जाणारे भारतातील थंड हवेचे ठिकाण व व पर्यटनस्थळ म्हणून प्रसिध्द आहे. महाबळेश्वर तालुक्यातील जुने महाबळेश्वर हे प्रसिध्द स्थळ क्षेत्र महाबळेश्वर या नावाने परिचित आहे. महाबळेश्वर हे नांव निलकंठ महादेवाचे नांव आहे. स्कंद पुराणात याविषयी माहिती दिलेली आहे.
३. क्षेत्र महाबळेश्वर, या ठिकाणी पंचगंगा मंदिर हे एक यादव कालिन मंदिर आहे. या मंदिराची निर्मिती इ.स.१२१० साली करण्यात आली आहे. या मंदिराची बांधणी हेमाडपंथी आहे. पूर्वी या मंदिरामध्ये गंगानदीचा प्रवाह होता व त्याच जागेवर या मंदिराचा जिर्णोध्दार करण्यात आला आहे.
तसेच या ठिकाणी कृष्णा, कोयना, सावित्री, गायत्री व वेण्णा या पाच नद्या उगम पावल्या असून संपूर्ण भारतामध्ये असे एकमेव महान ठिकाण आहे.
४. जिल्हाधिकारी, सातारा यांनी संदर्भ क्रमांक ४ येथील दि.१७/१२/२०१८ च्या पत्रान्वये मौजे क्षेत्र महाबळेश्वर (ता. महाबळेश्वर, जि. सातारा) या पर्यटनस्थळास 'ब' वर्ग पर्यटनस्थळाचा दर्जा देण्याची शिफारस केली आहे. त्यानुसार मौजे क्षेत्र महाबळेश्वर (ता. महाबळेश्वर, जि. सातारा) या पर्यटनस्थळास ‘ब’वर्ग पर्यटनस्थळाचा दर्जा देण्याची बाब शासनाच्या विचाराधिन होती
# Page 2
शासन निर्णय क्रमांकः टिडीएस २०१९/३/प्र.क्र.१८२/ पर्यटन,
शासन निर्णय : मौजे क्षेत्र महाबळेश्वर, ता. महाबळेश्वर, जि. सातारा या पर्यटनस्थळास दरवर्षी अंदाजे १९ ते २० लक्ष पर्यटक भेट देतात. सदर पर्यटनस्थळाचे राज्यस्तरीय महत्व, मोठ्या प्रमाणात भेट देणाऱ्या पर्यटकांची संख्या, ऐतिहासिक व भौगोलिक महत्व इत्यादी बाबी विचारात घेता, पर्यटन व सांस्कृतिक कार्य विभाग, शासन निर्णय क्र. टिडीएस २०१६/११/प्र.क्र.८६२/पर्यटन, दि.२५/४/२०१७ अन्वये राज्यातील ‘ब' वर्ग पर्यटनस्थळे घोषित करण्यासाठी निश्चित करण्यात आलेल्या निकष व कार्यपध्दती नुसार मौजे क्षेत्र महाबळेश्वर (ता. महाबळेश्वर, जि. सातारा) या पर्यटनस्थळास ‘ब’वर्ग पर्यटनस्थळ म्हणून घोषित करण्यास शासन याव्दारे मान्यता देत आहे.