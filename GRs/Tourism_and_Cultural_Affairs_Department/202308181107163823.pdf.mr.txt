# Page 1
स्वातंत्र्यवीर सावरकर यांच्या जन्मदिनानिमित्त मुंबई येथे आयोजित विशेष सांस्कृतिक कार्यक्रम खर्चास वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ४००/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १७ ऑगस्ट, २०२३
वाचा :- १. पर्यटन व सांस्कृतिक कार्य विभाग, शासन निर्णय, क्र. संकीर्ण ८२२३/प्र.क्र.३५५/सां.का. ४, दिनांक २२ मे, २०२३.
२. सांस्कृतिक कार्य संचालनालय, मुंबई यांचे पत्र क्र.सां.का.सं./ संकीर्ण- ३०९१, दिनांक २४ मे, २०२३.
प्रस्तावना : भारताच्या स्वातंत्र्यात आणि राष्ट्राच्या उन्नतीत अनेक समाजसुधारक, लेखक, कवी, राजकीय नेते व स्वातंत्र्यसैनिकांचे मोठे योगदान आहे. यात क्रांतिकारी स्वातंत्र्य सैनिक वीर सावरकर यांचे महत्त्वाचे योगदान आहे. तसेच, वीर सावरकर यांची प्रखर देशभक्ती आणि देशासाठीचा त्याग आजही तरुणांना प्रेरणा देत आहे. दिनांक २८ मे या दिवशी स्वातंत्र्यवीर सावरकर यांच्या जन्मदिनाच्या औचित्याच्या निमित्ताने त्यांच्या कार्याचा गौरव व्हावा आणि त्यांच्या विचारांचा प्रचार व प्रसार व्हावा या उद्देशाने उपर्निर्दिष्ट १ अन्वये राज्यस्तर व जिल्हास्तरावर विविध कार्यक्रम / उपक्रम आयोजित करण्याबाबत प्रशासकीय मान्यता देण्यात आली होती. त्यानुषंगाने, वीर सावरकर सभागृह, मुंबई येथे संपन्न झालेल्या विशेष सांस्कृतिक कार्यक्रम खर्चास वित्तीय मान्यता देण्याची बाब शासनाच्या विचाराधीन होती.
शासन निर्णय : सांस्कृतिक कार्य संचालनालयामार्फत दिनांक २८ मे, २०२३ रोजी कोकण महसूली विभागातील वीर सावरकर सभागृह, मुंबई येथे संपन्न झालेला विशेष सांस्कृतीक कार्यक्रम व त्यावरील आयोजन खर्च रु.४,६४,०३०/- इतक्या रकमेस या शासन निर्णयान्वये वित्तीय मान्यता देण्याचे येत आहे.
०२. सदरचा खर्च लेखाशीर्ष मागणी क्र. झेडड-२, २२०५, कला व संस्कृती, पंचवार्षिक योजना अंतर्गत योजना, राज्य योजनांतर्गत योजना (०२) (०२) राज्य नृत्य, नाट्य, तमाशा व संगीत महोत्सव, (०२) (०२) राज्य कला संस्कृति जतन, संवर्धन विविध महोत्सव तसेच इतर कार्यक्रम (कार्यक्रम) (२२०५ १५०७) ५० इतर खर्च या लेखाशिर्षाखाली सन २०२३-२४ या वर्षासाठी मंजूर असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३ /प्र.क्र.४००/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.