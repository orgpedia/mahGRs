# Page 1
“राजर्षी छत्रपती शाहू महाराज यांच्या जीवनावर आधारीत दुर्मिळ छायाचित्र व कागदपत्रांचे प्रदर्शन”
आयोजित करण्यास प्रशासकीय व वित्तीय मान्यता
देण्याबाबत...
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक- मपुवि-२०२४ /प्र.क्र.१०५/सां.का. २
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक : २५ जून, २०२४
वाचा : - १. संचालक, पुराभिलेख संचालनालय, मुंबई यांचे पत्र क्रमांक पुरा . संचा / प्रकाशन / राछमप्र /
२०२४/बी-४८५, दि.०४.०६.२०२४.
२. उपसंचालक, पुराभिलेख संचालनालय, मुंबई यांचे पत्र क्रमांक पुरा. संचा /प्रकाशन /राछमप्र/ २०२४/बी-५९०, दि.१२.०६.२०२४.
प्रस्तावना :
संचालक, पुराभिलेख संचालनालय, मुंबई यांनी संदर्भाधीन पत्रान्वये, राजर्षी छत्रपती शाहू महाराज यांच्या जीवनपटावर आधारित दुर्मिळ छायाचित्रे व कागदपत्रांचे प्रदर्शन, दि. २६.०६.२०२४ ते ३०.०६.२०२४ या
कालावधीत कोल्हापूर येथे आयोजित करण्याचा प्रस्ताव सादर केला आहे.
०२. सदर प्रदर्शनामध्ये राजर्षी छत्रपती शाहू महाराजांनी केलेल्या अनेक विधायक कार्याचा आढावा घेण्यात येणार आहे. त्यांनी शैक्षणिक क्षेत्रात केलेले भरीव कार्य, सामाजिक दृष्ट्ट्या मागास असलेल्या अस्पृश्य समाजाच्या
उन्नतीसाठी व सवांगीण प्रगतीसाठी केलेली कामगिरी, कोल्हापूरच्या सवांगीण विकासासाठी उभारण्यात आलेले
राधानगरी धरण, रोजगार निर्मितीसाठी कोल्हापूरात सुरु केलेल्या श्री शाहू मिल, दळणवळणाच्या सोईसाठी कोल्हापूर रेल्वे सेवेचा केलेला शुभारंभ, व्यापारी पेठांची निर्मिती, शेती व व्यापार उद्योगास उत्तेजना,
राज्यकारभारात लावलेली शिस्त, मोडी ऐवजी सुरु केलेला बालबोधीचा वापर, शिक्षण प्रसार, ग्रंथ लेखनास
उत्तेजन, कला व क्रीडा क्षेत्रात उत्तेजन, मल्लविद्या, प्लेगचा बंदोबस्त इत्यादी अनेक महत्वपूर्ण कार्य करताना
त्यांनी घेतलेल्या निर्णयासंबंधीचे कागदपत्र प्रदर्शनात ठेवण्यात येणार आहे. त्यानुसार राजर्षी छत्रपती शाहू महाराज यांच्या जीवनपटावर आधारित दुर्मिळ छायाचित्रे व कागदपत्रांच्या प्रदर्शनासाठी रु.४,३५,०००/- (रुपये
चार लक्ष पस्तीस हजार फक्त) इतक्या खर्चास प्रशासकीय व वित्तीय मान्यता देण्याची बाब शासनाच्या
विचाराधीन होती.
शासन निर्णय :
राजर्षी छत्रपती शाहू महाराज यांच्या जयंतीचे औचित्य साधून, दि. २६.०६.२०२४ ते ३०.०६.२०२४ या कालावधीत कोल्हापूर येथे राजर्षी छत्रपती शाहू महाराज यांच्या जीवनपटावर आधारित दुर्मिळ छायाचित्रे व
कागदपत्रांचे प्रदर्शन आयोजित करण्यासाठी येणाऱ्या रु.४,३५,०००/-(रुपये चार लक्ष पस्तीस हजार फक्त)
इतक्या खर्चास सदर शासन निर्णयान्वये प्रशासकीय व वित्तीय मान्यता देण्यात येत आहे.
०२ संचालक, पुराभिलेख संचालनालय,मुंबई यांना यासाठी नियंत्रक अधिकारी म्हणून घोषित करण्यात येत असून, त्यांना अथवा त्यांनी प्राधिकृत केलेल्या अधिकाऱ्यास या संबधीच्या देयकावर स्वाक्षरी करण्यास प्राधिकृत
करण्यात येत आहे.
# Page 2
शासन निर्णय क्रमांकः मपुवि-२०२४ /प्र.क्र.१०५/सां.का. २
०३. सदरचा खर्च “मागणी क्र. क्रमांक झेडडी-२, २२०५ कला व संस्कृती, १०४ पुराभिलेख (०१) (०२)
पुराभिलेख कार्यालये (२२०५ १७९५) १३ कार्यालयीन खर्च” या लेखाशिर्षाखाली सन २०२४-२५ या वित्तीय वर्षात
उपलब्ध करण्यात आलेल्या मंजूर तरतूदीतून भागविण्यात यावा.
०४. सदर शासन निर्णय वित्त विभाग क्र. वि.अ.प/२०१३/प्र.क्र.३०/२०१३/विनियम, भाग दोन, दि. १७
एप्रिल, २०१५ वित्तीय अधिकार नियम पुस्तिका-१९७८, भाग-एक, उप विभा-तीन अ.क्र.४, परिच्छेद २७ (२) (अ)
नुसार प्रशासकीय विभागांना प्रदान केलेल्या अधिकाराच्या अधिन राहून निर्गमित करण्यात येत आहे.
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध