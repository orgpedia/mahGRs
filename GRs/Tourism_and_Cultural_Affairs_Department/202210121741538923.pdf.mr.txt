# Page 1
भारतरत्न पं. भीमसेन जोशी जीवन गौरव पुरस्कार घोषित करणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. भीजोपु २०२२ (११)/प्र.क्र. १४७/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १२ ऑक्टोबर, २०२२
वाचा :- १) शासन निर्णय, पर्यटन व सांस्कृतिक कार्य विभाग, क्र. रासांधो २०१० / शासंप्रो २०११/प्र.क्र.३०६/सां.का.४, दिनांक ३० जानेवारी, २०१३ २) शासन निर्णय, पर्यटन व सांस्कृतिक कार्य विभाग क्र. भीजोपु २०२० (१३)/प्र.क्र.१४४/सां.का.४, दिनांक २८ डिसेंबर, २०२०
३) संचालक, सांस्कृतिक कार्य संचालनालय, मुंबई यांचे पत्र
क्र. सां.का.सं./१२९४, दिनांक १३ मे, २०२२
प्रस्तावना : उपर्निर्दिष्ट क्र. १ अन्वये शास्त्रीय संगीतात (शास्त्रीय गायन व वादन) प्रदीर्घ काळ उल्लेखनीय कार्य करणाऱ्या कलावंतास भारतरत्न पं. भीमसेन जोशी जीवन गौरव पुरस्काराने गौरविण्याच्या योजनेस मान्यता देण्यात आली होती. तर उपर्निर्दिष्ट क्र. २ अन्वये सदर पुरस्कारासाठी पुरस्कार्थीची निवड करण्यासाठी निवड समिती पुनर्गठीत करण्यात आली होती.
सदर पुरस्कारासाठी निवड समितीमार्फत सन २०२१ साठी पं. शिवकुमार शर्मा यांची एक मताने निवड करण्यात आली. तथापि, पं. शिवकुमार शर्मा यांची सदर पुरस्कारासाठी निवड झाल्यानंतर त्यांचे निधन झाले आहे. अशा परिस्थितीत एक विशेष बाब म्हणून पं. शिवकुमार शर्मा यांना सदरचा पुरस्कार मरणोत्तर देण्याची बाब शासनाच्या विचाराधीन होती.
शासन निर्णय : शास्त्रीय संगीतात (शास्त्रीय गायन व वादन) प्रदीर्घ काळ केलेल्या उल्लेखनीय कामगिरीचा गौरव करण्याच्या हेतूने सन २०२१ चा भारतरत्न पं. भीमसेन जोशी जीवन गौरव पुरस्कार “पं. शिवकुमार शर्मा” यांना मरणोत्तर देण्यास या शासन निर्णयान्वये मान्यता देण्यात येत आहे.
# Page 2