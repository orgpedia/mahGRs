# Page 1
राज्यातील लोककलावंतांना अनुदान पॅकेज -
भजनी मंडळांना भांडवली अनुदान योजना निधीस वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.४१०(ई. नं. १२६३७०६)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २४ नोव्हेंबर, २०२५
वाचा :- १) शासन निर्णय क्र. लोकअ-२००७/प्र.क्र.१२७/सां.का.३,दि.०१ जानेवारी, २००८.
२) पर्यटन व सांस्कृतिक कार्य विभाग, शासन निर्णय क्र. पुलदे-
२०२५/प्र.क्र.११४/सां.का.२, दिनांक १४ ऑगस्ट, २०२५
३) पर्यटन व सांस्कृतिक कार्य विभाग, शासन निर्णय क्र. संकीर्ण-
८२२५/प्र.क्र.४०९/सां.का.४, दिनांक २५ ऑगस्ट, २०२५
प्रस्तावना :-
उपनिर्दिष्ट्ट क्र. २ अन्वये, गणेशोत्सव हा “राज्य महोत्सव” म्हणून साजरा करण्याचा निर्णय घेण्यात आला.
संदर्भ क्र. १ अन्वये, महाराष्ट्राच्या सर्व लोककला टिकून रहाव्यात या लोककलाची पुढील पिढीला माहिती व्हावी
आणि महाराष्ट्रातील एकूणच सर्व पारंपरिक लोककलांचे जतन करण्यासाठी या लोककलांना उत्तेजन देण्याच्या
हेतूने कलापथकांना आर्थिक मदत देण्यात आलेली आहे. संदर्भ क्र. ३ अन्वये, सदर योजनेत भजनी मंडळ पथकांना
भांडवली अनुदान देणे याबाबतची वाढ करुन प्रथम टप्प्यात १८०० भजनी मंडळाना आवश्यक असणाऱ्या संगीत
वाद्यांची उदा. हामोनियम /मृदंग/पखवाज /वीणा/तंबोरा /एकतारी /टाळ व इतर अनुषंगिक साहित्य खरेदी
करण्यासाठी अनुदान देण्यास प्रशासकीय मान्यता देण्यात आलेली आहे. त्यानुषंगाने, पात्र भजनी मंडळाना सदर
अनुदान अदा करण्यास वित्तीय मान्यता देण्याची बाब शासनाच्या विचाराधिन होती.
शासन निर्णय :-
भजनी मंडळ पथकांना भांडवली अनुदान देणे या योजनेअंतर्गत प्रथम टप्प्यात १८०० भजनी मंडळास प्रत्येकी
रुपये २५,००० याप्रमाणे एकूणरुपये ४,५०,००,०००/- ( अक्षरी रुपये चार कोटी पन्नास लक्ष फक्त ) इतक्या रकमेस
या शासन निर्णयान्वये वित्तीय मान्यता देण्यात येत आहे.
०२. सदर खर्च “मागणी क्र. झेडडी ०२, २२०५ कला व संस्कृति, १०२ कला व संस्कृति यांचे प्रचालन, (०२) राज्य
नृत्य, नाट्य, तमाशा व संगीत महोत्सव, (०२) (०९) पारंपारिक कला व कलापथकांना सहायक अनुदान (कार्यक्रम)
(२२०५ १५३४) ३१ सहायक अनुदान” अंतर्गत सन २०२५-२६ या आर्थिक वर्षात मंजूर तरतूदीतून भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक
कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
# Page 2
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय
अधिकार नियम पुस्तिका १९७८, भाग-पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर कार्यक्रमाचे आयोजन करताना स्थानिक स्वराज्य संस्थांच्या सार्वजनिक निवडणूका- २०२५ आदर्श
आचारसंहितेचा भंग होणार नाही याची सर्व जबाबदारी संचालक, सांस्कृतिक कार्य संचालनालय, मुंबई यांची राहील.
०६. सदर कार्यक्रमाच्या पूर्ततेअंती संचालकांनी एक महिन्याच्या आत कार्यक्रमाच्या खर्चाचा सविस्तर तपशीलाचे
उपयोगिता प्रमाणपत्रासह शासनास अनुपालन अहवाल सादर करावा.
०७. सदर शासन निर्णय वित्त विभागाच्या अनौपचारिक संदर्भ क्र.६५२/व्यय-१५, दि. १६ सप्टेंबर, २०२५ अन्वये
प्राप्त सहमतीनुसार निर्गमित करण्यात येत आहे.
०८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध