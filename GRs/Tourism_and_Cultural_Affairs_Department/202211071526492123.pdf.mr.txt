# Page 1
पद्मश्री सदाशिव गोरक्षकर जीवनगौरव पुरस्कार आणि पद्मश्री मधुकर ढवळीकर शिष्यवृत्ती अर्ज छाननी समितीवर नामनिर्देशित सदस्य नियुक्त करणेबाबत
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : वसं २०१९/प्र.क्र.९३ / सां.का. ३
मंत्रालय विस्तार भवन, मुंबई ४०० ०३२
दिनांक : ०७ नोव्हेंबर, २०२२
वाचा :- शासन निर्णय पर्यटन व सांस्कृतिक कार्य विभाग क्रमांक : पुवसं २०१९/प्र.क्र.९३/ सां.का.३, दि.१८.०९.२०१९
प्रस्तावना :
पद्मश्री सदाशिव गोरक्षकर जीवनगौरव पुरस्कार आणि पद्मश्री मधुकर ढवळीकर शिष्यवृत्ती योजना संदर्भाधीन शासन निर्णयान्वये घोषित करण्यात आलेली आहे. सदर पुरस्कार व शिष्यवृत्ती योजना ही वस्तुसंग्रहालय शास्त्र, पुरातत्वशास्त्र, वारसा संवर्धन, भारतीय मुर्तीविज्ञान शास्त्र व प्राचीन स्थापत्य या क्षेत्रात उल्लेखनीय कामगिरी करणाऱ्या व्यक्तिस प्रदान करण्यात येईल. एका वर्षी उल्लेखनिय कामगिरी करणाऱ्या ज्येष्ठ संशोधकास रु.५.०० लक्ष रकमेचा पुरस्कार तर पुढील वर्षी या क्षेत्रातील डॉक्टरेटसारख्या प्रगत अभ्यासक्रम/संशोधन करणाऱ्या २ गुणवंत विद्यार्थ्यांना प्रत्येकी रु.२.५० लक्ष शिष्यवृत्ती देण्यात येईल. अशाप्रकारे एक वर्ष पुरस्कार व पुढील वर्षी शिष्यवृत्ती अशा क्रमाने ही योजना राबविण्याचे प्रयोजन आहे. सदर पुरस्कार व शिष्यवृत्ती छाननी समिती मा. मंत्री, सांस्कृतिक कार्य यांच्या अध्यक्षतेखाली स्थापन करण्यात आलेली आहे. या समितीमध्ये वस्तुसंग्रहालये, पुरातत्व, वारसा जतन, वास्तुशास्त्र व प्रतिमाशास्त्रे या क्षेत्रात उल्लेखनिय कार्य करणारे ३ ३ अशासकीय सदस्यही या समितीचे सदस्य आहेत. परंतु गेल्या २ वर्षात कोविड-१९ महामारीमुळे सदर समितीच्या अशासकीय सद्यस्याचे नामनिर्देशन करता आले नाही. सबब आता या समितीवर वस्तुसंग्रहालये, पुरातत्व, वारसा जतन, वास्तुशास्त्र व प्रतिमाशास्त्रे या क्षेत्रात उल्लेखनिय कार्य करणारे ३ अशासकीय सदस्य नामनिर्देशित करण्याची बाब शासनाच्या विचाराधीन होती.
शासन निर्णय :
या शासन निर्णयान्वये पद्मश्री सदाशिव गोरक्षकर जीवनगौरव पुरस्कार आणि पद्मश्री मधुकर ढवळीकर शिष्यवृत्ती योजना छाननी समितीमध्ये खालील अशासकीय सदस्यांना नामनिर्देशित करण्यात येत आहे.
१. डॉ. अरविंद जामखेडकर, (माजी अध्यक्ष, भारतीय इतिहास अनुसंधान परिषद (ICHR), नवी दिल्ली तसेच माजी उप-कुलगुरु, डेक्कन महाविद्यालय अभिमत विद्यापीठ, पुणे २. महासंचालक किंवा त्यांचे प्रतिनिधी, छत्रपती शिवाजी महाराज वस्तुसंग्रहालय, मुंबई.
३. डॉ. प्रमोद जोगळेकर, माजी प्राध्यापक, डेक्कन महाविद्यालय, पुणे.
# Page 2
शासन निर्णय क्रमांक: पुवसं २०१९/प्र.क्र.९३/सां.का.३