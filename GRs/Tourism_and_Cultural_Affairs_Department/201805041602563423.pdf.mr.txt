# Page 1
दर्शनिका विभाग, मुंबई
अर्धवेळ सफाई कामगाराच्या मासिक वेतनात वाढ करणेबाबत.
महाराष्ट्र शासन
पर्यटन व सांस्कृतिक कार्य विभाग,
शासन निर्णय,क्रमांक: दर्शनि - २०१५/प्र.क्र.१५५/सांका.-२.
मादाम कामा मार्ग,हुतात्मा राजगुरू चौक, मंत्रालय, मुंबई-४०० ०३२.
दिनांक : ०४ मे, २०१८.
वाचा : १. समाजकल्याण, सांस्कृतिक कार्य व क्रीडा विभाग, शासन निर्णय क्रमांक मदुवि-१०९६/प्र.क्र.६३/९६/सां.का.३, दि.१८.११.१९९६.
२. समाजकल्याण, सांस्कृतिक कार्य व क्रीडा विभाग, शासन निर्णय क्रमांक मदुवि-१०९६/प्र.क्र.६३/९६/सां.का.३, दि.७.१.१९९७.
३. पर्यटन व सांस्कृतिक कार्य विभाग शासन निर्णय क्रमांक
दर्शनि-२०११/८५४/प्र.क्र.२२१/सां.का.२, दि.११.११.२०११.
४. कार्यकारी संपादक व सचिव, दर्शनिका विभाग, मुंबई
यांचे पत्र क्रमांक दर्श- ४३- अंशकाल / कंत्राटी/९०५, दि.०४.०८.२०१५.
५. कार्यकारी संपादक व सचिव, दर्शनिका विभाग, मुंबई
यांचे पत्र क्रमांक दर्श-४३-अंशकाल/कंत्राटी/५६०, दि.३.६.२०१६.
शासन निर्णय : दर्शनिका विभागामध्ये अंशकालीन सफाईगाराचे पद कॉन्ट्रक्ट पध्दतीने अर्धवेळ कामासाठी निमार्ण करण्यास व त्यासाठी दरमहा रु. ५००/- ते ७००/- इतके वेतन देण्यास शासनाने संदर्भ क्र.१ येथील दि.१८.११.१९९६ च्या शासन निर्णय व संदर्भ क्र. २ येथील दि. ७.१.१९९७ च्या शुध्दीपत्रकान्वये मंजूरी दिली आहे. तद्नंतर संदर्भ क्र. ३ येथील शासन निर्णयान्वये सफाई कामगाराचे मासिक मानधन रू.१०००/- प्रतिमहा करण्यास मान्यता देण्यात आली होती.
२. दर्शनिका विभागातील करार पध्दतीने नियुक्ती केलेल्या अर्धवेळ सफाई कामगाराच्या मासिक मानधनात वाढ करणेचा प्रस्ताव शासनाच्या विचाराधीन होता. शासनाच्या उद्योग, उर्जा व कामगार विभागाने दि. २७.१.२०१७ च्या अधिसूचन्वये दररोज ४ तास काम करणाऱ्या अंशकालीक सफाई कामगार किंवा मेहतराचे मासिक वेतन महानगरपालिका क्षेत्रासाठी किमान रू. ६००० असावे अशी तरतूद आहे. प्रस्तुत प्रकरणी विचाराअंती शासन या शासन निर्णयान्वये दर्शनिका विभागामध्ये करार पध्दतीने नियुक्ती करण्यात आलेल्या अर्धवेळ सफाई कामगाराच्या वेतनात वाढ करून ते आता प्रतिमहा रु.६०००/- (रूपये सहा हजार फक्त) इतके करण्यास मान्यता देत आहे.
३. यासाठी होणारा खर्च “मागणी क्र. झेडडी - १, २०७० इतर प्रशानिक सेवा (००) ८००" इतर खर्च (००) (०१) महाराष्ट्र जिल्हा दर्शनिका संपादक मंडळ (२०७० ०७९१) १३ कार्यालयीन खर्च या लेखाशिर्षाखालील मंजूर अनुदानातून भागविण्यात यावा.
# Page 2
शासन निर्णय क्रमांकः दर्शनि - २०१५/प्र.क्र.१५५/सांका.-२.
४. हा शासन निर्णय वित्त विभागाने अनौपचारिक संदर्भ क्र. ४३/२०१८ दि. १९.४.२०१८ द्वारे दिलेल्या अभिप्रायानुसार निर्गमित करण्यात येत आहे.