# Page 1
मुंबई मेट्रो लाईन- ३, कुलाबा वांद्रे- सिप्झ प्रकल्पाकरिता वांद्रे येथील ६६९१ चौ. मी. जागा मुंबई मेट्रो रेल कॉर्पोरेशन लि. यांना तात्पुरत्या स्वरुपात ३ वर्षाकरिता हस्तांतरित करण्याबाबत करण्यात आलेल्या सामंजस्य करारास दिनांक ३१.१२.२०२३ पर्यंत मुदतवाढ देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक : मपुवि २०२३/प्र.क्र. २०४/सां.का.२
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ४ डिसेंबर, २०२३
वाचा: १. शासन निर्णय पर्यटन व सांस्कृतिक कार्य विभाग क्र. मपुवि - २०१५/प्र.क्र.७५/ सां. का.२.
दि. ९ जुन २०१६
२. शासन निर्णय पर्यटन व सांस्कृतिक कार्य विभाग क्र. मपुवि - २०२०/प्र.क्र.८६/सां.
का.२. दि. २२ डिसेंबर, २०२१
३. व्यवस्थापकीय संचालक, मुंबई मेट्रो रेल कॉर्पोरेशन लि. यांचे मा.अपर मुख्य सचिव, महसूल व वन विभाग यांना अग्रेषित केलेले पत्र क्र.मुं.मे.रे.कॉ.लि./मेट्रो-३/भूमि/पुराभिलेख जमीन/३२/२०२३/६८५, दिनांक १६.०३.२०२३
४. संचालक, पुराभिलेख संचालनालय यांचे पत्र क्रमांक : जा.क्र.पुरा/संचा/मेट्रोलाईन ३/करार/२०२३/बी-९८१. दि. २४ मार्च, २०२३.
प्रस्तावना :
पुराभिलेख संचालनालयाला मंजुर करण्यात आलेल्या मौजे वांद्रे, तालुका अंधेरी सर्व्हे नं- ३४१, न.भू.क्र.६२९ मधील ७,५०० चौ.मी. जमिनीपैकी ६,६९१ चौ.मी. जमिनीचा आगाऊ ताबा तात्पुरत्या स्वरुपात ३ वर्षाकरिता मुंबई मेट्रो रेल कॉर्पोरेशनला हस्तांतरित करण्यासाठी महसूल व वन विभागाकडे प्रत्यार्पित करण्यास संदर्भ क्र. १ येथील शासन निर्णयान्वये विशिष्ट अटी व शर्तीच्या अधीन राहून शासन मान्यता देण्यात आलेली आहे. यामधील अट क्र. ३ नुसार पुराभिलेख संचालनालय व मुंबई मेट्रो रेल कॉर्पोरेशन यांनी दि. १० एप्रिल, २०१७ रोजी सामंजस्य करार (MOU) केला आहे. सदर कराराची मुदत दि. १० एप्रिल, २०२० रोजी समाप्त झाली होती. मुंबई मेट्रो रेल कॉर्पोरेशन व पुराभिलेख संचालनालय यांनी केलेल्या विनंतीनूसार सदर करारनाम्यास माहे सप्टेंबर, २०२२ पर्यंत संदर्भ क्र.२ च्या शासन निर्णयान्वये मुदतवाढ देण्यात आली होती.
सदरची मुदतवाढ आता संपुष्टात आली आहे. त्यामुळे सदर करारनाम्यास दि.३१ डिसेंबर, २०२३ पर्यंत मुदतवाढ देण्यात यावी, अशी विनंती मुंबई मेट्रो रेल कॉर्पोरेशन लि. व पुराभिलेख संचालनालय यांनी अनुक्रमे संदर्भ क्र. ३ व ४ येथील पत्रान्वये केली आहे. त्यानुसार सदर सामंजस्य करारास दि. ३१ डिसेंबर, २०२३ पर्यंत मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांक: मपुवि २०२३/प्र.क्र. २०४/सां. का. २
शासन निर्णय : मुंबई मेट्रो लाईन-३, कुलाबा वांद्रे-सिप्झ प्रकल्पाकरिता पुराभिलेख संचालनालयाची वांद्रे येथील ६६९१ चौ.मी. जागा मुंबई मेट्रो रेल कॉर्पोरेशन लि. यांना तात्पुरत्या स्वरुपात ३ वर्षाकरिता हस्तांतरित करण्याबाबत करण्यात आलेल्या सामंजस्य करारास खालील अटी व शर्तींच्या अधीन राहून दि. ३१ डिसेंबर, २०२३ पर्यंत या शासन निर्णयान्वये मुदतवाढ देण्यात येत आहे.
१. पुराभिलेख संचालनालयाची ६६९१ चौ.मी. जागा ३१ डिसेंबर २०२३ पर्यंत प्रकल्पासाठी देणे शक्य आहे.
२. मुंबई मेट्रो रेल्वे महामंडळ (MMRCL) यांना सुमारे २ वर्षाकरिता मोकळी जागा वापराकरिता दिल्यास पुराभिलेख संचालनालयाच्या इमारतीचे या दोन वर्षात प्रत्यक्ष बांधकामास सुरूवात होईल तेव्हा विभागास आवश्यक असणारी जागा त्या त्या वेळी मोकळी करून देण्याची जबाबदारी मुंबई मेट्रो रेल्वे महामंडळ (MMRCL) आणि संबंधीत कॉन्ट्रॅक्टर यांची व इतर संबंधीत विभागाची राहील.
३. पुराभिलेख संचालनालयाचा भुखंड विचारात घेऊन तयार करण्यात आलेला आराखडा यात काही बदल झाल्यास त्या अनुषंगाने बांधकामाकरिता दिलेली इतर परवानगी कायम ठेवण्यात येईल अथवा शक्य नसेल तेव्हा तात्काळ परवानगी देण्याची जबाबदारी मुंबई मेट्रो रेल्वे महामंडळ (MMRCL) आणि इतर सबंधीत विभागाची राहील.
४. मुंबई मेट्रो रेल्वे महामंडळ (MMRCL) यांचे प्रत्यक्ष काम चालू असताना संबंधीत कॉन्ट्रॅक्टर यांनी कामकाजाशी संबंधीत तपशील / अहवाल वेळच्या वेळी संचालक, पुराभिलेख संचालनालय,मुंबई यांना सादर करावा.
५. ३१ डिसेंबर, २०२३ नंतर भूखंडाचा ताबा पुराभिलेख संचालनालय यांच्या ताब्यात राहील.
# Page 3