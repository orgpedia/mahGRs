# Page 1
छत्रपती शिवाजी महाराज यांच्या ३५० व्या राज्याभिषेक वर्षानिमित्त व स्वातंत्र्याचा अमृत महोत्सवानिमित्त “ आजादी ७५" या सांस्कृतिक कार्यक्रमाच्या आयोजन खर्चास प्रशासकीय व वित्तीय मान्यता देण्याबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२३/प्र.क्र. ५५६/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ६ नोव्हेंबर, २०२३
वाचा : १. संचालक, सांस्कृतिक कार्य संचालनालय यांचे क्र.
सांकास/४५१५, दिनांक ८ ऑगस्ट, २०२३ रोजीचे पत्र.
२. संचालक, सांस्कृतिक कार्य संचालनालय यांचे क्र.
सांकास/४५१६, दिनांक ८ ऑगस्ट, २०२३ रोजीचे पत्र.
प्रस्तावना : छत्रपती शिवाजी महाराज यांच्या ३५० व्या राज्याभिषेक वर्षानिमित्त व “स्वातंत्र्याचा अमृत महोत्सव” निमित्ताने राज्यामार्फत विविध कार्यक्रम व उपक्रम राबविण्यात येत आहेत. त्याच पार्श्वभुमीवर छत्रपती शिवाजी महाराजांचे विचार नवीन पिढीपर्यंत पोहचविण्याच्या हेतूने तसेच स्वातंत्र्याच्या अमृत महोत्सवानिमित्त देशाच्या स्वातंत्र्यलढ्यामध्ये मोलाचे योगदान देणाऱ्या क्रांतीकारक, स्वातंत्र्यसेनानी यांच्यावर आधारित देशभक्ती जागृत करणारा व महाराष्ट्राच्या संस्कृतीचे दर्शन घडविणाऱ्या “आजादी ७५” या सांस्कृतिक कार्यक्रमाच्या आयोजन खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : छत्रपती शिवाजी महाराज यांच्या ३५० व्या राज्याभिषेक वर्षानिमित्त व “स्वातंत्र्याचा अमृत महोत्सव" निमित्ताने दिनांक १६ ऑगस्ट, २०२३ रोजी बोरिवली, मुंबई येथे “आजादी ७५” या सांस्कृतिक कार्यक्रमाच्या आयोजनाकरीता येणाऱ्या रक्कम रुपये १२,१०,०००/- ( अक्षरी रुपये बारा लक्ष दहा हजार फक्त ) इतक्या खर्चाच्या रकमेस या शासन निर्णयान्वये प्रशासकीय व वित्तीय मान्यता देण्यात येत आहे.
०२. सदर खर्च लेखाशिर्ष मागणी क्र. झेडडी-२, मुख्य लेखाशीर्ष २२०५ कला व संस्कृती, (१०२) कला व संस्कृती, (१३) स्वातंत्र्याचा अमृत महोत्सव, (१३) (०१) स्वातंत्र्याचा अमृत महोत्सवांतर्गत कार्यक्रम, (२२०५३७३३) ५०-इतर खर्च (कार्यक्रम) या लेखाशिर्षाखाली उपलब्ध असलेल्या आर्थिक तरतुदीतून भागविण्यात यावा.
# Page 2
शासन निर्णय क्रमांक: संकीर्ण ८२२३ /प्र.क्र.५५६/सां.का.४
०३. यासाठी संचालक, सांस्कृतिक कार्य संचालनालय यांना नियंत्रण अधिकारी तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय, दिनांक १७ एप्रिल, २०१५, वित्तीय अधिकार नियम पुस्तिका १९७८, भाग- पहिला, उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन निर्णय क्र. अर्थसं-२०२३/प्र.क्र.४०/ अर्थ-३, दिनांक १२ एप्रिल, २०२३ मधील सर्व परिच्छेद व परिशिष्टातील अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई यांची राहील.