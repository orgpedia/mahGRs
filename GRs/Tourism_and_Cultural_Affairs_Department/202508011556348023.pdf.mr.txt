# Page 1
“पुण्यश्लोक अहिल्यादेवी होळकर”
यांच्या जीवनचरित्रावर आधारित
मराठीसह बहुभाषिक भव्य व्यावसायिक
चित्रपटाची शासनामार्फत निर्मिती
करण्यासाठी वित्तीय मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्रमांक: गोचिन-२०२५/प्र.क्र.४७/सां.का.१
मादाम कामा रोड, हुतात्मा राजगुरु चौक,
मंत्रालय (विस्तार), मुंबई-४०० ०३२.
दिनांक : ०१ ऑगस्ट, २०२५.
वाचा : १) पर्यटन व सांस्कृतिक कार्य विभाग शासन निर्णय क्र.गोचिन-२०२५/ प्र.क्र.४१/
सां.का.१, दि.०६ मे, २०२५.
२) सह व्यवस्थापकीय संचालक, महाराष्ट्र चित्रपट रंगभूमी आणि सांस्कृतिक
विकास महामंडळ मर्या., दादासाहेब फाळके चित्रनगरी, गोरेगांव, मुंबई यांचे
पत्र क्रमांक : संकीर्ण- २०२५/ पु.अ.हो.वि.नि./०१/१४९, दि.०४ जून, २०२५.
प्रस्तावना :
“पुण्यश्लोक अहिल्यादेवी होळकर” यांच्या त्रिशताब्दी जयंतीचे औचित्य साधून त्यांच्या
जीवन चरित्रावर आधारित मराठीसह बहुभाषिक भव्य व्यावसायिक चित्रपटाची शासनामार्फत
निर्मिती करून प्रदर्शित करण्यास शासनाने संदर्भ क्र.१ नुसार मान्यता दिलेली आहे. सह
व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ
मर्यादित, दादासाहेब फाळके चित्रनगरी, गोरेगाव यांच्या संदर्भ क्र.२ येथील प्रस्तावानुसार या
चित्रपटाच्या निर्मितीसाठी सन २०२५-२६ मधील एकूण खर्चाच्या पहिल्या टप्प्यातील रक्कम
वितरीत करण्याची बाब शासनाच्या विचाराधीन होती.
शासन निर्णय :
“पुण्यश्लोक अहिल्यादेवी होळकर” यांच्या जीवनचरित्रावर आधारित मराठीसह
बहुभाषिक भव्य व्यावसायिक चित्रपटाची शासनामार्फत निर्मिती करुन प्रदर्शित करण्यासाठी
पहिल्या टप्पयातील खर्च रुपये २१,६०,००,०००/- (अक्षरी रुपये एकवीस कोटी साठ लाख
फक्त) इतकी रक्कम वितरित करण्यास या शासन निर्णयान्वये वित्तीय मान्यता देण्यात येत
आहे.
# Page 2
०२. यासाठी होणारा खर्च, "मागणी क्रमांक झेडडी-२, २२०५ कला व संस्कृती (००) १०२,
कला संस्कृती प्रचालन (०३) (०४) ऐतिहासिक, सामाजिक व शैक्षणिक क्षेत्रातील महत्वपूर्ण
व्यक्तींच्या जीवनावर आधारित चित्रपटांना अनुदान (२२०५ १५७२) ३१, सहायक अनुदाने
(वेतनेतर)" या लेखाशिर्षाखाली सन २०२५-२६ या आर्थिक वर्षातील उपलब्ध निधीमधून
भागविण्यात यावा.
०३. या प्रयोजनार्थ उप सचिव, पर्यटन व सांस्कृतिक कार्य विभाग यांना नियंत्रक अधिकारी
म्हणून घोषित करण्यात येत असून अवर सचिव (रोख शाखा), पर्यटन व सांस्कृतिक कार्य
विभाग यांना आहरण व संवितरण अधिकारी म्हणून घोषित करण्यात येत आहे. त्यांनी
व्यवस्थापकीय संचालक, महाराष्ट्र चित्रपट, रंगभूमी आणि सांस्कृतिक विकास महामंडळ
मर्यादित, दादासाहेब फाळके चित्रनगरी, गोरेगाव, मुंबई यांना सदर रक्कम एकरकमी वितरित
करावी.
०४. सदर निधी ज्या प्रयोजनास्तव मंजूर केला आहे, त्यासाठीच खर्च करण्यात यावा.
०५. या चित्रपट निर्मितीचा प्रगती अहवाल शासनास वेळोवेळी सादर करण्यात यावा.
०६. या निधीमधून झालेल्या खर्चाचे उपयोगिता प्रमाणपत्र शासनास सादर करण्यात यावे.
०७. सदर शासन निर्णय नियोजन विभागाच्या सहमतीने तसेच वित्त विभाग अनौपचारिक संदर्भ
क्र. UOR- ४६१/२०२५/EXP-१५, दि.०२ जुलै, २०२५ अन्वये प्राप्त झालेल्या सहमतीनुसार
निर्गमित करण्यात येत आहे.
०८. सदर शासन निर्णय महाराष्ट्र शासनाच्या www.maharashtra.gov.in या
# Page 3