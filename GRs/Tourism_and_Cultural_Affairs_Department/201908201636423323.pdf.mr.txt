# Page 1
महाराष्ट्र राज्य सिंधी साहित्य अकादमीच्या सन २०१८-१९ या वर्षाचा पुरस्कार घोषित करणे व पुरस्कार रक्कमेस मान्यता देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. सिंसाअ ७२१९ (१३)/प्र.क्र.२११/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २० ऑगस्ट, २०१९
प्रस्तावना : महाराष्ट्र राज्य सिंधी साहित्य अकादमीच्या योजनांची नियमावली शासन निर्णय क्र.
सिंसाअ ७२१५ (१४)/प्र.क्र.२३१/सां.का.४, दिनांक १ एप्रिल, २०१६ अन्वये निश्चित करण्यात आलेली आहे. या नियमावलीनुसार पुरस्कार योजना ही एक योजना असून सदर योजनेन्वये सिंधी साहित्य क्षेत्रात मोलाचे कार्य व भरीव योगदान देणा-या साहित्यिकांना तसेच प्रतिवर्षी उत्कृष्ट सिंधी वाङमय निर्मितीकरिता लेखकांना उत्तेजन देण्यासाठी पुरस्कार देऊन सन्मानित करण्यात येते. त्याअन्वये महाराष्ट्र राज्य सिंधी साहित्य अकादमीद्वारे सन २०१८-१९ या वर्षाकरिता निवडण्यात आलेल्या पुरस्कार्थींना मान्यता देणे तसेच पुरस्काराच्या रक्कमेस मान्यता देण्याची बाब शासनाच्या विचाराधीन होती.
शासन निर्णय : या शासन निर्णयान्वये महाराष्ट्र राज्य सिंधी साहित्य अकादमीच्या सन २०१८-१९ वर्षाच्या पुरस्कार्थीना व पुरस्काराच्या रक्कमेस खालीलप्रमाणे मान्यता देण्यात येत आहे.
पुरस्कार विवरण : २०१८-२०१९
------------------------------------------------------------------------------
| अ. क्र. | पुरस्कार प्रकार | पुरस्कार | पुरस्कार विजेत्यांचे नांव | पुरस्काराची रक्कम |
| १. | अखिल भारतीय जीवनगौरव सन्मान पुरस्कार | १ | डॉ. कन्हैयालाल लेखवानी | १,००,०००/ |
| २. | वाङ्मय पुरस्कार |  |  |  |
| १. लेखसंग्रह (मां मुहिंजी तन्हाईं) | १. श्री. जेठानंद जे. लालवानी | ५०,०००/ |
| २. कहानी (अधुरो प्यार) | २. श्रीमती प्रिया सितपाल | ५०,०००/ |
| ३. निबंध (नारी शक्ती) | ३. डॉ. रोमा प्रकाश जयसिंघानी | ५०,०००/ |
| ४. कहानी (मां. कहिणो बन आहियाँ) | ४. देवी नागरानी | ५०,०००/ |
| ३. | पत्रकारिता पुरस्कार | १ | श्री. अशोक कमल पिंजानी | २५,०००/ |
| ४. | अनुवाद पुरस्कार | १ | श्रीमती बरखा खुश्हालानी | २५,०००/ |
| ५. | साहित्य पुरस्कार | १ | श्री. तुलसीदास सेतिया | २५,०००/ |
| ६. | नवोदित साहित्यिक पुरस्कार |  | श्री. सुमेश नावाणी | २५,०००/ |
|  |  |  | एकूण रुपये | ४,००,०००/ |
------------------------------------------------------------------------------
२. सन २०१८-१९ या वर्षासाठी महाराष्ट्र राज्य सिंधी साहित्य अकादमीच्या पुरस्कार रक्कम रुपये ४,००,०००/- (रुपये चार लाख फक्त) इतक्या खर्चास उपरोक्त विवरणाप्रमाणे मान्यता देण्यात येत आहे.
# Page 2
शासन निर्णय क्रमांकः सिंसाअ ७२१९ (१३)/प्र.क्र.२११/सां.का.४
३. सदरचा खर्च हा मागणी क्र. झेडडी-२, २२०५, कला व संस्कृती (०९) सिंधी अकादमी, (०९) (०१) सिंधी साहित्य अकादमीची आस्थापना, (२२०५ १६९७) ३१-सहायक अनुदाने (वेतनेतर) या लेखाशीर्षाखालील सन २०१९-२० या आर्थिक वर्षी उपलब्ध असलेल्या अनुदानातून मंजूर करण्यात येत आहे.
४. यासाठी सहसंचालक, महाराष्ट्र राज्य हिंदी, सिंधी, गुजराती साहित्य अकादमी यांना नियंत्रण अधिकारी तसेच आहरण व संवितरण अधिकारी म्हणून घोषित करण्यात येत आहे.
५. सदर खर्चास वित्त विभाग, शासन निर्णय क्र. विअप्र-२०१३/प्र.क्र.३० / विनियम भाग - २, दिनांक १७ एप्रिल, २०१५ उपविभाग ३, नियम २७ (२) (अ) नुसार प्रशासकीय विभागास प्राप्त अधिकारानुसार मान्यता देण्यात यावी.
६. तसेच सदर प्रकरणी वित्त विभागाच्या शासन परिपत्रक क्र. अर्थसं २०१९/प्र.क्र. ९२/अर्थ-३, दिनांक ८ जुलै, २०१९ मधील परिच्छेद क्र. ७, १४, १५ आणि १६ ची पूर्तता होत असून उर्वरित सर्व परिच्छेद व परिशिष्टातील उर्वरित अटी या प्रकरणी लागू होत नाही.