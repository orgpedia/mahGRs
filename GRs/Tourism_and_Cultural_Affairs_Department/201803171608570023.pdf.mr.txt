# Page 1
पर्यटन व सांस्कृतिक विभागाच्या अधिपत्याखालील क्षेत्रिय कार्यालयांतील गट-अ आणि गट-ब (राजपत्रित) संवर्गातील अधिकाऱ्यांचे कार्यमूल्यमापन अहवाल महापार प्रणालीत ऑनलाईन पध्दतीने लिहिण्याकरिता प्राथमिक परिरक्षक यांची नियुक्ती तसेच मार्गदर्शक सूचनांबाबत.
महाराष्ट्र शासन
पर्यटन व सांस्कृतिक कार्य विभाग
शासन परिपत्रक क्र. संकीर्ण-२०१७/प्र.क्र.१५८/ आस्थापना
मंत्रालय विस्तार इमारत, मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२.
दिनांक :- १७ मार्च, २०१८.
वाचा :- शासन परिपत्रक, सामान्य प्रशासन विभाग क्र. सीएफआर- १२१७/ प्र.क्र.१३१/तेरा, दि.१५ डिसेंबर,२०१७.
शासन परिपत्रक : सन २०१७-१८ पासून गट-अ व गट-ब (राजपत्रित) संवर्गातील सर्व राज्य शासकीय अधिकाऱ्यांचे कार्यमूल्यमापन अहवाल ऑनलाईन पध्दतीने नोंदविण्यासाठी MahaPAR ही ऑनलाईन प्रणाली कार्यरत करण्यात आली आहे. यानुषंगाने करावयाची कार्यपध्दती सामान्य प्रशासन विभागाच्या उपरोक्त संदर्भाधीन दि.१५.१२.२०१७ च्या शासन परिपत्रकात सविस्तरपणे विशद करण्यात आली आहे.
२. पर्यटन व सांस्कृतिक कार्य विभागाच्या अधिपत्याखालील क्षेत्रिय कार्यालयांतील अधिकाऱ्यांचे कार्यमूल्यमापन अहवाल या प्रणालीत नोंदविण्यासाठी श्री. अनिस शेख, उप सचिव,पर्यटन व सांस्कृतिक कार्य यांची नियुक्ती “प्राथमिक परिरक्षक” म्हणून करण्यात येत आहे.
३. तसेच सामान्य प्रशासन विभागाच्या संदर्भाधीन परिपत्रकातील परिच्छेद–५ मध्ये नमूद केल्यानुसार पुढील रकाना-२ मध्ये दर्शविल्याप्रमाणे OU (Organization Units) व प्रत्येक OU करीता त्यासमोर रकाना-३ मध्ये दर्शविल्याप्रमाणे “अतिरिक्त परिरक्षक” नियुक्त करण्यात येत आहेत.
# Page 2
शासन परिपत्रक क्रमांकः संकीर्ण-२०१७/प्र.क्र.१५८/ आस्थापना
------------------------------------------------------------------------------------------------------------------------------------------
| अ.क्र. | Organization Unit (OU) | अतिरिक्त परिरक्षक |
| १ | २ | ३ |
| १ | पुरातत्व व वस्तुसंग्रहालय संचालनालय, महाराष्ट्र राज्य, मुंबई. | संचालक, पुरातत्व व वस्तुसंग्रहालय संचालनालय, महाराष्ट्र शासन, मुंबई. |
| २ | सांस्कृतिक कार्य संचालनालय, महाराष्ट्र राज्य, मुंबई. | संचालक, सांस्कृतिक कार्य संचालनालय, महाराष्ट्र शासन, मुंबई. |
| ३ | रंगभूमी प्रयोग परिनिरीक्षण मंडळ, मुंबई | सचिव, रंगभूमी प्रयोग परिनिरीक्षण मंडळ, महाराष्ट्र शासन, मुंबई |
| ४ | पुराभिलेख संचालनालय, मुंबई. | संचालक, पुराभिलेख संचालनालय, महाराष्ट्र शासन, मुंबई. |
| ५ | पु.ल.देशपांडे महाराष्ट्र कला अकादमी, मुंबई. | प्रकल्प संचालक, पु.ल.देशपांडे महाराष्ट्र कला अकादमी,महाराष्ट्र शासन, मुंबई. |
| ६ | दर्शनिका विभाग,महाराष्ट्र शासन | कार्यकारी संपादक व सचिव,दर्शनिका विभाग,मुंबई |
| ७. | महाराष्ट्र राज्य हिंदी/सिंधी/गुजराती साहित्य अकादमी | सहसंचालक तथा सदस्य सचिव,महाराष्ट्र राज्य हिंदी/सिंधी/गुजराती साहित्य अकादमी,मुंबई |
------------------------------------------------------------------------------------------------------------------------------------------
४. अतिरिक्त परिरक्षकांनी त्यांच्या अधिपत्याखालील कार्यालयातील सर्व गट-अ व गट-ब (राजपत्रित) अधिकाऱ्यांची सामान्य प्रशासन विभागाच्या संदर्भाधीन परिपत्रकासोबत जोडलेल्या परिशिष्ट-"ड" मधील प्रपत्रातील अद्ययावत माहिती (EMD-Employee Master Data) Excel Format मध्ये तयार करावी. EMD मध्ये नमूद करण्यात आलेला मोबाईल क्रमांक आधार क्रमांकाशी जोडलेला असावा, जेणेकरुन महापार प्रणालीमध्ये ई-साईन या सुविधेचा वापर करणे सुलभ होईल. ही सर्व माहिती अतिरिक्त परिरक्षक यांनी प्राथमिक परिरक्षक यांना पाठवावी. तसेच त्याची आगाऊ प्रत शासनास पाठवावी. अतिरिक्त परिरक्षक आवश्यकतेनुसार त्यांच्या नियंत्रणाखालील एक किंवा अधिक कर्मचाऱ्यांना पार व्यवस्थापक (Par Manager ) म्हणून घोषित करु शकतील.
५. प्राथमिक परिरक्षक यांनी अतिरिक्त परिरक्षक यांचेकडून प्राप्त माहिती एकत्रित करुन ती माहिती व सामान्य प्रशासन विभागाच्या संदर्भाधीन परिपत्रकासोबत जोडलेल्या परिशिष्ट “ई” मधील माहिती NIC यांना Support-mahapar@nic.in या ई-मेल आयडीवर उपलब्ध करुन द्यावी. तसेच त्याची एक प्रत शासनास पाठवावी.
पृष्ठ ३ पैकी २
# Page 3
शासन परिपत्रक क्रमांकः संकीर्ण-२०१७/प्र.क्र.१५८/ आस्थापना
६. महापार प्रणालीमध्ये विविध स्तरावर कार्य करणाऱ्या अधिका-यांची कर्तव्ये व जबाबदा-या उपरोक्त संदर्भाधीन दि.१५.१२.२०१७ च्या शासन परिपत्रकातील परिशिष्ट-फ मध्ये दर्शविल्याप्रमाणे असतील.