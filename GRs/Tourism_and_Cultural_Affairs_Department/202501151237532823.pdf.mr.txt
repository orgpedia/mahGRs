# Page 1
राज्यातील छत्रपती शिवाजी महाराजांच्या
किल्यांवरील पवित्र जल सायकलिंगद्वारे
मोहिम राबविण्यासाठीच्या खर्चास मान्यता
देणेबाबत.
महाराष्ट्र शासन
पर्यटन व सांस्कृतिक कार्य विभाग
शासन निर्णय क्र. संकीर्ण ८२२५/प्र.क्र.१८/ (ई-९२८६९५)/सां.का.४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १५ जानेवारी, २०२५
वाचा :- सांस्कृतिक कार्य संचालनालय, मुंबई यांचे पत्र क्र.सां.का.सं./
१४३, दिनांक ०८, जानेवारी, २०२५.
प्रस्तावना :-
विविध सांस्कृतिक कार्यक्रम व उपक्रमांचे आयोजन विभागामार्फत करण्यात
येते. छत्रपती शिवाजी महाराजांच्या किल्यांवरील पवित्र जल सायकलिंगद्वारे मुंबईच्या
छत्रपती शिवाजी महाराज संग्रहालयात ठेवण्यासाठीची मोहिम राबविण्यासाठीचा उपक्रम
१५ वी बटालियन दी आसाम रेजिमेंट मार्फत महापुरुष छत्रपती शिवाजी महाराज यांना
आदरांजली म्हणून महाराजांच्या किल्ल्यांवरील जल गोळा करण्यासाठी सुरू करण्याचे
प्रस्तावित आहे. हे जल खास डिझाईन केलेल्या कंटेनरमध्ये वाहून नेण्यात येणार असून,
सदरचे जल आर्मी डे च्या निमित्ताने हे दि. १५ जानेवारी, २०२५ रोजी मा. संरक्षण मंत्री,
भारत सरकार यांच्या हस्ते छत्रपती शिवाजी महाराज संग्रहालयाच्या संचालकांना सुपूर्द
करण्यात येणार आहे. सदरचे जल हे सायकलिंग टिम रेकिंग मोहिमेद्वारे जमा करण्यात
येईल. सदरची मोहिम ही तरुणांना सशस्त्र दलात सामील होण्यासाठी उत्साह निर्माण
करण्यासाठी घेण्यात येणार आहे. हा उपक्रम १६ दिवसांचा असेल. शिवनेरी, सिंहगड, लाल
महाल, तोरणा, पुरंदर, प्रतापगड, रायरेश्वर, राजगड आणि रायगड या छत्रपती शिवाजी
महाराजांच्या जीवन प्रवासाचा मार्गक्रमण करण्यात येणार आहे. या उपक्रमाला मुंबईतील
कुलाबा मिलिटरी स्टेशनपासून हिरवा झेंडा दाखवण्यात येईल आणि कारगिल विजयदिनी
त्याच ठिकाणी तिचा समारोप होईल. सुमारे ८०० किमी अंतरावर पसरलेले नऊ महत्तवाचे
किल्ले या प्रवासादरम्यान मार्गक्रमण करण्यात येणार आहेत. नमुद प्रत्येक किल्ल्यातील
अंतर हे सायकलवरून पूर्ण केले जाणार आहे. सदर मोहिमेस राज्य शासनामार्फत देण्यात
येणाऱ्या रुपये ५,००,०००/- इतक्या रक्कमेच्या आयोजन खर्चास प्रशासकीय व वित्तीय
मान्यता देण्याची बाब शासनाच्या विचाराधीन होती.
शासन निर्णय :-
“आर्मी डे” चे औचित्य साधून १५वी बटालियन दी आसाम रेजिमेंटमार्फत
छत्रपती शिवाजी महाराज यांना आदरांजली म्हणून छत्रपती शिवाजी महाराजांच्या
किल्ल्यांवरील जल सायकलिंगद्वारे गोळा करण्यासाठी मोहिम राबविण्याकरिता येणाऱ्या
अंदाजित खर्च रुपये ५,००,०००/- (अक्षरी रुपये पाच लक्ष फक्त) इतक्या रकमेस या शासन
निर्णयान्वये प्रशासकीय व वित्तीय मान्यता देण्यात येत आहे.
# Page 2
शासन निर्णय क्रमांकः संकीर्ण ८२२५/प्र.क्र.१८/ (ई-९२८६९५)/सां.का.४
०२. सदर खर्च लेखाशिर्ष मागणी क्र. झेडडी-२, २२०५ कला व संस्कृती,
पंचवार्षिक योजना अंतर्गत योजना, राज्य योजनांतर्गत योजना (०२) (०२), राज्य, नृत्य,
नाटय, तमाशा व संगीत महोत्सव (२२०५ १५०७)-५० इतर खर्च (कार्यक्रम) या
लेखाशिर्षाखाली सन २०२४-२५ या वर्षासाठी मंजूर असलेल्या आर्थिक तरतुदीतून
भागविण्यात यावा.
०३. यासाठी संचालक, सांस्कृतिक कार्य संचालनालय यांना नियंत्रण अधिकारी
तसेच लेखाधिकारी, सांस्कृतिक कार्य संचालनालय यांना आहरण व संवितरण अधिकारी
म्हणून घोषित करण्यात येत आहे.
०४. सदर खर्च वित्त विभागाच्या शासन निर्णय क्र. विअप्र-२०१३/विनिमय,
दिनांक १७ एप्रिल, २०१५, वित्तीय अधिकार नियम पुस्तिका १९७८, भाग-पहिला,
उपविभाग-३, अ.क्र. ४ परिच्छेद क्र. २७ (२) (अ) अन्वये प्रशासकीय विभागास प्राप्त
अधिकारानुसार मंजूर करण्यात येत आहे.
०५. सदर प्रकरणी वित्त विभागाच्या शासन परिपत्रक क्र. अर्थसं-
२०२४/प्र.क्र.८०/अर्थ-३, दिनांक २५ जुलै, २०२४ मधील सर्व परिच्छेद परीशिष्ट्टातील
अटींनुसार कार्यवाही करण्याची जबाबदारी संचालक, सांस्कृतिक कार्य संचालनालय, मुंबई
यांची राहील.
०६. सदर शासन निर्णय महाराष्ट्र शासनाच्या www.maharashtra.gov.in या