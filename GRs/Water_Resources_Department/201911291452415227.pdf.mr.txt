# Page 1
सर्वोच्च न्यायालय अथवा मा. उच्च न्यायालय, मुंबई व इतर न्यायालयामध्ये प्रकल्पांच्या अनुषंगाने दाखल होणा-या याचिकांमध्ये मा. न्यायालयात शासनाच्या वतीने शपथपत्र दाखल करणेबाबत...
महाराष्ट्र शासन
जलसंपदा विभाग,
शासन परिपत्रक क्रमांक : संकीर्ण १११९/(प्र.क्र.४७३/१९)/मोप्र-१
मंत्रालय, मुंबई - ३२
दिनांक:- २९ नोव्हेंबर, २०१९
परिपत्रक
जलसंपदा विभागांतर्गत विविध प्रकल्पांच्या / निविदांच्या बाबतीत मा. सर्वोच्च न्यायालय,
मा.उच्च न्यायालय, मुंबई तसेच विविध न्यायालयामध्ये प्रकल्पांच्या अनुषंगाने दाखल होणा-या याचिकांमध्ये शासनाच्या वतीने मा. न्यायालयात शपथपत्र दाखल करावे लागते. अशा शपथपत्रांमध्ये
शासनाची बाजू योग्य व प्रभावीपणे मांडण्याच्या दृष्टीने शासनाचे प्रचलित धोरण, शासन निर्णय आणि
शासनाच्या भूमिकेचे योग्य ते प्रतिपादन होणे अत्यंत आवश्यक आहे. बरेचदा असे आढळून आले आहे
की, शासनाच्या भूमिकेशी सुसंगत व यथोचित अशी बाजू मा. न्यायालयापुढे मांडली जात नाही. त्यामुळे
शासनाची बाजू न्यायालयामध्ये योग्यप्रकारे मांडली न गेल्याने न्यायनिर्णय शासनाच्या विरुध्द जाऊन
शासनाचे आर्थिक नुकसान होण्याचे संभवते. पर्यायाने, शासनाचे हित जपले जात नाही, त्यामुळे पुढे अशा न्यायनिर्णयाविरुध्द वरील न्यायालयात अपिल करणे भाग पडते, तसेच कालापव्यय होतो.
आस्थापना विषयक प्रकरणांमध्येही मॅट तसेच मा. उच्च न्यायालय यांचेकडून शासनाविरुध्द
न्यायनिर्णय अथवा शासनाच्या भूमिकेबाबत टिप्पणी करण्यात येते. याबाबत महाराष्ट्र शासनाच्या विधी विषयक कामकाज हाताळण्याचे नियम १९८४ (The Rules for the conduct of the legal affairs of Government 1984) मध्ये नियम ५८ (२) व ६४(२) कडे लक्ष वेधण्यात येत आहे.
यास्तव, मा. सर्वोच्च न्यायालय अथवा मा. उच्च न्यायालय, मुंबई व इतर न्यायालयामध्ये
प्रकल्पांच्या अनुषंगाने दाखल होणा-या याचिकांमध्ये शासनाच्या वतीने मा. न्यायालयात शपथपत्र
दाखल करण्यापूर्वी शासनाची पूर्वमान्यता घेण्याची दक्षता घ्यावी. जेणेकरुन शासनाच्या भूमिकेत
विसंगती निर्माण होणार नाही. या सूचनांचे काटेकोरपणे पालन करण्यात यावे. यापुढे या परिपत्रकाचे
# Page 2
शासन परिपत्रक क्रमांकः संकीर्ण १११९/(प्र.क्र.४७३/१९)/मोप्र-१
उल्लंघन झाल्याचे निदर्शनास आल्यास शासनाचे मान्यतेशिवाय सादर केलेल्या शपथपत्राची
जबाबदारी स्वाक्षरीने शपथपत्र दाखल करणारे संबंधित क्षेत्रीय अधिकारी यांची राहील, तसेच असे
शपथपत्र दाखल करणारा अधिकारी शिस्तभंग कार्यवाहीसाठी पात्र राहील. याची गंभीर नोंद घ्यावी.