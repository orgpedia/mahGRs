# Page 1
कामेरी ता. वाळवा जि सांगली येथे नांगुर ओढयावर पूर सरंक्षक भिंतीच्या कामाच्या अंदाजपत्रकाच्या प्रस्तावास प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०२१/ (प्र.क्र. १५९/२०२१)/ सिं.व्य.(महसूल)
मंत्रालय, मुंबई ४०० ०३२,
दिनांक:०८ जुलै, २०२१.
वाचा : १) शासन परिपत्रक क्र. एफडीडब्ल्यू १०९२/१७०-सिंव्य, (कामे) दिनांक ७ ऑगस्ट, १९९२ २) शासन निर्णय क्र. पूसंभि २०१९/(प्र.क्र.११५/२०१९) सिंव्य.(म) दि.३१/८/२०१९ ३) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र. मकृखोविम / ३७/(२०३/२०२१)/ सिंव्य-२/२३०५ दि. २१.०५.२०२१.
प्रस्तावना : कामेरी ता. वाळवा जि सांगली येथील नांगुर ओढयाच्या शेजारी कामेरी गावाकडे जाणारा रस्ता आहे.तसेच ओढयाच्या शेजारी ग्रामस्थांची शेती व वस्ती / घरे आहेत. दरवर्षी पावसाळयात येणा-या पुराच्या पाण्यामुळे ओढया काठावरील रस्ता, शेती, घरे आहेत. दरवर्षी पावसाळयात येणा-या पूराच्या पाण्यामुळे ओढया काठावरील रस्ता, शेती, घरे यांचे नुकसान झाले आहे. सन २०१९ मधील अतिवृष्टीने आलेल्या महापुरामुळे ओढयाकाठावरील रस्ता, घरे व शेत जमिनीची धूप होवून मोठया प्रमाणात नुकसान झाले आहे.
ओढयाकाठावरील रस्ता सदर रस्त्यावरून शाळकरी मुलांची ये जा असते त्याच्या सरंक्षणाच्या दृष्टीने तसेच जमीनी, स्मशानभूमी, मंदीर व घरे यांचे सरंक्षण होण्यासाठी लोकप्रतिनिधीनी व ग्रामपंचायत कामेरी यांनी कामेरी ता. वाळवा येथे नांगुर ओढयावर पुरसंरक्षक भिंत बांधून मिळणे बाबत मागणी मा. मंत्री जलसंपदा यांचेकडे केली आहे. त्यानुषंगाने मा. मंत्री, जलसंपदा महोदयांनी दि १७/४/२०२१ रोजी झालेल्या बैठकीत या कामाचा प्रस्ताव तयार करून सादर करणेबाबत सुचना दिल्या आहेत. कामेरी ता. वाळवा जि सांगली येथील नांगुर ओढयाच्या पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र कृष्णा खोरे पाटबंधारे विकास महामंडळ, पुणे अंतर्गत कामेरी ता. वाळवा जि सांगली येथील नांगुर ओढयाच्या प्रस्तावित पूर संरक्षक भिंत बांधण्याच्या कामासाठी रु. ३८२.३९ लक्ष (तीन कोटी ब्याऐंशी लक्ष एकोणचाळीस हजार) एवढया खर्चाच्या जलसंपदा विभागाच्या सन २०१८-१९ व सार्वजनिक बांधकाम विभागाच्या सन २०१९-२० च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य(म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य(कामे), दि. २१.९.१९८९ व दि. ३/५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) i) अंदाजपत्रकात गृहीत धरलेले आराखडे/ संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ii) तात्रिक मान्यतेपूर्वी संरक्षक भिंतीचे संकल्पन Loft type किंवा Counterfort इ. पर्यत यांचा विचार करुन खर्च कमी होण्याच्या दृष्टीने मध्यवर्ती संकल्पचित्र संघटना, कडून मंजूर घ्यावे.
# Page 2
शासन निर्णय क्रमांकः प्रशामा-२०२१/ (प्र.क्र. १५९/२०२१)/ सिं.व्य. (महसूल)
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक कामेरी ता. वाळवा जि सांगली येथील नांगुर ओढयाच्या बांधण्याच्या कामाच्या प्रस्तावास, ता. वाळवा, जि. सांगली ग्रामपचांयतीने ताब्यात घेऊन भविष्यातील देखभाल व दुरूस्ती करावयाची आहे. तांत्रिक मान्यता देण्यापूर्वी तसे लेखी बंधपत्र कामेरी ता. वाळवा जि सांगली येथील नांगुर ओढयाच्या प्रस्तावित पूर संरक्षक भिंत बांधण्याच्या कामाच्या प्रस्तावास, ता. वाळवा, जि. सांगली ग्रामपंचायती कडून प्राप्त करून घेण्याची जबाबदारी सक्षम अधिका-यांची असेल.
फ) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ग) सदरहू कामास तांत्रिक मंजुरी देण्यापूर्वी संदर्भ क्र. २ मधील अटींचे कोटेकोरपणे पालन करावे.
सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
प्र. मा. प्राप्त झाल्यानंतर प्र. मा. आदेशात जलसंपदा विभागाचा दिनांक ३१ ऑगस्ट २०१९ च्या शासन निर्णयानुसार परिशिष्ट २ ची पूर्तता होणे आवश्यक आहे व महापालिकेकडून सहभागीता रक्कम प्राप्त करूनच पुढील कार्यवाही करणेचे अट टाकण्यात यावी.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे विकास महामंडळ, पुणे भागभांडवली अंशदान (४७११०२०९)" या लेखाशीर्षाखाली करावा व मंजूर अनुदानातुन भागविण्यात यावा.
या कामास प्रदान करण्यात आलेली प्रशासकीय मान्यता सिं.व्य. (महसुल) कार्यासनाच्या नोंदवहीमध्ये क्र. १७/ सन २०२१ वर नोंदविण्यात आलेली आहे.
वित्तीय अधिकार नियमपुस्तिका - १९७८ भाग पहिला मधील तरतुदीनंतर प्रशासकीय विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
# Page 3