# Page 1
ल.पा.त.शिरपुंजे (देवहंडी), ता.अकोले, जि. अहमदनगर या प्रकल्पाच्या रु.२२.१६ कोटी इतक्या किंमतीस प्रथम सुधारीत प्रशासकीय मान्यता मिळण्याबाबत..
महाराष्ट्र शासन
जलसंपदा विभाग
शासन निर्णय क्रमांकः सुप्रमा २०१४/(३३/२०१४)/लपा-१
मंत्रालय, मुंबई - ४०० ०३२.
दिनांक:- १५/०३/२०२२
पहावे : १) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे जा.क्र.गोमपाविम/तां-५/११९३३/प्रस्ताव-१ संच, दि.२४/१२/२०१३ चे पत्र.
२) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे जा.क्र.गोमपाविम/तां-५/धा.क्र.१९२/२०१७/१४०६, दि.२२/०२/२०२१ चे पत्र.
प्रस्तावना:
मा. उच्च न्यायालयाच्या जनहित याचीका क्र.१७३/२०१३ मधील दि.२३/०९/२०१६ रोजीच्या आदेशान्वये प्रवाही वळण योजनांची कामे पूर्ण होणे अत्यावश्यक होते. गोदावरी खोऱ्यामध्ये बिगर सिंचन वापरासाठी वाढत असलेली सततची पाणी मागणी व त्या अनुषंगाने सिंचन क्षेत्रात मोठया प्रमाणात होत असलेली घट यासाठी पाण्यातील तुट काही प्रमाणात कमी करण्याच्या दृष्टीने पश्चिमेकडे वैतरणा खोऱ्यात वाहुन जाणारे पाणी पुर्वेकडे गोदावरी खोऱ्यात वळविण्यासाठी वळण योजना हाती घेण्यात आल्या आहेत. या योजनेचे सिंचनक्षेत्र १९६८ हे.
आहे.
ल.पा.त.शिरपुंजे (देवहंडी) धरणाची एकूण साठवण क्षमता ४.४० दलघमी आहे. शिरपुंजे ल.पा. चे काम वर्ष २००९ मध्ये पूर्ण झाले आहे. शिरपुंजे लपा प्रकल्प ता.अकोले जि. अहमदनगर या योजनेत दोन वळण योजनांचा समावेश आहे.
प्रवाही वळण योजना पेगलवाडी ता.त्रिंबकेश्वर जि.नाशिक (बंधाऱ्याचे काम पुर्ण, लिंक कटचे काम पुर्ण):- मौजे पेगलवाडी येथे त्र्यबंक-घोटी रस्तावरील स्थानिक नाल्यावर २६ मी. लांबीचा काँक्रीट बंधारा बांधुन, पाणी ७५० मी.
लांबीचा जोड कालव्याव्दारे २४.५६ द.ल.घ.फु. (०.६९५ दलघमी) पाणी गोदावरी खोऱ्यात जून २०२१ अखेर वळविण्यात आले आहे.
वळण योजना अंबोली (बोंबीलटेकपाडा) ता. त्रिंबकेश्वर जि. नाशिक :- ( बंधा-याचे काम पुर्ण, लिंक कटचे काम पुर्ण पाणी वळविण्यात आले आहे.) मौजे अंबोली (बोंबीलटेकपाडा) ता. त्र्यंबकेश्वर जि नाशिक येथे स्थानिक ओढयावर मातीधरण बांधुन वाहुन जाणारे पाणी जोड कालव्याव्दारे सुमारे ३२.८० दलघफु (०.९३ दलघमी) पाणी गोदावरी खोऱ्यात वळविण्यात आले आहे.
या योजनेचे संपूर्ण लाभक्षेत्र हे डोंगराळ असून या भागातील लाभधारक हे आदिवासी आहेत. डोंगराळ क्षेत्रातून कालवे काढणे शक्य नसल्याने योजनेच्या खालील बाजूस अस्तित्वातील को.प. बंधाऱ्यात पाणी सोडून उपसा सिंचनाव्दारे सिंचन करावयाचे आहे.
सदर योजनेस जलसंपदा विभाग, शासन निर्णय क्रं. लपायो २००३/६८७/(२०१/२००३)/खारभूमी दि.२०/०२/२००४ अन्वये रु.१७.९२ कोटी इतक्या किंमतीस दरसूची वर्ष २००१-०२ नुसार मुळ प्रशासकीय मान्यता प्रदान करण्यात आलेली आहे. या प्रकल्पाचे सन २०१९-२० च्या दरसूचीवर आधारीत रु.२२.१६ कोटी इतक्या किंमतीस प्रथम सुधारीत प्रशासकीय मान्यतेच्या प्रस्तावास राज्यस्तरीय तांत्रिक सल्लागार समितीच्या दि.२०/०५/२०२० रोजी झालेल्या १४३ व्या बैठकीत सहमती दिलेली आहे.
# Page 2
शासन निर्णय क्रमांकः सुप्रमा २०१४/(३३/२०१४)/लपा-१
प्रकल्पाच्या किमतीत झालेली वाढ ही पुढील बाबींमुळे झाली आहे. निव्वळ दरसूचीतील बदलामुळे झालेली वाढ, जास्त दराची निविदा स्विकृतीमूळे झालेली वाढ, भूसंपादन किंमतीतील वाढ, संकल्पचित्रातील बदलामुळे झालेली वाढ, इतर कारणांमुळे झालेली वाढ व अनुषंगिक खर्चातील बचत इत्यादीमुळे झालेली आहे. सदर प्रकल्प आर्थिक परतावा दराचे मापदंड, लाभव्यय गुणोत्तराचे मापदंड व पाणीसाठ्याच्या मापदंडात सदर योजना बसत आहे.
त्यामुळे या प्रकल्पास जलसंपदा विभाग दरसूची २०१९-२० वर आधारित रु.२२.१६ कोटी इतक्या किंमतीस प्रथम सुधारित प्रशासकीय मान्यता देण्याचा निर्णय खालीलप्रमाणे घेतला आहे.
शासन निर्णय
ल.पा.त.शिरपुंजे (देवहंडी) ता.अकोले जि.अहमदनगर, या प्रकल्पास जलसंपदा विभाग दरसूची २०१९-२० वर आधारित रु.२२.१६ कोटी (रूपये बावीस कोटी सोळा लक्ष फक्त) इतक्या किंमतीस (प्रत्यक्ष कामासाठी एकूण रु.२१.१७ कोटी व अनुषंगीक खर्च ०.९९ कोटी) खालील अटींच्या अधीन राहून प्रथम सुधारित प्रशासकीय मान्यता प्रदान करण्यात येत आहे. प्रकल्पाचा उपशिर्ष निहाय तरतूदींचा गोषवारा परिशिष्ट-"अ" मध्ये सोबत जोडला आहे.
१) संपूर्ण प्रकल्प हा प्रस्तावित प्रथम सु.प्र.मा. किंमतीच्या मर्यादेत पूर्ण करण्याची जबाबदारी/हमी महामंडळाची राहील.
२) सदर प्रकल्पाच्या प्रथम सु प्र मा प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
३) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
४) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती / मान्यता शासनाने प्रस्तुत प्रकल्पाबाबत दिलेली नाही.
५) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
६) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८०-सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका" या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
सदर शासन निर्णय नियोजन विभागाच्या अनौपचारिक संदर्भ क्र.२१४/२०२१/कार्यासन १४३४, दिनांक ०४/०२/२०२२ अन्वये तसेच वित्त विभागाच्या अनौपचारिक संदर्भ क्र.६४/२०२२/कार्यासन व्यय-१२, दिनांक १८/०२/२०२२ अन्वये सहमती दिलेली आहे. तसेच मा.मंत्री, जलसंपदा यांनी दिनांक १०/०३/२०२२ रोजी दिलेल्या मान्यतेनुसार सदर शासन निर्णय निर्गमित करण्यात येत आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या प्रशासकीय मान्यता नोंदवहीत २२९ या अनुक्रमांकावर नोंदविण्यात आली आहे.
पृष्ठ ४ पैकी २
# Page 3
शासन निर्णय क्रमांक: सुप्रमा २०१४/(३३/२०१४)/लपा-१
# Page 4