# Page 1
खाजगीकरणातून विकसित करण्यात येत असलेल्या तसेच नुतनीकरण व आधुनिकीकरणासाठी प्रस्तावित असलेल्या २५ मे.वॅ. क्षमतेपर्यंतच्या सर्व जलविद्युत प्रकल्पांकरिता राबविण्यात येणा-या निविदांप्रकरणी पश्चात अर्हता पध्दतीचा अवलंब करुन मागविलेल्या निविदांच्या तांत्रिक छाननीसाठी समिती गठीत करणेबाबत.
महाराष्ट्र शासन
जलसंपदा विभाग
शासन परिपत्रक क्र. जविप्र २०१७/(प्र.क्र.१०३/२०१७)-सुधा १/जवि
नवीन प्रशासन इमारत, ६ वा मजला, मादाम कामा मार्ग,
हुतात्मा राजगुरु चौक, मंत्रालय, मुंबई - ४०० ०३२.
दिनांक : २८.१०.२०२०.
संदर्भ : १ शासन पत्र क्र जविप्र १२०८/(प्र.क्र.२५६/०८)/जवि, दि.०७.१०.२००८ २. शासन निर्णय क्र. जविप्र २०१७/(प्र.क्र.१०३/१७)/जवि, दि.०७.०२.२०१९
प्रस्तावना : खाजगीकरणातून विकसित करावयाच्या लहान जलविद्युत प्रकल्पांच्या कामांसाठी पूर्व अर्हता ऐवजी पश्चात अर्हता पध्दतीचा अवलंब करण्याबाबत संदर्भ क्र. २ नुसार शासन निर्णय निर्गमित करण्यात आला आहे. अशा प्रकारे मागविलेल्या निविदांच्या तांत्रिक लिफाफ्यांची छाननी करण्याबाबतच्या कार्यपध्दतीबाबत क्षेत्रिय अधिकाऱ्यांकडून शासनास संदर्भ करण्यात आले होते. खाजगीकरणातून विकसित करावयाच्या लहान जलविद्युत प्रकल्पांचे निविदा दस्तऐवज तयार करतांना, प्रस्तावित जलविद्युत प्रकल्पाकरिता उपलब्ध पाणी साठा, पाणी वापर तक्ता, विविध तलांक, उपलब्ध जमीन, Topography या बाबी प्रकल्पाशी संबंधीत स्थापत्य कार्यालयाकडून उपलब्ध होतात व त्या आधारे निविदा मागविल्या जातात. निविदेच्या मुल्यांकन अहवालास शासन मंजूरी प्राप्त झाल्यावर प्रवर्तकास Letter of Permission (LoP) देण्यात येते, तद्नंतर प्रवर्तक Techno Economic Feasibility Report (TEFR), अधीक्षक अभियंता, कोयना संकल्पचित्र मंडळ, पुणे या कार्यालयाकडे सादर करतात. TEFR ला शासन मंजूरी प्राप्त झाल्यावर अधीक्षक अभियंता, कोयना संकल्पचित्र मंडळ, पुणे कार्यालयामार्फत Letter of Allotment प्रवर्तकास देण्यात येते व प्रादेशिक मुख्य अभियंता (स्थापत्य) कार्यालयांकडून जलविद्युत प्रकल्प विकसन करारनामा (HPDA) स्वाक्षांकित करण्यात येतो व त्यांच्या अधिपत्याखाली प्रकल्प विकसनाचे नियंत्रण करण्यात येते. त्याअनुषंगाने खाजगीकरणातून विकसित करण्यात येत असलेल्या तसेच नुतनीकरण व आधुनिकीकरणासाठी प्रस्तावित असलेल्या जलविद्युत प्रकल्पांकरिता पश्चात अर्हता पध्दतीचा अवलंब करुन मागविलेल्या निविदांच्या तांत्रिक छाननीसाठी स्थापत्य व विद्युत प्रतिनिधींचा समावेश असलेली छाननी समिती गठीत करण्याची बाब शासनाच्या विचाराधीन होती.
शासन परिपत्रक :
खाजगीकरणातून विकसित करावयाच्या तसेच नुतनीकरण व आधुनिकीकरणासाठी प्रस्तावित असलेल्या २५ मे.वॅ. क्षमतेपर्यंतच्या जलविद्युत प्रकल्पांकरिता राबविण्यात येणा-या निविदांप्रकरणी पश्चात अर्हता पध्दतीचा अवलंब करुन मागविलेल्या निविदांच्या तांत्रिक छाननीसाठी खालील प्रमाणे समिती गठीत करण्यात येत आहे :
# Page 2
शासन परिपत्रक क्रमांकः जविप्र २०१७/(प्र.क्र.१०३/२०१७)-सुधा १/जवि
१. मुख्य अभियंता (विद्युत), जलविद्युत प्रकल्प, मुंबई अध्यक्ष २. प्रकल्पाशी संबंधीत प्रादेशिक मुख्य अभियंता (स्थापत्य) / सदस्य प्रकल्पाशी संबंधीत अधीक्षक अभियंता (स्थापत्य),
३. अधीक्षक अभियंता, कोयना संकल्पचित्र मंडळ, पुणे सदस्य ४. मुख्य अभियंता (विद्युत), जलविद्युत प्रकल्प कार्यालयांतर्गत : सदस्य सचिव निविदा मागविणारे अधीक्षक अभियंता
सदर समितीने प्रर्वतकाने सादर केलेल्या निविदांमधील अटी / शर्ती व निकषांची पूर्तता प्रवर्तक करीत आहे याची पारदर्शकतेच्या दृष्टीने छाननी करुन पुढील उचित कार्यवाही करावी.