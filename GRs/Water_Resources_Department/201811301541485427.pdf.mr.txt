# Page 1
यांत्रिकी संघटने अंतर्गत यांत्रिकी कामांच्या निविदेप्रक्रियेत (HUF) कर्ता व्यक्ती सहभागी होणेबाबत.
महाराष्ट्र शासन
जलसंपदा विभाग
शासन परिपत्रक क्रमांक. संकिर्ण/०५१८/ (प्र.क्र.५१/१८)/ यांत्रिकी
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:२९/११/२०१८
वाचा :- १) जलसंपदा विभाग, शासन निर्णय क्र. संकिर्ण/१००९/प्र.क्र.२५/०९/यांत्रिकी, दि.२९/७/२०११.
२) जलसंपदा विभाग, शासन निर्णय क्र. संकिर्ण/१११७/प्र.क्र.१०४/१७/यांत्रिकी, दि. १४/३/२०१८.
प्रस्तावना :
संदर्भ क्र. १ अन्वये यांत्रिकी संघटनेंतर्गत करण्यात येणाऱ्या कामासाठी कंत्राटदार नोंदणी नियम निर्गमित करण्यात आले होते. तथापि निविदा प्रक्रियेतंर्गत निकोप स्पर्धा व्हावी व जास्तीत जास्त स्पर्धात्मक देकार मिळावेत व एकूणच निविदा प्रक्रिया पारदर्शकपणे होण्यासाठी खुल्या निविदा सूचना प्रसारित करून निविदा मसुद्यामधे " निविदा सादर करणारे कंत्राटदार जलसंपदा विभागातील यांत्रिकी संघटनेकडे पंजीकृत असणे आवश्यक नाही ", अशी अट नमूद करून संदर्भ क्र.२ च्या शासन निर्णयान्वये संदर्भ क्र.१ चा शासन निर्णय रद्द करण्यात आला आहे.
यांत्रिकी संघटनेंतर्गत बाह्यअभिकरणामार्फत करण्यात येणाऱ्या कामाबाबत मा.लोक आयुक्त यांच्याकडे " एकाच कुटुंबाच्या विभिन्न सदस्यांनी वेगवेगळ्या फर्मस नोंदविलेल्या असून त्यांनी निविदांच्या स्पर्धेमध्ये भाग घेऊन मोठ्या प्रमाणात कामे मंजूर करून घेतलेली आहेत. काही फर्म मध्ये स्वतः सर्वेसर्वा म्हणून, काही फर्म मध्ये स्वतः HUF चा कर्ता म्हणून आणि काही फर्म मध्ये संचालक म्हणून कार्यरत असून एकच निविदेमध्ये आपापसात स्पर्धा दाखवून दुरुस्तीचे मोठे मोठे ठेके घेतात " अशी तक्रार प्राप्त झाली आहे. त्या अनुषंगाने महाराष्ट्र लोक आयुक्त आणि उप लोकायुक्त अधिनियम १९७१ चे कलम १२ (३) मधील तरतुदीनुसार उप लोकायुक्त यांनी सुनावणीतील आदेशाच्या संदर्भात शासन परिपत्रक निर्गमित करण्याची शिफारस केली होती. निविदा प्रक्रियेतंर्गत निकोप स्पर्धा व्हावी यासाठी खालील प्रमाणे शासन परिपत्रक निर्गमित करण्यात येत आहे.
शासन परिपत्रक : यांत्रिकी संघटने अंतर्गत यांत्रिकी कामांच्या निविदा प्रक्रियेत अनिष्ट पद्धतीचा अवलंब टाळण्याच्या उद्देशाने खाली नमूद केलेली अट निविदेमध्ये नमूद करण्यात यावी.
# Page 2
शासन परिपत्रक क्रमांक. संकिर्ण/०५१८/(प्र.क्र.५१/१८)/ यांत्रिकी
हिंदु अविभक्त कुटुंबातील (HUF)चा कर्ता म्हणून कार्यरत असलेली व्यक्ती व तीच व्यक्ती संचालक/मालक/भागीदारी म्हणून असलेली फर्म यांना एकाच वेळी सहभागी होता येणार नाही." एकाच निविदा प्रक्रियेत हिंदू अविभक्त कुटुंबाच्या (HUF)चा कर्ता असलेली फर्म व त्या व्यक्तीची संचालक/मालक/ भागीदारी म्हणून व्यक्तिगत फर्म ने एकाच वेळी सहभाग घेतल्यास ते दोन किंवा त्यापेक्षा अधिक निविदाकार त्या निविदा प्रक्रियेत अपात्र ठरतील.
सदर शासन परिपत्रक निर्गमित झाल्याच्या दिनांकापासून अंमलात येईल.