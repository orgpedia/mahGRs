# Page 1
सार्वत्रिक बदली- सन २०२३
उप अभियंता संवर्गातील अभियंत्यांची बदली
महाराष्ट्र शासन
जलसंपदा विभाग,
शासन आदेश क्र : टिएफएस २०२३/(प्र.क्र.१००/२०२३)/आ (वर्ग-२)
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : - ३०/०६/२०२३
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना होणाऱ्या
विलंबास प्रतिबंध अधिनियम, २००५ मधील कलम ४ (४) व ४ (५) मधील तरतुदींनुसार जलसंपदा विभागांतर्गत
कार्यरत असलेल्या व सोबतच्या विवरणपत्रात (स्तंभ - २ मध्ये) नमूद उप अभियंता संवर्गातील अभियंत्यांच्या
नावासमोर दर्शविलेल्या ठिकाणी (स्तंभ-४ नुसार) विनंतीनुसार बदली करण्यात येत आहे.
२. या आदेशात नमूद अभियंत्यांची ज्या कार्यालयात बदली करण्यात आली आहे, त्या कार्यालयाच्या संबंधित महासंचालक/ कार्यकारी संचालक / मुख्य अभियंता / अधीक्षक अभियंता यांनी उपरोक्त आदेशातील
स्तंभ-४ मध्ये दर्शविल्याप्रमाणे संबंधित अभियंत्यांचे सविस्तर पदस्थापनेचे आदेश तात्काळ निर्गमित करावेत.
३. या आदेशात नमूद अभियंता ज्या कार्यालयात कार्यरत आहेत, त्या कार्यालयाच्या संबंधित मुख्य
अभियंता/अधीक्षक अभियंता यांना कळविण्यात येते की, त्यांनी बदली झालेल्या संबंधित अभियंत्यांचे सविस्तर
पदस्थापनेचे आदेश निर्गमित झाल्यानंतरच बदलीच्या ठिकाणी रुजू होण्यासाठी त्यांना त्वरित कार्यमुक्त करावे.
सविस्तर पदस्थापनेचे आदेश प्राप्त झाल्याशिवाय कार्यमुक्त केल्यास व रिक्त पदा अभावी आदेश कार्यान्वित
करण्यास अडचणी उद्भवल्यास संबंधित अभियंत्यांना सक्तीचा प्रतिक्षाधीन कालावधी मंजूर करावा लागतो. अशा
प्रकरणी संबंधित नियंत्रक अधिकाऱ्यास जबाबदार धरण्यात येईल, याची नोंद घ्यावी.
४. संबंधित मुख्य अभियंता/अधीक्षक अभियंता यांना कळविण्यात येते की, शासन स्तरावरील प्रस्तुत आदेश
प्रथम कार्यान्वित करुन तद्नंतरच क्षेत्रीय स्तरावरील प्रदेशांतर्गत बदल्यांचे आदेश निर्गमित करावेत. शासनाने
निर्गमित केलेल्या आदेशांमध्ये क्षेत्रीय स्तरावर परस्पर कोणतेही बदल करण्यात येऊ नयेत. पदस्थापनेच्या
ठिकाणी पद रिक्त नसेल अथवा अन्य कारणांमुळे बदली कार्यान्वित करण्यास प्रशासकीय अडचण उद्भवत
असेल तर, अशा बाबतीत शासनास तात्काळ अवगत करुन त्याबाबचा अहवाल सादर करावा.
तसेच, संबंधित अभियंत्यांना कोणत्या दिनांकास कार्यमुक्त करण्यात आले व नवीन नियुक्तीच्या जागी कोणत्या दिनांकास हजर झाले याबाबत शासनास doesttclass२.wrd@maharashtra.gov.in या ई-मेल
आय.डी. वर त्वरीत कळवावे.
५. संबंधित मुख्य अभियंता / अधीक्षक अभियंता यांना कळविण्यात येते की, त्यांनी वरीलप्रमाणे संबंधित उप अभियंता यांच्या बदलीची अंमलबजावणी करताना सदर बदलीच्या ठिकाणी कोणत्याही परिस्थितीत मंजूर पदांपेक्षा जास्त अभियंता कार्यरत राहणार नाहीत, याची सर्वार्थाने दक्षता घ्यावी.
# Page 2
शासन आदेश क्रमांक: टिएफएस २०२३/(प्र.क्र.१००/२०२३)/आ (वर्ग-२) ६. वरीलप्रमाणे बदली करण्यात येत असलेल्या उप अभियंता यांच्या कार्यमुक्ती आदेशासोबत त्यांचे गोपनीय अहवाल, सेवापुस्तक तसेच अंतिम वेतन प्रमाणपत्र बदली करण्यात आलेल्या नवीन कार्यालयाकडे तात्काळ पाठविण्यात यावे.
७. सदरहू बदली ही विनंती बदली असल्याने संबंधित अभियंत्यांना बदली विषयक प्रवासभत्ता व इतर अनुषांगिक लाभ अनुज्ञेय राहणार नाहीत.
८. तसेच, जलसंपदा विभाग, शासन अधिसूचना, दिनांक २५.०४.२०१६ मधील तरतुदीनुसार क्षेत्रीय कार्यालयांतील गट-ब (राजपत्रित व अराजपत्रित) संवर्गातील अधिकाऱ्यांच्या सर्वसाधारण बदल्या करण्यास संबंधित मुख्य अभियंता आणि एकाच महामंडळातील दोन मुख्य अभियंता कार्यालयांतर्गत बदली करण्यास संबंधित कार्यकारी संचालक / महासंचालक हे सक्षम प्राधिकारी आहेत. त्यानुषंगाने त्यांना कळविण्यात येते की, आपल्या अधिनस्त असलेले उप अभियंता यांच्या शासन स्तरावरुन झालेल्या बदल्या विचारात घेऊन आपल्या अधिनस्त बदल्या करताना महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम, २००५ मधील कलम ५(२) तसेच अधिनियमातील इतर तरतुदींचे काटेकोरपणे पालन करण्याची दक्षता घेण्यात यावी.
९. संबंधित अभियंत्यांना शासनाच्या पूर्वपरवानगीशिवाय कोणत्याही कारणास्तव रजा मंजूर करु नये.
तसेच, महाराष्ट्र नागरी सेवा (रजा) नियम, १९८१ मधील नियम-३० (सी) नुसार मूळ कार्यालयाने बदली झालेल्या कर्मचाऱ्यांचे कोणत्याही प्रकारचे रजेचे अर्ज स्विकारू नयेत. असे अर्ज प्राप्त झाल्यास, ते संबंधित कर्मचाऱ्यांना मूळ पत्त्यावर नोंदणी पोच देय डाकेने परत करावेत. मूळ कार्यालयाकडे बदली झालेल्या कर्मचाऱ्यांचे रजेचे अर्ज पाठविल्यास सदर अर्जांची दखल घेण्यात येणार नाही.
१०. संबंधित कार्यकारी संचालक / मुख्य अभियंता / अधीक्षक अभियंता यांना कळविण्यात येते की, त्यांनी शासन पत्र क्र.संकीर्ण-२०१७/(१७३/१७)/आ (वर्ग-२), दिनांक १२.०७.२०१७ अन्वये देण्यात आलेल्या सूचनांनुसार कार्यवाही करावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12