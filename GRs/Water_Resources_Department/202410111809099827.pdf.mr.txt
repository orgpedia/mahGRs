# Page 1
डांगुर्ली उच्च पातळी बंधारा
ता. व जि.गोंदिया या
योजनेस प्रशासकीय
मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्र.संकीर्ण-२०१८/(१८०/२०२२)/जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- ११ /१०/२०२४
संदर्भ : १. अधीक्षक अभियंता व सदस्य सचिव, राज्यस्तरीय तांत्रिक सल्लागार
समिती , नाशिक यांचे क्र. रातांसस(१)/ डांगूर्ली उच्च पातळी
बंधारा/(धा.क्र.१२/२०२३)/४९४/२०२३,दि. ०६.०६.२०२३ चे पत्र.
२. कार्यकारी संचालक, विदर्भ पाटबंधारे विकास महामंडळ, नागपूर यांचे
पत्र क्र.६७३०/विपाविम/कातां-५(१)/ डांगुर्ली बंधारा दि. २०.१०.२०२३
३.महाराष्ट्र जलसंपत्ती नियमन प्राधिकरण यांचे क्रमांक MWRRA/
२०२०/ PRCL/VIDC/१२९/५१७ दि. २४.०८.२०२२
प्रस्तावना :
डांगुर्ली उच्च पातळी बंधारा हा गोदावरी खोऱ्यातील वैनगंगा नदीवर गोंदिया
तालुक्यातील डांगुर्ली गावाजवळ प्रस्तावित आहे. सदर प्रकल्पामुळे होणाऱ्या पाणी
साठ्यातून डांगुर्ली बंधाऱ्याच्या वरच्या भागाला असणाऱ्या तेढवा शिवनी उपसा सिंचन
योजना, डांगुर्ली उपसा सिंचन योजना व नवेगाव देवरी उपसा सिंचन द्वारे या तिन्ही
योजनांचे बळकटीकरण करून गोंदिया तालुक्यातील ५८६१ हे. (ICA) क्षेत्राचे सिंचन
करण्याचे प्रस्तावित आहे. सदर बंधाऱ्याची लांबी ४५० मी. असून साठवण क्षमता १०.९१
द.ल.घ.मी. आहे
जलसंपदा विभागाच्या सन २०२२-२३ च्या दरसूचीवर आधारित सविस्तर
अंदाजपत्रक तयार करण्यात आले असून त्यानुसार प्रकल्पाची किंमत रु. ३९६.१२ कोटी
आहे.
राज्यस्तरीय तांत्रिक सल्लागार समितीने त्यांच्या दि.२४.०५.२०२३ रोजी झालेल्या
१९५ व्या बैठकीत डांगुर्ली उच्च पातळी बंधारा, ता. गोंदिया या योजनेच्या प्रशासकीय
मान्यतेच्या प्रस्तावाच्या clearance बाबत निर्णय झाला असल्याचे कळविले असून
योजनेस महाराष्ट्र जलसंपत्ती नियमन प्राधिकरणाची सशर्त मान्यता प्राप्त आहे.
प्राधिकरणाने मजनिप्रा अधिनियम २००५ कलम ११(च) अन्वये प्रकल्पाचे काम सुरू
करण्यापुर्वी मध्य प्रदेश राज्याची सहमती व प्रकल्पाचे लाभ व खर्चाची वर्गवारी निश्चित
करणे या अटींच्या अधीन राहून मान्यता कळविलेली आहे.
१
# Page 2
सदर बंधारा महाराष्ट्र व मध्य प्रदेश राज्यांच्या आंतरराज्यीय सीमेवर प्रस्तावित असून
विषयांकीत बॅरेजकरिता मध्य प्रदेश राज्यातील एकुण ५९४.४० हे. जमीन ही पाण्याखाली
जाणार आहे. मध्य प्रदेश राज्याची सहमती प्राप्त करुन घेण्याकरिता सचिव स्तरीय
आंतरराज्यीय नियंत्रण मंडळाची बैठक आयोजित करणेची कार्यवाही सूरू आहे. तथापि
प्रकल्पासाठी आवश्यक असलेल्या सर्व प्रकारच्या वैधानिक मान्यता प्राप्त करून
घेण्यासाठी योजनेस दोन टप्प्यात प्रशासकीय मान्यता प्रदान करणेची बाब शासनाच्या
विचाराधीन होती. त्यानुसार खालील प्रमाणे निर्णय निर्गमित करण्यात येत आहे :
शासन निर्णय :
प्रस्तावित डांगुर्ली उच्च पातळी बंधारा, ता.जि. गोंदिया या योजनेस
खालीलप्रमाणे दोन टप्प्यात प्रशासकीय मान्यता देण्यात येत आहे :
१. प्रथम टप्पा : वैधानिक मान्यता प्राप्त करणे (उदा.पर्यावरण विषयक मान्यता, वन्यजीव
(संरक्षण) अधिनियमानुसार अपेक्षित असलेली मान्यता इत्यादी)
डांगुर्ली उच्च पातळी बंधारा योजनेचे काम हाती घेण्यापूर्वी आवश्यक असलेल्या
वैधानिक मान्यता प्राप्त करण्यासाठी रु. ६३.५९ लक्ष रकमेस प्रशासकीय मान्यता
देण्यात येत आहे.
२. द्वितीय टप्पा :
प्रकल्पास आवश्यक वैधानिक मान्यता प्राप्त करवून घेण्यासाठीच्या प्रयोजनार्थ डांगुर्ली
उच्च पातळी बंधारा ता.गोंदिया, जि. गोंदिया या प्रकल्पास रु. ३९५.४८ (तीनशे
पंच्याण्णव कोटी अठ्ठेचाळीस लाख रुपये फक्त) कोटी इतक्या किंमतीची तत्वत:
प्रशासकीय मान्यता देण्यात येत आहे.
सदरील मान्यता खालील अटींच्या अधीन राहून देण्यात येत आहे :
१)सर्व वैधानिक मान्यता प्राप्त झाल्यानंतर प्रकल्पाच्या व्दितीय टप्प्यासाठी
प्रशासकीय मान्यता घेण्यात यावी.
२)राज्य तांत्रिक सल्लागार समितीच्या अहवालात उपस्थित करणेत आलेल्या सर्व
मुद्दयांची पूर्तता करण्यात यावी.
३)महाराष्ट्र जलसंपत्ती नियमन प्राधिकरण यांनी प्रकल्पास मान्यता देताना उपस्थित
केलेल्या मुद्दयांची पूर्तता करणेत यावी. तसेच सर्व वैधानिक मान्यता देताना
उपस्थित केलेल्या मुद्यांची पूर्तता करणेत यावी.
प्रकल्पाच्या उपशिर्षनिहाय तरतुदीचा गोषवारा परिशिष्ट्ट-अ मध्ये सोबत जोडला आहे.
सदर योजनेचा टप्पा-१ साठीचा खर्च “मुख्य लेखाशिर्ष ४७०१ - मोठे व मध्यम
पाटबंधारे यावरील भांडवली खर्च, ८० सर्व साधारण, १९०-सार्वजनिक क्षेत्रातील व इतर
उपक्रमातील गुंतवणूक, (०२) योजनांतर्गत, (०२)(०२) उर्वरित महाराष्ट्र प्रदेशाकरिता विदर्भ
पाटबंधारे विकास महामंडळास भागभांडवली अंशदान (४७०१ एच ८९९) "या
लेखाशिर्षाखाली खर्ची टाकावा. टप्पा-२ साठी प्रशासकीय मान्यतेच्या आदेशात यथोचित
लेखाशिर्षाचा उल्लेख करण्यात येईल.
२
# Page 3
सदर शासन निर्णय नियोजन व वित्त विभागाच्या सहमतीने व
मा. मंत्रीमंडळाने दि. १०/१०/२०२४ रोजी दिलेल्या मान्यतेनुसार निर्गमित करण्यात येत
आहे.
सदर शासन निर्णय महाराष्ट्र शासनाच्या www.maharashtra.gov.in या
# Page 4