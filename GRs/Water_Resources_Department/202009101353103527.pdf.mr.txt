# Page 1
मुचकुंदी बृहत लघु पाटबंधारे प्रकल्प, ता. लांजा, जि.रत्नागिरी या प्रकल्पाचे रु. २९०.३० कोटी किंमतीस प्रथम सुधारीत प्रशासकीय मान्यता देणेबाबत.
महाराष्ट्र शासन
जलसंपदा विभाग
शासन निर्णय क्र. लपायो -२०१९/(प्र. क्र. ४) / खारभूमी
मंत्रालय, मुंबई - ४०० ०३२.
दिनांक : १० सप्टेंबर, २०२०
पहावे : १) शासन निर्णय, पाटबंधारे विभाग क्र. लपायो/२००४/७८२/(१९०/२००४)/खारभूमी, दिनांक ०७/०८/२००४.
२) कोकण पाटबंधारे विकास महामंडळ, ठाणे यांचे पत्र क्र. कोंपाविम/तां.२/मुचकुंदी सु.प्र.मा./४३३७/सन २०१८, दिनांक १५/१२/२०१८.
प्रस्तावना:
मुचकुंदी लघु पाटबंधारे योजने अंतर्गत मौजे खोरनिनको ता. लांजा, जि. रत्नागिरी येथे मुचकुंदी नदीच्या
स्थानिक नाल्यावर मातीचे धरण बांधण्यात येत आहे. सदर प्रकल्प कोकण पाटबंधारे विकास महामंडळाच्या
अंतर्गत -उर्वरीत महाराष्ट्र या प्रदेशांतर्गत आहे. सदर प्रकल्पाची साठवणूक क्षमता २४.१२ द.ल.घ.मी. इतकी असून
त्यापैकी २२.९९ द.ल.घ.मी. इतका उपयुक्त पाणीसाठा आहे. या प्रकल्पाव्दारे लांजा तालुक्यातील १२ गावांमधील
एकूण १४०७ हे. क्षेत्रास सिंचनाचा लाभ मिळणार आहे.
सदर योजनेस शासन निर्णय, पाटबंधारे विभाग क्र. लपायो/२००४/७८२/(१९०/२००४) खारभूमी,
दि. ०७/०८/२००४ अन्वये रू. ६४.५५ कोटी रकमेस दरसूची वर्ष २०००-२००१ नुसार प्रशासकीय मान्यता प्रदान
करण्यात आली आहे. या प्रकल्पाचे सन २०१६-१७ च्या दरसूचीवर आधारीत रू. २९०३०.६३ लक्ष किंमतीच्या प्रथम
सुधारित प्रशासकीय मान्यतेच्या प्रस्तावावर राज्यस्तरीय तांत्रिक सल्लागार समिती-२ च्या दि.१५/१०/२०१८ रोजी
संपन्न झालेल्या २५ व्या बैठकीत छाननी अहवालातील मुद्दा क्र. १ ते २७ च्या अनुपालनाच्या अधीन राहून शिफारस
करण्यात आली आहे. तसेच दि.०३/०९/२०१९ रोजी संपन्न झालेल्या व्यय अग्रक्रम समितीच्या बैठकीमध्ये सदर
प्रस्ताव माननीय मंत्रिमंडळाच्या मान्यतेसाठी सादर करण्यात यावा अशी शिफारस केली आहे.
त्यानुसार एकूण रु. २९०३०.६३ लक्ष (दरसूची २०१६-१७) इतक्या किंमतीचा प्रथम सुधारित प्रशासकीय
मान्यतेचा प्रस्ताव मा. मंत्रीमंडळाच्या मान्यतेच्या विचारार्थ सादर केला होता.
मा. मंत्रीमंडळाने बांधकामाची सद्य:स्थिती, दरसूचीतील बदल, नवीन भूसंपादन कायदा, २०१३ च्या तरतूदी
लागू झाल्याने भूसंपादन व पुनर्वसन खर्चात झालेली वाढ, संकल्पचित्रातील फेरबदल, उघडया कालव्या ऐवजी
नलिका वितरण प्रणालीसाठी करण्यात आलेली तरतूद, गौण खनिज शुल्काच्या दरात झालेली सुधारणा इत्यादी
किंमतवाढीची कारणमिमांसा यांचा सखोल परामर्श घेऊन मुचकुंदी लघु पाटबंधारे योजना, ता. लांजा,
# Page 2
शासन निर्णय क्रमांकः लपायो -२०१९/(प्र. क्र. ४) / खारभूमी
जि. रत्नागिरी या प्रकल्पास जलसंपदा विभाग दरसूची २०१६-१७ वर आधारित रु. २९०३०.६३ लक्ष किंमतीस प्रथम
सुधारित प्रशासकीय मान्यता देण्याचा निर्णय खालीलप्रमाणे घेतला आहे.
शासन निर्णय :
मुचकुंदी लघु पाटबंधारे योजना, ता. लांजा, जि. रत्नागिरी या प्रकल्पास जलसंपदा विभाग दरसूची
२०१६-१७ वर आधारित रु. २९०३०.६३ लक्ष किंमतीस (प्रत्यक्ष कामासाठी एकूण रु. २७१९३.९८ लक्ष व अनुषंगीक
खर्च १८३६.६५ लक्ष) खालील अटींच्या अधीन राहून प्रथम सुधारित प्रशासकीय मान्यता प्रदान करण्यात येत आहे.
प्रकल्पाचा उपशिर्ष निहाय तरतूदींचा गोषवारा परिशिष्ट- "अ" मध्ये सोबत जोडला आहे.
१) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. यासंदर्भात संबंधित महामंडळ कार्यालय व त्याअंतर्गत क्षेत्रीय कार्यालयांची सर्वस्वी जबाबदारी राहील.
२) सुधारित प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही. तसेच सुधारित प्रशासकीय मान्यता देणारे प्राधिकारी हे झालेल्या क्षेत्रीय निर्णयास किंवा अनियमिततेस जबाबदार नसतील, याबाबतची जबाबदारी निर्णय घेणा-या क्षेत्रीय अधिकाऱ्यांची राहील. अशा तांत्रिक व निविदाविषयक प्रकरणांची तपासणी त्यावेळी असलेल्या शासन नियमानुसार करणे आवश्यक असून याची सर्वस्वी जबाबदारी संबंधित महामंडळ व त्याअंतर्गत क्षेत्रीय कार्यालयांची राहील.
३) सदर प्रकल्पाच्या प्रथम सुधारीत प्रशासकीय मान्यता प्रस्तावामध्ये अंतर्भुत किंमतीस तांत्रिक मान्यता प्राप्त करून घ्यावी.
४) प्रकल्पाची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती यांची काटेकोरपणे अंमलबजावणी करण्यात यावी.
५) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
६) संपूर्ण प्रकल्प हा प्रस्तावित प्रथम सुधारीत प्रशासकीय मान्यता किंमतीच्या मर्यादेत पूर्ण करावा.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च,
८०- सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, ( ००) (००) (०२) कोकण पाटबंधारे
विकास महामंडळास भागभांडवली अंशदान (४७०२ ४९०९) लहान पाटबंधारे ( कार्यक्रम) ५४ गुंतवणूका" या
लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
सदर शासन निर्णय दिनांक १२/०८/२०२० रोजी झालेल्या मा. मंत्रीमंडळ निर्णयाच्या अनुषंगाने तसेच
नियोजन विभागाच्या (कार्यासन १४३४) अनौपचारिक संदर्भ क्र. १६०/२०१९, दिनांक ०७/०१/२०२० अन्वये तसेच
पृष्ठ ४ पैकी २
# Page 3
शासन निर्णय क्रमांकः लपायो -२०१९/(प्र. क्र. ४) / खारभूमी
वित्त विभागाच्या (कार्यासन व्यय-१२) अनौपचारिक संदर्भ क्र. १३७/२०१९, दिनांक १७/०१/२०२० अन्वये सहमती
दिलेली आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या प्रशासकीय
मान्यता नोंदवहीत २०८ या अनुक्रमांकावर नोंदविण्यात आली आहे.
# Page 4