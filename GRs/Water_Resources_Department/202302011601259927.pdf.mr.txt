# Page 1
मौ. निळपण, ता. भुदरगड, जि. कोल्हापूर येथील वेदगंगा नदीकाठी पूर सरंक्षक भिंतीच्या कामाच्या अंदाजपत्रकाच्या प्रस्तावास प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०२२/ (प्र.क्र.२५४/२०२२)/ सिं.व्य.(महसूल)
मंत्रालय, मुंबई ४०० ०३२,
दिनांक:०१/०२/२०२३
वाचा : १) शासन परिपत्रक क्र. एफडीडब्ल्यू १०९२/१७०-सिंव्य,(कामे) दिनांक ७/०८/ १९९२ २) शासन निर्णय क्र. पूसंभि २०१९/(प्र.क्र.११५/२०१९) सिंव्य.(म) दि.३१/८/२०१९ ३) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र. मकृखोविम-३० / (३७८/२०२२)/ उअ-३/५७९३/२०२२ दि. २२/०८/२०२२.
प्रस्तावना : पाटगाव प्रकल्पांतर्गत को. प. बंधारा निळपण ही योजना, मौजे निळपण, ता. भुदरगड, जि. कोल्हापूर या गावाच्या पूर्वेकडून वाहणाऱ्या वेदगंगा नदीवर आहे. या को. प. बंधाऱ्याच्या दोन्ही तीरावरील, उर्ध्व व अनुप्रवाह बाजूच्या नदी काठाची जमीन ही मऊ स्तरातील आहे.
सन २०१९-२०२१ मधील पावसाळयामध्ये झालेल्या अतिवृष्टीमुळे आलेल्या महापूरामुळे, सदर बंधाऱ्याच्या दोन्ही तीरावरील जमीन वाहून गेल्यामुळे दोन्ही तीरास मोठी हानी पोहचून पिकाऊ शेत जमीनीस व बंधाऱ्यास धोका निर्माण झाला होता. पिकाऊ शेत जमीनीस अधिक हाणी पोहचू नये तसेच पूराच्या पाण्यापासून दोन्ही तीरावरील नदीकाठाचे व बंधाऱ्याचे रक्षण लोकप्रतीनीधी यांनी सदर काम करुन मिळणेबाबत मागणी केलेली आहे.
त्यानुसार मौजे निळपण, ता. भुदरगड, जि. कोल्हापूर येथे प्रस्तावित ठिकाणी प्रत्यक्ष पाहणी करून सर्वेक्षण करणेत येऊन सदर कामाचे नव्याने अंदाजपत्रक तयार करणेत आले आहे. सदर मौजे निळपण, ता.
भुदरगड,जि. कोल्हापूर येथील वेदगंगा नदीकाठी पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र कृष्णा खोरे पाटबंधारे विकास महामंडळ, पुणे अंतर्गत मौजे निळपण, ता. भुदरगड, जि. कोल्हापूर येथील वेदगंगा नदीवरील पूर संरक्षक भिंत बांधकामाच्या प्रस्तावास प्रस्तावित पूर संरक्षक भिंत बांधण्याच्या कामासाठी रु.४,४७,४४,००८.०० /- (चार कोटी सत्तेचाळीस लक्ष चव्वेचाळीस हजार आठ रुपये) एवढया खर्चाच्या जलसंपदा विभागाच्या सन २०२२-२३ व सार्वजनिक बांधकाम विभागाच्या सन २०२२-२३ च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन निर्णय क्रमांक पुसभि-२०१९/(प्र.क्र.११५/२०१९)/सिंव्य(म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू- १०८९/२४३/८९/सिंव्य(कामे), दि. २१/९/१९८९ व दि. ०३/०५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) अंदाजपत्रकात गृहीत धरलेले आराखडे / संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ड) पूरसंरक्षक कामाच्या अंदाजपत्रकास मध्यवर्ती संकल्पचित्र संघटना यांची मान्यता प्राप्त झाल्याशिवाय कामाचे तांत्रिक मान्यतेचे आदेश देता येणार नाहीत.
# Page 2
शासन निर्णय क्रमांकः प्रशामा-२०२२/ (प्र.क्र.२५४/२०२२)/ सिं.व्य. (महसूल)
इ) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
ई) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
प) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
फ) सदर योजना पूर्ण झाल्यानंतर पूर संरक्षक मौजे निळपण, ता. भुदरगड, जि. कोल्हापूर येथील वेदगंगा नदीकाठी पूर संरक्षक भिंत बांधकामाच्या प्रस्तावास कोल्हापूर जिल्हा परिषद, कोल्हापूर ने ताब्यात घेऊन भविष्यातील देखभाल व दुरुस्ती करावयाची आहे. तांत्रिक मान्यता देण्यापूर्वी तसे लेखी बंधपत्र प्राप्त करून घेण्याची जबाबदारी सक्षम अधिका-यांची असेल.
ब) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
भ) सदरहू कामास तांत्रिक मंजुरी देण्यापूर्वी संदर्भ क्र. २ मधील शासन निर्णयातील अटींचे कोटेकोरपणे पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे विकास महामंडळ, पुणे भागभांडवली अंशदान (४७११०२०९)” या लेखाशीर्षाखाली करावा व मंजूर अनुदानातुन भागविण्यात यावा.
या कामास प्रदान करण्यात आलेली प्रशासकीय मान्यता सिं.व्य. (महसुल ) कार्यासनाच्या नोंदवहीमध्ये क्र.०४/ सन २०२२ वर नोंदविण्यात आलेली आहे.
वित्तीय अधिकार नियमपुस्तिका १९७८ भाग पहिला मधील तरतुदीनंतर प्रशासकीय विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
# Page 3
# Page 4