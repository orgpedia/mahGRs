# Page 1
उपविभागीय अभियंता (स्थापत्य) या पदावर १६ पदवीधर सहायक अभियंता श्रेणी-२ यांना तात्पुरत्या स्वरूपात पदोन्नती देण्याबाबत.
(सन २०२१-२२ ची निवडसूची)
महाराष्ट्र शासन,
जलसंपदा विभाग,
शासन आदेश क्रमांक : एसएलएस २०२१/(२३१/२०२१)/आ (वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ३१/०५/२०२२
शासन आदेश : सहायक अभियंता श्रेणी-२ (स्थापत्य) या निम्न संवर्गातून महाराष्ट्र अभियांत्रिकी सेवा गट “अ” मध्ये उपविभागीय अभियंता (स्थापत्य) या पदावर रूपये ५६१००-१७७५००/- Pay Band S - २० या वेतनश्रेणीमध्ये विवरणपत्र-अ मध्ये नमूद १६ अभियंत्यांना विहित अटी व शर्तींच्या अधिन राहून ते सविस्तर पदस्थापना दिलेल्या ठिकाणी ज्या दिनांकास रुजू होतील त्या दिनांकापासून तात्पुरत्या स्वरूपात पदोन्नती देण्यात येत आहे.
अटी व शर्ती -: (₁) सदर पदोन्नती, पदोन्नत होणाऱ्या अधिकाऱ्यांना सेवा ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत अशा अधिकाऱ्यांच्या ज्येष्ठतेस बाधा न आणता देण्यात येत आहेत.
(ii) उपविभागीय अभियंता (स्थापत्य) पदावरील पदोन्नतीमुळे, संबंधित अभियंता हे नियमित पदोन्नतीसाठी पात्र आहेत असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधिकाऱ्यांना, शेवटच्यास प्रथम (Last come first go) या तत्वानुसार पदावनत करण्यात येईल.
(iii) सदर पदोन्नती, विवरणपत्र - अ मध्ये नमूद अभियंत्यांविरुध्द कोणत्याही प्रकारची विभागीय चौकशी/शिस्तभंग विषयक कार्यवाही चालू अथवा प्रस्तावित नसल्याच्या अटीच्या अधीन राहून देण्यात येत आहे. तथापि, यापैकी एखाद्या अभियंत्याविरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास त्याच्या बाबतीत हे पदोन्नती आदेश आपोआप रद्द होतील.
(iv) संबंधित सहायक अभियंता श्रेणी-२ (स्थापत्य) यांच्या उपविभागीय अभियंता (स्थापत्य) या पदांवरील पदोन्नती मा. महाराष्ट्र प्रशासकिय न्यायाधिकरण मुंबई खंडपीठ नागपूर येथे दाखल मुळ अर्ज क्र. ५०७, ५०८, ५०९, ५१०, ५३०, ५३१, ५३२ व ५३३ / २०१९ (३/८ सेवेबाबत) तसेच हे पदोन्नती आदेश निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन राहून सामान्य प्रशासन विभागाने दिनांक ०७.०५.२०२१ रोजीच्या शासन निर्णयान्वये दिलेल्या सूचनांनुसार करण्यात येत आहेत.
सदर शासन निर्णयास मा. उच्च न्यायालय, मुंबई येथे आव्हान देण्यात आलेले आहे. त्यामध्ये होणाऱ्या अंतिम निर्णयाच्या आधिन राहून सदर पदोन्नती देण्यात येत आहेत.
# Page 2
शासन आदेश क्रमांकः एसएलएस २०२१/(२३१/२०२१)/आ(वर्ग-२)
(v) उपविभागीय अभियंता (स्थापत्य) पदावर पदोन्नत अभियंत्यांना पदोन्नतीनंतरची सविस्तर पदस्थापना देण्याबाबतचे शासनाचे अधिकार तात्पुरत्या स्वरुपात सदर प्रकरणापुरते सबंधित कार्यकारी संचालक / मुख्य अभियंता / अधिक्षक अभियंता यांना प्रदान करण्यात येत आहेत.
त्यानुसार कार्यकारी संचालक / मुख्य अभियंता / अधीक्षक अभियंता यांनी उपविभागीय अभियंता (स्था) यांच्या पदोन्नतीबाबत सविस्तर पदस्थापनेचे आदेश त्याच्या स्तरावरील नागरी सेवा मंडळाची बैठक आयोजित करुन समितीच्या शिफारशीनुसार खालील अटी विचारात घेऊन निर्गमित करावेत.
उपविभागीय अभियंता (स्था) पदावर पदोन्नत अभियंत्याना सविस्तर पदस्थापना सदयस्थितीत रिक्त पदावर देण्यात यावी भविष्यात सेवानिवृत्ती / बदलीने किंवा पदोन्नतीने रिक्त होणाऱ्या पदावर देण्यात येऊ नये.
कार्यकारी संचालक / मुख्य अभियंता / अधिक्षक अभियंता यांनी उपविभागीय अभियंता (स्था) यांना सविस्तर पदस्थापना देताना आपल्या अधिनस्त कार्यालयातील ब-यास कालावधी पासून अतिरिक्त कार्यभार देण्यात आलेली पदे पदस्थापनेच्या वेळी प्राथम्याने विचारात घ्यावी.
तसेच सिंचन अनुशेष अंतर्गत कामांना गती देण्यासाठी हिंगोली व नांदेड जिल्ह्यातील पाटबंधारे विभागांतर्गत कार्यालयातील पदे भरण्याबाबत मा. राज्यपाल महोदयांच्या निर्देश आहेत. त्यानुसार मुख्य अभियंता (जलसंपदा)/(लाक्षेवि), जलसंपदा विभाग, औरंगाबाद यांनी कार्यवाही करावी.
कार्यकारी संचालक/मुख्य अभियंता / अधीक्षक अभियंता यांनी त्यांच्या कार्यक्षेत्रात पदोन्नत अभियंत्यांना वाटप करण्यात आलेल्या महसुली विभागातच सर्व जिल्हयातील रिक्त पदांचा समतोल राखून सविस्तर पदस्थापना देण्याची कार्यवाही करावी.
उपविभागीय अभियंता (स्थापत्य) पदावर पदोन्नत अभियंत्यांनी या आदेशाच्या दिनांकापासून १ महिन्यात पदोन्नतीच्या पदावर हजर न झाल्यास, ते पदोन्नतीस इच्छुक नाहीत, असे गृहीत धरून त्यांना दिलेली पदोन्नती रद्द करण्यात येईल. तसेच उपविभागीय अभियंता (स्था) या पदावर देण्यात आलेली पदोन्नती, पदोन्नत अभियंत्याने नाकारल्यास त्यांचेबाबतीत सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल.
(vi) सदर पदोन्नती ही तात्पुरती असून त्यांच्या मूळ संवर्गातील अंतिम ज्येष्ठतासूची प्रसिध्द होण्याच्या अधीन राहून करण्यांत येत आहेत. त्यामुळे संबंधितांना उपविभागीय अभियंता (स्थापत्य) संवर्गातील ज्येष्ठतेचे कोणतेही हक्क प्राप्त होणार नाहीत.
(vii) सदर पदोन्नती जरी तात्पुरत्या स्वरुपात देण्यात येत असली तरी कालांतराने ती नियमित होत असल्यामुळे जे अभियंते ही पदोन्नती नाकारतील, त्यांना कालबध्द पदोन्नती / सेवांतर्गत आश्वासित प्रगती योजनेचा लाभ देण्यात आला असल्यास तो काढून घेण्यात येईल, याची संबंधितांना लेखी जाणीव करून द्यावी. एखाद्या सहायक अभियंता श्रेणी-२ (स्थापत्य) याने उपविभागीय अभियंता (स्थापत्य) पदावरील पदोन्नती नाकारल्यास त्याबाबतचा अहवाल तात्काळ शासनास सादर करावा.
(ix) उपविभागीय अभियंता (स्थापत्य) पदावरील सविस्तर पदस्थापनेचे आदेश प्राप्त झाल्यानंतर पदोन्नत अभियंत्यांना तात्काळ कार्यमुक्त करण्याची जबाबदारी संबंधित विभागाच्या कार्यकारी अभियंता यांची राहील. याबाबत दिरंगाई झाल्यास, संबंधित कार्यकारी अभियंत्यास जबाबदार धरण्यात येईल. जे अधिकारी विहित मुदतीत पदोन्नतीच्या पदावर हजर होणार नाहीत, त्यांची
पृष्ठ ३ पैकी २
# Page 3
शासन आदेश क्रमांकः एसएलएस २०२१/(२३१/२०२१)/आ(वर्ग-२)
माहिती संबंधित कार्यकारी संचालक / मुख्य अभियंता / अधीक्षक अभियंता यांनी शासनास तात्काळ सादर करावी.
(vii) पदोन्नती आदेशानुसार संबंधित विभागातून कार्यमुक्त होऊन पदोन्नतीने पदस्थापनेच्या पदावर रुजू होण्यासाठी आलेल्या अभियंत्यांना संबंधितांनी विनाविलंब रुजू करून घ्यावे. एखाद्या अभियंत्याला रुजू करून न घेतल्यामुळे सक्तीचा प्रतिक्षाधीन कालावधी ठरवून वेतन व भत्ते देण्याचा प्रसंग उद्भवल्यास याबाबत संबंधित कार्यकारी अभियंत्यावर / आस्थापना अधिकाऱ्यावर त्याची जबाबदारी निश्चित करण्यात येईल.
# Page 4