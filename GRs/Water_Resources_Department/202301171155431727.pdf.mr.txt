# Page 1
विधान सभा / विधान परिषद प्रश्न, प्रस्ताव, ठराव, सुचना अथवा अन्य नैमित्तिक बाबींवर करावयाच्या कार्यवाहीबाबत.
महाराष्ट्र शासन
जलसंपदा विभाग
क्रमांक : विमंअ २०२२/(प्र.क्र.८३/२२)/आ (रवका)
मंत्रालय, मुंबई- ४०० ०३२
दिनांक : १७ जानेवारी, २०२३
परिपत्र क
महाराष्ट्र विधानमंडळाच्या अधिवेशन कालावधीत विधानसभा / विधानपरिषद सभागृहात सन्माननीय सदस्यांकडून विविध ससंदीय आयुधांद्वारे जसे तारांकित/अतारांकित प्रश्न, आश्वासने, लक्षवेधी सूचना, औचित्याचे मुद्दे, विशेष उल्लेख सूचना इत्यादी उपस्थित करण्यात येतात. त्याअनुषंगाने विहित नमुन्यात उत्तरे/निवेदने विधानमंडळ सचिवालाकडे व मा. विधानमंडळ सदस्यांना पाठविण्याची कालमर्यादा नियमानुसार विहित केली आहे. सदर कालमर्यादेत कार्यवाही करणे आवश्यक आहे.
२. प्रलंबित आयुधांबाबत विधानमंडळाचे मा. अध्यक्ष व मा. सभापती तसेच मा. मुख्य सचिव व प्रधान सचिव, संसदीय कार्य विभाग, मंत्रालय यांचे स्तरावर वेळोवेळी आढावा घेण्यात येतो. तसेच जलसंपदा विभागात अ.मु.स./ सचिव (लाक्षेवि ) / सचिव ( प्रकल्प समन्वय) यांच्या स्तरावरही याबाबत वेळोवेळी बैठका/आढावा घेण्यात येतो. सदर आढावा घेतला असता, काही प्रकरणी अतारांकित प्रश्न, आश्वासने इ. ची उत्तरे विधानमंडळ सचिवालयास विहित कालमर्यादेत पाठविण्यात येत नसल्याचे निदर्शनास आले आहे.
तसेच याबाबत शासन स्तरावरून वेळोवेळी सूचना, स्मरणपत्रे देवूनही क्षेत्रीय कार्यालयांकडून विहित कालावधीत माहिती प्राप्त होत नसल्याने कालमर्यादेत कार्यवाही करणे शक्य होत नाही.
३. विधानमंडळ कामकाज सर्व प्राथम्याने व व गांभीर्याने करणे अपेक्षित असताना अशी कार्यवाही होताना दिसत नाही. तरी विधानमंडळ कामकाजाच्या अनुषंगाने विहित कालावधीत सर्व प्राथम्याने कार्यवाही करण्यात येईल याची दक्षता घ्यावी. अन्यथा विलंब झाल्यास त्याबाबतची जबाबदारी संबंधिताची राहील.
# Page 2