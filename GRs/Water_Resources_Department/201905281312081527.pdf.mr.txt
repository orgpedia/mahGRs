# Page 1
भंडारदरा-निळवंडे संकुलातील जलविद्युत गृहांव्दारे इष्टतम वीजनिर्मिती होण्यासाठी प्रतिवर्षी करावयाच्या नियोजनासंदर्भात समन्वय समिती गठित करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- जविप्र २०१७/४७/१७)/जवि,
मंत्रालय, मुंबई-४०० ०३२
दिनांक : - २७ मे, २०१९
वाचा:- शासन निर्णय क्रमांक:- जविप्र २०१७/(४७/१७)/जवि, दिनांक १६ मार्च, २०१७
प्रस्तावना :
अहमदनगर जिल्हातील भंडारदरा जलविद्युतगृह क्र. १ (१२ मे.वॅ.) हा प्रकल्प पुर्नबांधणी, चालन तथा परिरक्षणार्थ मे. डॉडसन लिंडब्लॉम हायड्रो पॉवर प्रा. लिमीटेड या कंपनीस ३० वर्षाच्या भाडेपट्टी करारावर हस्तांतरीत करण्यात आलेला आहे. सदर कंपनीसोबत करण्यात आलेल्या लिज अॅग्रीमेंट मधील कलम २.७ नुसार ७५% विश्वासार्ह येवा उपलब्ध असलेल्या वर्षात प्रतिवर्षी ३६ दशलक्ष युनिट्स वीजनिर्मितीचे उद्दीष्ट आहे. उर्ध्व प्रवरा उपखोऱ्यामध्ये भंडारदरा धरणाच्या खालील बाजूकडील निळवंडे धरणामध्ये पाणीसाठा करणे सुरू झाल्यानंतर जास्तीत जास्त पाणी विद्युतगृह क्र. १ मधून सोडून एकसमान (uniform) व सतत (Continuous) वीजनिर्मिती करण्याची तरतूद कलम २.७ मध्ये आहे. याच कलमामध्ये जलसंपदा विभाग व कंपनी यांनी संयुक्तपणे सिंचनाची मागणी विचारात घेऊन धरणातून विशिष्ट कालावधीत पाणी सोडण्याचे नियोजन करण्याची तरतूद आहे.
भंडारदरा धरणातील पाणी काही प्रमाणात विद्युतगृहातून न सोडता बाहेरुन सोडण्यात येत असल्याने वीजनिर्मितीमध्ये घट (Shortfall of Generation) ची शक्यता निर्माण होते. सदर कंपनीसोबत करण्यात आलेल्या वीज खरेदी करार (PPA) मधील कलम ७.४.१ मधील तरतूदीनुसार वीजनिर्मितीमध्ये घट करिता महाराष्ट्र शासनाकडून कंपनीस नुकसान भरपाई दयावी लागते. अशी परिस्थिती प्रतिवर्षी उद्भवू नये तसेच स्वस्त जलविद्युत जास्तीत जास्त निर्माण होण्याकरिता कायमस्वरुपी उपाययोजना करण्याच्या दृष्टीने विद्युतगृहातून पाणी सोडण्याचे नियोजनासंदर्भात कार्यप्रणाली निश्चित करण्यासाठी पाणी नियोजनाशी संबंधित सर्व अधिकारी व कंपनीचे प्रतिनिधी यांचा समावेश असलेल्या समन्वय समितीचे गठण उपरोक्त संदर्भिय शासन निर्णय क्रमांक:- जविप्र २०१७/(४७/१७)/ जवि, दिनांक १६ मार्च २०१७ अन्वये निर्गमित करण्यात आलेला आहे.
जलसंपदा विभागामार्फत कार्यान्वित करण्यात आलेला पिकींग स्टेशन प्रकारातील भंडारदरा जलविद्युतगृह क्र. २ (३४ मे.वॅ.) हा जलविद्युत प्रकल्प देखिल दि. २५.०७.२००६ रोजीच्या स्वतंत्र भाडेपटटी करारानुसार शासनामार्फत मे. डॉडसन लिंडब्लॉम हॉयड्रोपॉवर प्रा. लि. मुंबई या कंपनीस संचालन व परिक्षणासाठी भाडेपट्टी करारावर हस्तांतरीत करण्यात आलेला असून या प्रकल्पाबाबतचा व्दिपक्षीय वीज खरेदी करार (PPA) मे.
डॉडसन लिंडब्लॉम हॉयड्रोपॉवर प्रा. लि. मुंबई व महाराष्ट्र राज्य विद्युत वितरण कंपनी यांदरम्यान दि.२८.०६.२००६ रोजी स्वाक्षांकित करण्यात आलेला आहे.
भंडारदरा जलविद्युत गृह क्र.२ संबंधात दि. २८.०६.२००६ रोजीच्या व्दिपक्षीय वीज खरेदी करारातील तरतुदींनुसार Capacity Index Calculation बाबत मे. डॉडसन लिंडब्लॉम हॉयड्रोपॉवर प्रा. लि. मुंबई व महाराष्ट्र राज्य विद्युत वितरण कंपनी यांदरम्यान उद्भवलेल्या वादासंबंधात महाराष्ट्र विद्युत नियामक आयोगाकडे सादर केलेल्या याचीकेसंदर्भात महाराष्ट्र विद्युत नियामक आयोग यांनी दि. २१.०५.२०१२ रोजी दिलेल्या आदेशातील अ.क्र.
१६.४ मधील तरतुदीनुसार उर्ध्व प्रवरा उप-खो-यातील पाण्याव्दारे प्रस्तुत जलविद्युत प्रकल्पांतून जास्तीत जास्त
# Page 2
शासन निर्णय क्रमांकः जविप्र २०१७/(४७/१७)/जवि
वीजनिर्मिती (Optimization of Energy Generation) करण्याच्या दृष्टीकोनातून महाराष्ट्र राज्य विद्युत वितरण कंपनी (MSEDCL) यांचे प्रतिनिधींचा अंतर्भाव करुन समन्वय समीतीचे गठण करणेबाबत शासनामार्फत पुढाकार घेण्यात यावा अशा स्वरुपाचे निदेश दिलेले आहेत. सदर निदेशास अनुसरुन मे. डॉडसन लिंडब्लॉम हायड्रो पॉवर प्रा.
लिमीटेड यांनी शासन निर्णय दि. १६/०३/२०१७ अन्वये गठीत केलेल्या समितीमध्ये महाराष्ट्र राज्य विद्युत वितरण कंपनीच्या प्रतिनिधीचा समावेश करण्याबाबत विनंती केली आहे.
भंडारदरा धरणातून व निळवंडे धरणातून सिंचनासाठी आवश्यक पाणी सोडतेवेळी सिंचनाचा हक्क अबाधीत राखून संपूर्ण संकुलाचे सुयोग्य नियोजन करुन त्याव्दारे संकुलातील सर्वच विद्युतगृहांतुन इष्टतम वीज निर्मीती होणे हि बाब शासन हिताची असून स्वीकृतार्ह असल्याने तसेच भाडेपट्टी करारामधील तरतूदी, महाराष्ट्र वीज नियामक आयोगाचे निदेश व डॉडसन कंपनी मार्फत करण्यात आलेली विनंती पहाता महाराष्ट्र राज्य विद्युत वितरण कंपनीच्या प्रतिनिधीचा समावेश समन्वय समितीमध्ये करण्यासाठीची बाब शासनाच्या विचाराधीन होती.
शासन निर्णय : भंडारदरा-निळवंडे संकुलातील जलविद्युत गृहांव्दारे इष्टतम वीजनिर्मिती होण्यासाठी प्रतिवर्षी करावयाच्या नियोजनासंदर्भात समिती गठित करण्यात येत आहे.
१) मुख्य अभियंता, उत्तर महाराष्ट्र प्रदेश, नाशिक अध्यक्ष
२) मुख्य अभियंता (विद्युत), जलविद्युत प्रकल्प, जलसंपदा विभाग, मुंबई सदस्य
३) अधिक्षक अभियंता व प्रशासक, लाक्षेवि प्राधिकरण, अहमदनगर सदस्य
४) मे. डॉडसन लिंडब्लॉम हायड्रो पॉवर प्रा. लि. मुंबई यांचे प्रतिनिधी सदस्य
५) मे. न्यु एशियन कन्स्ट्रक्शन कंपनी, मुंबई यांचे प्रतिनिधी सदस्य
६) महाराष्ट्र राज्य विद्युत वितरण कंपनीचे प्रतिनिधी सदस्य
७) अधिक्षक अभियंता व प्रशासक, लाक्षेवि प्राधिकरण, नाशिक सदस्य सचिव
सदर समितीची कार्यकक्षा खालीलप्रमाणे राहिल.
समितीची कार्यकक्षा:
१. प्रत्येक जलवर्षामध्ये जुलै, ऑक्टोबर, जानेवारी, मार्च महिन्यात व आवश्यकतेनुसार कालबध्द बैठकीचे आयोजन करुन भंडारदरा धरणातून व निळवंडे धरणातून सोडण्यात येणा-या पाणी नियोजनानुसार भंडारदरा व निळवंडे संकुलातील विद्युतगृहांतुन इष्टतम वीजनिर्मिती होणेसाठी नियोजन करणे.
२. भंडारदरा धरणातून व निळवंडे धरणातून सिंचनासाठी आवश्यक पाणी सोडतेवेळी इष्टतम (optimum) वीजनिर्मिती होण्यासाठी हंगामनिहाय व सिंचनासाठी सोडावयाच्या पाण्याच्या नियोजनाप्रमाणे वीजगृहांतून जास्तीत जास्त वीजनिर्मिती साध्य होण्याकरिता समन्वय करणे.
३. पावसाळ्याच्या कालावधीत सतत (Continuous ) व एकसमान (uniform ) विजनिर्मिती होण्यासाठी दैनंदिन / साप्ताहिक पाणी सोडण्याचे प्रमाण यामध्ये समायोजन करुन जास्तीत जास्त वीजनिर्मिती साध्य करण्यासाठी
भंडारदरा जलाशय व निळवंडे जलाशय यांचे एकात्मिक जलाशय संचलन (Integrated Reservoir Operations) करण्यासाठी समन्वय करणे.
पृष्ठ ३ पैकी २
# Page 3
शासन निर्णय क्रमांकः जविप्र २०१७/(४७/१७)/जवि