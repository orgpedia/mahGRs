# Page 1
गंगापूर उपसा सिंचन योजना ता. गंगापूर, जि. औरंगाबाद या योजनेच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्र.संकीर्ण-२०१८/(१३७/२०१८)/जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२
दिनांक :- १२.०७.२०२३
संदर्भ : १) शासन निर्णय, जलसंपदा विभाग क्र. संकीर्ण-२०१४/(९६/१४)/जसं (आस्था), दि.२३.११.२०१६
२) मा. राज्यपाल कार्यालयाचे नं. आरबी / डीबी/ई-११०१९ (४) (२०१८)/ Bramhgavhan/३४७/Dt.१८.१२.२०१८
३) महाराष्ट्र जलसंपत्ती नियमन प्राधिकरण यांचे पत्र क्र. मजनिप्रा / २०१८ / प्रमा/गोमपाविम/१०३/१७१, दि. २२.०२.२०१९
४) शासन निर्णय, जलसंपदा विभाग क्र. संकीर्ण-२०१८/(१३७/२०१८)/जसअं दि. ८ मार्च २०१९
५) अधीक्षक अभियंता तथा सदस्य सचिव, राज्यस्तरीय तांत्रिक सल्लागार समिती - १ नाशिक यांचे पत्र क्र. जा.क्र. / रातांसस १ / कक्ष- १ / गंगापूर उ.सि.यो. (धा.क्र.६५/२०२२)/९९९, दि. १२.१२.२०२२
६) कार्यकारी संचालक, गोदावरी मराठवाडा पाटबंधारे विकास महामंडळ, यांचे जा. क्र. गोमपाविम / तां - ३ / औपामं / गंगापूर उसिंयो/प्रमा/१०८४२ दि. १२.१२.२०२२
७) महाराष्ट्र जलसंपत्ती नियमन प्राधिकरण यांचे पत्र क्र.MWRRA/2018/PRCL/GMIDC/103/150, दि. २२.०२.२०२३
प्रस्तावना : गंगापूर उपसा सिंचन योजना ता. गंगापूर जि. औरंगाबाद ही योजना गोदावरी मराठवाडा पाटबंधारे विकास महामंडळ, औरंगाबाद महामंडळा अंतर्गत आहे. गोदावरी नदीखोऱ्यात उर्ध्व गोदावरी उपखोऱ्यात जायकवाडी धरणाच्या जलाशयावरून पूर्वी मंजूर केलेल्या मात्र कार्यरत नसलेल्या तसेच बंद झालेल्या उपसा सिंचन योजना रद्द करून त्या पाण्यातून सदर उपसा योजना प्रस्तावित केली आहे.
योजनेसाठीचे आवश्यक ५५ दलघमी पाणी जायकवाडी धरणाच्या जलाशयामधून उपसा करणे प्रस्तावित आहे.
औरंगाबाद जिल्ह्याच्या गंगापूर तालुक्यातील जायकवाडी जलाशयाच्या डाव्या तीरावरील जुने लखमापूर गावठाणा लगत उपसा सिंचन योजनेचे पंप गृह बांधून दोन टप्यात उपसा करून गंगापुर तालुक्यातील सुमारे ४० गावातील १०००० हे. (ICA) क्षेत्र ठिबक सिंचन पध्दतीने भिजवण्याचे प्रस्तावित आहे.
# Page 2
शासन निर्णय क्रमांक: संकीर्ण-२०१८/(१३७/२०१८)/जसंअ
गंगापूर उपसा सिंचन योजना ता. गंगापूर जि. औरगाबाद ही योजना संदर्भीय शासन निर्णय क्र. १ मधील एक अट पूर्ण करीत असल्याने सदर प्रकल्पास मा. मुख्यमंत्री यांची मान्यता प्राप्त आहे.
योजनेस महाराष्ट्र जलसंपत्ती नियमन प्राधिकरण, मुंबई यांची संदर्भ क्र. ७ अन्वये मान्यता प्राप्त झालेली आहे. तसेच योजनेस मा.राज्यपाल महोदयांची मान्यता प्राप्त आहे.
त्यानुसार गंगापूर उपसा सिंचन योजनेच्या प्रशासकीय मान्यतेबाबतच्या अंदाजपत्रकास मान्यता देण्याची बाब शासनाच्या विचाराधीन होती. त्याअनुषंगाने मा. मंत्रीमंडळाच्या दि. २८.०६.२०२३ रोजी झालेल्या बैठकीत गंगापूर उपसा सिंचन योजनेस मंत्रीमंडळाने मान्यता दिली आहे. त्यानुसार पुढीलप्रमाणे निर्णय घेण्यात येत आहे.
शासन निर्णय :
गंगापूर उपसा सिंचन योजना ता. गंगापूर जि. औरंगाबाद या योजनेस खालील अटींच्या अधीन राहून जलसंपदा व सार्वजनिक बांधकाम विभागाच्या सन २०२२-२३ तसेच महाराष्ट्र जीवन प्राधिकरणाच्या सन २०२१-२२ च्या दरसूचीवर आधारित एकूण रू. ६९३.१८ कोटी (रू. सहाशे त्र्याण्णव कोटी अठरा लाख फक्त) इतक्या किंमतीच्या अंदाजपत्रकास प्रशासकीय मान्यता देण्यात येत आहे.
१. प्रकल्पाचे सविस्तर संकल्पन तसेच प्रचलित नियमानुसार आवश्यक असलेल्या सर्व वैधानिक मान्यता प्राप्त केल्याखेरीज प्रकल्पाचे बांधकाम सुरु करण्यात येऊ नये.
२. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
३. सर्व तांत्रिक मान्यता सक्षम स्तरावर घेण्यात याव्यात.
४. राज्यस्तरीय तांत्रिक सल्लागार समितीच्या छाननी अहवालातील सूचनांची पूर्तता झाल्याची खातरजमा करण्यात यावी.
५. प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास मान्यता गृहित धरली जाणार नाही. सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करू नये. तसेच या संदर्भात प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करावी.
६. महाराष्ट्र सिंचन पद्धतीचे शेतकऱ्यांकडून व्यवस्थापन अधिनियम २००५ तरतुदीनुसार संपूर्ण लाभक्षेत्रामध्ये पाणीवापर संस्था स्थापन करून सिंचन व्यवस्थापन पाणीवापर संस्थेस हस्तांतरीत करावे.
७. प्रत्यक्ष बांधकाम सुरु करण्यापूर्वी शासन निर्णय दि. २३.११.२०१६ मधील मुद्दा क्र. २ व ३ नुसार पूर्तता करण्यात यावी.
पृष्ठ ४ पैकी २
# Page 3
शासन निर्णय क्रमांकः संकीर्ण-२०१८/(१३७/२०१८) /जसंअ
प्रकल्पाच्या उपशिर्षनिहाय तरतुदीचा गोषवारा परिशिष्ट-१ मध्ये सोबत जोडला आहे.
सदर योजनेसाठीचा खर्च " मुख्य लेखा शिर्ष ४७०१-मोठे व मध्यम पाटबंधारे यावरील भांडवली खर्च, ८० सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूक, (०२) योजनांतर्गत, (०२)(०५) उर्वरित महाराष्ट्र प्रदेशाकरिता गोदावरी मराठवाडा पाटबंधारे विकास महामंडळास भागभांडवली अंशदान (४७०१ एच ८९९) "या लेखाशिर्षाखाली खर्ची टाकावा.
सदर शासन निर्णय नियोजन व वित्त विभागाच्या अनुक्रमे अनौपचारिक संदर्भ क्र.१०८/१४३४ व १७४/व्यय-१२ अन्वये प्राप्त झालेल्या सहमतीने निर्गमित करण्यात येत आहे.
# Page 4