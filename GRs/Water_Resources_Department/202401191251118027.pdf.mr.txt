# Page 1
मौजे साईकडे, ता. पाटण, जि. सातारा येथील वांग नदीकाठी पूर सरंक्षक भिंतीच्या कामाच्या प्रस्तावास
प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक: प्रशामा-२०२३/ प्र.क्र.४२३/सिं.व्य.(महसूल)
मंत्रालय, मुंबई ४०००३२,
दिनांक: १९/०१/२०२४
वाचा : १) शासन परिपत्रक क्र. एफडीडब्ल्यू १०९२/१७०-सिं.व्य.(कामे) दि. ०७/०८/१९९२
२) शासन निर्णय क्र. पुसंभि २०१९/(प्र.क्र.११५/२०१९)/ सिं.व्य.(म) दि.३१/०८/२०१९
३) महामंडळाचे पत्र क्र.मकृखोविम/उअ-४/३०(४८६/२०२२)/४५७७/सन २०२३, दि. १४/०८/२०२३ प्रस्तावना :-
मौजे साईकडे, ता. पाटण, जि. सातारा हा साईकडे गावाचे वरील भागात अतिपर्जन्य भाग असून
डोंगर दऱ्यातून अतिवेगाने पावसाळयात नदीप्रवाह वाहत असतो व त्यामुळे सतत पूरपरिस्थिती निर्माण होते.
पुराचे पाण्यामुळे राहती घरे व इतर परिसरात दळणवळण गैरसोय होते व रस्ते इमारती यांचे नुकसान होते.
जमिनीची धुप होऊन वस्ती लगतचा नदीकाठ व भूभाग अस्थीर होत असल्यामुळे पूराच्या पाण्यापासून वांग नदी
काठी वसलेल्या साईकडे गावाच्या स्मशान भूमीच्या परिसराचे रक्षण करण्याकरिता पूर संरक्षक भिंतीचे काम
करुन मिळणेबाबत स्थानिक लोकप्रतिनिधी यांनी मागणी केलेली आहे.
मौजे साईकडे, ता. पाटण, जि. सातारा येथे प्रस्तावित ठिकाणी क्षेत्रीय कार्यालयाने प्रत्यक्ष पाहणी
करून पूर संरक्षक भिंतीच्या कामाचे अंदाजपत्रक शासनास सादर करण्यात आले आहे. मौजे साईकडे, ता.
पाटण, जि. सातारा येथील वांग नदीकाठी पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :- महाराष्ट्र कृष्ट्णा खोरे पाटबंधारे विकास महामंडळ, पुणे अंतगंत मौजे साईकडे, ता. पाटण, जि.
सातारा येथील वांग नदीच्या बाजूला पूर संरक्षक भिंत बांधकामाच्या प्रस्तावास प्रस्तावित पूर संरक्षक भिंत बांधण्याच्या कामासाठी रु. ४,७६,७६,६८९.००/- (चार कोटी शहात्तर लक्ष शहात्तर हजार सहाशे एकोणनव्वद
रुपये) एवढया खर्चाच्या जलसंपदा विभागाच्या सन २०२२-२३ व सार्वजनिक बांधकाम विभागाच्या सन २०२२-
२३ च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे :-
क) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य(म), दिनांक ३१/०८/२०१९ मधील
तरतूदी नुसार कार्यवाही करावी.
ख) शासन परिपत्रक क्र. एफडीडब्ल्यू - १०८९/२४३/८९/सिंव्य(कामे), दि.२१/०९/१९८९ व दि.
०३/०५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी. पूररेषा
आखणी केल्याशिवाय कामे हाती घेण्यात येवू नयेत.
ग) मुख्य अभियंता यांनी सदर कामाचे प्रत्यक्ष क्षेत्रीय पाहणी करुन निरिक्षण टिपणी निर्गमित करावी व तद्नंतरच तांत्रिक मान्यता दयावी.
घ) अंदाजपत्रकात गृहीत धरलेले आराखडे / संकल्पने, दरसूची बाय बाबी व वहन अंतरे सक्षम
स्तरावर तपासून अंदाजपत्रकास तांत्रिक मान्यता प्रदान करावी. कामाचे संकल्पन सक्षम स्तरावरुन मान्यता घेऊनच तांत्रिक मान्यतेची कार्यवाही करण्यात यावी. सदर संकल्पनामुळे कामाच्या किंमतीत
अथवा कार्यकक्षेत बदल होत असल्यास त्यास सक्षम स्तरावर मान्यता घेणे अनिवार्य राहील.
# Page 2
शासन निर्णय क्रमांकः प्रशामा-२०२३/ प्र.क्र.४२३/सिं.व्य.(महसूल)
च) सदर पूरसंरक्षक कामाच्या संकल्पनास सक्षम स्तराहून मान्यता प्राप्त करुनच तांत्रिक मान्यतेचे
आदेश देण्यात यावेत.
छ) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण
करावयाचा आहे. या कामांना सुधारित प्रशासकीय मान्यता दिली जाणार नाही.
ज) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी
विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची, दक्षता घ्यावी.
झ) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता
नियोजनात घ्यावी.
ट) सदर योजना पूर्ण झाल्यानंतर पूर संरक्षक मौजे साईकडे, ता. पाटण, जि. सातारा येथील वांग
नदीकाठी पूर संरक्षक भिंत बांधकामाच्या प्रस्तावास ग्रामपंचायत साईकडे, ता. पाटण, जि. सातारा ने
ताब्यात घेऊन भविष्ट्यातील देखभाल व दुरूस्ती करावयाची आहे. तांत्रिक मान्यता देण्यापूर्वी तसे लेखी
बंधपत्र प्राप्त करून घेण्याची जबाबदारी सक्षम अधिका-यांची असेल.
ठ) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ड) सदरहू कामास तांत्रिक मंजुरी देण्यापूर्वी संदर्भ क्र. २ मधील शासन निर्णयातील अटींचे कोटेकोरपणे
पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९०-सार्वजनिक
क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१)(०१) महाराष्ट्र कृष्ट्णा खोरे विकास महामंडळ, पुणे भागभांडवली अंशदान (४७११ ०२०९)” या
लेखाशीर्षाखाली करावा व मंजूर अनुदानातून भागविण्यात यावा.
या कामास प्रदान करण्यात आलेली प्रशासकीय मान्यता सिं.व्य. (महसूल) कार्यासनाच्या
नोंदवहीमध्ये क्र. ०१ / सन २०२४ वर नोंदविण्यात आलेली आहे.
वित्तीय अधिकार नियमपुस्तिका - १९७८ भाग पहिला मधील तरतुदीनंतर प्रशासकीय विभागास प्राप्त
अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत
आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4