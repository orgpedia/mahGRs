# Page 1
पुणे पाटबंधारे मंडळ, पुणे अंतर्गतचे लघु पाटबंधारे विभाग क्र. १, पंढरपूर हे विभागीय कार्यालय अंतर्गतच्या उपविभागीय कार्यालयांसह पुणे पाटबंधारे प्रकल्प मंडळ, पुणे अंतर्गत वर्ग करणे.
महाराष्ट्र शासन
जलसंपदा विभाग
शासन निर्णय क्रमांक : आढावा २०१८/प्र.क्र.१५/२०१८/आस्था.(पुनर्रचना)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०६ ऑक्टोबर, २०१८.
वाचा : १) शासन निर्णय, वित्त विभाग, क्रमांक: ईआरडब्ल्यू-१०८३/सीआर-६११/८३/एडीएम-९, दि. ८.३.१९८४.
२) शासन निर्णय, पाटबंधारे विभाग, क्रमांक: आढावा १००२/३३५/२००२/आ (प्रशि), दि.६/२/२००३.
३) शासन निर्णय, जलसंपदा विभाग, क्रमांक: आढावा २०१६/प्र.क्र.१५५/२०१६/आ (प्रशि), दि.२१/१०/२०१६.
प्रस्तावना :
सिंचन व्यवस्थापनाकरिता स्वतंत्र मंडळ व बांधकाम प्रकल्पांसाठी स्वतंत्र मंडळ असणे कामाच्या दृष्टीने सोयीस्कर असल्याने संदर्भ क्र.३ च्या शासन निर्णयानुसार चासकमान प्रकल्प व्यवस्थापनासाठी स्वतंत्र सिंचन व्यवस्थापन विभाग निर्माण करण्याच्या दृष्टीने पुणे पाटबंधारे प्रकल्प मंडळ, पुणे अंतर्गतचा चासकमान प्रकल्प विभाग, पुणे हा बांधकाम कार्यप्रकारातून सिंचन व्यवस्थापन कार्यप्रकारात रुपांतरीत करुन पुणे पाटबंधारे मंडळ, पुणे अंतर्गत चासकमान पाटबंधारे विभाग, पुणे या नावाने ५ उपविभाग व १९ शाखा कार्यालयांसह कार्यान्वित करण्यात आला आहे. लघु पाटबंधारे विभाग क्र. १, पंढरपूर या कार्यालयाकडे सांगोला शाखा कालवा प्रकल्प जि.सोलापूरच्या बांधकामाचा कार्यभार असून, सांगोला शाखा कालवा प्रकल्प निरा कालवा प्रणालीचाच एक भाग असल्याने व सद्य:स्थितीमध्ये बांधकामाधीन असल्याने क्षेत्रीय समन्वय राखणे आवश्यक आहे. त्यानुसार प्रदेशांतर्गत निर्मित सिंचन क्षमतेचा पूर्ण वापर होण्याच्या दृष्टीने, सिंचन व्यवस्थापनेची स्वतंत्र व सक्षम यंत्रणा निर्माण करण्याची आवश्यकता विचारात घेऊन, पुणे पाटबंधारे मंडळ, पुणे या सिंचन व्यवस्थापन कार्यप्रकारातील मंडळ कार्यालयांतर्गत असलेले लघु पाटबंधारे विभाग क्र.१, पंढरपूर हे बांधकाम कार्यप्रकारातील विभागीय कार्यालय अंतर्गतच्या उपविभागीय कार्यालयांसह पुणे पाटबंधारे प्रकल्प मंडळ, पुणे या बांधकाम कार्यप्रकारातील मंडळ कार्यालयांतर्गत वर्ग करण्याची बाब शासनाच्या विचाराधीन होती. त्यानुसार पुढील प्रमाणे निर्णय घेण्यात येत आहे.
शासन निर्णय :
पुणे पाटबंधारे मंडळ, पुणे अंतर्गतचे बांधकाम कार्यप्रकारातील लघु पाटबंधारे विभाग क्र.१, पंढरपूर हे विभागीय कार्यालय त्या अंतर्गतच्या (१) भामा आसखेड उपविभाग क्र.२, माळशिरस, (२) सांगोला शाखा कालवे बांधकाम उपविभाग, सांगोला, (३) लघु पाटबंधारे उपविभाग क्र. ३, पुणे सांगोला, (४) नीरा देवधर प्रकल्प उपविभाग क्र.४, महूद, (५) सिना खैरी मध्यम प्रकल्प उपविभाग, कोथुळ फलटण व (६) वारणा डावा कालवा उपविभाग क्र.३, कोकरुड या उपविभागीय कार्यालयांसह पुणे पाटबंधारे प्रकल्प मंडळ, पुणे या बांधकाम कार्यप्रकारातील मंडळ कार्यालयांतर्गत वर्ग करण्यास याद्वारे मान्यता देण्यात येत आहे.
# Page 2
शासन निर्णय क्रमांकः आढावा २०१८/प्र.क्र.१५/२०१८/आस्था.(पुनर्रचना)
सदर विभागीय व उपविभागीय कार्यालयांच्या मंडळीय नियंत्रणात बदल होत असून, या कार्यालयांच्या मुख्यालयात कोणताही बदल होत नाही.
२. विभाग व उपविभागीय कार्यालयाच्या मंडळीय नियंत्रणात बदल होत असल्याने, या कार्यालयांसाठी वित्त विभाग, शासन निर्णय, क्र. ईआरडब्ल्यू-१०८३/सीआर-६११/८३/ एडीएम-९, दिनांक ८/३/१९८४ मधील तरतूदीनुसार अधीक्षक अभियंता, पुणे पाटबंधारे प्रकल्प मंडळ, पुणे यांना नियंत्रक अधिकारी व कार्यकारी अभियंता, लघु पाटबंधारे विभाग क्र.१, पंढरपूर यांना आहरण व संवितरण अधिकारी घोषित करण्यात येत आहे.
३. लघु पाटबंधारे विभाग क्र. १, पंढरपूर हे विभागीय कार्यालय त्या अंतर्गतच्या उपविभागीय कार्यालयांसह पुणे पाटबंधारे प्रकल्प मंडळ, पुणे या कार्यालयाच्या नियंत्रणाखाली दि. १ नोव्हेंबर, २०१८ पर्यंत कार्यान्वित होईल या दृष्टीने आवश्यक ती सर्व कार्यवाही मुख्य अभियंता (जसं), जलसंपदा विभाग, पुणे व कार्यकारी संचालक, महाराष्ट्र कृष्णा खोरे विकास महामंडळ, पुणे या कार्यालयांनी करावी.
४. विभागीय कार्यालयास आहरण व संवितरण क्रमांक प्राप्त होईपर्यंत विभागीय व संनियंत्रणाखालील उपविभागीय कार्यालयातील कार्यरत अधिकारी/ कर्मचारी यांचे वेतन व वेतनेतर प्रयोजनावरील खर्च हा पुणे पाटबंधारे मंडळ, पुणे यांच्या अर्थसंकल्पित तरतूदीतून भागविण्यात यावा.
५. हा शासन निर्णय वित्त विभाग, शासन निर्णय, क्र.ईआरडब्ल्यू-१०८३/सीआर-६११/८३/ एडीएम-९, दिनांक ८/३/१९८४ मधील तरतूदीनुसार तसेच आंतर वित्त सल्लागार व उपसचिव यांच्या सहमतीने निर्गमित करण्यात येत आहे.
# Page 3