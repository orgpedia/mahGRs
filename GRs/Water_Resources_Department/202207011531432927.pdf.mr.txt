# Page 1
मौजे, वाळवा (कोटभाग) व वाटेगाव, ता. वाळवा, जि. सांगली येथील कृष्णा व भोगावती नदीवरील पूर सरंक्षक भिंतीच्या कामाच्या अंदाजपत्रकाच्या प्रस्तावास प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक: प्रशामा-२०२२/ (प्र.क्र. १७,१४६/२०२२)/ सिं.व्य. (महसूल) मंत्रालय, मुंबई ४०००३२,
दिनांक: ३० जून, २०२२
वाचा : १) शासन परिपत्रक क्र. एफडीडब्ल्यू १०९२/१७०-सिंव्य,(कामे) दि. ०७/०८/१९९२ २) शासन निर्णय क्र. पूसंभि २०१९/(प्र.क्र.११५/२०१९) सिंव्य.(म) दि.३१/८/२०१९ ३) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र दि. ३१/१२/२०२१ व दि. २२/०४/२०२२.
प्रस्तावना : मौजे वाळवा (कोटभाग), ता. वाळवा जि सांगली हे गाव कृष्णा नदीच्या उजव्या तीरावर वसले असुन गावाचा मुख्य भाग नदीकाठी वसलेला असुन वसाहत पश्चिम दिशेला असुन मुख्य गाव कोटभाग व हाळभाग असे दोन भागात वसले आहे. सन २०१९ व सन २०२१ मधील महापूरामुळे कोटभागामधील जवळजवळ २०० ते २५० घरांना धोका निर्माण झाला आहे.
मौजे वाटेगाव ता. वाळवा जि. सांगली हे गाव सांगली जिल्हातील वाळवा तालुक्यात भोगावती नदीवर वसलेले आहे. सन २००५-०६ व २००६-०७ तसंच २०१९-२० मध्ये अतिवृष्टी झालेने नदीस आलेल्या पुरामुळे सदर गावचे मोठ्या प्रमाणावर नुकसान झालेले होते. नदीवर वरच्या बाजूस गिरजावडे व टाकवे येथे दोन लघु प्रकल्प असल्याने प्रत्येक पावसाळ्यात सांडव्यातून पाणी येऊन पूरपरिस्थिती निर्माण होत असल्यामुळे नदीकाठी असणारी घरे, रस्ते, स्मशान भूमी यांचे नुकसान होत आहे. तसेच नदीकाठी असलेल्या जमिनीची धूप होवून जमीन खचत आहे.
मा. मंत्री (जलसंपदा व लाभक्षेत्र विकास), महाराष्ट्र राज्य यांनी दिनांक०९/०७/२०२१ रोजीच्या पत्रामधील निर्देशानुसार मौजे वाळवा (कोटभाग ) तसेच वाटेगाव येथे नवीन पूरसंरक्षक भिंत, तसेच आवश्यक तेथे, अस्तित्वात असलेल्या भिंतीजवळ, नवीन पूरसंरक्षक आधार भिंत बांधून देणेबाबत उचित कार्यवाहीचे निर्देश दिले होते.
त्यानुसार मौजे वाळवा येथील नदीवर जुन्या पुरसंरक्षक भिंतीस आधार भिंतीचे बांधकाम व आवश्यक तेथे नवीन भिंत तसेच मौजे वाटेगाव येथे पूर सरक्षक भिंत बांधकाम करणेचे ठिकाणी प्रत्यक्ष पाहणी करून सर्वेक्षण करणेत येऊन सदर कामाचे नव्याने अंदाजपत्रक तयार करणेत आले आहे. सदर मौजे वाळवा व वाटेगाव, ता. वाळवा, जि सांगली येथील कृष्णा व भोगावती नदीकाठी पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः प्रशामा-२०२२/ (प्र.क्र. १७,१४६/२०२२)/ सिं.व्य.(महसूल)
शासन निर्णय : महाराष्ट्र कृष्णा खोरे पाटबंधारे विकास महामंडळ, पुणे अंतर्गंत मौजे वाळवा (कोटभाग) व मौजे वाटेगाव, ता. वाळवा, जि. सांगली येथील कृष्णा व भोगावती नदीवरील पूर संरक्षक भिंत बांधकामाच्या प्रस्तावित पूर संरक्षक भिंत बांधण्याच्या कामासाठी जलसंपदा विभागाच्या सन २०२१-२२ व सार्वजनिक बांधकाम विभागाच्या सन २०२१-२२ च्या दरसूचीवर आधारित खालील अंदाजपत्रकास परिच्छेद २ मधील अटींच्या अधिन राहून प्रशासकीय मान्यता प्रदान करण्यात येत आहे.
--------------------------------------------------------------------------------------------------------------------------------------------------------------
| अनु. क्र. | कामे | अंदाजपत्रकीय किंमत |
| १. | मौजे वाळवा (कोटगाव) ता. वाळवा जि. सांगली येथील कृष्णा नदीवरील प्रस्तावित पूरसंरक्षक भिंत, बांधण्याच्या कामाचे प्रशासकीय मान्यतेचे अंदाजपत्रक. | ४८५.४६ लक्ष |
| २. | मौजे वाटेगाव ता. वाळवा जि. सांगली येथील भोगावती नदीवरील प्रस्तावित पूरसंरक्षक भिंत बांधण्याच्या कामाचे प्रशासकीय मान्यतेचे अंदाजपत्रक. | १६३.५५ लक्ष |
--------------------------------------------------------------------------------------------------------------------------------------------------------------
२. अ) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य (म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू- १०८९/२४३/८९/सिंव्य (कामे), दि.२१.९.१९८९ व दि. ०३/०५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) i) अंदाजपत्रकात गृहीत धरलेले आराखडे / संकल्पने, दरसूची बाहय बाबी व वहन अंतरे सक्षम स्तरावर मान्यता देवून अंदाजपत्रकास तांत्रिक मान्यता प्रदान करावी.
ii) सदर अंदाजपत्रक संदर्भ क्र. २ शासन निर्णयामधील परिच्छेद ११ “अ” मध्ये नमुद१ ते ते ५ कोटीच्या मध्ये मोडत असल्याने अंदाजपत्रकामध्ये गृहीत धरलेले संकल्पने महामंडळा अंतर्गत संकल्पचित्र विभागाकडून Vetting करुन घेवून सक्षम स्तरावर मान्यता दयावी.
ड) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदी प्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक मौजे वाळवा व वाटेगाव ता. वाळवा, जि सांगली येथील कृष्णा व भोगावती नदीकाठी पूर संरक्षक भिंत बांधकामाच्या प्रस्तावास सांगली जिल्हापरिषद, सांगली ने ताब्यात घेऊन भविष्यातील देखभाल व दुरूस्ती करावयाची आहे.
तांत्रिक मान्यता देण्यापूर्वी तसे लेखी बंधपत्र सांगली जिल्हापरिषद, सांगली कडून प्राप्त करून घेण्याची जबाबदारी सक्षम अधिका-यांची असेल.
पृष्ठ ५ पैकी २
# Page 3
शासन निर्णय क्रमांकः प्रशामा-२०२२/ (प्र.क्र. १७,१४६/२०२२)/ सिं.व्य.(महसूल)
फ) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ब) सदरहू कामास तांत्रिक मंजुरी देण्यापूर्वी संदर्भ क्र. २ मधील शासन निर्णयातील अटींचे कोटेकोरपणे पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
भ) मौजे वाळवा (कोटभाग) ता. वाळवा, जि. सांगली मधील अंदाजपत्रकामधून पेव्हिंग ब्लॉक ची बाब वगळून प्रशासकीय मान्यता देण्यात येत आहे.
म) अंदाजपत्रकामध्ये मौ. वाळवा करिता रु. १.९४ लक्ष व मौ. वाटेगाव करिता ०.६६ लक्ष ऐवढी रक्कम वृक्षलागवडी करीता आरक्षित आहे. सदर बाबीकरीता सक्षम स्तरावर मंजुरी घेऊन प्रचलित शासन निर्णयाचे काटेकोर पालन केले जाईल, याची दक्षता घ्यावी.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे विकास महामंडळ, पुणे भागभाडंवली अंशदान (४७११ ०२०९)” या लेखाशीर्षाखाली करावा व मंजूर अनुदानातुन भागविण्यात यावा.
या कामास प्रदान करण्यात आलेली प्रशासकीय मान्यता सिं. व्य. (महसुल) कार्यासनाच्या नोंदवहीमध्ये क्र.०३/सन २०२२ वर नोंदविण्यात आलेली आहे.
वित्तीय अधिकार नियमपुस्तिका - १९७८ भाग पहिला मधील तरतुदीनंतर प्रशासकीय विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
# Page 4
# Page 5