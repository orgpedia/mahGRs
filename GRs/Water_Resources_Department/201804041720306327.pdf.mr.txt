# Page 1
वाघ लघु पाटबंधारे योजना, तालुका मोखाडा, जिल्हा पालघर या योजनेस द्वितीय सुधारीत प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः लपायो-२०१३/(३०१/२०१३) खारभूमी
मंत्रालय, मुंबई - ४०० ०३२.
दिनांक : ०४ एप्रिल, २०१८
पहावे १) कार्यकारी संचालक, कोकण पाटबंधारे विकास महामंडळ, ठाणे यांचे पत्र क्रमांक- कोपाविम/तां-५/वाघ/१५३६/सन-२०१७, दिनांक २२/०५/२०१७ २) वित्त विभाग, मंत्रालय, मुंबई - ३२ यांचे पत्र क्रमांक - व्यअस - २०१८/प्र.क्र.२७/अर्थसं-२, दिनांक २७/०२/२०१८.
प्रस्तावना वाघ लघु पाटबंधारे योजना, तालुका मोखाडा, जिल्हा पालघर, या योजनेस शासन निर्णय क्रमांक लपायो-१२९४/(४१५/९४)/खारभूमी, दिनांक ०६/०९/१९९४ अन्वये एकूण रुपये ९९५.५४ लक्षच्या किंमतीस प्रशासकीय मान्यता प्रदान करण्यात आली होती. हा प्रशासकीय मान्यतेचा प्रस्ताव तयार करतांना सन १९९२-९३ च्या दरसूचीप्रमाणे दर वापरण्यात आले होते. तसेच या योजनेस शासन निर्णय क्रमांक- लपायो १५९९/(१३९/९९)/खारभूमी, दिनांक ०३/११/२००१ अन्वये एकूण रुपये २८०१.९८ लक्षच्या किंमतीस प्रथम सुधारीत प्रशासकीय मान्यता प्रदान करण्यात आली होती. हा सुधारीत प्रशासकीय मान्यतेचा प्रस्ताव तयार करतांना सन १९९८-९९ च्या दरसूचीप्रमाणे दर वापरण्यात आले होते. मध्यंतरीच्या काळात योजनेच्या खर्चात दरसूचीतील फरकामुळे, जास्त दराची निविदा स्वीकृती, भूसंपादन किंमतीतील झालेली वाढ, संकल्पचित्रातील बदल इत्यादी कारणांमुळे वाढ होत असल्यामुळे योजनेस सुधारीत प्रशासकीय मान्यता प्रदान करणे आवश्यक झाले आहे.
शासन निर्णय आता या निर्णयान्वये वाघ लघु पाटबंधारे योजना, तालुका मोखाडा, जिल्हा पालघर या योजनेचा एकूण अंदाजित खर्च रुपये ७९.९० कोटी (रुपये एकोणऐशी कोटी, नव्वद लक्ष फक्त) या किंमतीस द्वितीय सुधारीत प्रशासकीय मान्यता प्रदान करण्यात येत आहे. कामासाठी एकूण रूपये ६९.१९ कोटी (रूपये एकोणसत्तर कोटी, एकोणीस लक्ष फक्त) व अनुषंगिक खर्च रूपये १०.७१ कोटी (रूपये दहा कोटी एक्काहत्तर लक्ष फक्त) आहेत. अंदाजपत्रकात उर्वरित कामासाठी सन २०१६-१७ या वर्षाच्या दरसूचीप्रमाणे दर वापरण्यात आले आहेत. उपशिर्षवार तरतुदींचा गोषवारा सोबत परिशिष्टामध्ये जोडला आहे.
सदर द्वितीय सुधारीत प्रशासकीय मान्यता खालील अटींच्या अधीन राहून देण्यात येत आहे.
१) सदर सुधारीत प्रशासकीय मान्यता म्हणजे प्रकल्प कार्यान्वयीत करण्याच्या विविध टप्यावर झालेल्या अनियमिततेस मान्यता गृहीत धरता येणार नाही.
२) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी. सदर सुधारीत प्रशासकीय मान्यता देण्याच्या निर्णयामुळे विभागीय चौकशीच्या कार्यवाहीस कोणतीही बाधा पोहचणार नाही.
# Page 2
शासन निर्णय क्रमांकः लपायो- २०१३/(३०१/२०१३) खारभूमी
३) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CWC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात यावी.
हा शासन निर्णय नियोजन विभागाच्या अनौपचारीक संदर्भ क्रमांक-१४१/ का-१४३४ दिनांक ०७/०७/२०१७ अन्वये दिलेल्या सहमतीने तसेच वित्त विभागाच्या अनौपचारीक संदर्भ क्रमांक-१८७/व्यय-१२, दिनांक १४/०८/२०१७ अन्वये दिलेल्या सहमतीने व व्यय अग्रक्रम समितीच्या दिनांक १५ फेब्रुवारी, २०१८ रोजी झालेल्या बैठकीत “सदरचा प्रस्ताव मान्य करण्यात आला आहे.” व संदर्भ क्रमांक २ नुसार याबाबतच्या निर्गमित केलेल्या इतिवृत्तानुसार निर्गमित करण्यात येत आहे.
या योजनेच्या कामावरील खर्च मागणी मुख्य लेखाशिर्ष, "४७०२ लहान पाटबंधारे यावरील भांडवली खर्च ८०- सर्वसाधारण, १९० सार्वजनिक क्षेत्रातील व इतर उपक्रमातील गुंतवणुका, (००) सार्वजनिक व इतर क्षेत्रातील गुंतवणुका (००) (०३) कोकण पाटबंधारे विकास महामंडळास भागभांडवली अंशदान (४७०२ ४९२७)” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
या योजनेस प्रदान करण्यात आलेली सुधारीत प्रशासकीय मान्यता १७२ या अनुक्रमांकावर नोंदण्यात आली आहे.
# Page 3