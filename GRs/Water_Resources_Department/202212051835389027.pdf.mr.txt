# Page 1
उपमृद सर्वेक्षण अधिकारी या पदावर वरिष्ठ वैज्ञानिक सहायक यांना तात्पुरती पदोन्नती देण्याबाबत.
(सन २०२१-२२ ची निवडसूची)
महाराष्ट्र शासन
जलसंपदा विभाग
शासन आदेश क्रमांक : एसएलएस २०२२/प्र.क्र.१२८)/२२/आ(वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०५ डिसेंबर, २०२२.
शासन आदेश : जलसंपदा विभागातील पाटबंधारे संशोधन व विकास संचालनालय, पुणे अंतर्गत वैज्ञानिक संवर्गातील वरिष्ठ वैज्ञानिक सहायक या निम्न संवर्गातून उपमृद सर्वेक्षण अधिकारी (गट "ब") (राजपत्रित) या पदावर एस-१६ (रूपये ४४९०० १४२४००) या सुधारित वेतनश्रेणीमध्ये खालील तक्त्यात नमूद अधिका-यांना सेवाज्येष्ठतेनुसार विहित अटी व शर्तींच्या अधिन राहून सविस्तर पदस्थापना दिलेल्या ठिकाणी ज्या दिनांकास रुजू होतील त्या दिनांकापासून तात्पुरत्या स्वरूपात पदोन्नती देण्यात येत आहे:
-----------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | ज्ये. क्र. | अधिका-याचे नाव | सध्या कार्यरत असलेले कार्यालय | उपमृद सर्वेक्षण अधिकारी (गट-ब) पदावरील पदोन्नतीनंतर नियुक्तीचे कार्यालय |
| १ | २ | ३ | ४ | ५ |
| १ | १६ | शाम श्रीराम नाईकडे (खुला) | मृद सर्वेक्षण अधिकारी, मृद सर्वेक्षण विभाग, पुणे अंतर्गत उपमृद सर्वेक्षण अधिकारी, मृद सर्वेक्षण  |  उपविभाग पुणे. | मृद सर्वेक्षण अधिकारी, मृद सर्वेक्षण विभाग, पुणे अंतर्गत उपमृद सर्वेक्षण अधिकारी, मृद सर्वेक्षण उपविभाग, कळवा, ठाणे |
| २ | १७ | मनिषा सुनिल मुळे (खुला) | मृद सर्वेक्षण अधिकारी, मृद सर्वेक्षण विभाग, पुणे | मृद सर्वेक्षण अधिकारी, मृद सर्वेक्षण विभाग, पुणे अंतर्गत उपमृद सर्वेक्षण अधिकारी, मृद सर्वेक्षण विभाग, पुणे |
| ३ | १८ | उमेश कृष्णाजी आत्राम (अ.ज.) | मृद सर्वेक्षण अधिकारी, मृद सर्वेक्षण विभागविभाग, , नागपूर अंतर्गत उपमृद सर्वेक्षण अधिकारी, मृद सर्वेक्षण उपविभाग, वर्धा | मृद सर्वेक्षण अधिकारी, मृद सर्वेक्षण विभागविभाग, , नागपूर अंतर्गत उपमृद सर्वेक्षण अधिकारी, मृद सर्वेक्षण उपविभाग, नागपूर |
-----------------------------------------------------------------------------------------------------------------------------------------------------------------------------------------------------------------------------------------------------------------------------------
अटी व शर्ती : (अ) सदर पदोन्नती, पदोन्नत होणाऱ्या अधिकाऱ्यांना सेवा ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत अशा अधिकाऱ्यांच्या ज्येष्ठतेस बाधा न आणता देण्यात येत आहेत.
(ब) उपमृद सर्वेक्षण अधिकारी पदावरील पदोन्नतीमुळे, संबंधित अधिकारी हे नियमित पदोन्नतीसाठी पात्र आहेत असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त
# Page 2
शासन आदेश क्रमांकः एसएलएस २०२२/प्र.क्र.१२८)/२२/आ(वर्ग-२)
होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधिकाऱ्यांना,
शेवटच्यास प्रथम (Last come first go) या तत्वानुसार पदावनत करण्यात येईल.
(क) उपरोक्त तक्त्यात नमूद अधिका-यांविरुध्द कोणत्याही प्रकारची विभागीय चौकशी / शिस्तभंग विषयक कार्यवाही चालू अथवा प्रस्तावित नसल्याच्या अटीच्या अधीन राहून देण्यात येत आहे. तथापि, सदर अभियंत्यांविरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास; हे पदोन्नती आदेश आपोआप रद्द होतील.
(ड) संबंधित वरिष्ठ वैज्ञानिक सहायक यांच्या उपमृद सर्वेक्षण अधिकारी या पदांवरील पदोन्नती आदेश निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र.
२८३०६/२०१७ च्या अधीन राहून सामान्य प्रशासन विभागाने दिनांक ०७.०५.२०२१ रोजीच्या शासन निर्णयान्वये दिलेल्या सूचनांनुसार करण्यात येत आहेत. सदर शासन निर्णयास मा. उच्च न्यायालय, मुंबई येथे आव्हान देण्यात
आलेले आहे. त्यामध्ये होणा-या अंतिम निर्णयाच्या अधिन राहून सदर पदोन्नती देण्यात येत आहे.
(इ) सदर पदोन्नती, मा. उच्च न्यायालय, मुंबई येथे दाखल करण्यात आलेल्या रिट याचिका क्र. १०८७६/२०२१ व रिट याचिका (स्टॅम्प) क्र. १०८७८/२०२१, तसेच इतर याचिकांमध्ये होणा-या अंतिम आदेशाच्या अधीन राहील.
सदर पदोन्नती, पदोन्नतीमधील दिव्यांग आरक्षणाबाबत मा.उच्च न्यायालय, मुंबई मध्ये दाखल केलेल्या रिट याचिका (स्टॅम्प) क्र. ६८१९/२०२१ व इतर रिट याचिकांमध्ये होणा-या अंतिम निर्णयाच्या अधीन राहील.
(उ) उपमृद सर्वेक्षण अधिकारी पदावर पदोन्नते अधिका-यांनी या आदेशाच्या दिनांकापासून १ महिन्यात पदोन्नतीच्या पदावर हजर न झाल्यास, ते पदोन्नतीस इच्छुक नाहीत, असे गृहित धरून त्यांना दिलेली पदोन्नती रद्द करण्यात येईल.
उपमृद सर्वेक्षण अधिकारी या पदावर देण्यात आलेली पदोन्नती, पदोन्नत अभियंत्याने नाकारल्यास त्यांचेबाबतीत
सामान्य प्रशासन विभागाच्या दिनांक १२/०९/२०१६ च्या शासन निर्णयानुसार कार्यवाही करण्यात येईल.
सदर पदोन्नती ही तात्पुरती असून त्यांच्या मूळ संवर्गातील अंतिम ज्येष्ठतासूची प्रसिध्द होण्याच्या अधीन राहून
करण्यांत येत आहेत. त्यामुळे संबंधितांना उपमृद सर्वेक्षण अधिकारी संवर्गातील ज्येष्ठतेचे कोणतेही हक्क प्राप्त होणार नाहीत.
(ए) सदर पदोन्नती जरी तात्पुरती असली तरी कालांतराने ती नियमित होत असल्यामुळे जे अधिकारी पदोन्नती नाकारतील, त्यांना सेवांतर्गत आश्वासित प्रगती योजनेचा लाभ देण्यात आला असल्यास तो काढून घेण्यात येईल, याची संबंधितांना लेखी जाणीव करून द्यावी. संबंधित पदोन्नत वरिष्ठ वैज्ञानिक सहायक यांनी उपमृद सर्वेक्षण अधिकारी पदावरील पदोन्नती नाकारल्यास त्याबाबतचा अहवाल तात्काळ शासनास सादर करावा.
३. संबंधित नियंत्रक अधिका-यास कळविण्यात येते की, पदोन्नत वरिष्ठ वैज्ञानिक सहायक यांना पदोन्नतीने नियुक्तीच्या जागी हजर होण्यासाठी त्वरीत कार्यमुक्त करावे. तसेच, पदोन्नत अधिका-यास पदोन्नतीने नियुक्तीच्या
पदावर हजर होण्याकरिता कोणत्या दिनांकास कार्यमुक्त केले आणि ते नियुक्तीच्या ठिकाणी कोणत्या दिनांकास हजर झाले याबाबत शासनास doesttclass२.wrd@maharashtra.gov.in या ई-मेल आयडीवर त्वरीत अवगत करावे.
पृष्ठ ३ पैकी २
# Page 3
शासन आदेश क्रमांकः एसएलएस २०२२/प्र.क्र.१२८)/२२/आ(वर्ग-२)
४. एखाद्या अधिका-याला रुजू करून न घेतल्यामुळे सक्तीचा प्रतिक्षाधीन कालावधी ठरवून वेतन व भत्ते देण्याचा प्रसंग उद्भवल्यास याबाबत संबंधित नियंत्रक अधिकाऱ्यावर त्याची जबाबदारी निश्चित करण्यात येईल.