# Page 1
वरणगांव तळवेल परिसर सिंचन योजना, ता. भुसावळ, जि. जळगांव या योजनेस रु. ८६१.११ कोटी किंमतीच्या प्रथम सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक: सुप्रमा २०१५/प्र.क्र.४०१/१५/मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ११ सप्टेंबर, २०१९
पहावे: महामंडळ निर्णय क्र.तापाविमं/कासं/प्रवि-१/३४-९८/प्रमा-३४ दि.१२.१०.१९९८.
२. महामंडळ निर्णय क्र.तापाविमं/कासं प्रवि-१/नवीन प्रमा-८/९९ दि.६/७/१९९९.
प्रस्तावना : या प्रकल्पांतर्गत जळगाव जिल्ह्यातील तापी नदीवरील अस्तित्वात असलेल्या हतनूर प्रकल्पाच्या (उर्ध्व तापी टप्पा–१ प्रकल्प) जलाशयातून १२४.४१९ दलघमी पाणी उपसा करुन त्यापैकी प्रथम टप्प्यात उपसाद्वारे १४.४९ दलघमी पाण्याने ३६९० हे. सिंचनक्षेत्र बंदिस्त पाईपलाईनद्वारे सिंचित करणे व उर्वरित १०९.९२९ दलघमी दुसऱ्या टप्प्यात उपसा करुन ते हतनूर धरणापासून ९ किमी अंतरावरील एका नाल्यावर ओझरखेडा धरणामध्ये सोडण्याचे प्रस्तावित असुन बंदिस्त पाईपलाईनद्वारे १३,२५८ हे. सिंचन क्षेत्र निर्माण करणे असे एकूण १६९४८ हे. सिंचन क्षेत्र प्रस्तावित आहे. या प्रकल्पाद्वारे जळगांव जिल्ह्यातील भुसावळ, बोदवड आणि मुक्ताईनगर अशा तीन तालुक्यातील अनुक्रमे ११६०६ हे., ३९८४ हे. आणि १३५८ हे. क्षेत्रास सिंचनाचा लाभ होणार आहे.
प्रकल्पास तापी पाटबंधारे विकास महामंडळाने संदर्भ क्र.१ अन्वये सन १९९७-९८ च्या दरसूचीवर आधारीत रुपये २२३.२४ कोटी इतक्या किंमतीस मूळ प्रशासकीय मान्यता प्रदान केली होती. तदनंतर मंहामंडळाने संदर्भ क्र.२ अन्वये सन १९९९-२००० च्या दरसूचीवर आधारीत रुपये ३०२.२६ कोटी इतक्या किंमतीस नव्याने प्रशासकीय मान्यता प्रदान केली होती.
दरम्यानच्या कालावधीत दरसूचीतील दरात झालेली वाढ, भूसंपादनाच्या खर्चातील वाढ, अभियांत्रिकी बदलामुळे, इतर कारणांमुळे झालेली वाढ तसेच अनुषंगिक खर्चामुळे (इटीपी व इतर) प्रकल्प किंमतीत वाढ झाली. त्यामुळे तापी पाटबंधारे विकास महामंडळाने प्रकल्पाचा प्रथम सुधारित प्रशासकीय मान्यता प्रस्ताव शासनास मंजूरीस्तव सादर केला आहे. प्रकल्पाच्या प्रथम सुधारित प्रशासकीय अहवालास राज्य स्तरीय तांत्रीक सल्लागार समितीने रु. ९१६.८१ कोटी ईतक्या रकमेस शिफ़ारस केली आहे.
प्रकल्प अहवालावर दि. ०३/९/२०१९ रोजी झालेल्या व्यय अग्रक्रम समितीच्या बैठकीत सविस्तर चर्चा झाली असून समितीने प्रस्ताव मा. मंत्रीमंडळाच्या बैठकीमध्ये सादर करण्याचे निर्देश दिले. त्या अनुषंगाने मा.
मंत्रीमंडळाने जळगांव जिल्ह्यातील भुसावळ तालुक्यातील ११,६०६ हे, बोदवड तालुक्यातील ३९८४ हे. आणि मुक्ताईनगर तालुक्यातील १३५८ हे. क्षेत्रास सिंचनाचा लाभ देण्याच्या अनुषंगाने वरणगांव तळवेल परिसर सिंचन योजनेचे काम पूर्णत्वास नेण्याच्या उद्देशाने, जलसंपदा विभाग सन २०११-१२ ची दरसूची व सार्वजनिक बांधकाम विभाग यांची सन २०१३-१४ची दरसूची तसेच म.जि.प्रा. यांचे सन २०१४-१५ च्या दरसूचीवर आधारित रुपये ८६१.११ कोटी इतक्या किमंतीच्या प्रथम सुधारित प्रकल्प अहवालास प्रशासकीय मान्यता देण्याचा निर्णय घेतला आहे.
# Page 2
शासन निर्णय क्रमांकः सुप्रमा २०१५/प्र.क्र.४०१/१५/मोप्र-१
शासन निर्णय - वरणगांव तळवेल परिसर सिंचन योजना, ता. भुसावळ, जि. जळगांव, या प्रकल्पाच्या जलसंपदा विभाग सन २०११-१२ ची दरसूची व सार्वजनिक बांधकाम विभाग यांची सन २०१३-१४ची दरसूची तसेच म.जि.प्रा. यांचे सन २०१४-१५ च्या दरसूचीवर आधारित रुपये ८६१.११ कोटी (रुपये आठशे एकसष्ठ कोटी अकरा लक्ष फक्त) (प्रत्यक्ष कामासाठी रुपये ७७०.५३ कोटी (रुपये सातशे सत्तर कोटी त्रेपन्न लक्ष) व अनुषंगीक खर्च रुपये ९०.५८ कोटी (रुपये नव्वद कोटी अठ्ठावन्न लक्ष) इतक्या किंमतीस खालील अटींच्या अधीन राहून प्रथम सुधारित प्रशासकीय मान्यता प्रदान करण्यात येत आहे.
१) प्रकल्पास केंद्रिय जल आयोगाची मान्यता घेण्यात यावी.
२) मुळ वरणगांव तळवेल परिसर सिंचन योजनेच्या बंदीस्त पाईप वितरण प्रणालीच्या संकल्पन व संकल्पचित्रास मध्यवर्ती संकल्पचित्र संघटना, नाशिक यांचेकडून मान्यता मिळाल्यानंतर वितरण प्रणालीचे काम करण्यात यावे.
३) प्रकल्पाची टप्पेनिहाय आखून दिलेली शिर्ष कामे प्रथम पूर्ण करावीत. उर्वरित शिर्ष कामे ही शासनाचे प्रचलीत शासन निर्णयानुसार पूर्ण करण्यात यावीत.
४) जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहीत केलेली निविदा कार्यपध्दती याची काटेकोरपणे अंमलबजावणी करण्यात यावी.
५) राज्यस्तरिय तांत्रिक सल्लागार समितीच्या अहवालातील मुद्यांची पुर्तता करावी.
६) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
७) प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण करण्यात यावे.
८) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
९) सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
प्रकल्पाच्या उपशिर्षनिहाय तरतुदींचा गोषवारा परिशिष्ट “अ” मध्ये सोबत जोडला आहे.
या प्रकल्पाच्या कामावरील खर्च मागणी क्र. आय-५, मुख्य लेखाशीर्ष ४७०१ मोठे व मध्यम पाटबंधारे यावरील भांडवली खर्च, (०१) मोठे पाटबंधारे प्रकल्प वरणगाव तळवेल परिसर सिंचन योजना भाग भांडवली अंशदान (उर्वरित महाराष्ट्र) कार्यक्रम (संगणक संकेतांक ) या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
सदर शासन निर्णय नियोजन विभाग अनौपचारीक संदर्भ क्र.९४/२०१९ का.१४३४,दि.२२/८/२०१९ व वित्त विभाग अनौपचारीक संदर्भ क्र.२२२/व्यय-१२, दि.२६/८/२०१९ अन्वये तसेच मा. मंत्रिमंडळाने दि.०९/०९/२०१९ रोजीच्या बैठकीत दिलेल्या मान्यतेनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः सुप्रमा २०१५/प्र.क्र.४०१/१५/मोप्र-१
# Page 4