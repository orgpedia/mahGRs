# Page 1
संकल्पचित्र संघटनेकडे सोपविण्यात आलेल्या प्रकल्पाचे संकल्पन व संकल्पचित्र तयार करण्याबाबतची मार्गदर्शक तत्वे.
महाराष्ट्र शासन
जलसंपदा विभाग
शासन शुध्दीपत्रक क्र. मससं-१०१४/प्र.क्र.३३४/१४ मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : १३ ऑगस्ट, २०२१
संदर्भ : १. शासन निर्णय समक्रमांक दि. १६/०१/२०१५ २. शासन शुध्दीपत्रक समक्रमांक दि. १२/०८/२०१५
प्रस्तावना: संकल्पचित्र संघटनेकडे सोपविण्यात आलेल्या प्रकल्पांचे संकल्पन व संकल्पचित्र तयार करण्याबाबतची मार्गदर्शक तत्वे दि. १६/०१/२०१५ रोजीच्या समक्रमांच्या शासन निर्णयाद्वारे निर्गमित करण्यात आलेली आहेत. तद्नंतर संदर्भ क्र. २ अन्वये संदर्भ क्र.१ च्या शासन निर्णयातील परिच्छेद ५ मध्ये सुधारणा करण्यात आलेल्या आहेत. सदरहू सुधारणांमध्ये बाह्य संस्था बाबत व्याख्या स्पष्ट करणे व मुल्यार्पण करावयाच्या कार्यपध्दतीबाबत सुधारणा करण्याची बाब शासनाच्या विचाराधीन होती.
शासन शुध्दीपत्रक :
१) संदर्भ क्र.१ च्या शासन निर्णयात बाह्य संस्था म्हणजे जलसंपदा विभागांतर्गत असलेली महामंडळे व त्यांचे अधिनस्त कार्यालयामार्फत सादर होणारी प्रकरणे वगळून इतर अभिकरणे असे समजावे.
२) जलसंपदा विभागांतर्गत असलेली महामंडळे व त्यांचे अधिनस्त कार्यालयामार्फत सादर होणाऱ्या प्रकरणातील संकल्पने व संकल्पचित्रांचे मुल्यार्पण (vetting) मध्यवर्ती संकल्पचित्र संघटना, नाशिक यांनी निशुल्क करावे.
३) मध्यवर्ती संकल्पचित्र संघटना, नाशिक यांनी उपलब्ध अभियंता वर्ग व त्यांची तांत्रिक क्षमता विचारात घेऊन गरज भासल्यास खाजगी संकल्पन सल्लागार / संस्था यांची
संकल्पने, संकल्पचित्रे तयार करण्यासाठी नियुक्ती करावी व त्यांचे करवी प्रचलित शासन निर्णय व मानकांनूसार संकल्पन व संकल्पचित्र करून घ्यावे आणि अशी संकल्पने व संकल्पचित्रे मध्यवर्ती संकल्पचित्र संघटना, नाशिक यांचे नियमित संकल्पन व संकल्पचित्र या स्वरूपात महामंडळास उपलब्ध करण्यात यावीत. खाजगी संकल्पन सल्लागार/संस्था यांना संकल्पने व संकल्पचित्रे तयार करण्यासाठी लागणाऱ्या निधीची मागणी मध्यवर्ती संकल्पचित्र संघटना, नाशिक यांनी संबंधीत महामंडळाकडून करावी.
यामध्ये कोणत्याही तपासणीचे अथवा मुल्यार्पणाचे शुल्क आकारू नये.
# Page 2
शासन शुध्दीपत्रक क्रमांकः मससं-१०१४/प्र.क्र.३३४/१४ मोप्र-१
४) उपरोक्त १ ते ३ येथील निर्देश जलविज्ञान प्रकल्प, यांत्रिकी संघटना, कोयना संकल्पचित्र मंडळ, यांना देखील लागू होतील.