# Page 1
मराठवाडा प्रदेशास इतर नदी खो-यातील पाणी वळविण्याकरीता प्रस्तावित नदी वळण योजनांचा अहवाल तयार करणेकरीता अभ्यासगट स्थापन करणेबाबत...
महाराष्ट्र शासन
जलसंपदा विभाग
शुध्दीपत्रक क्र. मजनिप्रा- २०१८/३१९/(प्र.क्र.७५/२०१८)/जसं(आस्था)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १२ ऑक्टोंबर, २०१८
वाचा:-१)शा.नि. क्र. मजनिप्रा-२०१८/३१९/(प्र.क्र.७५/२०१८)/जसं(आस्था), दि.१३/८/२०१८.
२)महासंचालक, संकल्पन, प्रशिक्षण, जलविज्ञान, संशोधन व सुरक्षितता, मेरी,नाशिक, चे क्र.जा. क्र.मसं/संप्रजसंसु/मअसंसं/तां शा./१८२८/सन२०१८दि.७/९/१८ रोजीचे पत्र प्रस्तावना : मराठवाडा किंवा इतर तुटीच्या खो-यात विपुलतेच्या खो-यातून पाणी वळविण्यासाठी प्रवाही वळण योजना तसेच उपसा वळण योजनांचे (नदी जोड प्रकल्प) नियोजन करण्यात येत आहे. सदर योजना निधी उपलब्धतेनुसार टप्प्या टप्प्याने घेण्यासाठी सदर योजनांचे प्राधान्यक्रम ठरविणे व प्राधान्यक्रम ठरविण्यासाठी सर्वप्रथम या वळण योजनांचे मापदंड निश्चित होणे आवश्यक आहे. या कामासाठी कार्यकारी संचालक, तापी पाटबंधारे विकास महामंडळ, जळगाव यांच्या अध्यक्षतेखाली व प्रत्येक महामंडळातून प्रत्येकी एक मुख्य अभियंता घेऊन दि.
१३ ऑगस्ट, २०१८ रोजीच्या संदर्भाधीन शासन निर्णयान्वये अभ्यासगट गठित करणेत आला आहे. संदर्भ क्र. २ च्या पत्रास अनुसरुन सदर शासन निर्णयामधील अभ्यासगटाच्या सदस्यांमध्ये व कार्यकक्षेमध्ये खालील बाबी समाविष्ट करणे शासनाच्या विचाराधीन होते.
त्याकरीता शासन पुढील शुध्दीपत्रक काढत आहे.
शुध्दीपत्रक:
संदर्भाधीन शासन निर्णयामधील मुद्दा क्र. १) अभ्यासगटाची रचना यामध्ये अभ्यासगटाचे कामकाज अधिक कार्यक्षमतेने पार पाडण्यासाठी" मुख्य अभिंयता, नियोजन व जलविज्ञान,
जलविज्ञानभवन, नाशिक-४ " यांचा अभ्यासगटाचे सदस्य म्हणून समावेश करण्यात येत आहे.
संदर्भाधीन शासन निर्णयामधील मुद्दा क्र. २) अभ्यासगटाची कार्यकक्षा यामध्ये पुढील परिच्छेद समाविष्ट करण्यात येत आहे. " पाणी कोणत्या खो-यात किती उपलब्ध आहे, कोणत्या खो-यात किती पाणी वळविता येईल, याचा उपखोरेनिहाय अभ्यास करून त्याची प्राथमिक
व्यवहार्यता ठरवून त्यानुसार प्राधान्यक्रम ठरविणे.”
# Page 2
शासन शुध्दीपत्रक क्रमांकः मजनिप्रा- २०१८/३१९/(प्र.क्र.७५/२०१८)/जसं(आस्था)