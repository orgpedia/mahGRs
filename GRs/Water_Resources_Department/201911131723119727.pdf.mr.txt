# Page 1
मा.राष्ट्रपती राजवट कालावधीत
सन २०१९-२०२० वर्षाकरिता जिल्हास्तरीय आकस्मिक पिण्याचे पाणी निश्चिती समिती व कालवा सल्लागार समितीच्या कामकाजाकरीता प्राधिकारी नियुक्त करणेबाबत...
महाराष्ट्र शासन
जलसंपदा विभाग
शासन निर्णय क्रमांक : संकीर्ण २०१८/(५११/१८)/सिं.व्य.(धो.)
मंत्रालय, मुंबई ४०० ०३२.
दिनांक : १३/११/२०१९
वाचा - १) शासन निर्णय क्रमांक संकीर्ण २०१८/(५११/१८) /सिं.व्य. (धो) दि.१/१२/२०१८.
२) शासन निर्णय क्रमांक कासस २०१५/(प्र.क्र.१६२/२०१५)/सिं.व्य.(म), दि.१८/०३/२०१६.
प्रस्तावना -
पाटबंधारे प्रकल्पांच्या जलाशयातील पाण्याचे वार्षिक नियोजन करतांना दोन समित्यांद्वारे करण्यात येते.
१. शासन निर्णय क्र.संकिर्ण २०१८ /५११/१८/ सिं.व्य./धो, दि.१.१२.२०१८ अन्वये बिगर सिंचन पाणी
आरक्षरण/ पाणीवापर हक्क (आकस्मिक पिण्याच्या पाण्याची निश्चिती) याबाबतचे नियोजन जिल्हास्तरीय
आकस्मिक पिण्याचे पाणी निश्चिती समितीमार्फत केले जाते. यासमितीचे अध्यक्ष मा.पालकमंत्री व सदस्य
सचिव जिल्हाधिकारी आहेत.
२. शासन निर्णय क्र.कासस २०१५/प्र.क्र.१६२/१५/ सिं.व्य./धो, दि. १८ मार्च, २०१६ अन्वये सिंचनाच्या
पाण्याचे नियोजन सिंचन प्रकल्पावरील कालव्यासमित्यांमार्फत केले जाते. त्यानुसार हे मोठे प्रकल्प
प्रकार-अ करिता सदर समितीचे अध्यक्ष मा.मंत्री/मा.राज्यमंत्री जलसंपदा हे असून, मोठे प्रकल्प प्रकार
ब करिता सदर समितीचे अध्यक्ष मा.मंत्री/मा.राज्यमंत्री जलसंपदा / मा.पालकमंत्री हे आहेत. सदर
समितीची बैठक प्रत्येक हंगामापूर्वी घ्यावी लागते.
तथापि, मंगळवार दि.१२.११.२०१९ पासून राज्यात राष्ट्रपती राजवट लागू करण्यात आली आहे. त्यामुळे
वार्षिक पाणी नियोजन करण्यासाठी उपरोक्त समित्यांचे कामकाज प्रशासकिय अधिकाऱ्याद्वारा करणे आवश्यक
ठरते. याबाबत उचित प्राधिकारी नेमून कामकाज चालू ठेवण्यासाठी निर्देश देण्याची बाब शासनाच्या विचाराधीन
होती.
शासन निर्णय -
१.संदर्भ -१ येथील शासन निर्णयात नमूद केलेप्रमाणे जिल्हास्तरीय आकस्मिक / पिण्याचे पाणी निश्चिती
समितीचे अध्यक्ष म्हणून जिल्हाधिकारी यांनी कामकाज हाताळावे.
# Page 2
शासन निर्णय क्रमांकः संकीर्ण २०१८/(५११/१८)/सिं.व्य.(धो.)
२.संदर्भ -२ येथील शासन निर्णयात नमूद केलेप्रमाणे उपरोक्त नमूद कालवा सल्लागार समितीचे अध्यक्ष म्हणून
मोठे प्रकल्प प्रकार - अ व ब साठी संबंधित पाटबंधारे विकास महामंडळाचे कार्यकारी संचालक यांनी कामकाज
हाताळावे.
उपरोक्त व्यवस्था ही मा.राष्ट्रपती राजवट लागू असेपर्यंतच कार्यरत राहील.