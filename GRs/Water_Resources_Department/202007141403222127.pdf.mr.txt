# Page 1
नवीन पाटबंधारे प्रकल्प घेणे संदर्भात तसेच पूर्ण झालेल्या किंवा बांधकामाधीन प्रकल्पांच्या विविध अडचणी संदर्भात स्थानिक लोकप्रतिनिधींकडून होणा या विविध मागण्या, निवेदने यांचे अनुषंगाने करावयाच्या कार्यवाहीबाबत.
महाराष्ट्र शासन
जलसंपदा विभाग
शासन परिपत्रक क्र. संकीर्ण-२०२०/(१०१/२०२०)/जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- २९ जून, २०२०
शासन परिपत्रक
नवीन पाटबंधारे प्रकल्प घेणे संदर्भात तसेच पूर्ण झालेल्या किंवा बांधकामाधीन प्रकल्पांच्या विविध अडचणी संदर्भात जलसंपदा विभागाकडे तसेच मा. मंत्री महोदय यांचेकडे स्थानिक लोक प्रतिनिधीकडून विविध मागण्या, निवेदने प्राप्त होत असतात. यावर योग्य निर्णय घेऊन तसे निर्देश क्षेत्रीय कार्यालयांना निर्गमित करण्यासाठी प्रकल्पाची सद्यस्थितीसह वस्तुस्थिती बाबत परिपूर्ण माहिती असणे अत्यंत आवश्यक असते.
त्याअनुषंगाने सर्व कार्यकारी संचालकांनी अशी निवेदने प्राप्त झाल्यावर निवेदनातील प्रकल्पाबाबत वस्तुस्थिती, सद्यस्थिती तसेच त्यांचे स्पष्ट अभिप्राय विभागास व मा. मंत्री महोदयांना अवगत करणे आवश्यक आहे. त्यानुसार विभाग व मा.मंत्रीमहोदयांकडे आवश्यक प्रस्ताव शिफारशीसह मंजूरीसाठी पाठविणे आवश्यक असून सदर बाबीच्या अनुषंगाने खालीलप्रमाणे निर्देश देणेत येत आहेत.
१) नवीन पाटबंधारे प्रकल्प घेणे संदर्भात, तसेच पूर्ण झालेल्या किंवा बांधकामाधीन प्रकल्पांच्या विविध अडचणी संदर्भात स्थानिक लोकप्रतिनिधी यांचे कडून मागणी/निवेदन प्राप्त झालेनंतर क्षेत्रीय स्तरावर सर्वप्रथम प्रकल्पाच्या सद्यस्थितीची शहानिशा करावी.
२) तद्नंतर, संबंधित मागणी केलेल्या प्रकल्पास पाणी उपलब्धता आहे किंवा कसे याची खातरजमा करुन पूर्व व्यवहार्यता तपासणेत यावी.
३) उपरोक्त प्रमाणे कार्यवाही करुन प्राथमिक प्रस्ताव सर्वप्रथम संबंधित कार्यकारी संचालक यांना सादर करणेत यावा व संबंधित कार्यकारी संचालक यांनी लोकप्रतिनिधींच्या निवेदनाच्या अनुषंगाने प्रकल्पाबाबतची सद्यस्थिती व व्यवहार्यता त्यांचे स्पष्ट अभिप्रायासह प्रधान सचिव (जसं) तसेच मा. मंत्री महोदय यांना अवगत करावी.
# Page 2
शासन परिपत्रक क्रमांकः संकीर्ण-२०२०/(१०१/२०२०)/जसंअ
४) तद्नंतरच, नवीन प्रकल्प हाती घेणेबाबत तसेच पूर्ण झालेल्या किंवा बांधकामाधीन प्रकल्पांच्या विविध अडचणी संदर्भात प्रचलित शासन निर्णय, मार्गदर्शक तत्वे, परिपत्रके व मा. राज्यपालांचे निर्देश यांचा सर्वतोपरी अवलंब करुन आवश्यक प्रस्ताव शासनाच्या मान्यतेसाठी सादर करावेत.
उपरोक्त सुचनांचे काटेकोरपण पालन करावे.
# Page 3