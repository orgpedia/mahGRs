# Page 1
पाटोदा साठवण तलाव ता. मंठा जि. जालना या प्रकल्पास रु. १३०.६६ कोटी इतक्या किमतीस प्रथम सुधारित प्रशासकीय मान्यता मिळणेबाबत.
महाराष्ट्र शासन
जलसंपदा विभाग,
शासन निर्णय क्रमांकः सुप्रमा २०१९/(५१८/२०१९)/ ल.पा.
मंत्रालय, मुंबई - ४०० ०३२.
दिनांक:- ०७/११/२०२३
पहावे : १) कार्यकारी संचालक, गोदावरी मराठवाडा पाटबंधारे विकास महामंडळ, छत्रपती संभाजीनगर यांचे जा.क्र.गोमपाविम/तां-३/हातवन बृ.ल.पा./११३९६,दि.२२/११/२०१९ चे पत्र.
प्रस्तावना:
पाटोदा साठवण तलाव ता. मंठा जि.जालना हा प्रकल्प गोदावरी मराठवाडा पाटबंधारे विकास महामंडळ छत्रपती संभाजीनगर अंतर्गत जालना जिल्ह्यातील मंठा तालूक्यातील असुन पाटोदा गावाच्या वरील बाजूस रामतीर्थ नदीवर आहे. धरणाची एकूण साठवण क्षमता ८.६० दलघमी आहे. या प्रकल्पामुळे मंठा तालुक्यातील ११९९ हेक्टर क्षेत्र सिंचनाखाली येणार आहे.
सदर योजनेस गोदावरी पाटबंधारे विकास महामंडळ, छत्रपती संभाजीनगर यांचा निर्णय क्र.
गोमपाविमं/प्रमा/तां.-३/पाटोदा सा.त../४/२००४ दि.२३/०७/२००४ अन्वये रु.१५.२१ कोटी इतक्या रकमेस दरसूची वर्ष २००२-०३ नुसार मुळ प्रशासकीय मान्यता प्रदान करण्यात आली होती. या प्रकल्पाचे सन २०१७–१८ च्या दरसूचीवर आधारीत रु.१३०.६६ कोटी इतक्या किंमतीस प्रथम सुधारीत प्रशासकीय मान्यतेच्या प्रस्तावास राज्यस्तरीय तांत्रिक सल्लागार समितीच्या दि.०८/०८/२०१९ रोजी झालेल्या १३५ व्या बैठकीत मान्यतेची शिफारस करण्यात आली होती. दिनांक १७/०९/२०१९ रोजी झालेल्या सचिवस्तरावरील उपसमितीच्या बैठकीत राज्यस्तरीय तांत्रिक सल्लागार समितीच्या छाननी अहवालातील मुद्दा क्र.२६ व २७ ची पुर्तता करण्याच्या अटीच्या अधिन राहून सदर प्रस्ताव मा.मंत्रीमंडळास पुढील निर्णयार्थ सादर करण्याचा निर्णय घेण्यात आला होता. त्यानुसार नियामक मंडळाने दि.२७/०१/२०२० रोजीच्या बैठकीत सदर प्रस्तावास मा.मंत्री मंडळासमोर ठेवण्याचा ठराव पारीत केला होता.
त्यानुसार एकूण रु.१३०.६६ कोटी (दरसूची २०१७-१८) इतक्या किंमतीचा प्रथम सुधारित प्रशासकीय मान्यतेचा प्रस्ताव मा. मंत्रीमंडळाच्या मान्यतेच्या विचारार्थ सादर केला होता.
पाटोदा साठवण तलाव ता. मंठा जि. जालना हा प्रकल्प बळीराजा जलसंजीवनी योजनेत समाविष्ट आहे.
प्रकल्पाच्या किमतीत झालेली वाढ ही दरसूचीतील बदल, भाववाढीमुळे, भूसंपादनाच्या किंमतीतील वाढ, निविदा अधिक्यामुळे वाढ, संकल्पचित्रातील बदलामुळे झालेली वाढ, अपुऱ्या तरतूदीमुळे व अपुऱ्या सर्वेक्षणामुळे झालेली वाढ, इतर कारणांमुळे झालेली वाढ व अनुषंगिक खर्चात झालेली वाढ इत्यादीमुळे झालेली आहे. सदर प्रकल्प आर्थिक परतावा दर, लाभव्यय गुणोत्तर व पाणीसाठा प्रति सघमी किंमत या तीनही मापदंडात बसत नाही.याचा विचार करता सदर प्रकल्प मापदंड पूर्ण करत नसला तरी या प्रकल्पाचे दरसूची २०१७-१८ वर आधारित रु.१३०.६६ कोटी इतक्या किंमतीस प्रथम सुधारित प्रशासकीय मान्यता देण्याचा निर्णय मा.मंत्रीमंडळाने दिनांक ०४/०८/२०२३ रोजीचे बैठकीत घेतला आहे.
# Page 2
शासन निर्णय क्रमांकः सुप्रमा २०१९/(५१८/२०१९)/ल.पा.
शासन निर्णय
या विषयावरील विभागाने सादर केलेल्या प्रस्तावावर मा. मंत्रीमंडळाने चर्चा केली आणि पाटोदा साठवण तलाव ता.मंठा जि.जालना, या प्रकल्पास दरसूची २०१७-१८ वर आधारित रु.१३०.६६ कोटी (एकशे तीस कोटी, सहासष्ठ लक्ष फक्त) इतक्या किंमतीस (प्रत्यक्ष कामासाठी एकूण रु.१२७.४७ कोटी व अनुषंगीक खर्च ३.१९ कोटी) खालील अटींच्या अधीन राहून प्रथम सुधारित प्रशासकीय मान्यता प्रदान करण्याबाबत निर्णय घेतला आहे.
प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) संपूर्ण प्रकल्प हा प्रस्तावित प्रथम सु.प्र. मा. किंमतीच्या मर्यादेत करण्याची जबाबदारी/हमी महामंडळाची राहील.
२) सदर प्रकल्पाच्या प्रथम सु.प्र.मा. प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
३) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
४) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती / मान्यता शासनाने प्रस्तुत प्रकल्पाबाबत दिलेली नाही. अशा प्रत्येक प्रकरणी व अशा प्रत्येक बाबीवर महामंडळाने विहित कार्यपध्दती अनुसरुन सक्षम प्राधिकाऱ्यांची मान्यता घेणे आवश्यक राहील. याबाबतची संपूर्णपणे जबाबदारी महामंडळाची राहील.
५) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
६) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही. तसेच सुधारित प्रशासकीय मान्यता देणारे प्राधिकारी हे झालेल्या क्षेत्रीय निर्णयास व अनियमिततेस जबाबदार नसतील याबाबतची जबाबदारी निर्णय घेणाऱ्या क्षेत्रीय अधिकाऱ्यांची राहील, अशा तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे आवश्यक असून याची सर्वस्वी जबाबदारी महामंडळाची राहील.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
२. या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८०- सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४ ) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका " या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
३. जलसंपदा विभाग, प्रकल्प प्रथम कक्षाची दि.१७/८/२०२१ अन्वये सहमती, नियोजन विभागाच्या अनौपचारिक संदर्भ क्र.१८८/२०२१/कार्यासन १४३४, दिनांक २४/११/२०२१ अन्वये व वित्त विभागाच्या अनौपचारिक संदर्भ क्र.४३०/२०२१/ कार्यासन व्यय-१२ दिनांक २०/१२/२०२१ अन्वये प्राप्त सहमतीनुसार तसेच सदर शासन निर्णय, दिनांक ०४/०८/२०२३ रोजी झालेल्या मा.मंत्रीमंडळाच्या बैठकीतील निर्णयानुसार (मा.मुख्य सचिव कार्यालय, साप्रवि, मंत्रालय, मुंबई यांचे पत्र दिनांक १८/०८/२०२३) निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः सुप्रमा २०१९/(५१८/२०१९)/ल.पा.
४. या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या प्रशासकीय मान्यता नोंदवहीत २६२ या अनुक्रमांकावर नोंदविण्यात आली आहे.
# Page 4