# Page 1
पोयनार लघु पाटबंधारे योजना ता. खेड जि. रत्नागिरी धरणाची उंची वाढीमुळे झालेल्या व्याप्ती बदलास व सुधारित पाणी नियोजनास मान्यता देणेबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०२२/प्र.क्र.८७/खारभूमी
मंत्रालय, मुंबई - ४०० ०३२.
दिनांक : २० जून, २०२३
पहावे : १) मूळ प्रशासकीय मान्यता शासन निर्णय पाटबंधारे विभाग,क्र. पीआयआर -१०८२/२३०/(४०/८२) जसंअ-२, दिनांक : २८.०७.१९८२ २) पुनः प्रशासकीय मान्यता शासन निर्णय पाटबंधारे विभाग,क्र.लपायो-१३९४/(४७०/९४)/खारभूमी, दिनांक : ०६.१०.१९९५ ३) सुधारित प्रशासकीय मान्यता शासन निर्णय पाटबंधारे विभाग, क्र. लपायो - १५९९/२०२/९९/ खारभूमी, दिनांक : १३.०९.२००० ४) कार्यकारी संचालक,कोंकण पाटबंधारे विकास महामंडळ,ठाणे यांचे पत्र जा.क्र.कोंपाविम/तां-२ /पोयनार अदा/१४८५, दिनांक : ०९/०५/२०२२
प्रस्तावना: पोयनार लघु पाटबंधारे योजना ता. खेड जि. रत्नागिरी ही योजना कोंकण पाटबंधारे विकास महामंडळ,
ठाणे यांचे अखत्यारीतील आहे. सदर योजना निरगुडी नदीवर धामणी या गावानजीक बांधण्यात येत आहे. सदर
योजनेद्वारे खेड तालुक्यातील १४ गावांमधील एकुण १४७० हे. क्षेत्रास बंदिस्त नलिकेद्वारे सिंचनाचा लाभ देणे
नियोजित आहे. प्रकल्पाची साठवण क्षमता ३४.९९ दलघमी आहे.
संदर्भाधिन क्र. ३ येथील मंजूर सुधारित प्रकल्प अहवालानुसार २७.८९ द.ल.घ.मी. पाण्याचे नियोजन
करण्यात आले आहे. लोकप्रतिनिधींच्या मागणीनुसार धरणाची उंची ३ मीटरने वाढवण्याच्या प्रस्तावास कोंकण
पाटबंधारे विकास महामंडळाच्या नियामक मंडळाच्या दिनांक १८ जुलै २०११ रोजीच्या ५२ व्या बैठकीमध्ये तत्वतः
मान्यता दिलेली आहे. पोयनार लघु पाटबंधारे योजना ता. खेड जि. रत्नागिरी या प्रकल्पाचा ३ मी उंचीवाढीमुळे
प्रकल्पाच्या मुळ सिंचन क्षमता म्हणजेच १०५१ हेक्टर ऐवजी १४७० हेक्टर होत असल्याने ४१९ हेक्टर (३९.८६ %)
वाढ होते आहे. प्रकल्पाचा मूळ पाणीसाठा २७.८९९ द.ल.घ.मी ऐवजी ३४.९९ द.ल.घ.मी होत असल्याने ७.०९१
द.ल.घ.मी (२५.४१ %) वाढ होते आहे. धरणाच्या प्रकल्पीय उपयुक्त पाणीसाठ्यामध्ये (Live storage) १ टक्का पेक्षा
जास्त वाढ होत आहे. त्यामुळे योजनेच्या व्याप्तीत बदल होत आहे. नियामक मंडळाचे ५२ व्या बैठकीमध्ये उंचीवाढीस
तत्वत: मान्यता दिलेनुसार उपरोक्त योजनेची मंजुर प्रशासकीय मान्यता ही शासन मान्यतेनुसार असलेने
उंचीवाढीचे बदलासही प्रस्तावित प्रथम सुधारित प्रशासकीय मान्यता प्रस्ताव सादर करणेपुर्वी शासनाची मान्यता
आवश्यक असलेने त्याबाबतचा प्रस्ताव संदर्भाधिन क्र. ४ अन्वये शासनास सादर करण्यात आला आहे.
# Page 2
शासन निर्णय क्रमांकः संकीर्ण-२०२२/प्र.क्र.८७ /खारभूमी
धरणाच्या उंची वाढीमुळे योजनेच्या व्याप्तीत बदल झाल्याने, झालेल्या बदलास व सुधारित पाणी नियोजनास मान्यता देणेबाबतची बाब शासनाच्या विचाराधीन होती त्यास अनुसरून शासन पुढील आदेश निर्गमित करीत आहे.
शासन निर्णय
१. कार्यकारी संचालक, कोंकण पाटबंधारे विकास महामंडळ, ठाणे यांनी सादर केलेल्या पोयनार लघु पाटबंधारे योजनेच्या उंची वाढीमुळे झालेल्या बदलास व सुधारित पाणी नियोजनास परिशिष्ट "अ" नुसार मान्यता देण्यात येत आहे.
२. पोयनार लघु पाटबंधारे योजनेचे लाभक्षेत्र अधिसूचित करून घ्यावे.
३. सदरच्या सुधारित पाणी नियोजनाप्रमाणे प्रकल्पाच्या पाण्याचे नियोजन काटेकोरपणे करण्यात यावे.
सदर शासन निर्णय मा. उप मुख्यमंत्री (जलसंपदा) यांनी दिलेल्या मान्यतेनुसार निर्गमित करण्यात येत आहे.
# Page 3