# Page 1
उनकेश्वर उच्च पातळी बंधारा ता.किनवट जि. नांदेड या प्रकल्पास रु.२३२.७१ कोटी इतक्या किंमतीस प्रथम सुधारीत प्रशासकीय मान्यता मिळणेबाबत..
महाराष्ट्र शासन
जलसंपदा विभाग,
शासन निर्णय क्रमांकः सुप्रमा-२०२२/प्र.क्र.(१११/२०२२)/लपा
मंत्रालय, मुंबई - ४०० ०३२.
दिनांक :-२७/१०/२०२३
पहावे : १) कार्यकारी संचालक, गोदावरी मराठवाडा पाटबंधारे विकास महामंडळ, छ.संभाजीनगर यांचे जा.क्र./गोमपाविम/तां-३/नांपामं/उनकेश्वर उपाबं/सुप्रमा / २३४३, दि.०९/०३/२०२२ चे पत्र.
प्रस्तावना:
उनकेश्वर उच्च पातळी बंधारा नांदेड जिहयातील गोदावरी खोऱ्यातील पैनगंगा उपखोऱ्यात किनवट तालुक्यात उनकेश्वर गावाजवळ पैनगंगा नदीवर बांधण्यात येत आहे. मूळ को.प. बंधा-याचे सिंचन क्षेत्र २८१ हे. होते. मुळ को.प.
बंधा-याचे रुपांतरण उच्च पातळी बंधा-यात करण्यात आले आहे. सदर प्रकल्पामुळे नांदेड जिल्ह्यातील किनवट तालुक्यातील १०९० हे. व यवतमाळ जिल्ह्यातील घाटंजी तालुक्यातील ३७० हे. असे एकूण १४६० हेक्टर सिंचन क्षेत्रास लाभ मिळणार आहे. बंधा-याची साठवण क्षमता ९.६९ द.ल.घ.मी. आहे. आतापर्यंत झालेला खर्च विचारात घेता उर्वरित ४०% काम पूर्ण करण्यासाठी प्रकल्पास प्रथम सुधारीत प्रशासकीय मान्यता देणे आवश्यक आहे.
सदर को.प. बंधाऱ्यास गोदावरी पाटबंधारे विकास महामंडळ, छ.संभाजीनगर यांचे निर्णय क्र.गोमपाविम/तां ३/नांपामं/उनकेश्वर कोपबं/७ दि.१६/११/२००५ रु.२.०७ कोटी रकमेस (दरसुची २००३-०४) नुसार प्रशासकीय मान्यता प्रदान करण्यात आलेली आहे. प्रकल्पाची मुळ मान्यता को.प. बंधारा अशी आहे. शासन मान्यतेनंतर सदर को.प. बंधा-याचे उच्च पातळी बंधाऱ्यामध्ये रुपांतर करण्यात आले आहे.
उनकेश्वर उच्च पातळी बंधारा ता. किनवट जि. नांदेड या प्रकल्पाच्या रु.१९५.७६ कोटी इतक्या किंमतीचा प्रथम सुधारीत प्रशासकीय मान्यता अहवालास राज्य तांत्रिक सल्लागार समिती, नाशिक यांनी दि.१३.०२.२०१९ अन्वये Clearance दिले आहे.
राज्य तांत्रिक सल्लागार समिती, नाशिक यांचे निर्देशानुसार महामंडळ कार्यालयाचे पत्र दि.१३.०९.२०१९ अन्वये महाराष्ट्र जलसंपत्ती नियमन प्राधिकरण यांना प्रस्ताव सादर करण्यात आला. महाराष्ट्र जलसंपत्ती नियमन प्राधिकरण यांचे पत्र दि.२९.०१.२०२० अन्वये विषयांकित प्रकल्पाचा प्रस्ताव आर्थिकदृष्टया सुसंगत नाही, या कारणास्तव मान्यता देण्यात येत नाही, असे कळवून प्रस्ताव परत केला आहे. परंतु अपर मुख्य सचिव (वित्त) वित्त विभाग यांचे अध्यक्षतेखाली दि.२२.११.२०२१ रोजी झालेल्या सचिव स्तरावरील उपसमितीच्या बैठकीत राज्य तांत्रिक सल्लागार समितीच्या तपासणी अहवालातील मुदा क्र. २७ चा पुर्तता करण्याच्या तसेच प्रकल्पाची सर्व कामे राज्य तांत्रिक सल्लागार समितीने विहीत केलेल्या कालावधीत पूर्ण करण्याच्या अटीच्या अधिन राहून प्रस्तुत उनकेश्वर उच्च पातळी बंधारा या योजनेचा रु.१९५.७६ कोटी किंमतीचा प्रथम सुधारीत प्रशासकीय मान्यता प्रस्ताव पुढील निर्णयार्थ मा.मंत्री मंडळास सादर करण्यासाठी नियामक मंडळास शिफारस करण्यात आली आहे.
तथापि शासन पत्र क्र.सुप्रमा-२०२२/(१११/२०२२) लपा जलसंपदा विभाग, मंत्रालय मुंबई दि.१९.१२.२०२२ व १९.०७.२०२३ च्या निर्देशानुसार सुप्रमा प्रस्ताव दरसुची सन २०२२-२३ नूसार अद्यावत करुन त्यानुसार प्रकल्पाची सुधारीत किंमत रु.२३२.७१ कोटी इतक्या किंमतीचा प्रस्ताव महामंडळाने मान्यतेस्तव सादर केला आहे.
दरसूची बदल व भाववाढी मुळे झालेली वाढ, जास्त दराची निविदा स्विकारल्या कारणाने झालेली वाढ, भूसंपादनामुळे झालेली वाढ, व्याप्ती व वैशिष्ठ्यांतील बदलामुळे वाढ, इतर कारणाने झालेली वाढ व आस्थापना व
# Page 2
शासन निर्णय क्रमांकः सुप्रमा-२०२२/प्र.क्र.(१११/२०२२)/लपा
अनुषंगीक खर्च झालेली इत्यादी मुळे प्रकल्पाच्या किंमतीत वाढ झाली आहे. सदर प्रकल्प आर्थिक परतावा दराच्या, लाभव्यय गुणोत्तराच्या व पाणीसाठ्याच्या तीनही मापदंडात बसत नाही. तथापि सदर प्रकल्पावर आतापर्यत रु.५५.२८ कोटी खर्च झालेला आहे तसेच प्रकल्पाचे ६०% काम पूर्ण झाले आहे. तसेच सदर प्रकल्पामुळे अदिवासी बहूल भागातील १४६० हे. क्षेत्रास सिंचनाचा लाभ होणार आहे. त्यामुळे या प्रकल्पास जलसंपदा विभाग दरसूची २०२२-२३ वर आधारित रु.२३२.७१ कोटी इतक्या किंमतीस मा.मंत्रीमंडळ बैठक दिनांक १६/०९/२०२३ मधील मान्यतेनुसार प्रथम सुधारित प्रशासकीय मान्यता देण्याचा निर्णय खालीलप्रमाणे घेतला आहे.
शासन निर्णय :
या विषयावरील विभागाने सादर केलेल्या प्रस्तावावर मंत्रीमंडळाने चर्चा केली आणि उनकेश्वर उच्च पातळी बंधारा ता. किनवट जि. नांदेड, या प्रकल्पास जलसंपदा विभाग दरसूची २०२२-२३ वर आधारित रु.२३२.७१ कोटी (रूपये दोनशे बत्तीस कोटी एकाहत्तर लक्ष फक्त) इतक्या किंमतीस (प्रत्यक्ष कामासाठी एकूण रु.२१५.५९ कोटी व अनुषंगीक खर्च १७.१२ कोटी) खालील अटींच्या अधीन राहून प्रथम सुधारित प्रशासकीय मान्यता प्रदान करण्याबाबत निर्णय घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) संपूर्ण प्रकल्प हा प्रस्तावित प्रथम सु.प्र. मा. किंमतीच्या मर्यादेत पूर्ण करण्याची जबाबदारी महामंडळाची राहील.
२) सदर प्रकल्पाच्या प्रथम सु प्र मा प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
३) सदर प्रकल्पासाठी कोणत्याही प्रयोजनार्थ मंजूर सुधारीत प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
४) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती / मान्यता शासनाने प्रस्तुत प्रकल्पाबाबत दिलेली नाही.
५) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
६) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
या योजनेच्या कामावरील खर्च मागणी क्र.आय-५ प्रधान लेखाशिर्ष,"४७०२ लहान पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमांतील गुंतवणूका (००), (००)(०३) गोदावरी मराठवाडा पाटबंधारे विकास महामंडळास भागभांडवली अंशदान, ( लहान पाटबंधारे) (कार्यक्रम), ५४ गुंतवणुका (४७०२ ४९२७)” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
सदर शासन निर्णय दिनांक १६/०९/२०२३ रोजी झालेल्या मा.मंत्रीमंडळाचे निर्णयास अनुसरून (मा.मुख्य सचिव कार्यालय, साप्रवि, मंत्रालय, मुंबई यांचे पत्र दिनांक ०३/१०/२०२३)निर्गमित करण्यात येत आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या सुधारीत प्रशासकीय मान्यता नोंदवहीत २६९ या अनुक्रमांकावर नोंदविण्यात आली आहे.
पृष्ठ ४ पैकी २
# Page 3
शासन निर्णय क्रमांकः सुप्रमा-२०२२/प्र.क्र.(१११/२०२२)/लपा
# Page 4