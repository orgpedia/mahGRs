# Page 1
लघु पाटबंधारे तलाव इच्छागव्हाण ता.
तळोदा जि.नंदुरबार या योजनेच्या रू.२४.०८ कोटी किंमतीस प्रथम सुधारीत प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्रमांकः सुप्रमा २०१९/(३१४/२०१९)/लपा
मंत्रालय, मुंबई - ४०० ०३२.
दिनांक :- १५/०३/२०२२
पहावे : १) कार्यकारी संचालक, तापी पाटबंधारे विकास महामंडळ, जळगांव यांचे जा.क्र.कासं/तापाविम/प्रशा-२// ३२२३/२०१९, दि.०२/०५/२०१९ चे पत्र.
प्रस्तावना: लघु पाटबंधारे तलाव इच्छागव्हाण ता. तळोदा जि. नंदुरबार हा तापी पाटबंधारे विकास महामंडळ, जळगांव अंतर्गत डोंगरी क्षेत्रातील असून तापी खोऱ्यातील नंदुरबार जिल्हयातील तळोदा तालुक्यातील इच्छागव्हाण गावाजवळून वाहणाऱ्या स्थानिक नाल्यावर बांधण्यात येत आहे. या योजनेमुळे नंदुरबार जिल्ह्यातील तळोदा तालुक्यातील उमरकुवा, इच्छागव्हाण, सोरापाडा व पिपरपाडा या चार गावातील ३३० हे. क्षेत्राला सिंचनाचा लाभ मिळणार आहे.
सदर प्रकल्पास मु.अ.तापाविमं, जळगांव यांचे पत्र क्र.तापाविम/ का.अ./प्रवि-१/प्र.मा.६६/९९ दि.२.२.९९ नुसार रु.४.४०५ कोटी किंमतीस ( दरसूची १९९८-९९) मुळ प्रशासकीय मान्यता आहे. संदर्भाधीन पत्रान्वये इच्छागव्हाण ता.तळोदा जि. नंदुरबार या लपा योजनेचा सन २०१७-१८ च्या दरसुचीनुसार रु.२४.०८ कोटी किंमतीचा प्रथम सुधारीत प्रशासकीय मान्यता प्रस्ताव शासनास मान्यतेस्तव सादर केला होता.
प्रकल्पावर दरसूचीतील बदलामुळे, जास्त दराची निविदा स्वीकृतीमुळे, भूसंपादनाच्या किंमतीतील वाढ, इतर कारणांमुळे झालेली वाढ व अनुषंगिक खर्चात झालेली वाढ इत्यादी मुळे किंमतीत वाढ झाली आहे. सदर प्रकल्प आर्थिक परतावा दर, लाभव्यय गुणोत्तर व पाणीसाठ्याच्या मापदंडात बसत आहे. त्यामुळे या प्रकल्पास जलसंपदा विभाग दरसूची २०१७-१८ वर आधारित रु.२४.०८ कोटी इतक्या किंमतीस प्रथम सुधारित प्रशासकीय मान्यता देण्याचा निर्णय खालीलप्रमाणे घेतला आहे.
शासन निर्णय :
लघु पाटबंधारे तलाव इच्छागव्हाण ता.तळोदा जि. नंदुरबार, या प्रकल्पास जलसंपदा विभाग दरसूची २०१७-१८ वर आधारित रु.२४.०८ कोटी (रूपये चोवीस कोटी, आठ लक्ष फक्त) इतक्या किंमतीस (प्रत्यक्ष कामासाठी एकूण रु.२२.३० कोटी व अनुषंगीक खर्च १.७८ कोटी) खालील अटींच्या अधीन राहून प्रथम सुधारित प्रशासकीय मान्यता प्रदान करण्यात येत आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) संपूर्ण प्रकल्प हा प्रस्तावित प्रथम सु.प्र.मा.किंमतीच्या मर्यादेत पूर्ण करण्याची जबाबदारी/हमी महामंडळाची राहील.
२) सदर प्रकल्पाच्या प्रथम सु प्र मा प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
३) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
# Page 2
शासन निर्णय क्रमांकः सुप्रमा २०१९/(३१४/२०१९)/लपा
४) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती / मान्यता शासनाने प्रस्तुत प्रकल्पाबाबत दिलेली नाही.
५) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
६) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
या योजनेच्या कामावरील खर्च मागणी क्र. आय-५ प्रधान लेखाशिर्ष,"४७०२ लहान पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमांतील गुंतवणूका (००), (००) (०३) तापी पाटबंधारे विकास महामंडळास भागभांडवली अंशदान, ( लहान पाटबंधारे) (कार्यक्रम), ५४- गुंतवणुका (४७०२ ४९२७)” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
सदर शासन निर्णय नियोजन विभागाच्या अनौपचारिक संदर्भ क्र.२०२/२०२१/कार्यासन १४३४, दिनांक २४/१२/२०२१ अन्वये तसेच वित्त विभागाच्या अनौपचारिक संदर्भ क्र. क्र.४७३/२०२१/कार्यासन व्यय-१२, दिनांक ०३/०१/२०२२ अन्वये सहमती दिलेली आहे. तसेच मा.मंत्री, जलसंपदा यांनी दिनांक १०/०३/२०२२ रोजी दिलेल्या मान्यतेनुसार सदर शासन निर्णय निर्गमित करण्यात येत आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या प्रशासकीय मान्यता नोंदवहीत ३३० या अनुक्रमांकावर नोंदविण्यात आली आहे.
# Page 3
# Page 4