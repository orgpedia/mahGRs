# Page 1
मौ. सांगवड, ता. पाटण, जि. सातारा येथे कोयना नदीवर घाट व पूर संरक्षक भिंत बांधण्यास प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०१६/ (प्र.क्र.५५४/२०१६)/ सिं.व्य.(महसूल) मंत्रालय, मुंबई ४०० ०३२,
दिनांक: १५ एप्रिल, २०२१.
वाचा : १) शासन परिपत्रक क्र. एफडीडब्ल्यू १०९२/१७०-सिंव्य, (कामे) दिनांक ७ ऑगस्ट, १९९२ २) शासन निर्णय क्र. पूसंभि२०१९/(प्र.क्र.११५/२०१९) सिंव्य.म.दि.३१/८/२०१९ ३) कार्यकारी अभियंता, महाराष्ट्र कृष्णा खोरे पाटबंधारे विकास महामंडळ, पुणे यांचे पत्र क्र.मकृखोविम/सिंव्य-२/३०/(८५/२०२०)/८०८ दि. १०.०२.२०२०. व सुधारित प्रस्ताव पत्र क्र. मकृखोविम-३०/(८५/२०२०)सिंव्य-२/२४५६ दि. १३/८/२०२०
प्रस्तावना :
मौ. सांगवड हे गांव कोयना नदीच्या उजव्या तीरावर वसलेले आहे. गावच्या वरील मुक्त पाणलोट क्षेत्रावरील पर्जन्यमान व कोयना धरणातून सोडलेले पाणी यामुळे पूर परिस्थिती निर्माण होते.
पूरामूळे राहती घरे, सार्वजनिक इमारती व रस्ते, इत्यादीस धोका निर्माण होत आहे. तसेच मोठया प्रमाणावर जमिनीची धुप होत असून गावठाणालगतचा नदीकाठ अस्थिर होत आहे. त्यामुळे गावठाणास धोका उद्भभवतो ग्राममस्थांनी लोकवर्गणीतून सिध्देश्वर मंदिराचे नदीकडील बाजूस अंदाजे रु. २५ लक्ष खर्च करुन आर.सी.सी. भिंत बांधलेली होती सदरची भिंत जून २०११ च्या पावसाळयामधे अतिवृष्टी व कोयना नदीमध्ये सोडलेला जादा विसर्ग यामुळे सदरची भिंत ढासळली आहे व त्यामुळे सिध्देश्वर मंदिर व लगतची वस्ती यास धोका उत्पन्न झाला सदर कामाची मागणी ग्रामपंचायत सांगवड, ता. पाटण, जि. सातारा यांनी ठराव क्र. ४, दि. १५.८.२०१६ नुसार केलेली आहे. तसेच मा. श्री.
शंभूराजे देसाई, विधान सभा सदस्य तथा मा. राज्यमंत्री गृह (ग्रामीण), वित्त, नियोजन, राज्य उत्पादन शुल्क, कौशल्य विकास व उद्योजक, पणन यांनी पाटण यांनी यापूर्वीचे २-३ अधिवेशनामध्ये लक्षवेधी सुचना मांडली होती. तसेच दिनांक ४/२/२०२० रोजीच्या पत्रान्वये सदर बाब पुनश्च: मा. मंत्री (जलसंपदा) यांच्या निर्देशनास आणलेली आहे. सदर पत्रावर मा. मंत्री (जलसंपदा) यांनी सदर अंदाजपत्रक मान्यतेसाठी तातडीने सादर करावे असे निर्देश दिले आहेत. सदर बाब विचारात घेता मौ.
सांगवड येथे कोयना नदीवर घाट व पूरसंरक्षक भिंत बांधण्याच्या प्रस्तावास प्रशासकीय मान्यता देण्याची बाब शासनाच्या विचाराधिन होती.
शासन निर्णय : महाराष्ट्र कृष्णा खोरे पाटबंधारे विकास महामंडळ, पुणे अंतर्गत मौ. सांगवड, ता. पाटण, जि. सातारा येथे कोयना नदीवर घाट व पूरसंरक्षक भिंत बांधण्याच्या कामासाठी रू. ४२१.७६/- लक्ष व अनुषंगिक खर्च रू. ७६.६३ /- लक्ष अशा एकूण रू. ४९८.३९ लक्ष /- एवढया खर्चाच्या जलसंपदा विभागाच्या सन २०१८-१९ व सार्वजनिक बांधकाम विभागाच्या सन २०१९-२० च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः प्रशामा-२०१६/ (प्र.क्र.५५४/२०१६)/ सिं.व्य.(महसूल)
अ) शासन निर्णय क्रमांक पुसभि-२०१९ / (प्र.क्र.११५/२०१९)/सिंव्य(म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य (कामे), दि. २१.९.१९८९व दि.३/५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) अंदाजपत्रकात गृहीत धरलेले आराखडे / संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत मौजे सांगवड, ता. पाटण, जि. सातारा ग्रामपचांयतीने ताब्यात घेऊन भविष्यातील देखभाल व दुरूस्ती करावयाची आहे तांत्रिक मान्याता देण्यापूर्वी तसे लेखी बंधपत्र मौजे सांगवड ता. पाटण जि. सातारा ग्रामपंचायतीकडून प्राप्त करून घेण्याची जबाबदारी तांत्रिक मान्यता देण्यास सक्षम अधिका-यांची असेल.
फ) सदरचे काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ग) सदरहू कामास तांत्रिक मंजुरी देण्यापूर्वी संदर्भ क्र. १ मधील अटींचे काटेकोरपणे पालन करावे. सदरहू ठिकाणी पूररेषा निश्चितीची कार्यवाही पूर्ण झाल्याखेरिज या कामांस तांत्रिक मंजुरी देता येणार नाही.
प्रस्तावित कामासाठी होणारा खर्च मागणी क्र. आय-५ “४७११ पूरनियंत्रण प्रकल्पावरील भांडवली खर्च, १९० - सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे पाटबंधारे विकास महामंडळ, पुणे भागभांडवली अंशदान (४७११ ०२०९) या लेखाशीर्षाखाली करावा व मंजूर अनुदानातुन भागविण्यात यावा.
या कामास प्रदान करण्यात आलेली प्रशासकीय मान्यता सिं. व्य. (महसुल) कार्यासनाच्या नोंदवहीमध्ये क्र. ५५४/२०१६/सन २०१९-२० वर नोंदविण्यात आलेली आहे.
हा शासन निर्णय नियोजन विभागाच्या अनौपचारिक संदर्भ क्र.३३/१४३४ दि.२२/२/२०२१ व वित्त विभागाच्या अनौपचारिक संदर्भ क्र.९०/व्यय-१२, दि.२२/३/२०२१ अन्वये देण्यात आलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्रशामा-२०१६/ (प्र.क्र.५५४/२०१६)/ सिं.व्य.(महसूल)