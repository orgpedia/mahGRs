# Page 1
एकात्मिक राज्य जल आराखडा तयार करण्यासाठी कृतीगटास मुदतवाढ देण्याबाबत...
महाराष्ट्र शासन
जलसंपदा विभाग
शासन निर्णय क्र. मजनिप्रा- २०१७ / २०३/प्र.क्र.४१-भाग-१/२०१७/जसं (आस्था) मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २७/१२/२०१८
वाचा :- शासन निर्णय क्र.मजनिप्रा-२०१७/२०३/(प्र.क्र. ४१-भाग-१/२०१७/जसं(आस्था), दि.२७/१२/२०१७, दि. १२/०४/२०१८, दि. ०४/०६/२०१८ व दि.०१/०८/२०१८.
प्रस्तावना : मा. मुख्यमंत्री महोदयांच्या अध्यक्षतेखाली राज्य जल परिषदेच्या दि.२२/६/२०१८ रोजी संपन्न झालेल्या बैठकीत कृष्णा खोरे, तापी खोरे, नर्मदा खोरे, पश्चिम वाहिनी नदी खोरे व महानदी खोरे एकात्मिक जल आराखडयास मान्यता मिळाली आहे. सदर बैठकीत “सर्व खोरे निहाय एकात्मिक राज्य जल आराखड्याचे एकत्रिकरण व एकात्मीकीकरण करुन सर्व खो-यांचा एकात्मिक राज्य जल आराखडा कृतीगटामार्फत १५ जुलै, २०१८ पर्यंत पूर्ण करुन राज्य जलमंडळ व राज्य जल परिषद यांच्या मान्यतेसह ३१ जुलै, २०१८ पर्यन्त अंतिम करावे" असे निदेश आहेत.
तसेच मा.उच्च न्यायालयात जनहित याचिका क्र. १७३/२०१३ बाबत मा. उच्च न्यायालय, मुंबई यांनी दि.२३/०९/२०१६ रोजी दिलेल्या एका महत्वपूर्ण निर्णयाद्वारे एकात्मिक राज्य जल आराखडा दिलेल्या विहित मुदतीत करणे बाबत आदेश आहेत.
मा. उच्च न्यायालय व राज्य जलपरिषदेच्या सुचनेनुसार कृष्णा खोरे, तापी खोरे, नर्मदा खोरे व पश्चिम वाहिनी नदी खोऱ्याचे एकात्मिक जल आराखडे पूर्ण राज्याच्या सर्व नदी खोऱ्याचा एकात्मिक जल आराखडा विहित मुदतीत पूर्ण होण्यासाठी समांतररित्या कार्यवाही करण्यासाठी शासन निर्णय दि.२७/१२/२०१७ अन्वये कृतीगटाची स्थापन करण्यात आली. कृतीगटाचा कार्यकाळ दि. १५ मार्च, २०१८ असा होता.
मा.मुख्य सचिव महोदयाच्या अध्यक्षतेखाली दि.१७/११/२०१८ रोजी संपन्न झालेल्या राज्य जल मंडळाच्या (पंधराव्या) बैठकीत प्रारुप एकात्मिक राज्य जल आराखडयास सुधारणांसह मान्यता देण्यात आली. सदर बैठकीत देण्यात आलेल्या निदेशांचे अनुपालन करुन त्यानुसार राज्य जल परिषदेच्या बैठकीत प्रारुप एकात्मिक राज्य जल आराखडा अंतिम मान्यतेसाठी सादर करणे, राज्य जल परिषदेने काही सुधारणा निदेशित केले असल्यास त्याप्रमाणे सुधारणा करुन आराखडा शासनाच्या संकेत स्थळावर सादर करण्याची कार्यवाही पुर्ण होईपर्यंतच्या कालावधीसाठी कृतिगटास मुदतवाढ देण्याची बाब शासनाच्या विचाराधीन होती. त्यानुसार शासनाने आता खालील प्रमाणे निर्णय घेतला आहे.
# Page 2
शासन निर्णय क्रमांकः मजनिप्रा-२०१७/२०३/प्र.क्र.४१-भाग-१/२०१७/जसं(आस्था)
शासन निर्णय :
राज्यातील सर्व खोऱ्याचा एकात्मिक राज्य जल आराखडा तयार करण्याच्या दृष्टीने स्थापन करण्यात आलेल्या कृतीगटास मा. मुख्य सचिव महोदयांच्या अध्यक्षतेखाली दि.१७/११/२०१८ रोजी संपन्न झालेल्या राज्य जल मंडळाच्या (पंधराव्या) बैठकीत देण्यात आलेल्या निदेशांचे अनुपालन करुन त्यानुसार राज्य जल परिषदेच्या बैठकीत प्रारुप एकात्मिक राज्य जल आराखडा अंतिम मान्यतेसाठी सादर करणे,राज्य जल परिषदेने काही सुधारणा निदेशित केल्या असल्यास त्याप्रमाणे सुधारणा करुन एकात्मिक राज्य जल आराखडा शासनाच्या संकेत स्थळावर सादर करण्याची कार्यवाही पुर्ण होईपर्यंतच्या कालावधीसाठी कृतिगटास मुदतवाढ देण्यास शासन मान्यता देण्यात येत आहे.
# Page 3