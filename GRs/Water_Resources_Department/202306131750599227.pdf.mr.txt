# Page 1
----------------------------------------
| तेरणा मध्यम प्रकल्प ता. जि. उस्मानाबाद |
| प्रकल्पाचे उजव्या व डाव्या कालव्याच्या |
| अंदाजपत्रकास विशेष दुरुस्ती अंतर्गत |
| प्रशासकीय मान्यता. |
----------------------------------------
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२२/ (प्र.क्र.१०३/२०२२)/ सिंव्य (कामे)
मंत्रालय, मुंबई-४०० ०३२
दिनांक : : १३ जून, २०२३
वाचा: १. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र.जा.क्र.
गोमपाविम-/सिंचन-२/ विवसू कडा लातूर / धा-२६/१५०२ दि. १५/०२/२०२२.
२. शासन निर्णय – २०१७/५६६/१७/सिंव्य(कामे), दि.३१/०८/२०१८.
३. शासन निर्णय – २०१८/५५१/१७/सिंव्य(कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे) दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे),दि.१६/९/२०२१.
६. शासन परिपत्रक क्र प्रमा-२०१३/(७८५/१३)/ सिंव्य (कामे), दि.१/१/२०१५.
७. शासन निर्णय क्रमांक संकिर्ण-२०२२/प्र.क्र.५१६/२०२२/सिंव्य(कामे)दिनांक १४/०३/२०२३.
प्रस्तावना: तेरणा मध्यम प्रकल्प,उस्मानाबाद तेरणा नदीवर सन १९६४ मध्ये बांधण्यात आलेला आहे. प्रकल्पास उजवा कालवा व डावा कालवा असून उजव्या कालव्याची लांबी १६ कि.मी. असून सिंचन क्षमता ९०२ हेक्टर आहे.तसेच डाव्या कालव्याची लांबी १५ कि.मी. असून सिंचन क्षमता ७५० हेक्टर आहे. अशाप्रकारे प्रकल्पाचे एकुण लाभक्षेत्र १६५२ हेक्टर आहे. माती धरणाची लांबी २४३७ मी. व जास्तीत जास्त उंची १५.२३ मी. आहे. सन २०११ मध्ये प्रकल्पाचे कालव्याव्दारे अंतिम सिंचन करण्यात आलेले आहे. त्यानंतर तेरणा मध्यम प्रकल्प बंद पाईपलाईन व्दारे सिंचन करण्याच्या दृष्टीने पथदर्शी प्रकल्प म्हणून सन २०१२ मध्ये हाती घेण्यात आला आहे. तथापी बंद पाईपलाईन वितरणप्रणाली सद्य:स्थितीत काही तांत्रिक अडचणी मुळे बंद आहे व त्यामुळे उजव्या व डाव्या कालव्याव्दारे होणारे सिंचन बंद झालेले आहे. बंद पाईपलाईन वितरणप्रणालीव्दारे सिंचन करण्यास विलंब होत असल्याने व धरण पूर्ण क्षमतेने भरलेले असून देखील कालव्याव्दारे अथवा बंद पाईपलाईन वितरण प्रणालीव्दारे पाणी देणे शक्य होत नसल्याने कालव्याची दुरुस्ती करण्याची मागणी लाभधारका कडून वारंवार होत आहे. सदरील कामे पूर्ण झाल्यावर उपलब्ध पाणीसाठयाव्दारे १६५२ हेक्टर सिंचन करणे शक्य होणार आहे.
या पार्श्वभूमीवर तेरणा मध्यम प्रकल्प ता. जि. उस्मानाबाद प्रकल्पाच्या उजव्या व डाव्या कालव्याच्या दुरूस्तीचे कामांचे अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय: गोदावरी मराठवाडा पाटबंधारे विकास महामंडळ, औरंगाबाद अंतर्गंत तेरणा मध्यम प्रकल्प ता., जि. उस्मानाबाद प्रकल्पाच्या उजव्या व डाव्या कालव्याच्या दुरुस्तीचे अंदाजपत्रकास विशेष दुरूस्ती अंतर्गत रू. ३,४१,४६,१२६ /- (रू. तीन कोटी एकेचाळीस लक्ष शेहचाळीस हजार एकशे सव्वीस फक्त) एवढया खर्चाच्या प्रस्तावास खालील अटींच्या अधिन सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पुर्णत्व, प्रशासकीय मान्यतेच्या मर्यादेत खर्च करणे इ. बाबीसाठी प्रचलित शासन निर्णय/ परिपत्रके यांचे पालन करणे बंधनकारक राहील.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
# Page 2
शासन निर्णय क्रमांकः प्रमाप्र-२०२२/ (प्र.क्र.१०३/२०२२)/ सिंव्य(कामे)
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन,निधी वितरण अथवा अतिरिक्त खर्च करता येणार नाही.
---------------------------------------------------------------------------------------------
| प्रस्तावित कामासाठी होणारा खर्च ४७०१ मध्यम पाटबंधारे प्रकल्प यावरील भांडवली खर्च, ८० |
| सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व |
| सुधारणा कार्यक्रमा अंतर्गत भाग भांडवली अंशदान (१०)(०२) गोदावरी मराठवाडा पाटबंधारे विकास |
| महामंडळास भाग भांडवली अंशदान ( मराठवाडा विभाग ) ( कार्यक्रम) (४७०१ जे१४९) (योजनांतर्गत) ५४ |
| गुंतवणुका या लेखाशिर्षा खाली टाकुन मंजुर अनुदानातुन भागवावा. |
---------------------------------------------------------------------------------------------
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. ०७ सन २०२३-२४ मध्ये नोंदविण्यात आलेली आहे.
# Page 3