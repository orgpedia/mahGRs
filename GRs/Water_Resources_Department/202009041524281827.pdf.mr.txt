# Page 1
कुकडी सिंचन मंडळांतर्गतच्या कुकडी पाटबंधारे विभाग क्र. २, श्रीगोंदा अधिनस्त असलेल्या कुकडी पाटबंधारे उपविभाग, राशीन या उपविभागीय कार्यालयाच्या प्रशासकीय नियंत्रणात बदल करण्याबाबत....
महाराष्ट्र शासन
जलसंपदा विभाग
शासन निर्णय क्रमांक : आढावा-२०२०/प्र.क्र.२०/२०२०/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०४ सप्टेंबर, २०२०.
वाचा:- १) वित्त विभाग, शासन निर्णय, क्र.टिआरडब्ल्यू-१०८३/सीआर-६११/८३/एडीएम-९, दि.८/३/१९८४
२) शासन निर्णय, वित्त विभाग, क्रमांक : १०९२/सीआर/८०६/व्यय-६,
दि.१५/१०/१९९२
३) शासन निर्णय जलसंपदा विभाग, क्रमांक: आढावा-१००२/३३५/२००२/आ.(प्रशि), दि.०६/०२/२००३
प्रस्तावना :
कुकडी डावा कालव्याचे एकूण लाभक्षेत्र २९९८९ हेक्टर इतके असून कार्यकारी अभियंता,
कुकडी वितरण बांधकाम विभाग, कोळवडी या विभागाकडे कालव्याचे बांधकामाधीन क्षेत्र आहे. सदर
क्षेत्र कार्यकारी अभियंता, कुकडी पाटबंधारे विभाग, क्र.२ श्रीगोंदा व कार्यकारी अभियंता, कुकडी वितरण
बांधकाम विभाग, कोळवडी या कार्यालयांमध्ये विभागले असल्यामुळे कर्जत जामखेड तालुक्यातील
लाभधारक शेतकऱ्यांना दोन्ही कार्यालयांशी संपर्क करण्यास अडचणी येत आहेत. तसेच आवर्तनातील
पाणी वाटपाबाबत समन्वय राहत नसल्याने शेतकऱ्यांना त्रास होत आहे. मंडळांतर्गत असलेल्या कुकडी
पाटबंधारे उपविभाग, राशीन या उपविभागाकडे कर्जत जामखेड तालुक्यातील सिंचन क्षेत्र आहे.
कार्यकारी अभियंता, कुकडी पाटबंधारे विभाग क्र,२ श्रीगोंदा यांच्या अंतर्गत असलेल्या कुकडी पाटबंधारे
उपविभाग, राशीन या उपविभागाचे प्रशासकीय नियंत्रण व यंत्रसामुग्री व साधनसामुग्रीसह तसेच १ )
कुळधरण सिंचन शाखा, कुळधरण २) येसवडी सिंचन शाखा क्र.१, कुळधरण ३) येसवडी सिंचन शाखा
क्र.२, राशीन या तीन शाखांसह या मंडळांतर्गतच कार्यकारी अभियंता, कुकडी वितरण बांधकाम विभाग,
कोळवडी या विभागाकडे सोपविण्याची बाब शासनाच्या विचाराधिन होती. त्यानुषंगाने शासन
पुढीलप्रमाणे निर्णय घेत आहे :
शासन निर्णय :
अधिक्षक अभियंता, कुकडी सिंचन मंडळ, पुणे अंतर्गत कार्यकारी अभियंता, कुकडी पाटबंधारे विभाग क्र.२, श्रीगोंदा अधिनस्त असलेले कुकडी पाटबंधारे उपविभाग, राशीन या उपविभागीय
# Page 2
शासन निर्णय क्रमांकः आढावा-२०२०/प्र.क्र.२०/२०२०/आ.(पुनर्रचना)
कार्यालयाचे प्रशासकीय नियंत्रण याच मंडळांतर्गतच्या कार्यकारी अभियंता, कुकडी वितरण बांधकाम विभाग, कोळवडी या विभागाकडे सोपविण्याकरिता खालील अटींच्या अधीन राहून याद्वारे मान्यता देण्यात येत आहे :
१) कार्यकारी अभियंता, कुकडी पाटबंधारे विभाग क्र. २, श्रीगोंदा अंतर्गत असलेले कुकडी पाटबंधारे उपविभाग, राशीन या उपविभागीय कार्यालयाचे केवळ प्रशासकीय नियंत्रण कार्यकारी अभियंता, कुकडी वितरण बांधकाम विभाग, कोळवडी या विभागाकडे राहील.
२) तथापि, प्रशासकीय कारणास्तव कुकडी पाटबंधारे उपविभाग, राशीन या उपविभागातील आस्थापनेचे वेतन व भत्ते कार्यकारी अभियंता, कुकडी पाटबंधारे विभाग क्र,२ श्रीगोंदा या विभागामार्फत अदा करण्यात यावे.
३) सदर उपविभागाच्या मुख्यालयात, मंजूर आस्थापनेत कोणताही बदल नाही.
४) या उपविभागांतर्गत १) कुळधरण सिंचन शाखा, कुळधरण २) येसवडी सिंचन शाखा क्र.१, कुळधरण व ३) येसवडी सिंचन शाखा क्र.२, राशीन अशा एकूण तीन शाखा कार्यरत राहतील.
५) उपरोक्त प्रमाणे प्रशासकीय नियंत्रणातील होणाऱ्या बदलाबाबतची आवश्यक ती सर्व कार्यवाही संबंधित कार्यालयांनी करावी.
६) प्रशासकीय व आस्थापना खर्चात वाढ होणार नाही याची दक्षता घ्यावी, जेणेकरुन शासनावर कोणताही आर्थिक भार पडणार नाही.
३. उपविभागीय कार्यालयाच्या प्रशासकीय नियंत्रणातील बदल दिनांक १४/०९/२०२० पासून कार्यान्वित होईल यादृष्टीने अधीक्षक अभियंता, कुकडी सिंचन मंडळ, पुणे यांनी आवश्यक ती सर्व कार्यवाही तत्काळ करावी.
४. कुकडी पाटबंधारे उपविभाग, राशीन या उपविभागीय कार्यालयाच्या केवळ प्रशासकीय नियंत्रणात बदल होत असल्याने, या कार्यालयासाठी वित्त विभाग, शासन निर्णय क्र. टिआरडब्ल्यू १०८३/सीआर-६११/८३/एडीएम-९, दि.८/३/१९८४ मधील तरतूदीनुसार नियंत्रक अधिकारी, अधीक्षक अभियंता, कुकडी सिंचन मंडळ, पुणे व आहरण व संवितरण अधिकारी, कार्यकारी अभियंता, कुकडी पाटबंधारे विभाग क्र.२, श्रीगोंदा यांना घोषित करण्यात येत आहे.
कुकडी पाटबंधारे उपविभाग, राशीन या उपविभागांतर्गत मंजूर असलेल्या आस्थापनेचा खर्च “मागणी क्र.आय-३, लेखाशिर्ष २७०१ मोठे व मध्यम पाटबंधारे, (योजनेत्तर), लेखाशीर्ष संकेतांक २७०१ ओ-०१२" या लेखाशीर्षाखालील मंजूर अनुदानातून भागविण्यात यावा.
५. शासन निर्णय, वित्त विभाग क्र. १०९२ / सीआर-८०६/व्यय-६, दिनांक १५/१०/१९९२ मधील तरतूदींनुसार विभागास प्रदान केलेल्या प्राधिकारानुसार हा आदेश निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः आढावा-२०२०/प्र.क्र.२०/२०२०/आ.(पुनर्रचना)