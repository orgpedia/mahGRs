# Page 1
दिंडलकोप लघु पाटबंधारे तलाव, ता.चंदगड,जि.कोल्हापूर,
या योजनेस प्रथम सुधारीत
प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्र. सुप्रमा-१००९/(५३/०९)/लपा
मंत्रालय, मुंबई - ४०० ०३२.
दिनांक : १३ डिसेंबर, २०२२
पहावे : १) महाराष्ट्र कृष्णा खोरे विकास महामंडळ, पुणे यांचा निर्णय क्र. मकृखोविम(२००)/(१९०/२०००)/प्रमा/ लपा-२/४३९९, दि. ०९.०५.२०००.
२) महाराष्ट्र कृष्णा खोरे विकास महामंडळ, पुणे यांचे पत्र क्र. मकृखोविम/(२०९)/(९०/२००८)/लपा-२/१७२७, दि. ०७.०३.२००९.
३) वित्त विभागाचे पत्र क्र.व्यअस-२०२२/प्र.क्र.१११/ अर्थ-२, दि.०४ ऑक्टोंबर, २०२२
प्रस्तावना: दिंडलकोप लघु पाटबंधारे तलाव, ता. चंदगड, जि. कोल्हापूर हा तलाव दिंडलकोप गावानजीक ताम्रपर्णी
नदीच्या उपनाल्यावर आहे. ही योजना कृष्णा नदीच्या खोऱ्यातील घटप्रभा नदीच्या उपखोऱ्यात आहे. या योजनेमुळे
२.८१४ द.ल.घ.मी. पाणीसाठा होणार आहे. जलाशयातून शेतकऱ्यांच्या खाजगी उपसा सिंचनाद्वारे व धरणाखालील
४ कि.मी. लांबीच्या कालव्याद्वारे एकूण २९६ हे. क्षेत्रास सिंचनाचा लाभ होणार आहे. या योजनेच्या मुख्य धरणाचे काम
सन २०११ मध्ये पूर्ण झाले असून ११८ हे. सिंचनक्षेत्र निर्माण झाले आहे. या योजनेमुळे कोल्हापूर जिल्ह्याच्या डोंगराळ
भागात सिंचनाची व पिण्याच्या पाण्याची सोय होणार आहे.
सदर योजनेस संदर्भ क्र.१ येथील दि. ०९.०५.२००० च्या महामंडळाच्या निर्णयाअन्वये प्रादेशिक दरसूची सन
१९९९-२००० नुसार रु. ५.१२ कोटी रकमेस मूळ प्रशासकीय मान्यता प्रदान करण्यात आली आहे. सदर योजनेचा सन
२०१३-१४ च्या दरसुचीवर आधारीत रु. १३.०७ कोटी किंमतीच्या प्रथम सुधारीत प्रशासकीय मान्यता प्रस्ताव संदर्भ
क्र. २ अन्वये शासनास सादर झाला आहे.
हा प्रस्ताव व्यय अग्रक्रम समितीच्या दि. १९ सप्टेंबर,२०२२ च्या बैठकीत ठेवण्यात आला होता. व्यय अग्रक्रम
समितीने सद्य:स्थिती, दरसूचीतील बदल, भाववाढ, भूसंपादन व पुनर्वसन खर्चात झालेली वाढ, संकल्पचित्रातील
बदल, अनुषंगिक खर्च इत्यादी किंमतवाढीची कारणमिमांसा यांचा सखोल परामर्श घेऊन दिंडलकोप लघु पाटबंधारे
तलाव, ता. चंदगड, जि. कोल्हापूर या योजनेस जलसंपदा विभाग दरसूची २०१३-१४ वर आधारित रु.१३.०७ कोटी
किंमतीस प्रथम सुधारीत प्रशासकीय मान्यता देण्यास मान्यता दिली आहे. त्यास अनुसरून शासन पुढील आदेश
निर्गमित करीत आहे.
# Page 2
शासन निर्णय क्रमांकः सुप्रमा-१००९/(५३/०९)/लपा
शासन निर्णय :
दिंडलकोप लघु पाटबंधारे तलाव, ता. चंदगड, जि. कोल्हापूर या योजनेस जलसंपदा विभाग दरसूची सन
२०१३-१४ वर आधारित रु. १३.०७ कोटी (अक्षरी रुपये तेरा कोटी व सात लक्ष फक्त) किंमतीस [प्रत्यक्ष कामासाठी
रु. ११.९७ कोटी व अनुषंगीक खर्च १.१० कोटी] खालील अटींच्या अधीन राहून प्रथम सुधारीत प्रशासकीय मान्यता
प्रदान करण्यात येत आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) सदर योजनेच्या प्रथम सुधारीत प्रशासकीय मान्यता प्रस्तावामध्ये अंतर्भुत किंमतीस तांत्रिक मान्यता प्राप्त करुन
घ्यावी.
२) योजनेवर प्रशासकीय मान्यता किंमतीपेक्षा जास्त खर्च झालेला आहे. वाढीव खर्चास शासन मान्यता न घेता खर्च
केला असल्यास संबंधितांवर जबाबदारी निश्चित करुन उचित कारवाई करण्याबाबतची कार्यवाही
महामंडळाकडून करण्यात यावी.
३) संपूर्ण योजना ही प्रथम सुधारीत प्रशासकीय मान्यता किंमतीच्या मर्यादेत पूर्ण करावी.
४) आर्थिक दायित्व निर्माण होईल अशा नवीन घटकांचा योजनेत समावेश करण्यात येवू नये.
५) योजनेच्या सुधारीत प्रशासकीय मान्यतेचे आदेश निर्गमित झाल्यानंतर पूर्णत्व अहवाल देण्यात यावा.
६) योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तीय मर्यादा, विहित निविदा
कार्यपध्दती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने
दिलेल्या निदेशांचे व त्रूटींची पूर्तता करणे याची सर्वस्वी जबाबदारी संबंधीत क्षेत्रिय कार्यालयांची राहील.
७) सदर योजनेसंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील,
कोणतीही नियमबाह्य कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता
असेल अशा कोणत्याही बाबींना वित्त विभागाने सहमती दिली आहे असे म्हणता येणार नाही व अशी कोणतीही
सहमती/मान्यता वित्त विभागाने प्रस्तुत प्रकल्पाबाबत दिलेली नाही.
८) सदर सुधारीत प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा
अनियमितता यास मान्यता गृहीत धरली जाणार नाही. अशा प्रकरणाची तपासणी त्यावेळच्या प्रचलित शासन
नियमानुसार करण्याची जबाबदारी संबंधित क्षेत्रीय कार्यालयाची राहील.
९) “दिंडलकोप लघु पाटबंधारे तलाव, ता. चंदगड, जि. कोल्हापूर” या योजनेची प्रथम सुधारीत प्रशासकीय मान्यता
म्हणजे योजना कार्यान्वित करण्याच्या विविध टप्प्यांवर क्षेत्रीय अधिकाऱ्यांनी घेतलेल्या विविध निर्णयांस व क्षेत्रीय
अनियमितता झाली असल्यास अशा अनियमिततेस सहमती असल्याचे गृहीत धरता येणार नाही तसेच प्रकरणाची
तपासणी त्यावेळच्या क्षेत्रिय कार्यालयाची राहील.
पृष्ठ ५ पैकी २
# Page 3
शासन निर्णय क्रमांकः सुप्रमा-१००९/(५३/०९)/लपा
या योजनेच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च,
८००-इतर खर्च (१), सर्वसाधारण लघु पाटबंधारे प्रकल्प (१) " या लेखाशीर्षाखाली खर्ची टाकण्यात यावा आणि तो
मंजूर अनुदानातून भागविण्यात यावा.सदर शासन निर्णय नियोजन विभागाच्या (कार्यासन १४३४) अनौपचारिक संदर्भ
क्र. १७४/२०१८, दिनांक ०५/०१/२०१९ अन्वये तसेच वित्त विभागाच्या (कार्यासन व्यय-१२) अनौपचारिक संदर्भ
क्र.८९/२०२२, दिनांक ०७/०३/२०२२ अन्वये दिलेल्या सहमतीनुसार तसेच दिनांक १९.०९.२०२२ रोजी झालेल्या
व्यय अग्रक्रम समितीच्या बैठकीमध्ये झालेल्या निर्णयाच्या अनुषंगाने निर्गमित करण्यात येत आहे.
या योजनेस प्रदान करण्यात आलेली प्रथम सुधारीत प्रशासकीय मान्यता लपा कार्यासनाच्या प्रशासकीय
मान्यता नोंदवहीत २४३ या अनुक्रमांकावर नोंदविण्यात आली आहे.
# Page 4
# Page 5