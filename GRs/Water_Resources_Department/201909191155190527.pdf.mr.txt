# Page 1
कोथेरी लघु पाटबंधारे योजना, तालुका महाड, जिल्हा रायगड, या योजनेस द्वितीय सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः लपायो-२०१९/प्र.क्र. ११ / खारभूमी
मंत्रालय, मुंबई - ४०० ०३२.
दिनांक : १९ सप्टेंबर, २०१९.
पहावे १) शासन निर्णय पाटबंधारे विभाग क्रमांक लपायो-२००१/१८२४/(१२/२००१)/खारभूमी, दिनांक २९/१०/२००१ २) शासन निर्णय जलसंपदा विभाग क्रमांक लपायो-२००६/(२०१/०६)/खारभूमी, दिनांक ३०/०८/२००६ ३) कार्यकारी संचालक, कोकण पाटबंधारे विकास महामंडळ, ठाणे यांचे पत्र क्र. कोपाविम/ तां-४/कोथेरी/द्वि. सुप्रमा / ४४१५/सन २०१८, दिनांक १९/१२/२०१८.
४) वित्त विभाग, मंत्रालय, मुंबई-३२ यांचे पत्र क्रमांक व्यअस २०१९/प्र.क्र.४२/अर्थ-२, दिनांक १७/०९/२०१९.
प्रस्तावना कोथेरी लघु पाटबंधारे योजना, तालुका महाड, जिल्हा रायगड, या योजनेस संदर्भांकीत क्रमांक १ येथील शासन निर्णयान्वये एकूण रुपये १४४१.३४ लक्ष किंमतीस ( दरसूची १९९९-२०००) मूळ प्रशासकीय मान्यता प्रदान करण्यात आली आहे. तद्नंतर या योजनेस संदर्भांकीत क्रमांक २ येथील शासन निर्णयान्वये एकूण रुपये २०९७.२५ लक्ष किंमतीस (दरसूची २००५-०६) प्रथम सुधारित प्रशासकीय मान्यता प्रदान करण्यात आली आहे. दरम्यानच्या काळात योजनेच्या खर्चात दरसूचीतील फरकामुळे, भूसंपादन किंमतीतील झालेली वाढ, संकल्पचित्रातील बदल (इतर कारणे) इत्यादी कारणांमुळे वाढ होत असल्यामुळे योजनेस द्वितीय सुधारित प्रशासकीय मान्यता प्रदान करणेबाबत कार्यकारी संचालक, कोकण पाटबंधारे विकास महामंडळ, ठाणे यांनी संदर्भीय पत्र क्रमांक ३ अन्वये प्रस्ताव शासनास सादर केला आहे. सदर प्रकल्पास द्वितीय सुधारित प्रशासकीय मान्यता देण्याचे शासनस्तरावर विचाराधीन होते. त्याबाबत पुढीलप्रमाणे निर्णय घेण्यात येत आहे.
शासन निर्णय : कोथेरी लघु पाटबंधारे योजना, तालुका महाड, जिल्हा रायगड, या योजनेच्या कामाकरिता एकूण अंदाजित खर्च रुपये १२०२९.४० लक्ष (रुपये बारा हजार एकोणतीस पूर्णांक चाळीस लक्ष फक्त) या किंमतीस द्वितीय सुधारित प्रशासकीय मान्यता प्रदान करण्यात येत आहे. सदर कामासाठी सन २०१६-१७ या वर्षाच्या दरसूचीप्रमाणे दर वापरण्यात आले आहे. उपशीर्षवार तरतुदींचा गोषवारा सोबत परिशिष्ट अ नुसार जोडण्यात आला आहे.
सदर द्वितीय सुधारित प्रशासकीय मान्यता खालील अटींच्या अधीन राहून देण्यात येत आहे.
१) मुळ प्रशासकीय किंमतीपेक्षा अधिक खर्च केल्याप्रकरणी शासन मान्यता नसल्यास त्या अनुषंगाने खुलासा घेऊन प्रथमत: जबाबदारी निश्चित करुन खर्च नियमानुकुल करुन घेण्याची कार्यवाही करावी.
२) प्रकल्पाची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती यांची काटेकोरपणे अंमलबजावणी करण्यात यावी.
३) सदर सुधारित प्रशासकीय मान्यता म्हणजे प्रकल्प कार्यन्वित करण्याच्या विविध टप्प्यांवर झालेल्या आर्थिक व कार्यपध्दतीमध्ये झालेल्या अनियमितता या निर्णयाद्वारे नियमीत केल्या आहेत, असे नव्हे.
# Page 2
शासन निर्णय क्रमांकः लपायो-२०१९/प्र.क्र. ११/खारभूमी तसेच यापूर्वी झालेली अनियमितता भविष्यात निदर्शनास आली तरी त्यास सुधारित प्रशासकीय मान्यता प्रदान केल्याने ती नियमीत झाली असे गृहीत धरता येणार नाही.
४) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पुढे चालू ठेवावी.
सदर सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहोचणार नाही.
५) सदर योजनेसाठी कोणत्याही प्रयोजनार्थ मंजूर द्वितीय प्रशासकीय मान्यतेच्या मर्यादेबाहेर जाऊन अतिरिक्त खर्च करता येणार नाही.
६) संपूर्ण प्रकल्प हा सदर द्वितीय सुधारित प्रशासकीय मान्यता किंमतीच्या मर्यादेत पूर्ण करावा.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
या योजनेच्या कामावरील खर्च मागणी मुख्य लेखाशीर्ष, "४७०२ लहान पाटबंधारे यावरील भांडवली खर्च ८०- सर्वसाधारण, १९० सार्वजनिक क्षेत्रातील व इतर उपक्रमातील गुंतवणुका, (००), (००) (०२) कोकण पाटबंधारे विकास महामंडळास भागभांडवली अंशदान (४७०२ ४९०९) लहान पाटबंधारे (कार्यक्रम) ५४ गुंतवणूका” या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
सदर प्रस्तावास नियोजन विभागाच्या (कार्यासन १४३४) अनौपचारीक संदर्भ क्र. १०३/२०१९, दिनांक २६/०८/२०१९ अन्वये तसेच वित्त विभागाच्या (कार्यासन व्यय-१२) अनौपचारीक संदर्भ क्र. २२७/२०१९, दि. ०६/०९/२०१९ अन्वयेनुसार सहमती दिलेली आहे. व्यय अग्रक्रम समितीच्या दिनांक ०६ सप्टेंबर, २०१९ रोजी झालेल्या बैठकीत सदरचा प्रस्ताव मान्य करण्यात आला असून संदर्भ क्रमांक ४ नुसार याबाबत प्रसृत करण्यात आलेल्या इतिवृत्तानुसार हा शासन निर्णय निर्गमित करण्यात येत आहे.
या योजनेस प्रदान करण्यात आलेली द्वितीय सुधारित प्रशासकिय मान्यता लपा कार्यासनाच्या प्रशासकीय मान्यता नोंदवहीत २०६ या अनुक्रमांकावर नोंदविण्यात आली आहे.
# Page 3
# Page 4