# Page 1
मौजे नाचनखेडा ता. जामनेर जि. जळगांव या गावातील नाचण (खोका) नदीवरील श्री. मारुती मंदिर, लोकवस्ती व बाजारपेठ यांना पुरापासून संरक्षणासाठी पूर संरक्षक भिंत बांधण्यास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग,
शासन निर्णय क्रमांक: प्रशामा-२०१९/ (प्र.क्र. २०/२०१९) / सिं.व्य. (महसूल) मंत्रालय, मुंबई ४०००३२,
दिनांक: १३ फेब्रुवारी, २०१९.
वाचा :१) शासन परिपत्रक क्र. एफडीडब्ल्यु-१०९२/(१७०)/सिं.व्य.(कामे), दि.७.८.१९९२ २) उपविभागीय अभियंता, तापी पाटबंधारे विकास महामंडळ, जळगांव यांचे पत्र जा. क्र. कासं/तापाविम/प्रशा-७/३००/सन २०१९ दि. १५.१.२०१९.
प्रस्तावना :
तापी पाटबंधारे विकास महामंडळ, जळगांव अंतर्गत मौजे नाचणखेडा ता. जामनेर जि.
जळगांव हे गांव नाचन (खोका) नदीच्या तिरावर वसलेले आहे. नदीच्या तटाजवळच काही लोकांची घरे बाजारपेठ व धार्मिक स्थळे आहेत. नाचण (खोका) नदी ही वाघुर नदीची उपनदी असुन जामनेर तालुक्यातील प्रमुख नद्यांपैकी एक आहे. नाचण (खोका) नदीच्या पुराच्या विसर्गामुळे नाचनखेडा येथील श्री. मारुती मंदीजवळील बाजू कोरली गेलेली आहे. त्यामुळे श्री. मारुती मंदीराजवळ नदीच्या डाव्या तिरावर व आजुबाजूच्या भागातील लोकांच्या मालमत्ता व जिवीतास धोका होण्याची शक्यता निर्माण झालेली आहे. त्यास्तव ग्रामपंचायत नाचनखेडा, यांनी केलेल्या मागणीनुसार पुर संरक्षक भिंतीचा प्रस्तावाच्या कामास प्रशासकीय मान्यता प्रदान देण्याबाबतची बाब शासनाच्या विचाराधिन होती.
शासन निर्णय :
१) या शासन निर्णयान्वये तापी पाटबंधारे विकास महामंडळ, जळगांव अंतर्गंत मौजे नाचणखेडा ता. जामनेर जि. जळगांव येथे नाचण (खोका) नदीवरील श्री. मारुती मंदिरजवळ लोकवस्ती व बाजारपेठ यांना पुरापासून संरक्षणासाठी पूर संरक्षक भिंत बांधण्याच्या कामासाठी रू. ८६,५०,५४४/- (रु. शहाऐशी लक्ष पन्नास हजार पाचशे चव्वेचाळीस फक्त ) एवढया खर्चाच्या किंमतीस खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन परिपत्रक क्र. एफडीडब्ल्यु-१०९२ / (१७०)/सिं.व्य.(कामे), दि.७.८.१९९२ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य (कामे), दि. २१.९.१९८९ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) अंदाजपत्रकात गृहीत धरलेले आराखडे / संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
# Page 2
शासन निर्णय क्रमांकः प्रशामा-२०१९/(प्र.क्र.२०/२०१९)/ सिं.व्य.(महसूल)
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत मौ. नाचणखेडा ता. जामनेर, जि.जळगांव ग्रामपचांयतीने ताब्यात घेऊन भविष्यातील देखभाल व दुरुस्ती करावयाची आहे. काम सुरू करण्यापूर्वी तसे लेखी बंधपत्र मौ. नाचणखेडा ग्रामपंचायतीकडून प्राप्त करून घ्यावे.
फ) सदरच्या कामांचा कार्यारंभ आदेश काढण्यापासुन काम पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
२) प्रस्तावित कामासाठी होणारा खर्च आय ५ - ४७११ पुरनियंत्रण प्रकल्पावरील भांडवली खर्च,०१ पूर नियंत्रण, १९०, सार्वजनिक क्षेत्रातील व इतर उपक्रमांना कर्जे, (०१) विविध पाटबंधारे विकास महामंडळांना भाग भांडवळी अशंदान (०१) (०२) तापी पाटबंधारे विकास महामंडळास भाग भांडवली अंशदान (४७११ ०२१८) ( कार्यक्रम ) या लेखाशीर्षाखाली करावा व मंजूर अनुदानातुन भागविण्यात यावा.
३) या कामास प्रदान करण्यात आलेली प्रशासकीय मान्यता सिं.व्य. (महसूल) कार्यासनाच्या नोंदवहीमध्ये क्र. /सन २०१८-२०१९ वर नोंदविण्यात आलेली आहे.
४) वित्तीय अधिकार नियम पुस्तिका, १९७८ नुसार विभागांना असलेले वित्तीय अधिकार व शासन निर्णय दिनांक ७/८/१९९२ मधील तरतुदीच्या अनुषांगाने प्राप्त अधिकारांतर्गत हा शासन निर्णय निर्गमित करण्यात येत आहे.
# Page 3