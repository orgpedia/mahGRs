# Page 1
खोलसापाडा - २, ल.पा.योजना, ता. वसई, जि.
पालघर, या योजनेसाठी आयुक्त वसई विरार शहर महानगरपालीका, विरार व कार्यकारी संचालक, कोंकण पाटबंधारे विकास महामंडळ, ठाणे यांच्या समवेत झालेल्या सामंजस्य करार (MOU) मधील कलम-२४ नुसार मा. मुख्य सचिव, यांच्या अध्यक्षतेखाली समिती गठीत करणेबाबत.
महाराष्ट्र शासन
जलसंपदा विभाग,
शासन निर्णय क्र.संकीर्ण-२०२२/(प्र. क्र.९९/२०२२)/खारभूमी
मंत्रालय, मुंबई - ४०० ०३२.
दिनांक : ०७ जुलै, २०२२
पहावे : १) शासन निर्णय जलसंपदा विभाग, क्र. बिसिंआ-(२०१९/२९०/१९) सिं.व्य.(धो), दिनांक ३१/०८/२०१९ २) कार्यकारी संचालक, कोंकण पाटबंधारे विकास महामंडळ, ठाणे व आयुक्त वसई-विरार शहर महानगरपालीका, विरार यांचेमध्ये दिनांक ०८/०३/२०२२ रोजी सामंजस्य करार (MoU) ३) कोकण पाटबंधारे विकास महामंडळ, ठाणे यांचे पत्र क्र. कोंपाविम/तां-५/खोलसापाडा-२/MOU/१५१५/ २०२२ दि.१०/०५/२०२२.
प्रस्तावना:
शासन निर्णय क्रं.बिसिंआ-(२०१९/२९०/१९) सिं.व्य. (धो), दिनांक ३१/०८/२०१९ अन्वये वसई-विरार शहर महानगरपालीकेसाठी पिण्याच्या पाण्यासाठी बिगर सिंचन मोठ्या प्रमाणात पाण्याचा हक्क ३.४१८ द.ल.घ.मी.
प्रस्तावास मान्यता देण्यात आलेली आहे. त्यानुसार सदरचा प्रकल्प हा वसई विरार शहर महानगरपालिके करीता पिण्याच्या पाण्यासाठी राबविण्यात येणार आहे. शासन निर्णय दि. ३१/०८/२०१९ अन्वये महापालिकेस मोठ्या प्रमाणात पाण्याच्या हक्क प्रस्तावास मान्यता दिली आहे. त्यानुसार कोंकण पाटबंधारे विकास महामंडळ कार्यालयाने सादर केलेल्या रु.५७.३९ कोटीच्या (रॉयल्टी रक्कम वगळून रु.५१.३९ कोटीस) सुधारित अंदाजपत्रकास वसई विरार मनपाने प्रशासकीय ठराव क्र.५१, दिनांक १४/०८/२०२० अन्वये प्रशासकीय मान्यता दिली आहे.
त्याअनुषगांने सुधारीत प्रशासकीय मान्यता तरतूदी निविदा करारातील अटी व शर्ती तसेच विविध कलमान्वये ठेकेदारास देय ठरत असलेल्या रकमा, भावावाढ, वेळोवेळी बदलणारे वन जमीन, भूसंपादन व पूनर्वसनाचे नियम व त्यामूळे देय ठरणाऱ्या रकमा यांचा विचार करून कार्यकारी संचालक, कोंकण पाटबंधारे विकास महामंडळ, ठाणे व आयुक्त वसई-विरार शहर महानगरपालीका, विरार यांचेमध्ये दिनांक ०८/०३/२०२२ रोजी सामंजस्य करार(MoU) करण्यात आला आहे. सामंजस्य करारातील (MOU) कलम -२४ नुसार मा.मुख्य सचिव, यांचे अध्यक्षतेखाली समिती स्थापन करण्याची बाब शासनाच्या विचाराधीन आहे. त्यानुसार खालील प्रमाणे निर्णय घेण्यात येत आहे.
शासन निर्णयः
खोलसापाडा-२ ल.पा. योजनेचे काम करत असताना भविष्यात कार्यकारी संचालक, कोंकण पाटबंधारे विकास महामंडळ, ठाणे व आयुक्त वसई-विरार शहर महानगरपालीका, विरार यांच्यामध्ये उत्पन्न झालेल्या वादाचे निराकरण होत नसल्यास दिनांक ०८/०३/२०२२ रोजीच्या सामंजस्य करार (MoU) मधील कलम-२४ मध्ये नमूद केल्यानुसार मा.मुख्य सचिव यांच्या अध्यक्षतेखाली खालील प्रमाणे समिती गठीत करणेबाबत शासन मान्यता देत आहे.
# Page 2
शासन निर्णय क्रमांकः संकीर्ण -२०२२/(प्र. क्र.९९/२०२२)/खारभूमी
--------------------------------------------
| १ | मुख्य सचिव | समिती प्रमुख |
| २ | अप्पर मुख्य सचिव (जलसंपदा विभाग) | सदस्य |
| ३ | अप्पर मुख्य सचिव (नगर विकास विभाग) | सदस्य |
| ४ | प्रधान सचिव ( विधी व न्याय विभाग) | सदस्य |
--------------------------------------------
मा. मुख्य सचिव समिती प्रमुख असल्याने त्यांचा निर्णय अंतिम राहील.