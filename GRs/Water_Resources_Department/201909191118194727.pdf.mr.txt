# Page 1
नागनवाडी (बारवे-दिंडेवाडी) ल.पा.
तलाव, ता.भुदरगड, जि. कोल्हापूर या योजनेस प्रथम सुधारित प्रशासकीय मान्यता प्रदान करण्याबाबत
महाराष्ट्र शासन
जलसंपदा विभाग
शासन निर्णय क्रमांक: सुप्रमा २०१४/(१७९/२०१४)/ल.पा.१
मंत्रालय, मुंबई ४०० ०३२.
दिनांक: १९ सप्टेंबर, २०१९
वाचा १)कार्यकारी संचालक, महाराष्ट्र कृष्णा खोरे विकास महामंडळ, पुणे यांचे जा.क्र.मकृखोविमं/(२१०)/(१९७/२०१०)/प्रशा-३/५४६६, दि.१९/०७/२०१४ चे पत्र.
२) वित्त विभाग, मंत्रालय, मुंबई - ३२ यांचे पत्र क्र. व्यअस- २०१९/प्र.क्र.४२ /अर्थ-२, दिनांक १७ सप्टेंबर, २०१९ प्रस्तावना नागनवाडी(बारवे-दिंडेवाडी) ल.पा. तलाव, ता. भुदरगड, जि. कोल्हापूर या योजनेस महाराष्ट्र कृष्णा खोरे विकास महामंडळ, पुणे यांचा निर्णय क्र.२९९/(४६२/१९९९)/प्रमा./९२५/लपा-३,दिनांक ३१/०१/२००० अन्वये एकूण रु. १२९३.२४ लक्ष ( दरसूची सन १९९९-२०००) इतक्या किंमतीस मूळ प्रशासकीय मान्यता प्रदान करण्यात आली होती. प्रकल्पाचे काम सुरु असतांना दरसूचीतील फरकामुळे, स्वामित्व शुल्क व भाववाढ, जास्त दराची निविदा स्वीकृतीमुळे झालेली वाढ, भूसंपादन किंमतीतील वाढ तसेच अनुषंगिक खर्चातील वाढ व इतर कारणांमुळे झालेली वाढ या कारणांमुळे वाढ होत असल्यामुळे योजनेस प्रथम सुधारित प्रशासकीय मान्यता प्रदान करणे आवश्यक झाले आहे. याबाबत पुढीलप्रमाणे निर्णय घेण्यात येत आहे.
शासन निर्णय १. संदर्भ क्र.१ च्या पत्रान्वये कार्यकारी संचालक, महाराष्ट्र कृष्णा खोरे विकास महामंडळ, पुणे यांनी सादर केलेल्या नागनवाडी (बारवे-दिंडेवाडी) ल.पा. तलाव, ता. भुदरगड, जि. कोल्हापूर या योजनेस सन २०१७-२०१८ ची दरसूचीवर आधारित केलेल्या सुधारित अंदाजपत्रकानुसार कामाच्या अंदाजित रु. ७२५८.८२ लक्ष (रुपये बाहत्तर कोटी अठ्ठावन्न लाख त्र्याऐंशी हजार फक्त) या किंमतीस प्रथम सुधारित प्रशासकीय मान्यता खालील अटींच्या अधीन राहून प्रदान करण्यात येत आहे. अंदाजित किंमतीचा गोषवारा सोबत जोडलेल्या परिशिष्ट- अ मधील विवरणपत्रात देण्यात आला आहे.
२. सदर प्रथम सुधारित प्रशासकीय मान्यता खालील अटींच्या अधीन राहून देण्यात येत आहे.
२.१) या योजनेची शीर्ष कामे सर्वप्रथम पूर्ण करावीत व तद्नंतरच उर्वरित कामे हाती घ्यावीत. आर्थिक दायित्व निर्माण होईल अशा नवीन घटकांचा समावेश करण्यात येऊ नये.
२.२) सदर योजनेची कामे जून २०२१ पर्यंत पूर्ण करण्यात यावीत.
२.३) मूळ प्रशासकीय किंमतीपेक्षा अधिक खर्च केल्याप्रकरणी शासन मान्यता नसल्यास त्या अनुषंगाने खुलासा घेऊन प्रथमत: जबाबदारी निश्चित करून खर्च नियमानुकुल करण्याची कार्यवाही करावी.
२.४) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
# Page 2
शासन निर्णय क्रमांकः सुप्रमा २०१४/(१७९/२०१४)/ल.पा.१
२.५) प्रकल्पाची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरूणे याची काटेकोरपणे अंमलबजावणी करण्यात यावी.
२.६) या प्रकल्पासंदर्भात आधीच्या कालावधीत कोणतीही आर्थिक वा कार्यपध्दतीत अनियमितता झाली असल्यास ती या मान्यतेने नियमित झाली असे म्हणता येणार नाही.
२.७) सदर सुधारित प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता या निर्णयाव्दारे नियमित केल्या आहेत, असे नव्हे.
२.८) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू राहील. सदर सुधारित प्रशासकीय मान्यता देण्याच्या निर्णयामुळे विभागीय चौकशीच्या कार्यवाहीस कोणतीही बाधा पोहचणार नाही.
३. या योजनेच्या कामावरील खर्च मुख्य लेखाशिर्ष मागणी आय ५ "४७०२, लहान पाटबंधाऱ्यावरील भांडवली खर्च १९०, सार्वजनिक क्षेत्रातील व इतर उपक्रमातील गुंतवणूका, (००) सार्वजनिक क्षेत्रातील व इतर क्षेत्रातील गुंतवणूका, (००) (०१) महाराष्ट्र कृष्णा खोरे विकास महामंडळास भागभांडवली अंशदान (ल.पा.) (उर्वरित महाराष्ट्र) (४७०२ ४७९४) या लेखाशिर्षाखाली खर्ची टाकावा व महाराष्ट्र कृष्णा खोरे विकास महामंडळाच्या मंजूर अनुदानातुन भागविण्यांत यावा. निधीची मंजूरी मिळाल्याशिवाय या योजनेच्या कामावर कोणत्याही कामाचा खर्च करू नये.
४. हा शासन निर्णय, नियोजन नियोजन विभागाच्या अनौपचारिक संदर्भ क्र.७२/का.१४३४ दि.२३/०५/२०१९ आणि वित्त विभागाचा अनौपचारिक संदर्भ क्र. १९९/व्यय १२ दि.०२/०८/२०१९ अन्वये तसेच व्यय अग्रक्रम समीतीने दि. १७ सप्टेंबर, २०१९ रोजी संपन्न झालेल्या बैठकीत दिलेल्या मंजूरीनुसार व संदर्भ क्रं २ नुसार याबाबतच्या निर्गमीत केलेल्या इतिवृत्तानुसार निर्गमीत करण्यात येत आहे.
५. या योजनेस प्रदान केलेली प्रथम सुधारित प्रशासकीय मान्यता लपा कार्यासनाच्या प्रशासकिय मान्यता नोंदवहीत अ.क्र. २०१ वर नोंदविण्यांत आलेली आहे.
# Page 3
# Page 4