# Page 1
जलसंपदा विभागांतर्गत करण्यात येणाऱ्या जलविद्युत व उपसा सिंचन योजनांच्या विद्युत कामांचे तांत्रिक परीक्षण जलसंपदा विभागांतर्गत करण्यात येणाऱ्या जलविद्युत व उपसा सिंचन योजनांच्या विद्युत कामांचे तांत्रिक परीक्षण करण्यासाठी विहित करावयाची प्रपत्रे (विवरण पत्रे).
महाराष्ट्र शासन
जलसंपदा विभाग
शासन परिपत्रक क्र. जविप्र २०२०/(प्र.क्र.०८/२०)/जवि
नवीन प्रशासन इमारत, ६ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : : १५.१०.२०२०
पहा : १. शासन निर्णय क्र.संकीर्ण ०६१६/(प्र.क्र.४८३/२०१६)/मोप्र १, दि.२५.०७.२०१६ २. शासन परिपत्रक क्र. संकीर्ण ०६१६/प्र.क्र.४८३/२०१६)/मोप्र १, दि.२१.०५.२०१८ ३. शासन परिपत्रक क्र. संकीर्ण ०६१६/प्र.क्र.४८३/२०१६) / मोप्र १, दि.०२.०८.२०१९ ४. शासन परिपत्रक क्र. जविप्र २०२०/(प्र.क्र.०८/२०)/जवि, दि.१३.०३.२०२०
शासन परिपत्रक
प्रस्तावना : जलसंपदा विभागांतर्गत सर्व प्रकारच्या कामांच्या उभारणीसाठी कार्यरत यंत्रणेचे व्यवस्थादोष वेळचेवेळी दूर करुन प्रकल्पांची कामे अधिक दर्जेदार, गतीमान व पारदर्शकपणे होण्याकरिता नियमित तांत्रिक परिक्षण व बांधकाम परिक्षण करण्यासाठी कायमस्वरुपी त्रयस्थ सक्षम व्यवस्था निर्माण केली असून, तांत्रिक परिक्षणाची कार्यपध्दती व मागदर्शक तत्वे मोप्र-१ कार्यासनाने त्यांच्या विविध परिपत्रकांद्वारे निर्गमित केलेली आहेत. त्या अनुषंगाने जलसंपदा विभागांतर्गत करण्यात येणाऱ्या जलविद्युत व उपसा सिंचन योजनांच्या विद्युत कामांचे तांत्रिक परिक्षण (Technical Audit) करण्याकरिता अनुषंगिक प्रपत्रे दि.१३.०३.२०२० रोजीच्या शासन परिपत्रकान्वये विहीत करण्यात आलेली आहेत. तथापि सदर परिपत्रकानुसार काही बाबींबाबत संदिग्धता असल्याचे नमूद करुन मार्गदर्शन करण्यासाठी क्षेत्रिय कार्यालयांकडून विनंती करण्यात आली आहे. यास्तव जलविद्युत व उपसा सिंचन योजनांच्या विद्युत कामांचे तांत्रिक परिक्षण (Technical Audit) च्या अनुषंगाने खालीलप्रमाणे सूचना देण्यात येत आहेत.
मार्गदर्शक सूचना : जलविद्युत कार्यासनाने प्रसृत केलेल्या संदर्भ क्र. ४ येथील दि. १३.०३.२०२० च्या परिपत्रकाचा उद्देश जलसंपदा विभागांतर्गत जलविद्युत व उपसा सिंचन प्रकल्पांच्या विवयां कामांकरिता तांत्रिक परिक्षणाबाबतची एकसमान विवरणपत्रे विहित करण्याचा असून, तांत्रिक परिक्षणाची कार्यपध्दती मोप्र-१ कार्यासनाने वेळोवळी विहित केलेल्या तसेच भविष्यात विहित करण्यात येणाऱ्या परिपत्रकांनुसार करण्यात यावी. जलविद्युत कार्यासनाच्या संदर्भ क्र. ४ येथील परिपत्रकातील परिक्षणाचा कालावधी जल वर्ष (१ जून ते ३१ मे) नमूद करण्यात आला आहे त्या ऐवजी सिंचन वर्ष (१ जुलै ते ३० जून) असा मोप्र-१ च्या परिपत्रकात नमूद कालावधी ग्राह्य धरण्यात यावा. तसेच ज्या दक्षता कार्यालयांनी जलविद्युत कार्यासनाचे दि. १३.०३.२०२० रोजीचे परिपत्रक निर्गमित होण्याआधी विद्युत कामांच्या तांत्रिक परिक्षणाबाबत कार्यवाही केलेली आहे, त्यांनी पुढील वर्षापासून तांत्रिक परिक्षण करतांना जलविद्युत कार्यासनाचे संदर्भ क्र. ४ अन्वये विहीत विवरणपत्रांचा अवलंब, सिंचन वर्ष (१ जुलै ते ३० जून) विचारात घेऊन करावा.
# Page 2
शासन परिपत्रक क्रमांकः जविप्र २०२०/(प्र.क्र.०८/२०)/जवि