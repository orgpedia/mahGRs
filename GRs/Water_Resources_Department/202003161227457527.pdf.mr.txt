# Page 1
मुख्यमंत्री ग्रामीण पेयजल कार्यक्रमांबरोबर राष्ट्रीय ग्रामीण पेयजल कार्यक्रम व जलस्वराज कार्यक्रमांतंर्गत नळ पाणी पुरवठा योजनांच्या मानीव पाणी आरक्षणाबाबतची कार्यपध्दती.
महाराष्ट्र शासन
जलसंपदा विभाग
शासन निर्णय, क्रमांक : बिसिंआ- २०२० / (३५५/२०१७)/सिं.व्य.(धोरण )
मंत्रालय, मुंबई ४०००३२
दिनांक :- १६ मार्च, २०२०
संदर्भ : १) शासन निर्णय क्र. संकीर्ण २०१५/(४४/१५)/सिंव्य (धोरण), दिनांक १७/११/२०१६ २) पा.पु. व स्व विभागाचा शासन निर्णय क्र. मुपेयो-२०१७/प्र.क्र.९१/पा.पु.१९,
दिनांक १६/९/२०१७
३) शासन निर्णय, क्रमांक : बिसिंआ- २०१७/(३५५/२०१७)/सिं.व्य.(धोरण), दि.३०.१.२०१८ ४) पा.पु. व स्व विभागाचा शासन निर्णय क्र.ग्रापाधो-१११८/प्र.क्र.९१/पा.पु.०७,
दि. १६/९/२०१७
प्रस्तावना :
मुख्यमंत्री ग्रामीण पेयजल कार्यक्रमांतर्गत महाराष्ट्र जीवन प्राधिकरणामार्फत अंमजबजावणी करण्यात येणा-या नळ पाणी पुरवठा योजनांना विलंब होऊ नये याकरिता दिनांक १६ मे २०१७ रोजी झालेल्या मंत्रीमंडळ बैठकीत “ महाराष्ट्र जीवन प्राधिकरणास मुख्यमंत्री ग्रामीण पेयजल योजनांसाठी जलसंपदा विभागाच्या अख्यत्यारीतील पाणीसाठयाच्या स्त्रोत म्हणून वापर करावयाचा असल्यास त्यासाठी जलसंपदा विभागाकडील पाणी आरक्षणाच्या मंजूरीची आवश्यकता राहणार नाही” असा निर्णय घेण्यात आला आहे. मंत्रीमंडळाच्या उक्त निर्णयाच्या अंमलबजावणीकरीता पाणीपुरवठा व स्वच्छता विभागाने संदर्भ क्र.२ अन्वये शासन निर्णय निर्गमित केला आहे.
सदर दिनांक १६मे २०१७ च्या मंत्रीमंडळाच्या निर्णयाच्या अधीन राहून जलसंपदा विभागाकडील धारणातील पाणी साठयाचे योग्यरितीन नियोजन करणे शक्य व्हावे यासाठी जलसंपदा विभागाने संदर्भ क्र. ३ अन्वये मानीव पाणी आरक्षणाबाबतची कार्यपध्दती निर्गमित केली आहे.
पाणी पुरवठा व स्वच्छता विभागाच्या संदर्भ क्र ४ दि. ८ ऑगस्ट २०१८ नुसार मा. मंत्रीमंडळाच्या दि.
१७.७.२०१८ रोजी घेण्यात आलेल्या बैठकीत घेतलेल्या निर्णयानुसार मुख्यमंत्री ग्रामीण पेयजल कार्यक्रमांतर्गत राबवण्यात येणारे तसेच पाणी पुरवठा व स्वच्छता विभागामार्फत राबविण्यात येणा-या जलस्वराज्य-२ व राष्ट्रीय ग्रामीण पेयजल कार्यक्रमांतर्गत महाराष्ट्र जीवन प्राधिकरण / जिल्हा परिषदांमार्फत राबविण्यात येणा-या नळ पाणीपुरवठा योजनांसाठी सुध्दा जलसंपदा विभागाची पाणी आरक्षणाच्या पूर्व मंजूरीची आवश्यकता नसावी असा शासन निर्णय निर्गमित करण्यात आलेला आहे.
# Page 2
शासन निर्णय क्रमांकः बिसिंआ- २०२०/ (३५५/२०१७)/सिं.व्य.(धोरण)
त्यामुळे आता संदर्भ क्र. ३ अन्वये निर्गमित करण्यात आलेली मानीव पाणी आरक्षणाची कार्यपध्दती ही जलस्वराज्य-२ व राष्ट्रीय ग्रामीण पेयजल कार्यक्रमांतर्गत महाराष्ट्र जीवन प्राधिकरण / जिल्हा परिषदांमार्फत राबविण्यात येणा-या नळ पाणीपुरवठा योजनांसाठी लागू करण्याची बाब शासनाच्या विचाराधीन होती.
शासन निर्णय :
मुख्यमंत्री ग्रामीण पेयजल कार्यक्रमांतर्गत योजनांसाठी जलसंपदा विभागाच्या अख्यत्यारीतील पाणीसाठयाचा स्त्रोत म्हणून वापर करावयाचा असल्यास त्यासाठी जलसंपदा विभागाकडील पाणी आरक्षणाच्या मंजूरीची आवश्यकता नाही. सदर निर्णयाची अंमलबजावणी करताना जलसंपदा विभागाच्या शासन निर्णय दिनांक ३०.१.२०१८ मधील सूचनांचे पालन करणे जरूरीचे आहे. त्याचप्रमाणे जलस्वराज्य-२ व राष्ट्रीय ग्रामीण पेयजल कार्यक्रमांतर्गत महाराष्ट्र जीवन प्राधिकरण / जिल्हा परिषदांमार्फत राबविण्यात येणा-या नळ पाणीपुरवठा योजनांची अंमलबजावणी करतानासुध्दा जलसंपदा विभागाच्या शासन निर्णय दिनांक ३०.१.२०१८ मधील सूचनांचे पालन करणे आवश्यक आहे.
# Page 3