# Page 1
“अधीक्षक” या संवर्गातून “विशेष अधीक्षक (गट-ब ) " या पदावर तात्पुरत्या स्वरुपात पदोन्नती देण्याबाबत.
(सन २०२१-२२ ची निवडसूची)
महाराष्ट्र शासन
जलसंपदा विभाग
शासन आदेश क्रमांक : एसएलएस २०२२/(प्र.क्र.२२२/२०२२)/आ(वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : २० जून, २०२२
शासन आदेश :
खालील तक्त्यात नमूद केलेल्या अधीक्षक संवर्गातील कर्मचाऱ्यांना विशेष अधीक्षक (गट-ब) (वेतनश्रेणी ४१८००-१३२३०० वेतन बँड (एस-१५) या पदावर या खालील नमूद अटी व व शर्तीच्या अधीन राहून रकाना क्रमांक ६ ६ मध्ये दर्शविलेल्या ठिकाणी तात्पुरत्या स्वरुपात पदोन्नती देण्यात येत आहे.
---------------------------------------------------------------------------------------------------------------------------------------------------------------------------
| अ. क्र. | ज्येष्ठता क्रमांक | अधिकाऱ्यांचे नांव, प्रवर्ग व सध्याचे मुख्यालय | विकल्प दिलेला महसुली  |  विभाग | नियमानु सार वाटप करण्यात आलेला महसुली विभाग | पदोन्नतीनंतरची पदस्थापना |
| १ | २ | ३ | ४ | ५ | ६ |
| १ | १ | श्री. जालिंधर कृष्णाजी महाडिक | पुणे | पुणे | मुख्य अभियंता (जस), जलसंपदा विभाग, पुणे अंतर्गत रिक्त पदी |
| २ | ew ३ | श्री. भरत प्रल्हाद माने | पुणे | पुणे | मुख्य अभियंता (स्थापत्य), जलविद्युत प्रकल्प व गुणनियंत्रण, पुणे अंतर्गत रिक्त पदी |
| ३ | १३ | श्रीमती रुखीया बेगम मो. खालीक | नाशिक | नाशिक | मुख्य अभियंता, जलसंपदा विभाग, उत्तर महाराष्ट्र प्रदेश, नाशिक अंतर्गत रिक्त पदी |
| ४ | १४ | श्री. रविराज उदयकुमार देसाई | कोकण-२ | कोकण-२ | मुख्य अभियंता (विद्युत), जलविद्युत प्रकल्प, जलसंपदा विभाग, मुंबई. |
| ५ | १५ | श्री. शाम अण्णाराव हिंगे | पुणे | पुणे | कार्यकारी संचालक, महाराष्ट्र कृष्णा खोरे विकास महामंडळ, पुणे अंतर्गत रिक्त पदी |
| ६ | १६ | श्री. गोविंद भुजंगराव ठोंबरे | नाशिक | नाशिक | मुख्य अभियंता (यांत्रिकी), जलसंपदा विभाग, नाशिक अंतर्गत रिक्त पदी |
|  | १७ | श्री. भारत राजाराम आढे | कोकण-२ | कोकण-२ | मुख्य अभियंता, जलसपंदा विभाग कोकण प्रदेश, मुंबई अंतर्गत रिक्त पदी |
---------------------------------------------------------------------------------------------------------------------------------------------------------------------------
# Page 2
शासन आदेश क्रमांकः एसएलएस २०२२/(प्र.क्र.२२२/२०२२)/आ(वर्ग-२)
अटी व शर्ती :
(1) सदर पदोन्नती, पदोन्नत होणाऱ्या अधिकाऱ्यांना सेवा ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत अशा अधिकाऱ्यांच्या ज्येष्ठतेस बाधा न आणता देण्यात येत आहेत.
(ii) विशेष अधीक्षक (गट-ब) पदावरील पदोन्नतीमुळे, संबंधित अधीक्षक हे नियमित पदोन्नतीसाठी पात्र आहेत असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधीक्षकांस,
शेवटच्यास प्रथम (Last come first go) या तत्वानुसार पदावनत करण्यात येईल.
(iii) सदर पदोन्नती उपरोक्त नमुद अधीक्षकाविरुध्द कोणत्याही प्रकारची विभागीय चौकशी/ शिस्तभंग विषयक कार्यवाही चालू अथवा प्रस्तावित नसल्याच्या अटीच्या अधीन राहून देण्यात येत आहे. तथापि, यापैकी एखाद्या अधीक्षकाविरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास त्याच्या बाबतीत हे पदोन्नती आदेश आपोआप रद्द होतील.
(iv) कार्यकारी संचालक / मुख्य अभियंता यांनी अधीक्षक संवर्गातून विशेष अधीक्षक (गट-ब) पदावर पदोन्नतीनंतर देण्यात आलेल्या सविस्तर पदस्थापनेत शासनाच्या मान्यतेशिवाय परस्पर सेवा वर्ग अथवा इतर कोणताही बदल करण्यात येवू नये.
(v) मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन राहून सामान्य प्रशासन विभागाने दिनांक ०७.०५.२०२१ रोजीच्या शासन निर्णयान्वये दिलेल्या सूचनांनुसार करण्यात येत आहेत. सदर शासन निर्णयास मा. उच्च न्यायालय, मुंबई येथे आव्हान देण्यात आलेले आहे. त्यामध्ये होणाऱ्या अंतिम निर्णयाच्या आधिन राहून सदर पदोन्नती देण्यात येत आहेत.
(vi) विशेष अधीक्षक (गट-ब) पदावर पदोन्नत अधीक्षक या आदेशाच्या दिनांका पासून १ महिन्यात पदोन्नतीच्या पदावर हजर न झाल्यास, ते पदोन्नतीस इच्छुक नाहीत, असे गृहीत धरून त्यांना दिलेली पदोन्नती रद्द करण्यात येईल. तसेच विशेष अधीक्षक (गट-ब) या पदावर देण्यात आलेली पदोन्नती, पदोन्नत अधीक्षक यांनी नाकारल्यास त्यांचेबाबतीत सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल.
(vii) सदर पदोन्नती जरी तात्पुरत्या स्वरुपात देण्यात येत असली तरी कालांतराने ती नियमित होत असल्यामुळे जे अधीक्षक ही पदोन्नती नाकारतील, त्यांना कालबध्द पदोन्नती / सेवांतर्गत आश्वासित प्रगती योजनेचा लाभ देण्यात आला असल्यास तो काढून घेण्यात येईल, याची संबंधितांना लेखी जाणीव करून द्यावी. एखाद्या अधीक्षकांनी विशेष अधीक्षक (गट-ब) पदावरील पदोन्नती नाकारल्यास त्याबाबतचा अहवाल तात्काळ शासनास सादर करावा.
पृष्ठ ३ पैकी २
# Page 3
शासन आदेश क्रमांकः एसएलएस २०२२/(प्र.क्र.२२२/२०२२)/आ(वर्ग-२)
(viii) पदोन्नत अधीक्षकांना पदोन्नतीच्या पदावर रुजू होण्यासाठी तात्काळ कार्यमुक्त करण्याची जबाबदारी संबंधित कार्यालय प्रमुखाची राहिल. याबाबत दिरंगाई झाल्यास, संबंधित कार्यालय प्रमुख जबाबदार धरण्यात येईल. जे अधीक्षक विहित मुदतीत पदोन्नतीच्या पदावर हजर होणार नाहीत, त्यांची माहिती संबंधित कार्यालय प्रमुखाने शासनास तात्काळ सादर करावी.
(ix) पदोन्नती आदेशानुसार संबंधित विभागातून कार्यमुक्त होऊन पदोन्नतीने पदस्थापनेच्या पदावर रुजू होण्यासाठी आलेल्या अधीक्षकांस संबंधितांनी विनाविलंब रुजू करून घ्यावे. एखाद्या अधीक्षकांस रुजू करून न घेतल्यामुळे सक्तीचा प्रतिक्षाधीन कालावधी ठरवून वेतन व भत्ते देण्याचा प्रसंग उद्भवल्यास याबाबत संबंधित कार्यालय प्रमुख / आस्थापना अधिकाऱ्यावर त्याची जबाबदारी निश्चित करण्यात येईल.