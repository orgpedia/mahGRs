# Page 1
शीळ ल.पा.योजना ता. जि. रत्नागिरी सांडव्याच्या अधो व उर्ध्व बाजूस पक्षभिंत व संरक्षक भिंतीची विशेष दुरूस्ती अंतर्गत पुर्नबांधणी करणेच्या कामास प्रशासकीय मान्यता.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२२/ (प्र.क्र.१२४/२०२२)/ सिंव्य (कामे)
मंत्रालय, मुंबई-४०००३२
दिनांक: १५ जून, २०२३
वाचा: १. कार्यकारी संचालक, कोकण पाटबंधारे विकास महामंडळ, ठाणे यांचे पत्र. जा.क्र. कोपाविम / तां-८ / शीळ वि.दु. / ८०१/ सन २०२२ दि. ११/०३/२०२२.
२. शासन निर्णय – २०१७/(५६६/१७)/सिंव्य(कामे), दि.३१/०८/२०१८.
३. शासन निर्णय - २०१८/(५५१/१७)/सिंव्य (कामे), दि.२७/११/२०१८.
४. शासन निर्णय – २०१३/(७८५/१३)/सिंव्य(कामे), दि.१/८/२०१९.
५. शासन परिपत्रक- प्रमा २०१३/(७८५/१३)/सिंव्य(कामे), दि.१६/९/२०२१.
६. शासन परिपत्रक क्र. प्रमा-२०१३/(७८५/१३)/सिंव्य (कामे) दि १/१/२०१५.
७. शासन निर्णय क्रमांक संकिर्ण-२०२२/प्र.क्र.५१६/२०२२/सिंव्य(कामे) दिनांक १४/०३/२०२३.
प्रस्तावना: शीळ लघु पाटबंधारे प्रकल्प हा ता.जि. रत्नागिरी मधील शीळ गावाजवळ स्थानिक शीळ नाल्यावर सन १९९६ साली बांधण्यात आलेला आहे. शीळ हे माती धरण असून धरणाची एकूण लांबी ३७३ मीटर व धरणाची उंची ३३.३१ मीटर इतकी असून धरण माथा रूंदी ४.५० मीटर आहे. सदर योजनेस डाव्या बाजूला ओगी पध्दतीमध्ये सांडव्याचे बांधकाम संधानकात करणेत आले आहे.
सांडव्याची एकूण लांबी ९३ मी. इतकी आहे. सांडव्याच्या उर्ध्व व अधो बाजूकडील पक्ष भिंतीचे बांधकाम दगडी बांधकामात करण्यात आले आहे. सांडव्याच्या अधो बाजूस ऊर्जा व्यय रचना (EDA) करण्यात आली आहे.
सांडव्याच्या डाव्या बाजूकडे असणा-या डोंगराचा भाग पावसाळी हंगामात भुस्खलित होऊन सांडवा प्रवेश मार्ग (Approach Channel) व पुच्छ मार्ग (Tail Channel) यामध्ये येऊन धरणाला धोका निर्माण होऊ नये यासाठी सांडवा प्रवेश मार्ग ७० मी. व पुच्छ मार्ग १०७ मी याभागामध्ये GravyLoft संकल्पनानुसार संरक्षक भिंतीचे बांधकाम करणेत आले होते. सन २०१० च्या पावसाळी हंगामामध्ये सांडव्याच्या डाव्या बाजूच्या उर्ध्व बाजूकडील ७० मी लांबीच्या संरक्षक भिंतीवर व अधो बाजूच्या १०७ मी लांबीच्या संरक्षक भिंतीवर वरील डोंगर भागातून मोठया प्रमाणात भूभाग भूस्खलीत होऊन दोन्ही संरक्षक भिंतीवर अतिरिक्त दाब वाढल्याने उर्ध्व बाजूची ७० मी लांबीची संरक्षक भिंत
# Page 2
शासन निर्णय क्रमांकः प्रमाप्र-२०२२/ (प्र.क्र.१२४/२०२२)/ सिंव्य (कामे) सांडवा प्रवेश मार्गाच्या दिशेने कंलडून काही ठिकाणी तडे गेले होते. त्याचप्रमाणे अधो बाजूकडील १०७ मी. भिंतीपैकी ५० मी. भागातील भिंत कोसळली व उर्वरीत भिंत भूस्खलीत भागाखाली गाडली गेली होती. त्यानंतर सन २०११ च्या पावसाळी हंगामानंतर दरवर्षी सदरच्या संरक्षक भिंती जास्त प्रमाणात कलंडत असल्याचे दिसून आलेले आहे.सन २०१९ च्या पावसाळी हंगामामध्ये दिनांक ५/८/२०१९ रोजी झालेल्या अतिवृष्टीमध्ये संरक्षक भिंतीच्या वरील भागातील डोंगराचा मोठया प्रमाणातील भाग भूस्खलित होऊन सांडव्याच्या उर्ध्व व अधोबाजूस सरकल्याने उर्ध्व बाजूची ७० मी. लांबीची संरक्षक भिंत पूर्णपणे सांडव्याच्या आतील बाजूस कोसळलेली आहे. त्यामुळे सांडव्याच्या प्रवेश मार्गात मोठया प्रमाणात दगड, माती व चिखल यांचा साठा झाला आहे.
त्यामुळे मोठया प्रमाणात डोंगराची माती सांडव्याच्या पुच्छ मार्गातून पाण्याच्या प्रवाहाबरोबर वाहून नाल्याच्या पात्रामध्ये साठत असल्याचे निर्दशनास आले आहे. त्यामुळे पुच्छ कालव्यातील पाण्याच्या प्रवाहाची रुंदी कमी झाल्याचे व त्यामुळे भविष्यात सांडव्यावरून वाहणारे पाणी बिनउत्सारी (Non overflow section) वळण्याची शक्यता आहे.तसेच सदर भिंतीच्या दुरूस्ती बाबत धरण सुरक्षितता संघटनेच्या वार्षिक धरण स्थिती अहवालात देखील उल्लेख आहे.
या पार्श्वभूमीवर शीळ ल. पा. योजना ता. जि. रत्नागिरी सांडव्याच्या अधो व उर्ध्व बाजूस पक्षभिंत व संरक्षक भिंतीची पुर्नबांधणी करणेच्या कामास विशेष दुरुस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय:
कोकण पाटबंधारे विकास महामंडळ, ठाणे अंतर्गंत शीळ ल.पा. योजना ता. जि. रत्नागिरी सांडव्याच्या अधो व उर्ध्व बाजूस पक्ष भिंत व संरक्षक भिंतीची विशेष दुरुस्तीतंर्गत पुर्नबांधणी करणेच्या कामाचे रू. १४,२६,००,८१३ /- (रू. चौदा कोटी सव्वीस लक्ष आठशे तेरा फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पुर्णत्व, प्रशासकीय मान्यतेच्या मर्यादेत खर्च करणे इ. बाबीसाठी प्रचलित शासन निर्णय / परिपत्रके यांचे पालन करणे बंधनकारक राहील.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
पृष्ठ ५ पैकी २
# Page 3
शासन निर्णय क्रमांकः प्रमाप्र-२०२२/ (प्र.क्र.१२४/२०२२)/ सिंव्य (कामे) ३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) शीळ ल.पा.योजना ही १०० % रत्नागिरी शहराचे पाणी पुरवठयासाठी आरक्षित आहे.तसेच प्रस्तावित संरक्षक भिंतीचे बांधकामामुळे रत्नागिरी शहरातील काही भागाला पूरापासून संरक्षण मिळणार आहे. या पार्श्वभूमीवर प्रशासकीय मान्यतेत नमूद शीळ ल.पा.योजनेच्या विशेष दुरुस्ती कामाकरिता रत्नागिरी नगर परिषद यांचेकडून काही प्रमाणात निधी मिळण्यासाठी कोंकण पाटबंधारे विकास महामंडळाने प्रयत्न करावेत व निधीबाबतची सहमती नगर परिषदेकडून प्राप्त करून घेऊन शासनास अवगत करावे.
प्रस्तावित कामासाठी होणारा खर्च ४७०२ लघु पाटबंधारे प्रकल्प यावरील भांडवली खर्च,८०- सर्वसाधारण, १९०- सार्वजनिक क्षेत्रातील व इतर उपक्रमातील गुंतवणुका, कार्यक्रमा अंतर्गत भाग भांडवली अनुदान ( ००) (१६) कोकण पाटबंधारे विकास महामंडळास भाग भांडवली अंशदान विस्तार व सुधारणा (कार्यक्रम) (४७०२ ७४६१) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवहीमध्ये क्र. ०८ सन २०२३-२४ मध्ये नोंदविण्यात आलेली आहे.
# Page 4
# Page 5