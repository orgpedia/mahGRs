# Page 1
पूरसंरक्षक योजनेचे सुधारित धोरण निश्चित करण्याबात.
महाराष्ट्र शासन
जलसंपदा विभाग
शासन परिपत्रक क्र. प्रशामा-२०१६/(प्र.क्र.५५५/२०१६)/सिं.व्य.(म.)
मंत्रालय, मुंबई - ४०० ०३२
दिनांक:- २८ ऑगस्ट, २०१८.
वाचा :- जलसंपदा विभाग परिपत्रक क्र.एफ्डीडब्ल्यू १०९२/१७०/सिंव्य(कामे) दि.७.८.१९९२
परिपत्रक: जलसंपदा विभागाचे दिनांक ७ ऑगस्ट, १९९२ रोजीचे परिपत्रक हे पूरसंरक्षण योजनेची कामे अंदाजपत्रके व नकाशे तयार करुन त्यास तांत्रिक मंजुरी देणेबाबत आहे. सदर शासन परिपत्रक हे सन १९९२ मध्ये निर्गमित करण्यात आले आहे. सन १९९२ नंतर कोणतेही सुधारीत आदेश निर्गमित करण्यात आलेले नाहित. यास्तव २५ वर्षाचा लोटलेला काळ व केंद्र शासनाच्या मार्गदर्शक सूचना विचारात घेवून पूरसंरक्षक योजनेचे सुधारित धोरण तयार करणे आवश्यक आहे.
२. उपरोक्त परिपत्रकान्वये पूरसंरक्षक योजनेचे सुधारित धोरण तयार करण्यासाठी पुढील अधिका-यांची समिती गठित करण्यात येत आहे.
--------------------------------------------------------------
| १) | मुख्य अभियंता, जलसंपदा विभाग, पुणे | अध्यक्ष |
| २) | मुख्य अभियंता, जलविज्ञान, नाशिक | सदस्य |
| ३) | मुख्य अभियंता, जलसंपदा, नागपूर | सदस्य |
| ४) | मुख्य अभियंता, मध्यवर्ती संकल्प चित्र संघटना, नाशिक | सदस्य |
| ५) | मुख्य अधियंता, जलसंधारण विभाग, पुणे | सदस्य |
| ६) | अधीक्षक अधियंता, जलक्षेत्र विकास, प्राधिकरण, जळगाव | सदस्य |
| ७) | अधीक्षक अधियंता, सातारा सिंचन मंडळ, सातारा | सदस्य सचिव |
--------------------------------------------------------------
तसेच समितीची कामे, कार्यकक्षा व कालावधी खालील प्रमाणे निश्चित करण्यात येत आहे.
१) पुरसंरक्षक योजनेचे संदर्भात केंद्र शासनाच्या धोरण, व राज्य शासनाकडील विविध योजना, DPDC मार्फत च्या योजना व संबंधित शासन निर्णयांचा परिपत्रकाचा अभ्यास करणे.
२) मागील २५ वर्षाचा लोटलेला काळ व केंद्र शासनाच्या अद्यावयत मार्गदर्शक सूचना / योजना विचारात घेवून पूरसंरक्षक योजनेचे सुधारित धोरण मसुदा व सुधारित शासन निर्णयाचे प्रारुप तयार करणे.
# Page 2
शासन परिपत्रक क्रमांकः प्रशामा-२०१६/(प्र.क्र.५५५/२०१६)/सिं.व्य. (म.)
३) स्थानिक स्वराज्य संस्था, जिल्हा नियोजन व विकास मंडळामार्फत करावयाच्या योजना, राज्य स्तरावरील जलसंपदा विभाग, जलसंधारण विभाग व केंद्र शासन यांचे मार्फत करावयाच्या कामानुसार वर्गवारी करणे.
४) उपरोक्त समितीस पूरसंरक्षक योजनेचे सुधारित धोरण मसुदा व सुधारित शासन निर्णयाचे प्रारुप तयार करणे. समितीने २ (दोन) महिन्याचा कालावधीत शासनास अहवाल सादर करावा.
३. समीतीला आवश्यकतेनुसार विविध संबंधीत विभागाच्या अधिका-यांना बैठकीत चर्चेसाठी निमंत्रीत करता येईल.