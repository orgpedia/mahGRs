# Page 1
रुपांतरित अस्थायी आस्थापनेवरील कामानुसार हुद्दा व हुद्द्यानुसार वेतनश्रेणी दिलेल्या कर्मचाऱ्यांना सुधारित सेवांतर्गत आश्वासित प्रगती योजनेचे लाभ अदा करणेबाबत.
महाराष्ट्र शासन
जलसंपदा विभाग
शासन परिपत्रक क्रमांक : आप्रयो ४४१६/प्र.क्र.३५२(भाग-२)/आस्था (अतांत्रिक) १५ वा मजला, नवीन प्रशासकीय भवन,
मंत्रालय, मुंबई-४०० ०३२.
दिनांक : २९ मार्च, २०२२
वाचा : १) शासन निर्णय, सामान्य प्रशासन विभाग क्र.एसआरव्ही १०९५/प्र.क्र.१/९५/बारा, दि. ८ जून, १९९५ २) शासन निर्णय, सामान्य प्रशासन विभाग क्र. एसआरव्ही १०९५/प्र.क्र.३३/९५/बारा, दि. १ नोव्हेंबर, १९९५ ३) शासन निर्णय, वित्त विभाग क्र.वेतन ११९९/प्र.क्र.२/९९/सेवा-३, दि.२० जुलै, २००१ ४) शासन निर्णय, सार्वजनिक बांधकाम विभाग क्र.संकीर्ण-११९९/९० भाग-४/सेवा-५, दि.२९ सप्टेंबर, २००३ ५) शासन निर्णय, वित्त विभाग क्र. वेतन ११०९/प्र.क्र.४४/सेवा-३, दि. १ एप्रिल, २०१० ६) शासन निर्णय, वित्त विभाग क्र.वेतन ११०९/प्र.क्र.४१/सेवा-३, दि.५ जुलै, २०१० ७) शासन निर्णय, वित्त विभाग क्र. वेतन ११११/प्र.क्र.८/सेवा-३, दि. १ जुलै, २०११ ८) शासन निर्णय, वित्त विभाग क्र.आप्रयो-१०१४/प्र.क्र.२१/सेवा-३, दि.६ सप्टेंबर, २०१४ ९) पूरकपत्र, वित्त विभाग क्र.आप्रयो-१०१४/प्र.क्र.२१/सेवा-३, दि. १० फेब्रुवारी, २०१५ १०) शासनपत्र, सार्वजनिक बांधकाम विभाग क्र.संकीर्ण-२०१५/प्र.क्र.१३९/रो.आ.-१, दि. २६ डिसेंबर, २०१६ ११) शासन परिपत्रक, जलसंपदा विभाग क्र.संकीर्ण २०१६/प्र.क्र.५०/२०१६/आस्था (कामगार), दि.२५ नोव्हेंबर, २०२१
प्रस्तावना :
शासन निर्णय वित्त विभाग दि.२८.५.१९८६ नुसार नवीन पदे निर्माण करणे व रिक्त पदे भरण्यास तसेच शासन निर्णय दिनांक ६.१२.१९८९ नुसार रोजंदारी/ कार्यव्ययी आस्थापनेवरील पदे निर्माण करण्यास निर्बंध घालण्यात आले होते. मजूर किंवा तत्सम पदावर नेमणूक करण्यात आलेल्या कर्मचाऱ्यांकडून आवश्यकतेनुसार समकक्ष अथवा वरिष्ठ पदाची कामे करुन घेतली गेली.
तथापि, अशी कामे करुन घेतांना वरिष्ठ पदाचे वेतन न देता मूळ नेमणूक दिलेल्या निम्न दर्जाच्या पदाचेच वेतन त्यांना देण्यात आले. या परिस्थितीमुळे कामानुसार हुद्दा व हुद्द्यानुसार वेतनश्रेणी देणे हा प्रश्न निर्माण झाला होता.
# Page 2
शासन परिपत्रक क्रमांकः आप्रयो ४४१६/प्र.क्र.३५२(भाग-२)/आस्था (अतांत्रिक)
शासनाने याविषयी अभ्यास करण्यासाठी सार्वजनिक बांधकाम विभागाच्या दिनांक १०.१२.१९९७ च्या शासन निर्णयान्वये तत्कालिन राज्यमंत्री (सार्वजनिक बांधकाम) मा.
श्री.शिवाजीराव नाईक यांच्या अध्यक्षतेखाली एक समिती गठीत केली. या समितीने केलेल्या शिफारशी व संघटनेच्या मागण्या लक्षात घेऊन, जलसंपदा विभागाच्या ९५७ पैकी ८०१ कर्मचाऱ्यांना कामानुसार हुद्दा व हुद्द्यानुसार वेतनश्रेणी देणेबाबत एकत्रित निर्णय, सार्वजनिक बांधकाम विभाग, दिनांक २९ सप्टेंबर, २००३ अन्वये घेण्यात आला आहे.
तद्नंतर क्षेत्रिय कार्यालयाकडून नव्याने प्राप्त झालेल्या २६३१ प्रस्तावांना वित्त विभागाने शासन निर्णय दि.२९.९.२००३ मधील तरतुदीप्रमाणे कामानुसार हुद्दा व हुद्द्यानुसार वेतनश्रेणी लागू करण्यास दिनांक ७.३.२००७ च्या अनौपचारिक संदर्भाद्वारे ज्या दिवशी नव्याने शासन निर्णय निर्गमित केला जाईल, त्या दिनांकापासून कामानुसार हुद्दा व हुद्द्यानुसार वेतनश्रेणी लागू करण्यात यावी. या महत्वाच्या अटीच्या अधिन राहून मान्यता दिलेली आहे. त्यास अनुसरुन जलसंपदा विभागातील क्षेत्रिय कार्यालयांतर्गत रुपांतरित अस्थायी आस्थापनेवर कार्यरत असलेल्या कर्मचाऱ्यांपैकी २६३१ कर्मचाऱ्यांना कामानुसार हुद्दा व हुद्द्यानुसार वेतनश्रेणी लागू करण्यासंदर्भात दि.१८.३.२००८, दि.१५.५.२००९, दि.१५.९.२०११ व दि.१६.११.२०१६ या दिनांकास शासन निर्णय निर्गमित करण्यात आले आहेत. सदर दिनांकापासून त्यांना वरिष्ठ पदाची वेतनश्रेणी लागू करण्यात आलेली आहे. (सदर शासन निर्णयाच्या प्रती जलसंपदा विभागाच्या संकेतस्थळावर उपलब्ध करुन दिलेल्या आहेत.)
शासन निर्णय, सार्वजनिक बांधकाम विभाग, दि.२९ सप्टेंबर, २००३ अन्वये कामानुसार हुद्दा व हुद्द्यानुसार वेतनश्रेणीचा लाभ देण्यात आलेल्या रुपांतरित अस्थायी आस्थापनेवरील कर्मचाऱ्यांना सुधारित सेवांतर्गत आश्वासित प्रगती योजनेचा लाभ अदा करण्याची कार्यवाही करतांना जलसंपदा विभागातील अधिनस्त काही कार्यालयाकडून योग्य ती कार्यपध्दती अवलंबण्यात आली नाही. काही कार्यालयांकडून कर्मचाऱ्यांना आश्वासित प्रगती योजनेचा लाभ देण्याच्या कार्यपध्दतीमध्ये अनियमितता झाल्याचे दिसून येते. परिणामी, काही कर्मचाऱ्यांना अतिप्रदान झाल्याने वेतन पडताळणी पथकाने आक्षेप घेऊन अतिप्रदान रकमेची वसूली करण्याचे निर्देश दिले आहेत. त्यामुळे कामानुसार हुद्दा व हुद्द्यानुसार वेतनश्रेणीचा लाभ देण्यात आलेल्या रुपांतरित अस्थायी आस्थापनेवरील कर्मचाऱ्यांना सुधारित सेवांतर्गत आश्वासित प्रगती याजनेची अवलंबवयाची कार्यपध्दती निश्चित करणे विचाराधीन होते. त्यास अनुसरुन खालील कार्यपध्दती अनुसरण्याच्या सूचना सर्व महामंडळ/मंडळ/ विभागीय / उपविभागीय कार्यालय प्रमुखांना देण्यात येत आहेत.
परिपत्रक शासन निर्णय, सार्वजनिक बांधकाम विभाग, दि. २९ सप्टेंबर, २००३ अन्वये कामानुसार हुद्दा व हुद्द्यानुसार वेतनश्रेणीचा लाभ घेतलेले रुपांतरित अस्थायी आस्थापनेवरील कर्मचारी हे वेतनश्रेणी तत्वानुसार उच्च पदावर व उच्च वेतनश्रेणीवर नियुक्त झालेले असल्याने, पर्यायाने कर्मचाऱ्याची श्रेणीवाढ पदावर नियुक्ती झाली असल्याने, सदर कर्मचाऱ्यांची उच्च पदावर नियमित नियुक्तीच्या दिनांकापासून १२ वर्षे सेवा पूर्ण झाल्यानंतर आश्वासित प्रगती योजनेचा एकाकी पदाचा लाभ हा अनुज्ञेय ठरतो. त्यामुळे वर नमूद केल्याप्रमाणे उच्च पदावर नियुक्ती होण्यापूर्वीची सेवा आश्वासित प्रगती योजनेसाठी ग्राह्य धरता येणार नाही.
पृष्ठ ३ पैकी २
# Page 3
शासन परिपत्रक क्रमांकः आप्रयो ४४१६/प्र.क्र.३५२(भाग-२)/आस्था (अतांत्रिक)
२. शासन निर्णय, सार्वजनिक बांधकाम विभाग, दि. २९ सप्टेंबर, २००३ अन्वये कामानुसार हुद्दा व हुद्द्यानुसार वेतनश्रेणीचा लाभ घेतलेल्या रुपांतरित अस्थायी आस्थापनेवरील कर्मचाऱ्यांना पदोन्नतीची साखळी उपलब्ध नसल्याने सदरची पदे एकाकी असून सदर कर्मचाऱ्यांना आश्वासित प्रगती योजनेसाठी एकाकी पदाची वेतनश्रेणी ग्राह्य धरण्यात यावी. त्यानुसार वित्त विभागाच्या शासन निर्णय दि.५.७.२०१० व दि.६.९.२०१४ नुसार कर्मचाऱ्यांना आश्वासित प्रगती योजनेचे लाभ अनुज्ञेय ठरतात.
३. शासन निर्णय, सा.प्र. विभाग दि. ८ जून, १९९५ नुसार, एखाद्या कर्मचाऱ्यास कालबध्द पदोन्नतीचा लाभ मिळाल्यानंतर त्यास, शासन निर्णय, सार्वजनिक बांधकाम विभाग, दि. २९ सप्टेंबर, २००३ अन्वये कामानुसार हुद्दा व हुद्द्यानुसार वेतनश्रेणीचा लाभ घेऊन, उच्च पदावर नियमित नियुक्त झालेल्या कर्मचाऱ्यास आश्वासित प्रगती योजनेचा एकाकी पदाचा दुसरा लाभ उच्च पदावर १२ वर्षे सेवा पूर्ण झाल्यानंतर अनुज्ञेय ठरतो. त्यामुळे अशा कर्मचाऱ्यांना कालबध्द पदोन्नती मिळाल्याच्या दिनांकापासून १२ वर्षानंतर आश्वासित प्रगती योजनेचा लाभ अनुज्ञेय ठरत नाही. तसेच ज्या कर्मचाऱ्यास मूळ पदावर कालबध्द पदोन्नतीचा लाभ अनुज्ञेय होण्यापूर्वीच त्याला “कामानुसार हुद्दा व हुद्द्यानुसार वेतनश्रेणी” नुसार वरीष्ठ वेतनश्रेणी लागू होत असल्याने त्याला वरीष्ठ वेतनश्रेणी लागू झाल्याच्या दिनांकापासून १२ वर्षानंतर आश्वासित प्रगती योजनेचा लाभ अनुज्ञेय ठरेल.
४. प्रस्तुत शासन परिपत्रक वित्त विभागाने अनौपचारिक संदर्भ क्र.२६/२२/सेवा-३ दि.१५.३.२०२२ अन्वये दिलेल्या सहमतीस अनुसरुन निर्गमित करण्यात येत आहे.