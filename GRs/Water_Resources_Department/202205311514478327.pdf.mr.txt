# Page 1
“अधीक्षक” या संवर्गातून “विशेष अधीक्षक (गट-ब)” या पदावर तात्पुरत्या स्वरुपात पदोन्नती देण्याबाबत.
(निवडसूची सन २०२१-२२)
महाराष्ट्र शासन
जलसंपदा विभाग
शासन आदेश क्रमांक एसएलएस २०२२/(प्र.क्र.२२२/२०२२)/आ(वर्ग-२) हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ३१/०५/२०२२
शासन आदेश :
श्री. नारायण नामदेव बालपांडे (ज्ये.क्र. १२अ), अधीक्षक यांना विशेष अधीक्षक (गट-ब) ( वेतनश्रेणी ४१८००-१३२३०० वेतन बँड (एस् - १५ ) या पदावर मुख्य अभियंता (जसं), जलसंपदा विभाग, नागपूर अंतर्गत रिक्त पदी तात्पुरत्या स्वरुपात खालील अटी शर्तीच्या अधीन राहून पदोन्नती देण्यात येत आहे.
अटी व शर्ती :
i) श्री. बालपांडे यांची पदोन्नती त्यांना सेवा ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत अशा अधिकाऱ्यांच्या ज्येष्ठतेस बाधा न आणता देण्यात येत आहेत.
(ii) विशेष अधीक्षक (गट-ब) पदावरील पदोन्नतीमुळे, संबंधित अधीक्षक हे नियमित पदोन्नतीसाठी पात्र आहेत असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधीक्षकांस, शेवटच्यास प्रथम (Last come first go) या तत्वानुसार पदावनत करण्यात येईल.
(iii) सदर पदोन्नती सबंधिताविरुध्द कोणत्याही प्रकारची विभागीय चौकशी/शिस्तभंग विषयक कार्यवाही चालू अथवा प्रस्तावित नसल्याच्या अटीच्या अधीन राहून देण्यात येत आहे. तथापि, यापैकी एखाद्या अधीक्षकाविरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास त्याच्या बाबतीत हे पदोन्नती आदेश आपोआप रद्द होतील.
(iv) श्री. बालपांडे यांची विशेष अधीक्षक (गट-ब) पदावरील पदोन्नती मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन राहून सामान्य प्रशासन विभागाने दिनांक ०७.०५.२०२१ रोजीच्या शासन निर्णयान्वये दिलेल्या सूचनांनुसार करण्यात येत आहेत. सदर शासन निर्णयास मा. उच्च न्यायालय, मुंबई येथे आव्हान देण्यात आलेले आहे.
त्यामध्ये होणाऱ्या अंतिम निर्णयाच्या आधिन राहून सदर पदोन्नती देण्यात येत आहे.
# Page 2
शासन आदेश क्रमांकः एसएलएस २०२२/(प्र.क्र.२२२/२०२२)/आ(वर्ग-२)
v) संबंधित मुख्य अभियंता यांनी श्री. बालपांडे यांना पदोन्नतीच्या पदावर रुजू होण्यासाठी तात्काळ कार्यमुक्त करावे. तसेच मुख्य अभियंता (जसं), जलसंपदा विभाग, नागपूर यांनी त्यांना पदोन्नतीच्या पदावर तात्काळ रुजू करुन घेण्यात यावे.
vi) श्री. बालपांडे पदोन्नतीच्या पदावर हजर न झाल्यास, ते पदोन्नतीस इच्छुक नाहीत, असे गृहीत धरून त्यांना दिलेली पदोन्नती रद्द करण्यात येईल व सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल.
vii) सदर पदोन्नती जरी तात्पुरत्या स्वरुपात देण्यात येत असली तरी कालांतराने ती नियमित होत असल्यामुळे जे अधीक्षक ही पदोन्नती नाकारतील, त्यांना कालबध्द पदोन्नती / सेवांतर्गत आश्वासित प्रगती योजनेचा लाभ देण्यात आला असल्यास तो काढून घेण्यात येईल, याची संबंधितांना लेखी जाणीव करून द्यावी. एखाद्या अधीक्षकांनी विशेष अधीक्षक (गट-ब) पदावरील पदोन्नती नाकारल्यास त्याबाबतचा अहवाल तात्काळ शासनास सादर करावा.