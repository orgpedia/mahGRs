# Page 1
अडाण मध्यम प्रकल्प, ता.कारंजा, जि.वाशिम मुख्य कालवा व वितरण प्रणालीचे विशेष दुरूस्ती अंतर्गत प्रथम सुधारीत प्रशासकीय मान्यता
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०१९/(प्र.क्र.३०२/२०१९)/ सिंव्य (कामे)
मंत्रालय, मुंबई-४०००३२
दिनांक : १५ डिसेंबर, २०२३
वाचा: १. कार्यकारी संचालक, विदर्भ पाटबंधारे विकास महामंडळ, नागपूर यांचे पत्र.जा.क्र.४२५४/ विपाविम/ कातां ३ (१)/धा क्र. २२७ / २०२३ दि.२९/०६/२०२३.
२. शासन निर्णय - २०१७/५६६/१७/सिंव्य (कामे), दि.३१/०८/२०१८.
३. शासन निर्णय – २०१८/५५१/१७/सिंव्य(कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे) दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे), दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
७. शासन निर्णय क्रमांक संकिर्ण-२०२२/प्र.क्र.५१६/२०२२/सिंव्य(कामे) दिनांक १४/०३/२०२३.
८. शासन निर्णय क्रमांक : प्रमाप्र २०१९/(प्र.क्र.३०२/२०१९)/सिंव्य/(कामे) दि. १८/०९/२०१९.
९. वित्त विभाग पत्र जा.क्र. सु.प्र.मा.-२०२३/प्र.क्र.७५/अर्थ-२, दि ०७/१२/२०२३
प्रस्तावना: अडाण मध्यम प्रकल्प हा विदर्भ पाटबंधारे विकास महामंडळांतर्गत गोदावरी खोरे अंतर्गत वैनगंगा उपखोऱ्यात असुन वाशिम जिल्ह्याच्या कारंजा तालुक्यातील म्हसनी - पिंप्री या गावाजवळ अडाण नदीवर बांधण्यात आलेला आहे. प्रकल्प सर्वसाधारण क्षेत्रातील आहे. धरणास ६५ कि.मी. लांबीचा उजवा कालवा आहे.
या प्रकल्पांतर्गत वाशिम जिल्ह्यातील मानोरा तालुक्यातील १०५ हेक्टर व यवतमाळ जिल्हयातील दारव्हा तालुक्यातील ९९६२ हेक्टर असे एकूण १००६७ हेक्टर क्षेत्र सिंचनाखाली आलेले आहे. सदर प्रकल्पाच्या कामास सन १९७४ मध्ये प्रारंभ होवून घळभरणीसह धरणाचे काम सन १९७७ मध्ये पूर्ण झाले आहे. सन १९७७ पासून अंशत: सिंचनास सुरूवात होवून सन १९९९ साली पुर्ण होवून साधारणत: २० वर्षापूर्वी झालेले आहे. मुख्य कालव्याचे तळरुंदीत तफावत असल्याने पुच्छ भागात पाणी पोहचत नाही.
सद्य:स्थितीत हा प्रकल्प जुना असल्याने व नियमित देखभाल व दुरुस्ती नसल्याने या कालव्याचे अस्तरीकरण व बरीच बांधकामे जसे-जलसेतू/नलिकामोरी/सुपर पॅसेज/विमोचके इत्यादी ही क्षतिग्रस्त झालेली आहेत. हा कालवा कंटूर पध्दतीचा असल्याने एका बाजुने टेकडी व दुसऱ्या बाजूने भराव अशी स्थिती असून या भरावातून Zone Section नसल्यामुळे बरेच पाणी पाझरुन जाते. प्रकल्पावरील मुख्य कालव्याचे तळरुंदीत तफावत असल्याने कि.मी. २५ च्या पुढील भागात अपेक्षित FSD उपलब्ध होत नसल्याने लघुकालव्यातुन पाणी जाण्यास्तव Driving Head उपलब्ध होत नाही. त्यामुळे मुख्य कालव्याचे पुच्छ भागात पुर्ण क्षमतेने पाणी पोहचत नाही. सदर कामास विशेष दुरूस्ती अंतर्गत रू.९७.७३ कोटी किंमतीस मुळ प्रशासकीय मान्यता दिनांक १८/०९/२०१९ अन्वये प्रदान करण्यात आलेली आहे.
# Page 2
शासन निर्णय क्रमांकः प्रमाप्र-२०१९/ (प्र.क्र.३०२/२०१९)/ सिंव्य(कामे)
सदर प्रस्तावामध्ये मुख्य कालव्याच्या संपूर्ण लांबीत कालव्याच्या सुधारित संकल्पनानुसार Resectioning करुन Murum bedding सह अस्तरीकरणाचे काम व तसेच जलसेतुंचे दुरुस्ती, Cross Regulator ची पुर्नबांधणी, SWF ची दुरुस्ती तसेच कालव्यावरील सरळ विमोचकास जलमापक सयंत्रे (CTF) बसविणे प्रस्तावित केलेले आहे.
RCC Box Conduct नव्याने प्रस्तावित केला आहे. मुख्य कालव्याच्या पूर्ण लांबीतील गाळ, झाडे झुडपे व गवत काढणे व वितरण प्रणालीची आवश्यक लांबीत अस्तरीकरण, भरावाची उंची वाढविणे, व्दार दुरुस्ती, गाळ, गवत काढणे व त्यावर लघु वितरिकेवर जलमापक संयंत्रे बसविणे प्रस्तावित केले आहे. सदर अडाण प्रकल्पाच्या कालव्याचे दुरूस्तीचे कामे पूर्ण झाल्यानंतर ५२०७ हेक्टर क्षेत्र पुर्नस्थापित होणार आहे.
याअनुषंगाने अडाण मध्यम प्रकल्प, ता. कारंजा, जि.वाशिम मुख्य कालवा व वितरण प्रणालीचे या कामास विशेष दुरूस्ती अंतर्गत प्रथम सुधारीत प्रशासकीय मान्यता देण्याचा प्रस्ताव शासनाच्या विचाराधीन होता.त्याप्रमाणे शासन पुढीलप्रमाणे निर्णय घेत आहे.
शासन निर्णय: विदर्भ पाटबंधारे विकास महामंडळ, नागपूर अंतर्गंत अडाण मध्यम प्रकल्प,ता.कारंजा,जि.वाशिम मुख्य कालवा व वितरण प्रणालीचे कामास विशेष दुरुस्ती अंतर्गत प्रथम सुधारीत प्रशासकीय मान्यता कामाच्या अंदाजपत्रकास रू १८२,०१,४९,६९३ /- (रू. एकशे ब्याऐंशी कोटी एक लक्ष एकोणचाळीस हजार सहाशे त्र्यान्नव फक्त) एवढया खर्चाच्या प्रस्तावास खालील अटींच्या अधीन सोबतच्या प्रपत्रानुसार प्रथम सुधारीत प्रशासकीय मान्यता प्रदान करण्यात येत आहे.
१) दिनांक १८/९/२०१९ रोजीच्या मूळ प्रशासकीय मान्यतेच्या शासन निर्णयातील व दिनांक ८/३/२०२३ रोजीच्या शासन पत्रान्वये अधिक्रमीत न झालेल्या अटी व दिनांक ८/०३/२०२३ रोजीच्या पत्रातील सर्व अटी लागू राहतील.तसेच SLTAC ने उपस्थित केलेल्या कामांच्या मुद्द्यांची पुर्तता करण्यात यावी.
२) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
३) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
४) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
५) शासन निर्णय दिनांक २७/११/२०१८ च्या अनुषंगाने सदर कामाचा सुधारित प्रशासकीय मान्यता किंमतीस नियामक मंडळाच्या पुढील बैठकीत मंजुरी घ्यावी.
६) सुधारित प्रशासकीय मान्यतेच्या मर्यादेतच काम पुर्ण करण्याची दक्षता विभागाने घ्यावी.
७) योजनेची अंमलबजावाणी करताना प्रलंबित शासन निर्णय, नियम, CVC तत्वे, वित्तीय कायदा, विहीत निविदा कार्यपध्दती अनुसरणे आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषगांने दिलेल्या निदेशांचे व त्रुटीची पूर्तता करणे याची सर्वस्वी जबाबदारी कार्यकारी संचालक, विदर्भ पाटबंधारे महामंडळ, नागपूर यांची राहील.
८) सदर सुधारित प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी कार्यकारी संचालक, विदर्भ पाटबंधारे महामंडळ, नागपूर यांची राहील.
पृष्ठ ४ पैकी २
# Page 3
शासन निर्णय क्रमांकः प्रमाप्र-२०१९/ (प्र.क्र.३०२/२०१९)/ सिंव्य(कामे)
---------------------------------------------------------------------------------------------------------
| प्रस्तावित कामासाठी होणारा खर्च ४७०१ मध्यम पाटबंधारे प्रकल्प यावरील भांडवली खर्च, ८० |
| सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा |
| कार्यक्रमा अंतर्गत भाग भांडवली अंशदान (११)(०१) विदर्भ पाटबंधारे विकास महामंडळास भाग भांडवली अंशदान |
| (कार्यक्रम) (४७०१ जे १५८) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा. |
---------------------------------------------------------------------------------------------------------
या कामास प्रदान करण्यात आलेली प्रथम सुधारीत प्रशासकीय मान्यता सिंव्य (कामे) कार्यासनाच्या नोंदवही मध्ये क्र. ३० सन २०२३-२४ मध्ये नोंदविण्यात आलेली आहे.
नियोजन विभागाच्या अनौपचारीक संदर्भ क्र. २१०/का-१४३४ दि. ०५/०९/२०२३ व वित्त विभागाच्या अनौपचारीक संदर्भ क्र. ३६५/व्यय - १२ दि. १६.१०.२०२३ नुसार व दि. २८ नोव्हेंबर २०२३ रोजीच्या व्यय अग्रक्रम समितीच्या बैठकित प्राप्त मान्यते नुसार हा शासन निर्णय निर्गमित करण्यात येत आहे.
# Page 4