# Page 1
येलोंदवाडी लघु पाटबंधारे प्रकल्प, ता.चिपळूण, जि. रत्नागिरी या प्रकल्पाचे रु.२२४.९७ कोटी किंमतीच्या सुधारित अंदाजपत्रकास प्रथम सुधारीत प्रशासकीय मान्यता देणेबाबत.
महाराष्ट्र शासन
जलसंपदा विभाग
शासन निर्णय क्र. लपायो-२०१९/(प्र.क्र.१७४)/खारभूमी
मंत्रालय, मुंबई - ४०० ०३२.
दिनांक : २५ जून, २०२०
पहावे : १) जलसंपदा विभाग, शासन निर्णय क्र. लपायो २००५/४८८/(५४०/२००५)/खारभूमी,
दिनांक १९/०९/२००५.
२) कोकण पाटबंधारे विकास महामंडळ, ठाणे यांचे पत्र क्र. कोंपाविम/तां.२/येलोंदवाडी
सु.प्र.मा./ ३४५१ / सन २०१९, दिनांक ३०/०९/२०१९.
प्रस्तावना:
------------------------------------------------------------------------------------------------------
| येलोंदवाडी लघु पाटबंधारे योजना ता. चिपळूण जि. रत्नागिरी ही योजना स्थानिक नाल्यावर |
| शिरवली (येलोंदवाडी) या गावानजीक प्रगतीपथावर आहे. ही योजना कोकण पाटबंधारे विकास महामंडळ |
| अंतर्गत उर्वरित महाराष्ट्र या प्रदेशांतर्गत आहे. या प्रकल्पामुळे १५.२६ दलघमी पाणीसाठा होऊन रत्नागिरी |
| जिल्ह्यातील चिपळूण तालुक्यातील ४ गावांना सिंचनाचा लाभ मिळणार आहे. |
------------------------------------------------------------------------------------------------------
सदर योजनेस शासन निर्णय जलसंपदा विभाग क्र. लपायो २००५/ ४८८/(५४०/२००५) खारभूमी
दि.१९.९.२००५ अन्वये रू. ४०.३२ कोटी रकमेस दरसूची वर्ष २००३-२००४ नुसार प्रशासकीय मान्यता प्रदान
करण्यात आली आहे. या प्रकल्पाचे सन २०१७-१८ च्या दरसूचीवर आधारीत रू. २२४९७.४९ लक्ष किंमतीच्या
प्रथम सुधारित प्रशासकीय मान्यतेच्या प्रस्तावावर राज्यस्तरीय तांत्रिक सल्लागार समिती-२ च्या
दि.२८/०८/२०१९ रोजी संपन्न झालेल्या ३४ व्या बैठकीत छाननी अहवालातील मुद्दा क्र. १ ते २७ च्या
अनुपालनाच्या अधीन राहून शिफारस करण्यात आली आहे. तसेच दि. १२/०३/२०२० रोजी संपन्न झालेल्या
व्यय अग्रक्रम समितीच्या बैठकीमध्ये सदर प्रस्ताव माननीय मंत्रिमंडळाच्या मान्यतेसाठी सादर करण्यात यावा
अशी शिफारस केली आहे. त्यानुसार एकूण रु. २२४९७.४९ लक्ष (दरसूची २०१७-१८) इतक्या किंमतीचा प्रथम
सुधारित प्रशासकीय मान्यतेचा प्रस्ताव मा. मंत्रीमंडळाच्या मान्यतेच्या विचारार्थ सादर केला होता.
मा. मंत्रीमंडळाने बांधकामाची सद्य:स्थिती, दरसूचीतील बदल, नवीन भूसंपादन कायदा, २०१३ च्या
तरतूदी लागू झाल्याने भूसंपादन व पुनर्वसन खर्चात झालेली वाढ, संकल्पचित्रातील फेरबदल, उघडया
# Page 2
शासन निर्णय क्रमांकः लपायो -२०१९/(प्र. क्र.१७४)/खारभूमी
कालव्या ऐवजी नलिका वितरण प्रणालीसाठी करण्यात आलेली तरतूद, गौण खनिज शुल्काच्या दरात
झालेली सुधारणा इत्यादि किंमतवाढीची कारणमिमांसा यांचा सखोल परामर्श घेऊन येलोंदवाडी लघु
पाटबंधारे योजना, ता. चिपळूण, जि. रत्नागिरी या प्रकल्पास जलसंपदा विभाग दरसूची २०१७-१८ वर
आधारित रु. २२४९७.४९ लक्ष किंमतीस प्रथम सुधारित प्रशासकीय मान्यता देण्याचा निर्णय खालीलप्रमाणे
घेतला आहे.
शासन निर्णय :
येलोंदवाडी लघु पाटबंधारे योजना, ता. चिपळूण, जि. रत्नागिरी या प्रकल्पास जलसंपदा विभाग
दरसूची २०१७–१८ वर आधारित रु. २२४९७.४९ लक्ष किंमतीस (प्रत्यक्ष कामासाठी एकूण रु. २१२१८.८९
लक्ष व अनुषंगीक खर्च १२७८.६० लक्ष) खालील अटींच्या अधीन राहून प्रथम सुधारित प्रशासकीय मान्यता
प्रदान करण्यात येत आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत
जोडला आहे.
१) एकात्मिक जल आराखड्यामध्ये अनुषंगिक दुरुस्ती करण्यात यावी.
२) नलिका वितरण प्रणालीचे संकल्पन मध्यवर्ती संकल्पचित्र संघटनेकडून तपासून द्यावे.
३) सदर प्रकल्पाच्या प्रथम सु प्र मा प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
४) प्रकल्पाची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा,
विहित निविदा कार्यपध्दती यांची काटेकोरपणे अंमलबजावणी करण्यात यावी.
५) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा
भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती
कार्यवाही तशीच चालू ठेवावी.
६) संपूर्ण प्रकल्प हा प्रस्तावित प्रथम सु. प्र. मा. किंमतीच्या मर्यादेत पूर्ण करावा.
७) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन निधी
वितरण अथवा अतिरिक्त खर्च करता येणार नाही. या संदर्भात संबंधित महामंडळ कार्यालय व
त्याअंतर्गत क्षेत्रीय कार्यालयांची सर्वस्वी जबाबदारी राहील.
८) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय
स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
तसेच सुधारित प्रशासकीय मान्यता देणारे प्राधिकारी हे झालेल्या क्षेत्रीय निर्णयास व अनियमिततेस
पृष्ठ ५ पैकी २
# Page 3
शासन निर्णय क्रमांकः लपायो -२०१९/(प्र. क्र.१७४)/खारभूमी
जबाबदार नसतील याबाबतची जबाबदारी निर्णय घेणाऱ्या क्षेत्रीय अधिकाऱ्यांची राहील, अशा
तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे
आवश्यक असून याची सर्वस्वी जबाबदारी महामंडळाची राहील.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली
खर्च, ८००-इतर खर्च (१), सर्वसाधारण लघु पाटबंधारे योजना (१) " या लेखाशीर्षाखाली खर्ची टाकण्यात
यावा आणि तो मंजूर अनुदानातून भागविण्यात यावा.
सदर शासन निर्णय दिनांक ०६/०५/२०२० रोजी झालेल्या मा. मंत्रीमंडळाचे निर्णयाच्या अनुषंगाने
तसेच नियोजन विभागाच्या (कार्यासन १४३४) अनौपचारिक संदर्भ क्र.२२/२०२०, दिनांक २८/०२/२०२०
अन्वये तसेच वित्त विभागाच्या (कार्यासन व्यय-१२) अनौपचारिक संदर्भ क्र. ६०/२०२०, दिनांक ०५/०३
/२०२० अन्वये सहमती दिलेली आहे. तसेच महाराष्ट्र जलसंपत्ती नियमन प्राधिकरणाचे पत्र क्र.
MWRAA/२०२०/PRCL/KIDC/१२२/२४३, दि. १३/०३/२०२० अन्वये मान्यता घेण्यात आली आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या
प्रशासकीय मान्यता नोंदवहीत २०७ या अनुक्रमांकावर नोंदविण्यात आली आहे.
# Page 4
# Page 5