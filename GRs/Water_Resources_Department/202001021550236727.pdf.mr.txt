# Page 1
जलसंपदा विभागाच्या नियंत्रणाखालील महामंडळांचे नियतकालीक (periodic) लेखे तपासणीसाठी विभाग स्तरावर अंतर्गत लेखापरीक्षा पथक गठीत करणेबाबत...
महाराष्ट्र शासन
जलसंपदा विभाग
शासन निर्णय क्रमांक:- ऑडिट-२०१७/प्र.क्र.१७/भाग-२/२०१७ / लेप
मादाम कामा मार्ग, हुतात्मा राजगुरू चौक
मंत्रालय, मुंबई ४०० ०३२
दिनांक: ०२ जानेवारी, २०२०
प्रस्तावना: भारताचे नियंत्रक व महालेखापरीक्षक यांच्या सन २०१३-१४ या वर्षाच्या विनियोजन लेख्यातील ३० व्या लोकलेखा समितीच्या अहवालातील शिफारस क्रमांक ५.१२(४) नुसार जलसंपदा विभागाकडून त्यांच्या अखत्यारीत असलेल्या महामंडळाला जो निधी दिला जातो, त्यावर त्यांचे कोणतेही नियंत्रण नसल्याचे समितीच्या निदर्शनास आले असल्याने, भविष्यकाळाच्या दृष्टीने ही बाब गंभीर तर आहेच शिवाय अशाप्रकारे काम करण्याची नियमीत कार्यपद्धती रुढ होईल असे समितीचे मत आहे. जलसंपदा विभाग व त्यांच्या अखत्यारीतील महामंडळाचे लेखा परीक्षण महालेखाकाराकडून करण्यात येत असले तरी केवळ १० टक्केच्या प्रमाणात निवडक बाबीचे लेखा परीक्षण करतात. त्यामुळे सर्वच बाबींचे वार्षिक लेखा परीक्षण नियमित होणे आवश्यक आहे. त्या करीता विभागांतर्गत महामंडळासाठी स्वतंत्र लेखा परीक्षणाची कार्यपध्दती सुरू करण्यात यावी व याबाबत केलेल्या कार्यवाहीची माहिती समितीस तीन महिन्यात द्यावी अशी समितीची शिफारस आहे.
तसेच, मा. महालेखाकार, मुंबई यांचेकडून दि.१५.०४.२०१७ ते ०४.०५.२०१७ या कालावधीत ०१.०७.२०१६ ते ३१.०३.२०१७ या कालावधीचे जलसंपदा विभाग (खुद्द) चे लेखा परीक्षण करण्यात आले. सदर कालावधीत लेखा परीक्षण पथकाने विभागाच्या स्तरावर अंतर्गत लेखापरीक्षणाची व्यवस्था निर्माण करण्याबाबत परिच्छेद उपस्थित केला आहे. यास्तव, विभागांतर्गत लेखापरीक्षण पथक गठीत करण्याची बाब शासनाच्या विचाराधीन होती.
शासन निर्णय:
लोकलेखा समितीचे शिफारस क्रमांक ५.१२ (४) तसेच मा. महालेखाकार, मुंबई यांचे लेखा परीक्षण परिच्छेद विचारात घेता, जलसंपदा विभागाच्या नियंत्रणाखालील महामंडळांचे नियतकालीक (periodic) लेखे तपासणीसाठी विभाग स्तरावर पुढीलप्रमाणे “अंतर्गत लेखापरीक्षा पथक” गठीत करण्यात येत आहे: १) सहाय्यक संचालक (लेखा) (पथक प्रमुख)
२) कक्ष अधिकारी (लेखा परीक्षा)
३) सहाय्यक कक्ष अधिकारी (लेखा परीक्षा)
४) लिपिक-टंकलेखक (लेखा परीक्षा)
# Page 2
शासन निर्णय क्रमांक: ऑडिट-२०१७/प्र.क्र.१७/भाग-२/२०१७/लेप
वरीलप्रमाणे पथक गठीत करण्यात येत असले, तरी आवश्यकतेनुसार आंतर वित्तीय सल्लगार व उप/सह सचिव हे देखील निरीक्षणासाठी पथकासोबत राहतील.
या पथकास विभागाच्या नियंत्रणाखालील कार्यालयांना वाटप करण्यात येत असलेल्या योजनेत्तर व योजनांतर्गत निधी विभागाच्या नियंत्रणाखालील महामंडळांना देण्यात येणाऱ्या
भागभांडवलाचे अंशदान, बांधकामाधीन प्रकल्पाच्या तसेच बांधकाम पूर्ण झालेल्या धरणाच्या दुरुस्ती व देखभालीसाठी देण्यात येणारा योजनेत्तर व योजनांतर्गत निधीचा विनियोग, योजनेत्तर व योजनांतर्गत निधीचा विनियोग, नियमांचे पालन, कार्यपध्दती तसेच अनियमितता या बाबींची तपासणी करण्याचे अधिकार असतील.
सदर पथकाकडून प्रतिवर्षी प्रत्येक महामंडळाची तसेच प्रत्येक महामंडळांतर्गत एका मंडळ कार्यालयाची तपासणी करण्यात यावी.
सदर पथकाकडून आंतर वित्त सल्लगार व उप/सह सचिव यांच्या मार्गदर्शनाखाली तपासणी अहवाल तयार करुन तो प्रधान सचिव (जलसंपदा विभाग) यांना सादर करण्यात यावा.
# Page 3