# Page 1
बिगर सिंचन पाणी पुरवठ्यासाठी करारनाम्याचा सुधारीत नमूना व मार्गदर्शक तत्त्वे.
महाराष्ट्र शासन
जलसंपदा विभाग
शासन निर्णय क्रमांक : बिसिंआ-२०१९ / (३६५/२०१९) सिं.व्य. (धो.)
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक : ०१ नोव्हेंबर, २०२३
संदर्भ :- (१) शासन परिपत्रक क्रमांक बिपापु १००१ / (७१३/२००१) सिं. व्य. (धो.), दि. ७/४/२००३ (२) शासन परिपत्रक क्रमांक बिपापु १००१/(७१३/२००१) सिं.व्य. (धो.), दि.११/०६/२००३ (३) शासन निर्णय क्र. मुलेप-२०१६/प्र.क्र.६५/१६/लाक्षेवि (आस्था), दि.१८/०५/२०१६ (४) महाराष्ट्र जलसंपत्ती नियमन प्राधिकरण, मुंबई यांचे आदेश क्र. ०९/२०१७, दि.२२/०७/२०१७
प्रस्तावना : उपरोक्त दिनांक ७/४/२००३ व दिनांक ११/०६/२००३ च्या परिपत्रकान्वये महाराष्ट्र बिगर सिंचन पाणी पुरवठयाच्या करारनाम्याचा सुधारित नमूना व मार्गदर्शक सूचना विहित करण्यात आल्या होत्या.
त्यांनतर महाराष्ट्र राज्यातील जलसंपत्तीचे विनियमन करण्याकरिता, तसेच जलसंपत्तीचे कुशल समन्याय व टिकाऊ व्यवस्थापन, वाटप व वापर सुकर करण्याकरिता व पाण्याचा दर निश्चित करण्याकरिता महाराष्ट्र जलसंपत्ती नियमन प्राधिकरण अधिनियम २००५ परित करण्यात आला.
अधिनियमातील कलम ३(१) अन्वये अधिनियमातील तरतुदीच्या प्रयोजनार्थ दि.०४ मे, २००५ रोजी महाराष्ट्र जलसंपत्ती नियमन प्राधिकरण गठित करण्यात आले. अधिनियमातील कलम ११(घ) अन्वये सिंचन व्यवस्थापनाचा प्रशासकीय कार्यचालन व परिरक्षणाच्या संपूर्ण खर्चाची वसुली परावर्तीत होईल अशा तऱ्हेने पाण्याची दर (जलप्रशुल्क) निर्धारणाची पध्दत ठरविण्याचे आणि पाणीपट्टीचे निकष ठरविण्याचे अधिकार प्राधिकरणास प्रदान करण्यात आले. तसेच संदर्भिय शासन निर्णय क्र.३ मधील परिच्छेद क्र.२.४ नुसार पाटबंधारे प्रकल्पातून बिगर सिंचनासाठी केला जाणारा पाणीपुरवठा इत्यादी बाबींचे लेखापरिक्षण करण्याची जबाबदारी मुख्य लेखापरिक्षक जल व सिंचन, महाराष्ट्र राज्य औरंगाबाद या कार्यालयास देण्यात आली आहे. सदर कार्यालयामार्फत शासनाच्या अधिनस्त महामंडळांतर्गत निवडक बिगर सिंचन ग्राहकांचे लेखा परिक्षण दरम्यान प्रचलित करारनाम्याच्या मसुदयामध्ये क्षेत्रीय स्तरावरुन बदल करुन करारनामा केल्याचे निदर्शनास आले आहे. तसेच म.ज.नि.प्रा. यांचे संदर्भ क्र.४ अन्वयेचे दि.२२/०७/२०१७ चे आदेश, दि.११/०१/२०१८ रोजीचे ठोक जलदर आदेश तसेच दि.२९/०३/२०२२ रोजीचे ठोक जलदर आदेशान्वये दिलेल्या सुचना व काही महत्वाच्या परिच्छेदांचा व शासनाने गेल्या २० वर्षात शासन निर्णय / परिपत्रक द्वारे दिलेल्या आदेशांचा अंतर्भाव करारनामा मसुदयात होणे आवश्यक आहे.
सद्य:स्थिती प्रचलित असेलेल्या करारनाम्यामध्ये काही कलमामध्ये संदिग्धता असलेने सदर मुदयाबाबत स्पष्ट बोध न झाल्या कारणाने क्षेत्रीय स्तरावर अडचणी निर्माण होत आहेत, व काही ठिकाणी बिगर सिंचन ग्राहक या मुद्यावर न्यायालयात गेल्याने आकारणी व वसुली मध्ये अडचणी निर्माण होवून महसूला मध्ये घट होत आहे.
उपरोक्त सर्व आवश्यक बाबींचा प्रचलित करारनाम्या मध्ये महसुल वाढीच्या दृष्टीने अंतर्भाव करुन मुदयांमध्ये सुसुत्रता आणून बिगर सिंचन पाणी पुरवठयासाठी करारनाम्याचा सुधारित नमूना व
# Page 2
शासन निर्णय क्रमांकः बिसिंआ-२०१९ / (३६५/२०१९) सिं.व्य. (धो.)
मार्गदर्शक तत्त्वे निर्गमित करण्याचे शासनाचे विचारधीन होते. त्यास अनुसरुन संदर्भ क्र.१ व २, शासन परिपत्रके अधिक्रमित करुन शासन पुढीलप्रमाणे निर्णय घेत आहे.
शासन निर्णय: संदर्भ क्र. १ व २, मधील परिपत्रके अधिक्रमित करुन बिगर सिंचन पाणी पुरवठयासाठी महाराष्ट्र औद्योगिक विकास महामंडळ / महाराष्ट्र जीवन प्राधिकरण / स्थानिक स्वराज्य संस्था, खाजगी संस्था/ खाजगी वसाहत/ नागरी वसाहत (Town Ship)/कारखाने / उद्योग इत्यादी यांचे करीता करारनाम्याचा सुधारित नमूना व मार्गदर्शक तत्त्वे हया शासन निर्णयाद्वारे निर्गमित करण्यात येत आहे.
सदर करारनामा करताना खालीलप्रमाणे स्टँप ड्युटीसह करारनामा करावा. मात्र करारनामा नोंदणीची आवश्यकता नाही. तसेच स्टँप ड्युटीचे दर महाराष्ट्र औद्योगिक विकास महामंडळ / महाराष्ट्र जीवन प्राधिकरण स्थानिक स्वराज्य संस्था यांचेशी करण्यात येणाऱ्या करारनाम्यासह लागू राहतील.
अ) घरगुती वापरासाठी वार्षिक पाणी वापर स्टँप ड्युटीचा दर १) १० द.ल.घ.मी. पर्यंत रु.१००/ २) १० द.ल.घ.मी. ते ३० द.ल.घ.मी. रु.५००/ ३) ३० द.ल.घ.मी. हुन जास्त रु.१०००/
क) औद्योगिक वापरासाठी वार्षिक पाणी वापर स्टॅम्प ड्युटी दर १) १०. द.ल.घ.मी. पर्यंत रु.१०००/ २) १० द.ल.घ.मी. ते ३० द.ल.घ.मी रु.५०००/ ३) ३० द.ल.घ.मी. हून जास्त रु.१०,०००/
करारनाम्यातील कोणत्याही कलमासंदर्भात अर्थ विवरणाचा प्रश्न उद्भवल्यास त्याबाबत शासनाचा निर्णय अंतिम राहिल. या पुढील सर्व नविन बिगर सिंचन करारनामे या शासन निर्णयासोबत जोडलेलया करारनाम्याच्या सुधारीत नमून्यानुसार करावेत व अस्तित्वातील (चालू)करारनामे टप्याटप्याने रद्द करून ते सुधारीत करून घ्यावेत.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22