# Page 1
मौजे पेरीड, ता. शाहुवाडी, जि. कोल्हापूर येथील कडवी नदीकाठी पूर सरंक्षक भिंतीच्या कामाच्या अंदाजपत्रकाच्या प्रस्तावास
प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक: पुरसं-२०२३/ (प्र.क्र.११२/२०२३)/ सिं.व्य.(महसूल)
मंत्रालय, मुंबई ४०००३२,
दिनांक :३०.१०.२०२३
वाचा : १) शासन परिपत्रक क्र. एफडीडब्ल्यू १०९२/१७०-सिंव्य (कामे), दिनांक ०७/०८/१९९२.
२) शासन निर्णय क्र. पूसंभि २०१९/ (प्र.क्र.११५/२०१९)/ सिंव्य. (म), दि.३१/०८/२०१९
प्रस्तावना : मौजे पेरीड, ता. शाहुवाडी, जि. कोल्हापूर हे गाव कडवी नदीच्या तीरावर वसलेले आहे. पुराच्या तसेच पाण्याच्या दाबामुळे बाजूच्या शेतीच्या जवळ असलेली घरे, गावाचे रस्ते, सार्वजनिक इमारती तसेच शासकीय मालमत्तेचे भरपुर नुकसान होत असल्यामुळे पूराच्या पाण्यापासून दोन्ही तीरावरील नदीकाठाचे व बंधाऱ्याचे रक्षण करण्याकरिता पूर संरक्षक भिंतीचे काम करुन मिळणेबाबत स्थानिक लोकप्रतिनिधीच्या मागणीनुसार क्षेत्रीय स्तरावरुन प्रस्ताव प्राप्त झाला आहे.
मौजे पेरीड, ता. शाहुवाडी, जि. कोल्हापूर येथे प्रस्तावित ठिकाणी क्षेत्रीय कार्यालयाने प्रत्यक्ष पाहणी करून पूर संरक्षक भिंतीच्या कामाचे अंदाजपत्रक शासनास सादर करण्यात आले आहे. मौजे पेरीड, ता.शाहुवाडी, जि. कोल्हापूर येथील कडवी नदीकाठी पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र कृष्णा खोरे विकास महामंडळ, पुणे अंतर्गत मौजे पेरीड, ता. शाहुवाडी, जि. कोल्हापूर येथील कडवी नदीच्या बाजूला पूर संरक्षक भिंत बांधण्याच्या कामासाठी रु.७३,१४,६४३.००/- (त्र्याहत्तर लक्ष चौदा हजार सहाशे त्रेचाळीस रुपये) एवढ्या खर्चाच्या जलसंपदा विभागाच्या सन २०२२-२३ व सार्वजनिक बांधकाम विभागाच्या सन २०२२-२३ च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे: क) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य(म), दिनांक ३१/०८/२०१९ मधील तरतूदी नुसार कार्यवाही करावी.
ख) शासन परिपत्रक क्र. एफडीडब्ल्यू - १०८९/२४३/८९/सिंव्य (कामे), दि.२१/०९/१९८९ व दि.०३/०५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
पूररेषा आखणी केल्याशिवाय कामे हाती घेण्यात येवू नयेत.
# Page 2
शासन निर्णय क्रमांकः पुरसं-२०२३/ (प्र.क्र. ११२/२०२३)/ सिं.व्य.(महसूल)
ग) मुख्य अभियंता यांनी सदर कामाची पाहणी करुन निरिक्षण टिप्पणी निर्गमित करावी व तद्नंतरच तांत्रिक मान्यता द्यावी.
घ) अंदाजपत्रकात गृहीत धरलेले आराखडे / संकल्पने, दरसूची बाह्य बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी. कामाचे संकल्पन सक्षम स्तरावरुन मान्यता घेऊनच तांत्रिक मान्यतेची कार्यवाही करण्यात यावी. सदर संकल्पनामुळे कामाच्या किंमतीत अथवा कार्यकक्षेत बदल होत असल्यास त्यास सक्षम स्तरावर मान्यता घेणे अनिवार्य राहील.
च) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
छ) भिंतीच्या बांधकामासाठी भूसंपादन करु नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी. पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही, याची दक्षता घ्यावी.
ज) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
झ) सदर योजना पूर्ण झाल्यानंतर पूर संरक्षक मौजे पेरीड, ता. शाहुवाडी, जि. कोल्हापूर येथील कडवी नदीकाठी पूर संरक्षक भिंत बांधकामाच्या प्रस्तावास कोल्हापूर जिल्हा परिषद, कोल्हापूर ने ताब्यात घेऊन भविष्यातील देखभाल व दुरुस्ती करावयाची आहे. तांत्रिक मान्यता देण्यापूर्वी तसे लेखी बंधपत्र प्राप्त करून घेण्याची जबाबदारी सक्षम अधिका-यांची असेल.
ट) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ठ) सदरहू कामास तांत्रिक मंजूरी देण्यापूर्वी संदर्भ क्र. २ मधील शासन निर्णयातील अटींचे काटेकोरपणे पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजूरी देता येणार नाही.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९०-सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे विकास महामंडळ, पुणे भागभांडवली अंशदान (४७११ ०२०९)” या लेखाशीर्षाखाली करावा व मंजूर अनुदानातुन भागविण्यात यावा.
या कामास प्रदान करण्यात आलेली प्रशासकीय मान्यता न्यता सिं.व्यसिं.व्य. . (महसूल) कार्यासनाच्या नोंदवहीमध्ये क्र. १९/ सन २०२३ वर नोंदविण्यात आलेली आहे.
वित्तीय अधिकार नियमपुस्तिका १९७८ भाग पहिला मधील तरतुदीनंतर प्रशासकीय विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः पुरसं-२०२३/ (प्र.क्र. ११२/२०२३)/ सिं.व्य.(महसूल)
# Page 4