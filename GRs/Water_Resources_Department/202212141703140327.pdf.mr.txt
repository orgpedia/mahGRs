# Page 1
धरण सुरक्षा कायदा २०२१ मधील तरतूदीनुसार धरण सुरक्षा कक्ष स्थापना करणेबाबत.
महाराष्ट्र शासन
जलसंपदा विभाग
शासन निर्णय क्रमांक : धसुक-२०२२/(४६४/२०२२) सिंव्य (कामे)
मंत्रालय, मुंबई - ४०० ०३२
दिनांक:- १४ डिसेंबर, २०२२
संदर्भ : १) महाराष्ट्र शासन निर्णय क्र.डिएसएस-१०८८/(२९२/८८)- पापवपूनि, दि.२३.०८.१९८८ २) धरण सुरक्षा कायदा-२०२१
प्रस्तावना:
धरण सुरक्षा कायदा २०२१ संपुर्ण देशात दि. ३०/१२/२०२१ पासुन लागू झाला आहे. सदर कायद्यानुसार निर्दिष्ट धरणांच्या क्षतीग्रस्त होण्यामुळे होणारी जीवित व वित्तीय हानी टाळण्याच्या अनुषंगाने धरणांचे निरिक्षण, तपासणी तसेच देखभाल व दुरुस्ती अनुषंगिक बाबी बंधनकारक करण्यात आल्या आहेत.
धरणांचे सुयोग्य परिचालन करुन धरणफुटीमुळे उद्भवणारी आपत्ती रोखणे व धरणांच्या सुरक्षित परिचालनाची खात्री करणेकरीता आवश्यक संस्थात्मक यंत्रणा उभी करणेच्या उद्देशाने धरण सुरक्षा अनुषंगिक संस्थात्मक बळकटीकरणास कायदेशीर अधिष्ठान देण्यात आले आहे. या कायदयातील तरतूदींच्या अनुषंगाने राष्ट्रीय स्तरावर राष्ट्रीय धरण सुरक्षितता समिती, राष्ट्रीय धरण सुरक्षितता प्राधिकरण, राज्य धरण सुरक्षितता समिती, राज्य धरण सुरक्षितता संघटना व प्रत्येक निर्दिष्ट धरणासाठी धरण सुरक्षा कक्षाची निर्मिती सुनिश्चित केली आहे.
राष्ट्रीय धरण सुरक्षितता समिती (राधसुस) व राष्ट्रीय धरण सुरक्षितता प्राधिकरण (राधसुप्रा) हे भारत सरकारच्या दि.१७/०२/२०२२ च्या अधिसूचने अन्वये अधिसूचित करण्यात आले आहेत.
तसेच, राज्य धरण सुरक्षितता समिती (राधसुस) व राज्य धरण सुरक्षितता संघटना ( राधसुसं) हे महाराष्ट्र शासनाच्या अनुक्रमे दि. १५/०६/२०२२ व दि.२२/०६/२०२२ च्या अधिसूचने अन्वये अधिसूचित करण्यात आले आहेत.
धरण सुरक्षा कायदा २०२१ अंतर्गत कलम ३० अन्वये “For each specified dam, the owner shall, within
the operation and maintenance establishment, provide a dam safety unit consisting of such competent levels of engineers as may be specified by the regulations” असे नमूद केले आहे.
राष्ट्रीय धरण सुरक्षितता प्राधिकरणामार्फत नियमावली प्रसृत करण्यास काही कालावधी लागणार असल्यामुळे दरम्यानच्या कालावधीसाठी उपरोक्त कायद्याच्या अंमलबजावणीच्या अनुषंगाने राज्यातील प्रत्येक निर्दिष्ट धरणांवर धरण सुरक्षा कक्ष स्थापन करणे शासनाच्या विचाराधीन होते.
शासन निर्णय धरण सुरक्षा कायदा-२०२१ च्या अंमलबजावणीच्या अनुषंगाने राज्यातील सर्व निर्दिष्ट धरणांवर धरण सुरक्षा कक्ष स्थापन करणेबाबत पुढीलप्रमाणे सूचना देण्यात येत आहे.
१) शासन निर्णयाच्या सोबतच्या परिशिष्ट-१ मध्ये धरण सुरक्षा कक्ष स्थापनेचा कार्यालयीन आदेश काढणे करीता सक्षम अधिकारी यांची निश्चिती केली आहे. त्यानुसार परिशिष्ट-२ मधील विहित नमुन्यात धरण सुरक्षा कक्ष स्थापनेबाबत कार्यवाही करण्यात यावी.
२) धरण सुरक्षा कक्ष स्थापनेची कार्यवाही दि.३१.१२.२०२२ पूर्वी पूर्ण करण्यात यावी.
# Page 2
शासन निर्णय क्रमांकः धसुक-२०२२/(४६४/२०२२) सिंव्य (कामे)
# Page 3
# Page 4