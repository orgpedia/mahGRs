# Page 1
केंद्र पुरस्कृत योजनांकरिता प्राप्त झालेल्या निधीपैकी आर्थिक वर्षअखेर SNA (Single Nodal Agency) खात्यातील राज्य हिस्य्याच्या अखर्चित राहणाऱ्या रकमेवरील व्याज व इतर जमा रकमा जमा करण्यासाठी नवीन लेखाशीर्ष उघडण्याबाबत.
महाराष्ट्र शासन
जलसंपदा विभाग
शासन निर्णय क्रमांकः बीजीएम १०.२२/(९४/२२)/अर्थ-१
जलसंपदा विभाग, मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : ०९ डिसेंबर, २०२२
संदर्भ १) वित्त विभाग, मंत्रालय यांचे पत्र क्र.संकीर्ण-२०२२/प्र.क्र.०९/साधनसंपत्ती, दि.०७.०६.२०२२
प्रस्तावना
उपरोक्त संदर्भ क्र.१ च्या पत्रान्वये वित्त विभागाने सर्व प्रशासकीय विभागांनी त्यांच्या विभागाकडून कार्यान्वित करण्यात येणाऱ्या केंद्र पुरस्कृत योजनांच्या SNA खात्यातील केंद्र व राज्य हिस्य्याच्या अखर्चित रकमेवरील व्याजासाठी त्यांच्या विभागाशी संबंधित कार्यात्मक प्रधानशीर्ष/उपशीर्षाखालील ८०१ अनुदानग्राहीकडून अखर्चित शिलकीवरील व्याज किंवा इतर जमा रकमा अंतर्गत (०१) व्याज व (०२) इतर जमा रकमा जमा करण्यासाठी आवश्यकतेनुसार स्वतंत्र लेखाशीर्ष उघडण्याबाबत कार्यवाही करण्याबाबतची विनंती केली आहे.
२. त्यानुसार जलसंपदा विभागांतर्गत राबविण्यात येणाऱ्या केंद्र पुरस्कृत योजनांकरिता प्राप्त झालेल्या निधीपैकी आर्थिक वर्षअखेर SNA खात्यातील अखर्चित राहणाऱ्या राज्य हिस्य्याच्या रकमेवरील व्याज व इतर जमा रकमा जमा करण्यासाठी नवीन लेखाशीर्ष उघडण्याची बाब शासनाच्या विचाराधीन होती.
शासन निर्णय जलसंपदा विभागांतर्गत राबविण्यात येणाऱ्या केंद्र पुरस्कृत योजनांकरिता प्राप्त झालेल्या निधीपैकी आर्थिक वर्षअखेर SNA खात्यातील अखर्चित राहणाऱ्या राज्य हिस्य्याच्या रकमेवरील व्याज व इतर जमा रकमा जमा करण्यासाठी पुढील प्रमाणे नवीन लेखाशीर्ष उघडण्यास मान्यता देण्यात येत आहे.
---------------------------------------------------------------------------------------------------------------------------------------------------------
| ०७०१ | मध्यम पाटबंधारे | 0701 | Medium Irrigation |
|  |  | 00 |  |
| ८०१ | अनुदानग्राहीकडून अखर्चित शिलकीवरील व्याज किंवा इतर जमा | 801 | Interest or other earning from grantee on unspent balances |
| (०१) | व्याज | (01) | Interest |
| (०१)(०१) | सिंगल नोडल खात्यावरील अखर्चित शिलकीवरील व्याज संकेतांक ०७०१०७६१०१ | (01)(01) | Interest on unspent balances in Single Nodal Account CRC 0701076101 |
| (०२) | इतर जमा | (02) | Other Earnings |
| (०२)(०१) | सिंगल नोडल खात्यावरील इतर जमा रकमा संकेतांक ०७०१०७७२०१ | (02) (01) | Other Earnings in Single Nodal Account CRC 0701077201 |
---------------------------------------------------------------------------------------------------------------------------------------------------------
# Page 2
शासन निर्णय क्रमांकः बीजीएम १०.२२/(९४/२२)/अर्थ-१
३. सदरचा शासन निर्णय वित्त विभाग अनौपचारिक संदर्भ क्र.३४३/व्यय-१२ दि.२१.११.२०२२ आणि महालेखापाल कार्यालयाच्या अनौपचारिक संदर्भ क्र.TM/Gr.II/UOR-१३/५४१, दि.०६.१०.२०२२ अन्वये प्राप्त सहमतीनुसार निर्गमित करण्यात येत आहे.