# Page 1
ल. पा. योजना नाईकवाडी,ता. जि. नाशिक या योजनेच्या मुख्य धरणाच्या उर्ध्व व अधो बाजूचा भराव व इतर अनुषंगीक कामाच्या विशेष दुरूस्ती अंतर्गत प्रशासकीय मान्यता.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२२/ (प्र.क्र.२११/२०२२)/ सिंव्य (कामे)
मंत्रालय, मुंबई - ४०० ०३२
दिनांक: ३ ऑक्टोबर २०२२
वाचा: १. कार्यकारी संचालक, गोदावरी मराठवाडा पाटबंधारे विकास महामंडळ,औरंगाबाद यांचे पत्र.जा.क्र.गोमपाविम/सिंचन-१/धा-२५०/२०२२/४०३४ दि. २६/०४/२०२२.
२. शासन निर्णय – २०१७/(५६६/१७)/सिंव्य (कामे) / दि ३१/०८/२०१८.
३. शासन निर्णय – २०१८/(५५१/१७)/सिंव्य (कामे) दि २७/११/२०१८.
४. शासन निर्णय - २०१३/(७८५/१३)/सिंव्य (कामे) दि १/८/२०१९ ५. शासन परिपत्रक- प्रमा २०१३/(७८५/१३)/सिंव्य (कामे) दि.१६/९/२०२१.
६. शासन परिपत्रक प्रमा २०१३/(७८५ /१३)/सिंव्य (कामे) दि.१/१/२०१५.
७. शासन निर्णय क्रमांक : संकीर्ण २०१६/(२७/२०१६)/लपा-२ दि. २६/५/२०१७.
प्रस्तावना:
लघु पाटबंधारे योजना नाईकवाडी हा प्रकल्प नाशिक तालुक्यात असून नाशिक शहरापासून २५ कि.मी.
अंतरावर आहे. गोदावरी खो-याच्या स्थानिक नाल्यावर बांधण्यात आलेला आहे. सदर प्रकल्पाचे काम सन १९७३ मध्ये पुर्ण असून प्रकल्पातून १.०७ द. ल. घ. मी. पाणीसाठा निर्मित आहे. प्रकल्पाची लागवडीलायक क्षेत्र १३१ हेक्टर असून सिंचनक्षेत्र ९४ हेक्टर इतकी आहे. प्रकल्पाच्या डाव्या तीरावर ३.६ कि.मी. चा कालवा आहे.
प्रकल्पावर पाणीवापर संस्था स्थापन करणेबाबत कार्यवाही प्रगतीपथावर असून सद्य:स्थितीत प्रकल्पाची अधिसुचना ३ राजपत्रात प्रसारित करण्यात आलेली आहे.
सदर प्रकल्पास जवळपास ४५ वर्षापेक्षा जास्त काळ पूर्ण असून प्रकल्पस्थळी सरासरी १५०० मी.मी.पर्यंत पर्जन्यमान आहे. अतिवृष्टीमुळे मुख्य धरणाचा उर्ध्व व अधो बाजूकडील भराव ठिकठिकाणी खचलेला असून अश्मपटलाचे दगड मोठया प्रमाणात निखळून गेले आहेत. योजनेचा सांडवा विमोचक विहिर दगडी बांधकामात असून सदर बांधकाम ४५ वर्ष जुने असल्याने पूर्णपणे जिर्ण झालेले असून बांधकामास तडे गेलेले आहेत. तसेच विहिरीच्या उर्ध्व बाजूकडील Approach conduit चे बांधकाम ही कमकुवत झालेले असून सदर बांधकाम गाळाखाली पूर्णपणे बुजलेले आहे.
या अनुषंगाने ल.पा.योजना नाईकवाडी, ता. जि. नाशिक या योजनेच्या मुख्य धरणाच्या उर्ध्व व अधो बाजूचा भराव व इतर अनुषंगीक कामास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय:
गोदावरी मराठवाडा पाटबंधारे विकास महामंडळ, औरंगाबाद अंतर्गत ल. पा. योजना नाईकवाडी, ता. जि.
नाशिक या योजनेच्या मुख्य धरणाच्या उर्ध्व व अधो बाजूचा भराव व इतर अनुषंगीक कामाच्या विशेष दुरूस्ती
# Page 2
शासन निर्णय क्रमांकः प्रमाप्र-२०२२/ (प्र.क्र.२११/२०२२)/ सिंव्य (कामे)
अंतर्गत रू १,५०,४८,४३८ /- (रू. एक कोटी पन्नास लक्ष अठ्ठेचाळीस हजार चारशे अडतीस फक्त) एवढया खर्चाच्या प्रस्तावास खालील अटींच्या अधीन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ.बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०२ लघु पाटबंधारे प्रकल्प यावरील भांडवली खर्च, ८० सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत भाग भांडवली अंशदान (००) (१८) गोदावरी मराठवाडा पाटबंधारे विकास महामंडळास भाग भांडवली अंशदान (उर्वरीत महाराष्ट्र) (कार्यक्रम ) (४७०२ ७४८१) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र.
३१ सन २०२२ मध्ये नोंदविण्यात आलेली आहे.
# Page 3
# Page 4