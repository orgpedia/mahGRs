# Page 1
दिनांक २७/०९/२०१८ रोजी नवीन मुठा उजवा कालवा फुटीबाबतची कारणे शोधण्यासाठी व उपाययोजना सुचविण्यासाठी समिती गठीत करणेबाबत....
महाराष्ट्र शासन
जलसंपदा विभाग
शासन निर्णय क्रमांक : संकीर्ण-२०१८/प्र.क्र.३७९/१८/सिंव्य (कामे)
मंत्रालय, मुंबई - ४०० ०३२
दिनांक : ०५/११/२०१८
प्रस्तावना : पुणे शहरामधून वाहणारा नवीन मुठा उजवा कालवा, कि.मी.१३, मध्ये दि.२७/०९/२०१८ रोजी सकाळी ११ ते ११.१५ च्या दरम्यान फुटला. सदर कालवा फुटी दुर्घटनेच्या अनुषंगाने मा.मंत्री, जलसंपदा यांनी दि.२८/०९/२०१८ रोजी क्षेत्रिय स्थळावर दिलेल्या भेटीच्या वेळी कालवा फुटीबाबतची कारणे शोधण्यासाठी समिती गठीत करण्याचे निर्देश दिले आहेत. त्यानुसार समिती गठीत करण्याची बाब शासनाच्या विचाराधीन होती.
शासन निर्णय : दि.२७/०९/२०१८ रोजी सकाळी ११ ते ११.१५ चे दरम्यान नवीन मुठा उजवा कालवा कि.मी.१३ मध्ये झालेल्या फुटीबाबतची कारणे शोधणे, त्यानुषंगाने उपाय योजना शोधणे व व मार्गदर्शक सूचना प्रस्तावित करण्यासाठी खालीलप्रमाणे तांत्रिक व प्रशासकीय समिती गठीत करण्यात येत आहे:
१) मुख्य अभियंता (स्थापत्य), जल विद्युत व गुण नियंत्रण, अध्यक्ष सिंचन भवन, पुणे २) उप जिल्हाधिकारी तथा प्रांताधिकारी, पुणे शहर सदस्य ३) अधिक्षक अभियंता, पुणे पाटबंधारे प्रकल्प मंडळ, पुणे सदस्य ४) उपायुक्त, घोले रोड क्षेत्रीय कार्यालय, सदस्य पुणे महानगरपालिका, पुणे ५) अधिक्षक अभियंता, कोयना संकल्प चित्र मंडळ, पुणे सदस्य सचिव
या समितीची कार्यकक्षा पुढीलप्रमाणे आहे : १) नवीन मुठा कालवा फुटण्याच्या घटनेची कारणे शोधणे.
२) नवीन मुठा कालवा फुटीने आलेल्या पुरामुळे नागरी वस्तीत झालेल्या नुकसानीबाबतची कारणे शोधणे.
३) नवीन मुठा कालव्याच्या पुणे शहर हद्दीतील संभाव्य धोकादायक ठिकाणांची यादी तयार करणे व त्यावर उपाययोजना सुचविणे.
४) पुणे शहर हद्दीतील कालव्याच्या देखभाल दुरूस्तीसंदर्भात मार्गदर्शक सूचना प्रस्तावित करणे.
२. उपरोक्त समितीस लागणारी आवश्यक माहिती पुणे महानगरपालिका तसेच जलसंपदा विभागाने उपलब्ध करून द्यावी. तसेच समितीने वेळोवेळी सुनावणीस अथवा माहितीसह बोलविल्यास संबंधितांनी उपस्थित रहावे.
३. उपरोक्त समिती नवीन मुठा उजवा कालवा, फुटीबाबतचा अहवाल दिनांक १५ डिसेंबर २०१८ पर्यंत शासनास सादर करील.
# Page 2
शासन निर्णय क्रमांक: संकीर्ण-२०१८/प्र.क्र.३७९/१८/सिंव्य (कामे)