# Page 1
पाटबंधारे संशोधन व विकास संचालनालय, पुणे अंतर्गत कामासाठी सक्षम मुख्य अभियंता यांना प्राधिकृत करणेबाबत...
महाराष्ट्र शासन
जलसंपदा विभाग
शासन निर्णय क्रमांक : सीडीए २०२०/(प्र.क्र.७२/२०)/लाक्षेवि (कामे)
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक : २३ डिसेंबर, २०२०.
वाचा : सार्वजनिक बांधकाम विभागाकडील शासन निर्णय क्र. विअसु-२०१५/प्र.क्र.२१८/ इमारत-२, दिनांक : १६ डिसेंबर, २०१५.
प्रस्तावना :
अधीक्षक अभियंता व संचालक, पाटबंधारे संशोधन व विकास संचालनालय, पुणे हे कोणत्याही मुख्य अभियंताच्या नियंत्रणाखाली नसून थेट शासनाच्या नियंत्रणाखाली आहेत. त्यामुळे संचालनालयाच्या ज्या कामामध्ये महाराष्ट्र सार्वजनिक बांधकाम नियम पुस्तिकेतील तरतूदी (संदर्भाधीन निर्णयान्वये सुधारित) नुसार मुख्य अभियंता यांच्या मान्यतेची आवश्यकता असते किंवा ज्या बाबी अधीक्षक अभियंत्यांच्या सक्षमतेमध्ये येत नाही, मात्र मुख्य अभियंता यांच्या सक्षमतेमध्ये येतात, त्याबाबत कार्यवाही करण्यामध्ये अडचणी उद्भवतात. वरील अडचणी दूर करण्यासाठी क्षेत्रनिहाय मुख्य अभियंता यांना संचालनालयाच्या कामासाठी सक्षम मुख्य अभियंता म्हणून प्राधिकृत करण्याची बाब शासनाच्या विचाराधीन होती.
शासन निर्णय :
पाटबंधारे संशोधन व विकास संचालनालय, पुणे मार्फत हाताळल्या जाणाऱ्या कामांमध्ये ज्या प्रकरणी महाराष्ट्र सार्वजनिक बांधकाम नियमावली अथवा शासनाच्या स्थायी आदेशातील तरतूदीनुसार मुख्य अभियंता यांच्या मान्यतेची आवश्यकता असेल त्या प्रकरणी सदर काम ज्या क्षेत्रिय मुख्य अभियंत्यांच्या कार्यक्षेत्रात असेल त्या मुख्य अभियंत्यास उक्त मान्यता देण्यासाठी प्राधिकृत करण्यात येत आहे. ज्या प्रकरणी संचालनालयातील काम विवक्षितपणे कोणत्याही मुख्य अभियंत्यांच्या कार्यक्षेत्रात नसेल, त्या प्रकरणी मान्यता देण्यासाठी मुख्य अभियंता (जलसंपदा), जलसंपदा विभाग, पुणे यांना प्राधिकृत करण्यात येत आहे.
# Page 2
शासन निर्णय क्रमांकः सीडीए २०२०/(प्र.क्र.७२/२०)/लाक्षेवि (कामे)