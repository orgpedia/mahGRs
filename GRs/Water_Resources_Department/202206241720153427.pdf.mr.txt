# Page 1
कुंभवडे (वाऊळवाडी- बाणेवाडी, भाग-१) ता. राजापूर, जि.रत्नागिरी या योजनेच्या प्रथम सुधारीत प्रशासकीय मान्यतेच्या अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः खाभूयो - २०२२/(प्र.क्र.३७)/खारभूमी
मंत्रालय, मुंबई - ४०० ०३२.
दिनांक:- २४ जून, २०२२
पहावे- १) शासन निर्णय जलसंपदा विभाग क्र. खाभूयो २०११/(८४)/२०११, खारभूमी, दि. ३०.७.२०११
२) मुख्य अभियंता, जलसंपदा विभाग, कोंकण प्रदेश, मुंबई यांचे पत्र क्र. मुअकोप्र / खाभूयो - कुंभवडे / खारभूमी / तां- ३/५५६, दिनांक ०४/०२/२०२२.
प्रस्तावना: कुंभवडे (वाऊळवाडी- बाणेवाडी भाग-१) ता.राजापूर, जि. रत्नागिरी ही योजना विजयदुर्ग खाडीच्या तीरावर आहे. सदर योजना रत्नागिरी जिल्हातील खारभूमी विकास योजनेच्या बृहत् आरखड्यात समाविष्ट आहे.तसेच भारत सरकारच्या पर्यावरण व वन मंत्रालय, नवी दिल्ली यांचे कडील पत्र जा. क्र. जे १७०११/३२/२००१ /आय - ३/दिनांक २२/८/२००३ अन्वये सागरी नियमन कायदा, १९९१ मधून सूट दिलेल्या कोकणातील एकूण ५७५ (रत्नागिरी जिल्हातील १७० खारभूमी योजना) खारभूमी योजनांमध्ये सदर योजनेचा समावेश आहे. सदर योजनेमुळे ४७.२५ हेक्टर क्षेत्र पुनःप्रापीत होणार आहे. सदर योजनेच्या बांधाची एकूण लांबी १३७४ मीटर आहे, तसेच या योजनेवर सा. क्र. ५५ मी.व सा.क्र.१३७० मी. वर अशा २ उघाड्या आहेत. संदर्भ क्र.१ अन्वये जलसंपदा विभागाची दरसूची सन २००८-०९ व सार्वजनिक बांधकाम विभागाची दरसूची सन २००९-१० नुसार रु. ८८.६० लक्ष रकमेस मूळ प्रशासकीय मान्यता प्रदान करण्यात आली आहे. सदर योजनेस सन २०१९-२० दरसूचीवर आधारीत रु. १,६०,५६,३९३/- किंमतीचा प्रथम सुधारीत प्रशासकीय मान्यता प्रस्ताव मुख्य अभियंता, जलसंपदा विभाग, कोकण प्रदेश, मुंबई यांच्याकडून शासनास प्राप्त झाला आहे.
ही योजना नवीन योजना आहे. खाडीस वारंवार होणाऱ्या भरतीमुळे खारे पाणी प्रापण क्षेत्रात शिरुन शेत जमिनीचे नुकसान होत असल्याने, बृहत् आराखडयात समाविष्ट असलेल्या योजनेचे काम करुन मिळावे यासाठी खारभूमी लाभार्थी शेतकरी व ग्रामस्थ यांनी मागणी केलेली आहे. योजनेच्या पुन:प्रापित क्षेत्रानुसार प्रति हेक्टरी खर्च रु. ३,३९,८१७/- इतका येत असून तो सध्याच्या प्रचलित आर्थिक मापदंड रु. ७,९३,२०६/- पेक्षा कमी आहे.
सदर योजना ही मापदंडात बसते.
मुख्य अभियंता, जलसंपदा विभाग, कोकण प्रदेश, मुंबई यांच्याकडून संदर्भाधीन पत्र क्र. २ अन्वये प्राप्त झालेला कुंभवडे (वाऊळवाडी- बाणेवाडी, भाग-१) ता. राजापूर, जि. रत्नागिरी या खारभूमी योजनेच्या प्रथम सुधारीत प्रशासकीय मान्यतेसाठीच्या प्रस्तावास मुख्य अभियंता यांनी मंजुरी करीता शिफारस केलेली आहे.
त्यानुसार सदर प्रस्ताव शासनाच्या विचाराधीन होता. त्यानुसार सदर प्रस्तावासंदर्भात शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः खाभूयो २०२१/ प्र.क्र.३७/खारभूमी
शासन निर्णय : कुंभवडे (वाऊळवाडी- बाणेवाडी,भाग-१) ता. राजापूर, जि. रत्नागिरी या योजनेच्या प्रथम सुधारीत प्रशासकीय मान्यतेच्या कामास खारभूमी विभागाच्या सन २०१९-२० व २०२१-२२ ची सामाईक वर्षाच्या दरसूचीवर आधारीत अंदाजित रूपये १,६०,५६,३९३/- (रुपये एक कोटी साठ लक्ष छप्पन हजार तीनशे त्र्याण्णव फक्त) इतक्या रकमेस याव्दारे प्रथम सुधारीत प्रशासकीय मान्यता प्रदान करण्यात येत आहे. मुख्य कामाकरिता रुपये १,०५,५९,४८७/- (रुपये एक कोटी पाच लक्ष एकोणसाठ हजार चारशे सत्याऐंशी फक्त), अनुषंगिक कामाकरिता रुपये १४,५०,७८६/- (रुपये चौदा लक्ष पन्नास हजार सातशे शेहऐंशी फक्त), GST करीता रू.५,११,२४६/- (रुपये पाच लक्ष अकरा हजार दोनशे शेहेचाळीस फक्त), गौण खनिज करिता रू.१५,४७,९९९/- (रुपये पंधरा लक्ष सत्तेचाळीस हजार नऊशे नव्याण्णव फक्त), भाव वाढ करीता रू. ५,३७,४०९/- ( रूपये पाच लक्ष सदत्तीस हजार चारशे नऊ फक्त) व राखून ठेवलेली रक्कम रू.९७,७४८/ ( रूपये सत्यान्नव हजार सातशे अठ्ठेचाळीस फक्त) अशी तरतूद असून तरतूदींचा उपशीर्षवार गोषवारा सोबतच्या परिशिष्टात नमूद केला आहे. सदरील प्रशासकीय मान्यता पुढील अटींच्या अधीन राहून देण्यात येत आहे.
१) योजनेच्या कामावरील खर्च मागणी क्रमांक आय-५, मुख्य लेखाशिर्ष “४४०२ मृद व जलसंधारण यावरील भांडवली खर्च (१०२) मृद संधारण (०१) खार जमीन योजना (०१) बांधकामे (योजनांतर्गत) (४४०२०३८४)” या लेखाशीर्षाखाली खर्ची टाकावा व तो मंजूर अनुदानातून भागविण्यात यावा.
२) शासन निर्णय, जलसंपदा विभाग, दिनांक २२.६.२०१५ मधील परिच्छेद क्र. २(१) व २(२) मधील तरतुदींनुसार खारभूमी योजनेचे बांधकाम सुरु करण्यापूर्वी लाभधारकांनी सहकारी संस्था स्थापन करावी व खारभूमी योजना पूर्ण करण्यासाठी पुन:प्रापित क्षेत्रातील लाभधारकांकडून प्रकल्पातील सहभाग म्हणून रुपये ५००/- प्रती हेक्टर खर्च (किमान रुपये २००/- रोख व रुपये ३००/- मजूरीच्या स्वरुपात किंवा रोखीने) घेण्यात यावा. योजनेचे काम पूर्ण झाल्यानंतर योजना देखभाल व दुरुस्तीसाठी त्यांच्याकडे हस्तांतरित करणे आवश्यक राहील.
३) सदर कामासाठी विहित मार्गाने तरतूद अर्थसंकल्पित केल्याशिवाय त्यावर खर्च केला जाणार नाही याची दक्षता घेण्यात यावी.
४) योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरणे याची सर्वस्वी जबाबदारी संबंधीत क्षेत्रिय कार्यालयांची राहील.
५) या कामाकरीता पर्यावरण विषयक तसेच इतर सर्व वैधानिक मान्यता घेतल्यानंतरच प्रत्यक्ष काम सुरु करावे.
६) सदर प्रशासकीय मान्यता म्हणजे प्रकल्प कार्यान्वीत करण्याच्या विविध टप्यांवर झालेल्या अनियमिततेस मान्यता असल्याचे गृहित धरता येणार नाही. सदर प्रशासकीय मान्यता देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास सदर प्रशासकीय मान्यता प्रदान केल्याने ती नियमित झालेली आहे असे गृहीत धरता येणार नाही.
७) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पुढे चालू ठेवावी. सदर प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहोचणार नाही.
८) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपद्धती यांचे काटेकोरपणे अंमलबजावणी करण्यात यावी.
९) सदर प्रकल्पाच्या प्रस्तावित प्रशासकीय मान्यतेमध्ये अंतर्भूत किंमतीला तांत्रिक मान्यता प्राप्त करून घ्यावी.
१०) संपूर्ण प्रकल्प हा सदर प्रशासकीय मान्यता किंमतीच्या मर्यादेत पूर्ण करावा.
सदरहू शासन निर्णय, वित्त विभाग, क्रमांक विअप्र-१०१३/प्र.क्र.३०/२०१३/ विनियम भाग-२, दिनांक १७.०४.२०१५, भाग पहिला, उपविभाग तीन, अनुक्रमांक ४, परिच्छेद क्रमांक २७ (२) अन्वये प्रशासकीय विभागास प्रदान करण्यात आलेल्या अधिकारानुसार आंतरवित्त सल्लागार व सह सचिव तसेच नियोजन विभागाच्या (कायार्सन-१४३४) यांच्या अनौपचारिक संदर्भ क्र. ६७/२०२२, दिनांक.०६.०४.२०२२ व वित्त विभागाचा
पृष्ठ ४ पैकी २
# Page 3
शासन निर्णय क्रमांकः खाभूयो २०२१/ प्र.क्र.३७/खारभूमी
अनौपचारिक संदर्भ क्र.१४७/२०२२/कार्या. व्यय १२, दि. १९/०४/२०२२ अन्वये दिलेल्या सहमतीने निर्गमित करण्यात येत आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासना कडील प्रशासकीय मान्यता नोंदवही मध्ये ३३३ या अनुक्रमांकावर नोंदविण्यात आली आहे.
# Page 4