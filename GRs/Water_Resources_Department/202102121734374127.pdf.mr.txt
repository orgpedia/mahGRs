# Page 1
धरण पुनर्स्थापना व सुधारणा प्रकल्प टप्पा-२ अंतर्गत समाविष्ट १२ धरणांच्या कामांच्या निविदा निश्चितीस मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: ड्रीप-२०२१/प्र.क्र.१७८/२० (भाग-२) (क) /सिंव्य (कामे) मंत्रालय, मुंबई - ३२
दिनांक : १२ फेब्रुवारी, २०२१
संदर्भ :- १) जल शक्ती मंत्री, भारत सरकार यांचे पत्र क्र.DO No.T-२००८३(११)/१/२०२०-C(DSO)/ १०३१, दि.०२/०९/२०२० २) जागतिक बँकेचे पत्र व प्रकल्प मुल्यमापन कागदपत्रे (Project Appraisal Document), दि.२१/१०/२०२०.
३) जागतिक बँके समवेदच्या कर्ज वाटाघाटी बैठकीचे Agreed Minutes of Negotiations, दि. १०/११/२०२० ४) दि. १३/०१/२०२१ रोजीच्या मंत्रिमंडळ बैठकीचे मंजूर इतिवृत्त.
प्रस्तावना :
धरण पुनर्स्थापना व सुधारणा प्रकल्प टप्पा -२ हा केंद्र शासन पुरस्कृत जागतिक बँकेच्या अर्थ सहाय्याने हाती घेतलेला प्रकल्प आहे. सदर प्रकल्पाचा मुख्य उद्देश हा देशातील निवडक धरणांच्या सुरक्षिततेमध्ये तसेच परिचालन कामगिरीत सुधारणा करताना संबंधित संस्थांचे बळकटीकरण करुन योजनाबध्द पध्दतीने व्यवस्थापन करणे व धरणांचे परिचालन व देखभाल यामध्ये सातत्यता राखणे, हा आहे. या प्रकल्पामध्ये महाराष्ट्र सहभागी झाला आहे. या प्रकल्पावर होणाऱ्या खर्चाच्या ७० टक्के रक्कम जागतिक बँकेकडून प्रतिपूर्तीच्या स्वरुपात कर्ज रुपाने उपलब्ध होणार आहे.
मा. मंत्री (जलशक्ती), भारत सरकार, जलसंसाधन, नदी विकास आणि गंगा संरक्षण मंत्रालय,
नवी दिल्ली यांचे दि. ०२.०९.२०२० रोजीच्या पत्रानुसार आर्थिक कार्य विभाग, वित्त मंत्रालय, भारत सरकार व जागतिक बँक यांच्या दरम्यान कर्ज वाटाघाटी होऊन आवश्यक करार / कागदपत्रे स्वाक्षांकित होण्यापूर्वी प्रत्यक्ष प्रकल्प कार्यान्वित होण्याच्या अनुषंगाने करावयाच्या आवश्यक पूर्व तयारी बाबीं मध्ये धरण पुनर्स्थापना व सुधारणा प्रकल्प टप्पा- २ अंतर्गत काही प्रमाणात निविदा निश्चिती होणे आवश्यक आहे.
त्याअनुषंगाने धरण पुनर्स्थापना व सुधारणा प्रकल्प टप्पा-२ अंतर्गत समाविष्ट १२ धरणांच्या पुनर्स्थापना व सुधारणा कामांच्या बाबतीतील पूर्व तयारी टप्पा पूर्ण करण्याच्या दृष्टीने निविदा कर्जाची करार कागदपत्रे स्वाक्षांकित होण्यापूर्वी निश्चित करण्यास मान्यता देण्याची बाब शासनाच्या विचाराधीन होती. त्याअनुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः ड्रीप-२०२१/प्र.क्र.१७८/२० (भाग-२) (क) /सिंव्य (कामे)
शासन निर्णय :
१. धरण पुनर्स्थापना व सुधारणा प्रकल्प टप्पा-२ अंतर्गत समाविष्ट १२ धरणांच्या पुनर्स्थापना व सुधारणाच्या प्रशासकीय मान्यता प्राप्त कामांपैकी रुपये ११४ कोटी किंमती पर्यतच्या कामांच्या निविदा, कर्जाची करार कागदपत्रे स्वाक्षांकित होण्यापूर्वी, निश्चित करुन कार्यारंभ आदेश देण्यास मान्यता देण्यात येत आहे .
२. निविदा प्रक्रिया सुरु करण्यापूर्वी सदर कामाची निविदा निश्चित झाल्यानंतर देखील रु. ११४ कोटी या मर्यादेचे उल्लंघन होणार नाही याचे प्रमाणपत्र प्रकल्प संचालक, धरण पुनर्स्थापना व सुधारणा प्रकल्प (DRIP) तथा अधीक्षक अभियंता, धरण सुरक्षितता मंडळ, नाशिक यांच्याकडून प्राप्त करणे आवश्यक राहील.
३. उपरोक्त मर्यादेपलिकडील किंमतीच्या कामांच्या निविदा प्रक्रिया चालू केल्या जाणार नाहीत याची दक्षता घेण्याची जबाबदारी प्रकल्प संचालक, धरण पुनर्स्थापना व सुधारणा प्रकल्प (DRIP) तथा अधीक्षक अभियंता, धरण सुरक्षितता मंडळ, नाशिक यांची राहील.
४. कर्जाची करार कागदपत्रे स्वाक्षांकित झाल्यानंतर उर्वरित कामांच्या निविदा प्रक्रिया प्रचलित पध्दतीने पार पाडाव्यात.
सदर शासन निर्णय मा.मंत्रीमंडळाने दि. १३/०१/२०२१ रोजी झालेल्या मंत्रीमंडळ बैठकीत प्रदान केलेल्या मान्यतेस अनुसरुन निर्गमित करण्यात येत आहे.
# Page 3