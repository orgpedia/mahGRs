# Page 1
----------------------------------------
| पुर्णा नेवपुर मध्यम प्रकल्प, ता. कन्नड |
| जि. औरंगाबाद अंदाजपत्रकास विशेष |
| दुरूस्ती अंतर्गत प्रशासकीय मान्यता. |
----------------------------------------
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२२/ (प्र.क्र.४१७/२०२२)/सिंव्य(कामे)
मंत्रालय, मुंबई - ४०० ०३२
दिनांक: ०३ फेब्रुवारी, २०२३
वाचा: १. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र.जा.क्र.
गोमपाविम-/सिंचन-२/ विवसू कडा औरंगाबाद / धा - १८ / ९३५० दि.२१/१०/२०२२.
२. शासन निर्णय – २०१७/५६६/१७/सिंव्य(कामे), दि.३१/०८/२०१८.
३. शासन निर्णय – २०१८/५५१/१७/सिंव्य(कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे) दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे), दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
७. शासन निर्णय क्रमांक : संकीर्ण २०१६/(२७/२०१६)/लपा-२ दि. २६/५/२०१७.
प्रस्तावना:
पुर्णा नेवपुर मध्यम प्रकल्प हा पुर्णा नदीवर कन्नड तालुक्यातील नेवपुर गावाजवळ बांधण्यात आला असून प्रकल्पाचे बांधकाम १९९७ साली पूर्ण झालेले आहे. पुर्णा नेवपुर मध्यम प्रकल्पाचा पूर्ण जलाशय साठा ११.८८ द.ल.घ.मी. असून उपयुक्त साठा ९.३४ द.ल.घ.मी. आहे. प्रकल्पाचे एकूण सिंचन क्षेत्र ICA १६९६ हेक्टर असून उजवा कालवा ७ कि.मी. व डावा कालवा १४.७ कि.मी. लांबीचा आहे. पुर्णा नेवपुर मध्यम प्रकल्पाच्या माती धरणाची लांबी २४७० मीटर असून धरणाची महत्तम उंची १६.४७ मीटर व सांडव्याची लांबी ३२५ मीटर आहे.
पुर्णा नेवपुर मध्यम प्रकल्पाची माती धरणाची भिंत जागोजागी दबलेली आहे तसेच पोहोच रस्ताही नादुरुस्त आहे.सांडव्यातून पाणीगळती असल्याने पाणी नाश होतो. त्यामुळे धरण माती भिंतीचे दुरुस्ती तसेच सांडवा दुरुस्ती व मार्गदर्शक भिंतीची दुरुस्ती करणे आवश्यक असल्याचे निर्दशनास आलेले आहे. तसेच कालव्यावर विविध ठिकाणी पाणी मोजण्यासाठी आवश्यक यंत्रणा करण्याच्या दृष्टीने काही कामे करणे आवश्यक ठरले आहे.
या पार्श्वभूमीवर धरण सुरक्षिततेच्या दृष्टीकोनातून मुख्य धरण व सांडवा दुरुस्तीचे काम व कालव्याची इतर कामे करण्याच्या दृष्टीने पुर्णा नेवपुर मध्यम प्रकल्पाच्या कामांचे अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय: गोदावरी मराठवाडा पाटबंधारे विकास महामंडळ, औरंगाबाद अंतर्गत पुर्णा नेवपुर मध्यम ता. कन्नड जि.
औरंगाबाद प्रकल्पाच्या अंदाजपत्रकास विशेष दुरूस्ती अंतर्गत रू. २,४०,५४,७७६ /- (रू. दोन कोटी चाळीस लक्ष चौपन्न हजार सातशे श्याहत्तर फक्त) एवढया खर्चाच्या प्रस्तावास खालील अटींच्या अधीन सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहील.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
# Page 2
शासन निर्णय क्रमांकः प्रमाप्र-२०२२/ (प्र.क्र.४१७/२०२२)/सिंव्य(कामे)
--------------------------------------------------------------------------------------------------------
| प्रस्तावित कामासाठी होणारा खर्च ४७०१ मोठे व मध्यम पाटबंधारे प्रकल्प यावरील भांडवली खर्च, ८० |
| सर्वसाधारण, १९० - सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा |
| कार्यक्रमा अंतर्गत भाग भांडवली अंशदान (१०)(०२) गोदावरी मराठवाडा पाटबंधारे विकास महामंडळास भाग |
| भांडवली अंशदान (मराठवाडा विभाग) (कार्यक्रम) (४७०१ जे१४९) (योजनांतर्गत) ५४ गुंतवणुका या लेखाशिर्षा खाली |
| टाकुन मंजुर अनुदानातुन भागवावा. |
--------------------------------------------------------------------------------------------------------
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. ३४ सन २०२२-२३ मध्ये नोंदविण्यात आलेली आहे.
# Page 3