# Page 1
लेंडी प्रकल्पांतर्गत (महाराष्ट्र व तेलंगणा या राज्यांचा संयुक्त प्रकल्प) मौ. मुक्रमाबाद, ता. मुखेड, जि.नांदेड येथील ज्या पुनर्वसित गावठाणामध्ये जमीन संपादित होऊ शकली नाही किंवा अंशतः जमीन संपादित झाल्यामुळे सर्व कुटुंबांच्या पुनर्वसनाकरीता जमीन अपुरी पडत आहे, त्या सर्व कुटुंबांचे स्वेच्छा पुनर्वसन करणेबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०१८/१२८४/प्र.क्र.५८४/ मोप्र-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक. २० ऑक्टोबर, २०२२.
संदर्भ :- १) जिल्हाधिकारी, नांदेड यांचे अशापक्र.२०१८ उजिअ/स्वेच्छापू, दि.१७.७.२०१८ २) गोदावरी मराठवाडा पाटबंधारे विकास महामंडळ, औरंगाबाद यांचे जा.क्र. गोमपाविम/ तां.३/नांपामं/लेंडी प्रकल्प/पुन/१०४९,दि.२४.१.२०१९ चा प्रस्ताव.
३) महसूल व वन विभाग, मंत्रालय, मुंबई यांचे पत्र क्र..बैठक-२०२०/प्र.क्र.४०/२१, दि.२७ जानेवारी,२०२२ अन्वये निर्गमित करण्यात आलेले महाराष्ट्र राज्य पुनर्वसन प्राधिकरण तथा राज्य पुनर्वसन पुनर्स्थापना संनियंत्रण समितीच्या दि.१३.७.२०२१ च्या बैठकीचे सुधारित इतिवृत्त.
४) गोदावरी मराठवाडा पाटबंधारे विकास महामंडळ, औरंगाबाद यांचे जा.क्र.गोमपाविम/ तां. ३/नांपाम/लेंडी प्रकल्प/स्वेच्छा पुनर्वसन/६१४६, दि.०६.७.२०२२ चा प्रस्ताव.
५) शासन निर्णय क्रमांक, संकीर्ण-२०१८/१२८४/प्र.क्र.५८४/मोप्र-२, दि. २३ मार्च, २०२२
प्रस्तावना : लेंडी प्रधान प्रकल्प हा महाराष्ट्र व तेलंगणा राज्यामधील संयुक्त प्रकल्प असून सन १९८६ मध्ये सुरू करण्यात आला आहे. सद्य:स्थितीत धरणाचे काम ८०% पूर्ण झाले असून घळभरणीचे काम शिल्लक आहे. या प्रकल्पाच्या संयुक्त कालव्याची कामे जवळपास पूर्ण झाली असून महाराष्ट्राच्या हद्दीतील उर्वरीत कालव्याचे काम प्रगतीत आहे. सदर प्रकल्पाच्या धरणाचे काम सन २०११ पासून प्रकल्पग्रस्तांच्या पुनर्वसनविषयक मागण्यांच्या पूर्ततेअभावी बंद आहे. या प्रकल्पाच्या बुडीत क्षेत्रात १२ गावांचा समावेश होतो. त्यापैकी मौजे मुक्रमाबाद, ता. मुखेड, जि.
नांदेड येथील बाधीत प्रकल्पग्रस्तांच्या स्वेच्छा पुनर्वसनास संदर्भ क्र. ५ येथील शासन निर्णयांन्वये मान्यता देण्यात आली आहे. इतर ११ गावांपैकी ज्या पुनर्वसित गावठाणामध्ये जमीन संपादित होऊ शकली नाही किंवा अंशतः जमीन संपादित झाल्यामुळे सर्व कुटुंबांच्या पुनर्वसनाकरीता जमीन अपुरी पडत आहे, त्या सर्व कुटुंबांचे स्वेच्छा पुनर्वसन करण्याची बाब शासनाच्या विचाराधीन होती. त्यानुषंगाने खालीलप्रमाणे निर्णय घेण्यात येत आहे :
शासन निर्णय : लेंडी प्रकल्प हा आंतरराज्यीय प्रकल्प असल्याने त्यास महाराष्ट्र प्रकल्पबाधित व्यक्तींचे पुनर्वसन अधिनियम लागू नाहीत. तसेच महाराष्ट्र प्रकल्पबाधित व्यक्तींचे पुनर्वसन अधिनियम
# Page 2
शासन निर्णय क्रमांक: संकीर्ण-२०१८/१२८४/प्र.क्र.५८४/मोप्र-२
१९९९ मध्ये स्वेच्छा पुनर्वसनाबाबत कोणतीही तरतूद नाही. सदर प्रकल्प आंतरराज्य प्रकल्प असल्याने त्यातील प्रकल्पग्रस्तांस किमान महाराष्ट्र प्रकल्प बाधित व्यक्तींचे पुनर्वसन अधिनियमानुसार देय सुविधा उपलब्ध करुन देणे आवश्यक आहे. सद्य:स्थितीत राज्यात भूमीसंपादन,पुनर्वसन व पुनर्स्थापना करतांना वाजवी भरपाई मिळण्याचा व पारदर्शकतेचा हक्क अधिनियम २०१३ लागू करण्यात आला असून त्यातील नियम क्र. १०८ नुसार स्वेच्छा पुनर्वसनाबाबत तरतूद करण्यात आली आहे.
२. प्रकल्पांतर्गत मौजे मुक्रमाबाद व्यतिरिक्त इतर ११ गावठाणांपैकी पुढील कोष्टकात दर्शविलेल्या ३ गावांमधील कुटूंबांकरीता, जमीन संपादित होऊ शकली नाही किंवा अंशतः जमीन संपादित झाल्यामुळे, या गावातील पात्र कुटुंबांच्या स्वेच्छा पुनर्वसनासाठी स्वेच्छा पुनर्वसन अनुदान देण्याची बाब विचाराधीन होती. त्यास अनुसरुन पुढील कोष्टकातील रकाना क्र.३ मध्ये दर्शविलेल्या पात्र कुटुंबांना रकाना क्र. ४ मध्ये दर्शविल्यानुसार स्वेच्छा पुनर्वसन अनुदान मंजूर करण्यास यान्वये मान्यता देण्यात येत आहे.
अ.क्र. गावाचे नांव स्वेच्छा पुनर्वसना करीता | आवश्यक निधी अंदाजित कुटूंब संख्या (रु. लक्ष)
१ इटग्याळ (प.मु.) १६५ ८२३.३५ २ कोळनुर ३० १४९.७० ३ वळंकी १३४ ६६८.६६ एकूण ३२९ १६४१.७१ लक्ष (१६.४२ कोटी)
३. सदर शासन निर्णय, महाराष्ट्र राज्य पुनर्वसन प्राधिकरण तथा राज्य पुनर्वसन व पुनर्स्थापना संनियंत्रण समितीच्या दि. १३.७.२०२१ रोजीच्या बैठकीतील निर्णयास तसेच नियोजन विभागाच्या अनौपचारिक संदर्भ क्र.१७४/ २०२२/१४३३, दि.१४.०७.२०२२ व वित्त विभागाच्या अनौपचारिक संदर्भ क्र. २२४२ / व्यय-१२, दि. २५.०७.२०२२ अन्वये प्राप्त सहमतीनुसार निर्गमित करण्यात येत आहे.
# Page 3