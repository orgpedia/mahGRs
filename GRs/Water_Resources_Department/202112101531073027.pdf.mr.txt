# Page 1
अध्यक्ष आणि सदस्य महाराष्ट्र जलसंपत्ती नियमन प्राधिकरण यांच्या वेतनश्रेणी सातव्या वेतन आयोगाच्या अनुषंगाने सुधारित करणेबाबत.
महाराष्ट्र शासन
जलसंपदा विभाग
शासन निर्णय क्रमांक : मजनिप्रा-२०१७/६२९/प्र.क्र.१४५/जसं (आस्था)
मंत्रालय, मुंबई-४०० ०३२.
दिनांक : :- १० डिसेंबर, २०२१
वाचा : १) केंद्र शासन, वित्त मंत्रालय अधिसूचना क्र.सा.का.नि.७२१ (अ) दिनांक २५ जुलै २०१६.
२) वित्त विभाग, शासन निर्णय क्र.निवेसू-२०१८/प्र.क्र.१३०/सेवा-४, दिनांक १ जानेवारी २०१९.
प्रस्तावना : केंद्र शासनाने सातव्या वेतन आयोगाच्या शिफारशींच्या आधारे केंद्र शासनाच्या अखिल भारतीय सेवेतील अधिकाऱ्यांच्या वेतनश्रेणीत दि.१ जानेवारी २०१६ पासून सुधारणा करण्याचा निर्णय घेण्यात आला आहे.
केंद्र शासनाच्या निर्णयाच्या आधारे राज्य शासकीय कर्मचारी / अधिकारी यांना ७ वा वेतन आयोग, शासन अधिसूचना, वित्त विभाग क्र. वेपूर २०१९/प्र.क्र.१/सेवा-९ दिनांक ३० जानेवारी, २०१९ रोजीच्या अधिसूचनेन्वये लागू करण्यात आलेला आहे. त्यानुषंगाने महाराष्ट्र जलसंपत्ती नियमन प्राधिकरणातील अध्यक्ष व सदस्य यांना सातव्या वेतन आयोगानुसार सुधारित वेतनश्रेणी लागू करण्याबाबतचा प्रस्ताव शासनाच्या विचाराधीन होता.
शासन निर्णय : अखिल भारतीय सेवेतील अधिकाऱ्यांचे वेतन आणि भत्त्यात केंद्र शासनाने सुधारणा केलेली असल्यामुळे महाराष्ट्र जलसंपत्ती नियमन प्राधिकरण या स्वायत्त संस्थेतील अध्यक्ष आणि सदस्य यांच्या विद्यमान वेतनश्रेणीमध्ये सातव्या वेतन आयोगाच्या अनुषंगाने खालीलप्रमाणे सुधारणा करण्यात येत आहे.
-------------------------------------------------------------------------------------------------------------------------------------------------
| लं अ. क्र. | स्वायत्त संस्था / पदनाम | ६ व्या वेतनआयोगानुसार देण्यात आलेली वेतनश्रेणी | ७ व्या वेतन आयोगानुसार मागणी करण्यात आलेली सुधारित वेतनश्रेणी |
| १ | २ | ३ | ४ |
| १ | महाराष्ट्र जलसंपत्ती नियमन प्राधिकरण - अध्यक्ष | रु.८०,०००/-(नियत) | रु.२,२५,०००/- (नियत) |
| २ | महाराष्ट्र जलसंपत्ती नियमन प्राधिकरण- सदस्य | रु.६७००० ७९०००(HAG) | रु.१,८२,२००/ |
-------------------------------------------------------------------------------------------------------------------------------------------------
२. अखिल भारतीय सेवेतील सेवानिवृत्त अधिकाऱ्यांची नियुक्ती वरील पदावर झाली असल्यास त्यांचेबाबतीत सदर आदेश दिनांक ०१/०१/२०१६ पासून लागू करण्यात यावेत व राज्य सेवेतील सेवानिवृत्त अधिकारी वरील पदावर नियुक्तीधारक असल्यास राज्य शासकीय सेवानिवृत्त कर्मचाऱ्यांना निवृत्ती वेतनात सुधारणा होणाऱ्या दिनांकापासून लागू करण्यात यावी.
# Page 2
शासन निर्णय क्रमांकः मजनिप्रा-२०१७/६२९/प्र.क्र.१४५/जसं (आस्था)
३. अध्यक्ष / सदस्य, महाराष्ट्र जलसंपत्ती नियमन प्राधिकरण हे अनुक्रमे भा.प्र.से./ राज्यसेवामधील कार्यरत अधिकारी असल्यास त्यांना सातव्या वेतन आयोगानुसार वेतन मॅट्रीक्सच्या अनुक्रमे स्तर १७ मध्ये (Central Government Notification Dated 25 July, 2016) रु.२,२५,०००/- व स्तर-३१ मध्ये (Government of Maharashtra Notification Dated 30th January, 2019) रु.१,८२,२००/ इतके वेतन अनुज्ञेय राहील आणि ते सेवानिवृत्त अधिकारी असल्यास त्यांचे कायमपद वेतन वजा निवृत्तीवेतन इतक्या रकमेच्या मर्यादेत वेतन अनुज्ञेय राहील.
४. हे आदेश वित्त विभाग अनौपचारिक सदर्भ क्र.११९/२०२१/सेवा-४, दिनांक ०८ ऑक्टोबर, २०२१ तसेच अनौ.सं.क्र.१०७७/२०२१/वित्त, दिनांक २५ ऑक्टोबर, २०२१ अन्वये मान्यता प्रदान करण्यात आल्याप्रमाणे निर्गमित करण्यात येत आहेत.
५. या संबंधातील महाराष्ट्र जलसंपत्ती नियमन प्राधिकरण अध्यक्ष व सदस्य यांच्या सेवा शर्तीच्या नियमात स्वतंत्रपणे सुधारणा करण्यात येतील.
# Page 3