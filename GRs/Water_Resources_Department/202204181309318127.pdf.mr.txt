# Page 1
शासनाचे दि.१५.०९.२००५ रोजीच्या लहान जलविद्युत प्रकल्पांच्या विकासाचे खाजगीकरण विषयक धोरण राबविताना विविध स्तरावर करावयाच्या कार्यवाहीच्या अनुषंगाने निर्गमित दि.०६.११.२००७ रोजीचे शासन परिपत्रक अधिक्रमीत करून सुधारीत सुचना प्रसृत करण्याबाबत.
महाराष्ट्र शासन
जलसंपदा विभाग
शासन परिपत्रक क्रमांक:- जविप्र-२०१६/प्र.क्र.१०३/जवि
मंत्रालय, मुंबई-४०० ०३२
दिनांक :- १८ एप्रिल, २०२२
पहावे :- १. शासन निर्णय, जलसंपदा विभाग क्र.पीव्हीटी-१२०४/(१६०/२००४)/जवि, दि.१५.०९.२००५ २. शासन परिपत्रक क्र.जविप्र १२०७/(३२१/२००७)/जवि, दि.६.११.२००७
परिपत्रक
जलसंपदा विभागाने २५ मे.वॅ. क्षमतेपर्यंतच्या लहान जलविद्युत प्रकल्पांचा विकास खाजगीकरणाच्या माध्यमातून करण्याबाबतचे धोरण शासन निर्णय जलसंपदा विभाग, क्र.पीव्हीटी-१२०४/(१६०/२००४) /जवि, दि.१५.०९.२००५ अन्वये जाहीर केले आहे. सदर शासन धोरणाच्या अंमलबजावणीच्या अनुषंगाने दि.०६.११.२००७ रोजीच्या शासन परिपत्रकान्वये मार्गदर्शक सूचना देण्यात आलेल्या आहेत. तथापि असे निदर्शनास आले आहे की, सदर धोरणातील तरतूदीनुसार करावयाची कार्यवाही कोणत्या स्तरावर करावी याबाबत क्षेत्रिय अधिका-यांमध्ये संदेह आहे. सबब सदर शासन परिपत्रक अधिक्रमित करून सुधारीत सूचना प्रसृत करण्याची बाब शासनाच्या विचाराधीन होती.
२. लहान जलविद्युत प्रकल्पांचा विकास खाजगीकरणाच्या माध्यमातून करण्याबाबतचे धोरण गतिमान व परिणामकारकरित्या राबविण्यासाठी, या धोरणांतर्गत असलेल्या तरतुदीनुसार करावयाची कार्यवाही कोणत्या स्तरावर अपेक्षित आहे याबाबत सूचना दि.०६.११.२००७ रोजीच्या शासन परिपत्रकासोबतच्या परिशिष्टान्वये देण्यात आलेल्या असून, त्यामध्ये अधिक स्पष्टता येण्यासाठी दि.१९.०७.२०१६ रोजीचे शासन पत्र निर्गमित करण्यात आले आहे. तद्नंतरही निर्णय प्रक्रिया होण्यासाठी प्रशासकीय कालावधी जास्त लागत असल्याचे निदर्शनास येत असल्याने, परिशिष्टाचे पुनर्विलोकन करण्यात येऊन सुधारीत कार्यपध्दती विहित करण्यात आली असून, ती सोबत परिशिष्ट स्वरुपात जोडली आहे. तरी सदर परिशिष्टानुसार विविध स्तरावरील क्षेत्रिय अधिका-यांनी कार्यवाही करावी व केलेल्या कार्यवाहीबाबत वेळोवेळी शासनास अवगत करावे.
# Page 2