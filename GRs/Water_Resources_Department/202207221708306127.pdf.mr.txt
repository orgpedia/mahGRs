# Page 1
वाघेरा ल. पा. प्रकल्प ता. त्र्यंबक, जि. नाशिक प्रकल्पाच्या डाव्या कालव्याच्या दुरूस्तीच्या अंदाजपत्रकास विशेष दुरूस्ती अंतर्गत प्रशासकीय मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२१/ (प्र.क्र.३३३/२०२१)/ सिंव्य (कामे)
मंत्रालय, मुंबई-४०० ०३२
दिनांक:२२ जुलै, २०२२
वाचा: १. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र.जा.क्र.
गोमपाविम/सिंचन- १/ धा-२२७ / २०२१/९००९ दि. ०३/११/२०२१.
२. शासन निर्णय - २०१७/(५६६/१७)/सिंव्य (कामे), दि.३१/०८/२०१८.
३. शासन निर्णय – २०१८/(५५१/१७)/सिंव्य (कामे), दिद.२७.२ /११/२०१८.
४. शासन निर्णय – २०१३/(७८५/१३)/सिंव्य(कामे), दि.१/८/२०१९.
५. शासन परिपत्रक- प्रमा २०१३/(७८५/१३)/सिंव्य(कामे), दि.१६/९/२०२१.
६. शासन परिपत्रक क्र. प्रमा-२०१३/(७८५/१३)/सिव्य (कामे) दि १/१/२०१५.
प्रस्तावना: लघु पाटबंधारे प्रकल्प वाघेरा ता. त्र्यंबकेश्वर, जि नाशिक हा प्रकल्प नाशिक जिल्हयापासुन ४० कि.मी. अंतरावर त्र्यंबकेश्वर तालुक्यातील वाघेरा गावाजवळ गोदावरी खो-याच्या स्थानिक नाल्यावर आहे.
प्रकल्पाचे बांधकाम सन १९९३ मध्ये पूर्ण असून प्रकल्प सिंचन व्यवस्थापनास हस्तांतर आहे. प्रकल्पाचा एकुण निर्मित पाणीसाठा ३.६९४ दलघमी असुन त्यातुन ४१२ हेक्टर सिंचनक्षेत्र निर्मित आहे. प्रकल्पाच्या उजव्या तीरावर ४ कि.मी. लांबीचा उजवा कालवा असुन त्यावर ७५ हेक्टर सिंचनक्षेत्र भिजते व डाव्या तीरावर १० कि.मी. लांबीचा डावा कालवा असुन त्यावर ३३७ हेक्टर सिंचनक्षेत्र भिजते.
वाघेरा प्रकल्प हा अतिवृष्टीच्या प्रदेशात मोडत असून प्रकल्पस्थळी भागात सरासरी पर्जन्यमान २००० मी.मी. इतके आहे. प्रकल्पाच्या डावा कालवा हा सुरवातीच्या २.०० कि.मी. लांबीत ब-याचशा नैसगिक नाल्यांना ओलांडुन जात असुन पावसाळयात नाल्यांच्या पूरपाण्यामुळे कालवा हा सुरवातीलाच ब-याच ठिकाणी फुटतो.
त्यामुळे कालव्यास आवर्तन कालावधीत पुढे पाणी पोहचु शकत नाही. यास्तव सदर कालव्याच्या सुरवातीच्या २ कि.मी. लांबीत कायमस्वरूपी उपाययोजना करणे आवश्यक आहे. कालव्यावरील बांधकामे ही दगडी भिंतीत असल्याने व साधारणता २५ वर्षापेक्षा जास्त काळ लोटलेला असल्याने बरीचशी बांधकामे कमकुवत / जीर्ण झालेली असुन त्यांची मोठया प्रमाणात पडझड झालेली आहे. प्रकल्पाचे दोन्ही कालवे मागील २० वर्षापासुन बंद असुन आज रोजी प्रकल्पावर नदीव्दारे आवर्तन देऊन मौजे वाघेरा या गावातील लाभक्षेत्र सिंचित होत आहे. मात्र यामुळे पाण्याचा अपव्यय होत असुन बहुतांश शेतकरी सिंचनापासुन वंचित आहे. यास्तव स्थानिक लोकप्रतिनिधींनी सदर प्रकल्पाच्या कालव्यांची दुरूस्ती होणेबाबत मागणी केलेली आहे. या पार्श्वभूमीवर वाघेरा ल. पा. प्रकल्प ता. त्र्यंबक, जि. नाशिक प्रकल्पाच्या डाव्या कालव्याच्या दुरूस्तीच्या अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय: गोदावरी मराठवाडा पाटबंधारे विकास महामंडळ, औरंगाबाद अंतर्गंत वाघेरा ल. पा. प्रकल्प ता. त्र्यंबक, जि. नाशिक प्रकल्पाच्या डाव्या कालव्याच्या विशेष दुरुस्तीच्या रू. ४,९७,४२,७२३ /- (रू. चार कोटी सत्त्यानऊ लक्ष बेचाळीस हजार सातशे तेवीस फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः प्रमाप्र-२०२१/ (प्र.क्र.३३३/२०२१)/ सिंव्य (कामे)
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०२ लहान पाटबंधारे प्रकल्प यावरील भांडवली खर्च, ८० सर्वसाधारण,१९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत भाग भांडवली अनुदान (००) (१८) गोदावरी मराठवाडा पाटबंधारे विकास महामंडळास भाग भांडवली अंशदान (उर्वरीत महाराष्ट्र)(कार्यक्रम) (४७०२ ७४८१) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवहीमध्ये क्र.
१९ सन २०२२ मध्ये नोंदविण्यात आलेली आहे.
# Page 3
# Page 4