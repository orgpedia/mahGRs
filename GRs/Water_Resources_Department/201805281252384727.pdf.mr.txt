# Page 1
जलसंपदा ई प्रशासन प्रकल्पांकरीता Web Based NI Billing प्रणाली विकसित करण्यासाठी येणाऱ्या खर्चास प्रशासकीय मंजुरी देणेबाबत.
महाराष्ट्र शासन
जलसंपदा विभाग
शासन निर्णय क्रमांक : ई-प्रशा-२०१८/१२१/प्र.क्र. ४७/निवसं. - ३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दि. २८ मे, २०१८
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| वाचा:- | १. शासन परिपत्रक बि सिं आ २०१४/(१५४/१४) सिंव्य धो दिनांक २२/४/२०१४ २. महाराष्ट्र जलसंपत्ती नियमन प्राधिकरण यांचे आदेश क्र. १/२०१८ दि. ११ जानेवारी २०१८ ३. महाराष्ट्र जलसंपत्ती नियमन प्राधिकरण यांचे ठोक जलवापर निकष (दि. २२ सप्टेंबर २०१७) ४. शासन परिपत्रक क्र.बि.पा.पू. १००१/(७१३/२००१)/सिं. व्य. (धो) दि.७/४/२००३ ५. महाराष्ट्र जलसंपत्ती नियमन प्राधिकरणाचा आदेश क्रं ठोक जलसंपत्ती आदेश/(५९/३१५) दि. ३० मे २०११ ६. शासन निर्णय क्र. ई प्रशासन-१०१३/(२७/१३) लपा-१/दि. १२/३/२०१३ |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
प्रस्तावना: सध्या ई-जलसेवेच्या मॉडयूल M१९ अन्वये राज्यातील बिंगर सिंचन ग्राहकांसाठी देयके तयार करण्याचे काम करण्यात येते. या प्रणालीमध्ये साधारणत: ७५०० बिंगर सिंचन ग्राहकांची माहिती उपलब्ध आहे परंतु २००० बिंगर सिंचन ग्राहकांच्या देयकाकरीता सदर प्रणालीचा वापर करण्यात येत आहे. महाराष्ट्र जलसंपत्ती नियमन प्राधिकरण अधिनियम २००५ मधील कलम ११ (प) व ११(घ) अन्वये दिलेल्या अधिकाराचा वापर करुन प्राधिकरणाने राज्यातील कृषी सिंचन, औद्योगिक, घरगुती प्रयोजनार्थ निकष निर्धारित करुन ठोक जलदर पुनर्विलोकीत व सुधारीत केले आहेत. या तीन प्रवर्गांपैकी औद्योगिक व घरगुती वापर कर्त्यांसाठी आता सुधारित केलेले निकष व जलदर सध्या वापरात असलेल्या M–१९ हया ई जलसेवा प्रणालीमध्ये समाविष्ट करणे शक्य नाही. तसेच प्राधिकरणाने निर्गमित केलेले जलदर व दंडात्मक तरतुदी व मॉडयूल M१९ मधील निकष वेगळे आहेत. बिगर सिंचनासाठीच्या पाणीपट्टीचे सुधारित दर १ फेब्रुवारी, २०१८ पासून लागू असून चालू जल वर्ष (नोव्हेंबर,२०१७ ते ऑक्टोबर,२०१८) व नविन जल वर्ष (जुलै, २०१८ ते जून,२०१९) यामध्ये फेब्रुवारी, २०१८ ते जून, २०१८ हा कालावधी येत असल्यामुळे क्लिष्टता निर्माण झाली आहे. तसेच जलदरा व्यतिरिक्त इतर धोरणात्मक बाबी मध्ये बदलांची अंमलबजावणी करणे आवश्यक असून त्यास लागणार काही कालावधी लक्षात घेता, बिगर सिंचन पाणी वापराचे देयक तयार करतांना एकसुत्रीपणा राहावा यासाठी नविन संगणक प्रणाली विकसित करण्याची बाब शासनाच्या विचाराधीन होती.
# Page 2
शासन निर्णय क्रमांकः ई-प्रशा-२०१८/१२१/प्र.क्र.४७/निवसं.-३
शासन निर्णयः महाराष्ट्र जलसंपत्ती नियमन प्राधिकरण अधिनियम २००५ मधील कलम ११ (प) अन्वये दिलेल्या अधिकाराचा वापर करुन राज्यातील औद्योगिक, घरगुती व कृषी या तीन प्रवर्गातील ठोक जलवापर कर्त्यांसाठी अधिनियमाचे कलम ११ (घ) मधील तरतुदी विहित केलेल्या पध्दतीनुसार निकष निर्धारित करुन प्राधिकरणाने ठोक जलदर पुनर्विलोकीत व सुधारीत केले आहेत. या तीन प्रवर्गांपैकी औद्योगिक व घरगुती वापर कर्त्यांसाठी आता सुधारित केलेले निकष व जलदर नविन बिगर सिंचन वर्ष सुरु होण्यापुर्वीच तातडीने लागू करण्यासाठी Web Based NI Billing संगणक प्रणाली विकसित करण्यास प्रशासकीय मान्यता देण्यात येत आहे.
२. सदर Web Based NI Billing प्रणाली विकसित करण्यासाठी रु.३.५३ लक्ष इतका खर्च लागणार आहे. याकरिता होणारा खर्च मागणी क्र. ३४५१ - सचिवालयीन आर्थिक सेवा ०९० सचिवालय (०१) जलसंपदा विभाग आस्थापना (०१) (०३) ई-गव्हर्णन्स प्रकल्प - १७ संगणक खर्च योजनांतर्गत (३४५१-२७१९) या लेखाशिर्षातंर्गत सन २०१८-१९ या वर्षाच्या मंजुर अनुदानातुन भागविण्यात यावा.
३. सदर शासन निर्णय वित्त विभाग शासन निर्णय क्रमांक विअप्र-२०१३/प्र.क्र.३०/२०१३/विनियम, भाग-२ दिनांक १७/४/२०१५ वित्तिय अधिकार नियम पुस्तिका - १९७८, भाग पहिला, उप विभाग दोन मधील अनुक्रमांक २७-अ मधील नियम क्रमांक ७६ मधील अट क्रमांक ४ अन्वये प्रशासकीय विभागास प्रदान केलेल्या अधिकारानसार निर्गमित करण्यात येत आहे.