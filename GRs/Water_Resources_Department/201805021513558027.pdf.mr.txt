# Page 1
श्रीरामकृष्ण गोदावरी सहकारी उपसा जलसिंचन योजना, जि. औरंगाबाद यास विशेष अनुदान देणेबाबत.
महाराष्ट्र शासन
जलसंपदा विभाग
शासन निर्णय क्रमांक : बैठक-२०१७/(प्र.क्र.१९३/२०१७)/सिं.व्य.(म)
मंत्रालय, मुंबई-४०००३२.
दिनांक :२ मे, २०१८.
वाचा – १) मा. अध्यक्ष, विधानसभा यांच्या अध्यक्षतेखाली संपन्न झालेल्या दि. २५ एप्रिल, २०१७ च्या बैठकीचे इतिवृत्त.
२) मुख्य अभियंता व मुख्य प्रशासक, लाभक्षेत्र विकास प्राधिकरण, औरंगाबाद यांचे पत्र जा.
क्र.मुदका/सिंचन/सहकार/३३९४, दि. २५ जुलै, २०१७.
३) मा. मंत्रीमंडळ बैठक दि. १० एप्रिल २०१८ चे इतिवृत्त.
प्रस्तावना -
श्रीरामकृष्ण गोदावरी उपसा जलसिंचन योजना सन १९९३ मध्ये कार्यान्वित करण्यात आली.
त्यानंतर सदर योजनेवरील बँकेचे कर्ज, विद्युत पुरवठा देयकाची थकबाकी व जलसंपदा विभागाची
पाणीपट्टीची थकबाकी न भरल्यामुळे व बँकेच्या कर्जाचा बोजा संस्थेच्या लाभधारक शेतकऱ्यांच्या
७/१२ वर टाकणे, इत्यादी कारणांमुळे ही योजना पुर्णपणे बंद असल्याने दि. २५.४.२०१७ रोजी
मा.अध्यक्ष, विधानसभा यांच्या अध्यक्षतेखाली झालेल्या बैठकीच्या अनुषंगाने श्रीरामकृष्ण गोदावरी
उपसा जलसिंचन योजना पुर्नकार्यान्वित करण्यासाठी अर्थसहाय्य करण्याची बाब शासनाच्या
विचाराधीन होती. दि. १० एप्रिल २०१८ रोजीच्या मा. मंत्रीमंडळ बैठकीतील निर्णयानुसार शासन
पुढील निर्णय घेत आहे.
शासन निर्णय
श्रीरामकृष्ण गोदावरी उपसा जलसिंचन योजना, औरंगाबाद योजनेच्या टप्पा क्र. १ व २
प्रत्येकी दोन पंप कार्यान्वित करण्यासाठी यांत्रिकी, विद्युत व स्थापत्य कामाचे अंदाजपत्रकानुसार
रु. ५.७९ कोटी इतका निधी खालील अटींच्या अधीन राहून उपलब्ध करून देण्यात येत आहे.
१. श्रीरामकृष्ण गोदावरी सहकारी उपसा जलसिंचन योजना पुन: कार्यान्वित करण्यासाठी
औरंगाबाद जिल्हा मध्यवर्ती बँक, औरंगाबाद बँकेस अनुदानाची रक्कम रु. ५.७९ कोटी
गोदावरी मराठवाडा पाटबंधारे विकास महामंडळाच्या उपलब्ध निधीतून देण्यात यावी.
# Page 2
शासन निर्णय क्रमांक: बैठक-२०१७/(प्र.क्र.१९३/२०१७)/सिं.व्य.(म)
२. औरंगाबाद जिल्हा मध्यवर्ती बँक, औरंगाबाद बँकेस ८० टक्के अनुदान तत्काळ व योजना
कार्यान्वीत झाल्यावर उर्वरीत २० टक्के अनुदान देण्यात यावे.
३ योजनेवरील आजपर्यंतची पाणीपट्टीची थकबाकी व विलंब शुल्काची थकीत रक्कम
रु. १३ लक्ष माफ करण्यात येत आहे.
४. ही रक्कम बँकेने कोणत्याही दूस-या कारणासाठी न वापरता फक्त योजना पुन: कार्यान्वित
करण्यासाठी वापरावी आणि याचे सनियंत्रण जिल्हा उपनिबंधक, सहकारी संस्था,
सहकार विभाग यांनी करावे.
# Page 3