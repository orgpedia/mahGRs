# Page 1
जलसंपदा विभागाच्या ई-निविदा प्रक्रियेअंतर्गत निविदा प्रसिध्दी, निविदा लिफाफे उघडणे आणि निविदा तपासणी व स्वीकृती याबाबत एकत्रित सुधारित सूचना..
महाराष्ट्र शासन
जलसंपदा विभाग
शासन शुध्दीपत्रक क्रमांक २- निविदा ०४१७/प्र.क्र.२४७/मोप्र-१
मंत्रालय, मुंबई ४०० ०३२.
दिनांक : १३ सप्टेंबर, २०१९
संदर्भ : १) शासन निर्णय, क्रमांक निविदा ०४१७/प्र.क्र.२४७/मोप्र-१, दिनांक ३० नोव्हेंबर, २०१८.
२) शासन शुध्दीपत्रक, क्रमांक निविदा ०४१७/प्र.क्र. २४७/मोप्र-१, दिनांक १२ डिसेंबर, २०१८ ३) शासन परिपत्रक क्र. सीएटी/२०१७/प्रक्र.०८/ इमा-२ दि.७ मार्च २०१९
प्रस्तावना : जलसंपदा विभागाने संदर्भ क्रमांक १ च्या शासन निर्णयान्वये निविदा विषयक एकत्रित सुधारित सूचना निर्गमित केल्या आहेत. संदर्भ क्र. २ अन्वये शुध्दीपत्रक निर्गमित करण्यात आले आहे. त्याअनुषंगाने क्षेत्रीय स्तरावरुन काही मुद्यांबाबत अभिप्राय प्राप्त झाले आहेत. तसेच महालेखाकार (ले. व ह.) II, महाराष्ट्र यांच्या दिनांक १४/०२/२०१९ च्या अर्धशासकीय पत्रान्वये निविदा स्वीकृती प्रक्रीयेमध्ये विभागीय लेखापाल यांच्या कार्यपध्दतीबाबत सूचना प्राप्त झाल्या आहेत. सदर सर्व प्राप्त सूचनांचा सर्वंकष अभ्यास करून निर्माण झालेली संदिग्धता दूर करण्यासाठी शुध्दीपत्रक निर्गमित करणे शासनाच्या विचाराधीन होते. त्याअनुषंगाने खालीलप्रमाणे शुध्दीपत्रक निर्गमित करण्यात येत आहे.
शासन शुध्दीपत्रक : अ) संदर्भ क्र.१ च्या शासन निर्णयातील परिच्छेद २.९,४.६,४.१०,९.३.३,११.६,११.८,१२.१,१४, १६.३,१९.३,१९.६ व २४.३ वगळून त्याऐवजी खालीलप्रमाणे परिच्छेद अंतर्भूत करावे.
१. परिच्छेद क्र. २.९- यापुढे सर्व कालावधीच्या कामासाठी निविदेत भाववाढ कलम अंतर्भूत करावे.
याबाबत संदर्भ क्र. ११ वरील शासन निर्णयामधील तरतुदीच्या अनुषंगाने कार्यवाही करावी. तथापि CI/DI पाईप करिताच्या भाववाढ सूत्रात Pig iron चे निर्देशांक IISCO( Indian Iron & Steel Co.) कडून उपलब्ध होत नसल्यास All India Wholesale Price Index (Pipes & tubes) Published by office of the Economic Adviser, Gol, New Delhi यांचे निर्देशांक घेण्यात यावेत.
२. परिच्छेद क्र. ४.६ - कंत्राटदाराच्या मुद्यांचे खुलासे निविदा स्वीकृती अधिका-यांची मान्यता घेऊन निविदा सादर करावयाच्या अंतिम दिनांकाच्या ३ दिवस अगोदर कार्यकारी अभियंत्यांनी संकेतस्थळावर अपलोड करावेत. शासन स्तरावर स्वीकृत होणा-या निविदांसाठी कंत्राटदारांचे मुद्यांच्या खुलाशास मुख्य अभियंता यांची मान्यता घ्यावी.
३. परिच्छेद क्र. ४.१० - पात्र कंत्राटदारांचे स्वयंमूल्यांकन तक्त्यामध्ये (Self Evaluation Sheet) नमूद करण्यात आलेल्या आर्थिक बाबींविषयक प्राप्त माहितीच्या सत्यासत्यतेबाबतची पडताळणी विभागीय लेखापालांनी करावी. तसेच तांत्रिक बाबींविषयक प्राप्त माहितीच्या सत्यासत्यतेबाबतची पडताळणी तांत्रिक अधिका-यांनी करावी.
# Page 2
शासन शुध्दीपत्रक क्रमांक २: निविदा ०४१७/प्र.क्र.२४७/मोप्र-१
४. परिच्छेद क्र.९.३.३ - हातातील कामांची उर्वरित किंमत बिनचूक व परिपूर्णरीत्या सादर करणे कंत्राटदारांवर बंधनकारक राहील. तसेच, देय कामासाठी निविदा सादर केल्यानुसार, परंतु त्यासंबधी अंतिम निर्णय होण्यापूर्वी एखादे नवीन काम मिळाल्यास (म्हणजे त्या कामाची निविदा स्वीकृत झाल्यास) त्यासंबंधीची माहिती त्वरीत सादर करणे देखील कंत्राटदारावर बंधनकारक राहील. अन्यथा सदर कंत्राटदारास पुढील तीन वर्ष जलसंपदा विभागाच्या निविदा प्रक्रियेत भाग घेता येणार नाही.
५. परिच्छेद क्र. ११.६- विभागीय लेखापाल यांनी मूल्याकंन अहवाल सक्षम स्तरावर मंजूरीसाठी तीन कार्यालयीन दिवसाच्या आत पाठवावा. कंत्राटदाराच्या पात्र व अपात्रतेचा निर्णय निविदा स्वीकृत करणा-या सक्षम अधिका-यांनी घ्यावा.
६. परिच्छेद क्र. ११.८ - निविदा मुल्यांकनाचे अधिकार असणा-या सक्षम प्राधिका-यांची मान्यता घेऊन पात्र/अपात्र कंत्राटदारांची यादी संकेतस्थळावर प्रसिध्द करुन लिफाफा क्र. २ (Financial Bid) उघडण्याचा दिनांक व वेळ याची माहिती पात्र/अपात्र कंत्राटदारांना कळविण्यात यावी. पात्र/अपात्र कंत्राटदारांची यादी संकेतस्थळावर प्रसिध्द केल्यानंतर शक्यतो दोन दिवसांनी लिफाफा क्र. २ उघडण्यात यावा.
७. परिच्छेद क्र.१२.१ - तीन पेक्षा कमी निविदा प्राप्त : निविदा सादर करण्याच्या अंतिम वेळेपर्यंत जर तीनपेक्षा कमी निविदा प्राप्त झाल्या तर त्या न उघडता लगेचच व्दितीय मागणीसाठी परत नव्या निविदा मागविण्यात याव्यात असे करतांना मूळ मंजूर प्रारुप निविदेमध्ये कोणताही बदल करु नये.अशा व्दितीय मागणीनंतर पुन्हा तीनपेक्षा कमी किंवा एकच पात्र निविदा प्राप्त झाल्यास निविदा उघडून पुढील कार्यवाही करावी. तसेच आवश्यकतेनुसार मुख्य अभियंता यांच्या मान्यतेने निविदा सादर करण्याच्या अंतिम दिनांकास मुदतवाढ देण्यात यावी.
८. परिच्छेद क्र. १४ :संयुक्त अभियानाव्दारे स्थापित अभिकरणामार्फत कामे करणे (Joint Venture) : रुपये ५० कोटी वरील सर्व स्थापत्य कामासाठी त्याचप्रमाणे EPC पध्दतीच्या स्थापत्य, यांत्रिकी व विद्युत या घटक कामांची एकत्रित निविदा असल्यास संयुक्त अभियानाव्दारे स्थापित अभिकरणास (Joint Venture Consortium) निविदा पक्रियेत सहभागी होता होईल, अशी अट निविदेत समाविष्ट करावी. स्थापित अभिकरणामधील भागीदारीचे प्रमाण हे निविदेतील स्थापत्य,यांत्रिकी व विद्युत कामांच्या प्रमाणात असावे. याबाबत निम्नलिखित सूचनांचे पालन करावे.
i. संयुक्त अभियानाव्दारे स्थापित अभिकरणास भारतीय भागिदारी अधिनियम,१९३२ च्या कलम ५८ मधील तरतूदीनुसार शासनाच्या निबंधक, भागिदारी संस्था (Registrar of Firms) यांचेकडे पंजीकरण करणे अनिवार्य राहील किंवा मर्यादित दायित्व भागिदारी अधिनियम २००८ च्या कलम १२ नुसार कंपनी निबंधक (Registrar of Companies) यांच्याकडे नोंदणी करणे अनिवार्य राहील.
ii. निविदाकर्त्याने संयुक्त अभियानाव्दारे स्थापित अभिकरणामार्फत काम करणे प्रस्तावित असल्यास तसे नमूद करणे आवश्यक आहे. लिफाफा क्र.२ उघडल्यानंतर L-१ निविदाकर्त्यास कार्यकारी अभियंता यांनी त्याच दिवशी email व्दारे Letter of Intent (LOI) without liability( to obtain registration for that particular work) द्यावे. तथापि, LOI च्या दिनांकापासून ३० दिवसा पर्यन्त JV ची पंजीकृत प्रत सादर केली नाही तर सदर संयुक्त अभियानाव्दारे स्थापित अभिकरण Letter of Intent (LOI) सह निविदा प्रक्रियेतून आपोआप बाद होईल. अशा परिस्थीतीत सदर कामासाठी नवीन निविदा न मागविता पृष्ठ ४ पैकी २
# Page 3
शासन शुध्दीपत्रक क्रमांक २: निविदा ०४१७/प्र.क्र.२४७/मोप्र-१
व्दितीय न्यूनतम देकाराच्या (L-२) अभिकरणास L-१ च्या दराने व त्याच अटी व शर्तीनुसार संधी उपलब्ध करुन देण्यात यावी.
iii. उपरोक्त तरतुदींचे पालन करणेची जबाबदारी संयुक्त अभियानाव्दारे स्थापित अभिकरणाची आहे.
९. परिच्छेद क्र.१६.३ - निविदा स्वीकृत करण्यापूर्वी मुद्दा क्र.१८ मध्ये नमूद केल्यानुसार अतिरिक्त कामगिरी सुरक्षा अनामत रक्कमेचा धनाकर्ष / बँक प्रतिभूती हमी प्राप्त करावी.
१०. परिच्छेद क्र. १९.३ - प्रथम न्यूनतम देकार सादर करणारा L-१ निविदाकार ज्या दिनांकास बँक प्रतिभूती (Bank Guarantee) हमी सादर करेल त्या दिनांकापासून कामाचा दोष दायित्व कालावधी संपल्यानंतर एक महिना इतक्या कालावधीपर्यंत बँक प्रतिभूती हमीची मुदत असावी. तथापि, लिफाफा क्र. २ उघडल्यानंतर L-१ निविदाकाराने आठ दिवसाच्या आत बँक प्रतिभूती हमी सादर करावी.
११. परिच्छेद क्र.१९.६ – प्राप्त न्यूनतम देकाराच्या (L-१) निविदाकाराने वरील विहीत मुदतीत Additional Performance Security Deposit चा भरणा केला नाही तर(L-१) निविदाकाराची EMD जप्त करण्यात यावी व व्दितीय न्यूनतम देकाराच्या (L-२) निविदाकारास लेखी विचारणा करावी. (L-२) निविदाकार (L-१) च्या दराने व शर्तीनुसार काम करण्यास तयार असेल तर त्याची निविदा मंजूर करावी.
१२. परिच्छेद क्र. २४.३ - निविदा उघडल्यानंतर सर्वात न्यूनतम देकाराच्या (L-१) कंत्राटदाराने विहीत कालावधीत संयुक्त अभियानाची पंजीकृत प्रत न सादर केल्यास अथवा विहीत कालावधीची अतिरिक्त कामगिरी सुरक्षा ठेव रक्कम न जमा अथवा विहीत कालावधीची सुरक्षा अनामत रक्कम न भरल्यास सदर कंत्राटदाराची बयाणा/ इसारा रक्कम (EMD) जप्त करण्याची कारवाई करुन द्वितीय न्यूनतम देकाराच्या (L-२) कंत्राटदाराचा विचार करावा. तथापि, L-२ कंत्राटदाराचा विचार करताना L-१ ने अंतिम केलेल्या दराने व शर्तीनुसार L-२ कंत्राटदाराची निविदा स्वीकृत करण्याबाबत कार्यवाही करावी.
ब) संदर्भ क्र.१ च्या शासन निर्णयात परिच्छेद क्र.२५ खालीलप्रमाणे अंतर्भूत करावा.
परिच्छेद क्र.२५: सार्वजनिक बांधकाम विभाग परिपत्रक क्र. सीएटी/२०१७/प्र.क्र.०८/ईमा-२, दि. ७ मार्च २०१९ मधील सूचना जलसंपदा विभागास देखील लागू राहतील.
# Page 4