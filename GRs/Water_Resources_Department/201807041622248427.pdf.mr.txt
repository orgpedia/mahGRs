# Page 1
कार्यकारी अभियंता (स्थापत्य) यांच्या पदोन्नती आदेशात अंशत: बदल करणेबाबत.
महाराष्ट्र शासन
जलसंपदा विभाग
शासन आदेश क्रमांकः एसएलएस-१११७/(३१८/२०१७)/आ (वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक:०४ जुलै, २०१८.
वाचा:- जलसंपदा विभाग, शासन आदेश क्र.एसएलएस-१११७/(३१८/२०१७)/आ.(वर्ग-१), दि.०६.०४.२०१८.
शासन आदेश : श्री.नंदकिशोर नारायण भामरे यांची संदर्भीय आदेशान्वये सक्षम प्राधिकरणाच्या मान्यतेने कार्यकारी
अभियंता, जायकवाडी पाटबंधारे विभाग, पैठण, नाथनगर (उत्तर), जि. औरंगाबाद या रिक्त पदावर पदोन्नतीने
नियुक्ती करण्यात आली होती.
२. आता, महाराष्ट्र शासकीय कर्मचाऱ्यांच्या बदल्यांचे विनियमन अधिनियम, २००५ मधील तरतुदीनुसार
व सक्षम प्राधिकरणाच्या मान्यतेने श्री.भामरे यांच्या पदस्थापनेत अंशत: बदल करुन, बदली अधिनियमातील
कलम ४ (५) नुसार त्यांची सुधारित पदस्थापना कार्यकारी अभियंता, मुख्य लेखा परिक्षक, जल व सिंचन
महाराष्ट्र राज्य, औरंगाबाद या रिक्त पदावर करण्यात येत आहे.
३. संबंधीत अधिकाऱ्यास नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले
आणि ते नवीन नियुक्तीच्या जागी कोणत्या दिनांकास हजर झाले याबाबत शासनास doesttclass1.wrd@maharashtra.gov.in या ई-मेल संकेतस्थळावर त्वरित कळवावे.
४. संबंधीत अधिकाऱ्यांना शासनाच्या पूर्वपरवानगीशिवाय कोणत्याही कारणास्तव रजा मंजूर करु नये.
तसेच म.ना.से. (रजा) नियम, १९८१ मधील नियम-३० (सी) नुसार मूळ कार्यालयाने बदली झालेल्या
अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास, ते संबंधीत
अधिकाऱ्यास मूळ पत्त्यावर नोंदणी पोच देय डाकेने परत करावेत. मूळ कार्यालयाकडे बदली झालेल्या
अधिकाऱ्याचे रजेचे अर्ज पाठविल्यास सदर अर्जांची दखल घेण्यात येणार नाही.
# Page 2
शासन आदेश क्रमांकःएसएलएस-१११७/(३१८/२०१६)/आ.(वर्ग-१)
५. सदरहू बदली आदेशानुसार तात्काळ नियुक्तीच्या ठिकाणी हजर न झाल्यास वा कोणत्याही प्रकारचा
दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९
मधील नियम २३ चे उल्लंघन करणारी असल्यामुळे, ती गैरवर्तणूक समजून त्यांचे विरुध्द शिस्तभंगविषयक
कारवाई करण्यात येईल, याची संबंधितांनी नोंद घ्यावी.