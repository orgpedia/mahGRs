# Page 1
विशेष दुरुस्ती/विस्तार व सुधारणा/ पूर संरक्षक/दुरुस्ती, नूतनीकरण व पुनर्स्थापना (RRR) कामांच्या प्रशासकीय मान्यतेची / सुधारीत प्रशासकीय मान्यतेचे प्रस्ताव/अंदाजपत्रक राज्यस्तरीय तांत्रिक सल्लागार समिती मार्फत शासनास सादर करणेबाबतची सुधारित कार्यपद्धती......
महाराष्ट्र शासन
जलसंपदा विभाग
शासन निर्णय क्रमांक २०१७/(५६६/१७)/सिं.व्य.(कामे)
मंत्रालय, मुंबई-४०००३२.
दिनांक : ३१/०८/२०१८
वाचावे : १) शासन परिपत्रक क्र. प्रमा-२०१३/(७८५/१३)/सिंव्य (कामे), दि. १/१/२०१५ २) शासन पत्र क्र.प्रमा - २०१३/(७८५/१३)सिंव्य (कामे), दि.४/६/२०१६
३) शासन निर्णय क्र. संकिर्ण २०१३/(४१५/१३)/सिव्य (कामे) दि. १७/११/२०१६
४) शासन पत्र क्र. संकीर्ण २०१६/(३०५/१०४/२०१६)/जसं (आस्था), दि.१०/४/२०१७ ५) शासन निर्णय क्र. संकिर्ण २०१६/(२७/२०१६)/लपा-२, दि. २६/५/२०१७
६) शासन निर्णय क्रमांक.२०१७/(५६६/१७)/सिं.व्य.(कामे), दि. १९/१२/२०१७
प्रस्तावना :
उपरोक्त शासन निर्णय/परिपत्रक/पत्र यामधील सूचनांच्या अनुषंगाने विशेष दुरुस्ती/ विस्तार सुधारणा/पूर संरक्षक कामे/दुरुस्ती, नूतनीकरण व पुनर्स्थापना (RRR) यांचे प्रशासकीय मान्यतेचे/सुधारीत प्रशासकीय मान्यतेचे प्रस्ताव/अंदाजपत्रके शासन स्तरावर मंजुरीकरीता प्राप्त होत असतात. सदर प्रशासकीय मान्यता / सुधारीत प्रशासकीय मान्यता प्रस्ताव / अंदाजपत्रकाचे अवलोकन केले असता, असे निदर्शनास आले आहे की, सदर प्रस्ताव/ अंदाजपत्रकांची व त्यासोबतच्या तपासणी सूची, प्रपत्रे यांची प्रचलित शासन निर्णय/ परिपत्रके यांचे अधिन राहून वरिष्ठ क्षेत्रिय कार्यालयामध्ये तांत्रिक तपासणी/पडताळणी होत नसल्यामुळे शासन स्तरावर तांत्रिक तपासणी/ पडताळणी करीता बराच वेळ लागत आहे. तसेच शेरे पूर्ततेसाठी अंदाजपत्रके क्षेत्रिय स्तरावर परत पाठविल्यामुळे प्रस्तावांच्या मंजुरीस अधिक विलंब होत आहे. वारंवार सूचना करुनही त्याच त्रुटी इतर अंदाजपत्रकात झालेल्या दिसून येतात. अशा त्रुटींमुळे मोठा कालापव्यय होतो व श्रमही वाढतात.
शासन निर्णय क्र. संकिर्ण २०१६/(२७/२०१६)/लपा-२, दि. २६/५/२०१७ अन्वये सिंचन प्रकल्पांच्या विशेष दुरुस्ती/ देखभाल दुरुस्तीच्या रु. ५.०० कोटी पर्यंतच्या अनावर्ती कामांना प्रशासकीय (वित्तीय मंजूरी धरुन) मान्यता प्रदान करण्याचे अधिकार जलसंपदा विभागास प्राप्त असून रु.५.०० कोटी पेक्षा अधिकच्या कामाबाबत वित्त व नियोजन विभागाकडे प्रस्ताव सादर करणे आवश्यक आहे. तसेच विस्तार व सुधारणा अंतर्गत प्राप्त सर्व
# Page 2
शासन निर्णय क्रमांकः क्रमांक २०१७/(५६६/१७)/सिं.व्य.(कामे)
प्रस्ताव जलसंपदा विभागामार्फत वित्त व नियोजन विभागास सादर होत असतात. त्यामुळे महामंडळ स्तरावरुन शासन स्तरावर प्राप्त प्रशासकीय मान्यता / सुधारीत प्रशासकीय मान्यता प्रस्तावांच्या तांत्रिक तपासणीतील कालापव्यय कमी करुन विशेष दुरुस्ती / विस्तार सुधारणा / पूर संरक्षक कामे / दुरुस्ती, नूतनीकरण व पुनर्स्थापना (RRR) यांच्या अंदाजपत्रकांच्या मान्यते मध्ये समानता व सुसुत्रता आणण्याच्या दृष्टीने रु. २५ कोटी पेक्षा कमी किंमतीच्या विशेष दुरुस्ती / विस्तार सुधारणा / पूर संरक्षक कामे / दुरुस्ती, नूतनीकरण व पुनर्स्थापना (RRR) यांच्या प्रशासकीय मान्यतेचे व सुधारीत प्रशासकीय मान्यतेचे प्रस्तावांची राज्य तांत्रिक सल्लागार समिती कार्यालय करीत असलेल्या छाननी प्रमाणे महामंडळस्तरावर छाननी करुन सदर छाननी अहवाल राज्य तांत्रिक सल्लागार समितीकडून मुल्यार्पण (Vetting) करुन घ्यावेत. राज्य तांत्रिक सल्लागार समितीने मुल्यार्पण केलेले विशेष दुरुस्ती/विस्तार सुधारणा / पूर संरक्षक कामे / दुरुस्ती, नूतनीकरण व पुनर्स्थापना (RRR) यांच्या प्रशासकीय मान्यतेचे व सुधारीत प्रशासकीय मान्यतेचे प्रस्ताव महामंडळाने सुस्पष्ट शिफारशीसह शासनास सादर करावेत.
अशा प्रकारच्या सूचना दि.१९/१२/१७ रोजीच्या शासन निर्णयान्वये निर्गमित करण्यात आल्या आहेत.
दिनांक १९/१२/१७ रोजीच्या शासन निर्णयानुसार कार्यवाही करण्यास्तव राज्य तांत्रिक सल्लागार समिती, नाशिक व पुणे यांना आवश्यक असलेली अतिरिक्त आस्थापना उपलब्ध करुन देणे सद्यस्थितीत शक्य झाले नसल्याने क्षेत्रिय स्तरावरील धरण, कालवा, वितरणप्रणाली व कालव्या वरील विविध बांधकामे यांचे दुरुस्तीस विलंब होत असल्याचे व त्याचा सिंचन व्यवस्थापनावर विपरित परिणाम होत असल्याची बाब कार्यकारी संचालक व सर्व क्षेत्रिय मुख्य अभियंता यांनी दिनांक ६/०८/२०१८ रोजीच्या video conference बैठकी दरम्यान सचिव (लाक्षेवि) यांचे निदर्शनास आणली. त्यानुसार कार्यकारी संचालक / मुख्य अभियंता यांचेकडून प्रस्ताव शासनास प्राप्त झाले आहेत. तसेच ERM अंतर्गत २% निधीची मर्यादा अर्थसंकल्पीय तरतुदीच्या १०% पर्यंत वाढविण्यास मा.राज्यपाल महोदय यांनी जुलै, २०१८ मध्ये मान्यता दिलेली आहे. त्यामुळे क्षेत्रियस्तरावरील प्रस्तावांची संख्या वाढणार आहे. या सर्व सद्यस्थितीच्या अनुषंगाने सदर बैठकीत राज्य तांत्रिक सल्लागार समिती यांचेकडील उपलब्ध मनुष्यबळ, सद्यस्थितीतील समितीकडे प्रलंबित अंदाज पत्रकांची संख्या व दुरुस्ती कामाअभावी क्षेत्रिय स्तरावर निर्माण झालेल्या अडचणी याबाबत झालेल्या सविस्तर चर्चेच्या अनुषंगाने दि.१९/१२/१७ रोजीच्या शासन निर्णयातील तरतुदींमध्ये आवश्यक सुधारणा करण्याची बाब शासनाच्या विचाराधीन होती. त्यास अनुसरुन दि.१९/१२/१७ रोजीचा शासन निर्णय अधिक्रमित करुन शासन खालीलप्रमाणे निर्णय घेत आहे.
शासन निर्णय :
पूर्ण झालेल्या व सिंचन व्यवस्थापने अंतर्गत हस्तांतरित झालेल्या मोठे, मध्यम व लघु पाटबंधारे प्रकल्पांचे विशेष दुरुस्ती / विस्तार सुधारणा / पूर संरक्षक कामे / दुरुस्ती, नूतनीकरण व पुनर्स्थापना (RRR) यांच्या प्रशासकीय मान्यतेचे व सुधारीत प्रशासकीय मान्यतेचे प्रस्ताव शासन मान्यतेसाठी सादर करण्याबाबतची कार्यपद्धती खालीलप्रमाणे सुधारित करण्यात येत आहे:
(अ) रुपये ५ कोटी पेक्षा कमी किंमतीची अंदाजपत्रके राज्य तांत्रिक सल्लागार समिती कार्यालय करीत असलेल्या छाननी प्रमाणेच महामंडळस्तरावर छाननी करुन सदर छाननी अहवालासहित कार्यकारी संचालक यांचे शिफारशीने थेट शासनास सादर करावेत.
पृष्ठ ४ पैकी २
# Page 3
शासन निर्णय क्रमांकः क्रमांक २०१७/(५६६/१७)/सिं.व्य.(कामे)
(ब) रुपये ५ कोटी पेक्षा अधिक व रु. २५ कोटी किंमती पर्यंतची अंदाजपत्रके राज्य तांत्रिक सल्लागार समिती कार्यालय करीत असलेल्या छाननी प्रमाणे महामंडळस्तरावर छाननी करुन सदर छाननी अहवाल राज्य तांत्रिक सल्लागार समितीकडून मुल्यार्पण (Vetting) करुन घ्यावेत. राज्य तांत्रिक सल्लागार समितीने मुल्यार्पण केलेले प्रशासकीय मान्यतेचे व सुधारीत प्रशासकीय मान्यतेचे प्रस्ताव महामंडळाने सुस्पष्ट शिफारशीसह शासनास सादर करावेत.
(क) रुपये २५ कोटी पेक्षा जास्त किंमतीच्या प्रशासकीय मान्यतेचे व सुधारित प्रशासकीय मान्यतेचे प्रस्तावांबाबत राज्य तांत्रिक सल्लागार समिती मार्फ़त सविस्तर तपासणी करुन छाननी अहवालासहित सुस्पष्ट शिफ़ारशी असलेले प्रस्ताव शासनास सादर करावेत.
उपरोक्त (अ) मध्ये नमुद अंदाजपत्रके थेट शासनास महामंडळामार्फत सादर होणार असल्यामुळे क्षेत्रिय मुख्य अभियंता यांनी अंदाजपत्रकातील तरतुदी, दर, वहन अंतर, संकल्पन व इतर सर्व तांत्रिक निकष याबाबत प्रचलित शासन निर्णय/परिपत्रके व प्रचलित नियमांच्या अधीन राहून अचूक अंदाजपत्रके सादर करण्याची दक्षता घ्यावी. सदर अंदाजपत्रकांच्या तांत्रिक अचुकतेची व तांत्रिक व्यवहार्यतेची संपूर्ण जबाबदारी क्षेत्रिय मुख्य अभियंता यांची राहील. तसेच कार्यकारी संचालक यांनी यासाठी उपलब्ध अनुदान, प्राधान्यक्रम, कामांची आवश्यकता, त्यापासून होणारे लाभ या सर्व बाबी विचारात घेऊनच प्रस्ताव सादर करावेत.
# Page 4