# Page 1
जिगांव पुनर्वसन विभाग, शेगांव या विभागीय कार्यालयाचे मुख्यालय खामगांव येथे स्थलांतरीत करणेबाबत.
महाराष्ट्र शासन
जलसंपदा विभाग
शासन निर्णय क्रमांकः आढावा-२०१७/प्र.क्र.१८७/२०१७/आ.(प्रशि
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १४ जून, २०१८.
वाचा- १. वित्त विभाग, शासन निर्णय क्र. इआरडब्ल्यू-१०८३/सीआर-६११/८३/ एडीएम-९, दि.८.३.१९८४.
२. जलसंपदा विभाग, शासन निर्णय क्र.आढावा-२०१५/प्रक्र.१२/२०१५/आ.(प्रशि.), दि.३०.१०.२०१५.
३. जलसंपदा विभाग, शासन निर्णय क्र.आढावा-२०१५/प्रक्र.१२/२०१५/आ.(प्रशि.), दि.४.१२.२०१५.
४. जलसंपदा विभाग, शासन निर्णय क्र.आढावा-२०१५/प्रक्र.१२/२०१५/आ.(प्रशि.), दि.७.९.२०१६.
प्रस्तावना -
संदर्भिय अ.क्र.३ अन्वये बुलढाणा पाटबंधारे प्रकल्प मंडळ, बुलढाणा अंतर्गत कार्यरत असलेले लघु पाटबंधारे विभाग क्र. २, चिखली हे विभागीय कार्यालय जिगांव प्रकल्प पुनर्वसन कामासाठी शेगांव मुख्यालयी स्थलांतरीत करण्यात आले आहे. जिगांव या मोठ्या प्रकल्पाच्या भूसंपादनाची व पुनर्वसनाची कामे ही प्रामुख्याने नांदूरा व जळगांव-जामोद या तालुक्यातील असून प्रकल्पिय कामांवरील संनियंत्रणाच्या व या कामांना गती प्रदान करण्याच्या दृष्टीने विभागीय
कार्यालयाचे मुख्यालय शेगांव ऐवजी खामगांव येथे असणे अधिक सोयीचे आहे. त्यानुसार विदर्भ पाटबंधारे विकास महामंडळ, नागपूर या कार्यालयाच्या शिफारशीनुसार जिगांव प्रकल्प पुनर्वसन विभाग, शेगांव या विभागीय कार्यालयाचे मुख्यालय शेगांव येथून खामगांव येथे स्थलांतरीत करण्याची बाब विचाराधीन होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय -
अधीक्षक अभियंता, बुलढाणा पाटबंधारे प्रकल्प मंडळ, बुलढाणा या मंडळ कार्यालयांतर्गत कार्यरत जिगांव प्रकल्प पुनर्वसन विभाग, शेगांव या विभागीय कार्यालयाचे शेगांव येथील मुख्यालय, प्रकल्पिय कामांवरील संनियंत्रणाच्या व प्रशासकीय सोयीच्या दृष्टीने खामगांव येथे स्थलांतरीत करण्यास याद्वारे मान्यता देण्यात येत आहे.
२. उपरोक्त प्रमाणे होणाऱ्या बदलास खालील अटींच्या अधीन राहून मान्यता प्रदान करण्यात येत आहे.
(अ) कार्यकारी अभियंता, जिगांव प्रकल्प पुनर्वसन विभाग, शेगांव (बांधकाम) हे विभागीय कार्यालय मुख्यालय स्थलांतरणामुळे कार्यकारी अभियंता, जिगांव प्रकल्प पुनर्वसन विभाग, खामगांव (बांधकाम) या नावाने खामगांव मुख्यालयी अस्तित्वातील मूळ कार्यभार व मंजूर आस्थापनेसह कार्यान्वित करण्यात यावे.
(आ) खामगांव मुख्यालयी स्थलांतरीत केलेले विभागीय कार्यालय शासकीय इमारतीच्या जागेत कार्यान्वित करावे.
# Page 2
शासन निर्णय क्रमांकः आढावा-२०१७/प्र.क्र.१८७/२०१७/आ.(प्रशि)
(इ) विभागीय कार्यालय कार्यान्वित करण्यासाठी उपलब्ध करुन दिलेल्या जागेवर बांधकामाचा वेगळ्याने खर्च करु नये. तसेच उपलब्ध साहित्याचा वापर कार्यालयीन वापरासाठी करण्यात यावा.
(ई) स्थलांतरीत विभागीय कार्यालय व अंतर्गतचे उपविभाग कार्यालय यांच्या प्रशासकीय व तांत्रिक नियंत्रणात कोणताही बदल करण्यात आलेला नाही.
३. यान्वये मंजूरी दिल्याप्रमाणे संबंधित विभागीय कार्यालय खामगांव मुख्यालयी कार्यान्वित होईल यादृष्टीने मुख्य अभियंता, जलसंपदा विभाग, अमरावती यांनी आवश्यक ती सर्व कार्यवाही त्वरेने पूर्ण करावी.
४. शासन निर्णय, वित्त विभाग क्रमांक ईआरडब्ल्यू-१०८३/सीआर-६११/८३ / एडीएम-९, दि. ८ मार्च, १९८४ मधील तरतूदीनुसार अधीक्षक अभियंता, बुलढाणा पाटबंधारे प्रकल्प मंडळ, बुलढाणा या मंडळ कार्यालयाचे अधीक्षक अभियंता यांना “नियंत्रक अधिकारी” व संबंधित विभागीय कार्यालयाचे कार्यकारी अभियंता यांना “आहरण व संवितरण अधिकारी” व म्हणून घोषित करण्यात येत आहे.
# Page 3