# Page 1
“लहान जलविद्युत प्रकल्प खाजगीकरणांतर्गत विकसित करावयाच्या दि.१५.०९.२००५ रोजीच्या शासन धोरणात करावयाच्या सुधारणा तसेच विहीत आयुर्मान पूर्ण झालेल्या जलविद्युत प्रकल्पांकरिता खाजगीकरणातून नूतनीकरणाबाबत शासन धोरण ठरविणे" या करिता अभ्यास करण्यासाठी समितीची नियुक्ती
महाराष्ट्र शासन
जलसंपदा विभाग
शासन निर्णय जविप्र २०२१/प्र.क्र.४५/२१/जवि
मंत्रालय, मुंबई-४०००३२
दिनांक : २७.१०.२०२१
प्रस्तावना : महाराष्ट्र राज्याचे अपारंपारिक उर्जा धोरण- २०२० केंद्र शासनाच्या नवीन व नवीकरणीय ऊर्जा मंत्रालयाच्या मार्गदर्शक सूचनांनुसार निर्गमित करण्यात आले आहे. या नुसार सौर वा इतर उर्जा प्रकल्पांची जोड इतर पारंपारिक/अपारंपारिक उर्जा स्त्रोतांच्या समवेत करून संकरित प्रकल्प विकसित करण्यास प्राधान्यक्रम देण्यात आला आहे. या अनुषंगाने सौर वा इतर उर्जा प्रकल्पांची जोड जलविद्युत प्रकल्पांसमवेत करून संकरित प्रकल्प प्रस्तावित आहेत तसेच दि. १५.०९.२००५ रोजीचे धोरण जाहीर झाल्यापासून वेळोवेळी निर्गमित केलेली परिपत्रके/शुध्दिपत्रके/ शासन पत्र याद्वारे देण्यात आलेल्या सर्व सूचना/निर्देश, उर्जा विभागाने निर्गमित केलेली परिपत्रके /शासन निर्णय / उर्जा धोरण तसेच महाराष्ट्र विद्युत नियामक आयोग / केंद्रीय विद्युत नियामक आयोग यांनी जलविद्युत प्रकल्पाचे वीज दर (Tariff) बाबत निर्गमित केलेले आदेश तसेच क्षेत्रीय कार्यालये/ प्रवर्तक यांचेकडून प्राप्त झालेले अभिप्राय यांचा अभ्यास करून त्यातील महत्वाच्या बाबींचा अंतर्भाव करून सुधारित नवीन शासन धोरण निर्गमित होणे अपेक्षित आहे यास्तव सध्याच्या लहान जलविद्युत प्रकल्प खाजगीकरणांतर्गत विकसित करावयाच्या दि.१५.०९.२००५ रोजीच्या शासन धोरणात सुधारणा करण्याबाबतचा प्रस्ताव शासनाच्या विचाराधीन आहे. याच बरोबर शासनामार्फत उभारण्यात आलेल्या व महाजनकोस वीज निर्मितीसाठी हस्तांतरित केलेल्या ज्या विहीत जलविद्युत प्रकल्पांचे आयुर्मान पुर्ण झाले आहे अशा जलविद्युत प्रकल्पांच्या खाजगीकरणातून नूतनीकरण व आधुनिकीकरण या बाबत शासन धोरण ठरविणे ही आवश्यक आहे. या करिता या क्षेत्रातील तज्ञ व विश्लेषक अशा सदस्यांची अभ्यास समिती स्थापन करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेच्या अनुषंगाने लहान जलविद्युत प्रकल्प खाजगीकरणांतर्गत विकसित करावयाच्या दि.१५.०९.२००५ रोजीच्या शासन धोरणात सुधारणा सुचवणे, प्रारुप सुधारीत धोरण सादर करणे तसेच शासनामार्फत उभारण्यात आलेल्या व विहीत आयुर्मान पूर्ण झालेल्या जलविद्युत प्रकल्पांचे खाजगीकरणाअंतर्गत नूतनीकरण व आधुनिकीकरण करण्याच्या प्रस्तावित धोरणाबाबत शिफारशी करून प्रारुप धोरण सादर करण्यासाठी पुढीलप्रमाणे समिती गठीत करण्यात येत आहे.
# Page 2
शासन निर्णय क्रमांकः जविप्र २०२१/प्र.क्र.४५/२१/जवि
-----------------------------------------------------------------------------------------------------------------------------------------
| अ. क्र. | सदस्याचे नाव | पद |
| १ | श्री. विनय कुलकर्णी, निवृत्त सचिव (प्रकल्प समन्वय), जलसंपदा विभाग व माजी तांत्रिक सदस्य, महाराष्ट्र जलसंपत्ती नियमन प्राधिकरण | अध्यक्ष |
| २ | श्री. दिपक लाड, निवृत्त सदस्य, महाराष्ट्र विद्युत नियामक प्राधिकरण  |  | सदस्य |
| ३ | मुख्य अभियंता, जलविद्युत प्रकल्प (स्थापत्य) व गुणनियंत्रण, पुणे  |  | सदस्य सचिव |
-----------------------------------------------------------------------------------------------------------------------------------------
समितीची कार्यकक्षा : १) दि. १५.०९.२००५ रोजीचे धोरण जाहीर झाल्यापासून वेळोवेळी निर्गमित केलेली परिपत्रके/ शुध्दिपत्रके/ शासन पत्र याद्वारे देण्यात आलेल्या सर्व सूचना / निर्देश, उर्जा विभागाने निर्गमित केलेली परिपत्रके/शासन निर्णय / उर्जा धोरण तसेच महाराष्ट्र विद्युत नियामक आयोग/ केंद्रीय विद्युत नियामक आयोग यांनी जलविद्युत प्रकल्पाचे वीज दर (Tariff) बाबत निर्गमित केलेले आदेश तसेच क्षेत्रीय कार्यालये/ प्रवर्तक यांचेकडून प्राप्त झालेले अभिप्राय तसेच विविध राज्यांची जलविद्युत प्रकल्प विकसनाबाबतची धोरणे व जलविद्युत प्रकल्पांसमवेत विविध संकरित वीज प्रकल्पांबाबत अभ्यास करणे व त्यातील महत्वाच्या बाबींचा अंतर्भाव करून सुधारीत धोरण मसुदा सुचवणे.
२) शासनामार्फत उभारण्यात आलेल्या व कार्यान्वितीनंतर विहीत आयुर्मान पूर्ण झालेल्या जलविद्युत प्रकल्पांचे खाजगीकरणाअंतर्गत नूतनीकरण व आधुनिकीकरण या करिता नियोजनानुसार BoT निविदा मसूदा, भाडेपट्टा करारनामा मसुदा या सुसुत्रता राहील अशा प्रकारे दस्तऐवज तयार करणे.
३) महामंडळास होणारे फायदे - जलविद्युत प्रकल्पासाठी विकासकाकडून प्राप्त होणा-या महसूलाची महामंडळ निहाय विभागणी कशी असावी याबाबत समितीने शिफारस करावी.
समितीचा कालावधी : १) समितीने उपरोक्त १) व २) बाबतची कार्यवाही दोन महिन्यात पूर्ण करावी.
२) समितीला योग्य वाटेल अशा जलसंपदा विभागातील अधिका-यांना आवश्यकतेप्रमाणे विशेष निमंत्रित म्हणून अध्यक्षांच्या मान्यतेने बोलाविता येईल.
३) समितीचे कामकाजासाठी मुख्य अभियंता, जलविद्युत प्रकल्प व गुणनियंत्रण, पुणे तसेच मुख्य अभियंता (विद्युत), जलविद्युत प्रकल्प, मुंबई यांनी आवश्यक ती सर्व कागदपत्रे उपलब्ध करुन द्यावीत.
४) मुख्य अभियंता, जलविद्युत प्रकल्प व गुणनियंत्रण, पुणे यांची समितीचे संपूर्ण कामकाज व इतर सोयी सुविधा, बैठकांचे आयोजन व पत्रव्यवहार, कामकाजाचे अभिलेखे, माहिती जतन करणे, बैठकीसाठी वाहने पुरविणे इत्यादींसाठी समन्वयक अधिकारी म्हणून नियुक्ती करण्यात येत आहे. समितीचे कामकाज सुरळीतपणे होईल या बाबतची सर्व व्यवस्था त्यांनी व त्यांचे अधिनस्त अधिकारी यांनी करावी. समितीने शासनास दहा प्रतीत (सॉफ्टकॉपीसह) अहवाल सादर करावा.
पृष्ठ ४ पैकी २
# Page 3
शासन निर्णय क्रमांकः जविप्र २०२१/प्र.क्र.४५/२१/जवि
मानधन व भत्ते : प्रस्तावित समितीतील अशासकीय सदस्य यांना द्यावयाचे मानधन व भत्ते खालीलप्रमाणे: १) समितीच्या अशासकीय सदस्यास बैठकीच्या दिवसापोटी रुपये ६०००/- प्रति दिवस प्रमाणे रुपये मानधन अनुज्ञेय राहील. या मध्ये प्रवासखर्चाच्या रकमेचा अंतर्भाव असणार नाही. मात्र मानधनाची कमाल मासिक मर्यादा रू. ४०,०००/-(रुपये चाळीस हजार फक्त) इतकी राहील.
२) वित्त विभागाचा शासन निर्णय क्र. प्रवास- १०.१०/प्र. क्र. २/ सेवा-५, दि. ०३ मार्च २०१० मधील परि. क्र. १२ अशासकीय सदस्यांना प्रवासभत्ता मधील तरतुदींनुसार समितीतील सदस्यांना प्रवास भत्ता अनुज्ञेय राहिल.
३) समिती सदस्यांना कामकाजाच्या ठिकाणी येण्यासाठी व जाण्यासाठी शासकीय वाहन व्यवस्था व निवासासाठी शासकीय विश्रामगृहाचा वापर अनुज्ञेय राहील.
४) समितीमधील अशासकीय सदस्याचे मुख्यालय हे त्याचे निवासस्थान म्हणून गणना केली जाईल.
५) मानधन व प्रवास खर्च व इतर भत्ते यासाठी होणारा खर्च हा पुढील लेखाशीर्षांतर्गत उपलब्ध अनुदानातून भागविण्यात यावा.
मागणी क्र. आय-५
मुख्य लेखा शीर्ष ४८०१ वीज प्रकल्पावरील भांडवली खर्च
००, ०१, जलविद्युत निर्मिती
५३, मोठी बांधकामे
नुतनीकरण व आधुनिकीकरण खर्च.
शासकीय सेवेत कार्यरत असलेल्या अधिका-यांना दैनिक भता व प्रवास खर्च सबंधित कार्यालयाने त्यांच्या उपलब्ध निधीतून अनुज्ञेयते प्रमाणे प्रदान करण्यात यावा.
सदरहू आदेश वित्त विभागाच्या सहमतीने त्यांच्या अनौपचारिक संदर्भ क्र. २५३/२०२१ नुसार निर्गमित करण्यात येत आहे.
# Page 4