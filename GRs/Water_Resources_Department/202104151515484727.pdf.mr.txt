# Page 1
तापी नदीच्या किना-यावर मौजे निमगव्हाण ता. चोपडा येथे श्री. दादाजी धुनिवाले यांची समाधी मंदीराच्या बांधकामास पूरामुळे धोका पोहचू शकतो यास्तव पूरापासून संरक्षणासाठी पूर संरक्षक भिंत बांधण्यास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०१९/ (प्र.क्र.२३८/२०१९)/ सिं.व्य.(महसूल)
मंत्रालय, मुंबई ४०० ०३२,
दिनांक: १५ एप्रिल, २०२१
वाचा :१) शासन परिपत्रक क्र. एफडीडब्ल्यु-१०९२/(१७०)/सिं.व्य.(कामे), दि. ७.८.१९९२ २) शासन निर्णय क्र. पूसंभि-२०१९/प्र.क्र.११५/२०१९/सि.व्य.(महसूल),दि.३१.८.२०१९, ३) कार्यकारी संचालक, तापी पाटबंधारे विकास महामंडळ, जळगांव यांचे पत्र जा. क्र. कासं/तापाविम/प्रशा-५/४७५७/सन २०१९ दि. २२.७.२०१९.
प्रस्तावना :
जळगांव जिल्हयातील तापी नदीच्या किना-यावर मौजे निमगव्हाण ता. चोपडा येथे श्री. दादाजी धुनिवाले यांची समाधी मंदीर आहे. हे मंदीर जळगाव जिल्हामधील एक प्रसिध्द तिर्थक्षेत्र आहे. तेथे वर्षभर भाविक व पर्यटन यांचा वावर असतो दरवर्षी आषाढ शुध्द सप्तमी मध्ये यात्रा भरत असते. सदर मंदिराच्या ठिकाणी मध्यवर्ती संकल्प चित्र संघटना, नाशिक यांच्याप्राप्त अहवालानुसार धरणापासुन २७ कि.मी.
अंतरावरील पुरपातळी हि. १६२.४२ मी आहे. म्हणजेच सुमारे २१.०० मी इतके पाणी राहणार आहे. त्यामुळे या भागातली माती ढासळून मंदीराचे बांधकामास धोका पोहचू शकतो. त्याअनुषंगाने मंदीरासमोर संरक्षण उपाययोजना करणेबाबत ग्रामपंचायत निमगव्हाण, ता. चोपडा जि. जळगाव, सौ. निवेदिता दिघडे (चौधरी), सचिव, भारतीय जनता पार्ट, महाराष्ट्र प्रदेश, तसेच मा. राज्यमंत्री श्री. गुलाबराव पाटील यांनी केलेल्या मागणीनुसार पुर संरक्षक भिंतीच्या प्रस्तावित कामास प्रशासकीय मान्यता प्रदान देण्याबाबत शासनाच्या विचाराधिन होते.
शासन निर्णय :
१) या शासन निर्णयान्वये तापी पाटबंधारे विकास महामंडळ, जळगांव अंतर्गंत मौजे निमगव्हाण ता.
चोपडा, जि. जळगांव येथील श्री. दादाजी धुनिवाले यांची समाधी मंदीर व आश्रमाला धोका होऊ नये यास्तव पूरापासून संरक्षणासाठी पूर संरक्षक भिंत बांधण्याच्या कामासाठी रू. ४,८०,५८,७७०/ (रु. चार कोटी अठ्ठावन्न लक्ष सत्तावन्न हजार सातशे सत्तर रुपये फक्त) एवढया खर्चाच्या किंमतीस खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन निर्णय क्र. पूसंभि-२०१९/प्र.क्र.११५/२०१९/सिं.व्य. (महसूल), दि.३१/८/२०१९, मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य (कामे), दि. २१.९.१९८९ व शासन परिपत्रक क्र. पूरनि - २०१८/(१८२/२०१८)/ सिं.व्य. (म.) दि. ०३.०५.२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) अंदाजपत्रकात गृहीत धरलेले आराखडे/ संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे.
# Page 2
शासन निर्णय क्रमांकः प्रशामा-२०१९/ (प्र.क्र. २३८/२०१९)/ सिं.व्य. (महसूल)
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत मौ. निमगव्हाण ता. चोपडा, जि.जळगांव ग्रामपचांयतीने ताब्यात घेऊन भविष्यातील देखभाल व दुरूस्ती करावयाची आहे. काम सुरू करण्यापूर्वी तसे लेखी बंधपत्र मौ. निमगव्हाण ता. चोपडा, जि. जळगांव ग्रामपंचायतीकडून प्राप्त करून घ्यावे.
फ) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
३) प्रस्तावित कामासाठी होणारा खर्च आय - ५-४७११ पुरनियंत्रण प्रकल्पावरील भांडवली खर्च,०१ पूर नियंत्रण, १९०, सार्वजनिक क्षेत्रातील व इतर उपक्रमांना कर्जे, (०१) विविध पाटबंधारे विकास महामंडळांना भाग भांडवळी अशंदान (०१) (०२) तापी पाटबंधारे विकास महामंडळास भाग भांडवली अंशदान (४७११ ०२१८) (कार्यक्रम ) या लेखाशीर्षाखाली करावा व मंजूर अनुदानातुन भागविण्यात यावा.
४) या कामास प्रदान करण्यात आलेली प्रशासकीय मान्यता सिं.व्य. (महसूल) कार्यासनाच्या नोंदवहीमध्ये क्र. २३८/२०१९/सन २०१८-२०१९ वर नोंदविण्यात आलेली आहे.
५) सदरहू शासन निर्णय विभागास प्रदान केलेल्या अधिकारान्वये तसेच आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
# Page 3