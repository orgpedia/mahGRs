# Page 1
“लहान जलविद्युत प्रकल्प खाजगीकरणांतर्गत विकसित करावयाच्या दि.१५.०९.२००५ रोजीच्या शासन धोरणात करावयाच्या सुधारणा तसेच विहीत आयुर्मान पूर्ण झालेल्या जलविद्युत प्रकल्पांकरिता खाजगीकरणातून नूतनीकरणाबाबत शासन धोरण ठरविणे" या करिता अभ्यास करण्यासाठी समितीच्या नियुक्तीबाबत.
महाराष्ट्र शासन
जलसंपदा विभाग
शासन शुध्दिपत्रक जविप्र २०२१/प्र.क्र.४५/२१/जवि
मंत्रालय, मुंबई-४०००३२
दिनांक : ०९.१२.२०२१
वाचा : शासन निर्णय जविप्र २०२१/ प्र.क्र.४५/२१/जवि दिनांक २७.१०.२०२१
शासन शुद्धिपत्रक :
खाजगीकरणांतर्गत विकसित करावयाच्या लहान जलविद्युत प्रकल्पांच्या दि. १५.०९.२००५ रोजीच्या शासन धोरणात करावयाच्या सुधारणा तसेच जलविद्युत प्रकल्प व त्यांचे नूतनीकरण खाजगीकरणांतर्गत विकसित करण्यासाठीचे धोरण निश्चित करण्यासाठी शासन निर्णय जविप्र २०२१ / प्र.क्र.४५/२१/जवि दिनांक २७.१०.२०२१ द्वारे समिती गठीत करण्यात आली असून, याबाबतचा शासन निर्णय शासनाच्या संकेतस्थळावर अपलोड करण्यात आलेला आहे.
२. सदर शासन निर्णयामधील समितीची कार्यकक्षा क्र. २) या बाबीमध्ये स्पष्टता आणण्यासाठी खालीलप्रमाणे बदल करण्यात येत आहे :
मूळ मजकूर :
“२) शासनामार्फत उभारण्यात आलेल्या व कार्यान्वितीनंतर विहीत आयुर्मान पूर्ण झालेल्या जलविद्युत प्रकल्पांचे खाजगीकरणाअंतर्गत नूतनीकरण व आधुनिकीकरण या करिता नियोजनानुसार BoT निविदा मसुदा, भाडेपट्टा करारनामा मसुदा यात सुसुत्रता राहील अशा प्रकारे दस्तऐवज तयार करणे.” च्या ऐवजी
“२) शासनामार्फत उभारण्यात आलेल्या व कार्यान्वितीनंतर विहीत आयुर्मान पूर्ण झालेल्या जलविद्युत प्रकल्पांचे खाजगीकरणा अंतर्गत नूतनीकरण व आधुनिकीकरण या करिता शासन धोरणाचा मसुदा व त्यानुसार एकमेकांशी सुसंगत BOT निविदा मसुदा व भाडेपट्टा करारनामा मसुदा तयार करणे.” असे वाचण्यात यावे.
# Page 2
शासन शुध्दिपत्रक क्रमांकः जविप्र २०२१/प्र.क्र.४५/२१/जवि