# Page 1
जलसंपदा विभागातील कामकाजात शासकीय पत्रलेखन व टिप्पणी लेखनामध्ये स्वाक्षरी करणाऱ्या अधिकाऱ्याचे नाव व
पदनाम नमूद करण्याबाबत
महाराष्ट्र शासन
जलसंपदा विभाग
शासन परिपत्रक क्रमांक: ले.प.-२०२३/प्र.क्र.०१/२०२३ (लेखा परीक्षा)
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक: ११ जानेवारी, २०२३.
वाचा: १) सामान्य प्रशासन विभाग, शासन परिपत्रक, क्रमांक: संकीर्ण १००५/५६६/प्र.क्र.३०/२००५/१८ (र.व.का.), दिनांक १६ जून, २००५.
२) सामान्य प्रशासन विभाग, शासन परिपत्रक क्रमांक: संकीर्ण २०१५/प्र.क्र.१२९/१८ (र.व.का.), दिनांक १७ ऑक्टोबर, २०१५.
३) सामान्य प्रशासन विभाग, शासन परिपत्रक, क्रमांक: संकीर्ण २०१६/प्र.क्र.२९/१८ (र.व.का.), दिनांक १० फेब्रुवारी, २०१६.
४) सामान्य प्रशासन विभाग, शासन परिपत्रक, क्रमांक: संकीर्ण २०१८/प्र.क्र.८१/१८ (र.व.का.), दिनांक ३० मे, २०१८.
परिपत्रक:
कार्यालयीन कार्यपध्दती नियमपुस्तिकेतील ५३ (८) येथील तरतूदीनुसार शासकीय पत्रे
निर्गमित करताना पत्रावर स्वाक्षरी करणाऱ्या अधिकाऱ्याने स्वाक्षरीखाली कंसामध्ये नाव व त्याखाली
पदनामाचा उल्लेख करण्याबाबत संदर्भाकित दिनांक १६ जून, २००५, दिनांक १० फेब्रुवारी, २०१६
तसेच दिनांक ३० मे, २०१८ च्या परिपत्रकान्वये सूचना निर्गमित करण्यात आल्या आहेत. तथापि असे
निदर्शनास आले आहे की, अद्यापही जलसंपदा विभागातील काही अधिकारी, हे पत्रांवर केवळ
पदनाम नमूद करुन स्वाक्षरी करताता. तसेच काही अधिकारी पत्रांवर स्वत:चे नाव / पदनाम नमूद न
करता वरिष्ठ अधिकाऱ्याचे पदनाम नमूद करुन “करीता" असा उल्लेख करुन स्वाक्षरी करतात.
त्यामुळे स्वाक्षरी करणाऱ्या अधिकाऱ्याचा शोध घेणे कठीण होऊ शकते. या स्वरुपाच्या पत्रव्यवहारावर
कार्यवाही केल्यास भविष्यात लेखापरीक्षण व इतर तपासणीमध्ये समस्या उदभवू शकतात.
२. या पार्श्वभूमीवर उपरोक्त वाचा येथे नमूद केलेली दिनांक १६ जून, २००५, १० फेब्रुवारी,
२०१६ व ३० मे, २०१८ ची परिपत्रके आपल्या अधिनस्त असणाऱ्या सर्व अधिकाऱ्यांच्या निदर्शनास
आणण्याची कार्यवाही कार्यकारी संचालक, सर्व पाटबंधारे विकास महामंडळे तसेच महासंचालक,
मेरी यांनी करावी. सामान्य प्रशासन विभागाचे वरील नमूद केलेली सर्व परिपत्रके शासनाच्या
संकेतस्थळावर उपलब्ध आहेत. पत्रासोबत काही विवरणपत्रे स्वाक्षरीत करुन पाठविली जात
# Page 2
शासन परिपत्रक क्रमांकः ले.प.-२०२३/प्र.क्र.०१/२०२३ (लेखा परीक्षा)
असल्यास त्यामध्ये देखील स्वाक्षरी करणाऱ्या अधिकाऱ्याचे नाव नमूद करावे. यापुढील काळात
स्वाक्षरी करणाऱ्या अधिकाऱ्याचे नाव नमूद न करता शासनाकडे पत्रव्यवहार प्राप्त झाल्यास त्यावर
कोणतीही कार्यवाही केली जाणार नाही याची स्पष्ट नोंद घ्यावी.
३. सर्वसाधारणत: शासनास करावयाचा पत्रव्यवहार हा अधीक्षक अभियंता व त्यापुढील
अधिकाऱ्यांच्या स्वाक्षरीने होणे आवश्यक आहे. त्यामुळे अपवादात्मक परिस्थिती वगळता अधीक्षक
अभियंता व त्यापेक्षा वरिष्ठ अधिकाऱ्यांच्या स्वाक्षरीनेच शासनास पत्रव्यवहार करण्याची दक्षता
घेण्यात यावी.
४. शासकीय कार्यालयात टिप्पणी लेखन केल्यानंतर त्याखाली स्वाक्षरी करणाऱ्या अधिकाऱ्याचे
नाव नमूद करण्याची कार्यपध्दती सामान्य प्रशासन विभाग परिपत्रक दिनांक १७ ऑक्टोबर, २०१५
नुसार निश्चित केली आहे. त्याचेदेखील अनुपालन करण्याची कार्यवाही सर्व क्षेत्रीय अधिकाऱ्यांनी
करावी.