# Page 1
दरवर्षी पावसाळा दरम्यान मुख्यालय ठिकाणी/धरणस्थळी उपस्थित राहून जबाबदारी पार पाळण्याबाबतच्या सूचना.
महाराष्ट्र शासन
जलसंपदा विभाग,
शासन परिपत्रक क्र:- पूरनि-२०२०/प्र.क्र.१२३/२०२०/सिं.व्य.(म)
मादाम कामा मार्ग, हुतात्मा राजगुरु चौक,
मंत्रालय, मुंबई- ४०००३२
दिनांक :- ६ जून, २०२२
परिपत्रक : जलसंपदा विभागामार्फत विविध स्तरावर पावसाळ्या दरम्यान पूर नियंत्रण कक्षाची स्थापना केली जाते. क्षेत्रीय स्तराहून उपलब्ध होणाऱ्या माहितीच्या आधारे मंत्रालयीन पूर नियंत्रण कक्षामार्फत वरीष्ठ स्तरावर माहिती पुरवली जाते व त्याअनुषंगाने आवश्यक उपाययोजना केल्या जातात. मागील काही वर्षामध्ये उद्भवलेल्या पूराचे स्वरुप बघता पूर नियंत्रणाच्या दृष्टीने सदर माहिती विहीत वेळेत पूर नियंत्रण कक्षास तसेच महसूल व पोलीस यंत्रणेला उपलब्ध होणे आवश्यक आहे. याअनुषंगाने पुढील प्रमाणे निर्देश देण्यात येत आहेत.
१. सर्व क्षेत्रिय अधिकाऱ्यांनी पावसाळा दरम्यान मुख्यालय ठिकाणी /धरणस्थळी हजर राहून चोखपणे जबाबदारी पार पाडावी.
२. काही अपरिहार्य कारणास्तव मुख्यालय सोडण्याची गरज असल्यास, संबंधित मुख्य अभियंता यांची लेखी पूर्वपरवानगी घेण्यात यावी. मुख्य अभियंता यांनी अशी परवानगी देताना अन्य जबाबदार व्यक्ती त्या ठिकाणी उपस्थित राहून आवश्यक जबाबदाऱ्या पार पाडेल याची खात्री करण्यात यावी व पर्यायी व्यक्तीच्या नावासह अशी परवानगी द्यावी.
३. संपूर्ण पावसाळा कालावधीत सर्व अधिकाऱ्यांचे भ्रमणध्वनी चालू ठेवावे. तसेच कार्यालयामध्ये पर्यायी भ्रमणध्वनी क्रमांक पुरविण्यात यावे. कार्यालयीन दूरध्वनी क्रमांक देखील कार्यान्वित ठेवावेत.
४. वरील सर्व सूचनांचे काटेकोरपणे पालन करावे. तसेच जे अधिकारी वरील सूचनांचे पालन करणार नाहीत व मुख्यालयी ठिकाणी उपस्थित राहणार नाही, त्यांच्यावर संबंधित मुख्य अभियंता यांनी तात्काळ महाराष्ट्र नागरी सेवा नियमानुसार शिस्तभंगाची कार्यवाही करावी.