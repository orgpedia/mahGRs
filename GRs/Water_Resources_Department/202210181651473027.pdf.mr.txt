# Page 1
स्थापत्य अभियांत्रिकी सहायक संवर्गातील कर्मचाऱ्यांना कालबध्द पदोन्नती / आश्वासित प्रगती योजनेअंतर्गत सेवा कालावधी गणना करणे व त्याआधारे वेतन निश्चिती करणेबाबत.
महाराष्ट्र शासन
जलसंपदा विभाग
शासन निर्णय क्रमांक : याचिका-१२१६/(प्र.क्र.१६८/२०१६)/आ(तांत्रिक)
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२
दिनांक :- १८ ऑक्टोबर, २०२२.
वाचा :- १) मा.सर्वोच्च न्यायालयाचे सिव्हील अपील क्र.१९८५/२०२२ वरील दि.२१ मार्च, २०२२ रोजीचा न्याय निर्णय.
२) शासन पत्र, क्रमांक:पदोन्नती-१०९७/प्र.क्र.३५९/आ(तां), दि.१८.०३.१९९८.
३) शासन पत्र, क्रमांक:पदोन्नती-१०९७/प्र.क्र.३५९/आ(तां), दि.१८.०६.१९९८.
४) शासन पत्र, क्रमांक:काबप-१२१३/प्र.क्र.२८३/२०१३/आ.(तां), दि.१९.५.२०१४.
५) वित्त विभाग, शासन निर्णय क्रमांक: वेतन-११९९/प्र.क्र.२/९९/सेवा-३, दि.२०.०७.२०२१.
६) शासन पत्र, समक्रमांक दिनांक २२.०४.२०२२ व ०५.०५.२०२२.
प्रस्तावना :
मा.महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र.२३८/२०१६ मधील दि.२५.०६.२०१९ रोजीचा आदेश व पुनर्विलोकन अर्ज क्र. २१/२०१९ मधील दि.०८.०२.२०२१ रोजीच्या आदेशाविरूध्द मा.उच्च न्यायालय, मुंबई येथे शासनाच्यावतीने दाखल करण्यात आलेली रिट याचिका क्र.३११८/२०२१, दि.०९.०९.२०२१ रोजीच्या आदेशान्वये फेटाळण्यात आली आहे. या प्रकरणी मा.उच्च न्यायालयाच्या सदर आदेशाविरूध्द शासनाच्यावतीने मा.सर्वोच्च न्यायालयामध्ये सिव्हील अपील क्र.१९८५/२०२२ दाखल करण्यात आले होते. मा. सर्वोच्च न्यायालयाने सिव्हील अपील क्र.१९८५/२०२२ वर दि.२१ मार्च, २०२२ रोजी अंतिम न्याय निर्णय दिला आहे. या न्याय निर्णयातील ठळक बाबी पुढील प्रमाणे आहेत.
i) The impugned judgment and order passed by the High Court as well as that of the Tribunal, quashing and setting aside orders dated ६.१०.२०१५ and २१.११.२०१५ down grading the pay scale and pension of the contesting respondent, are hereby quashed and set aside.
ii) It is observed and held that the contesting respondent shall be entitled to the first TBP on completion of twelve years from the year 999, ie., from the date on which he was absorbed on the post of Civil Engineering Assistant and his pay scale and pension are to be revised accordingly.
iii) However, it is observed and directed that on refixation of his pay scale and pension, as observed hereinabove, there shall not be any recovery of the amount already paid to the contesting respondent.
मा.सर्वोच्च न्यायालयाचा सदर न्यायनिर्णय यापूर्वीच विभागाच्या अधिनस्त क्षेत्रीय कार्यालयांच्या आणि मा. महालेखापाल कार्यालय, मुंबई यांच्या निदर्शनास आणण्यात आला आहे. मा. सर्वोच्च न्यायालयाच्या सदर न्यायनिर्णयाच्या अनुषंगाने तसेच मा. महाराष्ट्र प्रशासकीय न्यायाधिकरण मुंबई,
# Page 2
शासन निर्णय क्रमांकः याचिका-१२१६/(प्र.क्र.१६८/२०१६)/आ(तांत्रिक)
औरंगाबाद खंडपीठ यांनी मूळ अर्ज क्र.६१७/२०१४ प्रकरणी दि.०२.१२.२०१५ रोजी दिलेल्या न्यायनिर्णयातील परि १५ व १६ मधील निर्देशानुसार संदर्भाधीन शासन पत्र, दि.१८.०३.१९९८, दि.१८.०६.१९९८ व दि.१९.०५.२०१४ अधिक्रमित करून मा. सर्वोच्च न्यायालयाच्या निर्णयानुसार स्थापत्य अभियांत्रिकी सहायक संवर्गातील कर्मचाऱ्यांना कालबध्द पदोन्नती / आश्वासित प्रगती योजना लागू करताना त्यांच्या सेवा कालावधीची गणना केव्हापासून करावी याबाबत आदेश निर्गमित करण्याची बाब शासनाच्या विचाराधीन होती.
शासन निर्णय :
राज्य शासकीय कर्मचाऱ्यांना विहित नियमित सेवेनंतर लागू करावयाची कालबध्द पदोन्नती / सेवांतर्गत आश्वासित प्रगती योजना स्थापत्य अभियांत्रिकी सहाय्यक संवर्गास लागू करताना मा.सर्वोच्च न्यायालयाच्या उपरोक्त न्याय निर्णयानुसार पुढील प्रमाणे कार्यवाही करावी :
(१) मा.सर्वोच्च न्यायालयाच्या निर्णयाची अंमलबजावणी करण्याच्या दृष्टीने जलसंपदा विभागातील स्थापत्य अभियांत्रिकी सहायक संवर्गातील कर्मचारी, या पदावरील समावेशनाच्या दिनांकापासून १२ वर्षाचा कालावधी पूर्ण केल्यावर पहिल्या कालबध्द पदोन्नती योजनेचा लाभ घेण्यास पात्र राहतील. मा. सर्वोच्च न्यायालयाच्या सदर न्यायनिर्णयाच्या अंमलबजावणीसाठी आणि मा. न्यायाधिकरण, औरंगाबाद खंडपीठ येथे दाखल मूळ अर्ज क्र.६१७/२०१४ मधील निर्देश लक्षात घेऊन, संदर्भाधीन शासन पत्रे, दि.१८.०३.१९९८, दि.१८.०६.१९९८ व दि.१९.०५.२०१४ याद्वारे अधिक्रमित करण्यात येत आहेत.
‍ मा.सर्वोच्च न्यायालयाच्या सदर न्यायनिर्णयानुसार सुधारित वेतन निश्चिती आणि सेवानिवृत्ती वेतन निश्चिती करावी. अशाप्रकारे सुधारित वेतन व निवृत्ती वेतन निश्चिती केल्यानंतर त्यांचेकडून यापूर्वी अदा केलेल्या रकमेपोटी कोणत्याही प्रकारची अतिप्रदानाची वसुली करण्यात येऊ नये.
(३) स्थापत्य अभियांत्रिकी सहायकांना कालबध्द पदोन्नती / सेवांतर्गत आश्वासित प्रगती योजनेचा लाभ देताना यापुढे मा. सर्वोच्च न्यायालयाच्या सदर न्याय निर्णयानुसार काटेकोरपणे तपासणी करावी, तसेच अतिप्रदान होणार नाही याची दक्षता घ्यावी. तसेच कालबध्द पदोन्नती / सेवांतर्गत आश्वासित प्रगती योजनेबाबत वित्त विभागाने वेळोवेळी निर्गमित केलेले शासन निर्णय देखील लागू राहतील.
२. सदर शासन निर्णय, वित्त विभागाच्या अनौपचारिक संदर्भ क्र. अनौ/सं.क्र.४१८/२२/सेवा-३, दि.३०.०९.२०२२ अन्वये दिलेल्या मान्यतेनुसार व सहमतीनुसार निर्गमित करण्यात येत आहे.
# Page 3