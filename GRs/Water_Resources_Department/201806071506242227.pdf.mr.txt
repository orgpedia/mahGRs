# Page 1
माणकुले, सोनकोठा-हाशिवरे खारभूमी योजना, तालुका अलिबाग, जिल्हा रायगड, या योजनेच्या नूतनीकरणास प्रशासकीय मान्यता देणेबाबत.
महाराष्ट्र शासन
जलसंपदा विभाग
शासन निर्णय, क्रमांकः खाभूयो २०१६/०६७/२०१६ ) / खारभूमी
मंत्रालय, मुंबई - ४०० ०३२
दिनांक :- ०६/०६/२०१८
पहावे - १) शासन निर्णय क्रमांक खाभूयो-२०१२/(२४३/२०१२)/खारभूमी, मंत्रालय, मुंबई ४०० ०३२, दिनांक : २२/०६/२०१५
२) मुख्य अभियंता, जलसंपदा विभाग, कोकण प्रदेश, मुंबई यांचे पत्र क्र.मुअ/जसंविकोप्र/खारभुमी/माणकुले /रायगड/तां.२/१३४ दिनांक ११/०१/२०१६ प्रस्तावना:
माणकुले, सोनकोठा- हाशिवरे खारभूमी योजना तालुका, अलिबाग, जिल्हा रायगड ही खारभूमी योजना बृहत आराखडयात समाविष्ट आहे. केंद्रीय वन मंत्रालयाने किनारी नियमन अधिनियम १९९१(CRZ) अन्वये या योजनेस सूट दिली आहे. या योजनेची एकूण लांबी ८५७० मीटर आहे. सदर योजना धरमतर खाडीच्या तीरावर आहे. हया योजनेचा बांध कमकुवत असल्याने व उघाडया नादुरुस्त असल्याने शेतक-यांचे नुकसान होत असल्यामुळे ही योजना होणे गरजेचे आहे.
त्याकरिता योजना तातडीने हाती घेण्याबाबत ग्राम पंचायत, लाभधारक व लोकप्रतिनिधी यांच्याकडून मागणी करण्यात आल्याने मुख्य अभियंता, जलसंपदा विभाग, कोकण प्रदेश, मुंबई यांच्याकडून संदर्भाधीन क्र.२ च्या पत्रान्वये प्राप्त झालेला माणकुले व सोनकोठा- हाशिवरे खारभूमी योजना तालुका, अलिबाग, जिल्हा रायगड या दोन स्वतंत्र प्रकल्पांच्या एकत्रित नूतनीकरणाचा प्रस्ताव शासनाच्या विचाराधीन होता. त्यानुसार सदर प्रस्तावासंदर्भात शासनाने पुढीलप्रमाणे निर्णय घेतला आहे.
शासन निर्णय : माणकुले, सोनकोठा-हाशिवरे खारभूमी योजना, ता. अलिबाग, जि. रायगड, या दोनही एकत्रित योजनेस विभागाच्या सन २०११-१२ व सार्वजनिक बांधकाम विभाग दरसूची २०१४-१५ या वर्षाच्या दरसूचीवर आधारित अंदाजित रूपये ९६७.८९/- लक्ष (रुपये नऊशे सदुसष्ठ लक्ष एकोणनव्वद हजार फक्त) एवढया रकमेस याव्दारे प्रशासकीय मान्यता प्रदान करण्यात येत आहे.
कामाकरिता रुपये ८७९.९० लक्ष (रुपये आठशे एकोणऐंशी लक्ष नव्वद हजार फक्त) व अनुषंगिक कामाकरिता रुपये ८७.९९ लक्ष (रुपये सत्याऐंशी लक्ष नव्याण्णव हजार फक्त) उपशीर्षवार तरतूदीचा गोषवारा सोबतच्या परिशिष्टामध्ये देण्यात येत आहे.
# Page 2
शासन निर्णय क्रमांकः खाभूयो २०१६/०६७/२०१६)/खारभूमी
२. योजनेच्या कामावरील खर्च मागणी क्रमांक आय ५, मुख्य लेखाशिर्ष “४४०२ मृद व जलसंधारण यावरील भांडवली खर्च (१०२) मृद संधारण (०१) खार जमीन योजना (०१) बांधकामे (योजनांतर्गत) (४४०२०३८४) " या लेखाशीर्षाखाली खर्ची टाकावा व तो मंजूर अनुदानातून भागविण्यात यावा.
३. सदर कामासाठी विहित मार्गाने तरतूद अर्थसंकल्पित केल्याशिवाय काम सुरु करु नये किंवा निविदा काढू नये तसेच त्यावर खर्च केला जाणार नाही याची दक्षता घेण्यात यावी.
४. सदर शासन निर्णय नियोजन विभागाच्या अनौपचारीक संदर्भ क्र. १००/का-१४३४, दिनांक १८.०४.२०१७ अन्वये तसेच वित्त विभागाच्या अनौपचारीक संदर्भ क्र. ८५/व्यय-१२, दिनांक १६.०४.२०१८ अन्वये दिलेल्या सहमतीनुसार निर्गमित करण्यात येत आहे.
५. खारभूमी योजना पूर्ण करण्यासाठी पून:प्रापित क्षेत्रातील लाभधारकांकडून प्रकल्पातील सहभाग म्हणून रुपये ५००/- प्रती हेक्टर खर्च (किमान रुपये २००/- रोख व रुपये ३००/- मजूरीच्या स्वरुपात किंवा रोखीने) घेण्यात यावे. खारभूमी योजनेचे बांधकाम सुरु करण्यापूर्वी लाभधारकांनी सहकारी संस्था स्थापन करावी व योजनेचे काम पूर्ण झाल्यानंतर योजना देखभाल व दुरुस्तीसाठी त्यांच्याकडे हस्तांतरित करण्यात यावी.
६. या योजनेस प्रदान करण्यात आलेली प्रशासकीय मान्यता १७४ अनुक्रमांकावर नोंदविण्यात आली आहे.
# Page 3
# Page 4