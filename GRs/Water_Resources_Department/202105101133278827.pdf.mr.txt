# Page 1
श्री.विजयकुमार गौतम, भा.प्र.से. (१९८७) (सेवानिवृत्त) यांची विशेष कार्य अधिकारी जलसंपदा विभाग या पदावर कंत्राटी तत्वावर नेमणूक करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: एलटीएस-२१/प्र.क्र.१२५/आ.वर्ग (१)
मादाम कामा मार्ग, हुतात्मा राजगुरु चौक, चौथा मजला,
मंत्रालय, मुंबई - ४०० ०३२
दिनांक:०७ मे, २०२१
संदर्भ: १. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३.दि.०८.०१.२०१६ २. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३, दि. ०२.०३.२०१६ ३. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र. १००/१३, दि. १७.१२.२०१६ ४. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३, दि. २१.०२.२०१८
प्रस्तावना :
--------------------------------------------------------------------------------------------------------------
| सद्यस्थितीमध्ये महाराष्ट्र राज्याने ५४.२४ लक्ष हेक्टर सिंचन क्षमता निर्माण केली असून ती एकूण |
| पिकाखालील क्षेत्राच्या (२२५ हेक्टर) २४.११% आहे. तसेच, ही सिंचन क्षमता एकूण सिंचन क्षमतेच्या (८१.१३ लक्ष |
| हेक्टर) ६६.८५% इतकी आहे. बांधकामाधीन २७८ प्रकल्पांच्या माध्यमातून २६.८९ लाख हेक्टर ( १२% |
| पिकाखालील क्षेत्राच्या) व ३३ % एकूण सिंचन क्षमतेच्या नव्याने सिंचन क्षमता निर्माण करण्याचे उद्दिष्ट विभागाने |
| ठेवले आहे. या २७८ प्रकल्पांसाठी १.०८ लाख कोटी खर्च अपेक्षीत आहे. |
--------------------------------------------------------------------------------------------------------------
-----------------------------------------------------------------------------------------------
| २. राज्यातील २७८ बांधकामाधीन प्रकल्प वेळेत पूर्ण झाले नाहीत तर पुढील ३ ते ५ वर्षामध्ये, वाढते |
| नागरिकीकरण, औद्योगीकीकरण व शेतीसाठी सिंचनाच्या पाण्याची गरज पूर्ण होणार नाही. |
-----------------------------------------------------------------------------------------------
----------------------------------------------------------------------------------------------------------
| ३. विभागाने २७८ पैकी १६६ प्रकल्प पूर्ण करण्याची आखणी केली असून त्याद्वारे ७८ टी.एम.सी. पाणी साठा |
| करण्याच्या उद्दिष्टासह ११.७४ लक्ष हेक्टर सिंचन क्षमता निर्मितीचे सखोल नियोजन श्री विजयकुमार गौतम, |
| तत्कालीन अपर मुख्य सचिव यांनी केलेले आहे. यापैकी काही महत्वाचे प्रकल्प या पावसाळ्यापूर्वी माहे जून, २०२१ |
| पर्यंत जलदगतीने पूर्ण करण्याच्या दृष्टीने कार्यवाही श्री.गौतम यांच्या मार्गदर्शनाखाली चालू करण्यात आली. |
----------------------------------------------------------------------------------------------------------
--------------------------------------------------------------------------------------------------------
| ४. श्री.विजयकुमार गौतम यांनी अत्यंत कमी कालावधीमध्ये जलसंपदा विभागासारख्या मोठया विभागाचे |
| सक्षमपणे नेतृत्व केले असून विभागातील विविध प्रश्न अतिशय उत्तमरित्या हाताळले आहेत. श्री. विजयकुमार गौतम |
| हे दि. ३० एप्रिल, २०२१ रोजी नियतवयोमानानुसार सेवानिवृत्त झाले आहेत. |
--------------------------------------------------------------------------------------------------------
-----------------------------------------------------------------------------------------------------------------
| श्री विजयकुमार गौतम यांच्या अनुभवाचा व कार्यक्षमतेचा विचार करता जलसंपदा विभागामार्फत |
| राबविण्यात येत असलेले महत्वाचे प्रकल्प व योजना मार्गी लावण्याच्या दृष्टीने त्यांच्या अनुभवाचा व कार्यक्षमतेचा , |
| विभागास फायदा होईल, ही बाब विचारात घेवून त्यांना विशेष कार्य अधिकारी, जलसंपदा विभाग या पदावर |
| कंत्राटी तत्वावर नियुक्त करण्याची बाब शासनाच्या विचाराधीन होती. |
-----------------------------------------------------------------------------------------------------------------
शासन निर्णय : श्री. विजयकुमार गौतम, भा.प्र.से. (१९८७) (सेवानिवृत्त) यांची दि. ७ मे, २०२१ पासून १ वर्षाच्या कालावधीकरिता (दि. ६ मे, २०२२ पर्यंत) विशेष कार्य अधिकारी, जलसंपदा विभाग या पदावर कंत्राटी तत्वावर नियुक्ती करण्यात येत आहे.
# Page 2
शासन निर्णय क्रमांकः एलटीएस-२१/प्र.क्र.१२५/आ.वर्ग (१)
२. सदर कंत्राटी तत्वावर नियुक्तीच्या संदर्भातील अटी व शर्ती पुढील प्रमाणे राहतील
१. श्री.गौतम यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरून त्यांना आता मिळत असलेले निवृत्ती वेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर होणारी रक्कम मासिक पारिश्रमिक म्हणून निश्चित करण्यात यावी.
२. श्री.गौतम हे कंत्राटी तत्वावर विशेष कार्य अधिकारी म्हणून कार्यरत असेपर्यंत त्यांना सचिव या पदासाठी अनुज्ञेय असलेल्या सर्व सेवा सवलती व भत्ते अनुज्ञेय असतील.
३. सदर नियुक्तीच्या कालावधीत श्री. गौतम हे विशेष कार्य अधिकारी, जलसंपदा विभाग या पदाचे कर्तव्य पालन करीत असताना या कालावधीत त्यांना राज्य शासकीय सेवेतील अधिकाऱ्यांना लागू असलेले वर्तणुक तसेच, शिस्त व अपील या संबंधीचे सर्व नियम लागू राहतील.
४. उपरोक्त अटी व शर्तीसोबतच शासन निश्चित करेल अशा अटी व शर्ती श्री.गौतम यांच्यावर बंधनकारक राहतील.