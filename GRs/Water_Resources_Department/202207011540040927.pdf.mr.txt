# Page 1
मौजे, ऐतवडे, खुर्द, शिगाव, सागाव, कणेगाव, तांदुळवाडी ता. वाळवा, जि. सांगली येथील वारणा कृष्णा व भोगावती नदीवरील पूर सरंक्षक भिंतीच्या कामाच्या अंदाजपत्रकाच्या प्रस्तावास प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०२२ / (प्र.क्र.२६/२०२२)/सिं.व्य. (महसूल)
मंत्रालय, मुंबई ४०० ०३२,
दिनांक:३० जून, २०२२
वाचा : १) शासन परिपत्रक क्र. एफडीडब्ल्यू १०९२/१७०-सिंव्य, (कामे) दिनांक ०७/०८/१९९२ २) शासन निर्णय क्र. पूसंभि २०१९/(प्र.क्र.११५/२०१९) सिंव्य.(म) दि.३१/८/२०१९ ३) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र दि. ३१/१२/२०२१, २४/०१/२०२२, ३०/०५/२०२२ व २४/०६/२०२२
प्रस्तावना : वारणा नदीवरील मौजे ऐतवडे खुर्द, शिगाव, सागाव, कणेगाव व तांदुळवाडी ता. वाळवा जि सांगली ही गावे वारणा प्रकल्पाच्या लाभक्षेत्रात येत असुन सदरची गावे वारणा नदीच्या काठावर वसले आहे. सन २००५,२०१९ व सन २०२१ मधील महापूरामुळे मौजे ऐतवडे खुर्द, शिगाव, सागाव, कणेगाव व तांदुळवाडी येथील शेतकऱ्यांचे मोठया प्रमाणात नुकसान झालेले आहे.
मा. मंत्री (जलसंपदा व लाभक्षेत्र विकास), महाराष्ट्र राज्य यांनी दिनांक २२/०७/२०२१ रोजीच्या पत्रान्वये मौ. ऐतवडे खुर्द, शिगाव, सागाव, कणेगाव व दि. १७/०९/२०१९ अन्वये तांदुळवाडी येथे वारणा नदीकाठी पूरसंरक्षक भिंत बांधून देणेबाबत उचित कार्यवाहीचे निर्देश दिले होते. तसेच मा. आमदार श्री. मानसिंग फत्तेसिंग नाईक, शिराळा मतदार संघ यांचे पत्र दि. १३/०७/२०२० रोजीच्या पत्रामधील निर्देशानुसार मौजे सागाव येथे वारणा नदीकाठी पूरसंरक्षक भिंत बांधून देणेबाबत सुचित केले आहे.
त्यानुसार मौजे ऐतवडे खुर्द, शिगाव, सागाव, कणेगाव व तांदुळवाडी येथील पूरसंरक्षक भिंत बांधकाम करणेचे ठिकाणी प्रत्यक्ष पाहणी करून सर्वेक्षण करणेत येऊन सदर कामाचे नव्याने अंदाजपत्रक तयार करणेत आले आहे. सदर मौजे ऐतवडे खुर्द, शिगाव, सागाव, कणेगाव व तांदुळवाडी, ता. वाळवा, जि सांगली येथील वारणा नदीकाठी पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र कृष्णा खोरे पाटबंधारे विकास महामंडळ, पुणे अंतर्गत मौजे ऐतवडे खुर्द, शिगाव, सागाव, कणेगाव व तांदुळवाडी ता. वाळवा, जि. सांगली येथील वारणा नदीवरील पूर संरक्षक भिंत बांधकामाच्या प्रस्तावित पूर संरक्षक भिंत बांधण्याच्या कामासाठी जलसंपदा विभागाच्या सन २०२१-२२ व सार्वजनिक बांधकाम विभागाच्या सन २०२१-२२ च्या दरसूचीवर आधारित खालील अंदाजपत्रकास परिच्छेद २ २ मधील अटींच्या अधिन राहून प्रशासकीय मान्यता प्रदान करण्यात येत आहे.
----------------------------------------------------------------------------------------------------------------------------------------
| अनु. क्र. | कामे  |  | अंदाजपत्रकीय किंमत |
| १. | मौ. ऐतवडे खु. ता. वाळवा जि. सांगली येथे वारणा नदीवर पूरसंरक्षक भिंत बांधण्याच्या कामाचे प्रशासकीय मान्यतेचे अंदाजपत्रक. | ३९५.९६ लक्ष |
----------------------------------------------------------------------------------------------------------------------------------------
# Page 2
शासन निर्णय क्रमांकः प्रशामा-२०२२/ (प्र.क्र.२६/२०२२)/ सिं.व्य.(महसूल)
----------------------------------------------------------------------------------------------------------------------------------------
| २. | मौ. शिगाव ता. वाळवा जि. सांगली येथे वारणा नदीवर पूरसंरक्षक भिंत बांधण्याच्या कामाचे प्रशासकीय मान्यतेचे अंदाजपत्रक. | १००.४८लक्ष |
|  | मौ. सागाव ता. वाळवा जि. सांगली येथे वारणा नदीवर पूरसंरक्षक भिंत बांधण्याच्या कामाचे प्रशासकीय मान्यतेचे अंदाजपत्रक. | ८७.९६लक्ष |
| ४. | मौ. कणेगाव ता. वाळवा जि. सांगली येथे वारणा नदीवर पूरसंरक्षक भिंत बांधण्याच्या कामाचे प्रशासकीय मान्यतेचे अंदाजपत्रक. | ९२.७५ लक्ष |
| ५. | मौ. तांदुळवाडी ता. वाळवा जि. सांगली येथे वारणा नदीवर पूरसंरक्षक भिंत बांधण्याच्या कामाचे प्रशासकीय मान्यतेचे अंदाजपत्रक. | ९८.९७ लक्ष |
----------------------------------------------------------------------------------------------------------------------------------------
अ) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य(म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू- १०८९/२४३/८९/सिंव्य(कामे), दि. २१.९.१९८९ व दि. ३/५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) i) अंदाजपत्रकात गृहीत धरलेले आराखडे /संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी. वरील प्रस्तावातील १.०० कोटी ते ५.०० कोटी पर्यंतच्या कामांचे सविस्तर संकल्प महामंडळाअंतर्गत संकल्पचित्र विभागाकडून करावे.
तसेच रु. १.०० कोटी रक्कमेच्या आतील कामांचे अंदाजपत्रक क्षेत्रीय स्तरावर करण्यात यावे .वरील संकल्पनामुळे सदर प्रस्तावांची किंमतीत वाढ झाल्यास सुधारित प्रशासकीय मान्यता घेऊनच काम हाती घ्यावे.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक मौजे ऐतवडे खुर्द, शिगाव, सागाव, कणेगाव व तांदुळवाडी, ता. वाळवा, जि सांगली येथील वारणा नदीकाठी पूर संरक्षक भिंत बांधकामाच्या प्रस्तावास सांगली जिल्हापरिषद, सांगली ने ताब्यात घेऊन भविष्यातील देखभाल व दुरूस्ती करावयाची आहे. तांत्रिक मान्यता देण्यापूर्वी तसे लेखी बंधपत्र सांगली जिल्हापरिषद, सांगली कडून प्राप्त करून घेण्याची जबाबदारी सक्षम अधिका-यांची असेल.
फ) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ग) सदरहू कामास तांत्रिक मंजुरी देण्यापूर्वी संदर्भ क्र. २ मधील शासन निर्णयातील अटींचे कोटेकोरपणे पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे विकास महामंडळ, पुणे भागभांडवली अंशदान (४७११ ०२०९)" या लेखाशीर्षाखाली करावा व मंजूर अनुदानातुन भागविण्यात यावा.
पृष्ठ ४ पैकी २
# Page 3
शासन निर्णय क्रमांकः प्रशामा-२०२२/ (प्र.क्र.२६/२०२२)/ सिं.व्य.(महसूल)
या कामास प्रदान करण्यात आलेली प्रशासकीय मान्यता सिं.व्य. (महसुल ) कार्यासनाच्या नोंदवहीमध्ये क्र.०४/ सन २०२२ वर नोंदविण्यात आलेली आहे.
वित्तीय अधिकार नियमपुस्तिका - १९७८ भाग पहिला मधील तरतुदीनंतर प्रशासकीय विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
# Page 4