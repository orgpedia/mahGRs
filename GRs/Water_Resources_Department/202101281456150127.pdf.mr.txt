# Page 1
खाजगी उपसा सिंचन योजनांना मुदतवाढ देण्याबाबत...
महाराष्ट्र शासन
जलसंपदा विभाग
शासन निर्णय क्रमांक. संकीर्ण २०१५/१४५/१५/सिं.व्य.(धो.)
मंत्रालय, मुंबई - ४०००३२.
दिनांक : २८ जानेवारी, २०२१.
वाचा: १. शासन निर्णय क्रमांक- संकीर्ण १०११/५७२/११/सिं.व्य.(धो), दिनांक १३/०२/२०१२.
२.शासन निर्णय क्रमांक- संकीर्ण २०१५/१४५/१५/सिं.व्य.(धो),दिनांक २२/०२/२०१६.
३.शासन निर्णय क्रमांक- संकीर्ण २०१५/१४५/१५/सिं.व्य.(धो), दिनांक ०७/११/२०१७.
४.शासन निर्णय क्रमांक-संकीर्ण २०१५/१४५/१५/सिं.व्य.(धो), दिनांक २१/०२/२०१९.
५.शासन निर्णय क्रमांक-संकीर्ण २०१५/१४५/१५/सिं.व्य.(धो), दिनांक १३/०५/२०२०.
६.महाराष्ट्र जलसंपत्ती नियमन प्राधिकरण यांची अधिसूचना दि.२५/०६/२०१५.
प्रस्तावना :
महाराष्ट्र जलसंपत्ती नियमन प्राधिकरण अधिनियम, २००५ दिनांक ०८/०६/२००५ पासून अंमलात आला आहे. महाराष्ट्र जलसंपत्ती नियमन प्राधिकरण अधिनियम, २००५ कलम १२ (६) (घ) मध्ये खालीलप्रमाणे तरतूद आहे.
“अस्तित्वात असलेल्या खाजगी उपसा सिंचनाचे व्यवस्थापन, पाण्याचा कार्यक्षम वापर करण्याच्या अटीवर, पाच वर्षे चालू ठेवण्यात येईल. त्यानंतर शासन विनिर्दिष्ट करील अशा दिनांकापासून कलम १४ (४) मधील तरतूदी लागू होतील. परंतु असे की, वेगवेगळया क्षेत्राकरिता भौगोलिक परिस्थितीनुसार वेगवेगळे दिनांक अधिसूचित करता येतील.” महाराष्ट्र जलसंपत्ती नियमन प्राधिकरण अधिनियम, २००५ कलम १४ (४) मध्ये खालीलप्रमाणे तरतूद आहे.
“निर्धारित केला जाईल अशा भागातील बारमाही पिकांना निर्धारित केला जाईल अशा दिनांकापासून, ठिंबक सिंचन, तुषार सिंचन अथवा प्राधिकरणाने मान्यता दिलेले अन्य पाण्याची बचत करणारे तंत्र वापरल्याखेरीज कालव्यामधून पाणी दिले जाणार नाही. या बचतीमधून भविष्यातील वाढीव पिण्याच्या पाण्याची मागणी भागवून शिल्लक राहिलेले पाणी लाभक्षेत्रातील तसेच लगतच्या भागात समन्यायी तत्वावर वाटप करण्यात येईल.” राज्यात बऱ्याच खाजगी उपसा सिंचन योजनांना, महाराष्ट्र जलसंपत्ती नियमन प्राधिकरण अधिनियम, २००५ अंमलात येण्यापूर्वी पाणी परवानगी देण्यात आली आहे. त्यामुळे महाराष्ट्र जलसंपत्ती नियमन प्राधिकरण अधिनियम, २००५ कलम १२ (६) (घ) नुसार, खाजगी उपसा सिंचन योजना सुरु ठेवण्याची मुदत दिनांक ७/६/२०१० रोजी जरी संपली असून त्यास संदर्भाधीन क्र.१, २, ३, ४ व ५ च्या
# Page 2
शासन निर्णय क्रमांकः संकीर्ण २०१५/१४५/१५/सिं.व्य.(धो.)
शासन निर्णयान्वये अनुक्रमे दि. ७/०६/२०१५, दि.७/०६/२०१७, दि.०७/०६/२०१८, दिनांक ०७/०६/ २०१८ व दि.३१/०५/२०२० पर्यंत मुदतवाढ देण्यात आली होती. जरी सदर मुदतवाढ संपली असली तरी, राज्यात फार मोठया प्रमाणावर खाजगी उपसा सिंचन योजना अद्यापही कार्यान्वित आहेत. असे निदर्शनास आले आहे. महाराष्ट्र जलसंपत्ती नियमन प्राधिकरण यांच्या दि. २५ जून,२०१५ च्या अधिसूचनेनुसार राज्यातील १) टेंभु उपसा सिंचन योजना (सांगली), २) भीमा (उजनी), ३) मुळा (अहमदनगर), ४) निम्न मानार (नांदेड), ५) हतनूर, ६) ऊर्ध्व पूस (यवतमाळ), ७) कान्होली नाला (नागपूर), ८) अंबोली (सिंधुदुर्ग) या ८ प्रकल्पांवर ठिबक व तुषार सिंचन प्रणाली वापरणे बंधनकारक केले आहे. या ८ योजना वगळता राज्यातील प्रकल्पाच्या लाभक्षेत्रांतर्गत व जलाशयावरील खाजगी उपसा सिंचन योजनांना, महाराष्ट्र जलसंपत्ती नियमन प्राधिकरण अधिनियम, २००५ कलम १४ (४) मधील तरतूद लागू करण्यासाठी दिनांक विनिर्दिष्ट करण्याचा, अथवा खाजगी उपसा सिंचन योजनांना दिनांक ३१.०५.२०२० नंतरच्या पुढील कालावधीसाठी मुदतवाढ देण्याचा प्रस्ताव शासनाच्या विचाराधीन होता.
शासन निर्णय महाराष्ट्र जलसंपत्ती नियमन प्राधिकरण अधिनियम, २००५ कलम १२ (६) (घ) मधील तरतुदीनुसार, शेतकऱ्यांच्या हितासाठी, राज्यातील १) टेंभु उपसा सिंचन योजना (सांगली) २) भीमा (उजनी) ३) मुळा (अहमदनगर) ४) निम्न मानार (नांदेड) ५) हतनूर ६) ऊर्ध्व पूस (यवतमाळ) ७) कान्होली नाला (नागपूर) ८) अंबोली (सिंधुदुर्ग) हे प्रकल्प वगळता इतर सर्व पाटबंधारे प्रकल्पांच्या लाभक्षेत्रातील व जलाशयावरील खाजगी उपसा सिंचन योजनांना, दिनांक ३१ मे २०२१ पर्यंत खालील अटींच्या आधारे मुदतवाढ देण्यात येत आहे.
१) महाराष्ट्र जलसंपत्ती नियमन प्राधिकरण मजनिप्रा अधिनियम २००५ च्या कलम १३ (६) (घ) मध्ये नमूद केल्यानुसार, पाण्याचा कार्यक्षम वापर करण्याच्या अटीवर वरीलप्रमाणे ८ प्रकल्पांच्या लाभक्षेत्रातील व जलाशयावरील अस्तित्वात असलेल्या खाजगी उपसा सिंचन योजनां वगळता उर्वरित सर्व प्रकल्पांच्या लाभक्षेत्रातील व जलाशयावरील दि. ३१/५/२०२० रोजी अस्तित्वात असलेल्या सर्व खाजगी उपसा सिंचन योजनांना ही मुदतवाढ लागू राहिल.
२) अस्तीत्वातील खाजगी उपसा सिंचन योजनांच्या परवान्यातील बारमाही पिकांना ठिबक सिंचन, तुषार सिंचन अथवा महाराष्ट्र जलसंपत्ती नियमन प्राधिकरणाने मान्यता दिलेले अन्य पाण्याचे बचत करणारे तंत्र वापरणे बंधनकारक राहील असे संच व तंत्र बसविल्याशिवाय पाणी उपसा करता येणार नाही.
३) दि.३१ मे, २०२१ नंतर जर जलाशय वा लाभक्षेत्रातील प्रवाही उपसा सिंचन परवाना प्राप्त शेतकऱ्यांकडून ठिबक / तुषार सिंचन पध्दतीचा अवलंब करण्यात आला नाही, तर त्यानंतर त्यांना दंडनीय दराने (मूळ प्रवाही दरापेक्षा २५ % जादा) पाणीपट्टी आकारण्यात यावी.
पृष्ठ ३ पैकी २
# Page 3
शासन निर्णय क्रमांकः संकीर्ण २०१५/१४५/१५/सिं.व्य.(धो.)