# Page 1
कोकण पाटबंधारे विकास महामंडळावर उपाध्यक्ष पदी नियुक्ती करण्याबाबत.
श्री. जगदिश भगवान धोडी
महाराष्ट्र शासन
जलसंपदा विभाग
शासन निर्णय क्रमांक - नियुक्ती - २०१८ / मु. १२/प्र.क्र.१२०/२०१८/जसंनि मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २६/०९/२०१८
प्रस्तावना - राज्यामध्ये सन १९९८ चा महाराष्ट्र अधिनियम क्र. ३, कोकण पाटबंधारे विकास
महामंडळ अधिनियम - १९९७ मधील तरतुदीनुसार कोकण पाटबंधारे विकास महामंडळ स्थापन
करण्यात आले आहे. सदरहू अधिनियम दि. ०४ डिसेंबर, १९९७ रोजी अंमलात आला आहे. सदर
अधिनियमातील कलम ४ (१) (ब) नुसार महामंडळाच्या रचनेमध्ये राज्य शासनाने नामनिर्देशित
करावयाचे एक अशासकीय सदस्य उपाध्यक्ष पदी नेमणूक करण्याची तरतूद आहे. त्यानंतर कोकण
पाटबंधारे विकास महामंडळ (सुधारणा व चालू ठेवणे) अधिनियम, २००१ दि. २४/०८/२००० अमंलात
आला आहे. या सुधारणा अधिनियमातील कलम ४ (१) (ब) नुसार महामंडळाच्या रचनेमध्ये राज्य
शासनाने नामनिर्देशित करावयाचे कोकण प्रदेशातील दोन अशासकीय सदस्य उपाध्यक्ष पदी नेमणूक
करण्याची तरतूद आहे.
कोकण पाटबंधारे विकास महामंडळ, ठाणे या महामंडळावर उपाध्यक्ष पदी राज्य
शासनाने नामनिर्देशित सदस्यांची नियुक्ती करण्याची बाब शासनाच्या विचाराधीन होती.
शासन निर्णय: राज्यामध्ये सन १९९८ चा महाराष्ट्र अधिनियम क्र. ३, कोकण पाटबंधारे विकास
महामंडळ अधिनियम १९९७ मधील तरतुदीनुसार कोकण पाटबंधारे विकास महामंडळ स्थापन
करण्यात आले आहे. कोकण पाटबंधारे विकास महामंडळ (सुधारणा व चालू ठेवणे) अधिनियम,
२००१ दि. २४/०८/२००० अमंलात आला आहे. या सुधारणा अधिनियमातील कलम ४ (१) (ब) नुसार
# Page 2
शासन निर्णय क्रमांकः नियुक्ती -२०१८/मु. १२/प्र.क्र.१२०/२०१८/जसंनि
श्री.जगदिश भगवान धोडी, यशोदा निवास, धोडीपूजा, नवापूर रोड, पो. बोईसर, ता. जि. पालघर
ह्यांची कोकण पाटबंधारे विकास महामंडळ, ठाणे या महामंडळावर उपाध्यक्ष पदी नियुक्ती करण्यात येत आहे.
तसेच कोकण पाटबंधारे विकास महामंडळ अधिनियम - १९९७ कलम ४ (२) नुसार शासनाने
समाप्त केला नाही तर, नामनिर्देशित सदस्यांचा पदावधी एक वर्षाचा असेल.
सदर उपाध्यक्षांना वित्त विभागाच्या शासन निर्णय क्रमांक शासाऊ १०.१०/प्र.क्र. ९६/
१०/साऊ, दि. १३/०३/२०१२ अन्वये विहीत केलेल्या सेवा सुविधा अनुज्ञेय राहतील.
# Page 3