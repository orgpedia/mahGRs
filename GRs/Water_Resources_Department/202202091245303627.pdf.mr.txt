# Page 1
निम्न मानार प्रकल्पाच्या शाखा कालवा क्र. १ व २ वरील विशेष दुरूस्ती अंतर्गत गाडी रस्ता पुलांचे व गेटचे अंदाजपत्रकास प्रशासकीय मान्यता देण्याबाबत.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२१/ (प्र.क्र.२८२/२०२१)/ सिंव्य (कामे)
मंत्रालय, मुंबई-४०००३२
दिनांक : ०९ फेब्रुवारी २०२२
वाचा: १. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र.जा.क्र.गोमपाविम-/सिंचन-२/विवसु नां.पा.मं./ धा-१७/७२९८ दि. ८/९/२०२१.
२. शासन निर्णय – २०१७/५६६/१७/सिंव्य(कामे), दि.३१/०८/२०१८.
३. शासन निर्णय – २०१८/५५१/१७/सिंव्य (कामे), दि.२७/११/२०१८.
४. शासन निर्णय – २०१३/७८५/१३/सिंव्य(कामे), दि.१/८/२०१९.
प्रस्तावना: निम्न मानार प्रकल्प हा नांदेड जिल्ह्यातील मोठा प्रकल्प आहे. प्रकल्पा अंतर्गत कंधार तालूक्यात वरवंट गावाजवळ धरण बांधण्यात आले आहे. निम्न मानार प्रकल्पाच्या दोन्ही तीरावर डावा व उजवा असे दोन कालवे असून त्यांची लांबी अनुक्रमे ६९ व २१ कि.मी. आहे.मानार प्रकल्पाअंतर्गत डाव्या कालव्यावर मानार गोदावरी शाखा कालवा क्र.१ असून त्याची लांबी ६७ कि.मी. आहे, व मानार गोदावरी शाखा कालवा क्र. २ ची लांबी ६५ कि.मी. आहे. या प्रकल्पाचे एकूण लाभक्षेत्र २३३१० हेक्टर आहे. या प्रस्तावामध्ये एका पुलाचा पुनर्निर्माण व दोन गाडी रस्ता पुलांचे नव्याने बांधकाम करणेचे प्रस्तावित आहे तसेच दोन्ही शाखा कालव्यावर १४ आऊटलेट गेट चे दुरूस्तीचे बांधकाम करणेचे प्रस्तावित आहे. निम्न मानार प्रकल्प, ता. कंधार, जि. नांदेड या योजनेच्या विशेष दुरुस्तीच्या प्रस्तावास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय:
गोदावरी मराठवाडा पाटबंधारे विकास महामंडळ, औरंगाबाद अंतर्गंत निम्न मानार प्रकल्प, ता. कंधार, जि. नांदेड या योजनेच्या विशेष दुरुस्तीच्या रू.२०४९५९७४ /- (रू.दोन कोटी चार लक्ष पंच्याण्णव हजार नऊशे चौ-याहत्तर फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), दि.१.१.२०१५मधील मार्गदर्शक सूचनांचे पालन करणे बंधनकारक आहे.
२. शासन पत्र दि. ४/६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसार निधी खर्च करणे, दायित्व निर्मिती मर्यादेत राहण्यासाठी कामाचे एक वर्षाचे नियोजन करणे याची संपूर्ण जबाबदारी महामंडळाची राहील.
# Page 2
शासन निर्णय क्रमांकः प्रमाप्र-२०२१/(प्र.क्र.२८२/२०२१)/ सिंव्य (कामे)
३. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
४. अंदाजपत्रकात गृहीत धरलेले आराखडे/संकल्पने दरसूची बाह्यबाबी व वहन अंतरे प्रस्तावात दर्शविलेले असून यात तांत्रिक मान्यता प्रदान करताना त्यात बदल करण्यात येऊ नये.
५. प्रस्तावित कामांमुळे होणाऱ्या खोदकाम/तोडफोड याद्वारे उपलब्ध होणारे बांधकाम साहित्याचा पूर्ण वापर करुन बचत साधावी.
६. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा.
७. विषयांकित प्रशासकीय मान्यता अंदाजपत्रकातील तरतूदी, दर, वहनअंतर संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
८. सदर प्र.मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
९. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जाबबदारी क्षेत्रीय अधिकार्याची राहील.
१०. शाखा कालव्यावरील Outlet चे Cross section व VRB च्या Carriageway width व Span याबाबत तांत्रिक मान्यतेपूर्वी सक्षम स्तरावर खात्री करावी.
११ निम्नमानार गोदावरी शाखा कालव्यावरील दोन नवीन गाडी रस्ता पूलांना स्थानिक दळणवळणाची गरज व व्यापक जनहित विचारात घेवून मान्यता देण्यात येत आहे.
शासन निर्णय क्र. संकीर्ण २०१६/२७/२०१६/लपा-०२ दिनांक २६/०५/२०१७ अन्वये रू५.०० कोटी किमंतीच्या मर्यादेतील विशेष दुरूस्ती कामास आंतरवित्त सल्लागार यांचे सहमतीने मान्यता देण्याबाबतचे अधिकार जलसंपदा विभागास आहेत. त्या अनुषंगाने आंतरवित्त सल्लागार व सहसचिव यांच्या सहमतीने शासन निर्णय निर्गमित करण्यात येत आहे.
प्रस्तावित कामासाठी होणारा खर्च ४७०१ मोठे व मध्यम पाटबंधारे प्रकल्प यावरील भांडवली खर्च, ८० सर्वसाधारण ,१९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत भाग भांडवली अनुदान १० (०२) गोदावरी मराठवाडा पाटबंधारे विकास महामंडळास भाग भांडवली अंशदान (मराठवाडा विभाग) (४७०१ जे १४९)५४ गुंतवणुका (योजनांतर्गत) या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवहीमध्ये क्र. ४० सन २०२१-२२ मध्ये नोंदविण्यात आलेली आहे.
पृष्ठ ४ पैकी २
# Page 3
शासन निर्णय क्रमांकः प्रमाप्र-२०२१/(प्र.क्र.२८२/२०२१)/ सिंव्य (कामे)
# Page 4