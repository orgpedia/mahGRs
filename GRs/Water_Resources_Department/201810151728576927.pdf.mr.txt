# Page 1
पिलनवाडी ल.पा.प्रकल्प ता.पुरंदर जि.पुणे या प्रकल्पाच्या कालव्याचे बंदिस्त पाईपलाईन मध्ये रुपांतरीत करण्याच्या कामास विशेष दुरुस्ती अंतर्गत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: प्रमाप्र-२०१८/ (प्र.क्र.३७३/२०१८)/ सिं.व्य. (कामे) मंत्रालय, मुंबई ४०० ०३२,
दिनांक : १५/१०/२०१८.
वाचा - १. कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र.
जा.क्र.म.कृ.खो.वि.म./(सिंव्य.१)/१६/(५४०/१८)/११६३/DA, दि.२६/०९/२०१८.
२. मुख्य अभियंता (जसं), जलसंपदा विभाग, पुणे यांचे जा.क्र. मु.अ.(जस)/काअ-२/ प्रशा-६/विसु/पिलनवाडी/०३१६५/२०१८, दि.११/०७/२०१८.
३. शासन निर्णय – २०१७/५६६/१७/सिंव्य(कामे), दि.३१/०८/२०१८.
४. शासन निर्णय - संकीर्ण-२०१६/(२७/२०१६)/लपा-२, दि.२६/०५/२०१७.
प्रस्तावना : पिलनवाडी ल.पा.प्रकल्प ता. पुरंदर जि. पुणे हा प्रकल्प रूद्रगंगा नाल्यावर असून या
प्रकल्पाचे बांधकाम सन १९७८ साली पूर्ण झाले आहे. या प्रकल्पाकडे पिलनवाडी गावाजवळून
जाणा-या वीर सासवड या रस्त्यावरून जाता येते. रूद्रगंगा नदीवर असलेला हा लघु प्रकल्प वीर
धरणाच्या पाणलोट क्षेत्राखाली येतो. पिलनवाडी ल.पा.प्रकल्प हे ३२० मी. लांबीचे मातीचे धरण
असून धरण माथ्याची रुंदी ३ मी. इतकी आहे. या प्रकल्पाची धरण माथा पातळी १५१.२८० मी.,
महत्तम पूर पातळी १५०.१०० मी., पूर्ण संचय पातळी १४७.८३० मी. तसेच धरणाची उंची ही २२.७७
मी. इतकी आहे.
या प्रकल्पाचा एकूण पाणी साठा १.९१ द.ल.घ.मी. व उपयुक्त पाणी साठा १.८१
द.ल.घ.मी. तसेच १३६.३०० मी. या तलांक पातळीला मृत पाणी साठा ०.१३ द.ल.घ.मी. इतका
आहे. या प्रकल्पाचा सांडवा हा धरणाच्या उजव्या बाजूस असून त्याची लांबी १५५.०० मी. आहे.
मूळ प्रकल्प अहवालाप्रमाणे या प्रकल्पाचे एकूण लाभक्षेत्र ४६५.५० हेक्टर असून
लागवडीलायक क्षेत्र ४१९.०० हेक्टर आहे त्या पैकी ३९९.०० हेक्टर क्षेत्र सिंचनाखाली येते (१४०
हे.+ २५९ हे.). परिंचे, यादववाडी, हरगुडे, शिंदेवाडी, खेंग्रेवाडी, पांगारे आणि पिलनवाडी ही सर्व
गावे ता. पुरंदर, जि. पुणे ही या प्रकल्पांतर्गत लाभार्थी गावे आहेत. धरणाच्या उजव्या बाजूस
साखळी क्र.२८५ मी. वर विहिर प्रकारातील मुख्य शीर्ष विमोचक बांधण्यात आले आहे. धरणाच्या
# Page 2
शासन निर्णय क्रमांकः प्रमाप्र-२०१८/ (प्र.क्र.३७३/२०१८)/ सिं.व्य.(कामे)
खाली लगेचच लाभक्षेत्र नसल्याने धरणाच्या खालील बाजूस ५.० कि.मी. अंतरावर मौजे हरगुडे
ता. पुरंदर येथे पीकअप विअर बांधलेला असून त्यातून ४० कि.मी. लांबीचा डावा कालवा
काढलेला आहे. सद्यस्थितीत ल.पा.त. पिलनवाडीमधून पाणी नाल्याद्वारे ५.०० कि.मी. पर्यंत
हरगुडे येथील पीकअप विअर मध्ये आणले जाते. तेथून पुढे ४.०० कि.मी. लांबीच्या कालव्याद्वारे
थेट विमोचकांमधून सिंचनासाठी दिले जाते. कालव्याचा तळ उतार १:१५०० असून कालव्याच्या
मुखाशी विसर्ग ८.६६ क्युसेक्स आहे. सदर गळती बंद होण्यासाठी आवश्यक ती गळती प्रतिबंध
म्हणून बंदिस्त आर.सी.सी पाईपलाईन करण्याचे प्रस्तावित आहे. सदर कामाची मागणी स्थानिक
लोकप्रतिनिधी, पाणी वापरसंस्थेने व लाभक्षेत्रातील शेतकऱ्यांनी वेळोवेळी केलेली होती. या
अनुषंगाने संदर्भ क्र.४ येथील शासन निर्णयान्वये विभागास देण्यात आलेल्या अधिकाराचा वापर
करुन सदर कामाकरीता विशेष दुरुस्ती अंतर्गत प्रशासकीय मान्यता देण्याचा प्रस्ताव शासनाच्या
विचाराधीन होता.
शासन निर्णय :
पिलनवाडी लघु पाटबंधारे प्रकल्प, ता. पुरंदर, जि. पुणे विशेष दुरूस्ती कामास विस्तार व सुधारणा अंतर्गत बंदिस्त पाईपलाईन व्दारे कालवा नव्याने करण्याच्या कामास रु.४,७२,४८,९१२/-, ETP रु. १४,०३,४३३ /-, अशा एकूण रु.४,८६,५२,३४५ /- ( रू.चारशे शहाऐशी लक्ष बावन्न हजार तीनशे पंचेचाळीस फक्त) एवढया खर्चाच्या प्रस्तावास आं.वि.स.व उ.स. यांतच्या सहमतीने खालील अटींच्या अधीन राहून प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य. (कामे), दि.०१.०१.२०१५ मधील मागदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक आहे.
२. शासन परिपत्रक क्र. सिंचन -२०१५/प्र.क्र.२४/(भाग-२)/२०१५/जसं(धोरण), दि.०२/०२/२०१७ मधील मागदर्शक सूचनांनुसार कार्यवाही करावी.
३. शासन पत्र दि.०४/०६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसार २ % मर्यादेत निधी खर्च करणे, दायित्व निर्मिती मर्यादेत राहण्यासाठी कामाचे दोन वर्षाचे नियोजन करणे याची संपूर्ण जबाबदारी महामंडळाची राहील.
पृष्ठ ५ पैकी २
# Page 3
शासन निर्णय क्रमांकः प्रमाप्र-२०१८/ (प्र.क्र.३७३/२०१८)/ सिं.व्य.(कामे)
४. सदर कामास प्रशासकीय मान्यता प्राप्त झाल्यानंतर सविस्तर संकल्पन करुनच तांत्रिक मान्यता देण्यात यावेत, तसेच प्रशासकीय मान्यतेच्या मर्यादेतच्या आत अंदाजपत्रकाची किंमत राहावी व याची संपूर्ण जबाबदारी महामंडळाची राहील.
५. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
६. प्रकल्पावरील पाणी वापर संस्थेकडे संपूर्ण लाभक्षेत्र हस्तांतरणाचे नियोजन काम सुरु करण्यापूर्वी करावे, कामे पूर्ण झाल्यानंतर लाभक्षेत्र पाणी वापर संस्थेस हस्तांतरण करावे याची जबाबदारी अधीक्षक अभियंता यांची राहील.
७. माती कामे व गवत झाडे/ झुडपे काढण्याची कामे जलसंपदा विभागाच्या यांत्रिकी संघटनेकडे उपलब्ध मशिनरीने करावीत.
८. प्रस्तावीत कामांमुळे खोदकाम/तोडफोड उपलब्ध होणारे बांधकाम साहित्याचा पूर्ण वापर करुन बचत साधावी.
९. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा.
१०. सदरच्या कामांचा कार्यारंभ आदेश काढण्यापासून कामे पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
११. विषयांकित अंदाजपत्रकातील तरतूदी, दर, वहनअंतर व तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
१२. बंद नलिका संकल्पन करतांना वितरण व्यवस्था निर्वेधपणे कार्यरत राहील यासाठी शासनाने निर्गमित केलेली मार्गदर्शक तत्त्वे न चुकता अंमलात आणावीत.
प्रस्तावित कामावर होणारा खर्च ४७०२ लघु पाटबंधाऱ्यावरील भांडवली खर्च, १९०, सार्वजनिक व इतर उपक्रमातील गुंतवणूक (१०) उर्वरीत महाराष्ट्र (१०) (०१) महाराष्ट्र कृष्णा खोरे विकास महामंडळाला भागभांडवली अंशदान ( विस्तार व सुधारणा ) (उर्वरित महाराष्ट्र) (४७०२ ७४५२) या लेखाशिर्षाखाली खर्ची टाकण्यात यावा व त्या खाली उपलब्ध होणाऱ्या मंजूर अनुदानातून भागविण्यात यावा.
शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ मध्ये विहित
केल्यानुसार कामांच्या खर्चाबाबतीत रू. ५.०० कोटी पर्यंत प्रशासकीय मान्यता देण्याचे अधिकार आं.वि.स व उ.स. यांच्या सहमतीने हा शासन निर्णय निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः प्रमाप्र-२०१८/ (प्र.क्र.३७३/२०१८)/ सिं.व्य.(कामे)
या कामास प्रदान करण्यात आलेली प्रशासकीय मान्यता सिं.व्य. (कामे) कार्यासनाच्या नोंदवही क्र. ८ सन २०१८-१९ मध्ये नोंदविण्यात आलेली आहे.
# Page 5