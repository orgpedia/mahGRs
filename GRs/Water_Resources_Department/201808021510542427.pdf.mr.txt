# Page 1
लघु पाटबंधारे उपविभाग, मंठा (मुख्यालय - वाटुर) व जालना पाटबंधारे उपविभाग क्र. ४, वाटुर फाटा, या उपविभागीय कार्यालयांचे मुख्यालय स्थलांतरीत करणेबाबत.
महाराष्ट्र शासन
जलसंपदा विभाग
शासन निर्णय क्रमांकः आढावा-२०१८/प्र.क्र.५२/२०१८/आ.(प्रशि)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख : ०२ ऑगस्ट, २०१८.
प्रस्तावना -
अधीक्षक अभियंता व प्रशासक, लाभक्षेत्र विकास प्राधिकरण, औरंगाबाद व अधीक्षक अभियंता, औरंगाबाद पाटबंधारे मंडळ, औरंगाबाद या दोन मंडळ कार्यालयांच्या अधिपत्याखाली कार्यरत अनुक्रमे जालना पाटबंधारे उपविभाग क्र.४, वाटुर फाटा व लघु पाटबंधारे उपविभाग, मंठा (मुख्यालय वाटुर) ही दोन उपविभागीय कार्यालये प्रशासकीय कारणास्तव वाटुर फाटा येथील कार्यरत मुख्यालयाच्या ठिकाणाहून जालना जिल्ह्यातील परतुर व मंठा या ठिकाणी स्थलांतरीत करण्याची बाब विचाराधीन होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय -
अधीक्षक अभियंता व प्रशासक, लाभक्षेत्र विकास प्राधिकरण, औरंगाबाद या मंडळ कार्यालयाच्या अधिपत्याखाली कार्यरत जालना पाटबंधारे उपविभाग क्र.४, वाटुर फाटा हे उपविभागीय कार्यालय परतुर येथे व अधीक्षक अभियंता, औरंगाबाद पाटबंधारे मंडळ, औरंगाबाद या मंडळ कार्यालयाच्या अधिपत्याखाली कार्यरत लघु पाटबंधारे उपविभाग, मंठा (मुख्यालय वाटुर) हे उपविभागीय कार्यालय मंठा येथे प्रकल्पिय कामांवरील संनियंत्रणाच्या व प्रशासकीय सोयीच्या दृष्टीने स्थलांतरीत करण्यास याद्वारे मान्यता देण्यात येत आहे.
२. उपरोक्त प्रमाणे होणाऱ्या बदलास खालील अटींच्या अधीन राहून मान्यता प्रदान करण्यात येत आहे.
(अ) जालना पाटबंधारे उपविभाग क्र. ४, वाटुर फाटा व लघु पाटबंधारे उपविभाग, मंठा (मुख्यालय वाटुर) ही दोन उपविभागीय कार्यालये अनुक्रमे परतुर व मंठा मुख्यालयी अस्तित्वातील मूळ कार्यभार व मंजूर आस्थापनेसह कार्यान्वित करण्यात यावीत.
(आ) परतूर व मंठा मुख्यालयी स्थलांतरीत केलेल्या उपविभागीय कार्यालयांसाठी शासकीय इमारतीची व्यवस्था होईपर्यंत, सार्वजनिक बांधकाम विभागाच्या प्रचलित नियमानुसार व दराने सदर कार्यालये पर्यायी व्यवस्थेने भाडे तत्वावरील खाजगी इमारतीच्या जागेत मर्यादित कालावधीसाठी कार्यान्वित करावीत व शासकीय जागेत २ वर्षाच्या आत स्थलांतरीत करावीत.
(इ) कार्यरत उपविभागीय कार्यालयांमधील साहित्याचा वापर कार्यालयीन वापरासाठी करण्यात यावा.
(ई) स्थलांतरीत उपविभागीय कार्यालयांच्या प्रशासकीय व तांत्रिक नियंत्रणात कोणताही बदल करण्यात आलेला नाही.
# Page 2
शासन निर्णय क्रमांकः आढावा-२०१८/प्र.क्र.५२/२०१८/आ.(प्रशि)
३. यान्वये मंजूरी दिल्याप्रमाणे संबंधित उपविभागीय कार्यालये परतुर व मंठा मुख्यालयी कार्यान्वित होईल यादृष्टीने मुख्य अभियंता, जलसंपदा विभाग, औरंगाबाद व मुख्य अभियंता व मुख्य प्रशासक, लाभक्षेत्र विकास, औरंगाबाद यांनी आवश्यक ती सर्व कार्यवाही त्वरेने पूर्ण करावी.
# Page 3