# Page 1
राज्यातील पाच मोठे जलाशयामधून गाळ व रेती / वाळू मिश्रीत गाळ निष्कासनाच्या कामाकरिता मानक निविदा कागदपत्रे तयार करण्यासाठी स्थापित केलेल्या समितीचे अध्यक्ष बदलणे तसेच समितीस अहवाल सादर करणेस मुदत वाढ देणेबाबत.
महाराष्ट्र शासन
जलसंपदा विभाग
शासन शुद्धीपत्रक क्रमांक : लाक्षेवि-२०२०/प्र.क्र.७०/२०२२/भाग-१/लाक्षेवि (आ)
मादाम कामा रोड, हुतात्मा राजगुरु चौक,
मंत्रालय, मुंबई : ४०००३२.
दिनांक : २१/०९/२०२२
वाचा : १. जलसंपदा विभागाचे शासन निर्णय क्र. मेरिना -२०१८/प्र.क्र.१३७/२०१८/लाक्षेवि (आस्था), दि.०३/०८/२०१८ २. जलसंपदा विभागाचे शासन निर्णय क्रमांक लाक्षेवि-२०२०/(प्र.क्र.७०/२०२२/भाग-१) /लाक्षेवि (आस्था), दि.१८/०७/२०२२ ३. गाळ निष्कासन मानक निविदा समिती यांचे पत्र क्र. Desilting/WRD/३३, दि.१०/०८/२०२२.
प्रस्तावना : राज्यातील जुन्या धरणात साठलेला गाळ काढून तो शेतामध्ये वापरुन शेत जमिनीची उत्पादन क्षमता वाढविणे व त्याचबरोबर राज्यातील सर्व धरणाचे जलाशय गाळमुक्त करण्याचे धोरण शासनाने स्विकारले असून मोठ्या पाटबंधारे प्रकल्पातील गाळ व गाळमिश्रीत रेती/वाळू निष्कासनाचे धोरण संदर्भाकित शासन निर्णय क्र. १ अन्वये निर्गमित केले आहे. तथापि सदर शासन निर्णयानुसार सन २०१९ मध्ये सुरू केलेली गाळ व गाळमिश्रीत वाळू/रेतीच्या निष्कासनाची ई-निविदेद्वारे प्रक्रिया रद्द करण्यात आली आहे. त्याचे मुख्य कारण म्हणजे निविदा कागदपत्रामध्ये काही बाबतीत संदिग्धता व अंतरविरोध असल्याने तक्रारी प्राप्त होत होत्या.
त्यानुषंगाने निविदा कागदपत्रामध्ये अटी व व शर्ती सुधारीत करून सुधारित मानक प्रारूप ई-निविदा कागदपत्रे तयार करण्यासाठी संदर्भाकित शासन निर्णय क्र. २ अन्वये, महासंचालक (सं.प्र.ज.सं.सु.), नाशिक यांच्या अध्यक्षतेखाली नव्याने समितीचे गठन करण्यात आले आहे व सदर समितीने आपला अहवाल दोन महिन्यात शासनास सादर करावा, असा निर्णय घेण्यात आला आहे.
सदर शासन निर्णयानुसार, समितीचे अध्यक्ष म्हणून श्री. रा. र. शहा, महासंचालक (सं.प्र.ज.सं.सु.), नाशिक यांना नेमले होते. तथापि जलसंपदा विभागाच्या दि. ३०/८/२०२२ रोजीच्या शासन आदेशात नमूद केल्याप्रमाणे, श्री. राजनकुमार शहा, महासंचालक ( संकल्पन, प्रशिक्षण, जलविज्ञान, संशोधन व सुरक्षितता), नाशिक यांची सामान्य प्रशासन विभागाच्या अर्धशासकीय पत्र क्र.एईओ-११२२/१०/२०२२/दहा, दि.२९/८/२०२२ अन्वये सचिव (लाक्षेवि), जलसंपदा विभाग, मंत्रालय, मुंबई या रिक्त पदावर नियुक्ती करण्यात आली आहे. सदर आदेशानुसार ते सचिव (लाक्षेवि) या पदावर हजर झाले असून त्यामुळे समितीचे अध्यक्ष या नात्याने अहवाल सादर करणारे व त्यावर शासनस्तरावर निर्णय घेणारे अधिकारी एकच आहेत. ही बाब लक्षात घेता, सदर समितीचे अध्यक्ष बदलून अन्य व्यक्तींची नियुक्ती करणे शासनाच्या विचाराधीन होते.
तसेच, सदर समितीस विविध विभागांकडून अद्याप काही माहिती प्राप्त व्हावयाची आहे. सदर माहितीचे विश्लेषण करून, प्रस्तावित निविदेत उचित तरतूदी करणे ही अत्यंत मोठे काम समितीस पार पाडावयाचे आहे.
तसेच सर्व सदस्य हे त्यांचे नियमित कार्यालयीन कामकाज सांभाळून सदर समितीचे काम हाताळत आहेत. ही वस्तुस्थिती विचारात घेता दि.१८/०७/२०२२ रोजीच्या शासन निर्णयानुसार सदर समितीस प्रस्तुत
# Page 2
शासन शुद्धीपत्रक क्रमांकः लाक्षेवि-२०२०/प्र.क्र.७०/२०२२/भाग-१/लाक्षेवि(आ)
प्रकरणाबाबतचा अहवाल सादर करावयाच्या दिलेल्या मुदतीत काम करणे जिकिरीचे असल्याने, समितीने संदर्भ क्र.३ अन्वये दिलेल्या निवेदनानुसार अहवाल सादर करण्यासाठी दि.३० नोव्हेंबर, २०२२ पर्यंत मुदतवाढ देण्याची बाब शासनाच्या विचाराधीन होती.
शासन शुद्धीपत्रक: संदर्भाधीन क्र.२ येथील शासननिर्णयान्वये गठीत करण्यात आलेल्या समितीस वरील सर्व बाबींचा साकल्याने विचार करुन समितीचे अध्यक्ष म्हणून श्री. राजनकुमार शहा, महासंचालक (सं.प्र. ज.सं.सु.), नाशिक यांचेऐवजी श्री.राजेंद्र एम. मोहिते, कार्यकारी संचालक, विदर्भ पाटबंधारे विकास महामंडळ, नागपूर यांची नियुक्ती करण्यात येत आहे. तसेच समितीला शासनास अहवाल सादर करण्यासाठी दि.३० नोव्हेंबर, २०२२ पर्यंत मुदतवाढ देण्यात येत आहे.