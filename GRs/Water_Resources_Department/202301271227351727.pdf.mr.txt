# Page 1
जलसंपदा विभागांतर्गत गट-क संवर्गातील रिक्त पदे भरण्यासाठी समन्वय समितीची स्थापना करणेबाबत.
महाराष्ट्र शासन
जलसपंदा विभाग
शासन निर्णय क्र. संकीर्ण २०२२/प्र.क्र.३४९/आस्था (अतांत्रिक)
मंत्रालय, मुंबई-४०० ०३२.
दिनांक : २७ जानेवारी, २०२३
वाचा :-१) वित्त विभाग शासन निर्णय क्र.पदनि-२०२२/प्र.क्र.२/२०२२/आ.पु.क., दि.३१.१०.२०२२ २) सामान्य प्रशासन विभाग शासन निर्णय क्र.प्रानिमं/६२/प्र.क्र.३०/का.१३-अ, दि.२.११.२०२२ ३) जलसंपदा विभाग शासन निर्णय क्र.संकीर्ण २०२२/प्र.क्र.३४९/आस्था (अतांत्रिक), दि.१७.११.२०२२ ४) सामान्य प्रशासन विभाग शासन निर्णय क्र.प्रानिमं/प्र.क्र.१३६/का.१३-अ, दि.२१.११.२०२२ ५) प्रादेशिक निवड समिती तथा अधीक्षक अभियंता व संचालक, पाटबंधारे संशोधन व विकास संचालनालय व परिमंडळीय अधिकारी, पुणे परिमंडळ, पुणे यांचे पत्र क्र.प्रानिस/०४/२०२२, दि.२३.१२.२०२२
प्रस्तावना :
शासन सेवेत रिक्त पदे भरण्याच्या अनुषंगाने, आवश्यक कार्यवाही करण्याबाबतच्या सूचना सामान्य प्रशासन विभागाकडून संदर्भ क्र.२ येथील शासन निर्णयान्वये देण्यात आल्या आहेत.
त्यानुषंगाने, विभागाने संदर्भ क्र. ३ येथील शासन निर्णयान्वये परिमंडळनिहाय समन्वय अधिकाऱ्यांची नेमणूक करण्यात आली आहे. सामान्य प्रशासन विभागाने संदर्भ क्र.४ येथील शासन निर्णयान्वये, भूतपूर्व दुय्यम सेवा निवड मंडळाच्या कक्षेतील (म.लो.आयोगाच्या कक्षेबाहेरील) गट-ब (अराजपत्रित) गट-क व गट-ड संवर्गातील नामनिर्देशनाच्या कोट्यातील पदे सरळसेवेने भरताना स्पर्धा परीक्षा प्रक्रिया टि.सी.एस.-आयओएन ( टाटा कन्सल्टन्सी सर्व्हिसेस लिमिटेड) व आय. बी. पी. एस. (इंस्टीट्यूट ऑफ बँकिंग पर्सोनेल सिलेक्शन) या कंपनींमार्फत राबविणेबाबत सूचना दिल्या आहेत. तसेच सदर शासन निर्णयामधील तरतुदीनुसार संबंधित प्रशासकीय विभाग / कार्यालयाने पदभरती करताना ऑनलाईन पध्दतीने प्रत्येक पदभरती प्रक्रियेसाठी/ स्पर्धा परीक्षा घेण्यासाठी कंपनीबरोबर सामंजस्य करार करणे आवश्यक आहे. प्रादेशिक निवड समिती तथा अधीक्षक अभियंता व संचालक, पाटबंधारे संशोधन व विकास संचालनालय व परिमंडळीय अधिकारी, पुणे परिमंडळ, पुणे यांनी प्रस्तावित केल्यानुसार, राज्यातील प्रादेशिक स्तरावर वेगवेगळी भरती प्रक्रिया न राबविता जलसंपदा विभागांतर्गत राज्यातील सर्व कार्यालयांतील गट-क संवर्गातील नामनिर्देशनाची रिक्त पदे भरण्यासाठी एकाच प्रादेशिक निवड समितीकडून भरती प्रक्रिया राबविण्याची बाब शासनाच्या विचाराधीन आहे.
शासन निर्णय :
राज्यातील प्रादेशिक स्तरावर वेगवेगळी भरती प्रक्रिया न राबविता जलसंपदा विभागांतर्गत राज्यातील सर्व कार्यालयांतील गट-क संवर्गातील नामनिर्देशनाची रिक्त पदे भरण्यासाठी, मुख्य अभियंता, जलसंपदा विभाग, कोकण प्रदेश यांच्या अध्यक्षतेखाली खालीलप्रमाणे समन्वय समिती स्थापन करण्यास शासन मान्यता प्रदान करण्यात येत आहे :
१. मुख्य अभियंता, जलसंपदा विभाग, कोकण प्रदेश -अध्यक्ष २. अधीक्षक अभियंता तथा संचालक, पाटबंधारे संशोधन व विकास - सदस्य संचालनालय, पुणे
# Page 2
शासन निर्णय क्रमांकः संकीर्ण २०२२/प्र.क्र.३४९/आस्था (अतांत्रिक)
३. अधीक्षक अभियंता तथा परिमंडळीय अधिकारी, कोयना बांधकाम मंडळ, सदस्य कोल्हापूर, परिमंडळ, सातारा ४. अधीक्षक अभियंता (दरवाजे ) तथा परिमंडळीय अधिकारी, मध्यवर्ती सदस्य संकल्पचित्र मंडळ, नाशिक ५. अधीक्षक अभियंता तथा परिमंडळीय अधिकारी, दक्षता पथक, औरंगाबाद सदस्य ६. अधीक्षक अभियंता तथा परिमंडळीय अधिकारी, दक्षता पथक, अमरावती - सदस्य ७. अधीक्षक अभियंता तथा परिमंडळीय अधिकारी, दक्षता पथक, नागपूर सदस्य ८. अधीक्षक अभियंता तथा परिमंडळीय अधिकारी, दक्षता पथक, मुंबई - सदस्य परिमंडळ, ठाणे सचिव
२. उपरोक्त समन्वय समितीची खालीलप्रमाणे कार्यकक्षा निश्चित करण्यात येत आहे: (१) जलसंपदा विभागांतर्गत राज्यातील सर्व कार्यालयातील गट-क संवर्गातील नामनिर्देशनाची रिक्त पदे भरण्यासाठी भरती प्रक्रियेसाठी शासनाकडून नेमण्यात आलेल्या एजन्सीसोबत या समन्वय समितीकडून सामंजस्य करार (Agreement) करण्यात यावा व सदर एजन्सीबरोबर समन्वय ठेवावा.
(२) परिक्षार्थींकडून परिमंडळनिहाय व पदनिहाय याप्रमाणे विकल्प घेण्यात यावे. या समन्वय निवड समितीकडून परीक्षा प्रक्रिया पूर्ण झाल्यानंतर, निवड झालेल्या परीक्षार्थींना गुणवत्तेनुसार त्यांनी दिलेल्या विकल्पानुसार परिमंडळांतर्गत वाटप करण्यात यावे. तद्नंतर परिमंडळ/ मंडळाकडून पदनियुक्तीचे आदेश निर्गमित करण्यात यावेत.
(३) या समन्वय समितीकडून भरती प्रक्रिया राबविण्यात आल्यानंतर न्यायालयीन प्रकरणे उद्भविल्यास, संबंधित प्रादेशिक निवड समितीकडून अशी न्यायालयीन प्रकरणे हाताळण्यात यावीत.