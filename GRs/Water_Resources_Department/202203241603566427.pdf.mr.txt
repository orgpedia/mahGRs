# Page 1
कालवा वितरण प्रणालीचे विदागार (Database) संकलन व वार्षिक तपासणीचे विहीत प्रपत्र
महाराष्ट्र शासन
जलसंपदा विभाग
शासन निर्णय क्रमांक संकीर्ण २०१९/(प्र.क्र.२३०/२०१९) सिंव्य (कामे)
मंत्रालय, मुंबई - ४०० ०३२
दिनांक: २४ मार्च, २०२२
संदर्भ: १) शासन ज्ञापन क्र. P४६२/५१४५०-1 (२), दिनांक २९/०८/१९६३ २) शासन परिपत्रक क्र. BKS - १४६५/५७५१४-I(s), दिनांक १३/०५/१९६६ ३) कार्यकारी अभियंता, पुना पाटबंधारे विभाग यांचे परिपत्रक क्र.DB/DM/६३९०, दिनांक ०१/०९/१९६६
४) शासनाचे पत्र क्र. P४६१/१६४१-१ (५), दिनांक १३/०३/१९६८ ५) शासन ज्ञापन क्र. ISE १०७२/१६७१५-I.U, दिनांक २७/०७/१९७२ ६) शासन परिपत्रक क्र. MISC २००२/(२०२/२००२) IM (W), दिनांक २२/०७/२००३ ७) शासन पत्र क्र. एमआयएससी २००६/२०६०/(६०२/०६)/ सिंव्य (कामे) दिनांक ३०/११/२००६ ८) शासन पत्र क्र. संकीर्ण २०१४/(२२०/२०१४)/ सिंव्य (कामे) दिनांक ०९/१०/२०१५
प्रस्तावना : धरणांच्या तुलनेत कालवा वितरण प्रणाली क्षतीग्रस्त होण्याने निर्माण होणारा धोका कमी असू शकतो. तथापि, सिंचन तसेच घरगुती आणि औद्योगिक वापराकरिता अखंड पाणीपुरवठ्यासाठी कालवा वितरण प्रणालीची सुरक्षितता अत्यंत महत्त्वाची आहे.
अ) कालवा वितरण प्रणालीच्या सुरक्षिततेच्या अनुषंगाने ठराविक वेळेस व नियमित पाहणी केल्यास कालवा वितरण प्रणालीच्या संरचनेतील त्रुटी तथा बांधकाम वा भरावाची क्षती निदर्शनास येईल ज्यायोगे आपत्कालीन परिस्थिती टाळता येऊन खर्चिक पुनर्वसन कामे टाळता येतील आणि क्षतीग्रस्त कालव्यामुळे होणारे पाण्याचे, पिकांचे आणि मालमत्तेचे नुकसान देखील टाळता येईल.
ब) कालवा देखभाल दुरुस्तीच्या कामांचे प्राधान्यक्रम निश्चित करण्यासाठी दरवर्षी एप्रिल महिन्यात वार्षिक कालवा सद्यस्थिती अहवाल (Annual Health Status Report ) प्रकाशित करणे हे एक महत्वाचे साधन ठरु शकेल.
सदर बाब अनुलक्षून सर्व पाटबंधारे विकास महामंडळांच्या कार्यकारी संचालकांमार्फत वार्षिक देखभाल आणि दुरुस्तीचे नियोजन सर्वोच्च प्राधान्याने केले जाईल.
सर्व क्षेत्रीय अधीक्षक अभियंता / कार्यकारी अभियंता यांना “पाण्याच्या प्रत्येक थेंबाचा परिणामकारक वापराचे” उद्दिष्ट साध्य करण्यासाठी अधिक जबाबदार बनवणे आवश्यक आहे. यास्तव क्षेत्रीय मुख्य अभियंत्यांनी त्यांच्या कार्यक्षेत्रातील वार्षिक कालवा तपासणीचे संनियंत्रण करणे आवश्यक आहे.
विस्तृत प्रश्नावली आणि विहित प्रपत्राच्या स्वरूपात तपशीलवार मार्गदर्शक तत्त्वे फार पूर्वीपासून उपलब्ध होती. तथापि, कालवा प्रणालीच्या तपासणीसाठी कोणतेही "विहीत प्रपत्र" उपलब्ध नव्हते. कालव्याच्या तपासणीसाठी एकसमान आणि प्रमाणित प्रक्रिया, मार्गदर्शक तत्त्वे आणि विहीत प्रपत्रे
# Page 2
शासन निर्णय क्रमांकः संकीर्ण २०१९/(प्र.क्र.२३०/२०१९) सिंव्य (कामे)
असावीत ही बाब शासनाच्या विचाराधीन होती. यास्तव संदर्भोंकित सर्व ज्ञापने, परिपत्रके आणि पत्रांना अधिक्रमीत करुन शासन पुढील निर्णय घेत आहे.
शासन निर्णय :
१.० विहीत प्रपत्रे : अ) कालवा वितरण प्रणाली विदागार संकलनाचे प्रपत्र (सहपत्र - १) (Canal Distribution Network database Information Proforma) [Enclosure-१]
धरण सुरक्षितता संघटने अंतर्गत कालवा सुरक्षा विभागात राज्यातील कालवा वितरण प्रणाली संबंधी विदागार संकलित करण्यासाठी सदर प्रपत्रात माहिती आवश्यक आहे. सदर माहिती ही कायमस्वरुपी (Static) न बदलणारी आहे. त्यामुळे ही माहिती मुख्य अभियंता स्तरावरुन प्रमाणित होणे गरजेचे आहे व भविष्यात यात काही बदल करावयाचे असल्यास ते बदल कारण मिमांसेसह सर्व संबंधितांना कळविण्यात यावे.
कालवासंबंधी बांधकामांची माहिती संकलित करताना प्रपत्रातील माहिती टप्प्या टप्प्याने पुढीलप्रमाणे संकलित करण्यात यावी.
१) प्रथम टप्प्यात फक्त मोठे व मध्यम प्रकल्पांची माहिती संकलित करणे.
२) शासन निर्णय प्रसृत झालेनंतर १ वर्षाच्या कालावधीत, प्रथम टप्प्यात फक्त कार्यकारी अभियंता तपासणी स्तरावरील म्हणजेच ३० मीटर वा त्यापेक्षा जास्त अंत्याधार भिंतीतील (Abutment) अंतर असणारी बांधकामे तसेच ८ मीटर पेक्षा जास्त उंचीचे माती भरावांची माहिती कालवा सुरक्षा विभाग, धरण सुरक्षितता संघटना, नाशिक येथे संकलित करणे.
३) शासन निर्णय प्रसृत झालेनंतर २ वर्षाच्या कालावधीत, उप अभियंता तपासणी स्तरावरील म्हणजेच २० मीटर वा त्यापेक्षा जास्त अंत्याधार भिंतीतील (Abutment) अंतर असणारी बांधकामे तसेच ६ मीटर पेक्षा जास्त उंचीचे माती भरावांची माहिती मंडळ स्तरावर संकलित करणे.
४) शासन निर्णय प्रसृत झालेनंतर ३ वर्षाच्या कालावधीत, कनिष्ठ अभियंता स्तरावरील माहिती मंडळ स्तरावर संकलित करणे.
५) शासन निर्णय प्रसृत झालेनंतर ३ वर्षाच्या कालावधीत, कनिष्ठ अभियंता स्तरावरील ल.पा. योजनासंबंधी माहिती विभाग स्तरावर संकलित करणे.
ब) कालवा वितरण प्रणाली वार्षिक तपासणीसाठी सक्षम प्राधिकारी व तपासणी अहवाल सादर करणेसाठी सक्षम स्तराबाबतचा तपशील (सहपत्र-२) प्रमाणे असेल.
(Competent Authority for Inspection of Canal Distribution Network and Report Submission ) [Enclosure - २]
क) कालवा वितरण प्रणाली वार्षिक तपासणीचे विहीत प्रपत्र [ सहपत्र - ३] (Annual Canal Distribution Network Inspection Proforma) [Enclosure-३] वरील (ब) मध्ये नेमून दिल्यानुसार सक्षम क्षेत्रिय अधिका-यांनी करावयाची वार्षिक कालवा वितरण प्रणाली तपासणी दरवर्षी १ जानेवारी ते ३१ डिसेंबर दरम्यान पूर्ण करुन विहीत प्रपत्रात आवश्यक माहिती भरुन सक्षम स्तरावर सादर करावे.
# Page 3
शासन निर्णय क्रमांकः संकीर्ण २०१९/(प्र.क्र.२३०/२०१९) सिंव्य (कामे)
२.० वार्षिक कालवा वितरण प्रणाली सद्यस्थिती अहवाल : (Annual Canal Distribution Network Health Status Report) : क) कालवा सुरक्षा विभाग, धरण सुरक्षितता संघटना, नाशिक या कार्यालयाने दि. १ जानेवारी ते ३१ डिसेंबर या गतवर्षाच्या कालावधीत तपासणीच्या अनुषंगाने पुढील वर्षाच्या ३१ जानेवारीपर्यंत क्षेत्रिय स्तरावरुन प्राप्त झालेल्या कालवा वितरण प्रणाली वार्षिक तपासणी अहवालांची छाननी व विश्लेषण करावे.
ख) महासंचालक, संप्रजसंसु, मेरी, नाशिक यांनी मंजूर केलेल्या वार्षिक तपासणी कार्यक्रमानुसार कालवा सुरक्षा विभागाकडून कालव्याच्या निवडक बांधकामांची व भरावांची नमुना तपासणी करावी.
ग) कालवा सुरक्षा विभाग, धरण सुरक्षितता संघटना, नाशिक या कार्यालयाने “वार्षिक कालवा वितरण प्रणाली सद्यस्थिती अहवाल तयार करुन महासंचालक, संप्रजसंसु, मेरी, नाशिक यांच्या मान्यतेने प्रकाशित करावा.
घ) वार्षिक कालवा वितरण प्रणाली सद्यस्थिती अहवालात खालील बाबींचा अंतर्भाव असेल.
१) गतवर्षी प्रकाशित वार्षिक कालवा वितरण प्रणाली सद्यस्थिती अहवालातील (Annual Canal Distribution Network Health Status Report) उपस्थित त्रुटींबाबत क्षेत्रिय स्तरावरुन प्राप्त कृती अहवाल. (Action Taken Report) २) १ जानेवारी ते ३१ डिसेंबर या गतवर्षाच्या कालावधीत तपासणीच्या अनुषंगाने क्षेत्रिय स्तरावरुन प्राप्त कालवा वितरण प्रणाली वार्षिक तपासणी अहवालात (Annual Canal Distribution Network Inspection Report) निदर्शनास आणलेल्या त्रुटी व त्यावरील उपाययोजना.
३) वार्षिक कालवा वितरण प्रणाली सद्यस्थिती अहवालाची उपयुक्तता वाढविण्यासाठी आवश्यक अतिरिक्त माहिती.
ड) वार्षिक कालवा वितरण प्रणाली सद्यस्थिती अहवालात अंतर्भूत विविध त्रुटी पुढीलप्रमाणे वर्गीकृत कराव्यात.
----------------------------------------------------------------------------
| त्रुटी वर्गीकरण  |  | त्रुटी वर्गीकरण अनुषंगिक कार्यवाही |
| संवर्ग अ | अत्यंत तातडीने उपाययोजना करावयाच्या गंभीर त्रुटी |
| संवर्ग ब | नजिकच्या काळात विशेष दुरुस्ती अंतर्गत उपाययोजना करावयाच्या त्रुटी |
| संवर्ग क | नियमीत देखभाल आणि दुरुस्ती अंतर्गत उपाययोजना करावयाच्या त्रुटी |
----------------------------------------------------------------------------
च) कालवा सुरक्षा विभाग, धरण सुरक्षितता संघटना यांनी “श्रेणी अ” त्रुटी स्वतंत्र पत्राव्दारे क्षेत्रिय कार्यालयाच्या निदर्शनास आणाव्यात. त्रुटींचे दृढीकरण क्षेत्रीय अधीक्षक अभियंता यांनी करावे.त्रुटींच्या तीव्रतेच्या आधारावर पुनर्वर्गीकरण आवश्यक असल्यास, कालवा सुरक्षा विभाग, धरण सुरक्षितता संघटनेला त्वरित कळवावे.
छ) कनिष्ठ अभियंता/ शाखा अभियंता / सहाय्यक अभियंता श्रेणी-२ आणि उप अभियंता (सहपत्र-३, अ.क्र. १ व २) यांनी दि. १ जानेवारी ते ३१ डिसेंबर या कालावधीतील तपासणीच्या अनुषंगाने सादर केलेल्या वार्षिक कालवा वितरण प्रणाली तपासणी अहवालावर आधारीत वार्षिक कालवा वितरण प्रणाली सद्यस्थिती अहवाल संबंधित क्षेत्रिय अधीक्षक अभियंता द्वारे दरवर्षी फेब्रुवारी महिन्यात प्रकाशित करण्यात
# Page 4
शासन निर्णय क्रमांकः संकीर्ण २०१९/(प्र.क्र.२३०/२०१९) सिंव्य (कामे)
येवून राज्याच्या वार्षिक कालवा वितरण प्रणाली सद्यस्थिती अहवालात अंतर्भूत करण्याच्या अनुषंगाने धरण सुरक्षितता संघटनेकडे सादर करण्यात यावा.
ज) पाटबंधारे विकास महामंडळांतर्गत प्रत्येक मंडळ कार्यालयाने फेब्रुवारी महिन्यात प्रकाशित कराव्याच्या वार्षिक कालवा वितरण प्रणाली सद्यस्थिती अहवालाच्या प्रकाशनाचे संनियंत्रण कार्यकारी संचालक यांनी करावे.
झ) कार्यकारी अभियंता आणि अधीक्षक अभियंता (सहपत्र -३, अ.क्र.३ व ४) यांनी दि. १ जानेवारी ते ३१ डिसेंबर या कालावधीतील तपासणीच्या अनुषंगाने सादर केलेले वार्षिक कालवा वितरण प्रणाली तपासणी अहवाल व गतवर्षी प्रकाशित वार्षिक कालवा वितरण प्रणाली सद्यस्थिती अहवालातील उपस्थित त्रुटींवरील कृती अहवाल क्षेत्रिय स्तरावरुन पुढील वर्षाच्या ३१ जानेवारीपर्यंत धरण सुरक्षितता संघटनेस सादर करणे आवश्यक आहे. सदर बाबींचे संनियंत्रण क्षेत्रिय मुख्य अभियंता यांनी करावे जेणेकरुन वार्षिक कालवा वितरण प्रणाली सद्यस्थिती अहवाल दरवर्षी एप्रिल मध्ये प्रकाशित करण्यात येतील व उपरोक्त अहवाल सक्षम क्षेत्रिय प्राधिका-यांना वितरण प्रणाली दुरुस्तीच्या उपाय योजनांचा प्राधान्यक्रम “प्रापण सुची” मंजुरीस मार्गदर्शक राहील.
त) वार्षिक कालवा वितरण प्रणाली तपासणी व वार्षिक कालवा वितरण प्रणाली सद्यस्थिती अहवाल प्रकाशन या बाबींचा सन २०२२-२३ पासून संबंधीत क्षेत्रिय अधिका-यांच्या फलनिष्पत्ती क्षेत्र उद्दिष्टांमध्ये अंतर्भाव करावा.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36