# Page 1
धरण पुनर्स्थापना व सुधारणा प्रकल्प टप्पा-२ अंतर्गत समाविष्ट १२ धरणांच्या कामांच्या निविदा निश्चितीस मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: ड्रीप-२०२०/प्र.क्र.१७८/२० (भाग-२) (क) /सिंव्य (कामे) मंत्रालय, मुंबई - ४०० ०३२
दिनांक : ०९ मार्च, २०२२
संदर्भ : १. जल शक्ती मंत्री, भारत सरकार यांचे पत्र क्र.DO No. T-२००८३(११)/१/२०२० C(DSO)/१०३१, दि.०२/०९/२०२०
२. जागतिक बँकेचे पत्र व प्रकल्प मुल्यमापन कागदपत्रे (Project Appraisal Document), दि.२१/१०/२०२०.
३. जागतिक बँके समवेतच्या कर्ज वाटाघाटी बैठकीचे Agreed Minutes of Negotiations, दि. १०/११/२०२०
४. दि.२०/०१/२०२२ रोजीच्या मंत्रिमंडळ बैठकीचे मंजूर इतिवृत्त.
प्रस्तावना : धरण पुनर्स्थापना व सुधारणा प्रकल्प टप्पा -२ हा केंद्र शासन पुरस्कृत जागतिक बँकेच्या अर्थ सहाय्याने हाती घेतलेला प्रकल्प आहे. सदर प्रकल्पाचा मुख्य उद्देश हा देशातील निवडक धरणांच्या सुरक्षिततेमध्ये तसेच परिचालन कामगिरीत सुधारणा करताना संबंधित संस्थांचे बळकटीकरण करुन योजनाबध्द पध्दतीने व्यवस्थापन करणे व धरणांचे परिचालन व देखभाल यामध्ये सातत्यता राखणे, हा आहे. या प्रकल्पामध्ये महाराष्ट्र सहभागी झाला आहे. या प्रकल्पावर होणाऱ्या खर्चाच्या ७० टक्के रक्कम जागतिक बँकेकडून प्रतिपूर्तीच्या स्वरुपात कर्जरुपाने उपलब्ध होणार आहे.
मा. मंत्री (जलशक्ती), भारत सरकार यांचे दि.०२/०९/२०२० रोजीच्या पत्रानुसार राज्यास रू.३७९ कोटी इतकी वित्तीय तरतूद मंजूर असल्याने, पूर्वतयारी निकषाप्रमाणे मंजूर वित्तीय तरतूदीच्या ३०% मर्यादेत म्हणजेच रु.११४ कोटी किंमतीच्या निविदा निश्चितीस मा.मंत्रिमंडळाने दि.
१३.०१.२०२१ रोजीच्या बैठकीत मान्यता दिली होती. त्यानुसार दि. १२.०२.२०२१ रोजी शासन निर्णय निर्गमित करण्यात आला आहे.
तद्नंतर सचिव, जलसंसाधन, नदी विकास आणि गंगा संरक्षण विभाग, जलशक्ति मंत्रालय, भारत सरकार यांचे दि. ३०/०३/२०२१ रोजीच्या पत्रानुसार राज्यास रू.९४० कोटी इतकी वित्तीय तरतूद मंजूर असून पूर्वतयारी निकषाची पूर्तता होण्याकरीता मंजूर वित्तीय तरतूदीच्या ३०% मर्यादेत म्हणजेच रू.२८० कोटी किंमतीच्या निविदा निश्चित होणे आवश्यक असल्याचे निष्पन्न झाले आहे.
केंद्र शासन व जागतिक बँक यांचेदरम्यान दि.०४/०८/२०२१ रोजी झालेल्या कर्ज करारनाम्यानुसार दि.१२/१०/२०२१ पासून कर्ज करारनाम्यातील तरतुदी लागू झाल्या असल्याने मंत्रिमंडळाने दि.१३/०१/२०२१ रोजी मंजूरी दिलेल्या रू.११४ कोटी किंमतीच्या निविदा निश्चितीच्या बाबीमध्ये बदल करून रू.११४ कोटी ऐवजी प्रशासकीय मान्यता प्राप्त रू. ६२४ कोटी किंमतीच्या मर्यादेत निविदा निश्चिती करणेस मान्यता देण्याची बाब शासनाच्या विचाराधीन होती. त्यानुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः ड्रीप-२०२०/प्र.क्र.१७८/२० (भाग-२) (क) /सिंव्य (कामे)
शासन निर्णय : धरण पुनर्स्थापना व सुधारणा प्रकल्प टप्पा-२ अंतर्गत समाविष्ट १२ धरणांच्या पुनर्स्थापना व सुधारणाच्या प्रशासकीय मान्यता प्राप्त प्रकल्पांच्या रु. ११४ कोटी किंमती ऐवजी रु. ६२४ कोटी किंमतीच्या मर्यादेत निविदा निश्चित करून कार्यारंभ आदेश देण्यास मान्यता देण्यात येत आहे.
सदर शासन निर्णय मा. मंत्रीमंडळाने दि. २०.०१.२०२२ रोजी झालेल्या मा. मंत्रीमंडळ बैठकीत प्रदान केलेल्या मान्यतेस अनुसरुन निर्गमित करण्यात येत आहे.
# Page 3