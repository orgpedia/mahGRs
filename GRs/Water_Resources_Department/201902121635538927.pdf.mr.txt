# Page 1
जलसंपदा विभागांतर्गत असलेल्या मोठ्या, मध्यम व लघु पाटबंधारे प्रकल्पांवर वापरण्यात येणाऱ्या वज्रचूर्णाची (सिमेंट) चाचणी करणेबाबत.
महाराष्ट्र शासन
जलसंपदा विभाग
शासन परिपत्रक क्र. संकिर्ण-२०१९/६/प्र.क्र.१०/निवसं-२
मंत्रालय, मुंबई-४०० ०३२.
दिनांक : १२ फ़ेब्रुवारी, २०१९
वाचा : १) शासन परिपत्रक, पाटबंधारे विभाग, क्रमांक : सिमेंट- १०९२/२२२७/(१९८/९२) मोप्र (प्र), दि.१५/०४/१९९३.
२) शासन परिपत्रक, पाटबंधारे विभाग, क्रमांक : सिमेंट-२०१२/८९५/(१८०/१२) यांत्रिकी, दि.२५/०७/२०१३.
प्रस्तावना:
जलसंपदा विभागांतर्गत असलेल्या मोठ्या, मध्यम व लघु पाटबंधारे प्रकल्पांच्या बांधकामासाठी वापरण्यात येणारे वज्रचूर्ण (सिमेंट) वापरण्यायोग्य असल्याचे खात्री करण्यासाठी वज्रचूर्णाच्या चाचण्या करण्यासंदर्भात संदर्भ क्र.१ च्या परिपत्रकान्वये मार्गदर्शक तत्वे निश्चित करुन विहित विवरणपत्रात माहिती शासनास पाठविण्याच्या सूचना देण्यात आल्या होत्या. त्यानंतर नव्याने अस्तित्वात आलेली गुणनियंत्रण मंडळे तसेच पाटबंधारे विकास महामंडळे कामांसाठी विभागामार्फ़त वज्रचूर्णाची पुरवठा करण्याची कार्यपध्दत बंद करणे इ. बाबी विचारात घेवून वज्रचूर्ण चाचणीचे निष्कर्ष सादर करण्यासाठी सुधारित कार्यपध्दत विहित करण्याच्या अनुषंगाने सूचना संदर्भ क्र. २ च्या परिपत्रकान्वये देण्यात आल्या होत्या. तथापि, सद्यःस्थितीत बदललेल्या परिस्थितीनुसार मार्गदर्शक तत्वांमध्ये आवश्यक ते बदल करण्याबाबतची बाब शासनाच्या विचाराधीन होती.
परिपत्रक :
वज्रचूर्ण (सिमेंट) चाचण्याबाबतची मार्गदर्शक तत्वे प्रामुख्याने शासनामार्फ़त खरेदी करण्यात आलेल्या वज्रचूर्णाबाबत होत्या. सध्या जलसंपदा विभागामार्फत वज्रचूर्ण खरेदी करण्याची पध्दत बंद झाली आहे. याशिवाय सद्यःस्थितीत जलसंपदा विभागांतर्गत असलेल्या प्रकल्पांवर वापरण्यात येणा-या वज्रचूर्णाची चाचणी करण्याची स्वतंत्र पध्दत अस्तित्वात आहे व सदर चाचणी अहवालाबाबतची माहिती स्वतंत्र प्रपत्रात वार्षिक गुणनियंत्रण अहवालामध्ये नमूद करून शासनास व मुख्य अभियंता यांना दर वर्षी सादर करण्यात येत आहे. ही बाब लक्षात घेता संदर्भ क्र.१ व २ अन्वये दिलेल्या सूचनांनुसार वज्रचुर्णाच्या चाचणीचे निष्कर्ष विहित विवरणपत्रात शासनास तसेच संबंधित पाटबंधारे विकास महामंडळास सादर करण्याची आवश्यकता नसल्याने सदर निष्कर्ष पाठविण्याची कार्यपध्दती बंद करण्यात येत आहे.
# Page 2
शासन परिपत्रक क्रमांकः संकिर्ण-२०१९/६/प्र.क्र.१०/निवसं-२