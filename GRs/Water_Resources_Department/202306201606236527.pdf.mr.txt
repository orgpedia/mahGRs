# Page 1
महाराष्ट्र अभियांत्रिकी प्रशिक्षण प्रबोधिनी, नाशिक मार्फत घेण्यात येणा-या गट-अ, गट-ब व गट-क संवर्गातील व्यावसायीक / अर्हताकारी परीक्षा मे. टाटा कन्सल्टन्सी सर्व्हिसेस लिमिटेड या कंपनीमार्फत राबविणेबाबत.
महाराष्ट्र शासन
जलसंपदा विभाग
शासन निर्णय क्रमांक: मेटाना-२०२३/प्र.क्र.६२/२३, लाक्षेवि (आस्था)
१० वा मजला, नवीन प्रशासकीय भवन, मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२.
दिनांक - २०/०६/२०२३
वाचा: १. महाराष्ट्र शासन, जलसंपदा विभाग यांचे पत्र जा.क्र.मेटाना-२०१७/(प्र.क्र.४३/१७)/लाक्षेवि (आस्था), दि.१०/०४/२०१७.
२. महासंचालक, संकल्पन, प्रशिक्षण, जलविज्ञान, संशोधन व सुरक्षितता, मेरी, नाशिक यांचा क्र. मसं/ संप्रजसंसु/मअप्रप्र/४९/२०२३, दि.१२/०५/२०२३ चा प्रस्ताव.
प्रस्तावना : महाराष्ट्र अभियांत्रिकी प्रशिक्षण प्रबोधिनी, नाशिक या कार्यालयातर्फे जलसंपदा विभाग व सार्वजनिक बांधकाम विभागातील कार्यरत गट-अ, गट-ब व गट-क संवर्गातील अधिकारी / कर्मचारी यांचेसाठी व्यावसायीक परीक्षा घेण्यात येतात.
सन २०१६ पर्यंत सदर परिक्षा लेखी व प्रात्यक्षीक स्वरुपात ऑफलाईन पध्दतीने घेण्यात येत होत्या.
काळानुरुप विविध परीक्षा पध्दतींमध्ये झालेले बदल समाविष्ट करण्यासाठी व परीक्षा पध्दतीमध्ये अधिक पारदर्शकता आणण्याच्या दृष्टीने सन २०१७ पासून सदर परीक्षेतील लेखी पेपर हे वस्तुनिष्ठ बहुपर्यायी पध्दतीने ऑनलाईन स्वरुपात घेण्याबाबत महाराष्ट्र शासन, जलसंपदा विभागाचे, संदर्भ क्र. १ येथील दि.१०/०४/२०१७ रोजीच्या पत्रान्वये शासनाची मान्यता प्रदान करण्यात आली.
महाराष्ट्र अभियांत्रिकी प्रशिक्षण प्रबोधिनी, नाशिक मार्फत घेण्यात येणा-या विविध संवर्गाच्या व्यावसायिक परीक्षा टि.सी.एस. आयओएन (टाटा कंन्सल्टन्सी सर्व्हिसेस लि.) या कंपनीमार्फत ऑनलाईन पध्दतीने घेण्याबाबतचा प्रस्ताव संदर्भ क्र.२ येथील पत्रान्वये शासनास सादर करण्यात आलेला आहे.
त्यानुसार अभियांत्रिकी प्रशिक्षण प्रबोधिनी, नाशिक मार्फत घेण्यात येणा-या विविध संवर्गाच्या व्यावसायिक परीक्षा टि.सी.एस. आयओएन (टाटा कंन्सल्टन्सी सर्व्हिसेस लि.) या कंपनीमार्फत ऑनलाईन पध्दतीने घेण्यासाठी परीक्षांची विहीत कार्यपध्दती तसेच इतर अटी व शर्ती याबाबतचे आदेश निर्गमित करण्याची बाब शासनाच्या विचाराधीन होती.
शासन निर्णय :
१) महाराष्ट्र अभियांत्रिकी प्रशिक्षण प्रबोधिनी, नाशिक मार्फत घेण्यात येणा-या विविध संवर्गातील व्यावसायीक / अर्हताकारी परीक्षा ऑनलाईन परीक्षा टी.सी.एस. ( टाटा कन्सल्टन्सी सर्व्हिसेस लिमिटेड) या कंपनीमार्फत ऑनलाईन पद्धतीने (Computer Programme Based test/Examation) घेण्यास शासन मान्यता देण्यात येत आहे.
२) परीक्षा शुल्क :- पदभरती प्रक्रिया राबविताना टि.सी.एस. आयओएन कंपनीचे दर सोबत जोडलेल्या "परिशिष्ट –अ " प्रमाणे राहतील.
# Page 2
शासन निर्णय क्रमांकः मेटाना-२०२३/प्र.क्र.६२/२३, लाक्षेवि (आस्था)
अ) टि. सी. एस.-आयओएन या कंपनीने दिलेल्या दरामध्ये १५% व कर यासह सरसकट वाढ करुन, महाराष्ट्र अभियांत्रिकी प्रशिक्षण प्रबोधिनी, नाशिक मार्फत उमेदवारांकडून आकारावयाचे परीक्षा शुल्क निश्चित करावे.
ब) संबंधित प्रशासकीय विभागाने / कार्यालयाने व्यावसायीक परीक्षा घेण्यासाठी संबंधित कंपनीस काही रक्कम आगाऊ द्यावयाची झाल्यास, अशी आगाऊ (advance payment) रक्कम अदा करण्यास मान्यता देण्यात येत आहे.
क) टि.सी.एस.-आयओएन कंपनीचे दर दिनांक १६/०८/२०२४ पर्यंत लागू राहातील.
ड) तद्नंतर उपरोक्त दरांमध्ये बदल करावयाचे झाल्यास विभागाची मान्यता घेवून नविन दर लागू करावेत.
इ) सदर शुल्क उमेदवारांकडून ऑनलाईन पध्दतीने स्वीकारावे व तसा स्पष्ट उल्लेख परीक्षेच्या परिपत्रकामध्ये करावा.
फ) उमेदवारांकडून प्राप्त होणारे शुल्क एकत्रितपणे शासनाच्या ०००० ०७०१ ०७२५ या लेखाशिर्षावर जमा करण्यात यावे.
ग) सदर व्यावसायीक परीक्षांवरील सर्व खर्च २७०१ - मोठे व मध्यम पाटबंधारे ००३, प्रशिक्षण (०१) आस्थापना (०१) (०१) मुख्य अभियंता व संचालक, महाराष्ट्र अभियांत्रिकी प्रशिक्षण प्रबोधिनी, नाशिक (अनिवार्य) (२७०१ २४८१) २८- व्यावसायिक सेवा या लेखाशीर्षाखालीच्या तरतुदीतून भागविण्यात यावा.
३) कंपनीशी करावयाच्या सामंजस्य करारामध्ये खालील बाबींचा समावेश असावा: अ) परीक्षा प्रक्रिया सुरळीतपणे पार पाडण्यासाठी आवश्यक त्या बाबी, जसे की, उमेदवारांकडून प्राप्त झालेले व्यायसायीक परीक्षेचे अर्ज स्वीकारणे, त्याची छाननी करणे, परीक्षा शुल्क ऑनलाईन पध्दतीने स्वीकारणे, अर्जावर योग्य ती प्रक्रिया करुन ऑनलाईन प्रवेशपत्र तयार करणे, ऑनलाईन परीक्षा घेणे, ऑनलाईन परीक्षेचा निकाल लावणे तसेच शिफारस झालेल्या व न झालेल्या उमेदवारांच्या याद्या जाहीर करणे इत्यादी बाबी.
ब) परीक्षा प्रक्रिया सुलभतेने व पारदर्शकपणे पार पाडण्यासाठी योजावयाच्या सुविधा क) परीक्षा प्रक्रिया पार पाडतांना निवड केलेली कंपनी व संबंधित प्रशासकीय विभाग/ कार्यालय यांनी पार पाडावयाची कर्तव्ये व जबाबदा-या
४) प्रत्येक परीक्षा केंद्रावर शासनाचा / विभागाचा एक प्रतिनिधी उपस्थित राहीत याची दक्षता घ्यावी.
५) कंपनीच्या संबंधीतांशी संपर्क करण्यासाठीचा तपशील या शासन निर्णयासोबत जोडलेल्या “परिशिष्ट-ब” प्रमाणे आहे.
# Page 3
# Page 4
# Page 5