# Page 1
महाराष्ट्र अभियांत्रिकी (यांत्रिकी) सेवा मुख्य परीक्षा -२०१३ मधील उप अभियंता (यांत्रिकी), गट-अ या पदावर नामनिर्देशनाने नियुक्ती देणेबाबत......
श्रीमती चंदा अजय बुक्तरे (पूर्वाश्रमीच्या चंदा रामराव हिंगोले)
महाराष्ट्र शासन
जलसंपदा विभाग
शासन निर्णय क्रमांक : न्यायाप्र-२०१७/प्र.क्र.१७/आ(संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २५ जुलै, २०२३
संदर्भ : १) महाराष्ट्र लोकसेवा आयोग, मुंबई यांचे पत्र क्र.७४४/(३२)/१४०१४/आठ/एकोणतीस, दि.१७.११.२०२२.
२) जलसंपदा विभाग, शासन निर्णय क्र. नियुक्ती - २०१५/(४६/१५)/आ(संनि), दि.०५.१२.२०१५.
३) जलसंपदा विभाग, शासन निर्णय क्र.नियुक्ती-२०१५/(४६/१५)भाग-१/आ(संनि), दि.०३.०९.२०१६.
४) सामान्य प्रशासन विभाग, अधिसूचना क्रमांक एसआरव्ही-२०२०/प्र.क्र.४९/कार्या-१२, दि.१४.०७.२०२१.
५) सामान्य प्रशासन विभाग, अधिसूचना क्रमांक एसआरव्ही २०१६/प्र.क्र.२८१/बारा, दि.२१.०६.२०२१.
६) सामान्य प्रशासन विभाग, शासन निर्णय क्रमांक परिवी २७१५/प्र.क्र.३०२/कार्या-८, दि.२२.०६.२०२१.
शासन निर्णय
महाराष्ट्र अभियांत्रिकी (यांत्रिकी) सेवा मुख्य परीक्षा २०१३ अंतर्गत उप अभियंता (यांत्रिकी) गट-अ (राजपत्रित) या पदावर सरळसेवा भरतीद्वारे घेण्यात आलेल्या एकत्रित स्पर्धात्मक परीक्षेच्या निकालावर आधारित महाराष्ट्र लोकसेवा आयोग, मुंबई यांच्या दिनांक १९.०५.२०१५ च्या पत्रान्वये शिफारास प्राप्त झालेल्या २८ उमेदवारांपैकी नियुक्तीस पात्र ठरलेल्या २६ उमेदवारांना उपरोक्त संदर्भांकित क्र. २ येथील शासन निर्णयान्वये उप अभियंता (यांत्रिकी) या गट-अ च्या पदावर नियुक्ती देण्यात आली आहे. तर महाराष्ट्र लोकसेवा आयोग, मुंबई यांच्या दिनांक २७.०४.२०१६ च्या पत्रान्वये सदरहू परीक्षेमधील प्रतिक्षायादीतून गुणवत्तेनुसार ५ उमेदवारांची उप अभियंता (यांत्रिकी) पदावर शिफारस केल्यानुसार उक्त
# Page 2
शासन निर्णय क्रमांकः न्यायाप्र-२०१७/प्र.क्र.१७/आ(संनि)
संदर्भांकित क्र. ३ येथील शासन निर्णयान्वये पात्र ठरलेल्या ४ उमदेवारांना उप अभियंता (यांत्रिकी) पदावर नियुक्ती देण्यात आली आहे.
२. गुणवत्तेनुसार पात्र असूनही निवडयादी व निकालपत्रातून नांव वगळण्यात आल्यामुळे श्रीमती चंदा अजय बुक्तरे (पूर्वाश्रमीच्या चंदा रामराव हिंगोले) यांनी महाराष्ट्र अभियांत्रिकी (यांत्रिकी) सेवा परीक्षा २०१३ च्या परीक्षेच्या निकालास आक्षेप घेवून त्याविरुध्द मा.महाराष्ट्र प्रशासकीय न्यायाधिकरण, औरंगाबाद खंडपीठ, औरंगाबाद येथे हस्तांतरण अर्ज क्र.०१/२०१८ दाखल केला होता. प्रस्तुत प्रकरणी मा.न्यायाधिकरणाने दि.०६.१०.२०२२ रोजी खालीलप्रमाणे निर्णय दिला आहे :
"Respondent No.1 is directed to recommend the name of the applicant for the appointment of application to the post of Deputy Engineer (Mechanical) within three weeks from today and respondent no.3 shall issue the order of appointment in favour of the application within three weeks thereafter.
३. मा.न्यायाधिकरणाच्या निर्णयानुसार महाराष्ट्र लोकसेवा आयोगाने दिनांक १७.११.२०२२ च्या पत्रान्वये (अ.जा.) या राखीव प्रवर्गातील श्रीमती चंदा अजय बुक्तरे (पूर्वाश्रमीच्या चंदा रामराव हिंगोले) यांची महाराष्ट्र अभियांत्रिकी (यांत्रिकी) सेवा परीक्षा २०१३ मधून अराखीव (महिला) या प्रवर्गातून विभागातील उपअभियंता (यांत्रिकी) या पदावर नियुक्तीसाठी शिफारस केली आहे.
४. मा.न्यायाधिकरणाचा निर्णय व महाराष्ट्र लोकसेवा आयोगाने केलेल्या शिफारशीस अनुसरुन श्रीमती बुक्तरे यांना “उपअभियंता (यांत्रिकी), गट-अ” या पदावर सातव्या वेतन आयोगानुसार सुधारित वेतन मॅट्रीक्समधील वेतन स्तर एस-२० (रुपये ५६१००-१७७५००) मध्ये जलसंपदा विभागात दोन वर्षांच्या परिविक्षाधीन कालावधीसाठी संदर्भाधिन क्रमांक ४ च्या अधिसूचनेच्या आधारे महसूल विभागीय संवर्ग वाटपानुसार खालीलप्रमाणे तात्पुरत्या नियुक्तीने पदस्थापना देण्यात येत आहे :
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | उमेदवाराचे नांव | जात प्रवर्ग | नियुक्तीचा  |  प्रवर्ग | बंधपत्राद्वारे पसंती दिलेला महसूल विभाग | पसंती क्रमानुसार वाटप झालेला महसूल विभाग | नियुक्तीसाठी पदस्थापनेचे ठिकाण |
| १. | श्रीमती चंदा अजय बुक्तरे (पूर्वाश्रमीच्या श्रीम. चंदा रामराव हिंगोले) | अ.जा. | अराखीव (महिला) | औरंगाबाद | औरंगाबाद | मुख्य अभियंता (यांत्रिकी) जलसंपदा विभाग, नाशिक अंतर्गत अधीक्षक अभियंता यांत्रिकी मंडळ, नांदेड अंतर्गत कार्यकारी अभियंता, विष्णुपूरी पंपगृह विभाग, नांदेड येथील उपकार्यकारी अभियंता या रिक्त पदी |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी २
# Page 3
शासन निर्णय क्रमांकः न्यायाप्र-२०१७/प्र.क्र.१७/आ(संनि)
५. महाराष्ट्र अभियांत्रिकी (यांत्रिकी), सेवा वर्ग-१ गट-अ मधील श्रीमती बुक्तरे या उमेदवाराची तात्पुरती नियुक्ती ही दोन वर्षाचा परिवीक्षा कालावधी समाधानकारकरित्या पूर्ण करण्याच्या व खालील विहित अटी / शर्तींच्या अधिन असेल
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| (१) | श्रीमती बुक्तरे यांची महाराष्ट्र अभियांत्रिकी (यांत्रिकी), सेवा वर्ग-१ जलसंपदा विभागातील पदस्थापना ही अंतिम असून त्यात बदल होणार नाही. |
| (२) | श्रीम. बुक्तरे यांनी त्यांच्या नावासमोर दर्शविलेल्या पदस्थापनेच्या ठिकाणी आदेशाच्या दिनांकापासून ३० दिवसाच्या आत रुजू व्हावे. सामान्य प्रशासन विभाग, शासन अधिसूचना क्रमांक एसआरव्ही-२०१६/प्र.क्र.२८१/१२, दि.२१.०६.२०२१ नुसार सदर विहित कालावधीत रुजू झाले नाही तर ते नोकरीची संधी गमावेल व त्यांचा नियुक्तीकरीता विचार करण्यात येणार नाही. तसेच कार्यालय प्रमुखांनी एक महिन्यानंतर रुजू झाल्यास त्यांना रुजू करुन घेवू नये. |
| (३) | श्रीम. बुक्तरे परिविक्षाधीन उमेदवार ते सेवेत रुजू होणार आहेत किंवा नाही ते दि.२४/०८/२०२३ पर्यंत शासनास लेखी स्वरुपात कळवावे. त्यांनी दिनांक २४/०८/२०२३ पर्यंत काही न कळविल्यास ते वरील पदावरील नियुक्ती स्विकारण्यास इच्छुक नाहीत, असे गृहित धरण्यात येईल व त्यांचे नियुक्तीचे आदेश आपोआप रद्द होतील. |
| (४) | श्रीमती बुक्तरे ह्या दिनांक २४/०८/२०२३ रोजी नियुक्तीच्या ठिकाणी हजर न झाल्यास किंवा काही अपरिहार्य उचित कारणास्तव त्यांना मुदतवाढ हवी असल्यास, त्यांनी शासनाकडून मुदतवाढ घेणे आवश्यक असून तशी संमती न घेतल्यास किंवा शासनाकडून त्यांना मुदतवाढ न मिळाल्यास विहित मुदतीत रुजू न झाल्यास श्रीमती बुक्तरे यांचे नियुक्तीचे आदेश आपोआप रद्द होतील व त्यांचा नियुक्तीकरीता कोणत्याही परिस्थितीत विचार करण्यात येणार नाही. यासाठी सदरहू उमेदवाराकडून देण्यात येणाऱ्या कोणत्याही कारणांचा/विनंतीचा विचार केला जाणार नाही. |
| (५) | मुदतवाढीसंदर्भात सामान्य प्रशासन विभाग, शासन अधिसूचना क्र. एसआरव्ही - २०१६ /प्र.क्र.२८१/१२, दिनांक २१.०६.२०२१ मधील तरतूदीनुसार कार्यवाही करण्यात येईल. |
| (६) | संदर्भ क्र.५ येथील शासन अधिसूचने अन्वये विनियमित केलेल्या महाराष्ट्र नागरी सेवा (ज्येष्ठतेचे विनियमन) नियमावली, २०२१ मधील तरतूदीनुसार श्रीमती बुक्तरे यांची उप अभियंता (यांत्रिकी), गट-अ या संवर्गातील ज्येष्ठता त्यांच्या रुजू झालेल्या दिनांकापासून निश्चित करण्यात येईल. |
| (७) | श्रीमती बुक्तरे यांचा वैद्यकीय तपासणी व चारित्र्य पडताळणी अहवाल प्राप्त झालेला आहे. |
| (८) | श्रीमती बुक्तरे या मागास प्रवर्गातील (अ.जा.) उमेदवार असल्याने त्यांनी जात प्रमाणपत्र व जात वैधता प्रमाणपत्र शासनास सादर केलेले आहे. |
| (९) | श्रीमती बुक्तरे यांनी मराठी व हिंदी भाषा परीक्षा अगोदरच उत्तीर्ण केली असल्याने त्यांना एतदर्थ मंडळाची मराठी व हिंदी भाषा परीक्षा उत्तीर्ण होण्यापासून सूट देण्यात येत आहे. |
| (१०) | श्रीमती बुक्तरे यांनी संगणक अर्हता परीक्षा उत्तीर्ण केलेली आहे. |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी ३
# Page 4
शासन निर्णय क्रमांकः न्यायाप्र-२०१७/प्र.क्र.१७/आ(संनि)
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| (११)  |  | आवश्यकता भासल्यास श्रीमती बुक्तरे यांना भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरुन ४ वर्षांपेक्षा कमी नसणाऱ्या कालावधीसाठी भारत सरकार ठरविल त्या शर्तीवर सेवा करावी लागेल. परंतु (अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा, सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही. |
| (१२)  |  | वित्त विभाग, शासन निर्णय क्रमांक : अंनियो १००५/१२६/सेवा-४, दिनांक ३१.१०.२००५ मधील तरतूदीनुसार परिशिष्ट-अ मधील श्रीम. बुक्तरे यांना नवीन परिभाषित अंशदान निवृत्तीवेतन योजना लागू ठरेल. त्यांना सध्या अस्तित्वात असलेली निवृत्तिवेतन योजना [महाराष्ट्र नागरी सेवा (निवृत्तिवेतन) नियम, १९८२ व महाराष्ट्र नागरी सेवा (निवृत्तिवेतनाचे अंशराशीकरण) नियम, १९८४] आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही. |
| (१३)  |   |  | श्रीमती बुक्तरे यांना उप अभियंता (यांत्रिकी) या गट-अ च्या पदावर रुजू झाल्यानंतर सेवेचा राजीनामा द्यावयाचा असल्यास, त्यांना शासनाला किमान १ (एक) महिन्याची आगाऊ लेखी सूचना किंवा एक महिन्याचे वेतन देणे आवश्यक राहील. यासंदर्भातील राजीनामा  | स्विकारण्याचे अधिकार केवळ नियुक्ती प्राधिकारी (शासन) यांना असतील. क्षेत्रिय कार्यालयांनी परस्पर राजीनामा स्विकृत करु नये किंवा मंजूर करु नये. तथापि, राजीनामा दिल्यानंतर पुन्हा राजीनामा मागे घ्यावयाचा असल्यास, त्यांना वित्त विभाग शासन निर्णय क्रमांक अंनियो-२०१९/प्र.क्र.४७०/सेवा-४, दिनांक ०९.०५.२०२२ मधील तरतूदी लागू राहतील. मात्र, गैरवर्तणूक, सेवानियमांचा भंग इत्यादी कारणांसाठी सदरहू उमेदवाराची सेवा समाप्त करण्यासाठी सूचना देण्याचे बंधन शासनावर राहणार नाही. |
| (१४) | संबंधित कार्यकारी अभियंता यांनी सेवेत दाखल होणाऱ्या श्रीमती बुक्तरे यांचा त्या हजर झाल्याचा दिनांकाचा अहवाल शासनाला व मुख्य अभियंता, महाराष्ट्र अभियांत्रिकी प्रशिक्षण प्रबोधिनी, नाशिक यांना तात्काळ सादर करावा. तसेच विहित मुदतीत हजर न झाल्यास त्याबाबतचा अहवालदेखील शासनास पुढील कार्यवाहीसाठी सादर करावा. |
| (१५) | श्रीमती बुक्तरे या ज्या दिवशी रुजू होतील त्या दिवसापासून नियमाप्रमाणे त्यांचे गोपनीय अहवाल लिहिण्यात यावेत व बदली झाल्यास ते संबंधित अधिकाऱ्याकडे पाठवून विभाग प्रमुखांनी याबाबत संबंधित मुख्य अभियंता / अधीक्षक अभियंता व शासनास कळवावे. |
| (१६) | श्रीमती बुक्तरे या सध्या जलसंपदा विभागांतर्गत कार्यरत असल्याने संबंधित नियंत्रक अधिकाऱ्यांनी त्यांना नेमणूकीचे ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी पत्र संबंधित मुख्य अभियंता / अधीक्षक अभियंता किंवा कार्यालय प्रमुख यांना सादर केल्याशिवाय त्यांना रुजू करुन घेता येणार नाही. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी ४
# Page 5
शासन निर्णय क्रमांकः न्यायाप्र-२०१७/प्र.क्र.१७/आ(संनि)
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| (१७) | श्रीमती बुक्तरे यांना सामान्य प्रशासन विभाग, शासन शासन निर्णय क्र. परिवी २७१५/प्र.क्र.३०२/कार्या. ८, दिनांक २२.०६.२०२१ नुसार नवीन परिवीक्षा धोरण लागू राहील. "श्रीमती चंदा अजय बुक्तरे (पूर्वाश्रमीच्या श्रीम. चंदा रामराव हिंगोले) उप अभियंता (यांत्रिकी), गट-अ यांना दोन वर्षाचा परिवीक्षाधीन कालावधी लागू राहील. सदर कालावधीत श्रीम. बुक्तरे परिवीक्षा धोरणानुसार शासकीय कामकाज करण्यास सक्षम नसल्याचे सिध्द झाल्यास श्रीम. बुक्तरे यांची शासकीय सेवा कोणतीही पूर्वसूचना न देता समाप्त करण्यात येईल." |
| (१८) | श्रीमती बुक्तरे उपअभियंता (यांत्रिकी) यांनी परिवीक्षाधीन कालावधीत व्यावसायिक परिक्षा उत्तीर्ण न केल्यास किंवा त्यांचे काम योग्य अथवा अनुरुप न आढळल्यास त्यांची शासकीय सेवा कोणतीही पूर्वसूचना न देता समाप्त करण्यात येईल. |
| (१९) | सामान्य प्रशासन विभाग, शासन निर्णय क्र.परिवी २७१५/प्र.क्र.३०२/कार्या.८, दिनांक २२.०६.२०२१ मधील तरतूदीनुसार श्रीमती बुक्तरे यांना परिविक्षा कालावधीमध्ये कोणतीही वेतनवाढ अनुज्ञेय असणार नाही. |
| (२०)  |  | संबंधित मुख्य अभियंता / अधीक्षक अभियंता / कार्यकारी अभियंता यांनी श्रीमती बुक्तरे यांचा परिवीक्षा कालावधी समाप्तीबाबतचा / परिवीक्षा कालावधी वाढविण्याबाबतचा प्रस्ताव सामान्य प्रशासन विभाग, शासन निर्णय क्रमांक : परिवि २७१५/प्र.क्र.३०२/८, दिनांक २२.०६.२०२१ मध्ये नमूद केलेल्या तरतूदीनुसार विहित कालावधीत शासनास पाठवावा. |
| (२१) | श्रीमती बुक्तरे यांना सामान्य प्रशासन विभाग, शासन निर्णय क्रमांक : परिवि २७१५/प्र.क्र.३०२/८, दिनांक २२.०६.२०२१ मध्ये नमूद केल्यानुसार परिवीक्षाधीन कालावधीत रजेच्या तरतूदी लागू होतील. |
| (२२) | श्रीमती बुक्तरे या जलसंपदा विभागांतर्गत कार्यरत असल्याने त्यांची उपअभियंता (यांत्रिकी) या पदावरील वेतननिश्चिती शासन निर्णय, वित्त विभाग, क्रमांक : वेतन १२८९/प्र.क्र.२/९०/सेवा-३, दिनांक २३.०३.१९९४ मधील तरतूदीनुसार करण्यात यावी. |
| (२३) | श्रीमती बुक्तरे यांनी नियुक्ती दिलेल्या कार्यालयात हजर झाल्यानंतर तात्काळ रुजू अहवाल संबंधित कार्यकारी अभियंता यांच्या स्वाक्षरीसह या विभागाकडे पाठवावा. अन्यथा त्यांना दिलेली नियुक्ती त्यांनी स्विकारलेली नाही असे समजून योग्य ती कार्यवाही केली जाईल. |
| (२४)  |  | विशिष्ट ठिकाणी पदस्थापना / बदली / नियुक्ती मिळविण्यासाठी खासदार / आमदार / लोकप्रतिनिधी / खाजगी व्यक्ती किंवा संघटना यांचे मार्फत दडपण / दबाव आणण्याचा प्रयत्न केल्यास संबंधित उमेदवारांविरुद्ध महाराष्ट्र नागरी सेवा (शिस्त व अपिल) नियम, १९७९ मधील तरतुदींनुसार शिस्तभंग विषयक कारवाई करण्यात येईल. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी ५
# Page 6
शासन निर्णय क्रमांकः न्यायाप्र-२०१७/प्र.क्र.१७/आ(संनि)