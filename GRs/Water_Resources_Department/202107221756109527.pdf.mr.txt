# Page 1
ल. पा .तलाव कारुंडेता , . माळशिरस जिल्हा सोलापूर या प्रकल्पाच्या धरण,कालवा व कालव्यावरील स. क्र. १७२ मी. येथील जलसेतू यांचे विशेषदुरूस्ती कामास प्रशासकीय मान्यता देणेबाबत.
महाराष्ट्र शासन
जलसंपदा विभाग
शासन निर्णय क्रमांक:प्रमाप्र-२०१९/ (प्र.क्र.३४९/१९)/ सिं.व्य.(कामे)
मंत्रालय, मुंबई ४०० ०३२,
दिनांक:२२.०७.२०२१
वाचा :
१. कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र.
मकृखोविम/सिंव्य -१/३७/(५७५/२०१९)/५४६७ दि.१५/१०/२०१९.
२. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ ३. शासन निर्णय – २०१७/५६६/१७/सिंव्य(कामे), दि.३१/०८/२०१८.
४. शासन निर्णय-संकीर्ण-२०१८/प्र.क्र.५५१/१७/सिंव्य (कामे) दि.२७/११/२०१८.
५. शासन निर्णय क्र.प्रमा २०१३/(प्र.क्र.७८५)/१३)/सिंव्य (कामे) दि.०१.०८.२०१९.
६. मकृखोविम, पुणे यांच्या नियामक मंडळाचे इतिवृत्त दि. २५/७/२०१९
प्रस्तावना:
ल.पा तलाव कारुंडे ता.माळशिरस जि. सोलापूर हा प्रकल्प मौजे कारुंडे गावाजवळून वाहणाऱ्या नाल्यावर सन १९७१ मध्ये बांधण्यात आला आहे. हा प्रकल्प सिंचन व्यवस्थापनेसाठी सन १९७२मध्ये बांधकाम विभागाकडून या विभागाकडे हस्तांतरीत करण्यात आला आहे. सदर प्रकल्पातंर्गत धरणाची पाणी साठवण क्षमता २.२० दलघमी व उपयुक्त पाणीसाठा १.९७ दलघमी इतका आहे. सदर प्रकल्पास २ कि.मी. लांबीचा मुख्य कालवा असून २कि.मी. लांबीचा कारुंडे उप फाटा व १.७५ कि.मी. लांबीचा मोरोची उपफाटा आहे. या कालव्याद्वारे माळशिरस तालुक्यातील कारुंडे व मोरोची या दोन गावाचे ३७३ हेक्टर क्षेत्रास सिंचनाचा लाभ होईल अशी प्रकल्पीय तरतूद आहे.
सदर प्रकल्प हा रब्बी हंगामातील पिकांसाठी कालव्याद्वारे पाणी देण्यासाठी बांधण्यात आला असून रब्बी हंगामातील पिकांना पाणी देऊन धरणामध्ये पाणी शिल्लक राहिल्यास त्याचा वापर उन्हाळी हंगामातील पिकांसाठी करण्यात येतो.
सदर प्रकल्पांतर्गत मुख्य कालवा सा. क्र. १७२ मी. येथे जलसेतू सन १९७० मध्ये बांधण्यात आला असून त्याचे स्तंभ दगडी बांधकामात व ट्रफ़ आर. सी. सी. मध्ये बांधण्यात आले आहेत. सन २००९-२००८च्या रब्बी हंगामासाठी कालव्यामधून दिनांक १२.११.२००८ रोजी विसर्ग सोडण्यात आला. सदरचे आवर्तन सुरू असताना दिनांक २१.११.२००८ रोजी सकाळी ६.०० वाजता सदर जलसेतूचे स्तंभ क्र. १ व ५वगळता इतर स्तंभ व त्यावरील आर.सी.सी ट्रफ़ पूर्णत: कोसळल्याने सन २००८ पासून आजपर्यंत कालव्याद्वारे सिंचन बंद स्थितीत आहे.
# Page 2
शासन निर्णय क्रमांकः प्रमाप्र-२०१९/ (प्र.क्र.३४९/१९)/सि.व्य.(कामे)
सदर जलसेतू कोसळल्याच्या घटनेबाबत सविस्तर चौकशी समिती नेमून अहवाल सादर झाला होता. त्यानंतर दिनांक ०४.०३.२०१४ रोजी अधीक्षक अभियंता, पुणे पाटबंधारे मंडळ, पुणे यांनी सदर प्रकल्पाची पाहणी करुन धरण कालवा व कालव्यावरील जलसेतुच्या दुरुस्ती अंतर्गत करावयाच्या कामाबाबत सविस्तर निरिक्षण टिप्पणी निर्गमित केली. तद्नंतर मुख्य अभियंता (जसं) पुणे यांनी दि.३१.१०.२०१८ रोजी कारूंडे ल.पा. तलावाच्या क्षेत्रिय प्रकल्प भेटीच्या अनुषंगाने निर्गमित केलेल्या निरीक्षण टिप्पणीद्वारे साखळी क्र.१७२ मी. वरील कोसळलेल्या जलसेतूच्या पुनर्बांधणी करीता सविस्तर नवीन संकल्पनास सक्षम स्तरावर मान्यता घेऊन विशेष दुरुस्ती अंतर्गत शासनाची प्रशासकीय मान्यता घेण्यासाठी जलसेतू पुनर्बांधणीसह इतर अनुषंगिक कामांचे सुधारीत अंदाजपत्रक सादर करणेविषयी सुचना दिल्या होत्या.
सदर काम पूर्ण झाल्यानंतर कारुंडे ल.पा. तलावाचे ३७३ हे. क्षेत्र पुर्न: स्थापित होणार असून लाभ क्षेत्रामध्ये सिंचनाचा लाभ मिळून सिंचन पाणी पट्टीची वसुली होण्यास सुरवात होणार आहे. शासन निर्णय संदर्भ क्र. २ व ३ येथील शासन निर्णयान्वये विभागास देण्यात आलेल्या अधिकाराचा वापर करुन सदर कामाकरीता विशेष दुरुस्ती अंतर्गंत प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
कारुंडे ल.पा प्रकल्प,ता. माळशिरस जि. सोलापूर या प्रकल्पाच्या विशेष दुरूस्ती कामाच्या रु.२,०३,०९,८७२/- (रू. दोन कोटी, तीन लक्ष, नऊ हजार, आठशे बहात्तर फक्त ) एवढया खर्चाच्या प्रस्तावास खालील अटींच्या अधीन राहून प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य. (कामे), ०१.०१.२०१५ मधील मार्गदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक आहे.
तसेच शासन निर्णय दि.०१.०८.२०१९ मधील तरतूदींचे पालन करणे बंधनकारक राहील.
२. शासन पत्र दि.०४/०६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसार निधी खर्च करणे, दायित्व निर्मिती मर्यादेत राहण्यासाठी कामाचे दोन वर्षाचे नियोजन करणे याची संपूर्ण जबाबदारी महामंडळाची राहील.
३. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
४. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
५. प्रस्तावीत कामांमुळे होणाऱ्या खोदकाम/ तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
६. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा. सदरची कामे पूर्ण होईपर्यंत त्रैमासिक प्रगती अहवाल महामंडळास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा.
पृष्ठ ५ पैकी २
# Page 3
शासन निर्णय क्रमांकः प्रमाप्र-२०१९/ (प्र.क्र.३४९/१९)/सि.व्य.(कामे)
७. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय अभियंत्यांची राहील.
८. सदर प्र.मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, CWC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
९. कारुंडे ता.माळशिरस,जि. सोलापूर या प्रकल्पाचे दुरुस्ती कामामुळे एकूण प्रकल्पिय ३७३हे.
सिंचन क्षेत्र पुर्नस्थापीत करण्याची संपुर्ण जबाबदारी अधीक्षक अभियंता यांची राहील.
१०. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची जबाबदारी अधीक्षक अभियंता यांची राहील.
११. सदर अंदाजपत्रकात १२% वस्तु व सेवा कर गृहित धरण्यात आला आहे. तथापि, जलसंपदा विभाग सामाईक दरसूची सन २०१७-१८ मधील सर्वसाधारण टिप्पणी मुद्दा क्र.अ ( १) नुसार प्रत्यक्ष वस्तु व सेवा कराची परिगणना करावी व त्यानुसार सक्षम स्तरावर तांत्रिक मान्यता प्राप्त करुन घ्यावी.
प्रस्तावित कामासाठी होणारा खर्च ४७०२ लहान पाटबंधारे यावरील भांडवली खर्च, ८० सर्वसाधारण,१९० सार्वजनिक क्षेत्रातील व इतर उपक्रमातील गुंतवणूका, (००) (१५) महाराष्ट्र कृष्णा खोरे विकास महामंडळांस भागभांडवली अंशदान (विस्तार व सुधारणा) (उर्वरित महाराष्ट्र) (कार्यक्रम) (४७०२ ७४५२), ५४, गुंतवणुका या मुख्य लेखाशिर्षखाली करावा व मंजूर अनुदानातून भागविण्यात यावा.
शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ मध्ये विहित केल्यानुसार आं.वि.स व स.स. यांच्या सहमतीने विशेष दुरूस्ती कामांच्या खर्चाबाबतीत रू. ५.०० कोटी पर्यंत प्रशासकीय मान्यता देण्याचे अधिकार जलसंपदा विभागास आहेत. त्यानुसार हा शासन निर्णय निर्गमित करण्यात येत आहे.
या कामास प्रदान करण्यात आलेली प्रशासकीय मान्यता सिं.व्य.(कामे) कार्यासनाच्या नोंदवही सन २०२१-२२ मध्ये अ.क्र. ३२ वर नोंदविण्यात आलेली आहे.
# Page 4
# Page 5