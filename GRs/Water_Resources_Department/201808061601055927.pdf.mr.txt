# Page 1
राज्यातील जलसंपदा विभागांतर्गत मोठया पाटबंधारे प्रकल्पातील गाळ व गाळमिश्रीत वाळू / रेती निष्कासनासाठी प्रमाणित स्वरुपातील प्रारुप निविदा तयार करणेसाठी समिती गठीत करणेबाबत.
महाराष्ट्र शासन
जलसंपदा विभाग
शासन परिपत्रक क्रमांक: मेरीना-२०१८/प्र.क्र.१८८/१८ लाक्षेवि (आस्था) हुतात्मा राजगुरु चौक, मादाम कामा रोड,
मंत्रालय, मुंबई -४०० ०३२.
दिनांक : ०६ ऑगस्ट, २०१८
वाचा: १) जलसंपदा विभाग, शासन निर्णय, क्र. मेरीना - २०१८ / (प्र.क्र. १३७/१८) / लाक्षेवि (आस्था), दि. ०३ ऑगस्ट, २०१७
२) जलसंपदा विभाग, शासन निर्णय, क्र. समिती - २०१४/प्र.क्र. ३४१/१४ मोप्र- १, दि. ०४ मार्च, २०१५
प्रस्तावना -
राज्यातील जुन्या धरणात साठलेला गाळ काढून तो शेतामध्ये वापरुन शेत जमिनीची उत्पादन क्षमता वाढविणे व त्याचबरोबर राज्यातील सर्व धरणांचे जलाशय गाळमुक्त करण्याचे धोरण शासनाने स्वीकारले असून मोठ्या पाटबंधारे प्रकल्पातील गाळ व गाळमिश्रीत रेती/ वाळू निष्कासनाचे धोरण शासन निर्णय क्र.मेरीना-२०१८/ (प्र.क्र.१३७/१८) / लाक्षेवि (आस्था), दि. ०३.०८.२०१८ अन्वये निर्गमित केले आहे. सदर शासन निर्णयामध्ये, गाळ व गाळ मिश्रीत वाळू / रेतीच्या निष्कासनासाठी ई-निविदेची कार्यपद्धती, कंत्राटाच्या अटी व शर्ती शासन मान्यतेने पाटबंधारे विकास महामंडळांनी निश्चित कराव्यात, असे निर्देश आहेत. त्यानुषंगाने कंत्राटाच्या अटी व शर्ती निश्चित करण्यासाठी व प्रमाणित स्वरुपातील प्रारुप ई-निविदा तयार करण्यासाठी समिती गठित करण्याचे शासनाच्या विचाराधीन होते. त्यानुसार पुढीलप्रमाणे निर्णय घेण्यात येत आहे.
शासन परिपत्रक संदर्भ क्र. १ मधील शासन निर्णयामध्ये मोठ्या पाटबंधारे प्रकल्पातून गाळ व गाळ मिश्रीत वाळू / रेतीच्या निष्कासनासाठी ई निविदेची कार्यपध्दती, कंत्राटाच्या अटी व शर्ती शासन मान्यतेने पाटबंधारे विकास महामंडळ यांनी निश्चित कराव्यात असे निर्देश आहेत.
त्यानुषंगाने राज्यातील जलसंपदा विभागातंर्गत, संदर्भाधिन शासन निर्णयामध्ये नमुद केलेल्या, मोठया पाटबंधारे प्रकल्पातील गाळ व गाळ मिश्रीत वाळू / रेती च्या निष्कासनासाठी कंत्राटाच्या अटी व शर्ती सह प्रमाणित स्वरुपातील प्रारुप ई - निविदा तयार करण्यासाठी खालीलप्रमाणे समिती गठित करण्यात येत आहे.
# Page 2
शासन परिपत्रक क्रमांकः मेरीना-२०१८/प्र.क्र.१८८/१८ लाक्षेवि (आस्था)
----------------------------------------------------------------------------------------------------
| अ.क्र. | नाव व पदनाम | समितीमधील पदनाम |
| १ | श्री. अ.वा.सुर्वे, कार्यकारी संचालक, विदर्भ पाटबंधारे विकास महामडळ, नागपूर. | अध्यक्ष |
|  | श्री. खलिल अन्सारी, कार्यकारी संचालक, कृष्णा खोरे पाटबंधारे विकास महामंडळ, पुणे. | सदस्य |
|  | श्री. अ.प्र. कोहीरकर, कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद. | सदस्य |
|  | श्री. सं. दे. कुलकर्णी, कार्यकारी संचालक, तापी पाटबंधारे विकास महामंडळ, जळगाव. | सदस्य |
| ५ | श्री. र. ए. उपासनी, मुख्य अभियंता, मध्यवर्ती संकल्पचित्र संघटना, नाशिक. | सदस्य |
| ६ | मुख्य अभियंता, यांत्रिकी विभाग, नाशिक. | सदस्य |
| ७ | श्री. र.ग.पराते, उप सचिव (लाक्षेवि) (जलसंपदा विभाग) मंत्रालय, मुंबई . | सदस्य सचिव |
----------------------------------------------------------------------------------------------------
प्रमाणित स्वरुपातील प्रारुप ई - निविदा तयार करताना काही तज्ञांची गरज भासल्यास त्यांना आवश्ययकतेनुसार विशेष निमंत्रित म्हणून बैठकीस आमंत्रित करण्याचे व शासन निर्णय क्रमांक समिती २०१४/प्र.क्र. ३४१/१४ मोप्र.१ दि. ०४.०३.२०१५ मधील दरांनुसार मानधन अदा करण्याचे अधिकार समिती अध्यक्षांना राहील. मानधन प्रित्यर्थ होणार खर्च महाराष्ट्र कृष्णा खोरे विकास महामंडळ, पुणे यांनी उपलब्ध निधीतून भागविण्यात यावा.
समितीने आपला अहवाल दि. १० ऑगस्ट, २०१८ रोजीपर्यत शसनास सादर करावा.
# Page 3