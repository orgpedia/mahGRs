# Page 1
मृद व जलसंधारण विभागात कायमस्वरुपी समायोजनाकरीता विकल्प दिलेल्या अधिकाऱ्यांना कार्यमुक्त करण्याबाबत.
महाराष्ट्र शासन
जलसंपदा विभाग
शासन आदेश क्रमांकः संकीर्ण-१११८/(२९७/२०१८)/आ (वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०१ नोव्हेंबर, २०१८.
वाचा:- १) मृद व जलसंधारण विभाग, शासन निर्णय क्र.आस्थाप-२०१६/प्र.क्र.८८/भाग-९/जल-२, दि.३१.०५.२०१७.
२) मृद व जलसंधारण विभाग, प्रसिध्दीपत्रक क्र.आस्थाप-२०१६/प्र.क्र.८८/भाग-९/जल-२, दि.३१.०५.२०१७.
३) मृद व जलसंधारण विभाग, शासन निर्णय क्र.आस्थाप-२०१८/प्र.क्र.९१/जल-२, दि.०७.०६.२०१८.
४) मृद व जलसंधारण विभाग, शासन निर्णय क्र.आस्थाप-२०१६/प्र.क्र.९२/जल-२, दि.२२.०६.२०१८.
प्रस्तावना : मृद व जलसंधारण या प्रशासकीय विभागाची निर्मिती वरील क्र.१ येथील शासन निर्णयान्वये
करण्यात आली आहे. मृद व जलसंधारण या नवीन प्रशासकीय विभागासाठी मंजूर करण्यात आलेल्या
पदांचा आकृतीबंध निश्चित करण्यात येऊन, या नवीन प्रशासकीय विभागाकडे कायमस्वरुपी वर्ग होऊ
इच्छिणाऱ्या जलसंपदा विभागातील अधिकारी / कर्मचारी यांच्याकडून विकल्प मागविण्यात आले होते.
त्या आधारे जलसंपदा विभागामध्ये कार्यरत असलेल्या व मृद व जलसंधारण विभागामध्ये कायम
स्वरूपी समायोजनाचा विकल्प दिलेल्या अधिकाऱ्यांच्या सेवा मृद व जलसंधारण विभागाकडे वर्ग
करण्यासंबधीचे आदेश संदर्भ क्र.३ व ४ वरील शासन निर्णयान्वये निर्गमित करण्यात आले आहेत. त्यास
अनुसरुन, जलसंपदा विभागातून मृद व जलसंधारण विभागात कायमस्वरुपी समायोजनाकरीता
विकल्प सादर केलेल्या अधिकाऱ्यांना कार्यमुक्त करण्याची बाब शासनाच्या विचाराधीन होती.
# Page 2
शासन आदेश क्रमांक:संकीर्ण १११८/(प्र.क्र.२९७/२०१८)/आ.(वर्ग-१)
शासन आदेश :
मृद व जलसंधारण विभागाच्या दि.३१.०५.२०१७ च्या शासन निर्णयास अनुसरुन त्या विभागात
कायमस्वरुपी समायोजनाचा विकल्प दिलेल्या अधिकाऱ्यांचे संदर्भ क्र.३ व ४ येथील शासन निर्णयान्वये
त्या विभागात कायमस्वरुपी समायोजन करण्यात आले असून, कायमस्वरुपी समायोजीत झालेल्या
अधिकारी यांच्या सेवापुस्तकात संबंधीतांच्या सेवा मृद व जलसंधारण विभागाकडे वर्ग करण्यात
आल्याची नोंद घेऊन, त्यांची सेवापुस्तके व सेवा अभिलेख मृद व जलसंधारण विभागाकडे हस्तांतरीत
करण्याबाबत सूचित करण्यात आले आहे. त्यानुसार, खालील अधिकाऱ्याची सेवा मृद व जलसंधारण
विभागात कायमस्वरुपी समावेशनाकरीता त्या विभागाकडे वर्ग करण्यात येत आहे.
----------------------------------------------------------------------------
|  | अ.क्र |  |  | अधिकाऱ्यांचे नाव |  |  | सध्या धारण करीत असलेले पद |  |
|  | २ | ३ |
| १. | श्री.बबन दगडू जटाळे | अधीक्षक अभियंता, औरंगाबाद पाटबंधारे मंडळ, औरंगाबाद. |
----------------------------------------------------------------------------
२. संबंधीत नियंत्रण अधिकाऱ्यांना कळविण्यात येते की, श्री. जटाळे यांना मृद व जलसंधारण
विभागांतर्गत पदस्थापना देण्यात आलेल्या पदावर रुजू होण्याकरीता स्थानिक सेवाज्येष्ठ
अधिकाऱ्याकडे रिक्त पदाचा अतिरिक्त कार्यभार सोपवून त्यांना तात्काळ कार्यमुक्त करुन, त्यांचे
सेवापुस्तक व सेवा अभिलेख अद्यावत नोंदीसह मृद व जलसंधारण विभागाकडे तात्काळ हस्तांतरीत
करण्यात यावेत.
३. तसेच, उपरोक्त अधिकारी जलसंपदा विभागात कार्यरत असताना, त्यांच्याविरुध्द विभागीय
चौकशी प्रलंबित अथवा प्रस्तावित असल्यास, त्यांना जलसंपदा विभागातून कार्यमुक्त केल्यानंतरही
जलसंपदा विभागात सुरु राहील. तसेच, सदर विभागीय चौकशीअंती त्यांना शिक्षा बजावण्यात
आल्यास, शिक्षेची अंमलबजावणी ही मृद व जलसंधारण विभागामार्फत करण्यात येईल.
पृष्ठ ३ पैकी २
# Page 3
शासन आदेश क्रमांक:संकीर्ण १११८/(प्र.क्र.२९७/२०१८)/आ.(वर्ग-१)