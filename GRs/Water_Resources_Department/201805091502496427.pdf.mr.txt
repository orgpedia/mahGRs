# Page 1
वर्धा पाटबंधारे विभाग, वर्धा व चंद्रपूर मध्यम प्रकल्प विभाग क्र. १, चंद्रपूर या विभागांतर्गतच्या उपविभागीय कार्यालयांच्या नांवात बदल करणे.
महाराष्ट्र शासन
जलसंपदा विभाग
शासन निर्णय क्रमांक: आढावा-२०१८/प्र.क्र.११०/२०१८/आ.(प्रशि.), हुतात्मा राजगुरु चौक, मादाम कामा मार्ग,
मंत्रालय, मुंबई -४०० ०३२.
दिनांक : ०३ मे, २०१८.
वाचा - १. शासन निर्णय, जलसंपदा विभाग, क्र. आढावा-२०१६/VIP-५२/प्र.क्र.१६१/ आ.(प्रशि.), दि.१७/३/२०१७ २. अधीक्षक अभियंता, चंद्रपूर पाटबंधारे प्रकल्प मंडळ, चंद्रपूर यांचे कार्यालयीन आदेश क्र.३१७, दि.१८/०६/२०१६.
प्रस्तावना -
अ.क्र.१ येथील शासन निर्णयान्वये मुख्य अभियंता, जलसंपदा विभाग, नागपूर या प्रादेशिक कार्यालयाधिनस्त अधीक्षक अभियंता, चंद्रपूर पाटबंधारे प्रकल्प मंडळ, चंद्रपूर यांचे नियंत्रणाखाली वर्धा जिल्ह्यातील सिंचन व्यवस्थापन कामासाठी कार्यरत वर्धा पाटबंधारे विभाग, वर्धा या विभागीय कार्यालयाच्या मंडळीय नियंत्रणात बदल करुन सदर विभागीय कार्यालय अंतर्गतच्या उपविभाग व शाखा कार्यालयांसह अधीक्षक अभियंता व प्रशासक, लाभक्षेत्र विकास प्राधिकरण, नागपूर यांच्या नियंत्रणाखाली दिनांक २/५/२०१७ पासून कार्यान्वित करण्यात आले आहे. चंद्रपूर पाटबंधारे प्रकल्प मंडळ, चंद्रपूर कार्यालयाने महाराष्ट्र सार्वजनिक बांधकाम नियम पुस्तिका मधील परिशिष्ट ४२ मधील टिप क्र. ३ नुसार अधीक्षक अभियंता यांना प्रदान केलेल्या अधिकाराचा वापर करुन अ.क्र. २ येथील आदेशान्वये वर्धा पाटबंधारे विभाग, वर्धा अंतर्गतच्या धाम उन्नई धरण उपविभाग (पिपरी), वर्धा या उपविभागीय कार्यालयाच्या नांवात पाटबंधारे उपविभाग (सिंचन) (पिपरी), वर्धा असा बदल केला आहे. सेवार्थ प्रणालीमध्ये व बीडीएस बिम्स प्रणालीमध्ये शासनाचे आदेश असल्याशिवाय
उपविभागाच्या नावात बदल करता येत नसल्याने, चंद्रपूर पाटबंधारे प्रकल्प मंडळ, चंद्रपूर या मंडळ कार्यालयाने अ.क्र.२ येथील दि.१८/६/२०१६ च्या आदेशान्वये धाम उन्नई धरण उपविभाग (पिपरी), वर्धा, मध्यम प्रकल्प उपविभाग, हिंगणघाट व इंचमपल्ली बुडितक्षेत्र सर्वेक्षण उपविभाग क्र.४, गडचिरोली या ३ उपविभागीय कार्यालयांच्या नावात केलेल्या बदलाच्या आदेशास शासन मंजूरी प्रदान करण्याची बाब विचाराधीन होती.
त्यानुषंगाने शासन पुढीलप्रमाणे निर्णय घेत आहे.
शासन निर्णय -
विदर्भ पाटबंधारे विकास महामंडळ, नागपूर अधिनस्त अधीक्षक अभियंता व प्रशासक, लाभक्षेत्र विकास प्राधिकरण, नागपूर या मंडळ कार्यालयाच्या नियंत्रणाखाली
# Page 2
शासन निर्णय क्रमांकः आढावा-२०१८/प्र.क्र.११०/२०१८/आ.(प्रशि.)
कार्यरत वर्धा पाटबंधारे विभाग, वर्धा तसेच, अधीक्षक अभियंता चंद्रपूर पाटबंधारे प्रकल्प
मंडळ, चंद्रपूर या मंडळ कार्यालयाच्या नियंत्रणाखाली कार्यरत चंद्रपूर मध्यम प्रकल्प विभाग क्र. १, चंदपूर अंतर्गतच्या उपविभागीय कार्यालयांच्या नांवात खाली नमूद केल्यानुसार बदल करण्यास याद्वारे मान्यता देण्यात येत आहे.
----------------------------------------------------------------------------------------------
| अ.क्र. | सध्याचे नांव | बदलानंतरचे नांव |
| १ | धाम उन्नई धरण उपविभाग (पिपरी), वर्धा, | पाटबंधारे उपविभाग (सिंचन) (पिपरी), वर्धा |
| २ | मध्यम प्रकल्प उपविभाग, हिंगणघाट | पाटबंधारे उपविभाग (सिंचन), हिंगणघाट |
| ३ | इंचमपल्ली बुडितक्षेत्र सर्वेक्षण उपविभाग क्र.४, गडचिरोली | दिंडोरा प्रकल्प उपविभाग, चंद्रपूर |
----------------------------------------------------------------------------------------------
२. उपविभागीय कार्यालयांच्या नांवात उपरोक्त प्रमाणे होणाऱ्या बदला व्यतिरिक्त सदर उपविभागीय कार्यालयाच्या विभागीय व मंडळीय नियंत्रणात कोणताही बदल करण्यात आला नाही.
# Page 3