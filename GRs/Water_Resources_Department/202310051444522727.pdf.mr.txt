# Page 1
मौजे महागांव, ता. पुर्णा, जि. परभणी येथील गोदावरी नदीकाठी स्थित सिध्देश्वर मंदिर संरक्षणार्थ पूर सरंक्षक भिंत बांधणेच्या कामाचे अंदाजपत्रकास प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक: पुसंभि-२०२३/ (प्र.क्र.२०१/२०२३)/ सिं.व्य.(महसूल) मंत्रालय, मुंबई ४०००३२,
दिनांक : ०५/१०/२०२३
वाचा : १) शासन परिपत्रक, क्र. एफडीडब्ल्यू १०९२/१७०/सिंव्य (कामे), दिनांक ०७/०८/१९९२.
२) शासन निर्णय, क्र. पूसंभि २०१९/(प्र.क्र.११५/२०१९)/सिव्य.(म), दि.३१/०८/२०१९
प्रस्तावना :
पुर्णा तालुक्यातील मौजे महागाव येथील सिध्देश्वर मंदिर गोदावरी नदीकाठावर आहे.
सन २०१९-२०२० च्या कालावधीत झालेल्या अतिवृष्टी व जायकवाडी धरणामधून सोडलेल्या
अतिरिक्त पुराच्या पाण्याच्या प्रवाहामुळे गोदावरी नदीच्या डाव्या तीरावरील सिध्देश्वर मंदीराच्या
बाजूच्या नदीकाठाची झीज होवून मंदिरास धोका निर्माण होत आहे. याबाबत मंदिराचे होणारे
खच्चीकरण रोखणे व त्यासाठी प्रतिबंधात्मक उपाययोजना करण्यासाठी पूरसंरक्षक भिंत बांधून
मिळावी, यासाठी स्थानिक लोकप्रतिनिधींनी नवीन पूरसंरक्षक भिंत बांधून मिळणेबाबत मागणी
केलेली आहे.
त्यानुसार मौजे महागांव, ता. पुर्णा, जि. परभणी येथील गोदावरी नदीकाठी आवश्यक
तेथे पूर संरक्षक भिंत बांधकाम करणेचे ठिकाणी क्षेत्रीय कार्यालयाने प्रत्यक्ष पाहणी करुन
अंदाजपत्रक तयार करणेत आले आहे. सदर मौजे महागांव, ता. पुर्णा, जि. परभणी येथील गोदावरी
नदीकाठी पूर संरक्षक भिंत बांधकामाच्या प्रस्तावास प्रशासकीय मान्यता देण्याची बाब शासनाच्या
विचाराधीन होती.
शासन निर्णय : गोदावरी मराठवाडा पाटबंधारे विकास महामंडळ, औरंगाबाद अंतर्गंत मौजे महागांव,
ता.पुर्णा, जि. परभणी येथील गोदावरी वरील पूर संरक्षक भिंत बांधकामाच्या प्रस्तावास प्रस्तावित
# Page 2
शासन निर्णय क्रमांकः पुसंभि-२०२३/ (प्र.क्र.२०१/२०२३)/ सिं.व्य.(महसूल)
पूर संरक्षक भिंत बांधण्याच्या कामासाठी रु. ३,६०,०४,८९२.०० /- (तीन कोटी साठ लक्ष चार
हजार आठशे ब्याण्णव रुपये) एवढ्या खर्चाच्या जलसंपदा विभागाच्या सन २०२२-२३ व
सार्वजनिक बांधकाम विभागाच्या सन २०२२-२३ च्या दरसूचीवर आधारित अंदाजपत्रकास खालील
अटींच्या अधिन राहून प्रशासकीय मान्यता प्रदान करण्यात येत आहे:
क) शासन निर्णय क्रमांक पुसभि-२०१९/(प्र.क्र.११५/२०१९)/सिंव्य(म), दिनांक
३१/०८/२०१९ मधील तरतूदी नुसार कार्यवाही करावी.
ख) अंदाजपत्रकात गृहीत धरलेले आराखडे / संकल्पने, दरसूची बाह्य बाबी व वहन अंतरे
सक्षम स्तरावर तपासून अंदाजपत्रकास तांत्रिक मान्यता प्रदान करावी. सक्षम
स्तरावरुन संकल्पने मंजूर झाल्याखेरीज तांत्रिक मान्यता अदा करता येणार नाही.
ग) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत
पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
घ) भिंतीच्या बांधकामासाठी भूसंपादन करु नये, बांधकामासाठी आवश्यक जमीन संबंधितांनी
विनामोबदला उपलब्ध करून द्यावी. पूर संरक्षक भिंतीच्या बांधकामामुळे नदीप्रवाहाला
अडथळा निर्माण होणार नाही, याची दक्षता घ्यावी.
च) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल,
याची दक्षता नियोजनात घ्यावी.
छ) सदर योजना पूर्ण झाल्यानंतर पूर संरक्षक मौजे महागांव, ता. पुर्णा, जि. परभणी येथील
गोदावरी नदीकाठी पूर संरक्षक भिंत बांधकामाच्या प्रस्तावास परभणी जिल्हा परिषद,
परभणी ने ताब्यात घेऊन भविष्यातील देखभाल व दुरुस्ती करावयाची आहे. तांत्रिक
मान्यता देण्यापूर्वी तसे लेखी बंधपत्र प्राप्त करून घेण्याची जबाबदारी सक्षम
अधिकाऱ्यांची असेल.
ज) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे. पूर
संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही, याची
दक्षता घ्यावी.
झ) पूर संरक्षक / घाटाचे योजना राबविल्यानंतर परिसरातील पाण्याचा निचरा योग्य
पध्दतीने होईल, याची दक्षता नियोजनात घ्यावी.
पृष्ठ ५ पैकी २
# Page 3
शासन निर्णय क्रमांकः पुसंभि-२०२३/ (प्र.क्र.२०१/२०२३)/ सिं.व्य.(महसूल)
ट) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९०
सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर
उपक्रमातील गुंतवणुका, (०१) (०१) गोदावरी मराठवाडा पाटबंधारे विकास महामंडळ, औरंगाबाद
भागभांडवली अंशदान (४७११ ०२६३)" या लेखाशीर्षाखाली करावा व मंजूर अनुदानातुन
भागविण्यात यावा.
या कामास प्रदान करण्यात आलेली प्रशासकीय मान्यता सिं. व्य. (महसूल)
कार्यासनाच्या नोंदवहीमध्ये क्र. १६/ सन २०२३ वर नोंदविण्यात आलेली आहे.
वित्तीय अधिकार नियमपुस्तिका - १९७८ भाग पहिला मधील तरतुदीनंतर प्रशासकीय
विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन
निर्णय निर्गमित करण्यात येत आहे.
# Page 4
# Page 5