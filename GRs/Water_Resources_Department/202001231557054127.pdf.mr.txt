# Page 1
दरकरारांवर कामे न करण्याबाबत....
महाराष्ट्र शासन
जलसंपदा विभाग
शासन परिपत्रक क्रमांक :- संकीर्ण-०१२०/(प्र.क्र.०५/२०)/ मोप्र - १
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- २२ जानेवारी, २०२०.
परिपत्रक
वाचा: १) शासन पत्र क्र. संकिर्ण-२०१७/(६८/२०१७)/सिं.व्य. (कामे) दि.३१/०१/२०१७.
२) शासन पत्र क्र. संकीर्ण-२०१७/(७४९/१६)/सिं.व्य. (कामे) दि.११/०८/२०१७.
शासन परिपत्रक : उपरोक्त पत्रान्वये सुदूर संवेदना व प्रतिमा प्रक्रिया तंत्राद्वारे सर्वेक्षणची कामे, सुनियंत्रित आणि वेगाने होऊन शासनाचा जास्तीत जास्त फायदा होणेकरीता कार्यकारी संचालक यांनी महामंडळांतर्गत सर्व प्रकल्पांची पाहणी करुन घेऊन कामांची आवश्यकता पडताळून व त्यानुसार निधी उपलब्धतेप्रमाणे प्राधान्यक्रम ठरवून, भारतीय राष्ट्रीय उपभोक्ता सहकारी संघ, पुणे यांच्या दि.१३/०७/२०१७ रोजीच्या पत्रान्वये स्वीकृत दरकरारान्वये मागणीपत्र नोंदवून करण्याबाबतच्या सूचना दिल्या होत्या. सद्य:स्थितीत सर्वेक्षण कामे करणेसाठी बऱ्याच यंत्रणा उपलब्ध आहेत व त्यांचे कडून स्पर्धात्मक दराचे देकार प्राप्त होत आहेत ही बाब विचारात घेता,खालील प्रमाणे आदेश देण्यात येत आहेत.
i. शासन पत्र क्र.संकिर्ण-२०१७/(६८/२०१७)/सिं.व्य.(कामे) दि.३१/०१/२०१७ व शासन पत्र क्र.
संकीर्ण-२०१७/(७४९/१६)/सिं. व्य. (कामे) दि.११/०८/२०१७ मधील सूचना रद्द करण्यात येत असून यापुढे सर्व कामे स्पर्धात्मक निविदा बोलावून करावीत.
ii. यापुढे निविदा प्रक्रियेच्या अनुषंगाने केवळ मोठे प्रकल्प-१ कार्यासनामार्फत निर्णय/परिपत्रके/पत्रे जारी करण्यात यावीत.
iii. भूतकाळात अन्य कार्यासनांकडून दरकरारांवर निविदा न बोलविता कामे करण्याबाबत सूचना/ आदेश निर्गमित केले असल्यास, त्या सूचना/आदेश रद्द करण्यात येत आहेत.
उपरोक्त आदेश परिपत्रक निर्गमित केल्याच्या दिनांकापासून लागू राहतील.