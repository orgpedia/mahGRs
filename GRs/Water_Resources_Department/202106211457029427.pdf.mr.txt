# Page 1
जलसंपदा विभागाच्या कामांकरिता ई-निविदेसंदर्भात.
महाराष्ट्र शासन
जलसंपदा विभाग
शासन निर्णय क्रमांक: निविदा-०५२१/प्र.क्र.१७३/२०२१ मोप्र-१
मादाम कामा मार्ग, हुतात्म राजगुरू चौक,
मंत्रालय, मुंबई - ४०० ०३२
दिनांक : २१/०६/२०२१
वाचा १) सामान्य प्रशासन विभाग, शासन निर्णय क्र. मातंस/नस्ती/२०१०/प्र.क्र.३४/३९, दिनांक ६ ऑगस्ट,२०१०
२) सामान्य प्रशासन विभाग, शासन निर्णय क्र. मातंसं/नस्ती/२०१२/प्र.क्र.२७३/ ३९, दिनांक २६ नोव्हेंबर, २०१४
३) सार्वजनिक बांधकाम विभाग, शासन निर्णय क्र. सीएटी-२०१७/प्र.क्र.०८/इमा-२ दिनांक २७ सप्टेंबर, २०१८
४) उद्योग उर्जा व कामगार विभाग, शासन निर्णय क्र. भांखस-२०२१/प्र.क्र.८/ उद्योग - ४ दिनांक ७ मे, २०२१
५) सामान्य प्रशासन विभाग, शासन निर्णय क्र. मातंस/०५४/३१/२०१६/३९, दिनांक ११ मे, २०२१
६) सार्वजनिक बांधकाम विभाग, शासन निर्णय क्र. सीएटी-२०१७/प्र.क्र.८/इमा-२ दिनांक २०/०५/२०२१
प्रस्तावना :
शासकीय कामे, साधन सामुग्रीची खरेदी, इत्यादीमध्ये पारदर्शीपणा आणण्यासाठी शासकीय खरेदी कामे इत्यादी करिता ई-निविदा पध्दतीचा अवलंब करण्याचा निर्णय सामान्य प्रशासन विभागाच्या दिनांक ६ ऑगस्ट, २०१० रोजीच्या शासन निर्णयाव्दारे घेण्यात आलेला आहे. सामान्य प्रशासन विभागाच्या दिनांक २६ नोव्हेंबर, २०१४ रोजीच्या शासन निर्णयाव्दारे रू.३ लक्ष पेक्षा जास्त किंमतीच्या निविदेकरिता ई-निविदा पध्दतीचा अवलंब करण्यात येत आहे. सार्वजनिक बांधकाम विभागाच्या दिनांक २७ सप्टेंबर, २०१८ रोजीच्या शासन निर्णयानुसार सार्वजनिक बांधकाम विभागाच्या ई-निविदा प्रक्रियेतंर्गत रु. ३ लक्ष रकमेवरील कामे ई-निविदा प्रसिध्द करून प्रचलित कार्यपध्तीनुसार सदर निविदेसंदर्भात पुढील कार्यवाही करण्याबाबत सूचना देण्यात आलेल्या आहेत.
सामन्य प्रशासन विभागाच्या दिनांक ११ मे, २०२१ रोजीच्या शासन निर्णयान्वये ई-निविदा संदर्भात सामान्य प्रशासन विभागाने दिलेले सर्व आदेश अधिक्रमीत करून यापुढे ई-निविदा संबंधीत कार्यवाही उद्योग उर्जा व कामगार विभागाने खरेदी संदर्भात वेळोवेळी निर्गमित केलेल्या शासन निर्णयाच्या अनुषंगाने पुढील कार्यवाही करण्याबाबत सूचना दिलेल्या आहेत.
# Page 2
शासन निर्णय क्रमांकः निविदा-०५२१/प्र.क्र.१७३/२०२१ मोप्र-१
उद्योग उर्जा व कामगार विभागाच्या दिनांक ७ मे, २०२१ रोजीच्या शासन निर्णयान्वये रू. १० लक्ष (सर्व कर अंर्तभूत करून) व त्यापुढील खरेदीसाठी ई-निविदा पध्दतीचा अवलंब करणे अनिवार्य करण्यात आलेला आहे. त्यास अनुसरून सामान्य प्रशासन विभागाने दिनांक ११ मे, २०२१ रोजीच्या शासन निर्णयाव्दारे देण्यात आलेल्या सूचनांस अनुसरून सार्वजनिक बांधकाम विभागाने दिनांक २० मे, २०२१ आदेश निर्गमित केले त्याप्रमाणे जलसंपदा विभागाच्या कामांसाठी हे आदेश लागु करण्याची बाब शासनाच्या विचाराधीन होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय: सामान्य प्रशासन विभागाच्या दिनांक २६ नोव्हेंबर, २०१४ च्या शासन निर्णयानुसार व सार्वजनिक बांधकाम विभागाच्या दिनांक २७.०९.२०१८ मध्ये नमूद केल्यानसार रू.३ लक्ष रकमेवरील कामे ई-निविदा पध्दतीने करण्याबाबत सूचना देण्यात आलेल्या आहेत. आता या निर्णयाव्दारे जलसंपदा विभागाच्या कामांकरिता रू.१० लक्ष (सर्व कर अंतभूत करून) रकमेवरील कामांकरीता ई-निविदा पध्दतीचा अवलंब करण्यात यावा.