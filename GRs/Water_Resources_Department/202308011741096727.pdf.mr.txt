# Page 1
गोदावरी खोऱ्यातील जलाशयांच्या एकात्मिक विनियमन तयार करण्यासाठी अभ्यास गटाची नियुक्ती करणेबाबत.
महाराष्ट्र शासन
जलसंपदा विभाग
शासन निर्णय क्रमांक : संकीर्ण-२०२३/प्र.क्र.१८६/२०२३/सिंव्य (धोरण)
मंत्रालय, मुंबई-४०००३२
दिनांक- ०१ ऑगस्ट,२०२३
वाचा :- १) शासन निर्णय क्रमांक संकीर्ण-२०२३/प्र.क्र.१८६/२०२३/सिंव्य (धोरण), दि.२६ जुलै २०२३ २) महासंचालक मेरी यांचे पत्र क्र. मसं/संप्रजसंसु/तांशा/१६४/२०२३,दि.२८.०७.२०२३
शासन निर्णय
जायकवाडी धरणाच्या उर्ध्व बाजूकडील धरणात साठणाऱ्या पाण्याचा योग्य प्रकारे वाटप होण्याच्या दृष्टीने खरीप हंगामातील पाण्याची निकड, बाष्पीभवन, वहनव्यय इत्यादी तसेच पूर्वीच्या समितीच्या दिनांक ०८.०८.२०१३ च्या अहवालानुसार अंमलबजावणी करताना येणाऱ्या अडचणींचा व मधील कालावधीत नदी खोऱ्याच्या जल नियोजनात झालेले बदल विचारात घेऊन मार्गदर्शक तत्त्वे तयार करण्याच्या दृष्टीने शासन स्तरावर संदर्भ क्र.१ अन्वये अभ्यास गट गठीत करण्यात आला आहे.
सदर अभ्यास गटाचे अध्यक्ष, महासंचालक मेरी, नाशिक यांनी त्यांच्या संदर्भ क्र.२ अन्वये सुचविलेल्या बदलानुसार संदर्भ क्र.१ च्या शासन निर्णयात खालील बाबींचा समावेश करण्यात येत आहे.
सदर अभ्यास गटामध्ये सदस्य म्हणून अधीक्षक अभियंता, गोदावरी मराठवाडा पाटबंधारे विकास महामंडळ, औरंगाबाद यांची नियुक्ती करण्यात आली होती. तथपि सदर पद रिक्त असल्याकारणाने अधीक्षक अभियंता, गोदावरी मराठवाडा पाटबंधारे विकास महामंडळ, औरंगाबाद यांचे ऐवजी अधीक्षक अभियंता व प्रशासक, लाभक्षेत्र विकास प्राधिकरण, नाशिक यांची सदस्य सचिव म्हणून नेमणूक करण्यात येत आहे.
तसेच सदर अभ्यास गटामध्ये विशेष निमंत्रित म्हणून खालील सदस्यांचा नव्याने समावेश करण्यात येत आहे.
१) अधीक्षक अभियंता, धरणे मंडळ, मध्यवर्ती संकल्पचित्र संघटना, नाशिक २) अधीक्षक अभियंता, लाभक्षेत्र विकास प्राधिकरण, औरंगाबाद
वर नमुद नव्याने समाविष्ट विशेष निमंत्रित सदस्य उपरोक्त अभ्यास गटाच्या कार्यकक्षेमध्ये समाविष्ट विषयाशी संबंधित उपलब्ध माहिती व अभ्यासानुसार समितीला मार्गदर्शन करतील. तसेच अभ्यास गटाला अंतिम अहवाल सादर करण्यास सहाय्य करतील.
# Page 2
शासन निर्णय क्रमांकः संकीर्ण-२०२३/प्र.क्र.१८६/२०२३/सिंव्य (धोरण )