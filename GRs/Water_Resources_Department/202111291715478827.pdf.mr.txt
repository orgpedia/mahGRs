# Page 1
वाकुर्डे उपसा सिंचन योजना, ता.शिराळा, जि. सांगली, द्वितीय सुधारित प्रशासकिय मान्यता प्रदान करणेबाबत.
महाराष्ट्र शासन
जलसंपदा विभाग,
शासन निर्णय क्र: सुप्रमा-०९२०/(प्र.क्र.२७६/२०)/मोठे प्रकल्प-१
मादाम कामा मार्ग, हुतात्मा राजगुरु चौक,
मंत्रालय, मुबंई-४००००३२
दिनांक २९ नोव्हेबर २०२१
संदर्भ :- १) महामंडळ निर्णय क्रमांक क्र.वाकुर्डे/उसिंयो/ मप्र-२/प्रमा-२९८/ (९५६/९८) ६९९१ दि.१९/१२/१९९८.
२) महामंडळ निर्णय क्र.मकृखोविमं/मप्र-३/वाकुर्डे उसिंयो/८५६०, दिनांक २५/१०/२००४ अन्वये प्रथम सुधारीत प्रशासकीय मान्यता देण्यात आलेली आहे.
३) वित्त विभाग,मंत्रालय,मुंबई-३२ यांचे पत्र क्रमांक व्य अ स-२०२१/प्र.क् १०१/अर्थ-२,
दिनांक २०/०८/२०२१.
प्रस्तावना:
वाकुर्डे उपसा सिंचन योजना,ता.शिराळा,जि.सांगली, या प्रकल्पांतर्गत भाग-१ अंतर्गत वारणा प्रकल्पाच्या डावा कालवा कि.मी.२४ मधून तीन टप्प्यात (स्थिर उंची ११५.१६ मी.) वार्षिक २.७७ अघफू (७८.३२ दलघमी) पाणी उपसा करुन सांगली जिल्ह्यातील शिराळा तालुक्यातील ६५१५ हे., वाळवा तालुक्यातील ३५६० हे., व सातारा जिल्ह्यातील कराड तालुक्यातील २२०० हे. असे एकुण १२२७५ हेक्टर क्षेत्रास सिंचनाचा लाभ देण्याचे नियोजन आहे. तसेच भाग -२ अंतर्गत वारणा प्रकल्पाच्या डावा कालवा कि.मी.६८ मधून एका टप्प्यात (स्थिर उंची ५६.५७७ मी.) वार्षिक ३.३५ अघफू (९५.०४दलघमी) पाणी उपसा करुन सांगली जिल्ह्यातील शिराळा तालुक्यातील ७५५ हे.
व वाळवा तालुक्यातील १५००५ हे. असे एकुण १५७६० हेक्टर क्षेत्रास सिंचनाचा लाभ देण्याचे नियोजन आहे.
भाग -१ व २ अंतर्गत एकुण वार्षिक ६.१२ अघफू (१७३.३६दलघमी) पाणी उपसा करुन एकुण २८०३५ हेक्टर क्षेत्रास सिंचनाचा लाभ देण्यात येणार आहे. सदर प्रकल्प महाराष्ट्र कृष्णा खोरे विकास महामंडळांतर्गत उर्वरित महाराष्ट्र या प्रदेशात आहे.
वाकुर्डे उपसा सिंचन योजना,ता.शिराळा,जि.सांगली, या प्रकल्पास संदर्भ क्रमांक १ नुसार सन १९९५-९६ चे दरसुचीवर आधारीत रुपये १०९.६८ कोटी इतक्या रकमेस मूळ प्रशासकिय मान्यता देण्यात आली होती. तदनंतर संदर्भ क्र.२ नुसार सन २००३-०४ चे दरसुचीवर आधारीत रुपये ३३२.३१ कोटी इतक्या रकमेस प्रथम सुधारित प्रशासकिय मान्यता प्रदान केली होती.
कार्यकारी संचालक,महाराष्ट्र कृष्णा खोरे विकास महामंडळ,पुणे यांच्या दिनांक १५/०९/२०२० रोजीच्या सन २०१८-१९ च्या दरसूचीवर आधारीत रुपये ९०८.४४ कोटी किंमतीचा द्वितीय सुधारित प्रशासकिय मान्यतेचा प्रस्ताव मान्यतेस्तव शासनास सादर केला आहे. प्रकल्पाचे लाभव्यय गुणोत्तर १.४३ येत आर्थिक परतावा दर १५.१६ इतका आहे. या सुधारित प्रस्तावास मान्यता देण्याची बाब शासनाच्या विचाराधीन होती.
शासन निर्णय:
वाकुर्डे उपसा सिंचन योजना, ता.शिराळा, जि. सांगली सन २०१८-१९ च्या दरसूचीवर आधारीत रुपये ९०८.४४ कोटी (त्यापैकी रुपये ८१६.२४ कोटी कामाप्रीत्यर्थ व ९२.२० रुपये कोटी अनुषंगिक खर्चासाठी तरतूद आहे. )
# Page 2
शासन निर्णय क्रमांकः सुप्रमा-०९२०/(प्र.क्र.२७६/२०)/मोठे प्रकल्प-१
किंमतीच्या द्वितीय सुधारित प्रकल्प अहवालास खालील अटीच्या अधीन राहून सुधारित प्रशासकिय मान्यता प्रदान करण्यात येत आहे.
१. राज्य स्तरीय तांत्रिक सल्लागार समितीच्य अहवालातील मुद्यांची पूर्तता करावी.
२. सदर प्रकल्पाचे उर्वरित काम नियोजित वेळेत व सुधारित प्रशासकिय मान्यता तरतुदीच्या मर्यादेत पूर्ण करण्यात यावे.
३. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करु नये.
४. प्रगतीपथावरील निविदांची कामे प्राधान्याने पुर्ण करण्यात यावी. पाणीसाठ्याचा सिंचनाकरिता जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे/निविदा प्रक्रिया करण्यात यावी.
५. संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरीत करावे.
६. वाकुर्डे उपसा सिंचन योजना ता. शिराळा जि. सांगली या योजनेची उर्वरित भूसंपादनाची कार्यवाही प्राधान्याने पूर्ण करावी.
७. वाकुर्डे उपसा सिंचन योजना ता. शिराळा जि. सांगली या योजनेच्या भाग १ च्या टप्पा ३ व भाग २ ची सविस्तर संकल्पचित्रे, सुधारित परिगणके व सर्वसाधारण आराखडे यास प्राधान्याने सक्षम स्तरावर मान्यता घ्यावी.
८. सदर सुधारित प्रशासकिय मान्यतेमुळे प्रकल्प कार्यान्वीकरणाच्या विविध टप्यावर झालेल्या अनियमितता नियमित केल्या आहेत, असे म्हणता येणार नाही.
या प्रकल्पाच्या कामावर होणारा खर्च मुख्य लेखाशीर्ष ४७०१ मोठे व मध्यम पाटबंधारे प्रकल्प यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमातील गुंतवणुका (०२) विविध पाटबंधारे विकास महामंडळांना भाग भांडवली अंशदान (०२) (०१) महाराष्ट्र कृष्णा खोरे विकास महामंडळास भाग भांडवली अंशदान (संगणक संकेतांक ४७०१ एच २०-८ अंतर्गत वाकुर्डे उपसा सिंचन योजना या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
सदर शासन निर्णय, नियोजन विभाग अनौपचारीक संदर्भ क्रमांक ४३/२१/का.१४३४ व वित्त विभाग अनौपचारीक संदर्भ क्रमांक १६७/२१ का./व्यय-१२, दिनांक २८/०५/२०२१ नुसार प्राप्त सहमती व व्यय अग्रक्रम समितीच्या दिनांक १२/०७/२०२१ रोजी झालेल्या बैठकीतील निर्णयानुसार संदर्भिय पत्र क्रमांक ३ अन्वये निर्गमित करण्यात आलेल्या बैठकीच्या इतिवृत्तास अनुसरून तसेच
मा. मंत्रीमंडळाने दिनांक २७/१०/२०२१रोजीच्या बैठकीत दिलेल्या मान्यतेनूसार निर्गमित करण्यात येत आहे.
# Page 3
# Page 4
# Page 5