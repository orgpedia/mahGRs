# Page 1
डेहणी उपसा ठिबक सिंचन योजनेच्या कामाकरीता बेंबळा पुनर्वसन उपविभाग क्र. ३, थाळेगांव डेहणी येथे स्थलांतरीत करणेबाबत.
महाराष्ट्र शासन
जलसंपदा विभाग
शासन निर्णय क्रमांक: आढावा-२०१८/प्र.क्र.९१/२०१८/आ.(प्रशि)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख : १६ जुलै, २०१८.
वाचा:
१) वित्त विभाग, शासन निर्णय क्र.ईआरडब्ल्यू १०८३/सीआर-६११/८३/एडीएम-९, दि.०८/०३/१९८४.
२) वित्त विभाग, शासन निर्णय क्र.१०९२/सीआर/८०६/व्यय-६, दि.१५/१०/१९९२.
३) जलसंपदा विभाग, शासन निर्णय क्र.आढावा-१००२/३३५/२००२/आ.(प्रशि), दि.०६/०२/२००३.
४) जलसंपदा विभाग, शासन निर्णय क्र.आढावा-२०१५/प्र.क्र.१२/२०१५/आ.(प्रशि), दि.३०/१०/२०१५.
प्रस्तावना -
यवतमाळ जिल्ह्यातील बाभुळगांव तालुक्यातील बेंबळा हा मोठा प्रकल्प असून, हा प्रकल्प पंतप्रधान कृषी सिंचाई योजनेंतर्गत (PMKSY) समाविष्ट प्रकल्पांपैकी एक प्रकल्प आहे. या प्रकल्पातून PMKSY योजनेंतर्गत ११३ कि.मी. लांबीच्या कालव्याद्वारे बाभुळगांव, कळंब, राठेगांव व मारेगांव तालुक्यातील ११७ गावातील जवळपास ४७,००० हेक्टर क्षेत्रावर सिंचन क्षमता निर्माण होणार आहे. या प्रकल्पाचा भाग असलेल्या डेहणी उपसा ठिबक सिंचन योजनेद्वारे उर्ध्व बाजुकडील नेर व बाभुळगांव तालुक्यातील १५ गावातील ७,८०४ हेक्टर क्षेत्राकरीता ठिबक सिंचन क्षमता निर्माण होणार आहे. या उपसा ठिबक सिंचन योजनेच्या उभारणीची कामे बेंबळा पुनर्वसन उपविभाग क्र.३, थाळेगांव या उपविभागीय कार्यालयांतर्गत कार्यरत असून, योजनेंतर्गत स्थापत्य/ यांत्रिकी/ विद्युत / कृषी पणन व स्वयंचलित यंत्रणा इत्यादी घटक कामांचा समावेश होत आहे. या योजनेंतर्गतच्या घटक कामांच्या उभारणीसाठी व या घटकांच्या सुनियोजित परिचलनासाठी कार्यालय व आवश्यक आस्थापना उपलब्ध करुन देण्याकरीता श्री. रामहरी रुपनवर व इतर विधान परिषद सदस्य यांनी
सन-२०१८ च्या अर्थसंकल्पिय अधिवेशनात लक्षवेधी सूचना उपस्थित केली होती. या लक्षवेधी सूचनेवरील चर्चे दरम्यान मा.राज्यमंत्री (जलसंपदा) यांनी “प्रस्ताव एका महिन्याच्या आत मंजूरी देऊन कामे करता येतील” असे आश्वासन सभागृहात दिलेले आहे. सबब, प्रस्तुत प्रकरणी विदर्भ पाटबंधारे विकास महामंडळ, नागपूर कार्यालयाच्या प्राप्त प्रस्तावानुसार थाळेगांव, जि. यवतमाळ येथील बेंबळा पुनर्वसन उपविभाग क्र.३ हे उपविभागीय कार्यालय डेहणी उपसा ठिबक सिंचन योजनेंतर्गतच्या घटक कामांच्या उभारणीसाठी व या
घटक कामांच्या सुनियोजित परिचलन व देखभाल दुरुस्तीसाठी डेहणी मुख्यालयी स्थलांतरीत करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः आढावा-२०१८/प्र.क्र.९१/२०१८/आ.(प्रशि)
शासन निर्णय :
विदर्भ पाटबंधारे विकास महामंडळ, नागपूर अंतर्गतच्या मुख्य अभियंता, जलसंपदा विभाग, अमरावती अधिनस्त यवतमाळ पाटबंधारे मंडळ, यवतमाळ या कार्यालयाच्या नियंत्रणाखाली कार्यरत बेंबळा पुनर्वसन उपविभाग क्र.३, थाळेगांव या उपविभागीय कार्यालयाचे मुख्यालय डेहणी उपसा ठिबक सिंचन योजनेच्या कामासाठी डेहणी, ता. बाभूळगांव, जि. यवतमाळ येथे स्थलांतरीत करण्यास, याद्वारे मान्यता देण्यात येत आहे.
२. उपरोक्त प्रमाणे होणाऱ्या बदलास खालील अटींच्या अधीन राहून मान्यता प्रदान करण्यात येत आहे.
(अ) उप अभियंता, बेंबळा पुनर्वसन उपविभाग क्र.३, थाळेगांव हे उपविभागीय कार्यालय मुख्यालय स्थलांतरणामुळे उप अभियंता, डेहणी उपसा सिंचन उपविभाग, डेहणी या नावाने डेहणी मुख्यालयी सध्याच्या मंजूर आस्थापनेसह कार्यान्वित करण्यात यावे.
(ब) संबंधित उपविभागीय कार्यालयासाठी आवश्यक आस्थापना (पदे) उपलब्ध होईपर्यंत तात्पुरत्या स्वरुपात खालीलप्रमाणे आस्थापना कार्यरत राहील.
---------------------------------------------------------------------
| अ.क्र. | पदनाम | सध्याची मंजूर पदसंख्या |
| १ | उप अभियंता (स्थापत्य) | १ |
|  | कनिष्ठ अभियंता / शाखा अभियंता/ सहायक अभियंता श्रेणी-२ (स्थापत्य) | ४ |
| ३ | वरिष्ठ लिपिक | १ |
| ४ | कनिष्ठ लिपिक | २ |
| ५ | लिपिक-टंकलेखक / टंकलेखक | १ |
| ६ | अनुरेखक | १ |
| ७ | स्थापत्य अभियांत्रिकी सहायक | ४ |
| ८ | वाहनचालक | १ |
| ९ | शिपाई | २ |
| १० | चौकीदार | १ |
|  | एकूण | १८ |
---------------------------------------------------------------------
(आ) स्थलांतरीत केलेले उपविभागीय कार्यालय शासकीय इमारतीच्या जागेत कार्यान्वित करावे. तसेच बांधकामाचा वेगळ्याने खर्च करु नये.
(इ) कार्यालयीन वापरासाठी उपलब्ध साहित्याचा वापर करण्यात यावा.
(ई) स्थलांतरीत उपविभागीय कार्यालयाचे प्रशासकीय व तांत्रिक नियंत्रण व संनियंत्रण पूर्ववत राहील.
३. वरीलप्रमाणे मंजूरी दिल्यानुसार संबंधित उपविभागीय कार्यालय डेहणी मुख्यालयी कार्यान्वित होईल यादृष्टीने मुख्य अभियंता, जलसंपदा विभाग, अमरावती यांनी आवश्यक ती सर्व कार्यवाही त्वरेने पूर्ण करावी.
पृष्ठ ४ पैकी २
# Page 3
शासन निर्णय क्रमांकः आढावा-२०१८/प्र.क्र.९१/२०१८/आ.(प्रशि)
४. डेहणी उपसा ठिबक सिंचन योजनेच्या कामासाठी आवश्यक असलेली विद्युत, यांत्रिकी, कृषी व पणन या कार्यप्रकारातील अधिकारी / कर्मचारी यांची सेवा वित्त विभागाच्या मान्यतेनुसार उपलब्ध करुन देण्यात येईल. तोपर्यंत या योजनेची कामे तात्पुरत्या स्वरुपात उपलब्ध करुन दिलेल्या पदांमधील समकक्ष वेतनश्रेणीच्या पदांकडून करुन घेण्यात यावीत.
५. शासन निर्णय, वित्त विभाग क्रमांक. ईआरडब्ल्यू-१०८३/सीआर-६११/८३ / एडीएम-९, दि. ८ मार्च, १९८४ मधील तरतूदीनुसार या उपविभागीय कार्यालयाचे “नियंत्रक अधिकारी” व “आहरण व संवितरण अधिकारी” हे अनुक्रमे संबंधित मंडळ कार्यालयाचे अधीक्षक अभियंता व संबंधित विभागीय कार्यालयाचे कार्यकारी अभियंता हे राहतील.
६. शासन निर्णय, वित्त विभाग क्रमांक १०९२/सीआर/८०६/व्यय-६, दिनांक १५/१०/१९९२ मधील तरतूदींनुसार विभागास प्रदान केलेल्या प्राधिकारानुसार व आंतर वित्त सल्लागार व उप सचिव यांच्या सहमतीने हा आदेश निर्गमित करण्यात येत आहे.
# Page 4