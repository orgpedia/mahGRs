# Page 1
बीम्स प्रणालीस संलग्न आभासी स्वीय प्रपंजी लेखा राबविण्याकरीता महाराष्ट्र कृष्णा खोरे विकास महामंडळा अंतर्गत असणाऱ्या कार्यकारी अभियंत्यांना यांना “आभासी स्वीय प्रपंजी लेखा अंतर्गत वितरण अधिकारी” (Disbursing Officer under PLA Account) घोषित करणे बाबत
महाराष्ट्र शासन
जलसंपदा विभाग
शासन निर्णय क्रमांक: ईप्रशा २०१९/(३३३/२०१९)/लपा भाग-२
हुतात्मा राजगुरू चौक, मादाम कामा मार्ग,
मंत्रालय, मुंबई-४०००३२
दिनांक : ३०/१०/२०१९
वाचा
१) शासन निर्णय क्रमांक संकीर्ण/२०१४/(३८/२०१४)/लेखा, दि. २२/०७/२०१५ २) शासन निर्णय क्रमांक संकीर्ण/२०१७/(१२/२०१७)/लेखा, दि. १६/०५/२०१७
प्रस्तावना
जलसंपदा विभागा अंतर्गत महामंडळे व त्या अंतर्गत कार्यालयांच्या लेखे व अनुषंगिक अभिलेखांमध्ये एकसुत्रीपणा आणणे, त्या द्वारे उपलब्ध होणाऱ्या माहितीची मांडणी अधिक उपयुक्त व वापर सुलभ करणे व लेख्यांचे तत्परतेने अद्यावतीकरण करणे शक्य व्हावे याकरिता महामंडळांचे लेख्यांचे संगणकीकरण करण्यासंदर्भात आवश्यक सुचना शासन निर्णय दि.२२/०७/२०१५ नुसार देण्यात आलेल्या आहेत.
शासन स्तरावरून महामंडळ व त्यांच्या अधिनिस्त क्षेत्रीय कार्यालयांना होणारे निधी वाटप व त्यातून केला जाणारा खर्च यावर प्रभावी नियंत्रण राखणे शक्य व्हावे यादृष्टीने बीम्स (Budget Estimation, Allocation and Monitoring System) सारखी प्रणाली विकसित करण्यासाठी संबधीत माहितगार अधिकाऱ्यांची समिती संदर्भ क्र २ नुसार स्थापन करण्यात आली आहे.
त्या अनुषंगाने राष्ट्रीय सुचना केंद्रामार्फत (National Informatics Center) Integrated Finance Management System (IFMS) ही नवीन प्रणाली विकसित करण्यात आली आहे. सदरहू प्रणाली प्रथम महाराष्ट्र कृष्णा खोरे महामंडळासाठी लागू करण्यात येणार आहे. प्रणाली कार्यान्वित करण्यापूर्वी महाराष्ट्र कृष्णा खोरे महामंडळा अंतर्गत असणाऱ्या विभाग प्रमुखांना संवितरण अधिकारी घोषित करण्याची बाब शासनाच्या विचाराधीन होती. याबाबत शासन पुढील प्रमाणे निर्णय घेत आहे.
शासन निर्णय :
महाराष्ट्र कृष्णा खोरे विकास महामंडळ या कार्यालयाकडील सद्यस्थितीत कार्यान्वित असलेले स्वीय प्रपंजी लेखा खाते क्र.८५४१ योजना सांकेतांक क्र.८४४३००८१ कोषागार कार्यालय पुणे येथे आहे. सदर स्वीय प्रपंजी लेख्यामधून निधी आहरणासाठी कार्यकारी संचालक यांना प्राधिकृत करण्यात आले आहे. परंतु नवीन विकसित होणाऱ्या Integrated Finance Management System (IFMS) (extended Beams) या प्रणालीसाठी महामंडळ अधिनिस्त कार्यकारी अभियंता यांचेकडून पुणे कोषागारातील महामंडळाच्या स्वीय प्रपंजी लेख्यामधून रक्कम वितरीत करणे आवश्यक असल्याने सोबत जोडलेल्या यादीतील कार्यकारी अभियंता यांना “आभासी स्वीय
# Page 2
शासन निर्णय क्रमांकः ईप्रशा २०१९/(३३३/२०१९)/लपा भाग-२
प्रपंजी लेखा अंतर्गत वितरण अधिकारी" (Disbursing Officer under PLA Account) घोषित करण्यात येत आहे.
सदर आदेश वित्त विभागाच्या अनौपचारीक संदर्भ ३१९/२०१९/कोषा प्रशा ५, दिनांक १६/०९/२०१९ नुसार निर्गमित करण्यात येत आहे.
# Page 3
# Page 4