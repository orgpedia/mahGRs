# Page 1
को. प. बंधारा तांदुळवाडी ता. वाळवा, जि सांगली विशेष दुरूस्ती अंतर्गत प्रशासकीय मान्यता.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२२/ (प्र.क्र.२५०/२०२२)/सिंव्य(कामे)
मंत्रालय, मुंबई-४०० ०३२
दिनांक:२१ जुलै, २०२२
वाचा: १. कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र जा.क्र. मकृखोविम-१६ /(९०/२०२२)/ उ अ ३/३४२६/ २०२२ दि.२३/०५/२०२२.
२. शासन निर्णय - २०१७/५६६/१७/सिंव्य (कामे), दि.३१/०८/२०१८.
३. शासन निर्णय - २०१८/५५१/१७/सिव्य (कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे), दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे), दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
प्रस्तावना: वारणा प्रकल्पाच्या ८७००० हेक्टर लाभक्षेत्रापैकी ४६०७८ हेक्टर इतके क्षेत्र हे वारणा नदीवरील उपसा सिंचन योजनेव्दारे सिंचनाखाली आण्याचा प्रकल्पार्तंगत नियोजीत आहे. याकरिता वारणा नदीवरील वारणा धरण ते वारणा कृष्णा नदी संगमापर्यंत एकूण ९ को.प. बंधारे बांधण्यात आलेली आहेत. सदर बंधा-यापैकी मौजे तांदूळवाडी ता. वाळवा, जि सांगली येथे एक को. प. बंधारा सन १९६३ साली बांधलेला असून सन १९६४ पासून पाणीसाठा करण्यात येत आहे. सदर बंधा-याची एकूण लांबी ९० मी. व जास्तीत जास्त उंची ८.९० मी. असून एकूण गाळे २६ आहेत. बंधा-याची जास्तीत जास्त साठवण क्षमता २.२२ द. ल. घ. मी. ( ७८.४० द. ल. घ. फू.) असून प्रकल्पीय सिंचनक्षमता ४६०६ हेक्टर आहे. सदरचा बंधारा जवळ जवळ ५९ वर्षापूर्वी बांधलेला आहे.
दरवर्षी वारणा नदीस साधारणपणे किमान दोन वेळा महापूर येत असतो. तसेच रब्बी हंगामापासून उन्हाळी हंगाम संपेपर्यंत बंधा-यात वेळोवेळी प्रकल्पीय सिंचना करिता म्हैसाळ उपसा सिंचन योजनेसाठी सोडावे लागणारे पाणी, कर्नाटक राज्यास सोडावे लागणारे पाणी व लातूर शहरास सोडावे लागणारे पाणी यामुळे बंधा-यामध्ये बहुतांश वेळी पुर्णसंचय पातळीपर्यंत पाणीसाठा करावा लागतो. सदर को. प. बंधा-याच्या एकूण २६ गाळंयापैकी नदी प्रवाह च्या डाव्या बाजूचे अंत्य स्तंभाकडून पिलर क्र. १ ते ७ स्लॅबसह पूर्णपणे वाहून गेले आहे व पिलर क्र १० व १२ स्लॅबसह सील लेवल पर्यंत तुटून वाहून गेला आहे. पिलर क्र. ९,११,१३,१४ व १६ चे दगडी बांधकाम पासून अंदाजे १.५ मीटर चे खाली सील लेवल पर्यंत तुटून वाहून गेला आहे. तर नदी प्रवाहाचे उजव्या अंत्य स्तंभ Approach पिलर क्र. २१ ते २५ पूर्णपणे गाळाने बुजलेला आहेत. बंधा-याच्या उर्वरीत पिलर u/s व d/s बाजूच्या Pointing पूर्णपणे खराब झालेले आहे. तसेच दगडी बांधकाम ब-याच ठिकाणी निखळलेले आहे. सन २०१९ चे महापुरात नदी प्रवाहाच्या u/s व d/s बाजूचे दगडी पिचींग पूर्णपणे वाहून गेले आहे. तसेच नदी काठ देखील वाहून गेल्यामुळे शेतीचे मोठया प्रमाणात नुकसान झाले आहे. एकंदरीत सदर बंधारा जिर्ण अवस्थेत आहे.
त्यामुळे सदर तांदुळवाडी को प. बंधारा ता. वाळवा, जि. सांगली यांच्या दुरुस्ती कामांना विशेष दुरुस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय: महाराष्ट्र कृष्णा खोरे विकास महामंडळ, पुणे, अंतर्गत को. प. बंधारा तांदुळवाडी ता. वाळवा, जि सांगली या प्रकल्पाच्या विशेष दुरूस्तीच्या रू ४,४९,१९,११९/-(रू. चार कोटी एकोनपन्नास लक्ष एकोणीस हजार एकशे एकोणीस फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः प्रमाप्र-२०२२/ (प्र.क्र.२५०/२०२२)/सिंव्य(कामे)
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०२ लघु पाटबंधारे प्रकल्प यावरील भांडवली खर्च, ८० सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत भाग भांडवली अंशदान (००)(१५) महाराष्ट्र कृष्णा खोरे विकास महामंडळास भाग भांडवली अंशदान (उर्वरीत महाराष्ट्र) (कार्यक्रम ) (४७०२ ७४५२) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र.१८ सन २०२२ मध्ये नोंदविण्यात आलेली आहे.
# Page 3
# Page 4