# Page 1
लघू पाटबंधारे योजनांसाठी आर्थिक मापदंडात सुधारणा.
महाराष्ट्र शासन
जलसंपदा विभाग
शासन निर्णय क्र.मापदंड २०१७/(४५२/२०१७)/लपा-२
मंत्रालय, मुंबई-४०० ०३२
दिनांक :- १३ जुलै, २०१८.
पहावे :- १) जलसंपदा (पाटबंधारे) विभागाचे परिपत्रक MNS १०८२/४१४/MIN दिनांक १४/०५/१९८२ २) जलसंपदा विभाग शासन परिपत्रक क्र.दरसूची-२२०५/(२४६/२००५)/लपा-२ दिनांक १३/०१/२००६
३) जलसंपदा विभाग शासन निर्णय क्र. संकीर्ण १००६/(३५५/२००६)/लपा-२ दिनांक १९/१२/२००७
४) जलसंपदा विभाग शासन निर्णय क्र.मापदंड २३०६/(३५८/२००६)/लपा-२ दिनांक ३/१/२००८ ५) जलसंपदा विभाग शासन निर्णय क्र.मापदंड २३०६/ (३५८/२००६)/लपा-२ दिनांक २३/०१/२००८.
६) जलसंपदा विभाग शासन निर्णय क्र.मापदंड २३०७/(४८/२००७)/लपा-२ दिनांक १३/८/२००८ ७) जलसंपदा विभाग शासन निर्णय क्र.मापदंड २३०९/(२५५/२००९)/लपा-२ दिनांक २९/७/२००९ ८) सार्वजनिक बांधकाम विभाग शासन शुद्धीपत्रक क्र. दरसूची-६२९/तां/दरसूची २००९-१०/ २०१० दिनांक २८/०१/२०१०
९) जलसंपदा विभाग शासन निर्णय क्र.मापदंड २३१०/(३८/१०)/लपा-२ दिनांक १५/९/२०१० १०) जलसंपदा विभाग शासन निर्णय क्र.मापदंड २३१०/(१५१/२०१०)/लपा-२ दिनांक ३०/४/२०११ ११) जलसंपदा विभाग शासन निर्णय क्र.मापदंड २२१४/(२६३/२०१४)/भाग२-२/२०१४/लपा-२ दिनांक १९/०७/२०१६
प्रस्तावना :
राज्यातील लघु पाटबंधारे प्रकल्पांसाठी सध्या सन २०१३-१४ चे दरसूचीवर आधारित संदर्भ क्र.११ नुसार
निर्गमित केलेले मापदंड दि.१९/०७/२०१६ पासून प्रचलित आहेत. यानंतर सामायिक दरसूचीतील
वाढ, भूसंपादन, सिमेंट, लोखंडाच्या दरामध्ये वाढ, स्वामित्व शुल्कात वाढ व इतर कारणांमुळे लघु पाटबंधारे
योजनांच्या बांधकामाच्या वाढलेल्या खर्चामुळे योजना मापदंडात बसू शकत नाहीत. तसेच आदर्श/सुयोग्य
ठिकाणी (Ideal Sites) कामे पूर्ण झाल्याने आता सद्य:स्थितीत ल.पा. प्रकल्पांसाठी प्रामुख्याने अडचणीची प्रकल्प
स्थळे (Difficult Dam Sites) शिल्लक आहेत. त्यामुळे प्रचलित मापदंडात सुधारणा करणे शासनाचे विचाराधीन
होते. त्याअनुषंगाने पाटबंधारे विभाग, शासन निर्णय क्र. एमएनएस १०८३/(३७५/८६) लपा-२, दिनांक ९ एप्रिल,
१९८७ अन्वये नेमलेल्या उच्चस्तरीय समितीच्या दिनांक १३/०६/२०१८ रोजी संपन्न झालेल्या बैठकीत चर्चा होऊन
शासनाने खालीलप्रमाणे निर्णय घेतला आहे:
# Page 2
शासन निर्णय क्रमांकः मापदंड २०१७/(४५२/२०१७)/लपा-२
शासन निर्णय :
लघु पाटबंधारे योजनांसाठी प्रचलित असलेल्या आर्थिक मापदंडात सुधारणा करुन विवरण पत्र- “अ”
प्रमाणे नवीन आर्थिक मापदंड शासन निर्णयाच्या दिनांकापासून पुढील आदेशापर्यत लागू राहतील. तसेच सदर
मापदंड खालील अटींच्या अधीन लागू राहतील.
१) कालवे व विमोचक प्रस्तावित नसलेल्या साठवण लघु पाटबंधारे तलावांना त्या-त्या वर्गवारीच्या त्या-त्या
क्षेत्रातील लघु पाटबंधारे तलावांसाठी विहीत केलेल्या मापदंडाच्या ८०% मापदंड अनुज्ञेय राहतील.
तसेच कालवे प्रस्तावित नसलेल्या परंतु विमोचक प्रस्तावित केलेल्या साठवण लघु पाटबंधारे तलावांच्या
योजनांना त्या-त्या वर्गवारीच्या त्या-त्या क्षेत्रातील विहीत केलेल्या मापदंडाच्या ९०% मापदंड अनुज्ञेय
राहतील. विमोचक असलेल्या साठवण लघु पाटबंधारे तलावांचे किमान ५०% सिंचन क्षेत्र त्यांच्या
पाणलोट क्षेत्रातील तलावांच्या परिसरातील असावे.
२) संदर्भ क्र.५ च्या अनुषंगाने खारपाण पट्ट्यातील योजनांकरिताचे मापदंड सर्वसाधारण क्षेत्रातील
मापदंडाच्या ३ पट ( ३०० % वाढ ) राहतील.
३) विशेष कृती आराखडयातील गडचिरोली जिल्ह्यातील नक्षलग्रस्त क्षेत्राकरिता मापदंडात २०% व चंद्रपुर,
यवतमाळ,गोंदिया,भंडारा व नांदेड या जिल्ह्यांतील अंशत: गावांकरिता मापदंडात १०% वाढ अनुज्ञेय
राहील.
४) अवर्षण प्रवण क्षेत्रातील लघु पाटबंधारे तलावांच्या योजनांसाठी अंतर्गत आर्थिक परतावा दर १०% पेक्षा
जास्त आणि इतर लघु पाटबंधारे योजनांसाठी हा दर १२% पेक्षा जास्त असणे आवश्यक आहे. तथापि
पाझर तलाव व गावतळी रोजगार हमी योजना व्यतिरिक्त या योजनांना आर्थिक परतावा दर विचारात
घ्यावयाची आवश्यकता नाही.
५) अवर्षणप्रवण क्षेत्रातील योजनांना तसेच पाझर तलाव व गावतळी रोजगार हमी योजना व्यतिरिक्त या
योजनांना लाभव्यय प्रमाण विचारात घ्यावयाची आवश्यकता नाही. तथापि इतर सर्व योजनांना “एका पेक्षा
अधिक” लाभव्यय प्रमाण असणे आवश्यक आहे.
६) सन २०१६-१७ च्या व त्यानंतरच्या दरसूचीवर आधारित अंदाजपत्रकासाठीच हे सुधारित मापदंड लागू
होतील. ज्यांची अंदाजपत्रके सन २०१६-१७ च्या अगोदर असलेल्या दरसूचीवर आधारित असतील,
त्यांना हे सुधारित मापदंड लागू होणार नाहीत.
७) नविन लघु पाटबंधारे योजनांचे नियोजन करित असतांना जलसंपदा (पाटबंधारे) विभागाचे परिपत्रक
MNS १०८२/४१४/MIN, दिनांक १४/०५/१९८२, मधील तरतुदींनुसार जलमग्न होणाऱ्या क्षेत्राचे प्रमाण
पृष्ठ २० पैकी २
# Page 3
शासन निर्णय क्रमांकः मापदंड २०१७/(४५२/२०१७)/लपा-२
हे सिंचित क्षेत्राच्या २५% पेक्षा जास्त नसावे याची दक्षता घेणे आवश्यक आहे. परंतु काही अपवादात्मक
परिस्थितीत जलमग्न क्षेत्रातील जमीन ही सिंचित क्षेत्राच्या २५% पेक्षा जास्त असल्यास व सदर जलमग्न
होणाऱ्या क्षेत्रातील जमीन पडीक (not culturable) जमीन असल्यास, अशा वेळी संबंधित जिल्हाधिकारी
यांच्याकडून पडीक (not culturable) जमीनीबाबतचे प्रमाणपत्र घेवून प्रशासकीय मान्यता देण्यास सक्षम
असलेल्या प्राधिकरणाची मान्यता घेण्यात यावी.
८) डोंगरी क्षेत्राचे आणि अवर्षण प्रवण क्षेत्राचे मापदंड हे शासनाने आदेश निर्गमित करून जे क्षेत्र डोंगरी क्षेत्र,
अवर्षण प्रवण क्षेत्र म्हणून जाहीर केले आहे, अशाच क्षेत्रातील प्रकल्पांना लागू राहतील.
९) हा शासन निर्णय नियोजन विभागाच्या अनौपचारिक संदर्भ क्र.५५/का.१४३४, दिनांक ०८/०५/२०१८
अन्वये दिलेल्या सहमतीनुसार तसेच वित्त विभागाच्या अनौपचारिक संदर्भ क्र. १५४/व्यय-१२, दिनांक
३०/०६/२०१८ अन्वये दिलेल्या सहमतीनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20