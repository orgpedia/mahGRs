# Page 1
वळके सातिडे खारभूमी योजना,
ता.मुरुड,जि. रायगड या योजनेच्या
नूतनीकरणाच्या अंदाजपत्रकास प्रशासकीय
मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्रमांकः खाभूयो - २०२२/(प्र.क्र.१८४)/खारभूमी
मंत्रालय, मुंबई - ४०० ०३२.
दिनांक :- ०७ मार्च, २०२४
पहावे-
मुख्य अभियंता, जलसंपदा विभाग,कोंकण प्रदेश,मुंबई यांचे पत्र क्र. मुअकोप्र / वळके सातिडे /
खारभूमी / तां- ३ /४६७० , दिनांक ०६/१२/२०२२.
प्रस्तावना:-
वळके सातिडे खारभूमी योजना, ता. मुरुड, जि. रायगड ही योजना रेवदंडा खाडीजवळ
कुंडलीका नदीच्या तीरावर आहे. रायगड जिल्हातील खारभूमी विकास योजनेच्या बृहत आरखड्यात
मुरुड तालुक्यातील अ. क्र. ०१ व पृष्ट्ठ क्र.२७ वर समाविष्ट्ट आहे. तसेच केद्रिंय पर्यावरण व वन मंत्रालय,
नवी दिल्ली यांचे कडील पत्र जा. क्र. जे-१७०११/३२/२००१ /आय -३/दिनांक २२/८/२००३ अन्वये सागरी
नियमन कायदा १९९१ मधून सूट दिलेल्या कोकणातील एकूण ५७५ (रत्नागिरी जिल्हातील १७० खारभूमी
योजना) खारभूमी योजनाध्ये या योजनेचा समावेश आहे. ही योजना बोर्डकाळात सन १९५६ साली फक्त
मातीकामात पुर्ण झालेली असुन सदर योजनेचे नुतनीकरण १९९४ साली राज्यनिधी अंतर्गत करण्यात
आले आहे. सदर योजना पूर्ण होऊन २८ वर्षाचा कालावधी लोटला आहे. सदर योजनेमुळे ५१८ हेक्टर
क्षेत्र पुनःप्रापित होणार आहे. योजनेच्या बांधाची एकूण लांबी सा. क्र. ० ते ६९० मी (भाग-अ) व सा. क्र. ० ते
५०१० मी. (भाग-ब) अशी एकुण ५७०० मीटर आहे, तसेच या योजनेवर सा. क्र. ९५ मी., १८०० मी., २७०७
मी, सा. क्र. ३४६५ मी. व सा. क्र. ४४३७ मी अशा एकुण ५ उघाड्या आहेत. पावसाळ्यामध्ये पूराचे पाणी
खाडीकडून मोठ्या प्रमाणात येत असल्यामुळे तसेच नेहमीच्या भरती ओहोटी मुळे बांधाचे नुकसान झालेले
आहे. बांधाचे मोठ्या प्रमाणावर क्षरण होऊन खांडी पडलेल्या आहेत. खांडीमुळे खाडीचे क्षारयुक्त पाणी
शेतात शिरुन भातशेतीचे नुकसान होत आहे. बांधाचे निसर्ग व तौक्ते चक्रिवादळामध्ये खुप मोठे नुकसान
झाले आहे. तसेच बांधाच्या नुकसानी बरोबर तीनही उघाड्यांचे खूप नुकसान झालेले आहेत. त्यामूळे
योजनेचे नुतनीकरण करणे गरजेचे आहे.
मुख्य अभियंता, जलसंपदा विभाग, कोंकण प्रदेश, मुंबई यांच्याकडून संदर्भाधीन पत्रान्वये
शिफारशीसह शासनास प्राप्त झालेला वळके सातिडे खारभूमी योजना, ता. मुरुड, जि. रायगड या
खारभूमी योजनेच्या नूतनीकरणाच्या कामास प्रशासकीय मान्यता देण्याची बाब शासनाच्या विचाराधीन
होती. त्यानुसार सदर प्रस्तावा संदर्भात शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकःखाभूयो - २०२२/(प्र.क्र.१८४)/खारभूमी
शासन निर्णय :-
वळके सातिडे खारभूमी योजना, ता. मुरुड, जि. रायगड या योजनेच्या नूतनीकरणाच्या कामास
जलसंपदा विभागाची सामाईक दरसूची सन २०२२-२०२३ या वर्षाच्या दरसूचीवर आधारित अंदाजित
रूपये १६,६५,३२,९९१/- (रुपये सोळा कोटी पासष्ट्ठ लक्ष बत्तीस हजार नऊशे एक्याण्णव फक्त) एवढया
रक्कमेस याव्दारे प्रशासकीय मान्यता प्रदान करण्यात येत आहे. तरतुदींचा उपशीर्षवार गोषवारा
सोबतच्या परिशिष्ट्ट अ मध्ये देण्यात आला आहे. सदरील प्रशासकीय मान्यता पुढील अटींच्या अधीन
राहून देण्यात येत आहे.
१. जलसंपदा विभागाने प्रगतीपथावरील कामे व त्यांचे आर्थिक दायित्व यांचा आढावा घेऊन स्विकारलेल्या
प्रकल्पांच्या कामांचे प्राधान्यक्रम ठरवावेत व विषयाधीन योजनेस प्राधान्यक्रमानुसार निधी उपलब्ध
करण्याची कार्यवाही करावी.
२.योजनेच्या कामावरील खर्च मागणी क्रमांक आय-५, मुख्य लेखाशिर्ष “४४०२ मृद व जलसंधारण
यावरील भांडवली खर्च (१०२) मृद संधारण (०१) खार जमीन योजना (०१) बांधकामे (योजनांतर्गत)
(४४०२०३८४)” या लेखाशीर्षाखाली खर्ची टाकावा व तो मंजूर अनुदानातून भागविण्यात यावा.
३. शासन शुध्दीपत्रक दिनांक १५.०१.२०२४ मधील अ.क्र. २ नुसार खारभूमी योजना पूर्ण करण्यासाठी
पुनःप्रापित क्षेत्रातील लाभधारकांकडून प्रकल्पातील सहभाग म्हणून रुपये ५००/- प्रती हेक्टर खर्च (किमान
रुपये २००/-रोख व रुपये ३००/- मजुरीच्या स्वरूपात किंवा रोखीने ) घेण्यात यावा व शासन निर्णय
दिनांक ०४.०३.२०२२ मधील परिच्छेद क्र. २(३) नुसार खारभूमी योजनेचे बांधकाम सुरु करण्यापूर्वी
लाभधारकांनी सहकारी संस्था स्थापन करावी व योजनेचे काम पूर्ण झाल्यानंतर योजना देखभाल व
दुरुस्तीसाठी त्यांच्याकडे हस्तांतरित करण्यात यावी.
४. सदर कामासाठी विहित मार्गाने तरतूद अर्थसंकल्पित केल्याशिवाय त्यावर खर्च केला जाणार नाही
याची दक्षता घेण्यात यावी.
५. या कामाकरीता पर्यावरण विषयक तसेच इतर सर्व वैधानिक मान्यता घेतल्यानंतरच प्रत्यक्ष काम सुरु
करावे.
६.सदर प्रशासकीय मान्यता म्हणजे प्रकल्प कार्यान्वयीत करण्याच्या विविध टप्यावर झालेल्या
अनियमिततेस मान्यता असल्याचे गृहित धरता येणार नाही. सदर प्रशासकीय मान्यता देणेपूर्वी अथवा
नंतरही या कामावर कोणतीही अनियमितता झालेली असल्यास अथवा आढळल्यास सदर प्रशासकीय
मान्यता प्रदान केल्याने ती नियमीत झालेली आहे असे गृहीत धरता येणार नाही.
७. सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी
वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, वित्तीय अधिकार
मर्यादा, विहित केलेली निविदा कार्यपद्धती यांचे काटेकोरपणे अंमलबजावणी करण्यात यावी.
८. सदर प्रकल्पाच्या प्रस्तावित प्रशासकीय मान्यतेमध्ये अंतर्भूत किंमतीला तांत्रिक मान्यता प्राप्त करून
घ्यावी.
९. संपूर्ण प्रकल्प हा सदर प्रशासकीय मान्यता किंमतीच्या मर्यादेत पूर्ण करावा.
पृष्ट्ठ ५ पैकी २
# Page 3
शासन निर्णय क्रमांकःखाभूयो - २०२२/(प्र.क्र.१८४)/खारभूमी
सदरहू शासन निर्णय, वित्त विभाग, क्रमांक विअप्र-१०१३/प्र.क्र.३०/२०१३/ विनियम भाग-२,
दिनांक १७.०४.२०१५, भाग पहिला, उपविभाग तीन, अनुक्रमांक ४, परिच्छेद क्रमांक २७(२) अन्वये
प्रशासकीय विभागास प्रदान करण्यात आलेल्या अधिकारानुसार आंतरवित्त सल्लागार व सह सचिव तसेच
नियोजन विभागाच्या (कायार्सन-१४३४) यांच्या अनौपचारिक संदर्भ क्र. २४५/२३ दिनांक १३.१०.२०२३ व
वित्त विभागाचा अनौपचारिक संदर्भ क्र. ४६१/२०२३.व्यय (१२) दिनांक २९.१२.२०२३ नुसार दिलेल्या
सहमतीने निर्गमित करण्यात येत आहे.
या योजनेस प्रदान करण्यात आलेली प्रशासकीय मान्यता या विभागातील खारभूमी कार्यासनाच्या
प्रशासकीय मान्यता नोंदवहीत १५ या अनुक्रमांकावर नोंदविण्यात आली आहे.
सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5