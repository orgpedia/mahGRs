# Page 1
दिव्यांग व्यक्तींच्या तक्रार निवारणासाठी “तक्रार निवारण अधिकारी नियुक्त करणेबाबत.
महाराष्ट्र शासन,
जलसंपदा विभाग,
शासन निर्णय क्रमांक : दिव्यांग २०२०/प्र.क्र.१७/आ(संनि)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १ एप्रिल, २०२१
वाचा :- केंद्र शासनाचा दिव्यांग व्यक्ती हक्क अधिनियम, २०१६
प्रस्तावना :
दिव्यांग व्यक्ती हक्क अधिनियम २०१६ अन्वये दिव्यांग व्यक्तींना समान संधी व हक्क प्रदान करण्यात
आलेले आहेत. दिव्यांग व्यक्ती हक्क अधिनियम २०१६ प्रकरण ४ कलम २३ मध्ये दिव्यांग व्यक्तींच्या तक्रार
निवारणासाठी तक्रार निवारण अधिकारी नेमण्याबाबत निदेश दिलेले आहेत. त्यानुसार जलसंपदा विभागाच्या
अधिपत्याखालील क्षेत्रिय कार्यालयातील दिव्यांग अधिकारी/कर्मचारी यांच्या तक्रारींच्या अनुषंगाने तक्रार निवारण
अधिकारी नेमण्याची बाब शासनाच्या विचाराधीन होती.
शासन निर्णय :
दिव्यांग व्यक्ती हक्क अधिनियम, २०१६ प्रकरण ४ मधील कलम २३ मधील तरतूदीनुसार जलसंपदा
विभागाच्या अधिपत्याखालील क्षेत्रिय कार्यालयांतर्गत खालीलप्रमाणे “तक्रार निवारण अधिकारी” म्हणून घोषित
करण्यात येत आहे :
---------------------------------------------------------------------------------
| अ.क्र. | संबंधित कार्यालय | स्तर | तक्रार निवारण अधिकारी |
|  | प्रादेशिक कार्यालय | राज्य स्तर | आस्थापनाविषयक बाबी हाताळणारे सहायक मुख्य अभियंता |
|  | मंडळ कार्यालय | विभाग स्तर | आस्थापनाविषयक बाबी हाताळणारे उप/सहायक अधीक्षक अभियंता |
| ३ | विभाग कार्यालय | जिल्हा स्तर | उप कार्यकारी अभियंता |
|  | उपविभाग कार्यालय | तालुका स्तर | उप अभियंता |
| ५ | शाखा कार्यालय | शाखा स्तर | सहायक अभियंता श्रेणी-२/शाखा अभियंता/कनिष्ठ अभियंता |
---------------------------------------------------------------------------------
२. उपरोक्त संबंधित तक्रार निवारण अधिकाऱ्यांनी त्यांचे स्तरावर दाखल झालेल्या तक्रारीवर दिव्यांग
व्यक्ती हक्क अधिनियम, २०१६ कलम २३ मधील तरतूदीनुसार व त्यामध्ये वेळोवेळी होणाऱ्या बदलानुसार
कार्यवाही करावी.
३. संबंधित कार्यालयांनी तक्रार निवारण अधिकाऱ्यांचे संपूर्ण नांव व पदनाम, कार्यालयाचे नांव, टपालाचा
पत्ता, दूरध्वनी क्रमांक, ई मेल क्रमांक इ. ठळक अक्षरांमध्ये नमूद करुन कार्यालयाच्या दर्शनी स्थळी फलक
लावण्यात यावा.
४. संबंधित तक्रार निवारण अधिकारी यांनी खालील बाबींची पूर्तता करणे आवश्यक राहील :
# Page 2
शासन निर्णय क्रमांकः दिव्यांग २०२०/प्र.क्र.१७/आ(संनि)
(१) दिव्यांग व्यक्ती हक्क अधिनियम, २०१६ मधील कलम २० च्या तरतूदींचे पालन न झाल्यास संबंधित
पिडित कोणतीही व्यक्ती, तक्रार निवारण अधिकाऱ्याकडे तक्रार दाखल करु शकते, जो त्याचे अन्वेषण
करेल आणि सुधारणा कारवाईसाठी आस्थापनाकडे विषय नेईल.
(२) तक्रार निवारण अधिकारी केंद्र शासनाने विहित केलेल्या पध्दतीमध्ये नोंद पुस्तकात तक्रार नोंदवेल आणि
प्रत्येक तक्रार नोंदवल्याच्या दोन आठवड्याच्या आत तिची चौकशी केली जाईल.