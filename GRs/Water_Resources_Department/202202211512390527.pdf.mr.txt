# Page 1
को.प. बंधारा खोची ता. हातकणंगले जि. कोल्हापूर च्या विशेष दुरूस्ती अंदाजपत्रकास प्रशासकीय मान्यता प्रदान करणे बाबत.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०२१/ (प्र.क्र.३२३/२०२१)/ सिंव्य (कामे)
मंत्रालय, मुंबई-४०० ०३२
दिनांक : २१ फेब्रुवारी, २०२२
वाचा: १. कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र.जा.क्र.मकृखोविम-१६/ (३७२/२०२१)/सिंव्य-४/४९९५/२०२१ दि.६/१०/२०२१.
२. शासन निर्णय – २०१७/(५६६/१७)/सिंव्य(कामे), दि.३१/०८/२०१८.
३. शासन निर्णय – २०१८/(५५१/१७)/सिंव्य(कामे), दि.२७/११/२०१८.
४. शासन निर्णय – २०१३/(७८५/१३)/सिंव्य(कामे), दि.१/८/२०१९.
५. शासन परिपत्रक - प्रमा २०१३ / (७८५/१३)/सिंव्य (कामे), दि. १६/९/२०२१.
प्रस्तावना: सांगली व कोल्हापूर जिल्हयाची सरहदद असणा-या वारणा नदीवर चांदोली ता.शिराळा जि.सांगली येथे मातीचे व दगडी असे संयुक्त धरण बांधण्यात आले आहे. धरणातील पाण्याचा उपयोग हा सिंचन, पिण्यासाठी व औद्योगिक वापरासाठी केला जातो. वारणा प्रकल्पाच्या ८७००० हे. लाभक्षेत्रासाठी ४६०७८ हे.
इतके क्षेत्र हे वारणा नदीवरील उपसा सिंचन योजनेव्दारे सिंचनाखाली आणण्याचे प्रकल्पांतर्गत नियोजित आहे.
या करिता वारणा नदीवरील वारणा धरण ते वारणा कृष्णा नदी संगमापर्यंत एकूण ९ को.प.बंधारे बांधण्यात आलेले आहेत. सदर बंधा-यापैकी खोची ता. हातकणंगले जि. कोल्हापूर को प. बंधारा सन १९७१ साली बांधलेला असून त्यामध्ये १९७१ पासून पाणीसाठा करण्यात येत आहे.
सदर बंधा-याची एकुण लांबी ९० मीटर व उंची ६ मीटर असून एकूण गाळे २९ आहेत. बंधा-याची जास्तीत जास्त साठवण क्षमता ३.५३९ दलघमी (१२४.८५ दलघफू) असून प्रकल्पीय सिंचन क्षमता ६२५९ हेक्टर आहे. सदरचा बंधारा जवळ जवळ ४८ वर्षापुर्वी बांधलेला आहे. वारणा नदीस दरवर्षी किमान दोन वेळा महापूर येत असल्याने बंधा-याचे cut water व Ease water सतत ढासळत असल्याने त्याच्या दगडी बांधकामाच्या सांध्यातुन पाणी जाऊन दगडी बांधकाम अतिग्रस्त झाले आहे. तसेच बंधा-याचे सील खराब झाल्याने त्याचे खालून पाण्याची गळती होत असल्याने निदर्शनास आले आहे. सततच्या पाण्यामुळे व वेळावेळी न केलेल्या दुरूस्तीमुळे कोल्हापूर पध्दतीच्या बंधा-याचा काही भाग मोठया प्रमाणात क्षतीग्रस्त झालेला आहे. तसेच पीलर क्र. ४ ते २६ यांचे अधोबाजूच्या पायातील भाग पूर्णत: नष्ट झाला आहे व तो कोणत्याही क्षणी पडण्याची शक्यता आहे. सदर बंधा-याची पूर्णपणे दुरावस्था झालेली आहे. त्यामुळे दुरूस्ती वेळेत न झाल्यास भविष्यात सदरचा को.प.बंधारा ढासळून बंधा-याच्या बांधकामाचे मोठे नुकसान होण्याची शक्यता आहे. त्यामुळे को.प. बंधारा खोची ता. हातकणंगले जि. कोल्हापूर च्या अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होती. त्याअनुषंगाने शासन पुढीलप्रमाणे निर्णय घेत आहे.
शासन निर्णयः
महाराष्ट्र कृष्णा खोरे विकास महामंडळ, पुणे अंतर्गत को. प. बंधारा खोची ता. हातकणंगले जि. कोल्हापूर अंदाजपत्रकास या योजनेच्या विशेष दुरुस्तीच्या रू. ३,४८,३८,६३७ /- (रू. तीन कोटी अठठेचाळीस लक्ष अडतीस हजार सहाशे सदतीस फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः प्रमाप्र-२०२१/ (प्र.क्र.३२३/२०२१)/ सिंव्य (कामे)
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), दि. १.१.२०१५ मधील मार्गदर्शक सूचनांचे पालन करणे बंधनकारक आहे.
२. शासन पत्र दि. ४/६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसार निधी खर्च करणे, दायित्व निर्मिती मर्यादेत राहण्यासाठी कामाचे एक वर्षाचे नियोजन करणे याची संपूर्ण जबाबदारी महामंडळाची राहील.
३. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
४. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे प्रस्तावात दर्शविलेले असून यात तांत्रिक मान्यता प्रदान करताना त्यात बदल करण्यात येऊ नये .
५. प्रस्तावित कामांमुळे होणाऱ्या खोदकाम/ तोडफोड याद्वारे उपलब्ध होणारे बांधकाम साहित्याचा पूर्ण वापर करुन बचत साधावी.
६. कामाचा खर्च उपलब्ध अनुदानातून प्रशासकीय मान्यतेच्या मर्यादेत व व नियोजित वेळेत पूर्ण करण्यात यावा.
७. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
८. सदर अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
९. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-यांची राहील.
शासन निर्णय क्र. संकीर्ण-२०१६/२७/२०१६/लपा-०२ दिनांक २६/०५/२०१७ अन्वये रू ५.०० कोटी किमंतीच्या मर्यादेतील विशेष दुरुस्ती कामास आंतरवित्त सल्लागार यांचे सहमतीने मान्यता देण्याबाबतचे अधिकार जलसंपदा विभागास आहेत. त्या अनुषंगाने आंतरवित्त सल्लागार व सहसचिव यांच्या सहमतीने शासन निर्णय निर्गमित करण्यात येत आहे.
प्रस्तावित कामासाठी होणारा खर्च ४७०२ लहान पाटबंधारे प्रकल्प यावरील भांडवली खर्च, ८० सर्वसाधारण १९० - सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा कार्यक्रमा अंतर्गत भाग भांडवली अनुदान (००) (१५) महाराष्ट्र कृष्णा खोरे विकास महामंडळास भाग भांडवली अंशदान (उर्वरित महाराष्ट्र)(कार्यक्रम) (४७०२ ७४५२) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवहीमध्ये क्र.
४१ सन २०२१-२०२२ मध्ये नोंदविण्यात आलेली आहे.
पृष्ठ ४ पैकी २
# Page 3
शासन निर्णय क्रमांकः प्रमाप्र-२०२१/ (प्र.क्र.३२३/२०२१)/ सिंव्य (कामे)
# Page 4