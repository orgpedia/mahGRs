# Page 1
उर्ध्व पेनगंगा, ता. पुसद, जि. यवतमाळ या प्रकल्पाच्या रु. ७६५४.६३ कोटी इतक्या किंमतीस सहावी सुधारीत प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्र. सुप्रमा-२०२३/११८५/प्र.क्र.५००/मोप्र-२
मंत्रालय विस्तार, मुंबई-४०००३२.
दिनांक : २७ ऑक्टोबर, २०२३.
पहावे :- १. शासन निर्णय क्र. संकीर्ण-२०१५/(३५/२०१५)/जसं(आ) दिनांक ९ सप्टेंबर, २०१५.
२. शासन शुद्धिपत्रक क्र. संकीर्ण-२०१५/(३५/२०१५)/जसं(आस्था) दि. २२ जून, २०१६.
३. गोदावरी मराठवाडा पाटबंधारे विकास महामंडळ, औरंगाबाद यांचे टिपणी नुसार
प्रस्तावना :
उर्ध्व पेनगंगा प्रकल्प, जि.यवतमाळ या प्रकल्पाच्या रु.७६५४.६३ कोटी इतक्या किंमतीस सहाव्या
सुधारित प्रशासकीय मान्यता प्रस्तावास राज्य तांत्रिक सल्लागार समिती, नाशिक यांच्या दि.२५.०५.२०२३ रोजी झालेल्या १९४ व्या बैठकीत शिफारशीसह निर्णय झाला आहे.
शासन निर्णय क्र. संकिर्ण-२०१५/३५/२०१५/जसं (आ) दि. ०९.०९.२०१५ व समक्रमांकाचे शुध्दीपत्रक दि. २२.०६.२०१६ मधील परिच्छेद क्र. ४ अन्वये राज्य तांत्रिक सल्लागार समितीचा अहवाल विचारात घेऊन, ज्या प्रकरणी मा.मंत्रीमंडळाच्या विचारार्थ सादर करावीत असा निर्णय नियामक मंडळाने घेतल्यास अशी प्रकरणे मा. मंत्रीमंडळासमोर विचारार्थ सादर करण्याची तरतुद आहे.
उर्ध्व पेनगंगा प्रकल्प ही गोदावरी मराठवाडा पाटबंधारे विकास महामंडळ, औरंगाबाद अंतर्गत, गोदावरी खोऱ्यातील पेनगंगा उपखोऱ्यात आहे. सदर योजना पेनगंगा नदीवर बांधण्यात आला आहे. या प्रकल्पांतर्गत पेनगंगा नदीवर इसापुर धरण, कयाधु नदीवर सापळी धरण व पेनगंगा नदीवरील उच्च पातळी बंधा-यांचा समावेश आहे. या प्रकल्पांतर्गत
सापळी धरण पुनर्नियोजन व पुनर्विलोकन अंतर्गत सापळी धरणा ऐवजी कयाधु नदीवर खरबी उच्च पातळी बंधारा व खरबी वळण योजना मौ. खरबी ता. जि.हिंगोली व गोजेगाव उपसा
योजना-१ ता. हदगाव जि. नांदेड याचा समावेश आहे. ईसापुर धरणाची तूट भरून काढण्यासाठी दिगडी उपसा योजना-२ ता. माहुर जि. नांदेड तसेच पेनगंगा नदीवर विविध ठिकाणी १२ उच्च पातळी बंधारे इत्यादी कामांचा समावेश आहे. उर्ध्व पेनगंगा प्रकल्पाच्या पाण्याचा वापर उजव्या व डाव्या कालव्याद्वारे यवतमाळ, हिंगोली व नांदेड जिल्ह्यातील एकुण १,०७,०९० हे. सिंचन क्षेत्रासाठी तसेच पेनगंगा नदीवरील मंजुर पाच (०५) उच्च पातळी बंधारे अंतर्गत ७,३८० हे. सिंचन क्षेत्रासाठी आणि पेनगंगा नदीवरील प्रस्तावित सात (०७) उच्च पातळी बंधारे अंतर्गत ४,३२० हे.
सिंचन क्षेत्रासाठी असा एकूण १,१८,७९० हे. सिंचन क्षेत्रासाठी प्रस्तावित आहे.
# Page 2
शासन निर्णय क्रमांकः सुप्रमा-२०२३/११८५/प्र.क्र.५००/मोप्र-२
शासन निर्णय :
उर्ध्व पेनगंगा प्रकल्पाच्या (जलसंपदा विभागाच्या सन २०२२-२३ च्या दरसूची वर आधारीत) रु.७६५४.६३ कोटी किंमतीच्या सहाव्या सुधारीत प्रशासकीय मान्यता प्रस्तावास खालील अटींच्या अधिन राहून मान्यता प्रदान करण्यात येत आहे. प्रकल्पाच्या उपशिर्षनिहाय गोषवारा परिशिष्ट “अ” प्रमाणे आहे.
१. सदर प्रस्तावावर नियोजन विभाग व वित्त विभागाने उपस्थित केलेल्या मुद्यांची पुर्तता करुन अनुपालन सादर करण्याच्या अटीच्या अधीन राहून सदर प्रस्तावास मान्यता देण्यात येत आहे.
२. राज्यस्तरीय तांत्रिक सल्लागार समितीच्या छाननी अहवालातील परिच्छेद क्र.२६ व २७ अंतर्गत नमूद सर्व मुद्दयांचे अनुपालन करावे.
३. सदर प्रकल्पाच्या तृतीय सु.प्र.मा. प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
४. प्रकल्पाची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती यांची काटेकोरपणे अंमलबजावणी करण्यात यावी ५. उपलब्ध निधीचे विरळ स्वरुपातील वाटप / विभागणी ( Thin Spreading) टाळणेचे दृष्टीने राज्य
तांत्रिक सल्लागार समितीचा अहवाल विचारात घ्यावा व त्यानुसार प्रकल्प घटकांच्या बांधकामावरील गुंतवणुकीचा प्राधान्य क्रम निश्चित करून त्यानुसारच कामे करावीत.
६. उच्च न्यायालयातील प्रलंबित जनहित याचिका तसेच विशेष चौकशी समितीच्या अनुषंगाने चालू किंवा प्रस्तावित चौकश्या व त्यानुंषगाने करावयाच्या कार्यवाहीवर या सुधारीत प्रशासकीय मान्यतेच्या निर्णयामुळे कोणतीही बाधा पोहचणार नाही.
७. प्रकल्प कार्यान्वित करण्यातील काही अनियमितता निदर्शनास आल्यास त्याची जबाबदारी संबंधित क्षेत्रिय अधिकाऱ्यांवर राहील.
८. पूर्ण झालेल्या घटक कामांचे घटक निहाय समाप्ती अहवाल तयार करुन सदर कामे तात्काळ व्यवस्थापनास हस्तांतरीत करावीत.
९. सदर सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर झालेल्या अनियमिततेस मान्यता गृहीत धरता येणार नाही.
१०.प्रकल्पावर ज्या ठिकाणी वितरीका/लघू कालवे यांची कामे हाती घेतलेली नाहीत अशा ठिकाणी बंद नलिकेव्दारे सिंचन करण्याचा पर्याय वापरणेबाबत उचित कार्यवाही करावी.
११.शासनाने दि.०९.०३.२०१७ च्या पत्रान्वये आदेशित केल्यानुसार Technical Audit करण्यात यावे.
Technical Audit चा अहवाल प्राप्त झाल्यानंतर आवश्यकतेनुसार जवाबदारी निश्चित करण्यात यावी.
१२. सुधारीत प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे आवश्यक असून याची सर्वस्वी जबाबदारी महामंडळाची राहील.
१३.सदर प्रकल्पावर लाभधारकांची पाणी वापर संस्था स्थापन करण्यात यावी.
२. या प्रकल्पाच्या कामावरील खर्च मुख्य लेखाशीर्ष ४७०१ मोठे व मध्यम प्रकल्प यावरील भांडवली खर्च (८०), सर्वसाधारण (१९०), सार्वजनिक क्षेत्रातील व इतर उपक्रमातील गुंतवणूक (०२) (०५) गोदावरी मराठवाडा पाटबंधारे विकास महामंडळास भाग भांडवली अंशदान (मोठे प्रकल्प) (४७०१ एच ८९९) या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
पृष्ठ ४ पैकी २
# Page 3
शासन निर्णय क्रमांकः सुप्रमा-२०२३/११८५/प्र.क्र.५००/मोप्र-२
३. सदर शासन निर्णय दिनांक १६.०९.२०२३ रोजी झालेल्या मा.मंत्रीमंडळाचे निर्णयाचे अनुषंगाने सहमती दिल्यानुसार निर्गमित करण्यात येत आहे.
४. या योजनेस प्रदान करण्यात आलेल्या सुधारीत प्रशासकीय मान्यतेची नोंद मोठे प्रकल्प-२ कार्यासनाच्या प्रशासकीय मान्यता नोंदवहीमध्ये सन २०२३-२४ अ.क्र. ०१ वर घेण्यात आली आहे.
--------------------------------------------------------------------------------
| ५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर |
| उपलब्ध करण्यात आला असून त्याचा संगणक संकेतांक क्र. २०२३१०२७१६५९५५३२२७ असा |
| आहे.हा आदेश डिजीटल स्वाक्षरीने साक्षांकित करून काढण्यात येत आहे. |
| महाराष्ट्राचे राज्यपाल यांच्या आदेशानुसार व नावाने. PRAVIN |
| SHIVAJI KOLHE |
--------------------------------------------------------------------------------
--------------------------
| (प्रविण कोल्हे) |
| उप सचिव, महाराष्ट्र शासन |
| सहपत्र : परिशिष्ट :- अ |
| प्रत, |
--------------------------
१) मा. राज्यपाल, महाराष्ट्र राज्य, मुंबई.
२) मा. मुख्यमंत्री, महाराष्ट्र राज्य, मंत्रालय, मुंबई.
३) मा. उपमुख्यमंत्री, महाराष्ट्र राज्य, मंत्रालय, मुंबई.
४) सर्व मा. मंत्री/मा. राज्यमंत्री, महाराष्ट्र राज्य, मंत्रालय, मुंबई.
५) मा. विरोधीपक्षनेते, विधानसभा/विधानपरिषद, विधानमंडळ, महाराष्ट्रराज्य, मंत्रालय, मुंबई ६) महालेखापाल, महाराष्ट्र राज्य (लेखा व अनुज्ञेयता), मुंबई/नागपूर.
७) महालेखापाल, महाराष्ट्र राज्य (लेखा परिक्षा), मुंबई/ नागपूर.
८) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद ९) महासंचालक, संकल्पचित्र, प्रशिक्षण, जलविज्ञान, संशोधन व धरण सुरक्षा, नाशिक १०) मुख्य अभियंता व मुख्यप्रशासक लाभक्षेत्र विकास, जलसंपदा विभाग, औरंगाबाद ११) आंतर वित्त सल्लागार व उप सचिव, जलसंपदा विभाग, मंत्रालय, मुंबई-३२.
१२) अधिक्षक अभियंता उर्ध्व पेनगंगा प्रकल्प मंडळ,नांदेड १३) जिल्हाधिकारी, यवतमाळ १४) उप सचिव (निवसं), जलसंपदा विभाग, मंत्रालय, मंबई-३२.
१५) अर्थ शाखा १ व २, जलसंपदा विभाग, मंत्रालय, मंबई - ३२.
१६) निवड नस्ती- मोप्र-२ .
पृष्ठ ४ पैकी ३
# Page 4
शासन निर्णय क्रमांकः सुप्रमा-२०२३/११८५/प्र.क्र.५००/मोप्र-२
परिशिष्ट-अ
शासन निर्णय क्र. सुप्रमा-२०२३/११८५/प्र.क्र.५००/मोप्र-२, दिनांक २७ ऑक्टोबर, २०२३ चे
सहपत्र उर्ध्व पेनगंगा प्रकल्पाच्या सहाव्या सुधारीत प्रशासकीय मान्यतेच्या अंदाजपत्रकातील उपशीर्ष निहाय तरतुदींचा गोषवारा उर्ध्व पेनगंगा पाटबंधारे प्रकल्प:
( किंमत रु कोटी मध्ये )
--------------------------------------------------------------------------------------------------
| उपशिर्ष | मंजूर पाचवा सुप्रमा नुसार(सन २००८ ०९) | प्रस्तावित सहावा सुप्रमा नुसार (सन २०२२-२३) | वाढ/घट |
| अ- प्राथमिक | ११.२४ | ४९.६९ | ३८.४४ |
| ब - जमिन | ५५१.१२ | ८२९.५५ | २७८.४५ |
| सी - कामे | ५८७.०१ | ३०६५.२६ | २४७८.२४ |
| डी - विमोचक | १२.८५ | १२.६१ | -०.२४ |
| ई - प्रपात | २.३८ | २.८४ | ०.४६ |
| एफ-सी. डी. वर्क्स | १८५.११ | १४२.१२ | -४२.९९ |
| जी - पुल | २२.४७ | ५१.११ | २८.६४ |
| एच- एस्केप | २.५९ | ४.६६ | २.०७ |
| के - इमारती | २३.९ | २९.७१ | ५.८१ |
| एल - मातीकामे | ५९२.३६ | ७६२.९१ | १७०.५५ |
| एम - वृक्षारोपन | ३.६१ | ६.६४ | ३.०२ |
| ओ - संकीर्ण | १४.५८ | २४.९१ | १०.३४ |
| पी- देखभाल व दुरुस्ती | १४.२३ | २४.४९ | १०.२६८ |
| क्यू - हत्यारे व संयंत्रे | १२.१० | ११.५८ | -०.५२ |
| आर - दळणवळण | १४.२३ | ४०.२८ | २६.०३ |
| यु- वितरीका | ६२४.५८ | १४११.६२ | ७८७.०४ |
| एक्स पर्यावरण | ९८.८७ | ७९.१३ | -१९.७४ |
| वाय- लासेस | २.७५ | ५.४९ | २.७४ |
| कडा कम्पोनंन्टस | ८१.८५ | १०४.३१ | २२.८० |
| विषेश दुरुस्ती | ३९.३६ | ६०.६१ | २१.३५ |
| एकूण (अ): | २८९६.७५ | ६७१९.५२ | ३८२२.७६ |
| आस्थापना (ब) | ६५३.५३ | ९३५.१२ | २८१.५९ |
| एकूण (अ+ब) : | ३५५०.२८ | ७६५४.६४ | ४१०४.३५ |
--------------------------------------------------------------------------------------------------
पृष्ठ ४ पैकी ४