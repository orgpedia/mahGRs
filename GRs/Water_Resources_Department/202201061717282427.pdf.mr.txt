# Page 1
तावरजा मध्यम प्रकल्प, ता. औसा, जि. लातूर मध्यम प्रकल्पाचे सांडव्यावर उभे उचलद्वार बसविणे व माती धरण दुरुस्तीबाबतचे अंदाजपत्रकास विशेष दुरुस्ती अंतर्गत प्रशासकीय मान्यता
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र -२०२०/(प्र.क्र.१५२/२०)/सिं.व्य. (कामे)
मंत्रालय, मुंबई ४०० ०३२
दिनांक :०६/०१/२०२२
वाचा :
१. कार्यकारी संचालक, गोदावरी मराठवाडा विकास महामंडळ, औरंगाबाद यांचे पत्र जा.क्र./गोमपाविम/तां-१/धा.क्र.१०३/२०१८/८८८१ दि.१३/०५/२०२० २. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७.
३. शासन निर्णय – २०१७/५६६/१७/सिंव्य(कामे), दि.३१/०८/२०१८.
४. शासन निर्णय-संकीर्ण-२०१८/प्र.क्र.५५१/१७/सिंव्य (कामे) दि.२७/११/२०१८.
५. अधीक्षक अभियंता, राज्यस्तरीय तांत्रिक सल्लागार समिती कार्यालय, नाशिक यांचे पत्र क्र.
तावरजा म.प्र./धा.क्र.-७०/२०१९/१९६/२०२०,दि. १७/०३/२०२०.
६. वित्त विभाग, शासन निर्णय, क्र.अर्थसं-२०२१/प्र.क्र.४८/अर्थ-३,दि.२४.०६.२०२१
प्रस्तावना
कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचेकडील दिनांक १३/०५/२०२० रोजीच्या पत्रान्वये तावरजा मध्यम प्रकल्प, ता. औसा, जि. लातूर या प्रकल्पाच्या सांडव्यावर उर्ध्व बाजूस नव्याने संकल्पन करुन नवीन उचलव्दारे बसविणे व सुधारित काटछेदानुसार मातीधरण दुरुस्ती कामे करणेबाबतचे विशेष दुरुस्ती अंतर्गत रु. ४१.६४ कोटी किंमतीचे अंदाजपत्रक प्रशासकीय मान्यतेस्तव प्राप्त झाले.
तावरजा मध्यम प्रकल्प हा गोदावरी खोरे अंतर्गत लातूर जिल्ह्याच्या औसा तालुक्यातील तावरजा नदीवर बांधण्यात आला आहे. शासन पत्र क्र. तावरजा/१०६/२५१९७-।(२), दि.१३.०१.१९७० अन्वये मूळ प्रकल्पासाठी रु.१.५५ कोटीची प्रशासकीय मान्यता देण्यात आली. सन १९८२ या वर्षी माती धरण व सांडव्याचे मूळ बांधकाम पूर्ण करण्यात आले आहे. मूळ प्रकल्प अहवालानुसार प्रकल्पाचा एकूण पाणीसाठा २०.५३ दलघमी, उपयुक्त जलसाठा १६.९५५ दलघमी व सिंचन क्षेत्र ३६०३ हे. ऐवढे होते.
तावरजा डावा कालवा आठमाही कालवा असून कालव्याची एकूण लांबी २० किमी पैकी १२ किमी पर्यंत सिंचन होते. उजवा कालवा हा सहामाही कालवा असून त्याची एकूण लांबी २९ किमी असून १३ किमी पर्यंत प्रत्यक्ष सिंचन होते. या प्रकल्पामुळे मागील ५ वर्षात अधिकतम सिंचन १७७१ हे. झालेले आहे. बिगर सिंचन पाणीपुरवठा योजनेसाठी आरक्षण, भविष्यात जमा होणारा गाळ व प्रकल्पस्थळी उपलब्ध मृतसाठा विचारात घेता या प्रकल्पाची उंची वाढविणे आवश्यक ठरले असल्याने शासनाने उंची वाढविण्यासाठी रु.१५३.३० लक्षची प्रशासकीय मान्यता शासन पत्र क्र. १०९४/२८९/सिंचन व्यवस्थापन मंत्रालय, मुंबई, दि.०३.१२.१९९४ रोजी देण्यात आली व त्या अनुषंगाने प्रकल्पाची उंची १ मी. ने वाढविण्यासाठी सन १९९७-९८ मध्ये सांडव्यावर १० X १ मी. या आकाराची ४८ स्वयंचलित व्दारे उभारण्यात आली व ७.२ दलघमीने पाणीसाठा वाढवून २७.७२ दलघमी पाणीसाठा करण्यात आला आहे. तद्नंतर प्रकल्पाच्या वाढीव खर्चासाठी सन १९९९-२००० मध्ये उंचीवाढीसाठी रु.२४९.७२ लक्षची सुधारित प्रशासकीय मान्यता घेण्यात आली.
# Page 2
शासन निर्णय क्रमांकः प्रमाप्र -२०२०/(प्र.क्र.१५२/२०)/सिं.व्य. (कामे)
तावरजा, ता. औसा, जि. लातूर मध्यम प्रकल्पाचे गेट व सांडवा खराब असल्याने अपेक्षित पाणीसाठा होत नाही. तसेच मोठ्या प्रमाणावर गळती होऊन पाणी वाया जाते. औसा शहर व अनेक गावातील पाणी पुरवठा योजना व सिंचन या प्रकल्पावर अवलंबून आहे. सन २००२ ते आजपर्यंत स्वयंचलित व्दारांच्या गळतीमुळे पाणी साठा कमी होणे, सिंचन व बिगरसिंचनावरही याचा परिणाम होऊन अनेक तक्रारी उद्भवल्या. सन २०१६-१७ व २०१७-१८ या वर्षाच्या अतिवृष्टीमुळे व्दारांचे परिचालन झाले नाही. व्दार गळती रोखण्यासाठी म.सं.स. नाशिक यांनी सुचविलेल्या पर्यायानुसार कायमस्वरुपी उपाययोजना म्हणून उभी उचलव्दारे प्रस्तावित केली आहेत. त्यामुळे सदर धरण व सांडवा दुरुस्तीच्या कामाची आवश्यकता आहे.
तावरजा धरणाचा मूळ प्रकल्प अहवालानुसार संकल्पित पूर १९०४.०० घ.मी./सें आहे. तथापि द्वारांच्या दुरुस्तीबाबत कायमस्वरूपी उपाययोजना सुचविणेस्तव करावा लागलेल्या पूर अभ्यासानुसार तावरजा धरणाचा संकल्पित पूर ३०७२.३५ घ.मी./सें इतका झाल्याने त्याअनुषंगाने सुधारित माती धरण काटछेद मसंसं, नाशिक यांनी संकल्पित केलेले आहे.
दि. २४.०१.२०१८ रोजीच्या क्षेत्रीय अधिकारी, यांत्रिकी विभाग व मसंसं, नाशिक यांचे संयुक्त पाहणीनुसार मसंसं, नाशिक यांचेकडून दरवाज्यांबाबत तात्पुरत्या व कायमस्वरूपी उपाययोजना सुचविण्यात आल्या होत्या. त्याअनुषंगाने दि. ३०.६.२०१८ रोजी कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे उपस्थितीत तात्पुरत्या उपाययोजनेच्या अनुषंगाने कृत्रिम तलाव करून दवारांची चांचणी केली असता गळती रोखण्यात यश आलेले नाही. त्यामुळे अस्तित्वातील सर्व स्वयंचलित दरवाज्यांऐवजी उभे उचल पध्दतीचे नवीन दवारे बसविण्याबाबत एकमत होडून त्यानुसार म.सं.सं. नासिक यांचेकडुन सुधारीत पुर अभ्यास, सुधारित माती धरण आराखडा व रेखाचित्रे आणि उभ्या उचल द्वारांचा सर्वसाधारण आराखडा प्राप्त करून त्यानुसार स्थापत्य, यांत्रिकी, विदयुतविषयक घटकांचा समावेश करून गोदावरी मराठवाडा पाटबंधारे विकास महामंडळाने राज्यस्तरीय तांत्रिक सल्लागार समितीच्या शिफारशींसह सादर केलेल्या विशेष दुरूस्ती अंदाजपत्रकास हिवाळी अधिवेशन २०१७ मध्ये विधानसभा तारांकित प्रश्न क्र.१०२४१९ अन्वये मा. विधीमंडळात झालेल्या चर्चेच्या अनुषंगाने द्याव्या लागलेल्या आश्वासन क्र. १९९ सन २०१७ च्या पुर्ततेस्तव आणि प्रकल्पाच्या पाणी साठयावर अवलंबून असलेल्या औसा शहर व इतर गावांचा पाणीपुरवठा व सिंचन सुरळीत पार पाडण्याच्या दृष्टीने व पुरस्थितीत उभे उचल व्दाराचे सुलभ परिचलन करून पुर नियंत्रण करणे आवश्यक असल्याने प्रशासकीय मान्यता देण्याची बाब शासनाच्या विचाराधीन होती.
त्याअनुषंगाने शासन खालीलप्रमाणे निर्णय घेत आहे.
शासन निर्णय :
तावरजा तालुका औसा, जि. लातूर मध्यम प्रकल्पाच्या अस्तित्वातील पुर्णपणे काढून त्याऐवजी नवीन उभे उचल द्वारे बसविणेच्या दृष्टीने आवश्यक स्थापत्य, यांत्रिकी, विदयुत घटकांचा समावेश असलेले व सुधारित धरण काटछेदानुसार धरण दुरुस्ती कामाचा अंतर्भाव असलेल्या विशेष दुरुस्ती अंतर्गतच्या एकत्रित कामाप्रित्यर्थ रु.४१,५९,०३,८८३/- (रू. एकेचाळीस कोटी एकोणसाठ लक्ष तीन हजार आठशे त्र्याऐंशी फक्त ) एवढया खर्चाच्या प्रस्तावास खालील अटींच्या अधिन राहून प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), ०१.०१.२०१५ मधील मार्गदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक राहील.
पृष्ठ ५ पैकी २
# Page 3
शासन निर्णय क्रमांकः प्रमाप्र -२०२०/(प्र.क्र.१५२/२०)/सिं.व्य. (कामे)
२. शासन परिपत्रक क्र. बैठक ०११९/प्र.क्र. (१३९/२०१९) यांत्रिकी, दि. १६.१२.२०१९ मधील मार्गदर्शक सुचनांचे काटेकोरपणे पालन करणे बंधनकारक राहील.
३. शासन पत्र दि.०४/०६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसारनिधी खर्च करणे, दायित्व निर्मिती मर्यादेत राहण्यासाठी कामाचे योग्य नियोजन करणे याची संपूर्ण जबाबदारी महामंडळाची राहील.
४. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
५. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
६. प्रस्तावित कामांमुळे होणाऱ्या खोदकाम / तोडफोड याद्वरे उपलब्ध होणारे बांधकाम साहित्याचा पूर्ण वापर करुन बचत साधावी.
७. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा. सदरची कामे पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा.
८. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
९. प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रिय स्तरावरील निर्णयास मान्यता गृहीत धरली जाणार नाही १०. सदर प्र.मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
११. सदर दुरूस्ती कामामुळे १३७० हे. क्षेत्र पुर्नस्थापित करण्याची व प्रकल्पीय पाणीसाठा पूर्ववत करण्याची जबाबदारी संबंधित अधीक्षक अभियंता याची राहील.
१२. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी अधिक्षक अभियंता यांची राहील प्रस्तावित कामासाठी होणारा ४७०१ मोठे व मध्यम पाटबंधारे यावरील भांडवली खर्च, ८० सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूका, (१०).(०२) गोदावरी मराठवाडा पाटबंधारे विकास महामंडळास भागभांडवली अंशदान (मराठवाडाविभाग)(कार्यक्रम) (४७०१ जे १४९) ५४, गुंतवणुका या लेखाशीर्षाखाली करावा व मंजूर अनुदानातून भागविण्यात यावा.
आंतरवित्तीय सल्लागार व सहसचिव यांच्या सहमतीने व नियोजन विभागाच्या अनौपचारिक संदर्भ क्र. २१०/१४३४, दि.०९.११.२०२१ वित्त विभागाचा अनौपचारिक संदर्भ क्र.४४८/व्यय-१२ दि.२०.१२.२०२१ नुसार निर्णय निर्गमित करण्यात येत आहे.
या कामास प्रदान करण्यात आलेली प्रशासकीय मान्यता सिं.व्य (कामे) कार्यासनाच्या नोंदवही सन २०२१-२२ मध्ये अ.क्र. ३७ वर नोंदविण्यात आलेली आहे.
पृष्ठ ५ पैकी ३
# Page 4
शासन निर्णय क्रमांकः प्रमाप्र -२०२०/(प्र.क्र.१५२/२०)/सिं.व्य. (कामे)
# Page 5