# Page 1
जलक्रांतीचे जनक माजी मुख्यमंत्री स्वर्गीय शंकरराव चव्हाण यांच्या जन्मशताब्दी निमित्त जलभूषण पुरस्कार अदा करणेबाबत...
महाराष्ट्र शासन
जलसंपदा विभाग
शासन निर्णय क्र. सिडीए-२०२०/प्र.क्र.३४/२०/लाक्षेवि (कामे)
मादाम कामा मार्ग, हुतात्मा राजगुरु चौक,
मंत्रालय, मुंबई - ३२.
दिनांक :- १२/०६/२०२०
प्रस्तावना :
माजी मुख्यमंत्री, स्वर्गीय शंकरराव चव्हाण, राज्यसभा, लोकसभा, विधान परिषद आणि विधानसभा अशा केंद्र व राज्यातील चारही प्रतिनिधीगृहांचे सन्माननीय सभासद राहिलेले होते.
महाराष्ट्र राज्याच्या जडणघडणीमध्ये सिंहांचा वाटा असलेले माजी मुख्यमंत्री स्वर्गीय शंकरराव चव्हाण यांची कारकीर्द कोणीही विसरु शकणार नाही. सत्ता ही बहुजन हितार्थ राबवावी हा थोर स्वातंत्र्य सेनानी स्वामी रामानंद तीर्थ यांनी दिलेला कानमंत्र अखेरपर्यंत त्यांनी सांभाळला. शून्यातून विश्व निर्माण करणारे, कर्तव्यनिष्ठ, लोकाभिमुख, निष्कलंक चारित्र्य असलेले दुरदृष्टी आणि विचार यांचा समन्वय साधणारे, घेतलेल्या कामात पूर्ण झोकून देऊन काम करणे हे त्यांचे वैशिष्ठ्य होते.
पाणी अडवा पाणी जिरवा ही त्यांची घोषणा बोधवाक्य ठरली, जलसंस्कृतीचे जनक असा त्यांचा गौरवपूर्ण उल्लेख करण्यात येतो. अनेक प्रकल्पांच्या पूर्ततेसाठी भगीरथ प्रयत्न केल्यामुळे त्यांचे आधुनिक भगीरथ म्हणून वर्णन करण्यात येते. तसेच त्यांचे व्यक्तिमत्व, नेतृत्व आणि कर्तृत्व समाजाला सदैव सर्जनशीलतेची, उद्यमशीलतेची आणि सुसंस्काराची सदोदित प्रेरणा देत राहील. तसेच त्यांच्या कारकीर्दीत महाराष्ट्राची भरीव प्रगती झाली. अशा थोर पुरुषाचे जन्मशताब्दी वर्षानिमित्त यावर्षी जलसंपदा, जलसंधारण आणि पाणी पुरवठा क्षेत्रात उत्कृष्ट काम करणाऱ्या व्यक्तींना माजी मुख्यमंत्री स्वर्गीय शंकरराव चव्हाण यांच्या जन्मदिनी “ दि. १४ जुलै, २०२०" रोजी जलभूषण पुरस्कार प्रदान करणेची बाब शासनाच्या विचाराधीन होती.
शासन निर्णय
माजी मुख्यमंत्री, स्व. शंकरराव चव्हाण यांच्या जन्मशताब्दी वर्षानिमित्त यावर्षी जलसंपदा, जलसंधारण आणि पाणी पुरवठा क्षेत्रात उत्कृष्ट काम करणाऱ्या व्यक्तींना त्यांच्या जन्मदिनी दि. १४ जुलै, २०२० रोजी जलभूषण पुरस्कार प्रदान करण्याचा कार्यक्रम आयोजित करण्याचा निर्णय शासनाने घेतला आहे.
२. उपरोक्त पुरस्कारासाठी शासन स्तरावर खालीलप्रमाणे राज्यस्तरीय समिती गठीत करण्यात येत आहे.
१) अप्पर मुख्य सचिव (जलसंपदा विभाग) अध्यक्ष २) प्रधान सचिव, मृद व जलसंधारण विभाग सदस्य ३) प्रधान सचिव, ग्रामविकास पाणीपुरवठा व स्वच्छता विभाग सदस्य
# Page 2
शासन निर्णय क्रमांकः सिडीए-२०२०/प्र.क्र.३४/२०/लाक्षेवि (कामे)
४) प्रधान सचिव, कृषि विभाग सदस्य ५) सचिव (लाक्षेवि), जलसंपदा विभाग सदस्य ६) संचालक, जलसाक्षरता केंद्र, यशदा, पुणे सदस्य ७) मुख्य अभियंता (पा.) व सहसचिव, जलसंपदा विभाग सदस्य ८) जलसाक्षरता केंद्राने निवड केलेले दोन जलनायक सदस्य ९) उपसचिव (लाक्षेवि), जलसंपदा विभाग सदस्य सचिव
३. प्राप्त नामांकनाची छाननी / तपासणी करुन राज्यस्तरावर प्रथम, व्दितीय व तृतीय पुरस्कारासाठी निवड करण्यात येईल.
४. पुरस्कार वितरण समारंभ :- राज्यस्तरावरील जलभुषण पुरस्कार वितरण समारंभ दरवर्षी “दि. १४ जुलै, २०२०” रोजी (कै. शंकररावजी चव्हाण, केंद्रिय माजी गृहमंत्री व महाराष्ट्र राज्याचे माजी मुख्यमंत्री यांच्या जयंती निमित्त आयोजित करण्यात यावा. तसेच या कार्यक्रमाचे आयोजन जलसाक्षरता केंद्र, यशदा मार्फत करण्यात यावे.
५. पुरस्काराची रक्कम पुढीलप्रमाणे राहील.
राज्यस्तर पुरस्कार : प्रथम क्रमांक रु. ५ लक्ष व प्रशस्तीपत्र व स्मृतीचिन्ह व्दितीय क्रमांक रु. ३ लक्ष व प्रशस्तीपत्र व स्मृतीचिन्ह तृतीय क्रमांक रु. २ लक्ष व प्रशस्तीपत्र व स्मृतीचिन्ह
६. सदर पुरस्कारासाठीची नामांकने संचालक, जलसाक्षरता केंद्र, पुणे यांनी जाहीर प्रसिध्दीद्वारे मागवावीत. त्यानंतर निकषानुसार पडताळणी/ मुल्यांकन यासोबतच्या परिशिष्ट - १ नुसार करुन राज्य स्तरीय समितीच्या मान्यतेस्तव सादर करावी. याबाबतचा अंतिम निर्णय समितीच्या बैठकीत मा. मंत्री (जलसंपदा) यांच्या मान्यतेने घेण्यात येईल.
७. सदर पुरस्कारासाठी होणारा खर्च यशदा, पुणे यांना जलसाक्षरता कार्यक्रमासाठी “लेखाशिर्ष २७०१ मोठे व मध्यम पाटबंधारे (०७) (०१) जलसाक्षरता व जलजागृती कार्यक्रमांतर्गत सहाय्यक अनुदान (२७०० २०८९)” या मुख्य लेखाशिर्षाखाली उपलब्ध होणाऱ्या निधीतून करण्यात यावा.
# Page 3
# Page 4
# Page 5