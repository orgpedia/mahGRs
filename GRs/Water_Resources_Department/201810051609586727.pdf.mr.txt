# Page 1
यवतमाळ जिल्ह्यातील प्रकल्पीय बांधकामासाठी कार्यरत मंडळ कार्यालयाच्या नावात बदल करणे.
महाराष्ट्र शासन
जलसंपदा विभाग,
शासन निर्णय क्रमांक आढावा-२०१८/प्र.क्र.१८/२०१८/आ.(पुनर्रचना)
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२.
दिनांक : ०५ ऑक्टोबर, २०१८.
वाचा – १) शासन निर्णय, जलसंपदा विभाग, क्र. आढावा-२०१५/प्र.क्र.१२/२०१५/आ.(प्रशि.), दि.३०.१०.२०१५.
२) शासन निर्णय, जलसंपदा विभाग, क्र. आढावा-२०१६/प्र.क्र.२३७/२०१६/सिंव्य(महसूल), दि.१०.०६.२०१६.
प्रस्तावना -
यवतमाळ येथे पूर्वीपासून पाटबंधारे प्रकल्पांच्या बांधकामासाठी कार्यरत असलेले यवतमाळ पाटबंधारे मंडळ, यवतमाळ हे बांधकाम कार्यप्रकारातील मंडळ कार्यालय व संदर्भिय शासन निर्णय क्र.२ अन्वये सिंचन
व्यवस्थापन कामासाठी कार्यान्वित करण्यात आलेले यवतमाळ सिंचन मंडळ, यवतमाळ हे सिंचन कार्यप्रकारातील मंडळ कार्यालय, अशा या दोन्ही मंडळ कार्यालयांची इंग्रजीत नांवे Yavatmal Irrigation
Circle, Yavatmal अशी एकसारखीच होत आहेत. या मंडळ कार्यालयांच्या नावातील साम्यतेमुळे स्थानिक
जनतेसाठी तसेच प्रशासकीय कार्यालयांसाठी संभ्रम निर्माण होण्याची शक्यता असल्याने, स्थानिक जनतेसाठी व अन्य प्रशासकीय कार्यालयांना कामाच्या व पत्रव्यवहाराच्या सोयीच्या दृष्टीने सदर मंडळ
कार्यालयाच्या नावात बदल करण्याची बाब शासनाच्या विचाराधीन होती. त्यानुसार खालील प्रमाणे निर्णय घेण्यात येत आहे.
शासन निर्णय :
मुख्य अभियंता, जलसंपदा विभाग, अमरावती अधिनस्त कार्यरत बांधकाम कार्यप्रकारातील अधीक्षक अभियंता, यवतमाळ पाटबंधारे मंडळ, यवतमाळ या मंडळ कार्यालयाच्या नांवात बदल करण्यास, याद्वारे मान्यता
देण्यात येत आहे. त्यानुसार बांधकाम व सिंचन कार्यप्रकारातील मंडळ कार्यालयांची नांवे खालील प्रमाणे राहतील.
----------------------------------------------------------------------------------------------------------------------------------------------------
| अ.क्र. | सध्याचे मंडळ कार्यालयाचे नाव | मंडळ कार्यालयाचा ← कार्यप्रकार → | मंडळ कार्यालयाच्या नावात केलेला बदल |
| १ | अधीक्षक अभियंता, यवतमाळ पाटबंधारे मंडळ, यवतमाळ | बांधकाम | अधीक्षक अभियंता, यवतमाळ पाटबंधारे प्रकल्प मंडळ, यवतमाळ |
| 1 | Superintending Engineer, Yavatmal Irrigation Circle, Yavatmal | Construction | Superintending Engineer, Yavatmal Irrigation Project Circle, Yavatmal |
| २ | अधीक्षक अभियंता, यवतमाळ सिंचन मंडळ, यवतमाळ | सिंचन | अधीक्षक अभियंता, यवतमाळ सिंचन मंडळ, यवतमाळ |
| 2 | Superintending Engineer, Yavatmal Irrigation Circle, Yavatmal | Management | Superintending Engineer, Yavatmal Irrigation Circle, Yavatmal |
----------------------------------------------------------------------------------------------------------------------------------------------------
२. सदर शासन निर्णय आंतर वित्त सल्लागार व उप सचिव यांच्या सहमतीने निर्गमित करण्यात येत आहे.
# Page 2
शासन निर्णय क्रमांकः आढावा-२०१८/प्र.क्र.१८/२०१८/आ.(पुनर्रचना)