# Page 1
मराठवाडा प्रदेशास इतर नदी खो-यातील पाणी वळविण्याकरीता प्रस्तावित नदी वळण योजनांचा अहवाल तयार करणेकरीता स्थापन केलेल्या अभ्यासगटास मुदतवाढ देणेबाबत ....
महाराष्ट्र शासन
जलसंपदा विभाग
शासन निर्णय क्र. मजनिप्रा- २०१८/३१९/(प्र.क्र.७५/२०१८)/ जसं (आस्था)
मादाम कामा मार्ग, हुतात्मा राजगुरु चौक,
मंत्रालय,मुंबई-४०० ०३२.
दिनांक :- ३ एप्रिल, २०१९
वाचा:-१) शा.नि. क्र. मजनिप्रा-२०१८/३१९/(प्र.क्र.७५/२०१८)/जसं (आस्था), दि. १३/८/२०१८, दि. १२/१०/२०१८.
२) सदस्य सचिव तथा अधीक्षक अभियंता (उसिंयो), मध्यवर्ती संकल्पचित्र संघटना, नाशिक,
चे क्र. जा. क्र. मसंसं/उसिंयो क्र.१/६३/२४८/सन२०१९ चे दि. ५/३/२०१९ रोजीचे पत्र.
प्रस्तावना : मराठवाडा किंवा इतर तुटीच्या खो-यात विपुलतेच्या खो-यातून पाणी वळविण्यासाठी प्रवाही वळण योजना तसेच उपसा वळण योजनांचे (नदी जोड प्रकल्प) नियोजन करण्यात येत आहे. सदर योजना निधी उपलब्धतेनुसार टप्प्या टप्प्याने घेण्यासाठी सदर योजनांचे प्राधान्यक्रम ठरविणे व प्राधान्यक्रम ठरविण्यासाठी सर्वप्रथम या वळण योजनांचे मापदंड निश्चित होणे आवश्यक आहे. या कामासाठी कार्यकारी संचालक, तापी पाटबंधारे विकास महामंडळ, जळगाव यांच्या अध्यक्षतेखाली व प्रत्येक महामंडळातून प्रत्येकी एक मुख्य अभियंता घेऊन दि. १३ ऑगस्ट, २०१८ रोजीच्या संदर्भाधीन शासन निर्णयान्वये अभ्यासगट गठित करणेत आला आहे.
नदीजोड/वळण योजनांचा प्राधान्यक्रम ठरविणेसाठी प्रवाही वळण योजना तसेच उपसा वळण योजनांचे मापदंड तयार करणे तसेच पाणी कोणत्या खो-यात किती उपलब्ध आहे, कोणत्या खो-यात पाणी वळविता येईल, याचा उपखोरेनिहाय अभ्यास करून त्याची प्राथमिक व्यवहार्यता ठरवून त्यानुसार प्राधान्यक्रम ठरविणे अशी या अभ्यासगटाची कार्यकक्षा आहे. सदर अभ्यासगटाचा अहवाल हा राज्य जल आराखडा याचेशी सुसंगत असणे आवश्यक आहे. त्यानुसार मराठवाडा प्रदेशास इतर नदी खो-यातील पाणी वळविण्याकरीता प्रस्तावित नदी वळण योजनांचा अभ्यास करणे आवश्यक असल्याने, अभ्यासगटाचा कार्यकाळ दि. १५ सप्टेंबर, २०१८ पर्यंत देण्यात आला होता. त्यास दि. १२ ऑक्टोंबर, २०१८ रोजीच्या शासन निर्णयान्वये दि. ३१ डिसेंबर, २०१८ पर्यंत मुदतवाढ देण्यात आली होती.
# Page 2
शासन निर्णय क्रमांकः मजनिप्रा- २०१८/३१९/(प्र.क्र.७५/२०१८)/जसं (आस्था)
सदर कालावधी अत्यल्प असून अभ्यासगटाच्या अहवालासाठी जास्तीचा कालावधी लागणार आहे. संदर्भाधीन क्र. २च्या पत्रांस अनुसरून सदर अभ्यासगटाचा कार्यकाळ वाढविणे शासनाच्या विचाराधीन होते. त्यानुसार शासन पुढीलप्रमाणे निर्णय घेत आहे.
शासन निर्णय:
मा. मुख्यमंत्री महोदयांच्या अध्यक्षतेखालील राज्य जल परिषदेने दि. ११ फेब्रुवारी, २०१९
रोजी एकात्मिक राज्य जल आराखडा मंजूर केला आहे. त्यावर आधारीत मराठवाडा प्रदेशास इतर नदी खो-यातील पाणी वळविण्याकरीता प्रस्तावित नदी वळण योजनांचा अभ्यास करणे आवश्यक
आहे. मराठवाडा प्रदेशास इतर नदी खो-यातील पाणी वळवण्या करीता प्रस्तावित नदी वळण योजनांचा अहवाल तयार करणेकरीता स्थापन करण्यात आलेल्या अभ्यासगटाची कामाची व्याप्ती
पाहता सदर अहवाल परिणामकारकरित्या तयार करण्यासाठी अभ्यासगटास दि. ३१ मे, २०१९ पर्यंत मुदतवाढ देण्यात येत आहे.
# Page 3