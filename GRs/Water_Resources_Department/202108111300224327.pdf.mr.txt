# Page 1
पंतप्रधान कृषी सिंचन व बळीराजा जलसंजीवनी योजनेतील प्रकल्पांना राज्य शासनाच्या हिश्यापोटी नाबार्ड कडून कर्ज रुपाने मिळणारी रक्कम तसेच केंद्रीय अर्थसहाय्याद्वारे मिळणारी रक्कम जलसंपदा विभागाच्या अखत्यारीतील महामंडळांच्या खात्यात थेट वर्ग न करता प्रचलित पद्धतीनुसार सदर निधी राज्यशासनाच्या एकत्रित निधीत जमा करण्यास मान्यता देणेबाबत.
महाराष्ट्र शासन
जलसंपदा विभाग
शासन निर्णय क्रमांक: पीएलएन-२०१८/प्र.क्र.१६०/ निवसं - २
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : ११ ऑगस्ट, २०२१
संदर्भ:-१) शासन निर्णय क्रमांक: पीएलएन-२०१८/ प्र. क्र.१६०/निवसं-२ दि.१९.१२.२०१८ २) शासन निर्णय शुद्धीपत्रक क्रमांक: पीएलएन-२०१८/प्र.क्र.१६०/निवसं-२ दि.०२.०१.२०१९ ३) शासन निर्णय शुद्धीपत्रक क्रमांक: पीएलएन-२०१८/ प्र. क्र.१६०/निवसं-२ दि.१२.०२.२०१९ ४) शासन निर्णय क्रमांक: पीएलएन-२०१८/ प्र. क्र.१६०/निवसं-२ दि.११.०९.२०१९
प्रस्तावना -:
पंतप्रधान कृषी सिंचन योजना व बळीराजा जलसंजीवनी योजनेतील प्रकल्पांना राज्य शासनाच्या
हिश्यापोटी नाबार्डकडून कर्जरूपाने प्राप्त होणारी रक्कम तसेच पंतप्रधान कृषी सिंचन योजनेंतर्गत केंद्रीय
अर्थसहाय्याद्वारे मिळणारी रक्कम राज्यातील पाटबंधारे विकास महामंडळाच्या बँक खात्यात थेट वर्ग
करण्याचा निर्णय दि. १६.१०.२०१८ च्या राज्य मंत्रीमंडळाच्या बैठकीत घेण्यात आला होता त्यानुसार शासन
निर्णय दि. १९.१२.२०१८ रोजी निर्गमीत करण्यात आला. सन २०१८-१९ या आर्थिक वर्षात महामंडळांना
अर्थसंकल्पीय तरतूदीच्या मर्यादेत सदर निर्णयापूर्वी निधी उपलब्ध करून दिला असल्यामुळे द्विरुक्ती
टाळण्यासाठी सन २०१८-१९ मध्ये या निर्णयाची अंमलबजावणी करण्यात आली नाही.
सदर निर्णयाची अंमलबजावणी सन २०१९-२० च्या ऐवजी सन २०२०-२१ या आर्थिक वर्षापासून
करणेबाबतचा शासन निर्णय वित्त व नियोजन विभागाच्या सहमतीने दिनांक ११ सप्टेंबर २०१९ रोजी निर्गमित
करण्यात आला.
पंतप्रधान कृषी सिंचन योजना व बळीराजा जलसंजीवनी योजना या योजनेंतर्गत केंद्र शासनाकडून
प्राप्त होणारा निधी व नाबार्डकडून कर्ज रुपाने प्राप्त अर्थसहाय्य प्रकल्पाशी संबंधित पाटबंधारे महामंडळाच्या
खात्यात थेट वर्ग करण्यात खालील अडचणी आहेत.
# Page 2
शासन निर्णय क्रमांकः पीएलएन-२०१८/प्र.क्र.१६०/निवसं-२
१. पंतप्रधान कृषि सिंचन योजनेंतर्गत राज्य हिश्यासाठी नाबार्डकडे कर्ज मागणी संदर्भात मागील ३
वर्षाचा अनुभव लक्षात घेता, सदर निधी नाबार्डकडून जून महिन्याच्या दरम्यान शासनास प्राप्त होतो. एप्रिल
ते जून हा बांधकामाचा peak season अथवा प्रकल्प कामाचा गतीमान काळ असल्यामुळे या काळात निधी
उपलब्ध करणे अत्यंत आवश्यक आहे. तथापि, कर्ज रुपातील निधी जून महिन्यात महामंडळांच्या खात्यात
थेट वर्ग झाल्यास कामाच्या कालावधीमध्ये निधी उपलब्ध होण्यास अडचण निर्माण होऊन प्रकल्पाच्या
कामावर विपरित परिणाम होऊ शकेल.
२.संबंधित पाटबंधारे महामंडळाच्या खात्यात थेट निधी वर्ग केल्यास राज्य शासन तसेच महामंडळ
स्तरावर केंद्र हिश्श्याची सांगड घालणे व खर्चाचा ताळमेळ (Reconciliation) साधणे तसेच लेखा तपासणी
करणे इ. अडचणीचे होईल.
३.सद्य:स्थितीत योजनेचा बराचसा कालवधी संपुष्टात आलेला असून, आता PMKSY व BJSY
योजनेचा निधी प्रकल्पाशी संबंधित पाटबंधारे महामंडळ खात्यात थेट वर्ग करण्याबाबत मंत्रिमंडळ
मान्यतेनंतर निर्गमित दि.१९.१२.२०१८ च्या शासन निर्णयाची अंमलबजावणी करणे उचित होणार नाही.
यास्तव पंतप्रधान कृषी सिंचन योजना व बळीराजा जलसंजीवनी योजनेतील प्रकल्पांना राज्य
शासनाच्या हिश्यापोटी नाबार्डकडून कर्जरूपाने प्राप्त होणारी रक्कम तसेच पंतप्रधान कृषी सिंचन
योजनेंतर्गत केंद्रीय अर्थसहाय्याद्वारे मिळणारी रक्कम प्रचलित पद्धतीनुसार राज्य शासनाच्या एकत्रित
निधीत जमा करण्याबाबतचा प्रस्ताव मा. मंत्रीमंडळाच्या मान्यतेसाठी सादर करण्यात आला होता. मा.
मंत्रीमंडळाच्या दि.२३.०६.२०२१ च्या बैठकीत घेतलेल्या निर्णयाच्या अनुषंगाने शासन निर्णय निर्गमित
करण्याची बाब शासनाच्या विचाराधीन होती.
शासन निर्णय:
पंतप्रधान कृषि सिंचन योजना (PMKSY) अंतर्गत समाविष्ट प्रकल्पांसाठी केंद्र शासनाकडून प्राप्त
होणारे अर्थसहाय्य व राज्यशासनाच्या हिश्यापोटी नाबार्ड कडून कर्जरूपाने प्राप्त होणारी रक्कम तसेच
बळीराजा जलसंजीवनी योजनेंतर्गत समाविष्ट प्रकल्पांना केंद्र शासनाकडून प्राप्त होणारे केंद्रीय
अर्थसहाय्य संबंधित महामंडळाच्या खात्यात थेट वर्ग करण्याऐवजी प्रचलित पध्दतीप्रमाणे सदर निधी
राज्यशासनाच्या एकत्रित निधीत जमा करण्यास शासन या निर्णयाद्वारे मान्यता देत आहे.
पृष्ठ ३ पैकी २
# Page 3
शासन निर्णय क्रमांकः पीएलएन-२०१८/प्र.क्र.१६०/निवसं-२
२. पंतप्रधान कृषी सिंचन योजना व बळीराजा जलसंजीवनी योजनेतील प्रकल्पांना राज्य शासनाच्या
हिश्यापोटी नाबार्डकडून कर्जरूपाने प्राप्त होणारी रक्कम तसेच पंतप्रधान कृषी सिंचन योजनेंतर्गत केंद्रीय
अर्थसहाय्याद्वारे मिळणारी रक्कम राज्यातील पाटबंधारे विकास महामंडळाच्या बँक खात्यात थेट वर्ग
करण्याचा दि. १९.१२.२०१८चा शासन निर्णय, उपरोक्त संदर्भीय दि.२.१.२०१९ व दि.१२.२.२०१९ ची
शुध्दीपत्रके व दि.११.०९.२०१९ चा शासन निर्णय या शासन निर्णयान्वये अधिक्रमित करण्यात येत आहे.