# Page 1
मौजे सारोळा बु. ता. पाचोरा, जि. जळगांव या गावातील हिवरा नदीवरील मारुती मंदिरा जवळील, धार्मीक स्थळे व लोकांची घरे यांना पुरापासून संरक्षणासाठी पूर संरक्षक भिंत बांधण्यास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग,
शासन निर्णय क्रमांक: प्रशामा-२०१९/ (प्र.क्र.३७/२०१९)/ सिं.व्य.(महसूल) मंत्रालय, मुंबई ४०००३२,
दिनांक: २७ मे, २०१९.
वाचा :१) शासन परिपत्रक क्र. एफडीडब्ल्यु-१०९२/(१७०)/सिं.व्य.(कामे), दि.७.८.१९९२ २) कार्यकारी संचालक, तापी पाटबंधारे विकास महामंडळ, जळगांव यांचे पत्र जा. क्र. कासं/ तापाविम/प्रशा-७/५८३ /सन २०१९ दि. २५.१.२०१९.
प्रस्तावना :
तापी पाटबंधारे विकास महामंडळ, जळगांव अंतर्गंत मौजे सारोळा बु. ता. पाचोरा जि.
जळगांव हे गांव हिवरा नदीच्या तिरावर वसलेले आहे. नदीच्या तटाजवळच काही लोकांची घरे व धार्मिक स्थळे आहेत. हिवरा नदी ही गिरणी नदीची उपनदी असून पाचोरा तालुक्यातील प्रमुख नद्यांपैकी एक आहे. हिवरा नदीच्या पुराच्या विसर्गामुळे मौ, सारोळा बु. ता. पाचोरा येथील सप्तश्रुंगी मारोती मंदिरावळील बाजू कोरली गेलेली आहे. त्यामुळे मंदिराजवळीच्या वरील बाजूस नदीच्या उजव्या तिरावर व आजुबाजूच्या भागातील लोकांच्या मालमत्ता व जिवीतास धोका होण्याची शक्यता निर्माण झालेली आहे. मा. खासदार श्री. ए. टी. (नाना) पाटील, जळगांव यांनी मा. मंत्री (जलसंपदा) यांना केलेल्या विनंतीनुसार व ग्रामपंचायत मौ. सारोळा बु. ता. पाचोरा यांनी केलेल्या मागणीनुसार पूर संरक्षक भिंतीचा प्रस्तावाच्या कामास प्रशासकीय मान्यता प्रदान देण्याबाबत शासनाच्या विचाराधिन होते.
शासन निर्णय :
१) या शासन निर्णयान्वये तापी पाटबंधारे विकास महामंडळ, जळगांव अंतर्गंत मौजे सारोळा बु.
ता. पाचोरा जि. जळगांव येथे हिवरा नदीवरील सप्तश्रुंगी मारोती मंदिराजवळ धार्मिक स्थले, लोकांच्या मालमत्ता व जिवीतास धोका पोचू नये यास्तव पूरापासून संरक्षणासाठी पूर संरक्षक भिंत बांधण्याच्या कामासाठी रू.६७,९१,४४३/- (सदुसष्ट लक्ष एक्यान्नव हजार चारशे त्रेचाळीस मात्र) एवढया खर्चाच्या किंमतीस खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन परिपत्रक क्र.एफडीडब्ल्यु-१०९२/(१७०)/सि.व्य.(कामे), दि.७.८.१९९२ मधील तरतुदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य (कामे), दि. २१.९.१९८९ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
# Page 2
शासन निर्णय क्रमांकः प्रशामा-२०१९/(प्र.क्र.३७/२०१९)/ सिं.व्य.(महसूल)
क) अंदाजपत्रकात गृहीत धरलेले आराखडे/ संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत मौ. सारोळा बु. ता. पाचोरा, जि. जळगांव ग्रामपचांयतीने ताब्यात घेऊन भविष्यातील देखभाल व दुरुस्ती करावयाची आहे. काम सुरू करण्यापूर्वी तसे लेखी बंधपत्र मौ. सारोळा ता. पाचोरा ग्रामपंचायतीकडून प्राप्त करून घ्यावे.
फ) सदरच्या कामांचा कार्यारंभ आदेश काढण्यापासुन काम पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
२) प्रस्तावित कामासाठी होणारा खर्च मागणी क्रमांक- आय –५, ४७११ पूरनियंत्रण प्रकल्पावरील भांडवली खर्च,०१ पूर नियंत्रण, १९०, सार्वजनिक क्षेत्रातील व इतर उपक्रमांतील गुंतवणुका (०१) विविध पाटबंधारे विकास महामंडळांना भाग भांडवली अंशदान (०१) (०२) तापी पाटबंधारे विकास महामंडळास भाग भांडवली अंशदान (कार्यक्रम ) (४७११०२१८) या लेखाशीर्षाखाली करावा व मंजूर अनुदानातून भागविण्यात यावा.
३) या कामास प्रदान करण्यात आलेली प्रशासकीय मान्यता सिं.व्य. (महसूल) कार्यासनाच्या नोंदवहीमध्ये क्र.१३ /सन २०१८-२०१९ वर नोंदविण्यात आलेली आहे.
४) वित्तीय अधिकार नियम पुस्तिका, १९७८ नुसार विभागांना असलेले वित्तीय अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.
# Page 3