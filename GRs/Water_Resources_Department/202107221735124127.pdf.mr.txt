# Page 1
मौजे कासेगाव ता. वाळवा जि. सांगली येथील कृष्णा नदीवरील प्रस्तावित पूर संरक्षक भिंत व घाट बांधण्याच्या कामाच्या अंदाजपत्रकाच्या प्रस्तावास प्रशासकीय मंजूरी प्रदान करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक: प्रशामा-२०२१/ (प्र.क्र.१५१/२०२१)/ सिं.व्य.(महसूल) मंत्रालय, मुंबई ४०००३२,
दिनांक : २२ जुलै, २०२१.
वाचा : १) शासन परिपत्रक क्र. एफडीडब्ल्यू १०९२/१७०-सिंव्य, (कामे) दिनांक ७ ऑगस्ट, १९९२ २) शासन निर्णय क्र. पूसंभि २०१९/(प्र.क्र.११५/२०१९) सिंव्य.(म) दि.३१/८/२०१९ ३) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र. मकृखोविम/३७/(१८३/२०२१)/ सिंव्य-२/२१७६ दि. ०४.०५.२०२१.
प्रस्तावना : मौजे कासेगांव ता. वाळवा जि. सांगली हे गाव सांगली जिल्हयातील वाळवा तालुक्यातील पुणे बेंगलोर महामार्गावर वसलेले आहे. गावाचे पूर्वेस लागून कृष्णा नदी वाहत असून सदर नदीचे पात्र मोठे असलेने पावसाळयात पूर परिस्थिती निर्माण होते. सन २०१९ मध्ये झालेल्या अतिवृष्टीमुळे व कृष्णा नदीला आलेल्या महापुरामूळे मोठया प्रमाणावर आर्थिक नुकसान झालेले आहे.
प्रत्येक पावसाळया मध्ये वारंवार पूरपरिस्थिती निर्माण होत असल्याने नदीच्या काठाची जमीन खचत आहे. रस्ते, मंदिरे, स्मशान भूमी, जॅकवेल / इनटेक वेल इत्यादी पाण्याखाली जाऊन भविष्यात नुकसान होवू नये म्हणून सरपंच मौजे कासेगाव व ग्रामस्थ यानी पुरसंरक्षक भिंत व घाट बांधुन मिळणेबाबत मागणी केलेली आहे. तसेच या बाबत मा. मंत्री, जलसंपदा व लाभक्षेत्र विकास महाराष्ट्र राज्य यांनी उचित कार्यवाही करणे बाबत सुचना केलेली आहे. सदर बाब विचारात घेता मौजे कासेगाव ता. वाळवा जि. सांगली येथील कृष्णा नदीवरील प्रस्तवित पूर संरक्षक भिंत व घाट बांधकामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र कृष्णा खोरे विकास महामंडळ, पुणे अंतर्गत मौजे कासेगाव ता. वाळवा जि.
सांगली येथील कृष्णा नदीवरील प्रस्तवित पूर संरक्षक भिंत व घाट बांधण्याच्या कामासाठी रु. ३५४.२७ लक्ष (तीन कोटी चौपन्न लक्ष सत्तावीस हजार) एवढया खर्चाच्या जलसंपदा विभागाच्या सन २०१९-२० व सार्वजनिक बांधकाम विभागाच्या सन २०२०-२१ च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः प्रशामा-२०२१/ (प्र.क्र. १५१/२०२१)/ सिं.व्य.(महसूल)
अ) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य(म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिव्य (कामे), दि. २१.९.१९८९ व दि. ३/५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) i) अंदाजपत्रकात गृहीत धरलेले आराखडे/ संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ii) तात्रिक मान्यतेपूर्वी संरक्षक भिंतीचे संकल्पन Loft type किंवा Counterfort इ. पर्यत यांचा विचार करुन खर्च कमी होण्याच्या दृष्टीने मध्यवर्ती संकल्पचित्र संघटना, कडून मंजूर घ्यावे.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत मौजे कासेगाव ता. वाळवा जि. सांगली येथील कृष्णा नदीवरील प्रस्तवित पूर संरक्षक भिंत व घाट बांधकामाच्या कामाच्या प्रस्तावास, मौ.कासेगाव ग्रामपंचायत ता. वाळवा, जि. सांगली यांनी ताब्यात घेऊन भविष्यातील देखभाल व दुरूस्ती करावयाची आहे. तांत्रिक मान्यता देण्यापूर्वी तसे लेखी बंधपत्र मौजे कासेगाव ता. वाळवा जि. सांगली येथील कृष्णा नदीवरील प्रस्तवित पूर संरक्षक भिंत व घाट बांधकामाच्या कामाच्या प्रस्तावास, ता. वाळवा, जि. सांगली ग्रामपंचायती कडून तांत्रिक मान्यता देण्यापूर्वी लेखी बंधपत्र प्राप्त करून घेण्याची जबाबदारी सक्षम अधिका यांची असेल.
फ) काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ग) सदरहू कामास तांत्रिक मंजुरी देण्यापूर्वी संदर्भ क्र. २ मधील शासन निर्णयातील अटींचे कोटेकोरपणे पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
म) अंदाजपत्रकामध्ये रु. १.४७ लक्ष ( एक लक्ष सत्तेचाळीस हजार ) ऐवढी रक्कम वृक्षलागवडी करीता आरक्षित आहे. सदर बाबीकरीता सक्षम स्तरावर मंजुरी घेऊन प्रचलित शासन निर्णयाचे काटेकोर पालन केले जाईल, याची दक्षता घ्यावी.
प्रशासकिय मान्यता प्राप्त झाल्यानंतर प्र. मा. आदेशात जलसंपदा विभागाचा दिनांक ३१ ऑगस्ट २०१९ च्या शासन निर्णयानुसार परिशिष्ट २ ची पूर्तता होणे आवश्यक आहे.व महापालिकेकडून सहभागिता रक्कम प्राप्त करूनच पुढील कार्यवाही करणेचे अट टाकण्यात यावी.
पृष्ठ ३ पैकी २
# Page 3
शासन निर्णय क्रमांकः प्रशामा-२०२१/ (प्र.क्र. १५१/२०२१)/ सिं.व्य.(महसूल)
प्रस्तावित कामासाठी होणारा खर्च “४७११ पुरनियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०१) महाराष्ट्र कृष्णा खोरे विकास महामंडळ, पुणे भागभांडवली अंशदान (४७११ ०२०९)" या लेखाशीर्षाखाली करावा व मंजूर अनुदानातुन भागविण्यात यावा.
या कामास प्रदान करण्यात आलेली प्रशासकीय मान्यता सिं. व्य. ( महसुल) कार्यासनाच्या नोंदवहीमध्ये क्र. १८ / सन २०२१ वर नोंदविण्यात आलेली आहे.
वित्तीय अधिकार नियमपुस्तिका - १९७८ भाग पहिला मधील तरतुदीनंतर प्रशासकीय विभागास प्राप्त अधिकार व आंतरवित्तीय सल्लागार व सह सचिव यांच्या सहमतीने हा शासन निर्णय निर्गमित करण्यात येत आहे.