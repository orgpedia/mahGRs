# Page 1
पिंपळगाव खांड ल.पा. तलाव, ता.अकोले, जि. अहमदनगर या प्रकल्पाच्या रु.११७.४५ कोटी किंमतीस व्दितीय सुधारीत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक: सुप्रमा-२०२३/(१८९/२०२३)/लपा
मंत्रालय, मुंबई - ४०० ०३२.
दिनांक:- २०/११/२०२३
पहावे :- कार्यकारी संचालक, गोदावरी मराठवाडा पाटबंधारे विकास महामंडळ, छत्रपती संभाजीनगर यांचे जा.क्र.गोमपाविम/तां-५/धा.क्र.३१८/२९५७, दि.२७/०३/२०२३ चे पत्र.
प्रस्तावना: पिंपळगाव खांड ल.पा. प्रकल्प हा गोदावरी मराठवाडा पाटबंधारे विकास महामंडळाकडील डोंगरी क्षेत्रातील असून अहमदनगर जिल्ह्याच्या अकोले तालुक्यातील पिंपळगाव खांड गावाजवळ गोदावरी खोऱ्यातील प्रवरा उपखोऱ्यातील असून मुळा नदीवर बांधण्यात आलेला आहे. प्रकल्पाचा एकूण पाणीसाठा १६.९९२ द.ल.घ.मी आहे. या प्रकल्पाद्वारे अकोले तालुक्यातील (१३०३ हे. क्षेत्र) व संगमनेर तालुक्यातील (४७५ हे क्षेत्र) असे एकूण १७७८ हेक्टर क्षेत्र सिंचीत होत आहे. यात जलाशयातून थेट पाणी वापराद्वारे ९५३ हेक्टर व धरणाच्या खालच्या बाजूस असणाऱ्या को प बंधाऱ्यातून पाणी वापराद्वारे ८२५ हेक्टर चा समावेश आहे.
शासन निर्णय क्रमांक लपायो/२००९/(२५५/२००९)/खारभूमी, मंत्रालय, मुंबई दिनांक १५/०७/२००९ अन्वये दरसूची सन २००८-०९ वर आधारित रू. ४४.५९ कोटी इतक्या किंमतीस मुळ प्रशासकीय मान्यता देण्यात आली होती.
शासन निर्णय क्र.सुप्रमा-२०१५/(३७१/२०१५)/ लपा-१, मंत्रालय, मुंबई-४०००३२ दिनांक १७/०७/२०१७ अन्वये दरसूची सन २०१३-१४ वर आधारित रू.१०१.०५ कोटी इतक्या किंमतीस प्रथम सुधारीत प्रशासकीय मान्यता देण्यात आली होती.
पिंपळगाव खांड ल.पा.तलाव या प्रकल्पास राज्यस्तरीय तांत्रिक सल्लागार समिती, नाशिक यांच्या दि.०९/०२/२०२३ रोजी संपन्न झालेल्या १८७ व्या बैठकीत रु.११७.४५ कोटी (दरसूची सन २०२२-२३) इतक्या किंमतीच्या व्दितीय सुधारीत प्रशासकीय मान्यता प्रस्तावास शिफारस करण्यात आली आहे.
सदर प्रकल्प लाभव्यय गुणोत्तर, पाणी साठ्याची प्रति सघमी किंमत तसेच अंतर्गत आर्थिक परतावा दराच्या मापदंडात बसतो. त्यामुळे या प्रकल्पाच्या दरसूची २०२२-२३ वर आधारित रु.११७.४५ कोटी इतक्या किंमतीच्या व्दितीय सुधारीत प्रशासकीय मान्यता प्रस्तावास नियोजन व वित्त विभागाची मान्यता / सहमती प्राप्त झाली आहे.
त्यानुसार व्दितीय सुधारीत प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
पिंपळगाव खांड ल.पा. तलाव, ता.अकोले, जि.अहमदनगर, या योजनेस दरसूची २०२२-२३ वर आधारित रु.११७.४५ कोटी (एकशे सतरा कोटी, पंचेचाळीस लक्ष फक्त) इतक्या किंमतीस (प्रत्यक्ष कामासाठी एकूण रु.११५.६३ कोटी व अनुषंगीक खर्च रू.१.८२ कोटी) खालील अटींच्या अधीन राहून व्दितीय सुधारीत प्रशासकीय मान्यता प्रदान करण्याचा निर्णय शासनाने घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) महामंडळाने सदर द्वितीय सुप्रमा मान्यता किंमतीत प्रकल्प पूर्ण होईल व अधिकचा अनावश्यक खर्च होणार नाही. या वित्तीय बाबीचे काटेकोर पालन करणे आवश्यक आहे.
२) सुधारीत प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास मान्यता गृहीत धरली जाणार नाही. तसेच सदर प्रकल्पासाठी कोणत्याही प्रयोजनार्थ मंजूर
# Page 2
शासन निर्णय क्रमांकः सुप्रमा-२०२३/(१८९/२०२३)/लपा
सुधारीत प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील.
३) महामंडळाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
४) सदर प्रकल्पावर लाभधारकांची पाणी वापर संस्था स्थापन करण्यात यावी.
२. या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८० सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे ( कार्यक्रम) ५४ गुंतवणूका" या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
३. नियोजन विभागाच्या अनौपचारिक संदर्भ क्र.१२६/२०२३ कार्यासन १४३४, दिनांक २८/०७/२०२३ अन्वये व वित्त विभागाच्या अनौपचारिक संदर्भ क्र.२८४/२०२३ कार्यासन व्यय - १२, दिनांक ०४/०८/२०२३ अन्वये प्राप्त सहमतीनुसार हा शासन निर्णय निर्गमित करण्यात आला आहे.
४. या योजनेस प्रदान करण्यात आलेली मुळ प्रशासकीय मान्यता लपा कार्यासनाच्या प्रशासकीय / सुधारीत मान्यता नोंदवहीत २७० या अनुक्रमांकावर नोंदविण्यात आली आहे.
# Page 3
# Page 4