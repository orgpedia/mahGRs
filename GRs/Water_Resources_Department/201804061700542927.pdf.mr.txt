# Page 1
नार-पार-गिरणा उपसा जोड योजनेच्या सविस्तर प्रकल्प अहवाल तयार करणेबाबतच्या कामाच्या अंदाजपत्रकास प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्र.संकीर्ण-२०१८/६५/२०१८/जसंअ
नविन प्रशासकीय इमारत, ६ वा मजला,
मंत्रालय, मुंबई-४०००३२
दिनांक :- ६ एप्रिल, २०१८
संदर्भ : १. कार्यकारी संचालक, तापी पाटबंधारे विकास महामंडळ, जळगाव यांचे जा.क्र.कासं/तापाविमं / प्रशा-२/सन-२०१८, दिनांक २५.१.२०१८ रोजीचे पत्र.
प्रस्तावना: नार, पार, औरंगा, अंबिका या खोऱ्यातील पश्चिम वाहिनी नदयांचे पाणी पूर्वेकडील तापी खोऱ्यातील नदीखोऱ्यातून गिरणा उप खोऱ्यात उपसा पध्दतीने पाणी वळविण्यासाठी तयार करण्यात आलेली उपसा जोड योजना पूर्व व्यवहार्यता अहवालानुसार सफल होत आहे, असे निष्कर्ष कार्यकारी संचालक, तापी पाटबंधारे विकास महामंडळ, जळगाव यांनी काढले आहे.
पश्चिमवाहिनी नदीखोऱ्यामध्ये १३ धरणे बांधून ३६२.६२ दलघमी पाणीसाठा करून बाष्पीभवन व्यय व सुरगाणा तालुक्यातील स्थानिक वापर वगळता ३०४.६० दलघमी पाणी तुटीच्या गिरणा उपखोऱ्यात वळविण्याचे नियोजन आहे. या १३ धरणांची ३ योजनांमध्ये विभागणी केली आहे.
योजना क्र. १ :- या योजनेत ६ धरणे व २ सम्प एकमेकांना उर्ध्वगामी नलिकेव्दारे जोडून १०४.०० दलघमी पाणी वळविण्यासाठी उचलण्याचे नियोजन आहे.
योजना क्र. २ :- या योजनेत ४ धरणे व १ सम्प एकमेकांना उर्ध्वगामी नलिकेव्दारे जोडून ११७.६० दलघमी पाणी वळविण्यासाठी उचलण्याचे नियोजन आहे.
योजना क्र. ३ :- या योजनेत ३ धरणे एकमेकांना उर्ध्वगामी नलिकेव्दारे जोडून ८३.०० दलघमी पाणी वळविण्यासाठी उचलण्याचे नियोजन आहे.
वरील ३ योजनाव्दारे पाणी उचलून तेथून पुढे मांजरपाडा - २ या प्रस्तावित धरणात गिरणा खोऱ्यातील लाभक्षेत्रातील आवश्यकतेनुसार सोडण्याचे नियोजन आहे. मांजरपाडा-२ या धरणात येणारे पाणी ११.१४ किमी. लांबीच्या बोगदयाव्दारे गिरणा खोऱ्यात चणकापूर उजवा, गिरणा डावा कालवा व प्रस्तावित गिरणा लाभक्षेत्र कालव्याचा वापर करून नाशिक जिल्हयातील ३९६२६ हे.
क्षेत्र जळगाव जिल्हयातील १७०२४ हे. क्षेत्र व सुरगाणा तालुक्यातील ६६०० हे. स्थानिक क्षेत्र ओलिताखाली आणण्याचे प्रस्तावित आहे.
सदर योजनेचे सविस्तर सर्वेक्षण व अन्वेषणा करिता शासन निर्णय क्र. प्रशामा २०१४/(२५४/२०१४)/जसंअ, दिनांक २३.१२.२०१४ अन्वये प्रशासकीय मान्यता देण्यात आली आहे. सदर योजनेचा सविस्तर प्रकल्प अहवाल वॅप्कोस लि. (WAPCOS), नवी दिल्ली (भारत सरकार अंगीकृत) यांच्या कडून सामंजस्य कराराव्दारे करून घेण्याचे प्रस्तावित आहे. त्याअनुषंगाने सविस्तर प्रकल्प अहवाल तयार करण्यासाठी लागणाऱ्या खर्चास प्रशासकीय मान्यता देण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः संकीर्ण-२०१८/६५/२०१८/जसंअ
शासन निर्णय : नार-पार-गिरणा उपसा जोड योजनेचा सविस्तर प्रकल्प अहवाल तयार करण्यासाठी रू.१३,५१,२५,३९५/-(रू. तेरा कोटी एक्कावन्न लाख पंचवीस हजार तीनशे पंचान्नव फक्त ) किंमतीच्या अंदाजपत्रकास प्रशासकीय मान्यता देण्यात येत आहे.
या प्रकल्पावर होणारा खर्च ४७०२-लहान पाटबंधारे यावरील भांडवली खर्च, ८० सर्वसाधारण, १९० सार्वजनिक व इतर क्षेत्रातील गुंतवणुका, (००) (०३) तापी पाटबंधारे विकास महामंडळाला भाग भांडवली अंशदान (४८०२४९२७) ” या लेखाशिर्षांतर्गत सर्वेक्षण-अन्वेषणासाठी अर्थसंकल्पित केल्या जाणाऱ्या ठोक तरतूदीतून करण्यात यावा.
हा शासन निर्णय वित्त विभागाच्या शासन निर्णय क्र. विअप्र-१०.०४/प्र.क्र.३३/२००४ /विनियम, दि.२९.११.२००५ अधीन राहून तसेच आंतरवित्तीय सल्लागार व उपसचिव, जलसंपदा विभाग यांच्या सहमतीने निर्गमित करण्यात येत आहे.