# Page 1
अरुणा मध्यम प्रकल्प, ता. वैभववाडी जि. सिंधुदुर्ग.
तृतीय सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१७/११३०/(प्र.क्र.३२४/१७)/ मध्यम प्रकल्प मंत्रालय, मुंबई-४०० ०३२.
दिनांक :-०३ नोव्हेंबर, २०१८.
संदर्भ:-१) शासन निर्णय क्रमांक अरुणा १०८५/ (१०९/८६) / जसंअ दि. ०५/१२/१९९५.
२) कार्यकारी संचालक, कोकण पाटबंधारे विकास महामंडळ, ठाणे यांचा निर्णय क्र.
कोपाविम/तां-१ / १६२९ दि. ०३/०६/२००४
३) शासन निर्णय क्र. सुप्रमा अरुणा २००८/४०६/ (८७/२००८) म.प्र.दि. २४/०४/२००९.
४) शासन निर्णय क्र.सुप्रमा २०११ /२१८ (८२/२०११) - म.प्र.दि. २५/०५/२०१२
५) कार्यकारी संचालक, कोकण पाटबंधारे विकास महामंडळ, ठाणे यांचे पत्र
कोंपाविम/तां.१/PMKSY/अरुणा / तृतीय सुप्रमा/३६९६ दि. ०९/११/२०१७.
प्रस्तावना: अरुणा मध्यम प्रकल्पांतर्गत मौजे हेत, ता. वैभववाडी, जि. सिंधुदुर्ग येथे अरुणा नदीवर ९३.३७८ दलघमी क्षमतेचे धरण बांधणे प्रस्तावित आहे. सदर प्रकल्प कोकण पाटबंधारे विकास महामंडळांतर्गत "उर्वरित महाराष्ट्र" या प्रदेशांतर्गत आहे. प्रकल्पाव्दारे सिंधुदुर्ग जिल्हयामधील वैभववाडी तालुक्यातील ४४७५ हेक्टर्स व रत्नागिरी जिल्हयामधील राजापूर तालुक्यामधील ८३५ हेक्टर्स क्षेत्र सिंचनाखाली आणण्याचे नियोजित आहे. अशा प्रकारे प्रकल्पाद्वारे एकूण ५३१० हेक्टर्स क्षेत्रास सिंचनाचा लाभ होणार आहे.
अरुणा मध्यम प्रकल्प, ता. वैभववाडी जि. सिंधुदुर्ग या प्रकल्पास संदर्भ क्रमांक १ नुसार सन १९९३-९४ चे दरसूचीवर आधारीत रूपये ५३.९४ कोटी इतक्या रकमेस मूळ प्रशासकीय मान्यता देण्यात आली होती. तथापि सदरील प्रशासकीय मान्यता व्यपगत झाल्याने संदर्भ क्रमांक २ नुसार सन २००३-०४ चे दरसूचीवर आधारीत रूपये १७८.४१ कोटी इतक्या रकमेस पुनः प्रशासकीय मान्यता देण्यात आली होती. तद्नंतर संदर्भ क्रमांक ३ नुसार सन २००५-०६ चे दरसूचीवर आधारीत रूपये ३०१.०४ कोटी इतक्या रकमेस प्रथम सुधारित प्रशासकीय मान्यता प्रदान केली होती व संदर्भ क्रमांक ४ नुसार सन २००९-१० चे दरसूचीवर आधारीत रूपये ६६९.८० कोटी इतक्या रकमेस द्वितीय सुधारित प्रशासकीय मान्यता प्रदान केली होती.
कार्यकारी संचालक, कोकण पाटबंधारे विकास महामंडळ, ठाणे यांचे संदर्भ क्रमांक५ अन्वये सन २०१६-१७ चे दरसूचीवर आधारीत रुपये १६८९.५० कोटी किंमतीचा तृतीय सुधारित प्रशासकीय मान्यतेचा प्रस्ताव मान्यतेस्तव शासनास सादर केला आहे. सदर तृतीय सुधारित प्रशासकीय मान्यतेचा प्रस्ताव व्यय अग्रक्रम समितीच्या मान्यतेकरिता सादर करण्यासाठी नियोजन व वित्त विभागाची सहमती प्राप्त करून घेण्याकरिता सादर केला असता तृतीय सुधारित प्रशासकीय मान्यतेचा प्रस्ताव मा.मंत्रीमंडळाच्या मान्यतेस्तव सादर करण्याबाबत संबंधीत विभागांनी कळविले आहे. प्रकल्पाचे लाभ व्यय गुणोत्तर १.५१ येत असून प्रकल्प आर्थिक मापदंडात बसतो.
# Page 2
शासन निर्णय क्रमांकः सुप्रमा-२०१७/११३०/(प्र.क्र.३२४/१७)/ मध्यम प्रकल्प
सदर प्रकल्पाची तृतीय सुधारित प्रशासकीय मान्यता किंमत रूपये १६८९.५० कोटी द्वितीय सुधारित प्रशासकीय मान्यता किंमत रूपये ६६९.८० कोटी च्या तुलनेत रूपये १०१९.७० कोटीने जास्त आहे. किंमत वाढीची प्रमुख कारणे पुढीलप्रमाणे आहेत :
--------------------------------------------------------
| अनुक्रमांक | बाब | वाढ (रुपये कोटी) |
| १ | २ | ३ |
| १ | दरसूचीतील बदलामुळे | ३३७.६४ |
| २  |  | भूसंपादन किंमतीतील वाढ | १०९.६१ |
| ३  |  | जादा दराची निविदा स्वीकृत केल्याने झालेली वाढ | ०.२३ |
| ४ | संकल्पचित्रातील बदलामुळे झालेली वाढ | ३१.७८ |
| ५  |  | अपु-या तरतूदीमुळे झालेली वाढ | ३६७.३१ |
| ६ | नवीन तरतुदी | ८२.४३ |
| ७ | इतर कारणामुळे झालेली वाढ | १०.७९ |
| ८  |  | अनुषंगिक खर्च | ७९.९१ |
|  | एकूण वाढ | १०१९.७० |
--------------------------------------------------------
प्रकल्पाचा संकल्पित पाणीसाठा ९३.३७८ दलघमी असून एकूण पाणीवापर ९२.०२५ दलघमी इतका आहे. या प्रकल्पाव्दारे सिंधुदुर्ग जिल्हयामधील वैभववाडी तालुक्यातील ४४७५ हेक्टर्स व रत्नागिरी जिल्हयामधील राजापूर तालुक्यामधील ८३५ हेक्टर्स क्षेत्र सिंचनाखाली आणण्याचे नियोजित आहे. अशा प्रकारे प्रकल्पाद्वारे एकूण ५३१० हेक्टर्स क्षेत्रास सिंचनाचा लाभ होणार आहे. सदर प्रकल्प केंद्र शासनाच्या प्रधानमंत्री कृषी सिंचाई योजने(PMKSY) अंतर्गत समाविष्ट आहे. सदर प्रस्ताव मा.
मंत्रीमंडळच्या दिनांक /१०/२०१८ रोजीच्या बैठकीत विचारार्थ सादर करण्यात आला.
मा. मंत्रीमंडळाने बांधकामाची सद्य:स्थिती, किंमतवाढीची कारणमीमांसा इ. बाबींचा परामर्श घेऊन अरुणा मध्यम प्रकल्पाच्या सन २०१६-१७ दरसूची वर आधारित रुपये १६८९.५० कोटी किंमतीच्या तृतीय सुधारित प्रकल्प अहवालास प्रशासकीय मान्यता देण्याचा जाणीवपूर्वक निर्णय घेतला आहे.
शासन निर्णय :
शासनाच्या या निर्णयाव्दारे अरुणा मध्यम प्रकल्पाच्या सन २०१६-१७ च्या दरसूचीवर आधारित रुपये १६८९.५० कोटी इतक्या किंमतीच्या तृतीय सुधारित प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये १५५०.८८ कोटी कामाप्रित्यर्थ व रुपये १३८.६२ कोटी अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली तृतीय सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ४/२०१८ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
पृष्ठ ६ पैकी २
# Page 3
शासन निर्णय क्रमांकः सुप्रमा-२०१७/११३०/(प्र.क्र.३२४/१७)/ मध्यम प्रकल्प
४. या प्रकल्पाच्या कामावर होणारा खर्च मुख्य लेखाशीर्ष ४७०१ मोठे व मध्यम पाटबंधा-यावरील भांडवली खर्च ०३, मध्यम पाटबंधारे प्रकल्प (वाणिज्यिक) अरुणा मध्यम पाटबंधारे प्रकल्प (योजनांतर्गत) या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
५. सदर तृतीय सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समितीच्या अहवालातील मुद्या क्र. २६ व २७ मधील निरीक्षणांची पूर्तता करावी.
५.२) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
५.३) प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण करण्यात यावे.
५.४) प्रगतीपथावरील निविदांची कामे प्राधान्याने पूर्ण करण्यात यावीत. पाणीसाठ्याचा सिंचनाकरिता जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे / निविदा प्रक्रिया करण्यात यावी.
५.५) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
५.६) सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
६. सदर शासन निर्णय, नियोजन विभाग, अनौपचारीक संदर्भ क्रमांक ८८/का.१४३४ दिनांक २३/०५/२०१८, वित्त विभाग, अनौपचारीक संदर्भ क्रमांक १७६/व्यय-१२, दिनांक १७/०७/२०१८ व दिनांक १६/१०/२०१८ रोजी झालेल्या मा. मंत्रीमंडळाच्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 4
# Page 5
# Page 6