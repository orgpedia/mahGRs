# Page 1
जायकवाडी प्रकल्प पैठण धरणाच्या पायथ्याशी
असलेल्या सेवा रस्त्याची दुरुस्ती व डांबरी करणाचे विशेष दुरुस्तीचे अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र २०२०/(प्र.क्र.१९/२०२०)/(सिव्य/कामे)
मंत्रालय, मुंबई ४०० ०३२
दिनांक : २४ फेब्रुवारी, २०२०
वाचा
१. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे
पत्र क्र. गोमपाविम/तां-१/विवसु-कडा/औरंगाबाद/धा.क्र.०४/८८९ दि.२१.०१.२०२० २. शासन निर्णय-२०१७/५६६/१७/सिंव्य(कामे),दि.३१/०८/२०१८ ३. शासन निर्णय-संकीर्ण-२०१८/प्र.क्र.५५१/१७/सिंव्य(कामे), दि.२७/११/२०१८ ४. शासन निर्णय क्र.संकीर्ण-२०१६/२७/२०१६/लपा-०२,दि.२६/०५/२०१७
५. शासन निर्णय क्र.प्रमा-२०१३/(प्र.क्र.७८५/१३)/सिंव्य (कामे), दि.०१/०८/२०१९
प्रस्तावना
जायकवाडी प्रकल्प पैठण धरणाची पायाभरणी दि. १८ ऑक्टोबर १९६५ रोजी करण्यात
आली व २४ फेब्रुवारी १९७६ रोजी राष्ट्राला समर्पित करण्यात आला असून त्याचवेळी सदर प्रकल्प सिंचन व्यवस्थापन विभागास हस्तांतरित झालेला आहे.
जायकवाडी प्रकल्प पैठण धरणाची एकुण लांबी १० किमी असून सांडव्याच्या डाव्या बाजूस असलेल्या माती धरणाची लांबी ३.८७ किमी, सांडव्याची लांबी ६०० मी. व उजव्या बाजूस माती धरणाची लांबी ५.५३ किमी. आहे. (धरणाच्या General layout पृ.क्र. ६६) सदर धरणास दोन कालवे असून पैठण डावा कालवा २०८ व पैठण उजवा कालवा १३२ कि आहे. पैठण हा महाराष्ट्रातील एकुण सहा राष्ट्रीय महत्व प्राप्त (National Importance project) पैकी जायकवाडी प्रकल्प पैठण धरण एक आहे.
जायकवाडी प्रकल्प पैठण धरणाच्या पायथ्याशी धरण भिंतीच्या समांतर धरण निरिक्षण व
धरण बांधकाम तसेच जायकवाडी वसाहत नाथनगर (उत्तर) व जायकवाडी वसाहत नाथनगर (दक्षिण) दोन्ही वसाहतींना जोडणाऱ्या रस्त्याचे बांधकाम धरण निर्मितीच्या वेळी करण्यात आलेले आहे.
सध्या जायकवाडी धरण पाहण्यासाठी व संत ज्ञानेश्वर उद्यान पाहण्यासाठी तसेच संत
एकनाथ महाराजांची समाधी असलेल्या पैठण या ऐतिहासिक नगरीला भेट देण्यासाठी पर्यटकांची
# Page 2
शासन निर्णय क्रमांकः प्रमाप्र २०२०/(प्र.क्र.१९/२०२०)/(सिंव्य/कामे)
मोठी वर्दळ असते. औरंगाबाद व नगर जिल्ह्यातून येणारे पर्यटक धरण पायथ्याचा रस्ता हा पैठण धरणाकडे व उद्यानाकडे येणारा अत्यंत जवळचा मार्ग असल्यामुळे याच डांबरी रस्त्याचा वापर करतात.
सदरील रस्ता हा माती धरणाच्या नियमित देखभाल दुरुस्ती व धरण सुरक्षेच्या कामांसाठी तसेच मान्सून पूर्व व मान्सून उत्तर निरिक्षण दौऱ्यापैकी जलसंपदा विभागाच्या सर्व तांत्रिक व वरिष्ठ अधिकाऱ्यांकडून वापर केला जातो.
सद्य:स्थितीत धरण भिंतीच्या पायथ्याशी असलेला या रस्त्यावर फार मोठ्या प्रमाणात खड्डे पडलेले आहेत व डांबरीकरणाचा थर पूर्णपणे निघून गेला आहे. यापूर्वी या रस्त्याचे काम २००७ मध्ये खड्डे बुजवून त्यावर २० मी.मी. जाडीचे कारपेट टाकून केले होते. गेल्या १३ वर्षात या रस्त्याची कुठलीही देखभाल दुरुस्ती नसल्याने रस्त्यावर खड्डयाचे प्रमाण वाढलेले आहे.
जलसंपदा विभागाच्या कर्मचारी व अधिकाऱ्यांना धरण सुरक्षा निरिक्षण दौऱ्याच्या दरम्यान रस्ता खराब असल्याने त्रास सहन करावा लागत असल्याने व दर रस्त्याची दुरुस्ती धरण सुरक्षिततेच्या दृष्टीने महत्वाची असल्याने जायकवाडी प्रकल्प पैठण धरणाच्या पायथ्याशी असलेल्या सेवा रस्त्याची दुरुस्ती व डांबरी करणाचे विशेष दुरुस्ती कामास प्रशासकीय मान्यता देण्याची बाब शासनाच्या विचाराधीन होती. त्याअनुषंगाने शासन खालीलप्रमाणे निर्णय घेत आहे.
शासन निर्णय
जायकवाडी प्रकल्प पैठण धरणाच्या पायथ्याशी असलेल्या सेवा रस्त्याची दुरुस्ती व डांबरी करणाचे विशेष दुरुस्ती कामास विस्तार व सुधारणा लेखाशिर्षाअंतर्गत रु. ४,२८,५६,८३४/- गौण खनिज स्वामित्व शुल्क रु. १४,८७,९४३/- गुण नियंत्रण रु.२,८४,७५०/- १२.५% GST व कामगार विमा रु. ५३,५७,१०४/- अशा एकुण रु. ४,९९,८६,६३१/-( रु. चार कोटी नव्याण्णव लक्ष शाहाऐंशी हजार सहाशे एकतीस ) एवढ्या खर्चाच्या प्रस्तावास खालील अटींच्या राहुन प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), ०१.०१.२०१५ मधील मार्गदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक आहे.
२. शासन पत्र दि.०४/०६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसारनिधी खर्च करणे, दायित्व निर्मिती मर्यादेत राहण्यासाठी कामाचे योग्य नियोजन करणे याची संपूर्ण जबाबदारी महामंडळाची राहील.
३. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
४. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
पृष्ठ ४ पैकी २
# Page 3
शासन निर्णय क्रमांकः प्रमाप्र २०२०/(प्र.क्र.१९/२०२०)/(सिंव्य/कामे)
५. प्रस्तावित कामांमुळे होणाऱ्या खोदकाम / तोडफोड याद्वरे उपलब्ध होणारे बांधकाम साहित्याचा पूर्ण वापर करुन बचत साधावी.
६. कामाचा खर्च उपलब्ध अनुदानातून प्रशासकीय मान्यतेच्या मर्यादेत व व नियोजित वेळेत पूर्ण करण्यात यावा. सदरची कामे पूर्ण होईपर्यंत त्रैमासिक प्रगती अहवाल शासनास सादर करावा.
काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा.
७. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता (यां) व अधीक्षक अभियंता (यां) यांची राहील.
८. सदर प्र. मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
प्रस्तावित कामावर होणारा खर्च ४७०१ मोठे व मध्यम पाटबंधारे यावरील भांडवली खर्च, ८०-सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूका, (१०) - विविध पाटबंधारे विकास महामंडळाना भाग भांडवली अंशदान ( विस्तार व सुधारणा), (१०) (०२) गोदावरी मराठवाडा पाटबंधारे विकास महामंडळास भागभांडवली अंशदान (मराठवाडा विभाग) (कार्यक्रम) (४७०१ जे १४९) ५४ गुंतवणुका या मुख्य लेखाशिर्षखालीकरावा व मंजूर अनुदानातून भागविण्यात यावा.
शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ अन्वये विशेष दुरुस्ती कामास आंतरवित्त सल्लागार यांचे सहमतीने मान्यता देण्याबाबतचे अधिकार जलसंपदा विभागास आहेत. त्याअनुषंगाने आंतरवित्तीय सल्लागार व सहसचिव यांच्या सहमतीने, हा शासन निर्णय निर्गमित करण्यात येत आहे. या कामास प्रदान करण्यात आलेली प्रशासकीय मान्यता सिं.व्य (कामे) कार्यासनाच्या नोंदवही सन २०१९-२० मध्ये अ.क्र. ३० वर नोंदविण्यात आलेली आहे.
# Page 4