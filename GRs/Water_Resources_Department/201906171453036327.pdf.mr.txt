# Page 1
वस्तू व सेवाकराच्या अंमलबजावणी बाबत जलसंपदा विभागाने दि. १३/११/२०१८ च्या परिपत्रकाद्वारे निश्चित केलेल्या कार्यपध्दतीत सुधारणा सुचविण्यासाठी समिती गठीत करणे.
महाराष्ट्र शासन
जलसंपदा विभाग
शासन निर्णय क्र.- टीडीस-०९१८/प्र.क्र.५९० /१८/मोप्र-१
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : : १५ जून, २०१९
संदर्भ: १) शासन परिपत्रक वित्त विभाग क्रमांक संकीर्ण-२०१७/प्र.क्र.१४४/२०१८/कोषप्रशा-५ दि. २८/०९/२०१८
२) जलसंपदा विभाग शासनपत्र क्रमांक:- टीडीएस ०९१८/प्र.क्र.५९०/२०१८/मो.प्र-१ दि. २९/०९/२०१८
३) जलसंपदा विभाग शासन परिपत्रक क्रमांक:- टीडीएस ०९१८/प्र.क्र.५९०/२०१८/मो.प्र-१ दि.१३/११/२०१८
प्रस्तावना: महाराष्ट्र वस्तू व सेवाकर अधिनियम २०१७व केंद्रीय वस्तू व सेवाकर अधिनियम २०१७ च्या कलम ५१ मध्ये वस्तू किंवा सेवा अथवा दोन्ही यांच्यावर मुळ स्रोतातून वजात करण्याची तरतुद करण्यात आली आहे. केंद्र शासनाच्या दि .१३/०९/२०१८ व महाराष्ट्र शासनाच्या दि. १८/०९/२०१८ च्या अधिसूचनेनूसार उपरोक्त कलम ५१ मधील तरतुदींची अमलबजावणी दि.१/१०/२०१८ पासून करायचे निर्देश देण्यात आले आहेत.
वरिल निर्देशांच्या अनुषगांने याबाबत वित्त विभागाने शासन परिपत्रक संदर्भ क्र. १ अन्वये निर्गमित केले असून सदर परिपत्रकाची अंमलबजावणी करण्याकरिता जलसंपदा विभागाच्या अधिपत्याखालील सर्व आस्थापनांना संदर्भ क्र. २ अन्वये कळविण्यात आले आहे.
तसेच वस्तू व सेवाकराची चालु व नवीन कत्रांटाच्या बाबतीत कशाप्रकारे अंमलबजावणी करावी, याबाबत वित्त विभाग व सार्वजनिक बांधकाम विभागाने स्पष्टीकरणे प्रसिध्द केली आहेत. त्याअनुषंगाने जलसंपदा विभागाने संदर्भ क्र. ३ च्या परिपत्रका अन्वये कार्यपध्दती निश्चित केली आहे.
या कार्यपध्दतीमध्ये अडचणी येत असून वस्तू व सेवाकराचा परतावा कसा करावा याबाबत विस्तृत सूचना निर्गमित करणेबाबत क्षेत्रिय स्तरावरून वारंवार विचारणा होत आहे.
उपरोक्त बाबींचा विचार करता, वस्तू व सेवाकराबाबतच्या तरतूदी, अंमलबजावणीबाबत येणाऱ्या अडचणी यांचा अभ्यास करुन जलसंपदा विभागाने निश्चित केलेल्या कार्यपध्दतीत सुधारणा व अनुषंगिक विस्तृत मार्गदर्शक सूच मसुदा तयार करण्यासाठी समिती गठित करण्याची बाब शासनाच्या विचाराधीन होती. त्या अनुषंगाने खालीलप्रमाणे निर्णय घेण्यात येत आहे :
शासन निर्णय वस्तू व सेवाकराच्या अंमलबजावणी बाबत जलसंपदा विभागाच्या परिपत्रक/शासननिर्णयात सुधारणा सुचविण्यासाठी तसेच विस्तृत मार्गदर्शक सूचनांचा मसूदा तयार करण्यासाठी खालीलप्रमाणे समिती गठित करण्यात येत आहे:
------------------------------------------------------------------------------------------
| अ.क्र. | अधिकाऱ्यांचे नांव | कार्यालयाचे नांव | पद |
| १ | श्री. अविनाश सुर्वे | कार्यकारी संचालक, विदर्भ पाटबंधारे  |  विकास महामंडळ, नागपूर | अध्यक्ष |
| २ | श्री. सं. दे. कुलकर्णी | मुख्य अभियंता तापी पाटबंधारे विकास महामंडळ, जळगांव. | सदस्य |
------------------------------------------------------------------------------------------
# Page 2
शासन निर्णय क्रमांकः टीडीस-०९१८/प्र.क्र.५९०/१८/मोप्र-१
---------------------------------------------------------------------------------------------------------
| ३ | श्री. अ.बा.तारे | मुख्य लेखा व वित्त अधिकारी, गोदावरी मराठवाडा पाटबंधारे विकास महामंडळ, औरंगाबाद | सदस्य |
| ४ | श्री. वि. व्यं. तांबडे | मुख्य लेखा व वित्त अधिकारी, विदर्भ पाटबंधारे विकास महामंडळ, नागपूर. | सदस्य सचिव |
---------------------------------------------------------------------------------------------------------
समितीची कार्यकक्षा-: i. जलसंपदा विभागाच्या परिपत्रक/शासननिर्णयातील वस्तू व सेवाकर अंमलबजावणीबाबत येणाऱ्या अडचणींचा अभ्यास करणे.
ii. अडचणी दूर करण्यासाठी कार्यपध्दतीत सुधारणा सुचविणे.
iii. वस्तू व सेवाकराच्या अंमलबजावणीत सुसूत्रता आणण्यासाठी विस्तृत मार्गदर्शक सूचनांचा मसुदा तयार करणे.
उपरोक्त समितीने प्रस्तावनेत नमूद केलेल्या मुद्यांचा सर्वंकष आढावा घेऊन आपला अहवाल १५ दिवसांच्या कालावधीत शासनास सादर करावा.