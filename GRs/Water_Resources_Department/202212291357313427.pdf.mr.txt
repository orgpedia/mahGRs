# Page 1
कुऱ्हा वढोदा इस्लामपुर उपसा सिंचन योजना, ता. मुक्ताईनगर, जि. जळगांव या योजनेस तृतीय सुधारीत प्रशासकीय मान्यता प्रदान करणेबाबत..
महाराष्ट्र शासन
जलसंपदा विभाग
शासन निर्णय क्रमांक: सुप्रमा-०९१९/प्र.क्र.४१७/१९/मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:- २९ डिसेंबर, २०२२
पहावे:- १. महामंडळ निर्णय क्र.तापाविमं/कासं/प्रवि-१/३४-९८/प्रमा-३३ दि.१२.१०.१९९८.
२. महामंडळ निर्णय क्र.तापाविमं/कासं प्रवि-१/नवीन प्रमा-८/९९ दि.६/७/१९९९.
३. महामंडळा निर्णयक्र. तापाविम / कासं/ प्रवि - १/३३/ मप्र /सन २००७ दि.२४.८.२००७.
४. शासन निर्णय क्र. कु-हा- वढोदा इस्लामपूर सुप्रमा- ११०८/(६९७/०८) मोप्र-१ दि. ५.५.२००९
प्रस्तावना : कुऱ्हा वढोदा इस्लामपुर उपसा सिंचन योजनेंतर्गत जळगाव जिल्ह्याच्या मुक्ताईनगर तालुक्यातील जिगांव धरणाच्या खालच्या बाजुस २ किमी अंतरावर रिगाव गावाजवळून पूर्णा नदीचे १००.९२८ द.ल.घ.मी. पाणी पावसाळयात ३ टप्प्यात उचलुन या प्रकल्पांतर्गत बांधण्यात येणाऱ्या इस्लामपूर धरणामध्ये सोडण्याचे प्रस्तावित असुन बंदिस्त पाईपलाईनद्वारे २५८९८ हे. सिंचन क्षेत्र निर्माण करणे प्रस्तावित आहे. या प्रकल्पाद्वारे जळगांव जिल्ह्यातील मुक्ताईनगर व बुलढाणा जिल्ह्यातील जळगाव-जामोद व संग्रामपूर अशा तीन तालुक्यातील अनुक्रमे ८२४९ हे., १०१२२ हे. आणि ७५२७ हे. क्षेत्रास सिंचनाचा लाभ होणार आहे.
प्रकल्पास तापी पाटबंधारे विकास महामंडळाने संदर्भ क्र.१ अन्वये सन १९९७-९८ च्या दरसूचीवर आधारीत रुपये १५५.९५ कोटी इतक्या किंमतीस मूळ प्रशासकीय मान्यता प्रदान केली होती. तदनंतर मंहामंडळाने संदर्भ क्र.२ अन्वये सन १९९९-२००० च्या दरसूचीवर आधारीत रुपये २०७.०८ कोटी इतक्या किंमतीस नव्याने प्रशासकीय मान्यता प्रदान केली.त्यानंतर शासनाने संदर्भ क्र.३ अन्वये सन २००६-२००७ च्या दरसूचीवर आधारीत रुपये ५०३.६४ कोटी इतक्या किंमतीस प्रथम सुधारित प्रशासकीय मान्यता प्रदान केलेली आहे. त्यानंतर शासनाने संदर्भ क्र.४ अन्वये सन २००८-२००९ च्या दरसूचीवर आधारीत रुपये ८४२.४० कोटी इतक्या किंमतीस द्वितीय सुधारीत प्रशासकीय मान्यता प्रदान केलेली आहे.
दरम्यानच्या कालावधीत दरसूचीतील दरात झालेली वाढ, भूसंपादनाच्या खर्चातील वाढ, अभियांत्रिकी बदलामुळे, इतर कारणांमुळे झालेली वाढ तसेच अनुषंगिक खर्चामुळे (इटीपी व इतर) प्रकल्प किंमतीत वाढ झाली.
त्यामुळे तापी पाटबंधारे विकास महामंडळाने प्रकल्पाचा तृतीय सुधारीत प्रशासकीय मान्यता प्रस्ताव शासनास मंजूरीस्तव सादर केला आहे. प्रकल्पाच्या तृतीय सुधारीत प्रशासकीय मान्यता अहवालास राज्य स्तरीय तांत्रिक सल्लागार समितीने रु. २२२६.५३ कोटी इतक्या रकमेस शिफारस केली आहे.
प्रकल्प अहवालावर दि. ०५/९/२०१९ रोजी झालेल्या त्रिसदस्यीय सचिव स्तरीय समितीच्या बैठकीत सविस्तर चर्चा झाली असून समितीने प्रस्ताव मा. मंत्रिमंडळाच्या बैठकीमध्ये सादर करण्याचे निर्देश दिले. त्या अनुषंगाने मा. मंत्रिमंडळाने जळगांव जिल्ह्यातील मुक्ताईनगर तालुक्यातील ८२४९ हे. व बुलढाणा जिल्ह्यातील जळगाव जामोद तालुक्यातील १०१२२ हे. आणि संग्रामपूर तालुक्यातील ७५२७ हे. क्षेत्रास सिंचनाचा लाभ देण्याच्या अनुषंगाने कुऱ्हा वढोदा इस्लामपुर उपसा सिंचन योजनेचे काम पूर्णत्वास नेण्याच्या उद्देशाने, जलसंपदा विभाग सन २०१७-१८ ची दरसूची व सार्वजनिक बांधकाम विभाग यांची सन २०१८-१९ ची दरसूची तसेच म.जि.प्रा. यांचे सन २०१८-१९ च्या दरसूचीवर आधारित रुपये २२२६.५३ कोटी इतक्या किमंतीच्या तृतीय सुधारित प्रकल्प अहवालास प्रशासकीय मान्यता देण्याचा निर्णय घेतला आहे.
# Page 2
शासन निर्णय क्रमांकः सुप्रमा-०९१९/प्र.क्र.४१७/१९/मोप्र-१
शासन निर्णय - कुऱ्हा वढोदा इस्लामपुर उपसा सिंचन योजना, ता. मुक्ताईनगर, जि. जळगांव, या प्रकल्पाच्या जलसंपदा विभाग सन २०१७–१८ ची दरसूची व सार्वजनिक बांधकाम विभाग यांची सन २०१८-१९ ची दरसूची तसेच म.जि.प्रा. यांचे सन २०१८-१९ च्या दरसूचीवर आधारित रुपये २२२६.५३ कोटी (रुपये दोन हजार दोनशे सव्वीस कोटी त्रेपन्न लक्ष फक्त) प्रत्यक्ष कामासाठी रुपये २०९३.४० कोटी (रुपये दोन हजार त्र्याण्णव कोटी चाळीस लक्ष) व अनुषंगीक खर्च रुपये १३३.१३ कोटी (रुपये एकशे तेहतीस कोटी तेरा लक्ष) इतक्या किंमतीस खालील अटींच्या अधीन राहून तृतीय सुधारित प्रशासकीय मान्यता प्रदान करण्यात येत आहे.
१) राज्यस्तरीय तांत्रिक सल्लागार समितीच्या अहवालातील मुद्यांची पुर्तता करावी.
२) प्रकल्पास केंद्रिय जल आयोगाची प्राधान्याने मान्यता घेण्यात यावी.
३) प्रकल्पास केंद्रिय पर्यावरण विभागाची मान्यता प्राप्त झाल्यानंतरच सदर प्रकल्पावर पुढील खर्च करण्यात यावा.
४) योजनेच्या बंदीस्त पाईप वितरण प्रणालीच्या संकल्पन व संकल्पचित्रास मध्यवर्ती संकल्पचित्र संघटना, नाशिक यांचेकडून मान्यता मिळाल्यानंतर वितरण प्रणालीचे काम करण्यात यावे.
५) प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण करण्यात यावे.
६) सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
७) सर्व आवश्यक वैधानिक व तांत्रिक मान्यता सक्षम स्तरावर घेण्याची कार्यवाही महामंडळाने करावी.
८) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन निधी वितरण अथवा अतिरिक्त खर्च न करण्याची जबाबदारी संपूर्णपणे जलसंपदा विभागाची राहील. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती यांची काटेकोरपणे अंमलबजावणी करणे आवश्यक आहे याबाबतची जबाबदारी संपूर्णपणे महामंडळाची राहील.
९) सुधारित प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास किंवा झालेल्या क्षेत्रिय अनियमिततेस मान्यता गृहीत धरली जाणार नाही.
प्रकल्पाच्या उपशिर्षनिहाय तरतुदींचा गोषवारा परिशिष्ट “अ” मध्ये सोबत जोडला आहे.
या प्रकल्पाच्या कामावरील खर्च मागणी क्र. आय-५, मुख्य लेखाशीर्ष ४७०१ मोठे व मध्यम पाटबंधारे प्रकल्प यावरील भांडवली खर्च, १९०, सार्वजनिक व इतर उपक्रमातील गुंतवणूक (२) योजनांतर्गत (२) (३) तापी पाटबंधारे विकास महामंडळास भाग भांडवली अंशदान (४७०१ एच ७५४) (दत्तमत) या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
पृष्ठ ४ पैकी २
# Page 3
शासन निर्णय क्रमांकः सुप्रमा-०९१९/प्र.क्र.४१७/१९/मोप्र-१
सदर शासन निर्णय नियोजन विभाग अनौपचारीक संदर्भ क्र.१७१/२०२२ का.१४३४,दि.१९/१०/२०२२ व वित्त विभाग अनौपचारीक संदर्भ क्र.२३२/व्यय-१२, दि.२०/१०/२०२२ अन्वये तसेच मा. मंत्रिमंडळाने बैठकीत दिलेल्या मान्यतेनुसार निर्गमित करण्यात येत आहे.
# Page 4