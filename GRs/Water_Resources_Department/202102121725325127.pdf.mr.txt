# Page 1
धरण पुनर्स्थापना व सुधारणा प्रकल्प टप्पा-२ अंतर्गत समाविष्ट धरणांच्या पुनर्स्थापना व सुधारणा कामांकरीता राज्य शासनाच्या संस्थात्मक लवाद तरतुदीं ऐवजी जागतिक बँकेने निश्चित केलेल्या लवाद विषयक तरतुदी लागू करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: ड्रीप-२०२१/१७८/२० (भाग-२) (ब) /सिंव्य (कामे)
मंत्रालय, मुंबई - ३२
दिनांक : १२ फेब्रुवारी, २०२१
संदर्भ :- १) प्रकल्प संचालक, DRIP तथा अधिक्षक अभियंता, धरण सुरक्षितता संघटना, नाशिक यांचे पत्र क्र.0.No/SPMU(DRIP)/TB-७/(७८/२०२०)/३१२/२०२०,दि.३/७/२०२० २) महाराष्ट्र शासन विधी व न्याय विभाग, शासन निर्णय क्र. दि. १३/१०/२०१६
३) जागतिक बँकेचे पत्र व प्रकल्प मुल्यमापन कागदपत्रे (Project Appraisal
Document),दि.२१/१०/२०२०.
४) जागतिक बँके समवेदच्या कर्ज वाटाघाटी बैठकीचे Agreed Minutes of Negotiations, दि. १०/११/२०२०
५) दि.१३/०१/२०२१ रोजीच्या मंत्रिमंडळ बैठकीचे मंजूर इतिवृत्त.
प्रस्तावना:
धरण पुनर्स्थापना व सुधारणा प्रकल्प टप्पा -२ हा केंद्र शासन पुरस्कृत जागतिक बँकेच्या अर्थ सहाय्याने हाती घेतलेला प्रकल्प आहे. सदर प्रकल्पाचा मुख्य उद्देश हा देशातील निवडक धरणांच्या सुरक्षिततेमध्ये तसेच परिचालन कामगिरीत सुधारणा करताना संबंधित संस्थांचे बळकटीकरण करुन योजनाबध्द पध्दतीने व्यवस्थापन करणे व धरणांचे परिचालन व देखभाल यामध्ये सातत्यता राखणे, हा आहे. या प्रकल्पामध्ये महाराष्ट्र सहभागी झाला आहे. या प्रकल्पावर होणाऱ्या खर्चाच्या ७० टक्के रक्कम जागतिक बँकेकडून प्रतिपूर्तीच्या स्वरुपात कर्ज रुपाने उपलब्ध होणार आहे. अशा प्रकल्पांच्या निविदा कागदपत्रातील तरतुदी जागतिक बँकेने विहित केलेल्या नमुना निविदा कागदपत्रानुसार (Standard Bid Document) असणे अनिवार्य आहे. जागतिक बँकेच्या नमुना निविदा कागदपत्रातील (Standard Bid Document) लवादाविषयक तरतुदी महाराष्ट्र शासनाच्या विधी व न्याय विभागाच्या दि. १३/१०/२०१६ रोजीच्या शासन निर्णयान्वये लागू करण्यात आलेल्या संस्थात्मक लवाद तरतुदीपेक्षा भिन्न आहेत. शासनाच्या प्रचलित लवाद तरतुदींऐवजी जागतिक बँकेच्या नमुना निविदा कागदपत्रातील (Standard Bid Document) लवाद विषयक तरतुदी धरण पुनर्स्थापना व सुधारणा प्रकल्प टप्पा २ अंतर्गत निविदामध्ये अंतर्भूत करण्यास मान्यता देण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
# Page 2
शासन निर्णय क्रमांकः ड्रीप-२०२१/१७८/२० (भाग-२)(ब) /सिंव्य(कामे)
शासन निर्णय : जागतिक बँक अर्थसहाय्यित धरण पुनर्स्थापना व सुधारणा प्रकल्प टप्पा-२ अंतर्गत समाविष्ट राज्यातील धरण पुनर्स्थापना व सुधारणा कामांच्या बाबतीत महाराष्ट्र शासनाच्या विधी व न्याय विभागाच्या दि. १३/१०/२०१६ रोजीच्या शासन निर्णयान्वये लागू असलेल्या संस्थात्मक लवाद तरतुदी ऐवजी जागतिक बँकेने विहित केलेल्या नमुना निविदा कागदपत्रानुसार (Standard Bid Document) लवाद विषयक तरतुदी निविदांमध्ये अंतर्भूत करण्यास मान्यता देण्यात येत आहे.
सदर शासन निर्णय हा मा.मंत्रीमंडळाने दि.१३/०१/२०२१ रोजी झालेल्या मंत्रीमंडळ बैठकीत प्रदान केलेल्या मान्यतेस अनुसरुन निर्गमित करण्यात येत आहे.
# Page 3