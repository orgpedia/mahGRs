# Page 1
पाटबंधारे संशोधन व विकास संचालनालय, पुणे अंतर्गत संशोधन सहायकांना महाराष्ट्र प्रशासकीय न्यायाधिकरणाने दिनांक २४.२.२०१२ रोजी दिलेल्या निर्णयाच्या अनुषंगाने सुधारित वेतनश्रेणी मंजूर करण्याबाबत.
महाराष्ट्र शासन,
जलसंपदा विभाग,
शासन निर्णय क्रमांक : वेपुर २०१७/(१३/२०१७)/आ(संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १६ सप्टेंबर २०२२
वाचा :- १) वित्त विभाग, शासन निर्णय क्रमांक : वेपूर १२०१/प्र.क्र.४/सेवा-९, दिनांक २७.२.२००६.
२) जलसंपदा विभाग, शासन निर्णय क्रमांक : मप्रन्या/१०११/(६९/२०११)/आ(संनि), दिनांक २९.११.२०१४
३) जलसंपदा विभाग, शासन शुध्दीपत्रक क्रमांक : मप्रन्या/१०११/(६९/२०११)/आ(संनि), दिनांक १०.१२.२०१४
४) जलसंपदा विभाग, शासन निर्णय क्रमांक : मप्रन्या/१०११/(६९/२०११)/आ(संनि), दिनांक ९.१०.२०१५
शासन निर्णय
जलसंपदा विभागाच्या अधिपत्याखालील महासंचालक, महाराष्ट्र अभियांत्रिकी व संशोधन
संस्था, नाशिक येथील संशोधन सहायकांना वेतन त्रुटी समितीच्या शिफारशीनुसार संदर्भीय क्रमांक १
येथील वित्त विभागाच्या दिनांक २७.०२.२००६ च्या शासन निर्णयान्वये पाचव्या वेतन आयोगाची रु.५०००
८००० ही वेतनश्रेणी लागू करण्यात आली. त्यामुळे पाटबंधारे संशोधन व विकास संचालनालय, पुणे या
कार्यालयांतर्गत कार्यरत असणारे सर्वश्री. एस. एम कदम व एस. डी. घुगे, संशोधन सहायक या
कर्मचाऱ्यांनी सदर कार्यालयातील संशोधन सहायक पदास रू. ५०००-८००० ही वेतनश्रेणी लागू
करण्याबाबत मा. महाराष्ट्र प्रशासकीय न्यायाधिकरण, मुंबई, खंडपीठ औरंगाबाद येथे मूळ अर्ज क्रमांक
२११/२०११ दाखल केला होता. सदर मूळ अर्जासंदर्भात मा. महाराष्ट्र प्रशासकीय न्यायाधिकरणाने,
जलसंपदा विभागांतर्गत मेरी, नाशिक व पाटबंधारे संशोधन व विकास संचालनालय, पुणे अंतर्गत कार्यरत
असणाऱ्या संशोधन सहायक पदांच्या वेतनश्रेणीत तफावत असल्याचे दिसून येत असल्याने, पाटबंधारे
संशोधन व विकास संचालनालयातील संशोधन सहायक या पदास पाचव्या वेतन आयोगाप्रमाणे
रू.५०००-८००० ही वेतनश्रेणी लागू करण्याबाबत दिनांक २४.०२.२०१२ रोजी निर्णय दिला.
मा.न्यायाधिकरणाच्या निर्णयाविरोधात मा. उच्च न्यायालय मुंबई, खंडपीठ औरंगाबाद येथे दाखल रिट
याचिका क्र.८१११/२०१२ मध्ये मा. उच्च न्यायालयाने देखील मा. प्रशासकीय न्यायाधिकारणाचे आदेश
कायम केले.
# Page 2
शासन निर्णय क्रमांकः वेपुर २०१७/(१३/२०१७)/आ(संनि),
२. मा.न्यायाधिकरणाने दिलेल्या निर्णयानुसार संदर्भीय क्रमांक २ येथील दिनांक २९.११.२०१४ च्या
शासन निर्णयान्वये पाटबंधारे संशोधन व विकास संचालनालय, पुणे अंतर्गत कार्यरत असणाऱ्या संशोधन
सहायक यांना दिनांक ०१.०१.१९९६ पासून रुपये ५०००-१५०-८००० ही वेतनश्रेणी वित्त विभागाच्या
दिनांक २७.०२.२००६ च्या शासन निर्णयातील अटींच्या अधीन राहून लागू करण्यात आली. तसेच,
मंत्रीमंडळाच्या मान्यतेने संदर्भीय क्रमांक ४ येथील दिनांक ०९.१०.२०१५ च्या शासन निर्णयान्वये
पाटबंधारे संशोधन व विकास संचालनालय, पुणे येथील संशोधन सहायकांना मेरी, नाशिक येथील
संशोधन सहायकाप्रमाणे सहाव्या वेतन आयोगाची रू.९३००-३४८०० व ग्रेड वेतन रु. ४२०० ही
वेतनसंरचना लागू करण्यात आली आहे. तथापि, मेरी, नाशिक व पाटबंधारे संशोधन व विकास
संचालनालय, पुणे व्यतिरिक्त अन्य कार्यालयातील संशोधन सहायक यांना सदरहू वेतनश्रेणी लागू
करण्यात आलेली नाही.
३. वित्त विभागाच्या महाराष्ट्र नागरी सेवा (सुधारित वेतन) नियम, १९९९ आणि महाराष्ट्र नागरी सेवा
(सुधारित वेतन) नियम, २००९ या अनुक्रमे ५ व ६ व्या वेतन आयोगाच्या अधिसूचनेमध्ये पाटबंधारे संशोधन
व विकास संचालनालय, पुणे असे स्वतंत्र कार्यालय नमूद नाही. उक्त अधिसूचनांमध्ये (१) पाटबंधारे
विभाग (मध्यवर्ती संकल्पचित्र संघटना व सर्व प्रादेशिक मंडले यांसहित) (२) महासंचालक, महाराष्ट्र
अभियांत्रिकी व संशोधन संस्था अशा दोनच शीर्षकांतर्गत जलसंपदा विभागातील सर्व संवर्ग नमूद आहेत.
म्हणजेच संशोधन सहायक हे पद केवळ पाटबंधारे संशोधन व विकास संचालनालय, पुणे या
कार्यालयांतर्गत येत नसून, जलसंपदा विभागांतर्गत इतरही कार्यालयात सदर पद आहे. यास्तव, उक्त
न्यायालयीन प्रकरणातील न्यायनिर्णय विभागांतर्गत सर्व कार्यालयातील संशोधन सहायकांना लागू होतो.
ही बाब विचारात घेऊन संदर्भीय क्रमांक २ येथील शासन निर्णयातील “पाटबंधारे संशोधन व व विकास
संचालनालय, पुणे” ही नोंद वगळण्यात येवून त्याऐवजी “पाटबंधारे विभाग (मध्यवर्ती संकल्पचित्र
संघटना व सर्व प्रादेशिक मंडले यांसहित ) ” अशी सुधारित नोंद घेण्यात येत आहे.
४. संदर्भीय क्रमांक २ व ३ येथील शासन निर्णय / शुध्दीपत्रकामधील अन्य तरतूदींमध्ये कोणताही
बदल नाही.
५. याद्वारे संदर्भीय क्रमांक ४ येथील शासन निर्णय रद्द करण्यात येत आहे.
६. प्रस्तुत शासन निर्णय वित्त विभागाच्या सहमतीनुसार व त्यांच्या अनौपचारिक संदर्भ क्रमांक
२२३/२०२२, दिनांक २१.०७.२०२२ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः वेपुर २०१७/(१३/२०१७)/आ(संनि),