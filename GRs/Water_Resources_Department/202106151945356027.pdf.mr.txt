# Page 1
खडकवासला प्रकल्प तालुका दौंड जिल्हा पुणे नवीन मुठा उजवा कालवा वितरीका क्र.२५ विशेष दुरुस्ती कामास प्रशासकीय मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: प्रमाप्र-२०१९/ (प्र.क्र. २५५/२०१९)/ सिं.व्य. (कामे) मंत्रालय, मुंबई ४०० ०३२,
दिनांक: १५.०६.२०२१
वाचा :
१.कार्यकारी संचालक, म.कृ.खो.वि.म., पुणे यांचे पत्र क्र.मकृखोविम/ सिंव्य - १/१६(५४०/२०१८/२)/३९५३/९,दि.२५/७/२०१९ २.मकृखोविम, पुणे यांच्या नियामक मंडळाचे इतिवृत्त दि.२५/७/२०१९ ३. कार्यकारी संचालक, म. कृ. खो.वि.म., पुणे यांचे पत्र - जा.क्र.मकृखोविम ३७/५४०/२०१८)/सिंव्य-१/६५३/२०२०, दि.०४/०२/२०२० ४. कार्यकारी संचालक, जा.क्र.मकृखोविम, पुणे यांचे पत्र क्र.मकृखोविम १६/३७/(५४०/२०१८)/भाग-२/सिंव्य-१/३२७२/२०२०, दि.०१/१०/२०२०.
५. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ ६. शासन निर्णय – २०१७/५६६/१७/सिंव्य(कामे), दि.३१/०८/२०१८.
७. शासन निर्णय-संकीर्ण-२०१८/प्र.क्र.५५१/१७/सिंव्य (कामे) दि.२७/११/२०१८.
८. शासन निर्णय क्र.प्रमा २०१३/(प्र.क्र.७८५)/१३)/सिंव्य (कामे) दि.०१.०८.२०१९.
खडकवासला सिंचन प्रणाली मध्ये नविन मुठा उजवा कालवा कि.मी. ० ते २०२ व जुना मुठा उजवा कालवा कि.मी २८ ते १०९ असुन एकुण सिंचन क्षेत्र ६२१४२ हेक्टर आहे. वितरीका क्र.
२५ एकुण लांबी १० कि.मी आहे. उपवितरीका लांबी ७.०० किमी आहे. वितरीका क्र. २५ वरवंड पाटबंधारे शाखे अतंर्गत येतो. हा कालवा नविन मुठा उजवा कालव्याच्या कि.मी. ८६/४५० मधुन सुरु होतो. या कालव्याची संकल्पित वहन क्षमता ३८ क्युसेक आहे. या कालव्याचा लाभ दौंड तालुक्यातील बोरी पारधी, वरवंड, कडेठाण अशा एकुण ३ गावांना होतो. वितरीका क्र. २५ या कालव्याचे एकुण लाभ क्षेत्र ११५२ हेक्टर आहे. या वितरीकेचे बांधकाम बंद झाल्याचे व नियत अनुदान पुर्ण झाल्याचे वर्ष सन १९७५ आहे. तसेच हा प्रकल्प सिंचन व्यवस्थापनाकडे सन १९८० मध्ये हस्तांतरीत करण्यात आला आहे. खडकवासला प्रकल्पाची नवीन मुठा कालवे प्रणाली ४० वर्षे जुनी आहे. तसेच प्रकल्पाच्या वितरण प्रणाली वरील सिंचनाकरीता दुरुस्तीची सर्वच कामे पुरेसा निधी उपलब्ध नसल्यामुळे करता आलेली नाहीत. संपुर्ण कालवे प्रणालीची कामे नियमित देखभाल व दुरुस्ती निधीतुन करणे शक्य नाही. सद्य:स्थितीत वितरीका क्र. २५ कालव्याच्या विमोचक बांधकाम, व्दार, गाव रस्ता पुल, अस्तरीकरण, नलीकामोरी, आदळे इ. ची पडझड झालेली असल्यामुळे कालवा क्षतीग्रस्त झाला आहे. त्यामुळे प्रत्येक आर्वतनात कालव्याच्या प्रवाहास अडथळा निर्माण होतो व मोठया प्रमाणात गळती होते परिणामी आवर्तन कालावधी वाढुन पाणी नाश होत आहे. तसेच चालु आर्वतना मध्ये झालेल्या पडझडीमुळे कालवा फुटी सारखे प्रकार देखील घडत आहेत. सदर वितरीकेची दुरुस्ती करणे आवश्यक असून ही कामे प्राधान्याने हाती घेऊन पूर्ण करणे आवश्यक असल्याने महामंडळाने ही तातडीची व अत्यावश्यक कामांना प्रशासकीय मान्यता मिळण्याकरिता शासनास शिफारस केली आहे. तसेच महामंडळाच्या कार्यकारी समितीची १४१ व्या बैठकीमध्ये प्राधान्यक्रम ठरविण्यात आला असून त्यानुसारच्या यादीस महामंडळाने नियामक मंडळाच्या ९९ व्या बैठकीतील ठराव क्र. ९९/५ अन्वये मान्यता देण्यात आलेली आहे. तसेच महामंडळाने जलसंपदा विभाग, शा. नि. दि.०१/०८/२०१९ मध्ये नमूद केल्यानुसार विशेष दुरूस्ती / विस्तार व सुधारणा कामांचा वार्षिक आराखडा दि.०१/१०/२०२०
# Page 2
शासन निर्णय क्रमांकः प्रमाप्र-२०१९/ (प्र.क्र. २५५/२०१९)/ सिं.व्य. (कामे)
रोजीच्या पत्रान्वये शासनास सादर केला असून सदर आराखड्यात देखील या कामाचा प्राधान्यक्रम-१ आहे.
सदर कामे पूर्ण झाल्यानंतर वितरीका क्र. २५ चे २०२ हे. क्षेत्र पुनःस्र्स्थापित होणार आहे. या अनुषंगाने शासन निर्णय संदर्भ क्र. ५ व ६ येथील शासन निर्णयान्वये विभागास देण्यात आलेल्या अधिकाराचा वापर करुन सदर कामाकरीता विशेष दुरुस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय : खडकवासला प्रकल्प, नवीन मुठा उजवा कालवा वितरीका क्र. २५ व त्या अंतर्गतच्या शाखा कालव्याची व त्यावरील बांधकामांची विशेष दुरुस्तीच्या कामास रु. १,७५,६९,३७२/- (रू.
एक कोटी शहात्तर लक्ष पंचवीस हजार चारशे सत्याण्णव फक्त) एवढया खर्चाच्या प्रस्तावास खालील अटींच्या अधीन राहून प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), ०१.०१.२०१५ मधील मार्गदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक आहे.
२. शासन पत्र दि.०४/०६/२०१६ अन्वये तपासणी सूचीतील मुद्दे आर्थिक निकष मा.
राज्यपाल यांच्या निर्देशानुसारनिधी खर्च करणे, दायित्व निर्मिती मर्यादेत राहण्यासाठी कामाचे दोन वर्षाचे नियोजन करणे याची संपूर्ण जबाबदारी महामंडळाची राहील.
३. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
४. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
५. कालव्यातील गाळ काढणे, कालवा भराव व गवत झाडे / झुडपे काढण्याची कामे जलसंपदा विभागाच्या यांत्रिकी संघटनेकडे उपलब्ध मशिनरीव्दारे करावीत.
६. प्रस्तावीत कामांमुळे होणाऱ्या खोदकाम/ तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
७. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा. सदरची कामे पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा. विषयांकित प्रशासकीय मान्यता अंदाजपत्रकातील तरतूदी, दर, वहनअंतर,संकल्पन व इतर तांत्रिक निकष तांत्रिक मान्यता देतेवेळी पडताळणीची याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
९. सदर प्र.मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, CWC ची मार्गदर्शक
पृष्ठ ५ पैकी २
# Page 3
शासन निर्णय क्रमांकः प्रमाप्र-२०१९/ (प्र.क्र. २५५/२०१९)/ सिं.व्य. (कामे)
तत्वे, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
१०. वितरीका क्र. २५ चे एकूण सिंचन क्षेत्र ११५२ हे. असुन त्यापैकी ९५० हे. प्रत्यक्ष सिंचन होत आहे. सदर दुरुस्तीचे काम झाल्यास उर्वरित २०२ हे. क्षेत्र पुनर्स्थापित होणार आहे. याची संपूर्ण जबाबदारी अधीक्षक अभियंता यांची राहील.
११. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत स्थापित "३" पाणी वापर संस्थाना स्थापित करुन लाभक्षेत्र हस्तांतरीत करणेची संपूर्ण जबाबदारी अधीक्षक अभियंता यांची राहील.
१२. लायनिंग प्रस्तावित असलेल्या ठिकाणी आवश्यक CNS ची जाडी प्रचलित पध्दतीने संकल्पित करुनच निश्चित करावी.
१३.सदर अंदाजपत्रकात १२% वस्तु व सेवा कर गृहित धरण्यात आला आहे. तथापि, जलसंपदा विभाग सामाईक दरसूची सन २०१७-१८ मधील सर्वसाधारण टिप्पणी मुद्दा क्र.
अ) १) नुसार प्रत्यक्ष वस्तु व सेवा कराची परिगणना करावी व त्यानुसार सक्षम स्तरावर तांत्रिक मान्यता प्राप्त करुन घ्यावी .
१४. विषयांकित प्रस्तावातील वहन अंतरास सन २०१६ मध्ये मंजूरी मिळाल्याचे दिसून येते. तांत्रिक मान्यता देण्यापूर्वी सदर मंजूर वहन अंतराच्या दृष्टीने बांधकाम साहित्याच्या उपलब्धतेची व त्याच्या परिमाणाची खात्री करुनच तद्नंतरच तांत्रिक मान्यतेची पुढील कार्यवाही सक्षम स्तरावर करावी.
प्रस्तावित कामासाठी होणारा खर्च ४७०१ मोठे व मध्यम पाटबंधारे यावरील भांडवली खर्च, (१२) विविध पाटबंधारे महामंडळांना भागभांडवली अंशदान (विस्तार व सुधारणा) १२ (०१) महाराष्ट्र कृष्णा खोरे विकास महामंडळास भागभांडवली अंशदान ( कार्यक्रम ) (४७०१ जे १६७) (उर्वरित महाराष्ट्र)५४, गुंतवणुका या मुख्य लेखाशिर्षखाली करावा व मंजूर अनुदानातून भागविण्यात यावा.
शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ मध्ये विहित केल्यानुसार विशेष दुरुस्ती कामांच्या खर्चाबाबतीत रू. ५.०० कोटी पर्यंत प्रशासकीय मान्यता देण्याचे अधिकार जलसंपदा विभागास असून हा शासन निर्णय निर्गमित करण्यात येत आहे.
या कामास प्रदान करण्यात आलेली प्रशासकीय मान्यता सिं.व्य.(कामे) कार्यासनाच्या नोंदवही क्र.१० सन २०२१-२२ मध्ये नोंदविण्यात आलेली आहे.
# Page 4
# Page 5