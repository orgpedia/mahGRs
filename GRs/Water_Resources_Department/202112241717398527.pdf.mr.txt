# Page 1
महाराष्ट्र अभियांत्रिकी (स्थापत्य) सेवा मुख्य परीक्षा - २०१८ मधील सहायक कार्यकारी अभियंता (स्थापत्य) या पदावरील पदस्थापनेबाबत.
महाराष्ट्र शासन
जलसंपदा विभाग
शासन निर्णय क्रमांक- नियुक्ती-२०२०/प्र.क्र.०२/आ (संनि )
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २४ डिसेंबर, २०२१
शासन निर्णय
महाराष्ट्र लोकसेवा आयोग, मुंबई यांच्या क्रमांक : ३७४ (२)/शिया/सकाअ-सअ/ जसं/२०१८/
१४-ब, दि.१७.१२.२०१९ च्या पत्रान्वये महाराष्ट्र अभियांत्रिकी (स्थापत्य) सेवा मुख्य परीक्षा-२०१८ च्या
अंतिम निकालाच्या आधारे सहायक कार्यकारी अभियंता (स्थापत्य) या पदासाठी ७ उमेदवारांची
नियुक्तीसाठी शासनास शिफारस केली होती. त्यानुषंगाने सदरहू शिफारशीस अनुसरुन कागदपत्रांची
पूर्तता केलेल्या सर्व उमेदवारांना सहायक कार्यकारी अभियंता (स्थापत्य) या पदावर समक्रमांक
दि.२७.११.२०२० च्या शासन निर्णयान्वये दोन वर्षाच्या परिवीक्षाधीन कालावधीसाठी तात्पुरती नियुक्ती
देण्यात आली आहे.
२. उपरोक्त नमूद दि.२७.११.२०२० च्या शासन निर्णयान्वये मेटा, नाशिक येथे सहायक कार्यकारी
अभियंता (स्थापत्य) या संवर्गात उपरोक्त नमूद सर्व उमेदवार दिनांक ०१.०१.२०२१ रोजी प्रशिक्षणासाठी
रुजू झाले आहेत. सदरहू उमेदवारांचा एक वर्षाचा प्रशिक्षण कालावधी दि.३१.१२.२०२१ रोजी संपुष्टात
येत असल्याचे मेटा, नाशिक यांनी त्यांच्या जा.क्र. प्रशिक्षण/वलि/०४, दि.२५.११.२०२१ च्या पत्रान्वये
कळविले आहे.
३. सदरहू उमेदवारांना दि. ०१.०१.२०२२ पासून महसूल विभाग वाटप नियम, २०२१ नुसार त्यांची
पदस्थापना करणे आवश्यक आहे. महसूल विभाग वाटप नियम, २०२१ मधील तरतुदीनुसार समक्रमांक
शासन निर्णय दि.२७.११.२०२० अन्वये मेटा, नाशिक येथे प्रशिक्षणासाठी हजर झालेल्या ७ उमेदवारांना
सहायक कार्यकारी अभियंता (स्थापत्य), गट-अ या पदासाठी महसूल विभाग वाटप व सविस्तर
पदस्थापना “प्रपत्र-अ” मध्ये करण्यात येत असून त्यांच्या करण्यात आलेल्या पदस्थापनेत कोणताही
बदल होणार नाही.
# Page 2
शासन निर्णय क्रमांकः नियुक्ती-२०२०/प्र.क्र.०२/आ (संनि )
४. संबंधित मुख्य अभियंता यांनी सहायक कार्यकारी अभियंता (स्थापत्य) यांच्या सविस्तर
पदस्थापनेचे आदेश या आदेशाच्या दिनांकापासून ३ दिवसाच्या आत निर्गमित करावेत व सदर सविस्तर
पदस्थापनेच्या आदेशाची प्रत शासनास ई-मेल द्वारे (ई-मेल आयडी-doesttcr.wrd@maharashtra.gov.in)
त्याच दिवशी पाठविण्यात यावी. मुख्य अभियंता यांनी सविस्तर पदस्थापनेचे आदेश निर्गमित करते वेळी
त्यांच्या अधिपत्याखालील सर्व मंडळांतर्गत रिक्त असलेली पदे विचारात घेऊन संबंधित नागरी सेवा
मंडळाच्या समितीच्या शिफारशीनुसार उक्त सहायक कार्यकारी अभियंत्यांना नियुक्ती देण्यात यावी.
५. संबंधित मुख्य अभियंता यांनी सहायक कार्यकारी अभियंता (स्थापत्य), गट-अ या पदावर सदर
अभियंत्यांना पदस्थापना देताना ज्या कार्यालयातील पदे भविष्यात सेवानिवृत्ती किंवा पदोन्नतीने रिक्त
होणार आहेत अशा पदांवर तसेच अकार्यकारी पदावर पदस्थापना देऊ नये. तसेच दि.०१.०१.२०२२
रोजीची रिक्त पदे व ज्या ठिकाणी प्रकल्पाचे कामकाज चालू आहे अशाच ठिकाणी सदर अभियंत्यांना
पदस्थापित करण्यात यावे व पदस्थापना देताना आदिवासी, नक्षलग्रस्त व आकांक्षित जिल्हयातील रिक्त
असलेली पदे प्राथम्याने भरण्यात यावीत.
६. नागपूर, औरंगाबाद व नाशिक महसूल विभाग वाटप केलेल्या अभियंत्यांना पदस्थापना देताना
नक्षलग्रस्त प्रभावित जिल्हे गडचिरोली, चंद्रपूर व गोंदिया तसेच आकांक्षित जिल्हे गडचिरोली, वाशिम,
उस्मानाबाद व नंदूरबार या जिल्हयांतील पदे भरण्याबाबत संबंधित मुख्य अभियंता यांनी प्राथम्याने
कार्यवाही करावी.
संबंधित मुख्य । अभियंता यांनी त्यांच्या कार्यक्षेत्रात वाटप करण्यात आलेल्या महसूल विभागातच
सर्व जिल्हयातील रिक्त पदांचा समतोल राखून सविस्तर पदस्थापना देण्याची कार्यवाही करावी.
सदर अभियंत्यांची पदस्थापना करत असताना सिंचन व्यवस्थापन कार्यप्रकारातील रिक्त
पदांपैकी आवश्यक पदावर प्राधान्याने नियुक्ती देवून त्यानंतर अन्य पदावर नियुक्ती दयावी. तसेच
सिंचन अनुशेष अंतर्गत कामांना गती देण्यासाठी हिंगोली व नांदेड जिल्हयातील पाटबंधारे विभागांतर्गत
कार्यालयातील पदे भरण्याबाबत मा. राज्यपाल महोदयांचे निर्देश आहेत. त्यानुसार मुख्य अभियंता
(ज)/(लाक्षेवि), जलसंपदा विभाग, औरंगाबाद यांनी कार्यवाही करावी.
७. सहायक कार्यकारी अभियंता (स्थापत्य), गट-अ या पदावर महसूल विभाग वाटप झालेले
उमेदवार ज्या दिवशी मेटा, नाशिक येथे प्रशिक्षणासाठी हजर झालेले आहेत तो दिनांक त्यांचा
पदस्थापनेचा दिनांक समजण्यात यावा.
पृष्ठ ५ पैकी २
# Page 3
शासन निर्णय क्रमांक: नियुक्ती-२०२०/प्र.क्र.०२ / आ (संनि)
८. समक्रमांक शासन निर्णय दिनांक २७.११.२०२० च्या परि.३ (१३) मध्ये नमूद केल्यानुसार
अनुसूचित जाती व अनुसूचितमध्ये जमाती वगळता उर्वरित मागास प्रवर्गातील उमेदवारांचे उन्नत व
प्रगत गटात मोडत नसल्याबाबतचे प्रमाणपत्र संबंधित समितीकडून पडताळणीच्या अधीन राहून
संबंधित उमेदवारांना सहायक कार्यकारी अभियंता (स्थापत्य) या पदावर तात्पुरती नियुक्ती देण्यात
आली आहे. त्यानुषंगाने नियुक्ती देण्यात आलेल्या श्री. सागार सोपान काळे व श्रीमती श्वेता शरदचंद्र
चिचुलकर या दोन उमेदवांपैकी श्रीम.चिचुलकर यांचा त्या उन्नत व प्रगत गटात मोडत नसल्याबाबतचा
अहवाल संबंधित समितीकडून शासनास प्राप्त झाला असून श्री. सागर सोपान काळे यांचा तपासणी
अहवाल अद्याप शासनास अप्राप्त आहे . यास्तव श्री. काळे यांना त्यांच्या उन्नत व प्रगत गटात मोडत
नसल्याबाबतचे प्रमाणपत्र संबंधित समितीकडून पडताळणी होवून प्राप्त होणाऱ्या अहवालाच्या अधीन
राहून सहायक कार्यकारी अभियंता (स्थापत्य) या पदावर तात्पुरती पदस्थापना देण्यात येत आहे.
९. समक्रमांक शासन निर्णय दिनांक २७.११.२०२० मधील नियुक्ती संदर्भातील अन्य सर्व अटी व
शर्ती कायम राहतील.
१०. विशिष्ट ठिकाणी पदस्थापना / बदली / नियुक्ती मिळविण्यासाठी खासदार/आमदार /
लोकप्रतिनिधी/खाजगी व्यक्ती किंवा संघटना यांचे मार्फत दडपण/दबाव आणण्याचा प्रयत्न केल्यास
संबंधित उमेदवारांविरुध्द महाराष्ट्र नागरी सेवा (शिस्त व अपिल) नियम, १९७९ मधील तरतूदीनुसार
शिस्तभंग विषयक कारवाई करण्यात येईल.
# Page 4
# Page 5