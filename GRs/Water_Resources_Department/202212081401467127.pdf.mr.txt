# Page 1
पिंपळढव साठवण तलाव ता. भोकर, जि. नांदेड या प्रकल्पास रु.७३.७६ कोटी इतक्या किंमतीस मुळ प्रशासकीय मान्यता मिळणेबाबत.
महाराष्ट्र शासन
जलसंपदा विभाग,
शासन निर्णय क्रमांकः सुप्रमा-२०२२/(३५१/२०२२)/लपा
मंत्रालय, मुंबई - ४०० ०३२.
दिनांक:- ०८ डिसेंबर, २०२२
पहावे :- कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे जा. क्र.गोमपाविम/तां ३/पिंपळढव सा.त./७३२८, दि.१४/०९/२०२१ चे पत्र.
प्रस्तावना :
पिंपळढव साठवण तलाव ता.भोकर, जि.नांदेड हा प्रकल्प गोदावरी खोऱ्यातील सुधा उप खोऱ्यात येणाऱ्या नांदेड जिल्हयातील पिंपळढव येथिल स्थानिक नाल्यावर धरण बांधणे प्रस्तावित आहे. धरणाची एकूण साठवण क्षमता ५.८४७ दलघमी असून या प्रकल्पाद्वारे भोकर तालुक्यातील पिंपळढव, डौर, जामदरी, सिध्दार्थनगर वाडी, मातूळ, बल्लाळ, लगळूद व रावणगांव या गावातील एकूण ६६० हे. क्षेत्रास सिंचनाचा लाभ होणार आहे. राज्यस्तरीय तांत्रिक सल्लागार समिती, नाशिक यांच्या दि.२३/०४/२०२० रोजी संपन्न झालेल्या १४२ व्या बैठकीत रु.७३.७६ कोटी (दरसूची सन २०१८-१९) इतक्या किंमतीच्या मुळ प्रशासकीय मान्यता प्रस्तावास सहमती प्राप्त आहे.
सदर प्रकल्प लाभव्य गुणोत्तर व आर्थिक परतावा दराच्या मापदंडात बसत आहे. तथापि पाणीसाठ्याच्या प्रतिसघी किंमतीच्या मापदंडात बसत नाही. म्हणून नियोजन व वित्त विभागाच्या सहमतीने सदर प्रकल्प व्यय अग्रक्रम समितीच्या निर्णयार्थ सादर केला होता. त्यानुसार व्यय अग्रक्रम समितीने दिनांक १९ सप्टेंबर, २०२२ रोजी झालेल्या बैठकीत या प्रकल्पास मान्यता प्रदान केली आहे. सदर मान्यतेनुसार मुळ प्रशासकीय मान्यता देण्याचा निर्णय खालीलप्रमाणे घेतला आहे.
शासन निर्णय :
पिंपळढव साठवण तलाव ता. भोकर, जि. नांदेड, या प्रकल्पास जलसंपदा विभाग दरसूची २०१८-१९ वर आधारित रु.७३.७६ कोटी (त्र्याहत्तर कोटी, शहात्तर लक्ष फक्त) इतक्या किंमतीस (प्रत्यक्ष कामासाठी एकूण रु.६१.८३ कोटी व अनुषंगीक खर्च रू.२.५९ कोटी, GST आणि Insurance करीता तरतूद रू.३.३६ कोटी व Royalty Charges रू.५.९८ कोटी) खालील अटींच्या अधीन राहून मुळ प्रशासकीय मान्यता प्रदान करण्याचा निर्णय घेतला. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपद्धती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पुर्तता करणे याची सर्वस्वी जबाबदारी महामंडळाची राहील.
२) सदर प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी विभागाची राहील.
३) महामंडळाने आवश्यक सर्व तांत्रिक मान्यता सक्षम स्तरावर घेण्याची कार्यवाही करावी.
४) प्रकल्प विहित वेळेत पुर्ण होवून शेतकरी / लाभार्थांना लाभ होईल या दृष्टीने प्रकल्प विहीत वेळेत पुर्ण होण्यासाठी नियोजनानुसार प्राधान्याने निधी उपलब्ध करून देण्याबाबत तसेच अनुपयुक्त सिंचन क्षमता निर्माण होणार नाही याबाबत दक्षता घ्यावी.
५) सदर प्रकल्पावर लाभधारकांची पाणी वापर संस्था स्थापन करण्यात यावी.
# Page 2
शासन निर्णय क्रमांकः सुप्रमा-२०२२/(३५१/२०२२)/लपा
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८० सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका" या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
सदर शासन निर्णय, दिनांक १९/०९/२०२२ रोजी झालेल्या व्यय अग्रक्रम समितीच्या बैठकीतील निर्णयाच्या अनुषंगाने (वित्त विभाग पत्र क्र.व्यअस-२०२२/प्र.क्र.१११/अर्थ-२, दिनांक ४ ऑक्टोबर, २०२२), नियोजन विभागाच्या अनौपचारिक संदर्भ क्र.१३३/२०२२/कार्यासन १४३४, दिनांक १०/०६/२०२२ अन्वये तसेच वित्त विभागाच्या अनौपचारिक संदर्भ क्र.२२१/२०२२ / कार्यासन व्यय-१२, दिनांक २२/०६/२०२२ अन्वये प्राप्त सहमती नुसार निर्गमित करण्यात येत आहे.
या योजनेस प्रदान करण्यात आलेली मुळ प्रशासकीय मान्यता लपा कार्यासनाच्या प्रशासकीय (सुधारीत) मान्यता नोंदवहीत २४२ या अनुक्रमांकावर नोंदविण्यात आली आहे.
# Page 3