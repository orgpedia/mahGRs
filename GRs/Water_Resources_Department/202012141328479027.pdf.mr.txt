# Page 1
सोलापूर जिल्ह्यातील माढा तालुक्यातील मौजे दारफळ (सीना) गावठाणाजवळील सीना नदीच्या उजव्या तीरावर सुरक्षा भिंत व घाट पायऱ्यांचे कामाच्या प्रस्तावास प्रशासकीय मंजुरी प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०१९/(प्र.क्र.३४९/२०१९)/ सिं.व्य.(महसूल) मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२,
दिनांक: १४ डिसेंबर, २०२०.
वाचा:-१) शासन निर्णय क्रमांक: पूसभिं-२०१९/(प्र.क्र ११५/१९) सिं.व्य.(म.) दि.३१/०८/१९.
२) शासन निर्णय क्रमांक: २०१७/(५६६/१७)/सिव्य (कामे) दिनांक ३१/०८/२०१८.
३) महाराष्ट्र कृष्णा खोरे विकास महामंडळ, पुणे यांचे पत्र क्रमांक जा.क्र.मकृखोविम/०२/(५२०/२०१९)/सिंव्य-५/२५ दिनांक ०२/०१/२०२०.
प्रस्तावना : महाराष्ट्र कृष्णा खोरे विकास महामंडळ, पुणे अंतर्गत मौजे दारफळ (सीना) ता. माढा जि.
सोलापूर हे गांव सीना नदीच्या तिरावर वसलेले आहे. नदीच्या तटाजवळच काही लोकांची घरे,शाळा व धार्मिक स्थळे आहेत. सीना नदी ही भीमा नदीची उपनदी असुन माढा तालुक्यातील प्रमुख नद्यांपैकी एक आहे. सीना नदीच्या पाण्यामुळे नदी काठाची धुप होऊन नदी काठचा भराव खचत असल्यामुळे मारुती मंदीर, स्मशानभुमी व शाळेचे मैदान यांना धोका निर्माण होत आहे.
यास्तव ग्रामपंचायत मौजे दारफळ (सीना), यांनी केलेल्या मागणीनुसार पुर संरक्षक भिंतीचा व घाटपायऱ्यांचा प्रस्तावाच्या कामास प्रशासकीय मान्यता प्रदान देण्याबाबत शासनाच्या विचाराधिन होते.
शासन निर्णय १) या शासन निर्णयान्वये महाराष्ट्र कृष्णा खोरे विकास महामंडळ, पुणे अंतर्गंत मौजे दारफळ (सीना) ता. माढा जि. सोलापूर येथे सीना नदीवरील मारुती मंदिरजवळ लोकवस्ती, स्मशानभुमी व शाळेचे मैदान यांना पूरापासून संरक्षणासाठी पूर संरक्षक भिंत व घाटपायऱ्या बांधण्याच्या कामासाठी रू. ३,०९,६९,६२८/- (रुपये तीन कोटी नऊ लाख एकोणसत्तर हजार सहाशे अठ्ठावीस फक्त) एवढया खर्चाच्या किंमतीस खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन निर्णय क्रमांक: पूसभिं-२०१९/(प्र.क्र ११५/१९) सिं.व्य. (म.) दि.३१/०८/१९. मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य (कामे), दि. २१.९.१९८९ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) अंदाजपत्रकात गृहीत धरलेले आराखडे/ संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
# Page 2
शासन निर्णय क्रमांकः प्रशामा-२०१९/ (प्र.क्र. ३४९/२०१९)/ सिं.व्य. (महसूल)
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत मौजे दारफळ (सीना) ता. माढा जि. सोलापूर ग्रामपचांयतीने ताब्यात घेऊन भविष्यातील देखभाल व दुरुस्ती करावयाची आहे. काम सुरू करण्यापूर्वी तसे लेखी बंधपत्र मौजे दारफळ (सीना) ग्रामपंचायतीकडून प्राप्त करून घ्यावे.
फ) सदरच्या कामांचा कार्यारंभ आदेश काढण्यापासुन काम पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ग) सदरहू कामास तांत्रिक मंजुरी देण्यापूर्वी संदर्भ क्र.१ मधील अटींचे काटेकोरपणे पालन करावे. सदर ठिकाणचे पूररेषा निश्चितीची कार्यवाही पूर्ण झाल्याखेरीज या कामास तांत्रिक मंजुरी देता येणार नाही.
२) प्रस्तावित कामासाठी होणारा खर्च आय -५-४७११ पुरनियंत्रण प्रकल्पावरील भांडवली खर्च, ०१ पूर नियंत्रण, १९०, सार्वजनिक क्षेत्रातील व इतर उपक्रमातील गुंतवणुका, (०१) विविध पाटबंधारे विकास महामंडळांना भाग भांडवळी अशंदान (०१) (०१) महाराष्ट्र कृष्णा खोरे विकास महामंडळास भाग भांडवली अंशदान (४७११ ०२०९) ( कार्यक्रम ) या लेखाशीर्षाखाली करावा व मंजूर अनुदानातुन भागविण्यात यावा.
३) या कामास प्रदान करण्यात आलेली प्रशासकीय मान्यता सिं.व्य. (महसूल) कार्यासनाच्या नोंदवहीमध्ये क्र १६ /सन २०१९-२०२० वर नोंदविण्यात आलेली आहे.
४) वित्तीय अधिकार नियम पुस्तिका, १९७८ नुसार प्रशासकीय विभागांना असलेले वित्तीय अधिकार व शासन निर्णय दिनांक ७/८/१९९२ मधील तरतूदीच्या अनुषंगाने प्राप्त अधिकारांतर्गत हा शासन निर्णय निर्गमित करण्यात येत आहे.
# Page 3