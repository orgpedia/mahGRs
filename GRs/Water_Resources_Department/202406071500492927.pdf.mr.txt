# Page 1
सिंचन प्रकल्पांच्या कालव्यांना छेदणाऱ्या अवर्गीकृत वस्त्यांच्या पुलांसबंधी धोरण निश्चिती
करण्याकरीता समिती गठीत करण्याबाबत.
महाराष्ट्र शासन
जलसंपदा विभाग
शासन परिपत्रक क्र. समिती -०७२३ /प्र.क्र.३६३/२३ मोप्र-१
मादाम कामा मार्ग , हुतात्मा राजगुरु चौक,
मंत्रालय, मुंबई - ४०० ०३२
दिनांक: ०७.०६.२०२४
संदर्भ:- १) शासन परिपत्रक एमआयपी २२६०/१३० - आयपी(१) दिनांक ०४/०३/१९६१
प्रस्तावना :-
सिंचन प्रकल्पांच्या कालव्यांना छेदणाऱ्या वर्गीकृत रस्त्यांना ( Classified Roads) आवश्यक पुलांची
तरतूद केली जाते. परंतु, अवर्गीकृत गावरस्त्यांसाठी ( Unclassified Village Roads) दोन पुलांमध्ये कमीत कमी किती अंतर असावे याबाबत संदर्भाधीन शासन परिपत्रकांन्वये मार्गदर्शक सुचना निर्गमित करण्यात
आलेल्या आहेत.
मार्गदर्शक सूचना निर्गमित होऊन ६० वर्षाहून अधिक कालावधी झाला आहे. दरम्यानच्या काळात लोकसंख्येमधील वाढ, दळण -वळणाची वाढती आवश्यकता व गावपातळीवरील दळणवळणाच्या अडचणी,
विद्यार्थ्यांसाठी जाण्यायेण्याची सोय होण्याच्या दृष्ट्टीने व लोकप्रतिनिधींनी केलेली मागणी इ. कारणास्तव
प्रकल्पाच्या मंजूर सुधारित प्रशासकीय मान्यते मध्ये अंतर्भाव नसतांना गाडी रस्ता पुलाची मान्यता मिळणेबाबत प्रस्ताव शासन स्तरावर प्राप्त होत आहेत. काही प्रकरणी पुलाची निकड असून सुध्दा
परिपत्रकातील तरतुदींमुळे लाभक्षेत्रातील शेतकऱ्यांना अडचणींना सामोरे जावे लागते. अशा प्रकारची
निकड लक्षात घेऊन कालव्यांमुळे बाधीत अवर्गीकृत गांव रस्त्यांमुळे दळणवळणाची सोय उपलब्ध करून
देण्यास्तव तसेच वाहतुक व्यवस्था व संदर्भाधीन शासन परिपत्रकातील तरतुदींचे पुनर्विलोकन करुन धोरण निश्चितीकरीता समिती गठीत करण्यात येत आहे.
शासन परिपत्रक:
समितीची रचना :-
---------------------------------------------------------------------------------
| अ. क्र. |  | सदस्याचे नाव |  | पद |  |
| १. |  | श्री. अ.अ. कपोले, कार्यकारी संचालक महाराष्ट्र कृष्ट्णा खोरे विकास |  | अध्यक्ष |  |
|  | महामंडळ, पुणे |  |
| २. |  | श्री. अतुल चव्हाण, मुख्य अभियंता, सार्वजनिक बांधकाम विभाग, पुणे |  | सदस्य |  |
| ३. |  | श्री. सं.मा. सांगळे, अधीक्षक अभियंता, कुकडी सिंचन मंडळ, पुणे |  | सदस्य सचिव |  |
---------------------------------------------------------------------------------
२. समितीची कार्यकक्षा :- क्षेत्रिय स्तरावर पुलाची निकड असून सुध्दा दिनांक ०४/०३/१९६१
परिपत्रकातील तरतुदींमुळे लाभक्षेत्रातील शेतकऱ्यांना दळण-वळणाच्या अडचणींना सामोरे जावे
लागते. अशा प्रकारची निकड लक्षात घेऊन कालव्यांमुळे बाधीत होणाऱ्या अवर्गीकृत गाव
रस्त्यांमुळे ( Unclassified Village Roads) दळणवळणाची सोय उपलब्ध करून देण्यास्तव तसेच
वाहतुक व्यवस्था, प्रकल्पामधील या प्रमा/सुप्रमा मधील या उपशीर्षावर उपलब्ध असणारी तरतूद व
इतर अनुषंगिक बाबी यांचा विचार करुन संदर्भाधीन शासन परिपत्रकातील तरतुदींचे पुनर्विलोकन
करुन सुधारणा सुचविणे.
# Page 2
शासन निर्णय क्रमांकः समिती -०७२३ /प्र.क्र.३६३/२३ मोप्र-१
३. समितीचा कालावधी : उपरोक्त गठीत समितीने आपला अहवाल हे शासन परिपत्रक प्रसृत
झाल्याच्या दिनांकापासून एक महिन्याच्या कालावधीत शासनास सादर करावा.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर