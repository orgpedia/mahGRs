# Page 1
जलसंपदा विभागासाठी सिंचन व्यवस्थापनाशी निगडीत प्रणाली विकसित करण्यासाठी सनियंत्रण समिती स्थापन करणेबाबत.
महाराष्ट्र शासन
जलसंपदा विभाग
शासन परिपत्रक क्रमांक: ईप्रशा २०२०/(४०४/२०२०)/लपा
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२
दि. ०८.०२.२०२१
वाचा -
१) ई प्रशासन प्रकल्प अंमलबजावणी समितीच्या दहाव्या बैठकीचे इतिवृत्त दि.२९/०८/२०१९ २) ई प्रशासन प्रकल्प अंमलबजावणी समितीच्या दहाव्या बैठकीचे इतिवृत्त दि.०९/०१/२०२०
प्रस्तावना
जलसंपदा विभागासाठी ई प्रशासन विषयक विविध प्रणाली या कार्यालयांतर्गत विकसित करण्यात येतात. सद्यस्थितीत वापरात असलेल्या प्रवाह प्रणालीद्वारे (Reservoir status Application)
राज्यातील सर्व धरणांचा पाणीसाठा, धरणातून सोडलेला विसर्ग, पर्जन्यमान इ. बाबी क्षेत्रीय कार्यालयांना माहिती भरण्यासाठी उपलब्ध असून त्याद्वारे दैनंदिन पाणीसाठा अद्ययावत केला जातो व तो विभागाच्या संकेतस्थळावर उपलब्ध होतो.
सिंचन व्यवस्थापनाच्या विविध कार्यप्रकारासाठी उदा. प्राथमिक सिंचन कार्यक्रम (PIP), पाणी
पाळीपत्रक (RWS), मोजणी, वसुली व आकारणी इ. बाबींसाठी एकात्मिक सिंचन व्यवस्थापन प्रणाली (Integrated Irrigation Management Application). सदर दोन्ही प्रणाली विकसनाकरिता सातत्याने क्षेत्रीय संबंधित कार्यालयांच्या तसेच या विषयातील तज्ञ मार्गदर्शनाची आवश्यकता आहे. तसेच प्रणाली
विकसित झाल्यानंतरही त्यामध्ये अचूक व अद्ययावत माहिती भरताना योग्य मार्गदर्शक सूचना देणे व व
प्रणालीचा प्रभावीपणे वापर करणे आवश्यक आहे. सदर कामाकरीता तसेच तदनुषंगिक सनियंत्रण करण्यासाठी सिंचन व्यवस्थापन कार्यप्रकाराशी निगडित सनियंत्रण समिती स्थापन करणे शासनाच्या
विचाराधीन होती. याबाबत शासन निर्णय पुढीलप्रमाणे निर्णय घेत आहे.
शासन परिपत्रक
सिंचन व्यवस्थापन कार्य प्रकाराशी निगडित सनियंत्रण समितीची खालीलप्रमाणे रचना करण्यात येत आहे.
--------------------------------------------------------------------------
| अ. क्र. | पदनाम | समितीतील पदनाम |
| १. | मु. अ. (ज.सं.) जलसंपदा विभाग, पुणे | अध्यक्ष |
| २. | अधीक्षक अभियंता, आधार सामग्री नियोजन व जलविज्ञान प्रकल्प, नाशिक | सदस्य |
--------------------------------------------------------------------------
# Page 2
शासन परिपत्रक क्रमांक: ईप्रशा २०२०/(४०४/२०२०)/लपा
--------------------------------------------------------------------------------
| ३. | अधीक्षक अभियंता, धरण सुरक्षितता संघटना. नाशिक | सदस्य |
| ४. | अधीक्षक अभियंता, पुणे पाटबंधारे मंडळ, पुणे | सदस्य |
| ५. | अधीक्षक अभियंता, जलसंपदा ई प्रशासन मंडळ, पुणे | सदस्य |
| ६. | श्री राजेश मोरे, अधीक्षक अभियंता, धरण संकल्पचित्र मंडळ, नाशिक | सदस्य |
| ७. | अधीक्षक अभियंता, ठाणे पाटबंधारे मंडळ, ठाणे | सदस्य |
| ८. | श्री राजेश गोवर्धने, कार्यकारी अभियंता, पालखेड पाटबंधारे विभाग, नाशिक | सदस्य |
| ९. | श्री प्रवीण झोड, कार्यकारी अभियंता, पेंच पाटबंधारे विभाग, नागपूर | सदस्य |
| १०. | कार्यकारी अभियंता सिंचन व्यवस्थापन संगणकीकरण विभाग, पुणे | सदस्य सचिव |
--------------------------------------------------------------------------------
सदर समितीची कार्यकक्षा खालील प्रमाणे प्रस्तावित करण्यात येत आहे :
१. सिंचन व्यवस्थापनाशी निगडित क्षेत्रीय कामकाज सोपे, सुटसुटीत व पारदर्शक करण्यासाठी संगणकीकरण करण्याच्या दृष्टीने प्रणालीमध्ये आवश्यक ते बदल सुचविणे (transformation of present system) व ते शासनास सादर करणे.
२. प्रणाली विकसित करण्यासाठी सर्व संबंधितांशी (stakeholders) चर्चा करुन प्रणालीच्या Requirement Gathering Templates (RGT), Software Requirement Specifications (SRS) यांना मान्यता देणे.
३. प्रणालीसाठी Module निहाय आवश्यक मुलभूत माहिती (Master Data) अंतिम करणे.
४. सदर प्रणालीच्या User Acceptance testing व स्विकृतीच्या टप्प्यावर (operational / final Acceptance) विकसकाने तयार केलेल्या document ना मान्यता देणे.
५. मान्यताप्राप्त RGT / SRS मधील कामाच्या व्याप्तीमध्ये बदल करणे किंवा क्षेत्रीय कार्यालयांकडून नवीन मागणी प्राप्त झाल्यास गरजेप्रमाणे त्याची आवश्यकता वव्यवहार्यता तपासून त्याबाबत मार्गदर्शन करणे व त्यानुसार प्रणाली विकसित करुन घेणे तसेच विकसित केलेल्या प्रणालीची सखोल तपासणी करणे.
पृष्ठ ४ पैकी २
# Page 3
शासन परिपत्रक क्रमांक: ईप्रशा २०२०/(४०४/२०२०)/लपा
६. प्रशिक्षणाकरीता आवश्यक असलेले साहित्य उदा. User Manuals, प्रशिक्षणाचे व्हिडिओ इत्यादीची तपासणी करून ते अंतिम करुन देणे तसेच प्रशिक्षणाची पध्दत अमंलात आणणेसाठी मार्गदर्शन करणे.
समितीची कार्यपध्दती व बैठका :
समितीचे अध्यक्ष यांचे निर्देशानुसार समितीची कार्यपध्दत निश्चित करण्यात यावी.
तसेच समितीच्या बैठका अध्यक्षांच्या सुचनेनुसार आयोजित केल्या जाव्यात. समितीच्या बैठकांना जलसंपदा विभाग तसेच इतर विभागाच्या अधिकाऱ्यांना व खाजगी व्यक्तींना उपस्थित राहण्यासाठी निमंत्रित करता येईल. समितीच्या बैठकीच्या कामकाजासाठी गणपुर्तीची अट असणार नाही. समितीच्या अध्यक्षांनी समितीने निश्चित केलेल्या कालमर्यादेनुसार कार्यवाही होत असल्याबाबत खातरजमा करावी.
सदर समितीचा कार्यकाळ समिती स्थापना आदेशाच्या दिनांकापासून सदर प्रणालीची अंमलबजावणी झाल्यानंतर ६ महिनेपर्यंतचा राहील.
# Page 4