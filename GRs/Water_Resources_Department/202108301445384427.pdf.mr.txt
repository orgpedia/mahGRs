# Page 1
जलसंपदा विभागातील बांधकामाधीन सिंचन प्रकल्प कालबद्धरितीने पूर्ण करण्यासाठी नाविन्यपूर्ण संकल्पनाची अंमलबजावणी करणेबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०२१/प्र.क्र.९५ / निवसं २
मंत्रालय, मुंबई ४०००३२
दिनांक :- ३० ऑगस्ट, २०२१.
संदर्भ :: - १) शासननिर्णय, जलसंपदा विभाग, संकीर्ण-२०१७/प्र.क्र.२५५/ निवस १, दि. २७.०२.२०१८ २) शासन परिपत्रक क्र. पाखरण १०१०/प्र.क्र.१८४/२०१०/यांत्रिकी, दि.२०.१०.२०१०
प्रस्तावना:
राज्यातील जलसंपदा प्रकल्पांची कामे समयबध्द पध्दतीने पूर्ण करण्यासाठी "कंत्राट व्यवस्थापन" हा महत्वाचा घटक आहे. प्रकल्पाचे कोणतेही काम हाती घेण्यापूर्वी त्या घटकाचे सर्वेक्षण, अन्वेषण, संकल्पन करून अंदाजपत्रक तयार करून निविदा मागविणे व कंत्राटदारास कार्यारंभ आदेश देणे या प्रक्रियेस बराच कालावधी लागतो. या विलंबामुळे प्रकल्पाची कामे वेळेत सुरू न झाल्याने भाववाढीमुळे प्रकल्पाच्या किंमतीमध्ये वाढ होते. हे टाळण्यासाठी अभियांत्रिकी, खरेदी व बांधकाम (Engineering Procurement & Construction) (EPC) पध्दतीच्या निविदेद्वारे राबविण्याची कार्यपद्धती राज्यातील प्रधानमंत्री कृषी सिंचन योजनेतील प्रकल्पांना संदर्भ क्र.१ च्या शासन निर्णयातील मुद्दा क्र. ३ अन्वये लागू करण्यात आली आहे.
सन २०२१-२२ मधील वार्षिक आखणीनुसार राज्यातील २७० बांधकामाधीन प्रकल्पांपैकी पुढील दोन वर्षात १०४ प्रकल्प पूर्ण करण्याचे नियोजन आहे. याशिवाय उर्वरीत सिंचन प्रकल्पांनाही अपेक्षित गती देणे आवश्यक आहे. राज्यातील बांधकामाधीन प्रकल्प कालबध्दरितीने पूर्ण करण्यासाठी प्रधानमंत्री कृषी सिंचन योजनेतील प्रकल्पांव्यतिरीक्त इतर प्रकल्पांनाही अभियांत्रिकी, खरेदी व बांधकाम (Engineering, Procurement & Construction) (EPC) निविदा पध्दत लागू करण्याची बाब शासनाच्या विचाराधीन होती.
शासन निर्णय:
संदर्भ क्र.१ च्या शासननिर्णयातील मुद्दा क्र.३ अभियांत्रिकी, खरेदी व बांधकाम (Engineering, Procurement & Construction) (EPC) निविदा राबविण्याची पध्दत राज्यातील प्रधानमंत्री कृषी सिंचन योजनेतील प्रकल्पांव्यतिरीक्त इतर बांधकामाधीन प्रकल्पांनाही लागू करण्यास या शासन निर्णयाद्वारे मान्यता देण्यात येत आहे. प्रकरण परत्वे EPC निविदा प्रक्रिया राबविण्याचे अधिकार संबंधित महामंडळाच्या कार्यकारी संचालक, यांना राहतील. तसेच EPC पध्दतीच्या कामाच्या निविदा काढतांना कामाच्या आवश्यकतेनुसार व सुसूत्रतेच्या अनुषंगाने प्रस्तावित निविदेमध्ये यांत्रिकी व विद्युत कामाचा अंतर्भाव करण्याच्या कार्यवाहीबाबतचा निर्णय कार्यकारी संचालकांनी घ्यावा. तसेच संदर्भ क्र. २ अन्वये निर्गमित करण्यात आलेले शासन परिपत्रक आता अधिक्रमित करण्यात येत आहे.
# Page 2
शासन निर्णय क्रमांकः संकीर्ण-२०२१/प्र.क्र.९५/निवसं २