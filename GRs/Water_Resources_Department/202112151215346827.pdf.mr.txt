# Page 1
जलसंपदा विभागांतर्गत स्थापित प्रकल्प अंमलबजावणी कक्षास (PIU) मुदतवाढ देणेबाबत.
महाराष्ट्र शासन
जलसंपदा विभाग
शासन निर्णय क्र. सिडीए-२०२०/प्र.क्र.३६/२०/लाक्षेवि (कामे)
हुतात्मा राजगुरू चौक, मादाम कामा मार्ग,
मंत्रालय, मुंबई ४०००३२
दिनांक :- १५ डिसेंबर, २०२१
संदर्भ : १) शासन आदेश क्र. Misc २०१७/१९/(७/१७)/WR Est दिनांक १८/०५/२०१७ २) शासन आदेश क्र. Misc २०१८/४४६/(१२०/१८)/WR Est दिनांक ८/१०/२०१८ ३) शासन निर्णय क्र. सीडीए २०२०/(प्रक्र ३६/२०)/लाक्षेवि(कामे) दिनांक १४/०८/२०२०
प्रस्तावना: संदर्भाधीन क्र.१ येथील शासन निर्णयान्वये Sustainable and Efficient Approaches and Solutions in Water Ma gement करीता मुख्य सचिव यांच्या अध्यक्षतेखाली Multi Stakeholder Platform (MSP) Steering Board ची स्थापना करण्यात आली आहे. सदर Steering Board ला तांत्रिक साहाय्य जागतिक बँकेला साहाय्य करणारे Water Resources Group - २०३० (WRG - २०३०) करीत आहे. Multi Stakeholder Platform चा उद्देश लाभक्षेत्रातील Water Use Efficiency, sustainability आणि Productivity शी निगडित सर्व बाबींविषयी मार्गदर्शन करणे अपेक्षित आहे. यासाठी Command Area Work Stream स्थापन करण्यात आला आहे.
संदर्भाधीन क्र.२ येथील शासन निर्णयान्वये MSP यांच्या शिफारशीनुसार जलसंपदा विभागाअंतर्गत प्रकल्प अंमलबजावणी कक्षाची (PIU) तीन वर्षे कालावधीसाठी स्थापना करण्यात आली आहे. सदर कक्षाचा कार्यकाळ दि ८/१०/२०२१ रोजी संपुष्टात आला आहे.
दरम्यानच्या काळात, संदर्भाधीन ३ येथील शासन निर्णयान्वये सदर कक्षाची पुनर्स्थापना करण्यात आली असून जलसंपदा ई प्रशासन मंडळ, पुणे अंतर्गतच्या माहिती व्यवस्थापन व प्रशिक्षण विभाग, मुंबई यांचेकडे PIU संबंधी कामकाज सोपविण्यात आले आहे.
सद्य:स्थितीत सदर कक्षामार्फत राज्यात नाविन्यपूर्ण प्रकल्पांची संकल्पना करून त्यांची प्रभावी अंमलबजावणी व संनियंत्रण करणे, सामाजिक संस्था व खाजगी सहभागाद्वारे (PPP) प्रकल्प राबविण्यासाठी क्षेत्रीय कार्यालयांना मार्गदर्शन करणे, नामिका प्रवेश प्राप्त (empaneled) अभिकरणांच्या साहाय्याने पाणी वापर संस्थांचे सक्षमीकरण करण्यासाठी क्षेत्रीय स्तरावरून होणाऱ्या कार्यवाहीचे संनियंत्रण करणे व त्यांना वेळोवेळी मार्गदर्शन करणे आदी कामांचा समावेश आहे. सद्यःस्थितीत संदर्भाधीन शासन निर्णयांच्या पार्श्वभूमीवर स्थापित PIU मार्फत सदर विविध कामे प्रगतीपथावर असून ती पूर्ण होण्यास सुमारे ३ वर्षांचा कालावधी आवश्यक आहे. त्यामुळे सदर कक्षास मुदतवाढ देण्याचे शासनाच्या विचाराधीन होते. याविषयी शासन खालीलप्रमाणे निर्णय घेत आहे.
शासन निर्णय: संदर्भाधीन क्र.३ येथील शासन निर्णयान्वये पुनर्स्थापना करण्यात आलेल्या प्रकल्प अंमलबजावणी कक्षास सद्यःस्थितीत तीन वर्षे कालावधीसाठी दि. ३१/१२/२०२४ पर्यंत मुदतवाढ देण्यात येत आहे.
# Page 2
शासन निर्णय क्रमांकः सिडीए-२०२०/प्र.क्र.३६/२०/लाक्षेवि (कामे)