# Page 1
जलसंपदा विभागाच्या ई-निविदा प्रक्रियेअंतर्गत निविदा प्रसिध्दी, निविदा लिफाफे उघडणे आणि निविदा तपासणी व स्वीकृती याबाबत
एकत्रित सुधारित सूचना..
महाराष्ट्र शासन
जलसंपदा विभाग
शासन शुध्दीपत्रक क्रमांक : ३- निविदा ०४१७/प्र.क्र.२४७/मोप्र-१
मंत्रालय, मुंबई ४०० ०३२.
दिनांक :: ०८ एप्रिल, २०२१
संदर्भ : १) शासन निर्णय, क्रमांक निविदा ०४१७/प्र.क्र.२४७/मोप्र-१, दिनांक ३० नोव्हेंबर, २०१८.
२) शासन शुध्दीपत्रक, क्रमांक निविदा ०४१७/प्र.क्र.२४७/मोप्र-१, दिनांक १२ डिसेंबर, २०१८ ३) शासन शुध्दीपत्रक, क्रमांक२- निविदा ०४१७/प्र.क्र. २४७/मोप्र-१, दिनांक १३ सप्टेंबर, २०१९ ४) शासन निर्णय क्र. निविदा ०४१७/प्र.क्र.२४७/मोप्र-१, दिनांक २३ जून, २०२०.
प्रस्तावना : जलसंपदा विभागाने संदर्भ क्रमांक १ च्या शासन निर्णयान्वये निविदा विषयक एकत्रित सुधारित सूचना निर्गमित केल्या आहेत. संदर्भ क्र. २ व ३ अन्वये शुध्दीपत्रक निर्गमित करण्यात आले आहेत. तसेच संदर्भ क्र. ४ अन्वये उपरोक्त १ ते ३ शासन निर्णयातील परिच्छेद क्र. १४,१८,१९ व परिच्छेद २४ मधील मुद्दा क्र. २४.३ अन्वये दिलेल्या मार्गदर्शक सूचना अधिक्रमित करुन सुधारित मार्गदर्शक सूचना निर्गमित करण्यात आल्या आहेत.
सद्यस्थितीत e-tendering द्वारे निविदा प्रक्रिया होत असल्यामुळे तसेच माहिती तंत्रज्ञानामुळे सर्वदूर संबंधीतांपर्यंत त्वरित माहिती प्रसारणाची वेगवान क्षमता पाहता छापील वृत्तपत्रातील वृत्तप्रसारणापेक्षा वेगाने माहिती प्रसारण करणे शक्य आहे. त्यामुळे निविदा प्रक्रीया गतिमान करण्यासाठी वृत्तपत्रीय निविदा प्रसिध्दीचा कालावधी कमी करणे आवश्यक आहे. त्या अनुषंगाने शुध्दीपत्रक निर्गमित करणे शासनाच्या विचाराधीन होते.
तसेच निविदाकाराने कार्यक्षेत्राची पाहणी करुन उपलब्ध साधन सामुग्रीमध्ये प्रकल्पाचे काम पूर्ण करणे अपेक्षित आहे. त्यामुळे प्रकल्पाच्या अतिरिक्त दायित्वाचे नियंत्रण करणे शक्य होईल. या अनुषंगाने निविदाकाराने कार्यक्षेत्राची पाहणी करुन त्याबाबतची जबाबदारी स्विकारण्याबाबत प्रभावी अंमलबजावणी होण्यासाठी निविदा प्रक्रियेत सुधारणा करत असताना स्पष्ट प्रमाण कार्यपध्दत (SOP) असणे आवश्यक आहे. जेणेकरुन कोणत्याही कंत्राटदारास तक्रार करण्यास संधी मिळणार नाही. त्याअनुषंगाने खालीलप्रमाणे शुध्दीपत्रक निर्गमित करण्यात येत आहे.
शासन शुध्दीपत्रक अ) संदर्भ क्र.१ च्या शासन निर्णयातील परिच्छेद क्र. ७ मधील तक्ता खालीलप्रमाणे वाचण्यात यावा
---------------------------------------------------------------------------------------
| अ. क्र. | निविदेची अंदाजपत्रकीय किंमत | निविदा संच किंमत | निविदा प्रसिध्दीचा किमान कालावधी |
| प्रथम वेळ | द्वितीय वेळ | तृतीय वेळ |
| १ | रु. ५० कोटी पर्यंत | रु. २०००/- अधिक GST | १५ दिवस | १० दिवस | ७ दिवस |
|  | रु. ५० कोटी पेक्षा जास्त | रु.१०,०००/अधिक GST | २१ दिवस  |  | १५ दिवस | १० दिवस |
---------------------------------------------------------------------------------------
टिप- EPC पध्दतीच्या निविदांसाठी निविदा प्रसिध्दीचा किमान कालावधी प्रथम वेळ, द्वितीय वेळ व तृतीय वेळेसाठी अनुक्रमे ३० दिवस, २१ दिवस व १५ दिवस राहील.
# Page 2
शासन शुध्दीपत्रक क्रमांकः ३- निविदा ०४१७/प्र.क्र.२४७/मोप्र-१
ब) तसेच निविदा प्रक्रिया राबविताना खालील प्रमाण कार्यपध्दत (SOP) अवलंबिण्यात यावी i. प्रत्येक निविदा धारकांना निविदा भरण्यापूर्वी धरण स्थळ, गौण खणिज क्षेत्र व इतर महत्वाच्या कार्यक्षेत्राची पाहणी करणे बंधनकारक राहील.
ii. वरील क्षेत्रीय भेटीसाठी प्रत्येक निविदेमध्ये किमान ५ दिवसांचा निश्चित कालावधी घोषीत करण्यात यावा. सदर कालावधी निश्चित करताना निविदा भरण्याच्या शेवटच्या तारखेपूर्वी किमान ५ कार्यालयीन दिवस निविदा धारकांना मिळेल अशा रितीने कालावधी निश्चित करणे अनिवार्य राहील.
iii. सदरची क्षेत्रीय भेट प्रभावी असावी यासाठी संबंधीत निविदा प्रसिध्द करणारे अधिकारी यांनी प्रत्येक कार्यक्षेत्राच्या ठिकाणी किमान ३ कार्यस्थळे Geo-Tagging साठी निश्चित करणे अनिवार्य राहील.
iv. निविदा प्रसिध्द करणारे अधिकारी किंवा त्यांचे प्रतिनिधी हे भेटीसाठी दर्शविलेल्या दिवसांत कार्यक्षेत्रात भेटीच्या ठिकाणी कार्यालयीन वेळेत उपलब्ध राहतील. जेणेकरुन भेटीच्या वेळी Geo Tagging ची प्रक्रिया सुरळीत पार पडु शकेल.
V. सदरचे Geo-Tagging कंत्राटदाराने स्वतः किंवा त्यांच्या प्राधिकृत प्रतिनिधी (Authorized Representative) यांनी स्वतः करावयाची असल्याने त्याबाबतचे विहित अधिकारपत्र (Authority letter) कंत्राटदाराने निविदेत विहित केल्यानुसार कार्यक्षेत्रात भेटीच्या ठिकाणी ठेवलेल्या Drop Box मध्ये सादर करावे. सदर अधिकारपत्र Drop Box मध्ये टाकण्याच्या आधी कंत्राटदाराने किंवा त्यांच्या प्राधिकृत प्रतिनिधी यांनी अधिकारपत्रावर भेटीचा दिनांक व वेळ नमुद करुन साक्षांकित करणे अनिवार्य राहील. तसेच कंत्राटदार किंवा त्यांच्या प्राधिकृत प्रतिनिधी यांनी विहित ओळखपत्राद्वारे भेटीच्या ठिकाणी निविदा मागविणा-या सक्षम अधिका-याच्या प्रतिनिधीला ओळख पटवून द्यावी. या पूर्ण कार्यवाहीबाबत सदर सक्षम अधिकारी यांनी संपूर्ण गोपनीयता पाळण्याची दक्षता घ्यावी.
vi. वरील Geo-Tagging हे लिफाफा क्र. १ मधून कंत्राटदाराने सादर करणे अनिवार्य आहे. अन्यथा सदर कंत्राटदाराची निविदा ग्राह्य राहणार नाही.
# Page 3