# Page 1
वाकोद मध्यम प्रकल्प, ता. फुलंब्री जि.छत्रपती संभाजीनगर या प्रकल्पाच्या रु.२७५.०१ कोटीच्या किंमतीस पाचवी सुधारित प्रशासकीय मान्यता मिळण्याबाबत.
महाराष्ट्र शासन
जलसंपदा विभाग,
शासन निर्णय क्रमांकः सुप्रमा-२०२३(प्र.क्र.२७९/२३)/म.प्र.
मंत्रालय, मुंबई - ४०० ०३२.
दिनांक:- २७ ऑक्टोबर २०२३
---------------------------------------------------------------------------
| पहावे : १) शासन निर्णय क्र. डब्ल्युकेडी/१०८३/४०२/(३०/३) जसंअ दि. २/६/१९८४ |
| २) शासन निर्णय क्र. वाकोद/१०९२/१२३३/ (२०७/९२) जसंअ दिनांक १९/१०/१९९२ |
---------------------------------------------------------------------------
३) शासन निर्णय क्र. वाकोद/१०९७/१४९७/(३४४/९७) म.प्र दि.२२/१०/१९९९
४) महामंडळाचा निर्णय क्र. गोमपाविमं / सुप्रमा/तां-३/ वाकोद / म.प्र.१० दि. २७/५/२००५ ५) शासन निर्णय क्र. / सुप्रमा / वाकोद (२००८/५९८ / (१३० /०८) मप्र दि. ३१/७/२००९ ६) महामंडळ निर्णय क्र. गोमपाविम/तां-३/औपामं/वाकोद म.प्र./सुप्रमा/१५ दि.२१/०९/२०१८ ७) महामंडळ कार्यालयाचे पत्र क्र. जा. क्र. गोमपाविम/तांशा-३/औपाम/वाकोद मप्र/सुप्रमा/ १९८९ दि.२७/०२/२०२३
प्रस्तावना: वाकोद मध्यम प्रकल्प हा गोदावरी मराठवाडा पाटबंधारे विकास महामंडळ, छत्रपती संभाजीनगर अंतर्गत डोंगराळ क्षेत्रातील असून छत्रपती संभाजीनगर जिल्ह्यातील फुलंब्री तालुक्यातील वाकोद गावाजवळ नागझरी नदीवर आहे. सदर प्रकल्प गोदावरी खोऱ्यातील पूर्णा उपखोऱ्यातील आहे. प्रकल्पाची कंदरभरणी जुन २००६ मध्ये करण्यात येऊन प्रकल्पात पुर्ण क्षमतेने जलसाठा निर्माण करण्यात आला आहे. या प्रकल्पाचा एकूण जलसाठा १२.६५ दलघमी आहे. प्रकल्पाच्या एकूण १२.६५ दलघमी साठवण क्षमतेपैकी ११.४० दलघमी चल साठा असून १.२५ दलघमी अचल साठा आहे. धरणाची लांबी २४९२ मी. असून धरणाची महत्तम उंची १४.२८ मी.
आहे. सांडवा द्वाररहित ओगी पध्दतीचा असून लांबी ४८८ मी. असून महत्तम पूर विसर्ग १३८० घमी/सें आहे. मुख्य धरणाच्या डाव्या तीरावर विहिर पध्दतीचे सिंचन विमोचक आहे. सदर प्रकल्पामध्ये १२ कि.मी. लांबीचा डावा कालवा असून याद्वारे फुलंब्री तालुक्यातील ११ गावातील २२१७ हे. क्षेत्र सिंचनाखाली येत आहे. पिण्याच्या पाण्यासाठी आरक्षित १.९१५ दलघमी ७ गावांच्या पिण्यासाठी आरक्षित आहे.
सदर प्रकल्पास संदर्भाधिन क्र. १ दि. ०२/०६/१९८४ च्या शासन निर्णयान्वये रु. ३.६४ कोटी रक्कमेस मुळ प्रशासकीय मान्यता प्राप्त आहे. या प्रशासकीय मान्यता नंतर ५ वर्षापर्यंत आर्थिक तरतूद प्राप्त न झाल्याने मान्यता व्यपगत झाली. तदनंतर संदर्भाधिन क्र. २ दि. १९/१०/१९९२ च्या शासन निर्णयान्वये रु. ८.६९ कोटी रक्कमेस पुन:प्रशासकीय मान्यता प्राप्त आहे. प्रकल्पास संदर्भाधिन क्र. ३ दि. २२/१०/१९९९ च्या शासन निर्णयान्वये रु. २८.३२ कोटी रक्कमेस प्रथम सुधारीत प्रशासकीय मान्यता प्रदान करण्यात आली आहे. प्रकल्पास संदर्भाधिन क्र. ४ दि. २७/०५/२००५ च्या गोदावरी मराठवाडा पाटबंधारे विकास महामंडळ निर्णयान्वये रु. ३४.३६ कोटी रक्कमेस द्वितीय सुधारीत प्रशासकीय मान्यता प्रदान करण्यात आली आहे. प्रकल्पास संदर्भाधिन क्र. ५ दि.
३१/०७/२००९ च्या शासन निर्णयान्वये रु. ५०.९३ कोटी रक्कमेस तृतीय सुधारीत प्रशासकीय मान्यता प्राप्त आहे.
प्रकल्पास संदर्भाधिन क्र. ६ दि. २१/०९/२०१८ च्या गोदावरी मराठवाडा पाटबंधारे विकास महामंडळ निर्णयान्वये रु. ९०.१६ कोटी रक्कमेस चतुर्थ सुधारीत प्रशासकीय मान्यता प्रदान करण्यात आली आहे. प्रकल्पाच्या सन २०२२-२०२३ च्या दरसुचीवर आधारीत रु. २७५.०१ कोटी किंमतीच्या पाचवी सुधारीत प्रशासकीय मान्यता प्रस्तावाबाबत, राज्य तांत्रिक सल्लागार समिती –१ (SLTAC-I) च्या दि. १७/११/२०२२ रोजी झालेल्या १७९ व्या बैठकीत छाननी अहवालातील मुद्दा क्र. २७ च्या पूर्ततेच्या अधीन राहून, समितीकडून शिफारस करण्यात आली
# Page 2
शासन निर्णय क्रमांकः सुप्रमा-२०२३(प्र.क्र.२७९/२३)/म.प्र
आहे. संदर्भाधिन क्र. ६ अन्वये कार्यकारी संचालक, गोदावरी मराठवाडा पाटबंधारे विकास महामंडळ, छत्रपती संभाजीनगर, यांच्याकडून वाकोद मध्यम प्रकल्प ता. फुलंब्री जि. छत्रपती संभाजीनगर या योजनेचा पाचवा सुधारीत प्रशासकीय मान्यता प्रस्ताव शासनास प्राप्त झाला होता.
सदर प्रकल्प लाभव्यय गुणोत्तर व आर्थिक परतावा दराच्या मापदंडात बसत नाही. यास्तव मंत्रीमंडळाच्या सहमतीने सदर प्रकल्पास चतुर्थ प्रशासकीय मान्यता देण्याचा निर्णय शासनाने खालीलप्रमाणे घेतला आहे.
शासन निर्णय :
वाकोद मध्यम प्रकल्प, ता. फुलंब्री जि. छत्रपती संभाजीनगर, या प्रकल्पास जलसंपदा विभाग दरसूची २०२२-२३ वर आधारित रु.२७५.०१ कोटी (दोनशे पंचाहत्तर कोटी एक लक्ष फक्त) इतक्या किंमतीस (प्रत्यक्ष कामासाठी एकूण रु. २५७.८३ कोटी व अनुषंगी खर्च रू. १७.०८) खालील अटींच्या अधीन राहून पाचवी सुधारित प्रशासकीय मान्यता प्रदान करण्याचा निर्णय घेतला. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१. सदर प्रस्तावावर नियोजन व वित्त विभागाने उपस्थित केलेल्या मुद्यांची पूर्तता करून अनुपालन सादर करण्याचे अटींचे अधीन राहून सदर प्रस्तावास मान्यता देण्यात येत आहे.
२. राज्यस्तरीय तांत्रिक सल्लागार समितीच्या छाननी अहवालातील परिच्छेद क्र.२६ व २७ अंतर्गत नमूद सर्व मुद्दयांचे अनुपालन करावे.
३. सदर प्रकल्पाच्या तृतीय सु.प्र.मा. प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
४. प्रकल्पाची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती यांची काटेकोरपणे अंमलबजावणी करण्यात यावी ५. उपलब्ध निधीचे Thin Spreading टाळणेचे दृष्टीने प्रकल्प घटकांच्या बांधकामावरील गुंतवणुकीचा प्राधान्य क्रम निश्चित करून त्यानुसारच कामे करावीत.
६. उच्च न्यायालयातील प्रलंबित जनहित याचिका तसेच विशेष चौकशी समितीच्या अनुषंगाने चालू किंवा प्रस्तावित चौकश्या व त्यानुंषगाने करावयाच्या कार्यवाहीवर या सुधारीत प्रशासकीय मान्यतेच्या निर्णयामुळे कोणतीही बाधा पोहचणार नाही.
७. प्रकल्प कार्यान्वित करण्यातील काही अनियमितता निदर्शनास आल्यास त्याची जबाबदारी संबंधित क्षेत्रिय अधिकाऱ्यांवर राहील.
८. पूर्ण झालेल्या घटक कामांचे घटक निहाय समाप्ती अहवाल तयार करुन सदर कामे तात्काळ व्यवस्थापनास हस्तांतरीत करावीत.
९. सदर सुधारीत प्रशासकीय मान्यता म्हणजे प्रकल्प कार्यन्वीत करण्याच्या विविध टप्प्यावर झालेल्या अनियमिततेस मान्यता गृहीत धरता येणार नाही.
१०.प्रकल्पावर ज्या ठिकाणी वितरीका/लघू कालवे यांची कामे हाती घेतलेली नाहीत अशा ठिकाणी बंद नलिकेव्दारे सिंचन करण्याचा पर्याय विचारात घेऊन उचित कार्यवाही करावी.
११. शासनाने दि.०९.०३.२०१७ च्या पत्रान्वये आदेशित केल्यानुसार Technical Audit करण्यात यावे. Technical Audit चा अहवाल प्राप्त झाल्यानंतर आवश्यकतेनुसार जवाबदारी निश्चित करण्यात यावी.
१२. सुधारीत प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही. तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे आवश्यक असून याची सर्वस्वी जबाबदारी महामंडळाची राहील.
१३. सदर प्रकल्पावर लाभधारकांची पाणी वापर संस्था स्थापन करण्यात यावी.
१४.Project Management Unit (PMU) व Dashboard स्थापन करणेबाबत व प्रकल्प विहित वेळेत पूर्ण होण्याच्या दृष्टीने विचार करावा.
पृष्ठ ५ पैकी २
# Page 3
शासन निर्णय क्रमांकः सुप्रमा-२०२३(प्र.क्र.२७९/२३)/म.प्र
या योजनेच्या कामावरील खर्च मुख्य लेखाशिर्ष,"४७०१ मोठे व मध्यम पाटबंधाऱ्यावरील भांडवली खर्च, (१९०) सार्वजनिक क्षेत्रातील व इतर उपक्रमांतील गुंतवणूका (०५) या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
या योजनेस प्रदान करण्यात आलेली पाचवी सुधारित प्रशासकीय मान्यता मप्र कार्यासनाच्या प्रशासकीय (सुधारीत) मान्यता नोंदवहीत ०७ या अनुक्रमांकावर नोंदविण्यात आली आहे.
# Page 4
# Page 5