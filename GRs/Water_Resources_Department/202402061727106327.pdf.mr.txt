# Page 1
लेंडी प्रकल्पांतर्गत (महाराष्ट्र व तेलंगणा या
राज्यांचा संयुक्त प्रकल्प) मौ.मुक्रमाबाद व इतर
११ गावातील बाधित प्रकल्पग्रस्तांच्या वाढीव
कुटुंबांना पुनर्वसन अनुदान देण्याबाबत..
महाराष्ट्र शासन,
जलसंपदा विभाग,
शासन निर्णय क्र.संकीर्ण-२०१८/१२८४/प्र.क्र.५८४/मोप्र-२
मादाम कामा मार्ग,हुतात्मा राजगुरु चौक,
मंत्रालय,मुंबई-४०० ०३२.
दिनांक :- ०६ फेब्रुवारी, २०२४.
संदर्भ :- १) गोदावरी मराठवाडा पाटबंधारे विकास महामंडळ, औरंगाबाद यांचे
जा.क्र.गोमपाविम /तां.३/नांपामं/लेंडी प्रकल्प/स्वेच्छा पुनर्वसन/ २७९९,
दि.२३.३.२०२३ चा प्रस्ताव.
२)जिल्हाधिकारी,नांदेड यांचे क्र.२०२३/उपजिपु/प्र.पु/टे-२/सिआर-०१,
दि.२१.३.२०२१ चे पत्र.
३) महसूल व वन विभाग,मंत्रालय,मुंबई यांचे पत्र क्र..बैठक-२०२०/प्र.क्र.४०/र१,
दि.२७ जानेवारी,२०२२ अन्वये निर्गमित करण्यात आलेले महाराष्ट्र राज्य पुनर्वसन
प्राधिकरण तथा राज्य पुनर्वसन पुनस्र्थापना संनियंत्रण समितीच्या दि.१३.७.२०२१ च्या
बैठकीचे सुधारित इतिवृत्त.
प्रस्तावना :- लेंडी प्रधान प्रकल्प हा महाराष्ट्र व तेलंगणा राज्यामधील संयुक्त प्रकल्प
असून सन १९८६ मध्ये सुरू करण्यात आला आहे. सद्य:स्थितीत धरणाचे काम ८०% पूर्ण
झाले असून घळभरणीचे काम शिल्लक आहे. या प्रकल्पाच्या संयुक्त कालव्याची कामे
जवळपास पूर्ण झाली असून महाराष्ट्राच्या हद्दीतील उर्वरीत कालव्याचे काम प्रगतीत आहे.
सदर प्रकल्पाच्या धरणाचे काम सन २०११ पासून प्रकल्पग्रस्तांच्या पुनर्वसनविषयक
मागण्यांच्या पूर्ततेअभावी बंद आहे. या प्रकल्पाच्या बुडीत क्षेत्रात १२ गावांचा समावेश होतो.
महाराष्ट्र राज्य पुनर्वसन प्राधिकरण तथा राज्य पुनर्वसन व पुनस्र्थापना संनियंत्रण
समितीच्या दिनांक १३.०७.२०२१ रोजी झालेल्या बैठकीच्या, संदभांकित क्र.३ येथील
महसूल व वन विभागाच्या पत्रान्वये प्राप्त इतिवृत्तातील निर्णयानुसार, जिल्हाधिकारी, नांदेड
यांच्या समितीने दि.२१.३.२०२३ च्या बैठकीत वाढीव कुटूंबांची संख्या निश्चित केली आहे.
सदर वाढीव कुटूंबांना पुनर्वसन अनुदान देण्याची बाब शासनाच्या विचाराधीन होती.
त्यानुषंगाने खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः संकीर्ण-२०१८/१२८४/प्र.क्र.५८४/मोप्र-२
शासन निर्णय :-
लेंडी प्रकल्प हा आंतरराज्यीय प्रकल्प असल्याने त्यास महाराष्ट्र प्रकल्पबाधित
व्यक्तींचे पुनर्वसन अधिनियम लागू नाहीत. तसेच महाराष्ट्र प्रकल्पबाधित व्यक्तींचे पुनर्वसन
अधिनियम १९९९ मध्ये स्वेच्छा पुनर्वसनाबाबत कोणतीही तरतूद नाही. सदर प्रकल्प
आंतरराज्य प्रकल्प असल्याने त्यातील प्रकल्पग्रस्तांस किमान महाराष्ट्र प्रकल्प बाधित
व्यक्तींचे पुनर्वसन अधिनियमानुसार देय सुविधा उपलब्ध करुन देणे आवश्यक आहे.
सद्य:स्थितीत राज्यात भूमीसंपादन, पुनर्वसन व पुनस्र्थापना करतांना वाजवी भरपाई
मिळण्याचा व पारदर्शकतेचा हक्क अधिनियम २०१३ लागू करण्यात आला असून त्यातील
नियम क्र.१०८ नुसार स्वेच्छा पुनर्वसनाबाबत तरतूद करण्यात आली आहे.
२. लेंडी प्रकल्पामुळे बाधित मौजे मुक्रमाबाद, ता. मुखेड, जि नांदेड येथील
प्रकल्पग्रस्तांच्या स्वेच्छा पुनर्वसन अनुदानाच्या अनुषंगाने महाराष्ट्र राज्य पुनर्वसन
प्राधिकरण तथा राज्य पुनर्वसन व पुनस्र्थापना संनियंत्रण समितीच्या दिनांक १३.०७.२०२१
रोजी झालेल्या बैठकीत प्रकल्पामुळे बाधित होणाऱ्या सर्व १२ गावातील वाढीव कुटूंबांना
पुनर्वसन अनुदान देण्याचा निर्णय खालील अटींच्या अधीनतेने घेण्यात आलेला आहे :-
(अ)प्रकल्पाला झालेला दीर्घ विलंब विचारात घेता वाढीव कुटुंबांच्या पुनर्वसनाच्या प्रस्तावास
विशेष बाब म्हणून मान्यता देण्यात येत असून वाढीव कुटुंब विचारात घेताना वाढीव
कुटुंबाचा प्रमुख हा मुळ बाधित कुटूंबातील सदस्य असावा, तो सज्ञान असावा व त्याचे लग्न
झालेले असावे.
(ब) सदर वाढीव कुटूंबांची नावे जिल्हाधिकारी यांच्या समितीने निश्चित करावी. वाढीव
कुटूंबाला स्वेच्छा पुनर्वसन अनुदान देण्याच्या निर्णयाबाबतचा शासन निर्णय ज्या तारखेला
निर्गमित होईल त्या तारखेपयंतची पात्र वाढीव कुटूंबे विचारात घ्यावीत.
३. लेंडी प्रकल्पांतर्गत वाढीव पात्र कुटूंबांना पुनर्वसन अनुदान देण्याबाबतचा मौजे
मुक्रमाबाद व इतर ११ गावठाणांचा तपशील खालीलप्रमाणे आहे:-
------------------------------------------------------------------------------------------------------------------------------------
| अ.क्र. | गावाचे नाव | पुनर्वसन अनुदानास पात्र वाढीव कुटूंबांची संख्या | प्रति कुटुंब रूपये ३.६९ लक्ष याप्रमाणे आवश्यक निधी (रूपये लाखात) |
| १ | २ | ३ | ४ |
| १ | भिंगोली | ११२ | ४१३.२८ |
------------------------------------------------------------------------------------------------------------------------------------
पृष्ट्ठ ४ पैकी २
# Page 3
शासन निर्णय क्रमांकः संकीर्ण-२०१८/१२८४/प्र.क्र.५८४/मोप्र-२
-------------------------------
| २ | कोळूनर | १२९ | ४७६.०१ |
| ३ | भेंडेगांव (खु.) | २३७ | ८७४.५३ |
| ४ | भेंडेगाव (बु.) | ७२ | २६५.६८ |
| ५ | रावणगाव | ५६७ | २०९२.२३ |
| ६ | भाटापुर (प.मु.) | ४४ | १६२.३६ |
| ७ | इटग्याळ (प.मु.) | ३६३ | १३३९.४७ |
| ८ | वळंकी | २३५ | ८६७.१५ |
| ९ | मारजवाडी | २५७ | ९४८.३३ |
| १० | भासवाडी | २७९ | १०२९.५१ |
| ११ | हसनाळ (प.मु.) | २६७ | ९८५.२३ |
| १२ | मुक्रमाबाद | ९६८ | ३५७१.९२ |
|  | एकूण | ३५३० | १३०२५.७० |
-------------------------------
उपरोक्त कोष्ट्टकातील रकाना क्र.३ मध्ये दर्शविलेल्या पात्र कुटुंबांना रकाना क्र.४
मध्ये दर्शविल्यानुसार प्रति कुटुंब रु.३.६९ लक्ष इतकी रक्कम स्वेच्छा पुनर्वसन अनुदान अदा
करण्यास खालील अटींच्या अधीन राहून एक विशेष बाब म्हणून यान्वये मान्यता देण्यात येत
आहे.
अ)वाढीव कुटुंब विचारात घेताना वाढीव कुटुंबाचा प्रमुख हा मुळ बाधित कुटुंबातील सदस्य
असावा, तो सज्ञान असावा व त्याचे लग्न झालेले असावे.
आ)वाढीव कुटुंबाला स्वेच्छा पुनर्वसन अनुदान अदा करतांना या शासन निर्णयाच्या
तारखेपयंतचीच पात्र वाढीव कुटुंबे विचारात घ्यावीत.
इ)या शासन निर्णयाच्या दिनांकानंतरची वाढीव कुटुंबे या स्वेच्छा पुनर्वसन अनुदानास पात्र
ठरणार नाहीत.
ई)लेंडी प्रकल्पांतर्गत बाधित प्रकल्पग्रस्तांच्या वाढीव कुटुंबांना लागू करण्यात आलेले स्वेच्छा
पुनर्वसन अनुदान हे इतर कोणत्याही प्रकल्पासाठी पुवोदाहरण म्हणून लागू राहणार नाही.
४. सदर शासन निर्णय, महाराष्ट्र राज्य पुनर्वसन प्राधिकरण तथा राज्यपुनर्वसन व
पुनस्र्थापना संनियंत्रण समितीच्या दि.१३.७.२०२१ रोजीच्या बैठकीतील निर्णयास तसेच
महसूल व वन विभागाच्या अनौपचारिक संदर्भ क्र.८/अनौसं/र-३,दि.१.०२.२०२१ अन्वये
प्राप्त सहमतीनुसार निर्गमित करण्यात येत आहे.
पृष्ट्ठ ४ पैकी ३
# Page 4
शासन निर्णय क्रमांकः संकीर्ण-२०१८/१२८४/प्र.क्र.५८४/मोप्र-२
५. सदर शासन निर्णय महाराष्ट्र शासनाच्या www.maharashtra.gov.in या