# Page 1
पिण्याचे पाणी उपलब्ध करुन देण्याकरीता
बुडीत बंधाऱ्यांची/ बंधाऱ्यांची शृंखला इ.
पर्याय सुचविणे व बांधकामे हाती
घेण्याकरिता समिती स्थापन करणेबाबत.
महाराष्ट्र शासन
जलसंपदा विभाग
शासन निर्णय क्रमांक:- बैठक- २०१९/ (३३०/२०१९)/ लपा
मंत्रालय, मुंबई- ४०००३२.
दिनांक: - २२ जानेवारी, २०२५.
संदर्भ :- जलसंपदा विभाग, शासन निर्णय क्र.२०१८/(६००)/१८)/लपा
दि.१३/११/२०१९
प्रस्तावना :-
महाराष्ट्रातील कोकण प्रदेशात मोठ्या प्रमाणात पडणारा पर्जन्यमानाचा बहुतांशी
पाणीसाठा अल्प कालावधीत पश्चिमवाहिनी नद्यांव्दारे समुद्रात वाहून जात असतो. सदर गोड
पाण्याचा हा स्रोत अल्प कालावधीसाठीच उपलब्ध होत असून मुबलक पाणी उपलब्ध असलेल्या या
क्षेत्रातही वर्षाच्या शेवटी व ऐन उन्हाळ्याच्या वेळी पाण्याचे दुर्भिक्ष जाणवते. त्यामुळे अनेक
जीवनावश्यक प्रश्नांना सर्वसामान्य जनतेला तोंड द्यावे लागते. अशाप्रकारे, पावसाळी हंगामात
उपलब्ध होणाऱ्या पाण्याचे जास्त चांगल्या पध्दतीने नियोजन करुन या भागातील पाण्याच्या
कमतरतेचा प्रश्न सोडविणे शक्य आहे किंवा कसे? या बाबतीत अभ्यास होणे गरजेचे झाले आहे.
कोकणातील नद्या व उपनद्यांवर बंधाऱ्यांची शृंखला बाधून त्याव्दारे भूजल पातळी वाढविणे किंवा
बुडीत बंधाऱ्यांच्या बांधकामाव्दारे हे साध्य करणे शक्य होऊ शकते. मात्र, बुडीत बंधाऱ्यांच्या
बाबतीत या पूर्वी झालेले काम व त्याबाबत उपलब्ध असलेली माहिती अत्यल्प असून या विषयी
सविस्तर तांत्रिक मार्गदर्शक सूचनांची नितांत आवश्यकता आहे. तसेच, राज्याच्या काही भागातील
जलाशयाच्या उध्र्व बाजूस असलेल्या गावांना जलाशयातील पाणी पातळी कमी झाल्याने पिण्याच्या
पाण्याची कमतरता भासत असते. उदा. कोयना जलविदयुत प्रकल्प, भंडारदरा इ. अशा
जलाशयाच्या जवळील गावांचे पिण्याच्या पाण्याचे प्रश्न सोडविण्याच्या दृष्ट्टीने बुडीत बंधाऱ्यांची
उपयोगिता तपासणे गरजेचे झालेले आहे. सबब बुडीत बंधारे किंवा बंधाऱ्यांची शृंखला किंवा बलून
बंधारे इ. पर्यायांचा सविस्तर तांत्रिक अभ्यास करुन भौगोलिक व जलशास्त्रीय परिस्थितीस
अनुसरुन योग्य सविस्तर मार्गदर्शक सूचना तयार करण्यासाठी संदर्भीय शासन निर्णयाद्वारे समिती
गठित करण्यात आली होती. सदर समितीने दि.०५/०३/२०२० रोजी शासनास अहवाल सादर
केला होता. तथापि सदर अहवाल स्वीकृत करण्यात आला नाही व बुडीत बंधाऱ्यांबाबत सविस्तर
मार्गदर्शक तत्वे प्रस्तुत करण्यात आली नाहीत. तत्कालीन मा.उप मुख्यमंत्री (गृह व जसं)
महोदयांच्या अध्यक्षतेखाली दि.१९/०८/२०२४ रोजी संपन्न झालेल्या बैठकीत मा. उप मुख्यमंत्री
(जसं) यांनी धरणाच्या बॅक वॉटर क्षेत्रात बुडीत बंधारे बांधणेसाठी सुधारीत धोरण ठरविणे करीता
समिती गठित करण्याच्या सूचना दिल्या होत्या. त्यानुसार आता याबाबत पुढीलप्रमाणे निर्णय
घेण्यात येत आहे.
# Page 2
शासन निर्णय क्रमांकः बैठक- २०१९/ (३३०/२०१९)/ लपा
शासन निर्णय :-
पिण्याचे पाणी उपलब्ध करुन देण्याकरीता बुडीत बंधारे/बंधाऱ्यांची शृंखला इ. पर्याय
सुचविणे व बांधकामे हाती घेण्याकरिता खालीलप्रमाणे समिती स्थापन करण्यात येत आहे.
१. कार्यकारी संचालक, महाराष्ट्र कृष्ट्णा खोरे विकास महामंडळ, पुणे अध्यक्ष
२ . मुख्य अभियंता, जलविज्ञान व धरण सुरक्षितता, नाशिक सदस्य
३. प्रादेशिक जलसंधारण अधिकारी, मृद व जलसंधारण विभाग, ठाणे सदस्य
४. अधीक्षक अभियंता, रत्नागिरी पाटबंधारे मंडळ, कुवारबाव रत्नागिरी सदस्य
५. अधीक्षक अभियंता व उप सचिव (लघु पाटबंधारे), मंत्रालय, मुंबई सदस्य
६. अधीक्षक अभियंता, कुकडी सिंचन मंडळ, पुणे सदस्य
७. प्रादेशिक जलसंधारण अधिकारी, मृद व जलसंधारण विभाग, पुणे सदस्य
८. अधीक्षक अभियंता, लाभक्षेत्र विकास प्राधिकरण, सोलापूर सदस्य सचिव
कार्यकक्षेच्या दृष्ट्टीकोनातून आवश्यकता भासल्यास समितीचे अध्यक्ष, इतर निमंत्रित
सदस्यांची निवड करु शकतील.
समितीची कार्यकक्षा:-
१.बुडीत बंधारे/बंधाऱ्यांची शृंखला बांधणे याकरीता पाणी उपलब्धता व पाण्याच्या
नियोजनाबाबत मानक ठरविणे व प्रक्रीयांची शिफारस करणे.
२.प्रत्येक प्रकारच्या बंधाऱ्यांच्या पाण्याचे संकल्पन, नियंत्रण पातळी, महत्तम साठ्याबाबत
मूळ धरणाच्या पाणी वापराला बाधा येणार नाही अशा तऱ्हेने निकष ठरविणे.
३.सदर बंधारे Permanant सिमेंट प्रकारचे किंवा नवीन तंत्रज्ञानानुसार बलुन प्रकारचे
किंवा इतर काही नवीन तंत्रज्ञानाचा वापर करून करता येऊ शकेल का याचा अभ्यास
करणे.
४.बंधाऱ्यांच्या विविध घटकांची जलशास्त्रीय व अभियांत्रिकी संकल्पना करण्याकरीता
मार्गदर्शक सूचना देणे तसेच यांच्या बांधकामास्तव वापरावयाचे तांत्रिक विनिर्दिष्ट्ट
ठरविणे.
५. बंधाऱ्यासाठी बांधकामस्थळ निश्चितीचे निकष व आर्थिक निकषांची शिफारस करणे.
६. या पूर्वी बांधलेल्या बुडीत बंधाऱ्यांची सद्यस्थिती, प्रत्यक्ष झालेला उपयोग/ वापर,
गाळामुळे उद्भवणाऱ्या अडचणी इ. बाबींचा अभ्यास करुन या प्रस्तावित बंधाऱ्यांची
संकल्पना, बांधकाम व देखभाल दुरुस्ती या उपाययोजना सुचविणे.
७. मूळ धरणाच्या पूर पातळीत होणाऱ्या बदलाचा विचार करुन उपयोजना सुचविणे.
८. बुडीत बंधाऱ्यांच्या कामांच्या तांत्रिक व इतर मानकांसंदर्भात तांत्रिक उपसमिती वा अन्य
बाबतीत उपसमिती नेमावयाची असल्यास अशा उप समितीची नेमणूक करणे.
कार्यकाळ :-
वरील सर्व मुद्यांच्या बाबतीतील अंतिम अहवाल २ महिन्यात शासनास सादर करण्यात
यावा.
पृष्ट्ठ ३ पैकी २
# Page 3
शासन निर्णय क्रमांकः बैठक- २०१९/ (३३०/२०१९)/ लपा
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर