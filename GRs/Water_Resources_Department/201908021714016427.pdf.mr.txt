# Page 1
नदीजोड प्रकल्पाबाबत शासनाचे तांत्रिक सल्लागार म्हणून श्री. व्हि. डी. पाटील, सेवानिवृत्त अधीक्षक अभियंता, तापी पाटबंधारे विकास महामंडळ, जळगाव यांची नेमणूक करणेबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०१९/(१०७/२०१९) / जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२
दिनांक :- ०२ ऑगस्ट, २०१९
प्रस्तावना:
एकात्मिक राज्य जल आराखडयामध्ये राज्यातील विविध विपुलतेच्या खोऱ्यातून तुटीच्या
खोऱ्यात अतिरिक्त पाणी वळविण्यासाठी विविध नदीजोड प्रकल्प / वळण योजना प्रस्तावित आहे.
उपरोक्त योजनापैकी तुटीच्या तापी खोऱ्यात, गोदावरी खोऱ्यात पाण्याची टंचाई पाहता विपुलतेच्या
पश्चिम वाहिनी (कोकण) खोऱ्यातून पाणी वळविण्यासाठीच्या वळण योजना तातडीने घेणे आवश्यक
आहे. यापैकी अनेक योजनांचे सविस्तर प्रकल्प अहवाल तयार करण्याचे काम राष्ट्रीय जलविकास
अभिकरण, नवी दिल्ली तसेच वॅपकॉस, नवी दिल्ली या केन्द्र शासन अंगीकृत संस्थामार्फत हाती घेण्यात
आले आहे.
राज्याअंतर्गत नदीजोड योजना / वळण योजना टप्प्या टप्प्याने हाती घेण्यासाठी सदर
योजनांचे प्राधान्यक्रम निश्चित होणे आवश्यक आहे. प्राधान्यक्रम ठरविणेसाठी प्रवाही तसेच उपसा
वळण योजनांचे मापदंड तयार करणे, सदर योजनांच्या विविध तांत्रिक बाबी ठरविणे, नियोजन करणे
इत्यादी संदर्भात शासनास सल्ला देण्यासाठी तसेच या संदर्भात नेमण्यात आलेल्या विविध तज्ञ
समितीत विशेष निमंत्रित म्हणून उपस्थित राहून मार्गदर्शन करण्यासाठी शासनाने तांत्रिक सल्लागार
म्हणून या संदर्भात अनुभवी व तज्ञ निवृत्त अधिकारी यांची नेमणूक करणेची बाब शासनाच्या
विचाराधीन होती.
श्री. व्हि.डी. पाटील, सेवानिवृत्त अधीक्षक अभियंता, जळगाव यांना तापी, गोदावरी व कोकण
खोऱ्यातील विविध नदीजोड प्रकल्पाच्या नियोजनाचा प्रदीर्घ अनुभव व याबाबतचा सखोल अभ्यास
असून त्यांची नेमणूक झाल्यास शासनास विविध नदीजोड प्रकल्पाबाबत तांत्रिक निर्णय घेतांना मोठी
मदत होईल. उपरोक्त सर्व बाबी पाहता खालीलप्रमाणे निर्णय घेण्यात आले आहे.
# Page 2
शासन निर्णय क्रमांकः संकीर्ण-२०१९/(१०७/२०१९)/जसंअ
शासन निर्णय :
१. राज्याअंतर्गत विविध नदीजोड प्रकल्प/वळण योजनांच्या नियोजन तसेच विविध तांत्रिक बाबीवर
शासनास मार्गदर्शन व सल्ला देण्यासाठी श्री. व्ही. डी. पाटील, सेवानिवृत्त अधीक्षक अभियंता,
जळगाव यांची या शासन निर्णयाच्या तारखेपासुन (दि.२.८.२०१९ पासून) एक वर्षापर्यंत शासनाचे तांत्रिक सल्लागार म्हणून नियुक्ती करण्यात येत आहे.
२. सल्लागारांना शासन निर्देश देईल त्या त्या वेळेस नदीजोड प्रकल्पाबाबत विविध बैठकीत शासनास सल्ला देण्यासाठी उपस्थित राहावे लागेल.
३. नदीजोड प्रकल्पाबाबत गठित विविध तज्ञ समितीच्या बैठकीत विशेष निमंत्रित शासनाचे सल्लागार म्हणून उपस्थित राहून मार्गदर्शन करावे लागेल.
४. श्री.व्हि.डी.पाटील, तांत्रिक सल्लागार यांचे मानधन व इतर भत्तेबाबत स्वतंत्रपणे आदेश काढण्यात येतील.
५. उपरोक्त नमूद बैठकीत उपस्थित राहण्यासाठी वाहन व इतर आवश्यक व्यवस्था तापी पाटबंधारे विकास महामंडळ, जळगाव यांनी करावी.
# Page 3