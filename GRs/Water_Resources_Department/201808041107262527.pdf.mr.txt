# Page 1
गुंजवणी प्रकल्प, ता. वेल्हे, जि. पुणे या प्रकल्पास द्वितीय सुधारित प्रशासकीय मान्यता प्रदान करणेबाबत..
महाराष्ट्र शासन
जलसंपदा विभाग
शासन निर्णय क्रमांक: गुंजव-१२१७/प्र.क्र.५९६/१७/मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक :- ०३ ऑगस्ट, २०१८.
पहावे:- १. शासन निर्णय क्र. जी. ए. एन./१०८५/३१६/ (२५१/८५)/जसंअ, दि.१६/१०/१९९३.
२. महामंडळाचे पत्र क्रमांक मकृखोविमं / गुंजवणी/प्रशा१/२०२/८२८५/२००२/सुप्रमा/ मोप्र- ५/७८४९, दि.०३/१०/२००२.
प्रस्तावना : गुंजवणी प्रकल्पांतर्गत मौजे धानेप, ता. वेल्हा, जि. पुणे येथे कानंदी नदीवर ३.६९ अघफू. क्षमतेचे धरण बांधण्यात आले आहे. सदर प्रकल्प महाराष्ट्र कृष्णा खोरे विकास महामंडळांतर्गत "उर्वरित महाराष्ट्र" या प्रदेशांतर्गत आहे. या प्रकल्पांतर्गत उजव्या व डाव्या कालव्याव्दारे वेल्हा तालुक्यातील ८५० हे., भोर तालुक्यातील ९४३५ हे. व पुरंदर तालुक्यातील ५७०७ हे. क्षेत्रास तसेच नारायणपूर उपसा सिंचन योजनेव्दारे पुरंदर तालुक्यातील ५४०० हे. क्षेत्रास अशा प्रकारे एकूण २१,३९२ हे. क्षेत्रास बंद नलिकेव्दारे सिंचनाचा लाभ देणे प्रस्तावित आहे.
प्रकल्पास शासनाने दि.१६/१०/१९९३ रोजी सन १९९०-९१च्या दरससूचीवर आधारित रुपये ८६.७७ कोटी इतक्या किंमतीस मूळ प्रशासकीय मान्यता प्रदान केली होती.
तद्नंतर महाराष्ट्र कृष्णा खोरे विकास महामंडळाने प्रकल्पास दि.०३/१०/२००२ रोजी सन २००० ०१ दरसूचीवर आधारित रुपये ३१६.६० कोटी इतक्या किंमतीस प्रथम सुधारित प्रशासकीय मान्यता प्रदान केली.
दरम्यानच्या कालावधीत दरसूचीतील दरात झालेली वाढ, प्रकल्पाच्या व्याप्तीतील बदलामुळे झालेली वाढ, भूसंपादनाच्या खर्चातील वाढ (विशेषत: नविन भूसंपादन कायद्यामुळे), संकल्पचित्रातील बदलामुळे झालेली वाढ, अपुऱ्या तरतुदींमुळे झालेली वाढ व इतर कारणांमुळे तसेच अनुषंगिक खर्चामुळे(आस्थापना व हत्यारे-संयंत्रे) प्रकल्प किंमतीत वाढ झाली. त्यामुळे महाराष्ट्र कृष्णा खोरे विकास महामंडळाने द्वितीय सुधारित प्रशासकीय मान्यता प्रस्ताव मान्यतेस्तव शासनास सादर केला आहे.
गुंजवणी प्रकल्पाच्या व्दितीय सुधारित प्रकल्प अहवालाच्या रुपये १३१३.७३ कोटी इतक्या किंमतीस राज्यस्तरीय तांत्रिक सल्लागार समितीने शिफारस केली आहे.
# Page 2
शासन निर्णय क्रमांकः गुंजव-१२१७/प्र.क्र.५९६/१७/मोप्र-१
गुंजवणी प्रकल्पाचा रु. १३१३.७३ कोटी (दरसुची २०१६-१७) इतक्या किंमतीचा द्वितीय सुधारित प्रशासकीय मान्यता प्रस्ताव मंजूरी करिता मा.मंत्रीमंडळासमोर सादर करावा, असे नियोजन व वित्त विभागाने निर्देशित केले होते.
मा.मंत्रीमंडळाने बांधकामाची सद्य:स्थिती, किंमत वाढीची कारणमिमांसा, प्रकल्पाची उर्वरित कामे यांचा परामर्श घेऊन पुणे जिल्हयातील वेल्हा, भोर व अवर्षण प्रवण पुरंदर तालुक्यातील क्षेत्रास सिंचनाचा लाभ देण्याच्या अनुषंगाने प्रकल्पाचे काम पूर्णत्वास नेण्याच्या उद्देशाने, जलसंपदा विभागाची सन २०१५-१६ ची दरसूची, महाराष्ट्र जीवन प्राधीकरणाची सन २०१५-१६ची दरसूची व सार्वजनिक बांधकाम विभागाच्या सन २०१६-१७ च्या दरसूचीवर आधारित रुपये १३१३.७३ कोटी इतक्या किंमतीच्या द्वितीय सुधारित प्रकल्प अहवालास प्रशासकीय मान्यता देण्याचा जाणीवपूर्वक निर्णय घेतला आहे.
शासन निर्णय गुंजवणी प्रकल्प, ता. वेल्हा, जि. पुणे, या प्रकल्पाच्या जलसंपदा विभाग दरसूची सन २०१५-१६, महाराष्ट्र जीवन प्राधीकरण दरसूची सन २०१५-१६ व सार्वजनिक बांधकाम विभागाच्या सन २०१६-१७ च्या दरसूचीवर आधारित रुपये १३१३.७३ कोटी इतक्या किंमतीस (प्रत्यक्ष कामासाठी रुपये ११८४.९७ कोटी व अनुषंगिक खर्च रुपये १२८.७५ कोटी) खालील अटींच्या अधीन राहून द्वितीय सुधारित प्रशासकीय मान्यता प्रदान करण्यात येत आहे. प्रकल्पाच्या उपशीर्षनिहाय तरतुदींचा गोषवारा परिशिष्ट “अ” मध्ये सोबत जोडला आहे.
१) बांधा, वापरा व हस्तांतरित करा या तत्वावर हाती घेतलेल्या गुंजवणी धरण पायथा जलविद्युत प्रकल्पाची आवश्यकतेनुसार फेररचनेसह पुनर्स्थापना करण्यात यावी.
२) प्रकल्पाच्या व्याप्तीत बदल होत असल्यामुळे प्रकल्पास सुधारित पर्यावरण मान्यता व वन विभागाची मान्यता केंद्र शासनाकडून प्राधान्याने घेण्यात यावी.
३) सदर प्रकल्पाचा समावेश केंद्र अर्थसहाय्यित प्रस्तावित बळीराजा जलसंजीवनी योजनेत करण्यात आला असल्याने प्रकल्पास केंद्रीय जल आयोगाची मान्यता घेण्यात यावी.
४) राज्यस्तरिय तांत्रिक सल्लागार समिती च्या अहवालातील मुद्यांची पूर्तता करावी.
५) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
६) प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण करण्यात यावे.
७) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
पृष्ठ ५ पैकी २
# Page 3
शासन निर्णय क्रमांकः गुंजव-१२१७/प्र.क्र.५९६/१७/मोप्र-१
८) सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
या प्रकल्पाच्या कामावरील खर्च मागणी क्र. आय ५, मुख्य लेखाशीर्ष ४७०१ मोठे व मध्यम पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमातील गुंतवणूका, (०२) योजनांतर्गंत, (०२) (०१) महाराष्ट्र कृष्णा खोरे विकास महामंडळास भाग भांडवली अंशदान (उर्वरित महाराष्ट्र) (संगणक संकेतांक ४७०१ एच-६२९) या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
सदर शासन निर्णय नियोजन विभाग अनौपचारीक संदर्भ क्र.४/१४३४,दि.०८/०१/२०१८ व वित्त विभाग अनौपचारीक संदर्भ क्र. ५७/व्यय-१२,दि.१५/०३/२०१८ अन्वये तसेच मा. मंत्रीमंडळाने दि.२०.०६.२०१८ रोजीच्या बैठकीत दिलेल्या मान्यतेनुसार निर्गमित करण्यात येत आहे.
# Page 4
# Page 5