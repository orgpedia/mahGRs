# Page 1
भंडारदरा प्रकल्पांतर्गत प्रवरा खो-यातील आढळा मध्यम प्रकल्पाचे आढळा डावा कालवा वितरीका क्र. १ व त्यावरील चारी क्र. १ व २ आणि वितरीका क्र. २ च्या पुर्नस्थापना व नुतनीकरण कामास विशेष दुरूस्ती अंतर्गत प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय : सिडीए २०१९/(प्र.क्र.२६/१९)/ लाक्षेवि (कामे)
मंत्रालय, मुंबई - ४०० ०३२.
दिनांक : १६ सप्टेंबर, २०२१
वाचा: १) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र जा. क्र. गोमपाविमं/सिंचन-१/७५४२ दिनांक १६.०८.२०१८ २) शासन निर्णय – २०१७/(५६६/१७)/सिंव्य (कामे), दि. ३१/०८/२०१८ ३) शासन निर्णय - संकीर्ण-२०१६/(२७/२०१६)/लपा-२, दि. २६/०५/२०१७ ४) शासन निर्णय संकीर्ण - २०१८/(प्र.क्र. ५५१/१७) सिंव्य (कामे), दि. २७/११/२०१८.
५) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र जा. क्र. गोमपाविमं / सिंचन- १/धा-२०१/२०४६ दिनांक १०.०३.२०२१.
प्रस्तावना: महाराष्ट्र सिंचन अधिनियम २००५ नुसार सिंचन पध्दतीचे शेतकऱ्यांकडून व्यवस्थापन लागू (MMISF) करण्यासंबंधी दाखल झालेल्या जनहित याचिका क्रं १७३/२०१३ वरील मा. उच्च न्यायालयाने दिनांक २३/०९/२०१६ चे दिलेल्या निर्देशानुसार उर्ध्व गोदावरी प्रकल्पापासून माजलगांव प्रकल्पापर्यंत प्रकल्पाच्या लाभक्षेत्राची निश्चिती करून प्रकल्पाचे लागवडीलायक (C.C.A.) क्षेत्रावर पाणी वापर संस्था स्थापन करणे बंधनकारक आहे.
आढळा मध्यम प्रकल्प प्रवरा नदीवर बांधण्यात आला असुन प्रवरा नदीचे खोरे हे गोदावरी नदीचे उपखोरे आहे. प्रस्तावित काम प्रवरा खो-यातील आढळा मध्यम प्रकल्पाच्या आढळा डावा कालव्यावरील वितरीका क्र.१ व त्यावरील क्र.१ व २ व वितरिका क्र. २ च्या विशेष दुरुस्तीचे आहे. सदर प्रकल्पावरील वितरण व्यवस्थेचे बांधकाम सुमारे ४०-४२ वर्ष जुने असुन आता त्याची दुरावस्था झाली आहे. सबब वितरण व्यवस्थेच्या पुनर्स्थापना व नुतनीकरणाची कामे हाती घेण्याचे नियोजन आहे. यात वितरण व्यवस्थेवरील विमोचके, फॉल्स, प्रवाहमापन यंत्रे, गावरस्ता पुल या बांधकामांची दुरूस्ती तसेच पोहोच रस्ते व पाणी वापर संस्थास्तरीय कामे समाविष्ट आहे. सदर विशेष दुरूस्तीच्या कामांना प्रशासकीय मान्यता देण्याचे शासनाचे विचाराधीन होते. याबाबत शासन आता पुढीलप्रमाणे निर्णय घेत आहे.
# Page 2
शासन निर्णय क्रमांकः सिडीए २०१९/(प्र.क्र.२६/१९)/ लाक्षेवि (कामे)
शासन निर्णय गोदावरी मराठवाडा पाटबंधारे विकास महामंडळ, औरंगाबाद अंतर्गत आढळा डावा कालवा वितरीका क्र.१ व त्यावरील चारी क्र.१ व २ आणि वितरीका क्र.२ च्या कामाप्रित्यर्थ रुपये ४,२८,६५,२३८/- (अक्षरी रु. चार कोटी अठ्ठावीस लक्ष पासष्ट हजार दोनशे अडतीस फक्त) व इतर अनुषांगिक खर्च रू. ६८,५८,४३८/- ( रु. अडुसष्ट लक्ष अठ्ठावण्ण हजार चारशे अडतीस फक्त) असे एकूण रुपये ४,९७,२३,६७६/- (रु. चार कोटी सत्याण्णव लक्ष तेवीस हजार सहाशे शहात्तर फक्त) एवढया अंदाजित किंमतीस प्रशासकीय मान्यता प्रदान करण्यात येत आहे.
१. शासन परिपत्रक क्र. प्रमा- २०१३/(७८५/१३)/सिं.व्य (कामे) दि ०१.०१.२०१५ मधील मार्गदर्शक सूचनांचे पालन करणे, अभिलेखे ठेवणे व कार्यवाही करणे महामंडळावर बांधनकारक आहे.
२. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
३. तांत्रिक मान्यता देण्यापूर्वी कार्यक्षेत्रावरील गरज तपासून वितरण व्यवस्थेची अस्तित्वातील स्थिती व मूळ संकल्पचित्रानुसार प्रस्तावित दुरुस्ती/बांधकामे नकाशावर दाखवून परिमाण परिगणित करावे व त्यानुसार प्रत्यक्ष कामे करण्यात यावीत.
४. अंदाजपत्रकात गृहित धरलेले आराखडे/ संकल्पनेत दरसूचीबाह्य बाबी व वहन अंतरे तपासून अंदाजपत्रकास सक्षम स्तरावर तांत्रिक मान्यता प्रदान करावी.
५. महाराष्ट्र सिंचन अधिनियम, २००५ नुसार सिंचन पद्धतीचे शेतकऱ्यांकडून व्यवस्थापन लागू (MMISF) करण्याबाबत स्थापित पाणी वापर संस्थेचे संबंधित पदाधिकारी व क्षेत्रीय अधिकारी यांनी संयुक्त पाहणी करावी. त्यानुसार लाभक्षेत्रातील पाणी वापर सदस्यांना विश्वासात घेऊनच वितरण प्रणालीच्या विशेष दुरुस्तीसाठी आवश्यक तरतूद करावी व प्रकल्पावरील पाणीवापर संस्थेकडे संपूर्ण लाभक्षेत्र हस्तांतरणाचे कालबध्द नियोजन काम सुरु करण्यापूर्वी करावे. तद्नंतरच निविदा प्रक्रीया कार्यवाही हाती घेण्यात यावी.
६. प्रस्तावित वितरण प्रणालीच्या विशेष दुरुस्तीची कामे पूर्ण झाल्यानंतर संपूर्ण लाभक्षेत्र पाणी वापर संस्थेस विहित कालमर्यादेत हस्तांतरण करणं याची जबाबदारी पूर्णपणे अधीक्षक अभियंता यांची राहील.
७. माती कामे व गवत झाडे / झुडपे काढण्याची कामे जलसंपदा विभागाच्या यांत्रिकी विभागाकडील उपलब्ध मशिनरीने करावीत.
८. प्रस्तावीत कामांमुळे खोदकाम / तोडफोड उपलब्ध होणारे बांधकाम साहित्याचा पूर्ण वापर करुन बचत साधावी.
९. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा.
१०. सदरची कामे पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
११. सदर प्रशासकीय मान्यता अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार पृष्ठ ४ पैकी २
# Page 3
शासन निर्णय क्रमांकः सिडीए २०१९/(प्र.क्र.२६/१९)/ लाक्षेवि (कामे)
नाही. यासंदर्भात प्रचलित शासन निर्णय, CWC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
प्रस्तावित कामासाठी होणारा खर्च ४७०१ मोठे व मध्यम पाटबंधारे यावरील भांडवली खर्च, (१२) उर्वरीत महाराष्ट्र (१२) (०४) गोदावरी मराठवाडा पाटबंधारे विकास महामंडळास भागभांडवली अंशदान (४७०१ जे १९४) या लेखाशीर्षाखाली करावा व मंजूर अनुदानातून भागविण्यात यावा.
सदर प्रशासकीय मान्यता शासन निर्णय क्र. संकीर्ण –२०१६/२७/२०१६/लपा-०२, दि. २६.०५.२०१७ व्दारे आं. वि. स व उ. स. यांच्या सहमतीने जलसंपदा विभागास विशेष दुरुस्तीच्या प्रशासकीय मान्यताचे अधिकारानुसार प्रदान करण्यात येत आहे.
या कामास प्रदान करण्यात आलेली प्रशासकीय मान्यता लाक्षेवि (कामे) कार्यासनाच्या नोंदवही क्र. २, सन २०२१-२२ मध्ये नोंदविण्यात आलेली आहे.
# Page 4