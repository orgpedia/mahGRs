# Page 1
अध्यक्ष, महाराष्ट्र जलसंपत्ती नियमन प्राधिकरण, मुंबई यांना विभाग प्रमुख घोषित करण्याबाबत.
महाराष्ट्र शासन
जलसंपदा विभाग
शासन निर्णय क्र. मजनिप्रा- २०१७/६३०/(प्र.क्र.१४६/१७)जसं (आस्था)
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ०२ एप्रिल, २०१८.
वाचा :-१) शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम, भाग-२ दि. १७/४/२०१५.
२) महाराष्ट्र जलसंपत्ती नियमन प्राधिकरण, मुंबई यांचे पत्र क्र.मजनिप्रा/आस्था/६४९, दि.२१/११/२०१७.
प्रस्तावना : महाराष्ट्र राज्यातील जलसंपत्तीचे विनियमन करण्याकरिता, जलसंपत्तीचे कुशल, समन्याय व टिकाऊ व्यवस्थापन,वाटप व वापर सुकर करण्यासाठी आणि त्याची सुनिश्चिती करण्याकरिता कृषिविषयक, औद्योगिक, पिण्याच्या व इतर प्रयोजनांसाठी वापरावयाच्या पाण्याचे दर निश्चित करण्याकरिता महाराष्ट्र जलसंपत्ती नियमन प्राधिकरणाची स्थापना करण्यासाठी आणि त्याच्याशी संबंधित किंवा तद्नुषंगिक बाबींकरिता तरतूद करण्यासाठी महाराष्ट्र जलसंपत्ती नियमन प्राधिकरण अधिनियम, २००५ महाराष्ट्र शासन राजपत्रात दिनांक ४ मे,२००५ रोजी प्रसिध्द झाला आहे. सदरहू अधिनियमाद्वारे दिनांक १२ ऑगस्ट, २००५ पासून महाराष्ट्र जलसंपत्ती नियमन प्राधिकरणाची स्थापना करण्यात आली आहे.
महाराष्ट्र जलसंपत्ती नियमन प्राधिकरणाच्या दि. २४ ऑक्टोंबर, २०१७ रोजी झालेल्या बैठकीमध्ये अध्यक्ष, महाराष्ट्र जलसंपत्ती नियमन प्राधिकरण यांना विभाग प्रमुख घोषित करण्याचा प्रस्ताव एकमताने समंत करण्यात आला आहे. त्याअनुषंगाने अध्यक्ष, महाराष्ट्र जलसंपत्ती नियमन प्राधिकरण यांना विभाग प्रमुख घोषित करण्याची बाब शासनाच्या विचाराधीन होती. त्यानुसार शासन खालीलप्रमाणे निर्णय घेत आहे.
शासन निर्णय:
वित्त विभागाच्या शासन निर्णय दि. १७ एप्रिल, २०१५, मधील वित्तीय अधिकार नियम पुस्तिका १९७८, भाग-पहिला, उपविभाग- एक मधील अनुक्रमांक-१, नियम क्रमांक २, स्तंभ ६ मधील अटींच्या अधिन राहून अध्यक्ष, महाराष्ट्र जलसंपत्ती नियमन प्राधिकरण यांना विभाग प्रमुख घोषित करण्यात येत आहे. हे अधिकार विभाग प्रमुखांना वित्तीय बाबी पुरतेच मर्यादित राहतील.
# Page 2
शासन निर्णय क्रमांकः मजनिप्रा- २०१७/६३०/(प्र.क्र.१४६/१७) जसं (आस्था)