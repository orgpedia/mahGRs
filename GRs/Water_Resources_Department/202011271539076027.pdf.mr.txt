# Page 1
महाराष्ट्र स्थापत्य अभियांत्रिकी सेवा मुख्य परीक्षा-२०१८, गट-अ मधील सहायक कार्यकारी अभियंता (स्थापत्य) या पदावर नामनिर्देशनाने नियुक्ती देणेबाबत.
महाराष्ट्र शासन,
जलसंपदा विभाग,
शासन निर्णय क्रमांक : नियुक्ती २०२०/प्र.क्र.०२/आ (संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक - २७ नोव्हेंबर, २०२०
शासन निर्णय
महाराष्ट्र स्थापत्य अभियांत्रिकी सेवा मुख्य परीक्षा, २०१८ मधील सहायक कार्यकारी अभियंता
(स्थापत्य) या गट -अ पदांवरील नियुक्तीसाठी सरळसेवा भरतीद्वारे घेण्यात आलेल्या एकत्रित
स्पर्धात्मक परिक्षेच्या निकालावर आधारित महाराष्ट्र लोकसेवा आयोग, मुंबई यांच्या क्रमांक :
३७४(२)/शिया/सकाअ-सअ/जसं/२०१८/१४-ब, दिनांक १७.१२.२०१९ च्या पत्रान्वये सहायक कार्यकारी
अभियंता (स्थापत्य) पदावर नियुक्तीसाठी शिफारस केलेल्या परिशिष्ट-अ मधील उमेदवारांची सहायक
कार्यकारी अभियंता (स्थापत्य) या पदावर सातव्या वेतन आयोगानुसार सुधारित वेतन मॅट्रीक्समधील वेतन
स्तर एस-२० : रूपये ५६१००-१७७५०० मध्ये जलसंपदा विभागात ते ज्या दिवशी रुजू होतील त्या
दिनांकापासून त्यांच्या नावासमोर दर्शविलेल्या प्रवर्गामध्ये दोन वर्षांच्या परिविक्षाधीन कालावधीसाठी
विहित अटी व शर्तीच्या अधीन राहून तात्पुरती नियुक्ती करण्यात येत आहे.
२. परिशिष्ट-अ मधील उमेदवारांना महाराष्ट्र शासकीय गट-अ व गट-ब ( राजपत्रित व
अराजपत्रित) पदावर सरळसेवेने व पदोन्नतीने नियुक्तीसाठी महसुली विभाग वाटप नियम लागू राहील.
याबाबत उमेदवारांकडून प्रशिक्षणाच्या अंतिम टप्प्यात महसुली विभाग वाटप नियमावलीतील
तरतूदीनुसार विकल्प घेण्यात येईल व त्यानंतर त्यांना विभागातील सहायक कार्यकारी अभियंता
(स्थापत्य) या गट-अ च्या पदावर तात्पुरती पदस्थापना देण्यात येईल.
३. महाराष्ट्र अभियांत्रिकी(स्थापत्य) सेवा वर्ग-१ गट-अ मधील उमेदवारांची तात्पुरती नियुक्ती ही
दोन वर्षाचा परिविक्षा कालावधी समाधानकारकरित्या पूर्ण करण्याच्या व खालील विहित अटी/शर्तीच्या
अधिन असेल:
(१) सदर उमेदवारांची महाराष्ट्र अभियांत्रिकी (स्थापत्य), सेवा गट-अ जलसंपदा
विभागातील पदस्थापना ही अंतिम असून त्यात बदल होणार नाही.
(२) परिशिष्ट-अ मधील सेवेत दाखल होऊ इच्छिणाऱ्या परिविक्षाधीन उमेदवारांनी
महाराष्ट्र अभियांत्रिकी प्रशिक्षण प्रबोधिनी, नाशिक येथे दिनांक ०१.०१.२०२१ रोजी
# Page 2
शासन निर्णय क्रमांकः नियुक्ती २०२०/प्र.क्र.०२/आ(संनि),
सकाळी १०.०० वाजता रुजू अहवाल देऊन अधिक्षक अभियंता व सह संचालक,
महाराष्ट्र अभियांत्रिकी प्रशिक्षण प्रबोधिनी, नाशिक यांचेकडून प्रशिक्षणाच्या
कार्यक्रमासंबंधी आदेश घ्यावेत.
(३) परिशिष्ट-अ मधील परिविक्षाधीन उमेदवारांनी ते सेवेत रुजू होणार आहेत किंवा नाही
ते दिनांक ३१.१२.२०२० पर्यंत शासनास लेखी स्वरुपात कळवावे. त्यांनी दिनांक
३१.१२.२०२० पर्यंत काही न कळविल्यास ते वरील पदावरील नियुक्ती स्विकारण्यास
इच्छुक नाहीत, असे गृहित धरण्यात येईल व त्यांचे नियुक्तीचे आदेश आपोआप रद्द
होतील.
(४) सदर उमेदवार दिनांक ०१.०१.२०२१ रोजी हजर न झाल्यास किंवा काही अपरिहार्य
उचित कारणास्तव त्यांना मुदतवाढ हवी असल्यास, त्यांनी शासनाकडून मुदतवाढ
घेणे आवश्यक असून तशी संमती न घेतल्यास किंवा शासनाकडून त्यांना मुदतवाढ न
मिळाल्यास विहित मुदतीत रुजू न होणाऱ्या उमेदवारांचे नियुक्तीचे आदेश आपोआप
रद्द होतील व त्यांचा नियुक्तीकरीता कोणत्याही परिस्थितीत विचार करण्यात येणार
नाही. यासाठी उमेदवारांकडून देण्यात येणाऱ्या कोणत्याही कारणांचा/विनंतीचा
विचार केला जाणार नाही.
(4) मुदतवाढीसंदर्भात सामान्य प्रशासन विभाग, शासन निर्णय क्रमांक : एसआरव्ही
२०१८/व्ही.आय.पी.६७/प्र.क्र.२०७/कार्या.१२, दिनांक २८.०५.२०१८ व दिनांक
२६.०९.२०१८ मधील तरतूदीनुसार कार्यवाही करण्यात येईल.
(६) आवश्यकता भासल्यास परिशिष्ट-अ मधील उमेदवारांना भारताच्या संरक्षण सेवेतील
पदावर किंवा भारताच्या संरक्षणाशी निगडीत असलेल्या कुठल्याही पदावर देशात
किंवा परदेशात प्रशिक्षणाचा कालावधी धरुन ४ वर्षांपेक्षा कमी नसणाऱ्या
कालावधीसाठी भारत सरकार ठरविल त्या शर्तीवर सेवा करावी लागेल.
परंतु
(अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा, सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
पृष्ठ ८ पैकी २
# Page 3
शासन निर्णय क्रमांकः नियुक्ती २०२०/प्र.क्र.०२/आ(संनि),
(७) महाराष्ट्र नागरी सेवा (वेतन) नियम, १९८१ च्या नियम ३९ (१) मधील पहिल्या
परंतुकानुसार त्यांना परिविक्षाधिन कालावधीत वेतनवाढ मिळेल.
(८) परिशिष्ट-अ मधील उमेदवारांपैकी ज्यांनी हिंदी व मराठी भाषा परीक्षा अगोदरच उत्तीर्ण
केली नसेल किंवा उत्तीर्ण होण्यापासून सूट मिळाली नसेल, तर हिंदी व मराठी भाषा
परीक्षा यासंबंधी केलेल्या नियमानुसार त्यांना भाषा परीक्षा उत्तीर्ण होणे आवश्यक आहे.
(९) आयोगाकडून शिफारस प्राप्त झालेल्या श्रीमती आयेशा चतरसिंग सोळंके या राज्य
शासनाच्या सेवेत गट-ब (राजपत्रित) पदावर कार्यरत असल्यामुळे महाराष्ट्र नागरी सेवा
(सेवेच्या सर्वसाधारण शर्ती) नियम, १९८१ मधील नियम १५(४) नुसार सहायक कार्यकारी
अभियंता (स्थापत्य) गट-अ च्या पदावर वैद्यकीय तपासणीमधून सूट देण्यात येत आहे.
उर्वरित सर्व उमेदवारांची महाराष्ट्र नागरी सेवा (सेवेच्या सर्वसाधारण शर्ती) नियम, १९८१
मधील नियम ११ च्या तरतूदीनुसार शासकीय सेवेत नियुक्ती करताना सार्वजनिक आरोग्य
विभाग, शासन निर्णय क्र. वैमंप्र २०१८/प्र.क्र.२७३/आरोग्य-६, दिनांक ९.१.२०१९ अन्वये
पुनर्रचित करण्यात आलेल्या विविध वैद्यकीय मंडळांमार्फत वैद्यकीय तपासणी करण्यात
आली असून, त्याबाबतचे संबंधित वैद्यकीय मंडळाचे अहवाल प्राप्त झाले आहेत.
१० सामान्य प्रशासन विभागाच्या दि.२८.०८.२०१७ च्या शासन निर्णयामधील निर्देशानुसार
शिफारस प्राप्त उमेदवारांचे चारित्र्य पडताळणी अहवाल उपलब्ध करुन देण्याबाबत
संबंधित पोलीस आयुक्त/अधीक्षक यांना कळविण्यात आले होते. त्यानुसार सर्व उमेदवारांचे
चारित्र्य पडताळणी अहवाल प्राप्त झाले आहेत.
११ महाराष्ट्र लोकसेवा आयोगाने शिफारस केलेल्या सर्व मागासवर्गीय उमेदवारांचे
जातीचे दावे नियुक्तीपूर्वी संचालक, समाजकल्याण संचालनालय, पुणे यांचेकडून तर
अनुसूचित जमातीच्या उमेदवारांचे दावे आयुक्त, आदिवासी संशोधन व प्रशिक्षण
संस्था, पुणे यांचेकडून तपासून घेण्याबाबत कळविले होते. त्यानुसार मागास प्रवर्गाच्या
आरक्षित पदावर शिफारस झालेल्या उमेदवारांनी त्यांची जात प्रमाणपत्र व जात वैधता
प्रमाणपत्र शासनास सादर केलेली आहेत. त्यानुषंगाने सदर उमेदवारांचे जातीचे दावे
संचालक, समाजकल्याण संचालनालय, पुणे यांचेकडे तर अनुसूचति जमातीच्या
उमेदवारांचे दावे आयुक्त, आदिवासी संशोधन व प्रशिक्षण संस्था, पुणे यांचेकडे
पृष्ठ ८ पैकी ३
# Page 4
शासन निर्णय क्रमांकः नियुक्ती २०२०/प्र.क्र.०२/आ(संनि),
तपासणीकरिता पाठविण्यात आले होते. त्यानुसार सर्व उमेदवारांचे जाती/ जमातीचे
जात वैधता प्रमाणपत्राच्या सत्यतेबाबतच्या तपासणी अहवाल संबंधितांकडून शासनास
प्राप्त झाला आहे.
१२ परिशिष्ट-अ मधील उमदेवारांना सामान्य प्रशासन विभाग (माहिती तंत्रज्ञान), शासन
पुरकपत्र क्रमांक : मातंसं २०१२/प्र.क्र.२७७/३९, दिनांक ०८.०१.२०१८ मधील परिच्छेद
क्रमांक १.६ मधील तरतूदीनुसार संगणक अर्हता परीक्षा उत्तीर्ण होण्यापासून सूट
देण्यात येत आहे.
१३ अनुसूचित जाती व अनुसूचित जमाती वगळता उर्वरित मागास प्रवर्गातील उमेदवारांचे
उन्नत व प्रगत गटात मोडत नसल्याबाबतचे प्रमाणपत्र संबंधित समितीकडून
पडताळणीच्या अधीन राहून तात्पुरती नियुक्ती देण्यात येत आहे. यास्तव त्या
अनुषंगाने याबाबतचे बंधपत्र अधीक्षक अभियंता व सहसंचालक, महाराष्ट्र अभियांत्रिकी
प्रशिक्षण प्रबोधिनी, नाशिक हे संबंधित उमेदवारांकडून लिहून घेतील व शासनास
तात्काळ सादर करतील.
१४ वित्त विभाग, शासन निर्णय क्रमांक : अंनियो १००५/१२६/सेवा-४, दिनांक
३१.१०.२००५ मधील तरतूदीनुसार परिशिष्ट-अ मधील उमेदवारांना नवीन परिभाषित
अंशदान निवृत्तीवेतन योजना लागू ठरेल. त्यांना सध्या अस्तित्वात असेलेली
निवृत्तिवेतन योजना [महाराष्ट्र नागरी सेवा (निवृत्तिवेतन) नियम, १९८२ व महाराष्ट्र
नागरी सेवा (निवृत्तिवेतनाचे अंशराशीकरण) नियम, १९८४] आणि सध्या अस्तित्वात
असलेली सर्वसाधारण भविष्य निर्वाह निधी योजना लागू ठरणार नाही. मात्र उपरोक्त
उमेदवारांपैकी जे शासकीय कर्मचारी दिनांक १ नोव्हेंबर २००५ पूर्वी शासन सेवेत
निवृत्तिवेतनार्ह आस्थापनेवर कार्यरत असतील त्यांना वित्त विभाग, शासन परिपत्रक
क्रमांक : अंनियो १००६/८७/सेवा-४, दिनांक १२.०१.२००७ मध्ये नमूद केलेल्या
अटींच्या पूर्ततेच्या अधिन राहून महाराष्ट्र नागरी सेवा (निवृत्तिवेतन) नियम, १९८२ व
सर्वसाधारण भविष्य निर्वाह निधी योजना लागू राहील.
१५ परिशिष्ट-अ मधील उमेदवारांना शासन सेवेत रुजू झाल्यानंतर सेवेचा राजीनामा
द्यावयाचा असल्यास, त्यांना सामान्य प्रशासन विभाग, शासन परिपत्रक क्रमांक :
पृष्ठ ८ पैकी ४
# Page 5
शासन निर्णय क्रमांकः नियुक्ती २०२०/प्र.क्र.०२/आ(संनि),
एसआरव्ही १०९२/१०३३/प्र.क्र.३३/९२/८, दिनांक ०२.१२.१९९७ मधील तरतूदीनुसार
शासनाला किमान १ (एक) महिन्याची आगाऊ लेखी सूचना किंवा एक महिन्याचे वेतन
देणे आवश्यक राहील. यासंदर्भातील राजीनामा स्विकारण्याचे अधिकार केवळ
नियुक्ती प्राधिकारी (शासन) यांना असतील. क्षेत्रिय कार्यालयांनी परस्पर
प्रशिक्षणार्थ्याचा राजीनामा स्विकृत करु नये किंवा मंजूर करु नये.
मात्र, गैरवर्तणूक, सेवानियमांचा भंग इत्यादी कारणांसाठी एखाद्या उमेदवाराची
सेवा समाप्त करण्यासाठी सूचना देण्याचे बंधन शासनावर राहणार नाही.
१६ महाराष्ट्र राज्य प्रशिक्षण धोरणासंबंधी, सामान्य प्रशासन विभागाच्या शासन निर्णय
क्रमांक : टीआरएन-०९/प्र.क्र.३९/०९/१२-अ, दिनांक २३.०९.२०११ मधील परिच्छेद
सहा येथील तरतूदीनुसार प्रशिक्षण सुरु होण्यापूर्वी प्रशिक्षणार्थीने सक्षम प्राधिकाऱ्यास
बंधपत्र लिहून द्यावे लागेल. जर एखादा प्रशिक्षणार्थी बंधपत्रात नमूद केलेल्या
कालावधीत नोकरी सोडत असेल तर बंधपत्रात नमूद केलेली रक्कम
प्रशिक्षणार्थीकडून वसूल करुन संबंधित प्राधिकाऱ्याला प्रथम शासनाकडे जमा करावी
लागेल. याबाबतचे दर शासन निश्चित करेल. त्यानुसार प्रत्येक प्रशिक्षणार्थीला
प्रशिक्षणासाठी रूजू झाल्यानंतर अधिक्षक अभियंता व सह संचालक, महाराष्ट्र
अभियांत्रिकी प्रशिक्षण प्रबोधिनी, नाशिक यांच्याकडे विहित नमुन्यातील बंधपत्र भरुन
सादर करणे बंधनकारक राहील व त्याची प्रत शासनास सादर करावी.
१७ प्रशिक्षणा दरम्यान प्रशिक्षणार्थीकडून प्रबोधिनीच्या प्रशिक्षणाबाबतच्या नियमांचे व
शिस्तीचे काटेकोरपणे पालन करण्यात यावे. त्यांच्याकडून नियमभंग झाल्यास
प्रबोधिनीकडून त्यांच्याविरुध्द शिस्तभंगाची कार्यवाही करण्यात येईल व तसा अहवाल
शासनास विनाविलंब पाठविण्यात यावा.
१८ परिशिष्ट-अ मधील उमेदवारांनी परिविक्षाधिन कालावधीमध्ये कामाचा अपेक्षित दर्जा
प्राप्त न केल्यास किंवा व्यावसायिक परिक्षा विहित कालावधीमध्ये उत्तीर्ण न केल्यास
किंवा त्यांचे काम योग्य अथवा अनुरुप न आढळल्यास ते सेवेतून विना नोटीस कमी
करण्यास पात्र ठरतील.
पृष्ठ ८ पैकी ५
# Page 6
शासन निर्णय क्रमांकः नियुक्ती २०२०/प्र.क्र.०२/आ(संनि),
१९ अधीक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक
यांनी सामान्य प्रशासन विभाग, शासन निर्णय क्रमांक : परिवि २७१५/प्र.क्र.३०२/आठ,
दिनांक २९.०२.२०१६ व शासन पूरक पत्र दिनांक ०३.०४.२०१७ मधील तरतूदीनुसार
प्रशिक्षणार्थींचे विशेष मुल्यांकन अहवाल मेटा, नाशिक येथील प्रशिक्षण संपल्याबरोबर
दोन प्रतीत (शा.नि.दि.२९.२.२०१६ चे परिशिष्ट-अ प्रमाणे) सबंधित परिविक्षाधिन
अधिकारी दुसऱ्या वर्षासाठी ज्या कार्यालयात पदस्थापित केला असेल त्या
कार्यालयाकडे त्वरित पाठवावा.
२० परिशिष्ट-अ मधील उमेदवार सध्या केंद्र/राज्य शासनाच्या सेवेत अथवा निमशासकीय
सेवेत कार्यरत असतील तर संबंधित नियंत्रक अधिकाऱ्यांनी त्यांना नेमणूकीच्या
ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी
पत्र सादर केल्याशिवाय त्यांना रुजू करुन घेता येणार नाही.
२१ कोविड–१९ या संसर्गजन्य रोगाच्या पार्श्वभूमीवर शासनाने या संदर्भात वेळोवेळी
दिलेल्या मार्गदर्शक सूचनांचे पालन करुन उमेदवारांचे प्रशिक्षण पूर्ण करण्यात यावे व
आवश्यकतेनुसार अशा आपातकालीन परिस्थितीत संबंधित उमेदवारांना क्षेत्रिय
स्तरावर प्रशिक्षण देण्याबाबतचा उचित निर्णय अधिक्षक अभियंता व सह संचालक,
महाराष्ट्र अभियांत्रिकी प्रशिक्षण प्रबोधिनी, नाशिक यांनी त्यांच्या स्तरावर घ्यावा व
त्याबाबत शासनास अवगत करावे.
२२ महाराष्ट्र अभियांत्रिकी प्रशिक्षण प्रबोधिनी, नाशिक येथे हजर होणाऱ्या उमेदवारांनी
आपला रुजू अहवाल अधिक्षक अभियंता व सह संचालक, महाराष्ट्र अभियांत्रिकी
प्रशिक्षण प्रबोधिनी, नाशिक यांचेमार्फत शासनास सादर करावा.
सदरचा शासन निर्णय वित्त विभागाचा अनौपचारिक संदर्भ क्र.२६८७,
दि. ०६.१०.२०२० अन्वये दिलेल्या सहमतीनुसार निर्गमित करण्यात येत आहे.
पृष्ठ ८ पैकी ६
# Page 7
शासन निर्णय क्रमांकः नियुक्ती २०२०/प्र.क्र.०२/आ(संनि),
# Page 8
# Page 9