# Page 1
शेळगाव बॅरेज मध्यम प्रकल्प, तालुका व जिल्हा जळगाव- द्वितीय सुधारीत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१९/१९५/(प्र.क्र. ६७/१९)/ मध्यम प्रकल्प मंत्रालय, मुंबई-४०० ०३२.
दिनांक :-०९ सप्टेंबर, २०१९.
संदर्भ:- १) तापी पाटबंधारे विकास महामंडळ, जळगाव यांचा निर्णय तापाविम/काअ/प्रवि-१ / नवीन प्रमा-३/१९९९, दि.०६/०४/१९९९.
२) शासन निर्णय क्रमांक सुप्रमा-२०१०/८६५/(प्र.क्र.२९३/१०)/ म.प्र. मंत्रालय, मुंबई दि.३०/११/२०१६
३) कार्यकारी संचालक, तापी पाटबंधारे विकास महामंडळ, जळगाव यांचे पत्र क्र.तापाविम/प्रशा-५/१३६८/२०१९, दिनांक ०६/०३/२०१९
प्रस्तावना: शेळगांव बॅरेज मध्मय प्रकल्प हा मौजे. शेळगांव तालुका व जिल्हा जळगांव येथे तापी नदीवर १२७.५२९ दलघमी क्षमतेचे धरण बांधणे प्रस्तावित आहे. सदर प्रकल्प तापी पाटबंधारे विकास महामंडळांतर्गत "खानदेश" या प्रदेशांतर्गत आहे. या प्रकल्पाचा समावेश “बळीराजा जलसंजीवनी योजना” या योजनेंतर्गत करण्यात आलेला आहे. प्रकल्पाव्दारे जळगांव जिल्हयामधील यावल तालुक्यातील ९१२८ हे. क्षेत्र सिंचनाखाली आणण्याचे नियोजित आहे.
शेळगांव बॅरेज मध्यम प्रकल्प तालुका जळगांव जिल्हा जळगांव या प्रकल्पास संदर्भ क्रमांक १ नुसार सन १९९७-९८ चे दरसूचीवर आधारीत रूपये १९८.०६ कोटी (रूपये एकशे अठ्याण्णव कोटी सहा लक्ष फक्त) मूळ प्रशासकीय मान्यता देण्यात आली होती. तद्नंतर संदर्भ क्रमांक २ नुसार सन २०११-१२ चे दरसूचीवर आधारीत रुपये ६९९.४८ कोटी ( अक्षरी रुपये सहाशे नव्व्याण्णव कोटी अठ्ठेचाळीस लक्ष फक्त) इतक्या रकमेस प्रथम सुधारित प्रशासकीय मान्यता देण्यात आली होती.
दरम्यानच्या काळात दरसूचीतील वाढ, भूसंपादन किंमतीतील वाढ, संकल्पचित्रातील बदल, नवीन तरतुदी इत्यादी कारणांमुळे प्रकल्पाच्या किंमतीत वाढ झाल्यामुळेकार्यकारी संचालक, तापी पाटबंधारे विकास महामंडळ, जळगांव यांचे संदर्भ क्रमांक ३ अन्वये सन २०१६-१७ चे दरसूचीवर आधारीत रुपये ९६८.९७ कोटी किंमतीचा द्वितीय सुधारित प्रशासकीय मान्यतेचा प्रस्ताव मान्यतेस्तव शासनास सादर केला आहे. सदर द्वितीय सुधारित प्रशासकीय मान्यतेचा प्रस्तावास व्यय अग्रक्रम समितीच्या मान्यतेकरिता सादर करण्यासाठी नियोजन व वित्त विभागाची सहमती प्राप्त करून घेण्याकरिता सादर केला असता संबंधीत विभागांनी व्यय अग्रक्रम समितीच्या मान्यतेकरिता सादर करण्यासाठी सहमती दिली आहे. प्रकल्पाचे लाभ व्यय गुणोत्तर १.७८ येत असून प्रकल्प आर्थिक मापदंडात बसतो.
सदर प्रकल्पाची प्रस्तावित प्रथम सुधारित प्रशासकीय मान्यता किंमत रूपये ६९९.४८ कोटी द्वितीय सुधारित प्रशासकीय मान्यता किंमत रूपये ९६८.९७ कोटी च्या तुलनेत रूपये २६९.४९ कोटीने जास्त आहे. किंमत वाढीची प्रमुख कारणे पुढीलप्रमाणे आहेत :
# Page 2
शासन निर्णय क्रमांकः सुप्रमा-२०१९/१९५/(प्र.क्र. ६७/१९)/ मध्यम प्रकल्प
---------------------------------------------
| अनुक्रमांक | बाब | वाढ (रुपये कोटी) |
| १ | दरसूचीतील वाढीमुळे | ८७.०१ |
| २ | भूसंपादन किंमतीतील वाढ | ८९.५१ |
| ३ | संकल्पचित्रातील बदलामुळे झालेली वाढ | ५६.२४ |
| ४ | नवीन तरतुदी | ३.२७ |
| ५ | इतर कारणे (अनुषंगिक खर्चासह) | २४.८१ |
| ६ | अनुषंगिक खर्चासह | ८.६५ |
|  | एकुण वाढ | २६९.४९ |
---------------------------------------------
प्रकल्पाचा संकल्पित उपयुक्त पाणीसाठा ११६.३६६ दलघमी असून एकूण पाणीवापर १२७.५२९ दलघमी इतका आहे. जळगांव जिल्हयामधील यावल तालुक्यातील ९१२८ हेक्टर्स क्षेत्रास सिंचनाचा लाभ होणार आहे. सदर प्रकल्प केंद्र शासनाच्या बळीराजा जलसंजीवनी योजने अंतर्गत समाविष्ट आहे.
सदर प्रस्ताव व्यय अग्रक्रम समितीच्या दिनांक ०६.०९.२०१९ रोजीच्या बैठकीत विचारार्थ सादर करण्यात आला. व्यय अग्रक्रम समितीने सदर प्रस्ताव मा. मंत्रीमंडळच्या विचारार्थ सादर करण्याच्या सूचना दिल्या. त्यानुसार दिनांक ०९/०९/२०१९ रोजीच्या मा. मंत्रीमंडळ बैठकीत सदर प्रस्ताव विचारार्थ सादर करण्यात आला. मा. मंत्रीमंडळाने बांधकामाची सद्य:स्थिती, किंमतवाढीची कारणमीमांसा इ. बाबींचा परामर्श घेऊन शेळगांव बॅरेज मध्यम प्रकल्पाच्या सन २०१६-१७ दरसूची वर आधारित रुपये ९६८.९७ कोटी किंमतीच्या द्वितीय सुधारित प्रकल्प अहवालास प्रशासकीय मान्यता देण्याचा जाणीवपूर्वक निर्णय घेतला आहे.
शासन निर्णय : शासनाच्या या निर्णयाव्दारे शेळगांव बॅरेज मध्यम प्रकल्पाच्या सन २०१६-१७ दरसूची वर आधारित रुपये ९६८.९७ कोटी (रुपये नऊशे अड्डुसष्ट कोटी, सत्याण्णव लक्ष फक्त) किंमतीच्या द्वितीय सुधारित प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये ८८१.४२ कोटी (रुपये आठशे एक्क्याऐंशी कोटी बेचाळीस लक्ष फक्त) कामाप्रीत्यर्थ व रुपये ८७.५५ कोटी (रुपये सत्याऐंशी कोटी पंचावन्न लक्ष फक्त) आस्थापना व अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली द्वितीय सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ६ / २०१९ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
४. या प्रकल्पाच्या कामावर होणारा खर्च मुख्य लेखाशीर्ष आय-५, ४७०१ मोठे व मध्यम पाटबंधारे प्रकल्प यावरील भांडवली खर्च, १९०-सार्वजनिक क्षेत्रातील व इतर उपक्रमातील गुंतवणूका (०२) योजनांतर्गत, (०२) (०१) तापी पाटबंधारे विकास महामंडळ जळगाव भाग
पृष्ठ ५ पैकी २
# Page 3
शासन निर्णय क्रमांकः सुप्रमा-२०१९/१९५/(प्र.क्र. ६७/१९)/ मध्यम प्रकल्प
भांडवली अंशदान (४७०१-एच ७२९) या लेखाशिर्षाखाली टाकावा व त्याखालील मंजूर अनुदानातून भागविण्यात यावा.
५. सदर द्वितीय सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समितीच्या अहवालातील मुद्दा क्रमांक १ ते २७ मधील निरीक्षणांची पूर्तता करावी.
५.२) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये. तसेच यापुढे प्रकल्पाच्या किंमतीत वाढ होणार नाहीत, याची दक्षता घ्यावी.
५.३) प्रकल्पाची उर्वरित कामे जून २०२१ पर्यंत व सुधारित प्रशासकीय मान्यता किंमतीच्या मर्यादेत पूर्ण करण्यात यावीत.
५.४) प्रगतीपथावरील निविदांची कामे प्राधान्याने पूर्ण करण्यात यावी. पाणीसाठ्याचा सिंचनाकरिता जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे / निविदा प्रक्रिया करण्यात यावी.
५.५) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
५.६) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात यावी.
५.७) सदर सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
५.८) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पुढे चालू ठेवावी. सदर सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहचणार नाही.
६. सदर शासन निर्णय, नियोजन विभाग, अनौपचारीक संदर्भ क्रमांक ९०/का.१४३४ दिनांक ०२/०८/२०१८, वित्त विभाग, व्यय-१२ कार्यासनाच्या अनौपचारीक संदर्भ क्रमांक २२९/व्यय-१२ दिनांक ०४/०९/२०१९ व मा. मंत्रीमंडळाच्या दिनांक ०९/०९/२०१९ रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
पृष्ठ ५ पैकी ३
# Page 4
शासन निर्णय क्रमांकः सुप्रमा-२०१९/१९५/(प्र.क्र. ६७/१९)/ मध्यम प्रकल्प
# Page 5