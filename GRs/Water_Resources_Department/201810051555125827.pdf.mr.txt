# Page 1
उपसा सिंचन बांधकाम विभाग, जळगांव या विभागीय कार्यालयास लेखाधिकारी हे पद उपलब्ध करुन देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: आढावा-२०१८/प्र.क्र.१६/२०१८/आ.(पुनर्रचना)
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : ०५ ऑक्टोबर, २०१८
वाचा: १. शासन निर्णय, वित्त विभाग, क्र. १०९२/सीआर-८०६/व्यय-६, दि. १५.१०.१९९२.
२. शासन निर्णय, जलसंपदा विभाग, क्र. आढावा - १००२/३३५/२००२/आ.(प्रशि), दि.०६.०२.२००३.
.शासन निर्णय, जलसंपदा विभाग, क्र.आढावा-२०१५/प्र.क्र.१३/२०१५/आ.(प्रशि), दि. १७.०६.२०१५.
.शासन निर्णय, जलसंपदा विभाग, क्र.आढावा-२०१६/प्र.क्र.२०/२०१६/आ.(प्रशि), दि. २७.०१.२०१६ व दि.०७.०९.२०१६.
५.शासन निर्णय, जलसंपदा विभाग, क्र. आढावा-२०१६/प्र.क्र.१७५/२०१६/आ.(प्रशि), दि. ३०.११.२०१६.
प्रस्तावना : अधीक्षक अभियंता, जळगांव पाटबंधारे प्रकल्प मंडळ, जळगांव कार्यालयाच्या नियंत्रणाखाली कार्यरत कार्यकारी अभियंता, उपसा सिंचन बांधकाम विभाग, जळगांव या विभागीय कार्यालयांतर्गत कुऱ्हा-वढोदा, वरणगांव-तळवेल व बोदवड या प्रकल्पांतर्गतच्या उपसा सिंचन योजनेची कामे सुरु आहेत.
या विभागीय कार्यालयांतर्गतचे प्रशासकीय व प्रकल्पिय कामाचे स्वरुप आणि यासाठी होणारा खर्च याबाबतचे लेखा परिक्षण महालेखापाल, नागपूर कार्यालयाकडून दरवर्षी करण्यात येते. परंतु सदर विभागीय कार्यालयांतर्गत विभागीय लेखापाल हे पद मंजूर नसल्याने, लेखाविषयक प्रशासकीय कामांमध्ये अडचणी उद्भवत आहेत. उपसा सिंचन बांधकाम विभाग, जळगांव या विभागीय कार्यालयांमधील कामाची आवश्यकता व निकड विचारात घेता, विभागीय लेखापाल हे पद उपलब्ध करुन देण्याची बाब शासनाच्या विचाराधीन होती. त्यानुसार पुढील प्रमाणे निर्णय घेण्यात येत आहे.
शासन निर्णय -
संदर्भिय अ.क्र.४ येथील शासन निर्णयान्वये बंद करण्यात आलेल्या माजलगांव प्रकल्प विभाग, केसापूरी अंतर्गतचे विभागीय लेखापाल हे पद कार्यकारी अभियंता, उपसा सिंचन बांधकाम विभाग, जळगांव या विभागीय कार्यालयास उपलब्ध करुन देण्यास याद्वारे मान्यता देण्यात येत आहे.
२. सदर पदावर कार्यरत कर्मचाऱ्याच्या वेतन व वेतनेतर खर्च अधीक्षक अभियंता, जळगांव पाटबंधारे प्रकल्प मंडळ, जळगांव या मंडळ कार्यालयास मंजूर लेखाशिर्षातून भागविण्यात यावा.
३. शासन निर्णय, वित्त विभाग, क्र. १०९२/सीआर-८०६/व्यय-६, दि.१५.१०.१९९२ मधील तरतुदींनुसार विभागास प्रदान केलेल्या प्राधिकारानुसार तसेच आंतर वित्तीय सल्लागार व उप सचिव यांच्या सहमतीने सदर आदेश निर्गमित करण्यात येत आहे.
# Page 2
शासन निर्णय क्रमांकः आढावा-२०१८/प्र.क्र.१६/२०१८/आ.(पुनर्रचना)