# Page 1
नर्मदा नदी खोरे अंतर्गत महाराष्ट्राच्या वाट्याच्या पाणी वापरामधून गुजरात राज्यातील उकई धरणाच्या पश्च जलाशयातून ५ टीएमसी पाणी उपसा सिंचनाद्वारे वापरासाठीच्या सर्वेक्षण व अन्वेषण करून सविस्तर प्रकल्प अहवाल तयार करणेच्या रू.८.९४ कोटी किंमतीच्या अंदाजपत्रकास प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्रमांक: संकीर्ण २०१९/(३३/२०१९)/लपा भाग-२
मंत्रालय, मुंबई - ४०० ०३२.
दिनांक:- १२/०६/२०२३
पहावे :- (१) कार्यकारी संचालक, तापी पाटबंधारे विकास महामंडळ, जळगांव यांचे जा.क्र.कासं/तापाविम/ प्रशा-२//४४७६/सन-२०१८, दि.०९/०८/२०१८ चे पत्र.
(२) शासन पत्र क्र.२०१३/४००/२०१३/जसंअ, दिनांक ०७/०२/२०१५ (३) शासन पत्र संकीर्ण-२०१८/प्र.क्र.(२३५/१८)/जसंअ दि.११/१०/२०१८ (४) कार्यकारी संचालक, तापी पाटबंधारे विकास महामंडळ, जळगांव यांचे जा.क्र.मुअ/तापाविम/ प्रशा-२/६६०६/सन-२०१८, दि.०७/१२/२०१८ चे पत्र.
(५) शासन पत्र संकिर्ण-२०१९/प्र.क्र.(३३/२०१९)/लपा भाग-२ दि.१०/१२/२०२२ च्या पत्रा सोबत दि.२३/११/२०२१ रोजीचे इतिवृत्त
(६) शासन पत्र संकिर्ण-२०१९/प्र.क्र.(३३/२०१९)/लपा दि.०२/०२/२०२२ (७) कार्यकारी संचालक, तापी पाटबंधारे विकास महामंडळ, जळगांव यांचे जा.क्र.कासं/तापाविम/ प्रशा-२/१९१२/सन-२०२२, दि.२७/०४/२०२२ चे पत्र.
(८) कार्यकारी संचालक, तापी पाटबंधारे विकास महामंडळ, जळगांव यांचे जा.क्र.कासं/तापाविम/ प्रशा-२/८५/सन-२०२३, दि.०५/०१/२०२३ चे पत्र.
प्रस्तावना : संदर्भाधीन क्र.(१) अन्वये महामंडळाकडून सर्वेक्षण व अन्वेषणाचे अंदाजपत्रक मंजूरीचा प्रस्ताव प्राप्त झाला होता. सदर प्रस्तावानुसार नर्मदा खोऱ्यातील १०.८९ टीएमसी पाणी नर्मदा जलतंटा लवादानुसार महाराष्ट्राच्या हिस्याचे आहे. महाराष्ट्र व गुजरात राज्य सरकारांनी तापी नदीवरील गुजरात राज्यातील उकाई धरणातील पश्च जलाशयातून ५ टीएमसी पाणी महाराष्ट्र राज्यातील सरदार सरोवर प्रकल्पाच्या महाराष्ट्रातील प्रकल्प बाधीतांना सिंचन सुविधा उपलब्ध करुन देण्यासाठी शासनस्तरावर दि.०७/०१/२०१५ रोजी सामंजस्य करार करण्यात आला आहे. सदर करारानुसार ५ टीएमसी पाणी सरदार सरोवर प्रकल्पग्रस्तांच्या सिंचन सुविधेकरीता देण्याचे निश्चित करण्यात आले आहे.
सामंजस्य करारानुसार उकई धरणातील पश्च जलातुन ५ टीएमसी पाणी महाराष्ट्र राज्यास सरदार सरोवर प्रकल्पग्रस्तांना सिंचन सुविधा पुरविण्यासाठी वापरण्याच्या दृष्टीने नियोजन व प्रस्ताव सादर करण्याचे निर्देश शासनाने संदर्भाधीन क्र.(२) अन्वये दिलेले आहेत. त्याअनुषंगाने उकई धरणातील ५ टीएमसी पाणी वापराबाबत महाराष्ट्र राज्याच्या हददीत नंदुरबार जिल्हयातील नंदुरबार, तळोदा, अक्कलकुवा व नवापुर तालुक्यातील गावांचे तापी नदी लगतचे अंदाजे ३०,००० हे. क्षेत्र निश्चित करण्यात आलेले आहे. त्यासाठी तापी नदीच्या उजवा तीरावर ६ उपसा सिंचन योजना ( प्रस्तावित गावे-काचली, वंजारी, सयाजीगाव-१, सयाजीगाव-२, सयाजीगाव-३, वडली) व डाव्या तीरावर १० उपसा सिंचन योजना (प्रस्तावित गावे-मोरांबा, कुकरमुंडा, नेवाले) प्रस्तावित करण्यात आलेल्या आहेत. नर्मदा खोऱ्यातून तापी खोऱ्यात स्थलांतरीत झालेले सरदार सरोवर प्रकल्पग्रस्त हे तापी नदीच्या उजव्या तीरावर वसविलेले असून त्यांना शासनाने दिलेल्या जमिनी ह्या त्याच्या गावठाणापासून ८.०० कि.मी. अंतरावर व विखुरलेल्या स्वरूपात असून त्यांना शासनाने वैयक्तिक सिंचन सुविधा बोरवेल, ट्युबवेल, स्वेच्छा सिंचन अनुदान या स्वरूपात वेळोवेळी दिलेल्या आहेत.
# Page 2
शासन निर्णय क्रमांक: संकीर्ण २०१९/(३३/२०१९)/लपा भाग-२
उपरोक्त अनुसरून शासनाने संदर्भाधीन क्र.(३) अन्वये महामंडळास सदर योजनेचा पुर्व व्यवहार्यता अहवाल त्वरीत सादर करण्यास कळविले होते. त्याप्रमाणे महामंडळाने संदर्भाधीन क्र.(४) अन्वये पुर्व व्यवहार्यता अहवाल शासन मान्यतेसाठी सादर केला होता. महाराष्ट्र राज्याच्या वाट्याच्या पाण्याचे पूर्णपणे उपयोग होणे आवश्यक आहे. त्यामुळे मा. मुख्य सचिव यांच्या अध्यक्षतेखाली संदर्भाधीन क्र. (५) अन्वये घेतलेल्या निर्णयास, मा. मुख्यमंत्री यांनी दिलेली सहमती यास अनुसरून शासनाने संदर्भाधीन क्र. (६) अन्वये सदर योजनेच्या पुर्व व्यवहार्यता अहवालास( PFR) तत्वत: मान्यता प्रदान केली आहे. तसेच त्यास अनुसरून सर्वेक्षण व अन्वेषणाचे दरसुची सन २०२१-२२ (सा.बां. विभाग व जलसंपदा विभाग) नुसार खालीलप्रमाणे अंदाजपत्रक महामंडळाने संदर्भाधीन क्र.(७ व ८) अन्वये मान्यतेस्तव सादर केला होता.
------------------------------------------------------------------------------------------------------------
| अ.क्र | अंदापजत्रकाचे नाव | अंदाजपत्रकीय किंमत (रूपये) |
|  | भाग-१ डाव्या तीरावरील ता. नंदुरबार व नवापुर येथील उपसा सिंचन योजना (सर्वेक्षण अंदाजपत्रक) | ५,५७,१२,४१८.०० |
|  | भाग-२ उजव्या तीरावरील ता. अक्कलकुवा व तळोदा येथील उपसा सिंचन योजना (सर्वेक्षण अंदाजपत्रक ) | ३,३७,४०,८४१.०० |
|  | एकूण | ८,९४,५३,२५९.०० |
|  | रू.कोटी (वस्तु व सेवा करासह) | ८.९४ |
------------------------------------------------------------------------------------------------------------
सदर सर्वेक्षण व अन्वेषण करून सविस्तर प्रकल्प अहवाल तयार करण्याच्या रू.८.९४ कोटी किंमतीच्या प्रशासकीय मान्यता प्रस्तावास नियोजन व वित्त विभागाची सहमती प्राप्त झाली आहे.
त्यानुषंगाने प्रस्तुत योजनेच्या सर्वेक्षण व अन्वेषण करून सविस्तर प्रकल्प अहवाल तयार करण्याच्या कामाच्या अंदाजपत्रकास प्रशासकीय मान्यता प्रदान करण्यासाठीचा प्रस्ताव शासनाच्या विचाराधीन होता.
त्यानुसार खालीलप्रमाणे निर्णय घेण्यात येत आहे.
शासन निर्णय : प्रस्तावित नर्मदा नदी खोरे अंतर्गत महाराष्ट्राच्या वाट्याच्या पाणी वापरामधून गुजरात राज्यातील उकई धरणाच्या पश्च जलाशयातून ५ टीएमसी पाणी उपसा सिंचनाद्वारे वापरासाठीच्या सर्वेक्षण व अन्वेषण करून सविस्तर प्रकल्प अहवाल तयार करण्याच्या कामास, सन २०२१-२२ ( सा.बां.विभाग व जलसंपदा विभाग) दरसूचीवर आधारित एकूण रु.८.९४ कोटी (आठ कोटी चौऱ्याण्णव लक्ष फक्त) इतक्या किमतीच्या अंदाजपत्रकास प्रशासकीय मान्यता खालील अटींच्या अधीन राहून देण्यात येत आहे.
(१) सदर सर्वेक्षण व अन्वेषण करून सविस्तर प्रकल्प अहवाल तयार करण्याचे काम मंजूर प्र.मा.
किंमतीच्या मर्यादेत पूर्ण करून योजनांच्या अनुषंगाने पुढील सर्व प्रकारची आवश्यक कार्यवाही विहीत वेळेत करण्याची जबाबदारी/हमी महामंडळाची राहील.
(२) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात महामंडळाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
२. या योजनेच्या कामावरील खर्च ४७०२ लघु पाटबंधारे यावरील तापी पाटबंधारे विकास महामंडळास प्राप्त सर्वेक्षणासाठी ठोक तरतूद (४७०२-४९२७) या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः संकीर्ण २०१९/(३३/२०१९)/लपा भाग-२
३. नियोजन विभागाच्या अनौपचारिक संदर्भ क्र.४५/२०२३/कार्यासन १४३४, दिनांक १३/०३/२०२३ व वित्त विभागाच्या अनौपचारिक संदर्भ क्र.९३/२०२३/कार्यासन व्यय-१२, दिनांक २९/०३/२०२३ अन्वये या निर्णयास सहमती प्राप्त आहे.
४. या योजनेस प्रदान करण्यात आलेली प्रशासकीय मान्यता लपा कार्यासनाच्या प्रशासकीय/सुधारीत मान्यता नोंदवहीत २५७ या अनुक्रमांकावर नोंदविण्यात आली आहे.