# Page 1
अधीक्षक अभियंता, धुळे पाटबंधारे प्रकल्प मंडळ, धुळे यांना “नियंत्रक अधिकारी” घोषित करणेबाबत
महाराष्ट्र शासन
जलसंपदा विभाग
शासन निर्णय- क्रमांक संकिर्ण २०१४/प्र.क्र.५६/जवि
मंत्रालय, मुंबई-४०० ०३२
दिनांक- २७.११.२०१८
प्रस्तावना:
सरदार सरोवर प्रकल्प (स्थापत्य व पुनर्वसनाची कामे) यासाठी - (४८०१ ३७४२) आणि गुजरात राज्याचा हिस्सा (महाराष्ट्राच्या हिश्श्यापोटी) यासाठी - (४८०१ ३७६९) असे दोन संगणक सांकेतांक (CRC code) अस्तीत्वात आहेत. या दोन संगणक सांकेतांकासाठी कार्यकारी अभियंता, नर्मदा विकास विभाग, नंदुरबार हे आहरण व संवितरण अधिकारी आहेत.
सद्य:स्थितीत या संगणक सांकेतांकांचे नियंत्रण अधिकारी अधीक्षक अभियंता, सातारा सिंचन मंडळ, सातारा (अर्थसंकल्पिय प्रकाशनात अधीक्षक अभियंता, कोयना बांधकाम मंडळ, सातारा यांचे नाव नियंत्रण अधिकारी असे नमूद) हे आहेत. नर्मदा विकास विभाग, नंदुरबार या कार्यालयाचे आर्थिक नियंत्रण अधीक्षक अभियंता, धुळे पाटबंधारे प्रकल्प मंडळ, धुळे यांच्याकडे सोपविण्यासाठी प्रचलित संगणक सांकेतांक आहरण व संवितरण अधिकारी तसेच ठेवून केवळ अर्थसंकल्पिय वितरण प्रणालीवर (B.D.S.) नियंत्रक अधिकारी (CO) म्हणून ००८७ - अधीक्षक अभियंता, कोयना बांधकाम मंडळ, सातारा यांचेऐवजी ००७४- अधीक्षक अभियंता, धुळे पाटबंधारे प्रकल्प मंडळ, धुळे यांना "नियंत्रक अधिकारी" घोषित करण्याची बाब शासनाच्या विचाराधीन होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय :
अधीक्षक अभियंता, धुळे पाटबंधारे प्रकल्प मंडळ, धुळे यांना, "लेखाशिर्ष ४८०१ ३७४२ ५३ (मोठी बांधकामे), सरदार सरोवर प्रकल्प, लेखाशिर्ष ४८०१ ३७६९-५३ (मोठी बांधकामे) गुजरात राज्याचा हिस्सा, सरदार सरोवर प्रकल्प, लेखाशिर्ष ४८०१ ३९५६ (संचालन व प्रशासन) सरदार सरोवर प्रकल्प व ४८०१ ३८५८-५२ (यंत्रसामग्री व साधनसामग्री) सरदार सरोवर प्रकल्प" या लेखाशिर्षांसंदर्भात सर्व अनुषंगिक कार्यवाहीकरिता "नियंत्रक अधिकारी" घोषित करण्यात येत आहे.
सदर शासन निर्णय वित्त विभागाच्या अनौपचारिक संदर्भ क्र.३७९ / १८/ कोषा-प्रशा-५, दिनांक १२.१०.२०१८अन्वये दिलेल्या सहमतीने निर्गमित करण्यात येत आहे.
# Page 2
शासन निर्णय क्रमांक: संकिर्ण २०१४/प्र.क्र.५६/जवि