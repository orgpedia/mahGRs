# Page 1
जलसंपदा विभागातील केंद्र शासन अर्थसहाय्यित बळीराजा जलसंजीवनी योजनेत समाविष्ट असलेल्या टेंभू प्रकल्पांस मंजूर प्रशासकीय/ सुधारित प्रशासकीय मान्यता किंमतीपेक्षा वाढीव खर्चास मान्यता देणेबाबत..
महाराष्ट्र शासन
जलसंपदा विभाग
शासन निर्णय क्रमांक : पीएलएन-२०१८/प्रक्र-११७/निवसं-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ सप्टेंबर, २०१८.
वाचा: जलसंपदा विभाग, शासन निर्णय क्रमांक : पीएलएन-२०१७/प्रक्र-२२/निवसं-१, दि.५.९.२०१८
प्रस्तावना : विदर्भ व मराठवाडयातील शेतकऱ्यांच्या आत्महत्या रोखण्यासाठी तेथील तसेच उर्वरित महाराष्ट्रातील अवर्षण प्रवण भागातील बांधाकाधीन सिंचन प्रकल्प कालबद्धरितीने पूर्ण करण्यासाठी केंद्र शासनास प्रस्ताव (बळीराजा जलसंजीवनी योजना) सादर करण्यात आला होता. सदर प्रस्तावातील ९१ सिंचन प्रकल्पाना उर्वरीत किंमतीच्या २५% (केंद्रहिस्सा) अर्थसहाय्य देण्यासाठी केंद्रीय मंत्रीमंडळाने दि. १८ जुलै, २०१८ रोजी झालेल्या बैठकीत मान्यता दिली आहे. तसेच सदर प्रकल्पांच्या उर्वरित किंमतीच्या ७५% (राज्यहिस्सा) निधीसाठी नाबार्डकडून कर्ज उपलब्ध होणार आहे. सदर प्रकल्प विहित कालमर्यादेत पूर्ण करणे आवश्यक आहे.
सिंचन प्रकल्पांना सुधारित / प्रशासकीय मान्यता देण्यास लागणारा कालावधी, प्रकल्प संख्या तसेच उपलब्ध निधी खर्चावरील निर्बंधामुळे प्रकल्प बंद राहिल्यास प्रकल्प किंमतीत वाढ होण्याची शक्यता विचारात घेवून सुधारित प्रशासकीय मान्यतेच्या अधीन सन २०१८-१९ मध्ये प्रकल्पनिहाय तरतूदीच्या मर्यादेत काही अटींसह (मागील शिलकीसह) खर्च करण्यास परवानगी देणे आवश्यक आहे.
अवर्षण प्रवण भागातील टेंभू प्रकल्पास मंजूर सुधारित प्रशासकीय मान्यताप्राप्त किंमतीच्या २०% मर्यादेत जादा खर्च करण्यास मान्यता देण्याचा प्रस्ताव विचाराधीन होता. त्यानुसार पुढीलप्रमाणे निर्णय घेण्यात येत आहे.
शासन निर्णय : केंद्र शासन अर्थसहाय्यित बळीराजा जलसंजीवनी योजनेत समाविष्ट असलेल्या टेंभू प्रकल्पास, मंजूर सुधारित प्रशासकीय मान्यता प्राप्त किंमतीच्या २०% मर्यादेत जादाचा खर्च सन २०१८-१९ मध्ये अर्थसंकल्पित झालेली, वितरीत झालेली/होणारी तरतूद (मागील शिलकीसह) सुधारित प्रशासकीय मान्यतेच्या अधीन खर्च करण्यास खालील अटींच्या अधिन राहून विवरणपत्रात नमूद केल्याप्रमाणे शासन मान्यता देण्यात येत आहे.
१) या प्रकल्पाची विचाराधीन सुधारित प्रशासकीय मान्यता विभागाने ३ महिन्यांच्या आत सक्षम प्राधिकरणाकडून प्राप्त करुन घ्यावी.
# Page 2
शासन निर्णय क्रमांकः पीएलएन-२०१८/प्रक्र-११७/निवसं-१
२) सदर रक्कम ज्या प्रयोजनार्थ अर्थसंकल्पित केली होती, त्याच प्रयोजनार्थ वितरीत करुन भौतिक उद्दिष्टे साध्य करण्याची जबाबदारी संबंधित कार्यकारी संचालक यांची राहिल.
३) सदर प्रस्तावास मान्यता म्हणजे प्रकल्पाच्या सुधारित प्रशासकीय मान्यता प्रस्तावास मान्यता आहे, असे समजण्यात येवू नये.
विवरणपत्र
(रु. कोटीत)
-----------------------------------------------------------------------------------------------------------------------------------------------------------------------------------------------------------------------------
| अ. क्र. | प्रकल्पाचे नाव | मंजूर प्रमा/ सुप्रमा किंमत | ३१ मार्च, २०१८ पर्यंत झालेला खर्च | सन २०१८-१९ करीता उपलब्ध निधी | सन २०१८-१९ मधील उपलब्ध निर्धीतून मंजूरीपेक्षा अधिक खर्च करण्याची परवानगी (सुप्रमा किंमतीच्या २०% मर्यादेत) |
| १ | टेंभू | २१०६.०९ | २०९१.६६ | १०४.८३ | १०४.८३ |
-----------------------------------------------------------------------------------------------------------------------------------------------------------------------------------------------------------------------------
सदर शासन निर्णय नियोजन विभागाच्या अनौपचारिक संदर्भ क्र. ६८/का.१४३३, दि.२४/०८/२०१८ व वित्त विभागाच्या अनौपचारिक संदर्भ क्र. २००/व्यय-१२, दि. २५/०९/२०१८ अन्वये सहमती दिल्यानुसार निर्गमित करण्यात येत आहे.