# Page 1
ठाणे जिल्हयातील शहापूर तालुक्यात ९७ टँकरग्रस्त गावांना/पाडयांना प्रादेशिक नळ पाणी पुरवठा योजनेसाठी पाणी आरक्षण मंजूरीबाबत.
महाराष्ट्र शासन
जलसंपदा विभाग
शासन निर्णय क्रमांक. बिंसिआ २०१६/(५२८/१६)/सिंव्य (धो) मादाम कामा मार्ग,हुतात्मा राजगुरु चौक,
मंत्रालय, मुंबई-४०००३२.
दिनांक : २३.१०.२०१८
वाचा :- १) शासन निर्णय क्र. संकीर्ण २०१५/(४४/१५)/सिं.व्य.(धो), दि. १७/११/२०१६ २) शासन निर्णय क्रमांक. बिंसिआ २०१६/ (५२८/१६)/सिंव्य (धो) दि. २७/०३/२०१७ ३) शासन निर्णय क्रमांक. बिंसिआ २०१६ / (३२१/१७)/सिंव्य (धो) दि. २३/०३/२०१८ प्रस्तावना :
१.० संदर्भाधीन क्र.१ येथील शासन निर्णयान्वये बिगर सिंचन पाणी आरक्षण प्रस्तावांना मंजुरी
देण्यासाठी क्षेत्रिय वाटपाच्या मर्यादेनुसार सुधारित स्तर निश्चित करण्यात आलेले आहेत. या
शासन निर्णयाच्या परि. २.२ मधील तरतूदीनुसार मा. मंत्री (जस) यांच्या मान्यतेने ठाणे
जिल्हयातील शहापूर तालुक्यातील ९७ टँकरग्रस्त गावांना / पाडयांना प्रादेशिक नळ पाणी
पुरवठा योजनेसाठी भावली धरणातून सन २०२१ पर्यत ४.५५ दलघमी पाणी आरक्षणास
संदर्भाधीन क्र.२ येथील शासन निर्णयान्वये मंजुरी देण्यात आली आहे. तसेच संदर्भाधीन क्र.१
येथील शासन निर्णयाच्या परि.२.३ मधील तरतूदीनुसार पिण्याच्या व औद्योगिक पाणी वापराच्या
आरक्षण प्रस्तावांना मान्यता देण्याचे अधिकार मा. मंत्रिमंडळ उपसमितीस देण्यात आले आहेत.
या अनुषंगाने या गावांना/पाडयांना प्रादेशिक नळ पाणी पुरवठा योजनेसाठी भावली धरणातून
१२.६९ दलघमी पाणी आरक्षणास संदर्भाधीन क्र. ३ येथील शासन निर्णयान्वये मंजुरी देण्यात
आली आहे.
२.० या संदर्भातील त्रुटींचे निवारण करून ठाणे जिल्हयातील शहापूर तालुक्यातील ९७
टँकरग्रस्त गावांना/पाडयांना प्रादेशिक नळ पाणी पुरवठा योजनेसाठी भावली धरणातून देण्यात
आलेले १२.६९ दलघमी पाणी आरक्षण लागू करण्याचे शासनाच्या विचाराधीन होते.
# Page 2
शासन निर्णय क्रमांकः बिंसिआ २०१६/(५२८/१६)/सिंव्य (धो)
शासन निर्णय ::
३.० ठाणे जिल्हयात शहापूर तालुक्यातील ९७ टँकरग्रस्त गावांना/पाडयांना प्रादेशिक नळ
पाणी पुरवठा योजनेसाठी भावली धरणातून सन २०२१ पर्यत ४.५५ दलघमी पाणी आरक्षण
देण्यासाठी निर्गमित करण्यात आलेला शासन निर्णय क्रमांक. बिंसिआ २०१६ / (५२८/१६)/सिंव्य
(धो) दि. २७/०३/२०१७ निरसित करून त्याऐवजी सदर गावांना प्रादेशिक नळ पाणी पुरवठा
योजनेसाठी भावली धरणातून १२.६९ दलघमी पाणी आरक्षणास मंजूरी देण्यासाठी निर्गमित
करण्यात आलेला शासन निर्णय क्रमांक. बिंसिआ २०१६/(५२८/१६)/सिंव्य (धो) दि.
२३/०३/२०१८ लागू करण्यात येत आहे.
४.० या संदर्भात शासन निर्णय क्रमांक बिंसिआ २०१६/(५२८/१६)/सिंव्य (धो) दि.
२३/०३/२०१८ मधील तरतूदी सर्व अटींसहीत लागू होतील.
# Page 3