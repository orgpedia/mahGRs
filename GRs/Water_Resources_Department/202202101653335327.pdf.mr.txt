# Page 1
अधीक्षक अभियंता, गुण नियंत्रण मंडळ, नागपुर यांचे अंतर्गत कार्यकारी अभियंता, गुण नियंत्रण विभाग, खामगांव यांना सर्व प्रयोजनार्थ आहरण व संवितरण अधिकारी म्हणून घोषित करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- बीजीएम १०.२१/(१८१/२१)/अर्थ-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२,
दिनांक :- १० फेब्रुवारी, २०२२
वाचा:-१) शासन निर्णय क्रमांक: आढावा २०१९/प्र.क्र.९५/१९/आस्था (पुनर्रचना), दि.२१ जुलै २०२०.
प्रस्तावना: नागपुर व अमरावती विभागात प्रधानमंत्री कृषि सिंचाई योजना (PMKSY) ७ प्रकल्प व बळीराजा जलसंजीवनी योजना(BJSY) ६९ प्रकल्प व इतर नियमित ४७ प्रकल्प बांधकामे अशी एकूण १२३ प्रकल्प बांधकामे सुरू आहेत. अमरावती प्रदेशांतर्गत असलेल्या जिगांव मोठा प्रकल्प, अकोला जिल्ह्यातील काटेपूर्णा व बुलढाणा जिल्ह्यातील खडकपूर्णा प्रकल्पांच्या उर्वरित कामांच्या गुणनियंत्रणासाठी खामगांव येथे गुणनियंत्रण विभाग संदर्भाधीन शासन निर्णयान्वये कार्यान्वित करण्यात आला असून गुणनियंत्रण मंडळ, पुणे, औरंगाबाद, नागपुर या ३ मंडळांतर्गतच्या विभाग, उपविभागीय कार्यालये व प्रयोगशाळांची फेररचना करण्यात आली आहे. त्यानुषंगाने अधीक्षक अभियंता, गुण नियंत्रण मंडळ, नागपुर यांचे अंतर्गत कार्यकारी अभियंता, गुण नियंत्रण विभाग, खामगांव यांना सर्व प्रयोजनार्थ आहरण व संवितरण अधिकारी म्हणून घोषित करण्याची बाब शासनाच्या विचाराधीन होती. यानुषंगाने शासन पुढील प्रमाणे निर्णय घेत आहे.
शासन निर्णय: अधीक्षक अभियंता, गुण नियंत्रण मंडळ, नागपुर यांचे अंतर्गत कार्यकारी अभियंता, गुण नियंत्रण विभाग, खामगांव यांना सर्व प्रयोजनार्थ आहरण व संवितरण अधिकारी म्हणून घोषित करण्यात येत आहे. सदर शासन निर्णय महाराष्ट्र कोषागार नियम, १९६८ मधील नियम क्रमांक १५६ च्या तरतुदीनुसार वित्त विभागाच्या अनौपचारिक संदर्भ क्रमांक २०२१ / २३० / कोषा-प्रशा-५, दि.२८.१२.२०२१ अन्वये देण्यात आलेल्या मान्यतेनुसार निर्गमित करण्यात येत आहे.
# Page 2