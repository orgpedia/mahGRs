# Page 1
दमणगंगा -एकदरे -गोदावरी नदीजोड
प्रकल्पास प्रशासकीय मान्यता प्रदान
करणेबाबत.
महाराष्ट्र शासन
जलसंपदा विभाग
शासन निर्णय क्र.नजोयो-२०२४/प्र.क्र.१६८/२०२४/जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १४ ऑक्टोबर, २०२४
संदर्भ : १)शासन निर्णय, जलसंपदा विभाग क्र.संकीर्ण-२०१४/(९६/१४)/जसं
(आस्था), दि.२३.११.२०१६
२)शासन निर्णय, जलसंपदा विभाग क्र संकिर्ण-२०१९/(७५/२०१९)/जसंअ
दि.१९.०९.२०१९
३)अधीक्षक अभियंता तथा सदस्य सचिव, राज्यस्तरीय तांत्रिक सल्लागार
समिती-१ नाशिक यांचे पत्र क्र. रातासस-१/कक्ष-२/(अवप्रकिं)/(धा.क्र.
२२/२०२४)/६१४/२०२४ दि.२८.०८.२०२४
४)कार्यकारी संचालक, गोदावरी मराठवाडा पाटबंधारे विकास महामंडळ,
संभाजीनगर यांचे पत्र जा. क्र. गोमपाविम/तां-५/(धा-१४/२०२४)७०४९ दि.
०२.०९.२०२४
५)मा. राज्यपाल कार्यालयाचे पत्र क्र. S),.RB/DB/e-19011/(123)(2024)/50 , दि.०६.१०.२०२४
प्रस्तावना :-
दमणगंगा-एकदरे-गोदावरी नदी जोड प्रकल्पाव्दारे दमणगंगा नदीवर एकदरे धरणाद्वारे
पाणी मराठवाडा भागाकरीता वळवुन पाण्याची तुट भरुन सिंचनक्षेत्र पुर्नस्थापित करण्याचे
प्रस्तावित आहे.
प्रकल्पांतर्गत महाराष्ट्रात उगम पाऊन पश्चिमेकडे वाहत जाऊन अरबी समुद्रास
मिळणाऱ्या दमणगंगा नदीवर नाशिक जिल्यातील पेठ तालुक्यात एकदरे येथे धरण बांधुन या
धरणातुन पाणी तीन टप्प्यात उपसा करुन अस्तित्वातील प्रवाही वळण योजना झार्लीपाडा, ता.
दिंडोरी जि, नाशिक मध्ये सोडण्यात येणार आहे. सदर योजनेतुन उपलब्ध होणारे १००.५६९
दलघमी पाण्यापैकी १५.०८५ दलघमी पाणी हे पेठ तालुक्यात स्थानिक वापरासाठी राखीव
ठेवण्यात आले असुन उर्वरित ८५.४८४ दलघमी पाणी हे एकदरे धरणातुन उपसा करुन प्रवाही
वळण योजना झार्लीपाडा, ता. दिंडोरी, जि. नाशिक या योजनेच्या जोडचराद्वारे वाघाड धरणात
वळविण्यात येणार आहे. वाघाड धरणातुन हे पाणी प्रवाही पद्धतीने गोदावरी नदीद्वारे
मराठवाड्यातील जायकवाडी धरणात सोडण्यात येणार आहे.
# Page 2
प्रकल्पांतर्गत एकूण १२७५३ हेक्टर क्षेत्रास सिंचनाचा लाभ होणार असून या योजनेद्वारे या
प्रकल्पाच्या एकदरे धरणाद्वारे २९८७ हे. स्थानिक क्षेत्र सिंचनाखाली आणण्याचे प्रस्तावित आहे.
मराठवाडा भागातील जायकवाडी धरणाच्या लाभक्षेत्रामध्ये ९७६६ हे. क्षेत्र पुनस्र्थापित करण्याचे
प्रस्तावित आहे. या प्रकल्पाद्वारे ६८.७८६ दलघमी पाणी सिंचनासाठी प्रस्तावित असुन १३.७६
दलघमी पाणी पिण्यासाठी तसेच ९.१७ दलघमी पाणी औद्योगिक वापरासाठी व ८.८५ दलघमी
इतका वहनव्यय आहे.
शासकीय खर्चाने मोठया उपसा सिंचन योजना हाती घेण्यासाठी शासन निर्णय
दि.२३.११.२०१६ मधील तरतुदीनुसार मा.मुख्यमंत्री महोदयांनी सदर योजना हाती घेण्यास मान्यता
दिली आहे.
या योजनेस मा.राज्यपाल महोदय यांची दि.०६.१०.२०२४ रोजी तत्वत: मान्यता प्रदान
केलेली आहे.
संदर्भीय पत्र क्र. ३ अन्वये राज्यस्तरीय तांत्रिक सल्लागार समितीने प्रस्तावाची छाननी
करुन त्यातील मुद्दा क्र. २७ च्या अधीन राहून प्रकल्पास शिफारस केली आहे. त्यानुसार कार्यकारी
संचालक, गोदावरी मराठवाडा पाटबंधारे विकास महामंडळ, छ. संभाजीनगर यांनी राज्य तांत्रिक
सल्लागार समिती यांनी उपस्थित केलेल्या मुद्यांचे अनुपालन अहवालासह प्रशासकीय मान्यतेचा
प्रस्ताव सादर केला आहे. त्यानुषंगाने योजनेच्या प्रशासकीय मान्यतेचा प्रस्ताव शासनाच्या
विचाराधीन होता. त्यानुसार खालील प्रमाणे निर्णय निर्गमीत करण्यात येत आहे.
शासन निर्णय :-
दमणगंगा- एकदरे - गोदावरी नदीजोड प्रकल्पास खालील अटींच्या अधीन राहून
जलसंपदा व सार्वजनिक बांधकाम विभागाच्या सन २०२२-२३ च्या दरसूचीवर आधारित एकूण
रु. २२१३.५३ कोटी (रुपये दोन हजार दोनशे तेरा कोटी त्रेपन्न लक्ष फक्त) इतक्या किंमतीस
खालील अटींच्या अधीन राहून प्रशासकीय मान्यता देण्यात आहे:-
१.सर्व वैधानिक मान्यता तसेच वनजमीन संपादनाशिवाय बांधकाम हाती घेऊ नये.
२.प्रकल्पाचे काम हाती घेण्यापूर्वी महाराष्ट्र जलसंपत्ती नियमन प्राधिकरणाची मान्यता
प्राप्त करून घ्यावी.
३.आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात
समावेश करू नये.
४.प्रकल्पास प्रशासकीय मान्यता प्रदान केल्यानंतर प्रत्यक्ष बांधकामापुर्वी सविस्तर
संकल्पनाअंती सक्षम स्तरावर सर्व तांत्रिक मान्यता घेण्यात याव्यात.
५.राज्यस्तरीय तांत्रिक सल्लागार समितीच्या छाननी अहवालातील मुद्द्यांची पूर्तता
करावी. राज्य तांत्रिक सल्लागार समितीने उपस्थित केलेल्या मुद्द्यांबाबत सदर
प्रकल्पाचे आर्थिक बाबतीत व इतर मुद्यांच्या बाबतीत भविष्ट्यात कोणतीही अनियमितता
झाल्याचे निदर्शनास आल्यास त्याबाबतची जबाबदारी महामंडळाची राहील.
६.प्रस्तुत प्रशासकीय मान्यता म्हणजे अहवालातील तांत्रिक बाबी अथवा निविदा विषयक
क्षेत्रीय स्तरावरील निर्णयास मान्यता गृहित धरली जाणार नाही. तसेच,सदर
# Page 3
प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन,
निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची
राहील.
७.प्रस्तुत प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर
क्षेत्रीय अधिका-यांनी घेतेलेल्या विविध निर्णयास व क्षेत्रीय अनियमितता झाली
असल्यास अशा अनियमिततेस सहमती असल्याचे गृहीत धरता येणार नाही.
८.प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा,
विहीत केलेली निविदा कार्यपद्धती याची काटेकोरपणे अंमलबजावणी करणे आवश्यक
आहे.
उपरोक्त सर्व मुद्यांची पूर्तता केल्याची खात्री महामंडळ स्तरावर करून त्यानंतरच
कामे हाती घेण्याबाबतची कार्यवाही करावी.
प्रकल्पाच्या उपशिर्षनिहाय तरतुदीचा गोषवारा परिशिष्ट्ट-१ मध्ये सोबत जोडला आहे.
सदर योजनेसाठीचा खर्च “४७००- मोठे पाटबंधारे यावरील भांडवली खर्च, ८०
सर्वसाधारण, १९० सार्वजनिक व इतर क्षेत्रातील गुंतवणुका, (०२) विविध पाटबंधारे विकास
महामंडळांना भाग भांडवली अंशदान (०२)(०६) गोदावरी मराठवाडा पाटबंधारे विकास
महामंडळास भाग भांडवली अंशदान (उर्वरित महाराष्ट्र) (कार्यक्रम), ५४ गुंतवणूका (४७०० ०१३१)"
"या लेखाशिर्षाखाली खर्ची टाकावा.
सदर शासन निर्णय नियोजन व वित्त विभागाच्या सहमतीने तसेच मा. मंत्रीमंडळाच्या
दि.१४.१०.२०२४ रोजीच्या बैठकीमध्ये प्राप्त मान्यतेनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5