# Page 1
चव्हाणवाडी लघु पाटबंधारे प्रकल्प ता. राजापूर जि. रत्नागिरी या प्रकल्पाच्या रु. १२४०६.३२ लक्ष किंमतीच्या अंदाजपत्रकास व्दितीय सुधारीत प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्र. लपायो -२०२२/प्र.क्र.११९/खारभूमी
मंत्रालय, मुंबई - ४०० ०३२.
दिनांक :- २२ नोव्हेंबर, २०२२
पहावे : १) शासन निर्णय क्र. लपायो/२०००/१२२० (९/२०००)/खारभूमी मंत्रालय, मुंबई दि.२६/०३/२००३ २) कोकण पाटबंधारे विकास महामंडळ, ठाणे यांचे पत्र क्र. कोंपाविम /तां-२ / चव्हाणवाडी सुप्रमा/ २५०५/ सन २०२२, दिनांक २१/०७/२०२२
प्रस्तावना:
---------------------------------------------------------------------------------------------------------
| चव्हाणवाडी लघु पाटबंधारे प्रकल्प हा रत्नागिरी जिल्ह्याच्या राजापूर तालुक्यातील मौजे ताम्हाणे |
| ( पहिलीवाडी ) येथे पश्चिम वाहिनी खोरे अंतर्गत कोडवली उपखोऱ्यातील स्थानिक नाल्यावर मातीचे धरण बांधण्यात |
| येत आहे. सदर प्रकल्प कोकण पाटबंधारे विकास महामंडळ अंतर्गत "उर्वरीत महाराष्ट्र" या प्रदेशांतर्गत आहे. या |
| प्रकल्पाचा एकूण पाणीसाठा १०.६५२२ दलघमी असून या प्रकल्पाद्वारे राजापूर तालुक्यातील ताम्हाणे व सोलिवडे |
| गावातील ५१५ हेक्टर क्षेत्रास सिंचनाचा लाभ मिळणार आहे. |
---------------------------------------------------------------------------------------------------------
सदर योजनेस संदर्भाधिन क्र.१ येथील दि. २६/०३/२००३ च्या शासन निर्णयान्वये प्रादेशिक दरसूची सन १९९८ ९९ नुसार रु. २०५०.९९ लक्ष रकमेस प्रथम सुधारीत प्रशासकिय मान्यता प्रदान करण्यात आली आहे. सदर प्रकल्पाच्या सन २०१९-२० च्या दरसुचीवर आधारीत रु. १२४०६.३२ लक्ष किंमतीच्या व्दितीय सुधारीत प्रशासकीय मान्यता प्रस्तावाबाबत, राज्य तांत्रिक सल्लागार समिती -२ पुणे च्या दि. २१/०३/२०२२ रोजी झालेल्या ६२ व्या बैठकीत छाननी अहवालातील १ ते २७ मुद्दे विचारात घेण्याच्या अधीन राहून, समितीकडून शिफारस करण्यात आली आहे. तसेच सदर प्रस्तावास नियोजन विभाग व वित्त विभागाने सहमती दर्शविली आहे.
सद्य:स्थितीत दरसूचीतल बदल, भूसंपादन किंमतीतील वाढ, संकल्पचित्रातील बदल, नवीन व अपुऱ्या तरतूदी, इतर बाबी, आस्थापना व अनुषंगीक खर्चातील वाढ इत्यादी किंमतवाढीची कारणमिमांसा यांचा सखोल परामर्श घेऊन चव्हाणवाडी लघु पाटबंधारे प्रकल्प ता. राजापूर जि. रत्नागिरी या प्रकल्पास जलसंपदा विभाग दरसूची २०१९ २० वर आधारित रु. १२४०६.३२ लक्ष किंमतीस द्वितीय सुधारीत प्रशासकीय मान्यता प्रस्तावा संदर्भात शासनाने खालील प्रमाणे निर्णय घेतला आहे.
शासन निर्णय : चव्हाणवाडी लघु पाटबंधारे प्रकल्प, ता. राजापूर, जि. रत्नागिरी या प्रकल्पास जलसंपदा विभाग दरसूची २०१९ २० वर आधारित रु. १२४०६.३२ लक्ष (अक्षरी रुपये बारा हजार चारशे सहा लक्ष, बत्तीस हजार फक्त) इतक्या किंमतीस (प्रत्यक्ष कामासाठी एकूण रु.११०८३.०४ लक्ष (अक्षरी रुपये अकरा हजार त्रेंऐंशी लक्ष चार हजार फक्त) व अनुषंगिक खर्च १३२३.२७ लक्ष (अक्षरी रुपये एक हजार तीनशे तेवीस लक्ष सत्तावीस हजार फक्त)) खालील अटींच्या अधीन राहून द्वितीय सुधारीत प्रशासकीय मान्यता प्रदान करण्यात येत आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) सदर प्रकल्पाच्या द्वितीय सुधारीत प्रशासकीय मान्यता प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
२) “चव्हाणवाडी लघु पाटबंधारे प्रकल्प, ता. राजापूर, जि. रत्नागिरी” या प्रकल्पाची द्वितीय सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यांवर क्षेत्रीय अधिकाऱ्यांनी घेतलेल्या विविध निर्णयांस व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही. तसेच प्रकरणाची तपासणी त्यावेळच्या क्षेत्रीय कार्यालयाची राहील .
# Page 2
शासन निर्णय क्रमांकः लपायो -२०२२/प्र.क्र.११९/खारभूमी
३) योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरणे इत्यादींची सर्वस्वी जबाबदारी संबंधीत क्षेत्रीय कार्यालयांची राहील.
४) संपूर्ण प्रकल्प हा द्वितीय सुधारीत प्रशासकीस मान्यता किंमतीच्या मर्यादेत पूर्ण करावा.
५) राज्य तांत्रिक सल्लागार समितीच्या छाननी अहवालातील मुद्दांची पुर्तता करण्याची सर्वस्वी जबाबदारी महामंडळाची राहील.
६) अतिरिक्त दरसुची, परिमाणातील वाढ तसेच संकल्पचित्रातील बदलामुळे उद्भवणाऱ्या निविदेवरील वाढीव दायित्वास सक्षम स्तरावर मान्यता घ्यावी. तसेच अतिरिक्त बाब दरसुची, कलम ३७/३८ मुळे निर्माण झालेल्या अधिक्यास सक्षम स्तरावर मान्यता घ्यावी.
७) सदर प्रकल्पाचा एकुण प्रस्तावित पाणीवापर १०.४१८ द.ल.घ.मी. इतका आहे. तथापि सदर प्रकल्पाच्या एकात्मिक राज्य जल आराखडयातील (ISWP) मधील एकुण पाणीवापर ९.३९३ द.ल.घ.मी. आहे. प्रकल्पाच्या ISWP मधील पाणीवापराच्या तरतूदीत सुधारणा करण्यात यावी.
८) सदर प्रकल्पाच्या बंदिस्त नलिका वितरण प्रणालीच्या संकल्पनास क्षेत्रीय मुख्य अभियंता, यांची मान्यता तसेच प्रकल्पाच्या बंदिस्त नलिका वितरण प्रणालीच्या संकल्पानाची आर्थिक व्यवहार्यता महामंडळाकडून तपासून घ्यावी.
९) सदर प्रकल्पावर मंजुर प्रथम सुधारीत मान्यता किंमतीपेक्षा रू.४४८.०० लक्ष अतिरिक्त खर्च झालेला आहे. या वाढीव खर्चास शासनाची मान्यता घेतल्याचे दिसून येत नाही. प्रकल्पावर झालेल्या अतिरिक्त खर्चाबाबत जबाबदारी निश्चित करावी.
१०) सदर प्रकल्पासाठी कोणत्याही प्रयोजनार्थ मंजूर द्वितीय प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च होणार नाही याची जबाबदारी क्षेत्रिय कार्यालयाची राहील.
११) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतेही नियमबाह्य कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अश्या कोणत्याही बाबींना या आदेशान्वये सहमती दिली आहे, असे ग्राह्य धरण्यात येऊ नये.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८०० इतर खर्च (१), सर्वसाधारण लघु पाटबंधारे योजना (१) " या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा. सदर शासन निर्णय नियोजन विभागाच्या अनौपचारिक संदर्भ क्र.१६०/२०२२/का-१४३४, दिनांक २६/०८/२०२२ अन्वये तसेच वित्त विभागाच्या अनौपचारिक संदर्भ क्र. २८८/२०२२/व्यय-१२, दिनांक १३/०९/२०२२ अन्वये दिलेल्या सहमतीनुसार निर्गमित करण्यात येत आहे.
या योजनेस प्रदान करण्यात आलेली द्वितीय सुधारीत प्रशासकीय मान्यता लपा कार्यासनाच्या प्रशासकीय मान्यता नोंदवहीत २३९ या अनुक्रमांकावर नोंदविण्यात आली आहे.
# Page 3
# Page 4
# Page 5