# Page 1
अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांच्या अधिनस्त नियत अस्थायी पदांना दि.०१/०३/२०२२ ते दि.३१/०८/२०२२ या कालावधीसाठी मुदतवाढ मिळणेबाबत.
महाराष्ट्र शासन
जलसंपदा विभाग
शासन निर्णय - मुवाढ २०२२/(प्र.क्र.५७/२०२२)/लाक्षेवि (आस्था)
मंत्रालय, मुंबई - ४०००३२,
दिनांक:०४/०४/२०२२
संदर्भ :- १. शासन निर्णय क्र.मुवाढ २०२१/प्र.क्र.१३८/२०२१/लाक्षेवि आस्था, दि.१३/१०/२०२१.
२. वित्त विभागाचे शासन निर्णय क्र.पदनि २०१६/प्र.क्र.८/१६/आ.पु.क., दि.२२.०२.२०२२ ३. अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांचे पत्र जा.क्र.लाक्षेविप्र/आ.२/मु.वाढ/१२४७/२०२२, दि.०७.०३.२०२२.
प्रस्तावना -
अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांच्या अधिनस्त विभागीय कार्यालयातील नियत अस्थायी आस्थापनेवरील पदांना संदर्भ क्र.१ च्या शासन निर्णयान्वये दि.०१/०९/२०२१ ते दि.२८.०२.२०२२ पर्यंत मुदतवाढ देण्यात आली होती. अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांनी त्यांच्या संदर्भ क्र.३ येथील पत्रान्वये त्यांचे अंतर्गत असलेल्या विभागीय कार्यालयातील नियत अस्थायी आस्थापनेवरील २८ पदांना दि.०१/०३/२०२२ ते दि.३१/०८/२०२२ पर्यत मुदतवाढ मिळणेबाबत विनंती केलेली आहे.
वित्त विभागाने संदर्भ क्र.२ येथील शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच यापुर्वी आढावा मंजूर केल्यानंतर निर्माण करण्यात आलेल्या परंतू ज्यांचा समावेश आकृतीबंधात करण्यात आलेला नाही अशा अस्तित्वात असलेल्या सर्व अस्थायी पदांना दि.०१/०३/२०२२ ते दि.३१/०८/२०२२ पर्यंत मुदतवाढ देण्याचे अधिकार देण्यात आले आहेत.
संदर्भ क्र.३ येथील दि.०७.०३.२०२२ च्या प्रस्तावास अनुसरून, अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांचे कार्यालय अंतर्गत विभागीय कार्यालयातील नियत अस्थायी आस्थापनेवरील २८ पदांना दि.०१/०३/२०२२ ते दि.३१/०८/२०२२ पर्यंत मुदतवाढ देण्याची बाब शासनाच्या विचाराधिन होती. याबाबत पुढीलप्रमाणे निर्णय घेण्यात आला आहे.
शासन निर्णय -
जलसंपदा विभागाच्या HRMS प्रणालीवर उपलब्ध माहिती विचारात घेऊन खालील तक्त्यामध्ये दर्शविल्याप्रमाणे अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांचे कार्यालय अंतर्गत विभागीय कार्यालयातील कार्यालयनिहाय आकृतीबंधानुसार मंजूर नियत अस्थायी आस्थापनेवरील पदांना संदर्भ क्र.२ येथील वित्त विभागाच्या शासन निर्णयान्वये प्रशासकीय विभागांना प्रदान केलेल्या अधिकारानुसार, दि.०१/०३/२०२२ ते दि.३१/०८/२०२२ पर्यंत मुदतवाढ देण्यास खालील अटींच्या अधीन राहून मंजूरी देण्यात येत आहे.
# Page 2
शासन निर्णय क्रमांकः मुवाढ २०२२/(प्र.क्र.५७/२०२२)/लाक्षेवि(आस्था)
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कार्यालयाचे नाव | दि.०१.०३.२०२२ ते दि.३१.०८.२०२२ पर्यंत मुदतवाढीसाठी प्रस्तावित पदांची संख्या | मुख्य लेखाशीर्ष व उपलेखा शीर्ष |
| नियत अस्थायी आस्थापनेवरील मुदतवाढ मंजूर पदांची संख्या |
| १ | २ | ३ | ४ |
|  | अधीक्षक अभियंता व प्रशासक, लाभक्षेत्र विकास प्राधिकरण, अहमदनगर | २८ | मागणी क्र . ३, मुख्य लेखाशिर्ष- ४७०१, मोठे व मध्यम पाटबंधारे यावरील भांडवली खर्च ८०, सर्वसाधारण, १९०, सार्वजनीक क्षेत्रातील व इतर उपक्रमातील गुंतवणुका, ००१, संचालन व प्रशासन, (०४) विविध पाटबंधारे विकास महामंडळांना भागभांडवली अंशदान (वेतन) (०४)(०५) गोदावरी मराठवाडा पाटबंधारे विकास महामंडळास भाग भांडवली अंशदान (अनिवार्य ) ३२, अंशदाने (४७०१ आय २०४) |
|  | एकूण | २८ |  |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
१. अधीक्षक अभियंता व प्रशासक, लाभक्षेत्र विकास प्राधिकरण, अहमदनगर यांच्या कार्यालयांतर्गत आकृतीबंधानुसार २८ पदे नियत अस्थायी आस्थापनेवरील आहेत. आता या कार्यालयातील नियत अस्थायी आस्थापनेवरील २८ मंजूर पदांना ती सहा महिन्यांपेक्षा जास्त कालावधीसाठी रिक्त नाही, तसेच ती पदे सुधारित आकृतीबंधानुसार मंजूर झालेल्या ४५२९७ पदांच्या मर्यादेत आहेत या अटीच्या अधीन राहून दि.०१/०३/२०२२ ते दि.३१/०८/२०२२ पर्यत मुदतवाढ देण्यास मान्यता देण्यात येत आहे.
२. उपरोक्त सर्व पदे विभागाने प्रस्तावित केलेल्या कालावधीत कार्यरत असतील.
३. ही पदे आकृतीबंधानुसार मंजूर असतील व सहा महिन्यापेक्षा जास्त कालावधीसाठी रिक्त नसतील, तसेच पदे व्यपगत झालेली नसतील.
४. रुपांतरीत आस्थापनेवरील पदे, त्या पदावर कर्मचारी कार्यरत असेपर्यंत चालू राहतील.
५. जलसंपदा विभागाच्या HRMS प्रणालीवर उपलब्ध माहितीनुसार पदांची संख्या / पदामधील घट / पदामधील वाढ / सेवानिवृत्ती इ. माहिती अंतिम / अचूक आहे असे गृहित धरून पदांना मुदतवाढ देण्यात येत आहे.
६. या सर्व पदांचा पुढील मुदतवाढीचा प्रस्ताव विहित प्रपत्रात प्रमाणपत्रासह त्या त्या कालावधीच्या दिनांकासहीत विहित वेळेत सादर करण्यात यावा.
पृष्ठ ५ पैकी २
# Page 3
शासन निर्णय क्रमांकः मुवाढ २०२२/(प्र.क्र.५७/२०२२)/लाक्षेवि(आस्था)
हा शासन निर्णय वित्त विभागाच्या शासन निर्णय क्र.पदनि २०१६/प्र.क्र.८/१६/आ.पु.क. दि.२२/०२/२०२२ अन्वये प्रशासकीय विभागांना प्रदान केलेल्या अधिकारांचा वापर करुन निर्गमित करण्यात येत आहे.
# Page 4
# Page 5