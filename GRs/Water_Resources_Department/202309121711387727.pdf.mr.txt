# Page 1
-----------------------------------------------------
| शहानूर मध्यम प्रकल्प ता. अचलपूर, जि. अमरावती |
| या प्रकल्पांतर्गत धरण सुरक्षिततेच्या दृष्टीने विशेष |
| दुरूस्तीच्या कामाचे अंदाजपत्रकास प्रशासकीय मान्यता. |
-----------------------------------------------------
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२३/ (प्र.क्र.४०/२०२३)/ सिंव्य (कामे)
मंत्रालय, मुंबई-४०००३२
दिनांक : १२ सप्टेंबर, २०२३
वाचा:
१. कार्यकारी संचालक, विदर्भ पाटबंधारे विकास महामंडळ, नागपूर यांचे पत्र.जा.क्र. २४७ / विपाविम / कातां-४/ शहानुर वि.दु./२०२३ दि.१२/१/२०२३.
२. शासन निर्णय - २०१७/५६६/१७/सिंव्य (कामे), दि.३१/०८/२०१८.
३. शासन निर्णय – २०१८/५५१/१७/सिंव्य (कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे) दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे), दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
७. शासन निर्णय क्रमांक : संकीर्ण -२०२२/प्र.क्र.५१६/२०२२/सिंव्य (कामे) दिनांक १४/३/२०२३.
प्रस्तावना: शहानूर मध्यम प्रकल्प हा अमरावती जिल्हयातील अचलपूर तालुक्यात वाघडोह गावाजवळ शहानूर नदीवर बांधण्यात आला आहे. तापी खो-यामध्ये पूरनियंत्रणाच्या दृष्टीने हा प्रकल्प बांधण्यात आला आहे.
शहानूर हे माती दगडाचे संयुक्तिक धरण असून भिंतीची उंची नदीच्या पात्रापासून ५६.४५ मीटर असून लांबी १४९७ मीटर असून जून १९८९ ला धरणाचे व जून १९९० ला कालव्याचे बांधकाम पूर्ण झाले. प्रकल्पामध्ये ओघी पध्दतीचा व्दारयुक्त सांडवा आहे. सांडव्याला ८ X १२ आकाराचे चार नग वक्रव्दारे आहे. या प्रकल्पाव्दारे अंजनगांव व अचलपूर तालुक्यातील ९३३० हेक्टर क्षेत्र सिंचनाखाली आले आहे. प्रकल्पाच्या एकूण साठवण क्षमता ४७.६० द ल घ मी पैकी चलसाठा ४६.०४ द ल घ मी व अचलसाठा १.८१ द ल घ मी आहे.
धरणाचे बांधकाम ३० वर्षे जुने असून धरणाच्या माती भिंती वरील कि.मी. दगड, धरणाची माहिती दर्शक फलक,जलोत्सारणी जवळील संरक्षक भिंत व संरक्षक कठडा इत्यादीची दुरावस्था झाली आहे. धरणातील पाणीपातळीचे संनियंत्रण करण्याकरिता जलोत्सारणीच्या जवळ व मुख्य विमोचकाच्या (Main Outlet) जवळ आधुनिक पाणीपातळी दर्शक पटटी बसविणे गरजेचे आहे. शहानूर धरणावरील पोहोच रस्ता/धरण माथ्यावरील रस्त्याचे बांधकाम हे धरण बांधकामावेळीचे असल्याने सद्य:स्थितीत रस्त्याची दुरावस्था झालेली आहे.पावसामुळे भराव वाहुन पडलेल्या मुख्य धरणावरील च-यांची (Raincuts) दुरूस्ती होणे आवश्यक आहे.धरण पूर्ण क्षमतेने भरलेनंतर जलोत्सारणीच्या सांडवा बांधकामामधुन पाण्याचा झिरपा आढळून येत असून त्यामुळे धरणाच्या सुरक्षेततेस बाधा पोहोचण्याची शक्यता आहे. तसेच सन २०२०-२१ मधील अमरावती प्रदेशाच्या वार्षिक धरणस्थिती अहवालात शहानूर धरणाशी संबंधित विविध त्रुटी नमूद करण्यात आल्या आहेत.
# Page 2
शासन निर्णय क्रमांकः प्रमाप्र-२०२३/ (प्र.क्र.४०/२०२३)/ सिंव्य (कामे)
या पार्श्वभूमीवर शहानूर मध्यम प्रकल्प ता. अचलपूर, जि. अमरावती विशेष दुरुस्ती अंतर्गत धरण सुरक्षिततेच्या दृष्टीने दुरुस्तीच्या कामाच्या अंदाजपत्रकास प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय:
विदर्भ पाटबंधारे विकास महामंडळ, नागपूर अंतर्गत शहानूर मध्यम प्रकल्प ता. अचलपूर, जि.
अमरावती या प्रकल्पांतर्गत धरण सुरक्षिततेच्या दृष्टीने दुरूस्तीच्या कामाचे रू. २,८०,११,०५२ /- (रू. दोन कोटी ऐंशी लक्ष अकरा हजार बावन्न फक्त) एवढया खर्चाच्या प्रस्तावास विशेष दुरुस्ती अंतर्गत खालील अटींच्या अधीन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०१ मध्यम पाटबंधारे प्रकल्प यावरील भांडवली खर्च, ८० सर्वसाधारण, १९०- सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा कार्यक्रमा अंतर्गत भाग भांडवली अंशदान (११) (०१) विदर्भ पाटबंधारे विकास महामंडळास भाग भांडवली अंशदान (कार्यक्रम) (४७०१ जे १५८) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र.
२३ सन २०२३-२४ मध्ये नोंदविण्यात आलेली आहे.
# Page 3
# Page 4