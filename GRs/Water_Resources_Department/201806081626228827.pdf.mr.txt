# Page 1
उपविभागीय अधिकारी (स्थापत्य) या पदावर पदविकाधारक कनिष्ठ अभियंता (शाखा अभियंता) यांना तात्पुरत्या स्थानिक स्वरूपात पदोन्नती देण्याबाबत.
सन २०१६-१७ व सन २०१७-१८ ची एकत्रित निवडसूची.
महाराष्ट्र शासन,
जलसंपदा विभाग,
शासन आदेश क्रमांक : एसएलएस २०१७/(२१२/२०१७)/(भाग-२)/आ (वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०८ जून, २०१८
आदेश : पदविकाधारक कनिष्ठ अभियंता (शाखा अभियंता) श्री. देविदास बाबाराव उबाळे (ज्ये.क्र.८०१६) (अ.जा.) यांचे प्रकरण जात वैधते अभावी खुले ठेवण्यात आले होते. श्री.उबाळे हे ज्या जात प्रवर्गाचे आहेत त्या मागास प्रवर्गाचे जात वैधता प्रमाणपत्र शासनास सादर केलेले आहे. यास्तव, श्री. उबाळे यांना महाराष्ट्र अभियांत्रिकी सेवा गट "अ" मध्ये उपविभागीय अधिकारी (स्थापत्य) या पदावर रुपये १५६००-३९१०० या वेतन बँड (पीबी-३) मधील रुपये ५४०० या ग्रेड वेतनावर खाली नमूद केलेल्या अटींच्या अधिन राहून ते सविस्तर पदस्थापना दिलेल्या ठिकाणी ज्या दिनांकास रुजू होतील त्या दिनांकापासून तात्पुरत्या स्वरूपात पदोन्नती देण्यात येत आहे.
२. सदर पदोन्नती ही त्यांना ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत अशा अधिकाऱ्यांच्या ज्येष्ठतेस बाधा न आणता देण्यांत येत आहे. उपविभागीय अधिकारी (स्थापत्य) या पदावरील सदर पदोन्नतीमुळे, श्री. देविदास बाबाराव उबाळे (ज्ये.क्र.८०१६) (अ.जा.) हे नियमित पदोन्नतीसाठी पात्र आहेत असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधिकाऱ्यांना, शेवटच्यास प्रथम (Last come first go) पदावनत करण्यात येईल.
३. श्री.देविदास बाबाराव उबाळे (ज्ये.क्र.८०१६) (अ.जा.) यांच्याविरूध्द, महाराष्ट्र नागरी सेवा (शिस्त व अपील) नियम, १९७९ मधील नियम ८ व १० खाली विभागीय चौकशी चालू अथवा प्रस्तावित नसल्याच्या अटीच्या अधीन राहून सदर पदोन्नती देण्यात येत आहेत. तथापि, श्री.उबाळे यांच्या विरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास त्यांच्या बाबतीत हे पदोन्नती आदेश आपोआप रद्द होतील.
४. श्री.उबाळे यांना कनिष्ठ अभियंता (शाखा अभियंता) पदावरुन उपविभागीय अधिकारी (स्थापत्य) या पदावर देण्यात आलेली पदोन्नती मा. उच्च न्यायालय, मुंबई येथील रिट पिटीशन क्र. ८४५२/२००४ च्या निकालाच्या अंतिम निर्णयाच्या अधीन राहिल. तसेच सदर पदोन्नती श्री. आर. के. सबरवाल विरूध्द पंजाब सरकार या प्रकरणी शासनाने घेतलेल्या निर्णयानुसार होत असलेल्या पुनर्विलोकनाच्या अधीन राहिल. तसेच हे पदोन्नती आदेश पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञेय याचिका क्र. २८३०६/२०१७ च्या अधीन राहून सामान्य प्रशासन विभागाने दि.२९.१२.२०१७ रोजीच्या पत्रान्वये दिलेल्या सूचनांनुसार करण्यात येत आहेत.
५. श्री.देविदास बाबाराव उबाळे (ज्ये.क्र.८०१६) (अ.जा.), कनिष्ठ अभियंता (शाखा अभियंता) यांना त्यांच्या वयाच्या ५०-५५ वर्षाच्या करण्यात येणाऱ्या पुनर्विलोकनाच्या अधीन राहून उपविभागीय अधिकारी (स्थापत्य) या पदावर पदोन्नती देण्यात येत आहे.
# Page 2
शासन आदेश क्रमांकः एसएलएस २०१७/(२१२/२०१७)/(भाग-२)/आ (वर्ग-२)
६. शासन अधिसूचना दिनांक १५.०६.२०१७ “महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसुल विभाग वाटप नियम, २०१५" या अधिसूचनेतील तरतुदीनुसार श्री.देविदास बाबाराव उबाळे, शाखा अभियंता (ज्ये.क्र.८०१६) (अ.जा.) यांना अमरावती महसुली विभागाचे वाटप करण्यात येत आहे. श्री. देविदास बाबाराव उबाळे, शाखा अभियंता (ज्ये.क्र.८०१६) यांना खालीलप्रमाणे पदोन्नती नंतरची पदस्थापना देण्यात येत आहे.
---------------------------------------------------------------------------------------------------------------------------------------------------------------------------------------
| ज्येष्ठता क्रमांक व जात प्रवर्ग | पदोन्नत अधिकाऱ्यांचे नांव  |  | नियमानुसार वाटप करण्यात आलेला  |  महसुली विभाग | सध्या कार्यरत प्रदेश कार्यालयाचे नांव | पदोन्नती नंतर देण्यात आलेली पदस्थापना. |
| ज्ये.क्र.८०१६ (अ.जा.) | श्री.देविदास बाबाराव उबाळे | अमरावती | मुख्य अभियंता, जलसंपदा विभाग, अमरावती  |  | मुख्य अभियंता, जलसंपदा विभाग, अमरावती अंतर्गत अमरावती महसुली विभागात रिक्त पदी. |
---------------------------------------------------------------------------------------------------------------------------------------------------------------------------------------
७. श्री.देविदास बाबाराव उबाळे यांच्या सविस्तर पदस्थापना देण्याचे अधिकार संबंधित मुख्य अभियंता यांना देण्यात येत आहेत. संबंधित मुख्य अभियंता यांनी त्यांच्या अधीनस्त पदस्थापना झालेल्या अभियंत्यांस वाटप करण्यात आलेल्या महसुली विभागातच सविस्तर पदस्थापना देण्याची कार्यवाही हे आदेश निर्गमित झाल्याच्या दिनांकापासून २ दिवसांत करण्याची दक्षता घ्यावी. उपविभागीय अभियंता पदावरील सविस्तर पदस्थापनेचे आदेश प्राप्त झाल्यानंतर पदोन्नत झालेल्या अभियंत्यांना तात्काळ कार्यमुक्त करावे, तात्काळ कार्यमुक्त करणे शक्य नसल्यास कोणत्याही परिस्थितीत दिनांक १५ जून,२०१८ पर्यंत कार्यमुक्त करावे व याबाबतचा अहवाल संबंधित मुख्य अभियंता यांनी शासनास तात्काळ सादर करावा. याअनुषंगाने विभागाचे शासन पत्र, क्रमांक संकीर्ण २०१७/(१७३/१७)/आ (वर्ग-२), दिनांक १२ जुलै, २०१७ नुसार दिलेल्या सूचनांचे काटेकोरपणे पालन करण्यात यावे.
८. सदर पदोन्नती जरी तात्पुरत्या असल्या तरी कालांतराने नियमित होत असल्यामुळे जे अभियंते पदोन्नती नाकारतील, त्यांचा सेवांतर्गत आश्वासित प्रगती योजनेचा लाभ काढून घेण्यात येईल, याची संबंधितांना लेखी जाणीव करून द्यावी. श्री. देविदास बाबाराव उबाळे, कनिष्ठ अभियंता (शाखा अभियंता) यांनी उपविभागीय अधिकारी पदावरील पदोन्नती नाकारल्यास त्याप्रमाणे अहवाल तात्काळ शासनास सादर करावा. पदोन्नती नाकारल्याखेरीज त्यांचे दिनांक ०१ जून, २०१८ पासूनचे कनिष्ठ अभियंता (शाखा अभियंता) या पदावरील वेतन काढण्यात येऊ नये. याबाबतची जबाबदारी संबंधित विभागाच्या कार्यकारी अभियंता यांच्यावर राहील.
९. उपविभागीय अधिकारी पदावरील सविस्तर पदस्थापनेचे आदेश प्राप्त झाल्यानंतर पदोन्नत अभियंत्यांना तात्काळ कार्यमुक्त करण्याची जबाबदारी संबंधित विभागाच्या कार्यकारी अभियंता यांची राहील. याबाबत दिरंगाई झाल्यास, संबंधित कार्यकारी अभियंत्यास जबाबदार धरण्यात येईल. सदर पदावर एक महिन्याच्या आत पदोन्नत अधिकारी हजर न झाल्यास, ते पदोन्नतीस इच्छुक नाहीत, असे गृहीत धरून त्यांना दिलेली पदोन्नती रद्द करण्यात येईल. जे अधिकारी विहित मुदतीत पदोन्नतीच्या पदावर हजर होणार नाहीत, त्यांची माहिती संबंधित मुख्य अभियंता यांनी शासनास तात्काळ सादर करावी.
१०. उपविभागीय अभियंता पदावर देण्यात आलेली पदोन्नती, पदोन्नत अभियंत्यांने नाकारल्यास त्यांचेबाबतीत सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल.
पृष्ठ ३ पैकी २
# Page 3
शासन आदेश क्रमांकः एसएलएस २०१७/(२१२/२०१७)/(भाग-२)/आ (वर्ग-२)
११. संबंधित विभागातून कार्यमुक्त होऊन पदोन्नतीने पदस्थापनेच्या पदावर रुजू होण्यासाठी आलेल्या अभियंत्यांस संबंधितांनी विनाविलंब रुजू करून घ्यावे. श्री.उबाळे यांना पदोन्नतीने पदस्थापनेच्या पदावर रुजू करून न घेतल्यामुळे सक्तीचा प्रतिक्षाधीन कालावधी ठरवून वेतन व भत्ते देण्याचा प्रसंग उद्भवल्यास संबंधित कार्यकारी अभियंत्यावर / आस्थापना अधिकाऱ्यावर याबाबतची जबाबदारी निश्चित करण्यात येईल.
१२. श्री.देविदास बाबाराव उबाळे यांनी दिनांक ३१.०३.२०१७ अखेरची मत्ता व दायित्व विवरणपत्रे सादर केल्याची खात्री करूनच त्यांच्या सविस्तर पदस्थापनेचे आदेश मुख्य अभियंत्यांनी निर्गमित करावेत.
१३. सदर पदोन्नती तात्पुरती असून त्यांच्या मूळ संवर्गातील प्रसिध्द करण्यात यावयाच्या अंतिम ज्येष्ठतासूचीचे अधीन राहून करण्यांत येत आहेत. त्यामुळे त्यांना उप विभागीय अधिकारी (स्थापत्य) संवर्गातील ज्येष्ठतेसाठी कोणतेही हक्क प्राप्त होणार नाहीत.