# Page 1
जलसंपदा विभागातील उप अभियंता व तत्सम अधिकाऱ्यांचे गोपनीय अहवाल क्षेत्रीय स्तरावर जतन करणेबाबत..
महाराष्ट्र शासन
जलसंपदा विभाग
शासन परिपत्रक क्रमांकः गोपअ-२०१८/(प्र.३९/२०१८)/गो.का.
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२
तारीख: ३१ मे, २०१८
पहा : जलसंपदा विभाग, शासन परिपत्रक क्रमांकः गोपअ-१००३/(प्र.२६)/गो.का. दिनांक १७/०३/२००३
परिपत्रक :
गोपनीय अहवाल हा शासकीय अधिकारी / कर्मचाऱ्यांचे मुल्यमापन (Assessnent) करण्याचा व यांच्या
सेवाविषयक बाबी संदर्भातील पुढील प्रगतीचा (Further Advancenent) एक मुलभूत व अत्यंत महत्वाचा दस्तऐवज
आहे. त्यामुळे गोपनीय अहवाल विहित कालावधीत लिहिणे व त्यांचे योग्य प्रकारे जतन करणे अत्यंत आवश्यक आहे.
शासन परिपत्रक क्र. गोपअ-१००३/प्र.२६/गो.का., दिनांक १७/०३/२००३ अन्वये उप अभियंता आणि तत्सम अधिकारी
संवर्गातील अधिकाऱ्यांचे मूळ गोपनीय अहवाल शासन स्तरावर आणि दुय्यम प्रत संबंधीत अधिकारी ज्या कार्यालयात
कार्यरत असेल, त्या कार्यालयात जतन करण्याच्या सूचना दिलेल्या आहेत. तथापि, सातत्याने पाठपुरावा करुनही
क्षेत्रीय स्तरावरील उप अभियंता आणि तत्सम अधिकारी संवर्गातील अधिकाऱ्यांचे मूळ गोपनीय अहवाल शासनस्तरावर
जतनाकरिता प्राप्त होत नाहीत. त्यामुळे पदोन्नती, दक्षता रोध, आश्वासित प्रगती योजना, स्थायित्व प्रमाणपत्र इ.
सेवाविषयक बाबींकरिता त्यांचे गोपनीय अहवाल शासन स्तरावर उपलब्ध होत नाहीत.
तसेच सामान्य प्रशासन विभाग, शासन निर्णय क्र.सीएफआर-१२११/प्र.२५७/तेरा, दिनांक ७ फेब्रुवारी, २०१८
अन्वये सर्व गट-अ आणि गट-ब (राजपत्रित) अधिकाऱ्यांचे कार्यमूल्यमापन अहवाल महापार संगणक प्रणालीत
ऑनलाईन पध्दतीने नोंदविणे आवश्यक असल्याच्या सूचना दिल्या आहेत. त्यानुसार, उप अभियंता व तत्सम
संवर्गातील अधिकारी यांचे सन २०१७-१८ पासूनचे कार्यमूल्यमापन अहवाल महापार संगणक प्रणालीद्वारे ऑनलाईन
पध्दतीने नोंदविले जाणार आहेत. त्यामुळे उप अभियंता संवर्गातील अधिकाऱ्यांचे यापूर्वीचे गोपनीय अहवाल शासन
स्तराऐवजी क्षेत्रीय स्तरावरील कार्यालयात जतन करण्यात यावेत.
गोपनीय अहवालांचे योग्य प्रकारे जतन करणे आणि त्यामध्ये सुसूत्रिपणा आणण्याच्या दृष्टीने, उप अभियंता
आणि तत्सम अधिकारी संवर्गातील अधिकारी ज्या कार्यालयात कार्यरत असेल, त्या त्या प्रदेश / मंडळ /विभागीय
कार्यालयात त्यांचे गोपनीय अहवाल जतन करण्यात यावेत. या अनुषंगाने पुढील सूचनांचे अत्यंत काटेकोरपणे पालन
केले जाईल यांची दक्षता संबंधित कार्यालयांनी घ्यावी.
# Page 2
शासन परिपत्रक क्रमांकः गोपअ-२०१८/( प्र.३९/२०१८)/गो.का.
१) उपविभागीय अधिकारी/अभियंता, उप अभियंता, सहाय्यक कार्यकारी अभियंता व सहाय्यक अभियंता
श्रेणी-१ संवर्गातील अधिकाऱ्यांचे मूळ गोपनीय अहवाल संबंधित अधिकारी ते कार्यरत असलेल्या मुख्य
अभियंता/ अधीक्षक अभियंता कार्यालयाच्या स्तरावर आणि दुय्यम गोपनीय अहवाल विभागीय कार्यालयात
जतन करावेत. तसेच संबंधित अधिकारी जेथे जेथे बदलून जाईल त्या त्या कार्यालयाकडे त्यांच्या गोपनीय
अहवाल धारिका विहित कालावधीत हस्तांतरीत कराव्यात.
२) शासनस्तरावर ज्या उप अभियंता आणि तत्सम अधिकारी संवर्गातील अधिकारी यांचे गोपनीय अहवाल
जतन केलेले आहेत, त्याचे गोपनीय अहवाल संबंधित कार्यालयांकडे पाठविण्यात येतील. तसेच या
संवर्गातील अधिकारी ज्या कार्यालयात कार्यरत असतील, त्या कार्यालयाने संबंधित अधिकाऱ्यांचे गोपनीय
अहवाल, त्यांच्या पूर्वीच्या कार्यालयाकडून प्राप्त करुन घ्यावेत. जेणेकरुन त्यांच्या पदोन्नतीकरिता,
आश्वासित प्रगती योजनेचा लाभ देण्याकरिता, दक्षतारोध, स्थायित्व प्रमाणपत्राकरिता सदर अधिकारी जेथे
कार्यरत आहे, त्या कार्यालयात त्यांची अद्ययावत गोपनीय अहवाल धारिका उपलब्ध होतील.
३) सदर अधिकाऱ्यांची कार्यकारी अभियंता तथा तत्सम अधिकारी पदावर पदोन्नती होईल त्यावेळी त्यांच्या
अद्ययावत मूळ व दुय्यम गोपनीय अहवाल धारिका शासन स्तरावर जतनाकरिता विनाविलंब पाठवाव्यात.