# Page 1
पाटबंधारे संशोधन व विकास संचालनालय, पुणे या कार्यालयाचे प्रशासकीय नियंत्रण मुख्य अभियंता (पा) व सह सचिव, जलसंपदा विभाग, मंत्रालय, मुंबई यांच्याकडे सोपविण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- आढावा-२०२१/प्र.क्र.७२/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०४ मे, २०२२.
वाचा: १) WRD-Restructuring/2009/(16/09)/WR (Est.), Dt.12/10/2010 २) जलसंपदा विभाग, शासन निर्णय क्र. आढावा- २०१७/प्र.क्र.१४२/२०१७/आ(प्रशि) दिनांक १३/०७/२०१७.
३) अधीक्षक अभियंता व संचालक, पाटबंधारे संशोधन व विकास संचालनालय, पुणे यांचे पत्र क्र.पासविसं/प्रलि-१/४१३०/२०२१ दिनांक २८.१०.२०२१
४) महासंचालक,संकल्पन,प्रशिक्षण,जलविज्ञान, संशोधन व सुरक्षितता,नाशिक यांचे पत्र क्र.मसं/संप्रजसंसु/आस्था-२/१९५/२०२१ दिनांक ०८.१०.२०२१
प्रस्तावना: जलसंपदा विभागांतर्गत पाटबंधारे संशोधन व विकास संचालनालय, पुणे या कार्यालयाचे संनियंत्रण संदर्भ क्रमांक (२) येथील शासन निर्णयान्वये महासंचालक, संकल्पन, प्रशिक्षण, जलविज्ञान, संशोधन व सुरक्षितता, नाशिक (DTHRS) यांच्याकडे सोपविण्यात आले होते. तथापि, पाटबंधारे संशोधन व विकास संचालनालय, पुणे या कार्यालयाकडे सोपविण्यात आलेली कामे व त्याचे कार्यक्षेत्र हे संपूर्ण महाराष्ट्रभर असल्याने सदर संचालनालयाचे प्रशासकीय नियंत्रण थेट शासनाच्या नियंत्रणाखाली आणण्याबाबत शासनाने खालीलप्रमाणे निर्णय घेतला आहे.
शासन निर्णय : - जलसंपदा विभागांतर्गतच्या अधीक्षक अभियंता व संचालक, पाटबंधारे संशोधन व विकास संचालनालय, पुणे या कार्यालयाकडे सोपविण्यात आलेली कामे परिणामकारकरित्या होण्याच्या दृष्टीने त्यांचे प्रशासकीय नियंत्रण मुख्य अभियंता (पा) व सह सचिव, जलसंपदा विभाग, मंत्रालय, मुंबई यांच्याकडे सोपविण्यात येत आहे.
२. सदर संचालनालयाच्या केवळ प्रशासकीय नियंत्रणात बदल करण्यात येत असून मंजूर आस्थापना, कार्यालयीन जागा व तांत्रिक नियंत्रणात कोणताही बदल करण्यात आलेला नाही.
# Page 2
शासन निर्णय क्रमांकः आढावा-२०२१/प्र.क्र.७२/आ.(पुनर्रचना),
३. उपरोक्त प्रमाणे होणाऱ्या बदलाबाबत आवश्यक ती सर्व कार्यवाही अधीक्षक अभियंता व संचालक, पाटबंधारे संशोधन व विकास संचालनालय, पुणे यांनी करावी व केलेल्या कार्यवाहीचा अनुपालन अहवाल शासनास त्वरीत सादर करावा. तसेच, मुदतवाढीचे प्रस्ताव सादर करताना आवश्यक ते बदल करुन मुदतवाढीचे प्रस्ताव शासनास सादर करावेत.