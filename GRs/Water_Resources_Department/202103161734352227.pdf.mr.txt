# Page 1
उजनी जलविद्युत उपविभाग क्र.१, मोहोळ या उप विभागीय कार्यालयाचे मुख्यालय सोलापूर येथे कार्यान्वित करणेबाबत..
महाराष्ट्र शासन
जलसंपदा विभाग
शासन निर्णय क्रमांक :- आढावा-२०२०/प्र.क्र.६४/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- १६ मार्च, २०२१.
वाचा:- १. वित्त विभाग, शासन निर्णय क्र. १०९२/सीआर/८०६/व्यय-६, दि.१५.१०.१९९२.
प्रस्तावना:
कार्यकारी अभियंता, उजनी जलविद्युत विभाग, इंदापूर या विभागांतर्गतचे उजनी जलविद्युत
उपविभाग क्र.१, मोहोळ या उप विभागाकडे असलेल्या उपसा सिंचन योजनांची कामे व त्यांचे मोहोळ व
सोलापूर पासूनचे अंतर विचारात घेता प्रशासकीय सोयीच्या दृष्टीने उजनी जलविद्युत उपविभाग क्र.१,
मोहोळ या उप विभागीय कार्यालयाचे मुख्यालय मोहोळ येथून सोलापूर येथे स्थलांतरीत करण्याची बाब
शासनाच्या विचाराधीन होती. त्यानुसार पुढीलप्रमाणे निर्णय घेण्यात येत आहे.
शासन निर्णय :
मुख्य अभियंता (विद्युत), जलविद्युत प्रकल्प, मुंबई यांच्या अधिनस्त अधीक्षक अभियंता, उभारणी
मंडळ, कोल्हापूर या मंडळ कार्यालयाच्या अधिपत्याखालील कार्यकारी अभियंता, उजनी जलविद्युत
विभाग, इंदापूर या विभागांतर्गतचे उजनी जलविद्युत उपविभाग, क्र. १, मोहोळ हे उपविभागीय कार्यालय
मोहोळ येथून सोलापूर येथे स्थलांतरीत करण्यास खालील अटींच्या अधीन राहून मान्यता देण्यात येत
आहे.
१. स्थलांतरानंतरही उजनी जलविद्युत उपविभाग, क्र. १, सोलापूर या उप विभागीय कार्यालयाचे
मंडळीय नियंत्रण अधीक्षक अभियंता, उभारणी मंडळ, कोल्हापूर व विभागीय नियंत्रण कार्यकारी
अभियंता, उजनी जलविद्युत विभाग, इंदापूर यांच्याकडे राहील.
२. स्थलांतरीत उप विभागीय कार्यालय मूळ कार्यभारासह व मंजूर पदांसह स्थलांतरीत
मुख्यालयाच्या ठिकाणी कार्यरत राहील.
# Page 2
शासन निर्णय क्रमांकः आढावा-२०२०/प्र.क्र.६४/आ.(पुनर्रचना),
३. स्थलांतरीत उप विभागीय कार्यालय शासकीय जागेतच कार्यान्वित करण्यात यावे, त्यासाठी
बांधकामाचा वेगळ्याने खर्च करू नये. तसेच, सध्याच्या कार्यरत उप विभागातील उपलब्ध
साहित्याचाच वापर करण्यात यावा.
४. प्रशासकीय व आस्थापनाच्या खर्चात वाढ होणार नाही याची दक्षता घ्यावी, जेणेकरून शासनावर
कोणताही आर्थिक भार पडणार नाही.
२. उप विभागीय कार्यालयाच्या मुख्यालय बदलानुसार सदर कार्यालय दिनांक ०५ एप्रिल, २०२१
पासून सोलापूर येथे शासकीय जागेत कार्यान्वित होईल यादृष्टीने मुख्य अभियंता (विद्युत), जलविद्युत
प्रकल्प, मुंबई तसेच, अधीक्षक अभियंता, उभारणी मंडळ, कोल्हापूर व कार्यकारी अभियंता, उजनी
जलविद्युत विभाग, इंदापूर यांनी आवश्यक ती सर्व कार्यवाही तात्काळ करावी.
३. शासन निर्णय, वित्त विभाग क्र. १०९२/सीआर-८०६/व्यय-६, दिनांक १५/१०/१९९२ मधील
तरतूदींनुसार विभागास प्रदान केलेल्या प्राधिकारानुसार हा आदेश निर्गमित करण्यात येत आहे
# Page 3