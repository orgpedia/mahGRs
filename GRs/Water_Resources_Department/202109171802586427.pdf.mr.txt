# Page 1
मुख्य अभियंता (यांत्रिकी), जलसंपदा विभाग, नाशिक अंतर्गतच्या विभागीय कार्यालयाच्या नियंत्रण व उपविभागाच्या मुख्यालय व नियंत्रणातील बदलाबाबत.
महाराष्ट्र शासन
जलसंपदा विभाग
शासन निर्णय क्रमांक :- आढावा-२०२०/प्र.क्र.५३/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक :- १७ सप्टेंबर, २०२१.
वाचा:- १) वित्त विभाग, शासन निर्णय क्र. ईआरडब्ल्यू-१०८३/सीआर-६११/८३/एडीएम-९, दि.०८ मार्च,१९८४.
२) मुख्य अभियंता (यांत्रिकी), जलसंपदा विभाग, नाशिक यांचे पत्र क्र.मुअयां/ तां- ०९/१३८७/२०२१, दि.२६/०८/२१.
प्रस्तावना:
यांत्रिकी मंडळ, नाशिक अंतर्गतच्या मुख्य द्वार उभारणी पथक क्र.५, नाशिक यांच्या अधिपत्याखालील द्वार उभारणी उपविभाग, केडगाव, अहमदनगर या उपविभागांतर्गत गोदावरी खोऱ्यातील मुळा धरण व कालवा, मुसळवाडी, मुळा भागाडा चाऱ्या इ. प्रकल्पांची द्वार दुरुस्ती, कालवा स्वच्छता, निळवंडे प्रकल्प द्वार उभारणी व द्वार दुरुस्ती कामे आहेत. सदर कामे ही केडगांव मुख्यालयापेक्षा राहूरी जवळ असून तांत्रिक व प्रशासकीय नियंत्रण राखणे सोयीचे असल्याने सदर उपविभागीय कार्यालय केडगाव येथून राहूरी येथे स्थलांतरीत करणे तसेच यांत्रिकी विभाग, अहमदनगर या विभागीय कार्यालयाच्या नियंत्रणाखाली संलग्न करणे व गोदावरी मराठवाडा पाटबंधारे विकास महामंडळ, औरंगाबाद अंतर्गतच्या यांत्रिकी स्वरुपाची कामे सुरळीतपणे करण्याच्या अनुषंगाने यांत्रिकी मंडळ, पुणे यांच्या अधिनस्त असलेला “यांत्रिकी विभाग, अहमदनगर” हा विभाग “यांत्रिकी मंडळ, नाशिक” अंतर्गत वर्ग करण्याची बाब शासनाच्या विचाराधिन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय :
मुख्य अभियंता (यांत्रिकी), जलसंपदा विभाग, नाशिक अंतर्गतच्या यांत्रिकी मंडळ, नाशिक यांच्या अधिपत्याखालील मुख्य द्वार उभारणी पथक क्र.५, नाशिक यांच्या अधिनस्त असलेले "द्वार उभारणी उपविभाग, केडगाव" हे उपविभागीय कार्यालय केडगाव येथून राहूरी येथे “यांत्रिकी उपविभाग, राहूरी” या नावाने स्थलांतरीत करुन “यांत्रिकी विभाग, अहमदनगर” या विभागीय कार्यालयांच्या अंतर्गत संलग्न करण्यात येत आहे.
२. तसेच, गोदावरी मराठवाडा पाटबंधारे विकास महामंडळ, औरंगाबाद अंतर्गत असलेल्या यांत्रिकी स्वरुपाची कामे सुरळीतपणे पार पडण्याच्या अनुषंगाने यांत्रिकी मंडळ, पुणे अंतर्गतच्या “यांत्रिकी विभाग, अहमदनगर” या विभागीय कार्यालयाचे नियंत्रण “यांत्रिकी मंडळ, नाशिक” यांच्याकडे वर्ग करण्यात येत आहे.
# Page 2
शासन निर्णय क्रमांकः आढावा-२०२०/प्र.क्र.५३/आ.(पुनर्रचना),
३. उपरोक्त विभाग व उपविभागीय कार्यालयांच्या मुख्यालय व नियंत्रणातील बदल खालील अटींच्या अधीन राहून मान्यता देण्यात येत आहे.
१. उपरोक्त यांत्रिकी विभाग, अहमदनगर या विभागीय कार्यालयाचे मंडळीय नियंत्रण यांत्रिकी मंडळ, नाशिक यांच्याकडे व त्यांतर्गतच्या उपविभागीय कार्यालयांचे विभागीय नियंत्रण कार्यकारी अभियंता, यांत्रिकी विभाग, अहमदनगर यांच्याकडे राहील.
२. उपरोक्त प्रमाणे करण्यात आलेले बदल वगळून यांत्रिकी मंडळ, नाशिक व यांत्रिकी मंडळ, पुणे यांच्या सद्याच्या रचनेत व मंजूर आस्थापनेत कोणताही बदल करण्यात येऊ नये.
३. स्थलांतरीत उप विभागीय कार्यालय मूळ कार्यभारासह व मंजूर पदांसह स्थलांतरीत मुख्यालयाच्या ठिकाणी कार्यरत राहील.
४. स्थलांतरीत उप विभागीय कार्यालय शासकीय जागेतच कार्यान्वित करण्यात यावे, त्यासाठी बांधकामाचा वेगळ्याने खर्च करू नये. तसेच, सध्याच्या कार्यरत उप विभागातील उपलब्ध साहित्याचाच वापर करण्यात यावा.
५. प्रशासकीय व आस्थापनाच्या खर्चात वाढ होणार नाही याची दक्षता घ्यावी, जेणेकरून शासनावर कोणताही आर्थिक भार पडणार नाही.
४. उपरोक्त प्रमाणे बदल होत असलेल्या मंडळ, विभाग व उपविभागीय कार्यालयांची बदलानंतरची रचना विवरणपत्र - अ प्रमाणे राहील. तसेच, उपरोक्त मुख्यालय व नियंत्रणातील बदल हे दि. ०१.१०.२०२१ पासून अंमलात येतील यादृष्टीने मुख्य अभियंता (यांत्रिकी), जलसंपदा विभाग, नाशिक यांनी आवश्यक ती सर्व कार्यवाही तत्काळ करावी.
५. शासन निर्णय, वित्त विभाग क्र. ईआरडब्ल्यू- १०८३/सीआर-६११/८३ / एडीएम-९, दि. ०८ मार्च,१९८४ मधील तरतूदींनुसार, संबंधित विभाग व त्यांतर्गतच्या उपविभागांकरीता आहरण व संवितरण अधिकारी व नियंत्रक अधिकारी म्हणून घोषित करण्याबाबत प्रदेश व संबंधित मंडळ कार्यालयाने कार्यवाही करावी. तसेच उपरोक्त प्रमाणे केलेल्या कार्यवाहीचा अनुपालन अहवाल शासनास सादर करावा.
# Page 3
# Page 4