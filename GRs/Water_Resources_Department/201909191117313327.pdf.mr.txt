# Page 1
बेडगा साठवण तलाव, ता. उमरगा जि. उस्मानाबाद, या योजनेस देण्यात आलेली प्रशासकीय मान्यता रद्द करणेबाबत
महाराष्ट्र शासन
जलसंपदा विभाग
शासन निर्णय क्रमांक: संकीर्ण २०१७/(२८९/२०१७)/ लपा
मंत्रालय, मुंबई ४०० ०३२.
दिनांक : १८ सप्टेंबर, २०१९
वाचा १) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे जा.क्र.मकृखोविमं/०३/(८१०/२०१५)/प्र.बा. कार्या-४/५३१२/२०१७, दि.१४/१२/२०१७ चे पत्र.
२) शासन निर्णय क्र.लपात १००१/(२१/२००१)/लपा-१, दिनांक २०/०७/२००१ प्रस्तावना बेडगा साठवण तलाव, ता. उमरगा जि. उस्मानाबाद, या योजनेस संदर्भ क्र. २ येथील शासन निर्णयान्वये रु. १५१.०० लक्ष इतक्या किंमतीस मूळ प्रशासकीय मान्यता प्रदान करण्यात आली होती. तथापि प्रकल्पाचे काम करण्यास प्रकल्पग्रस्तांचा तीव्र विरोध आहे. त्यामुळे बेडगा साठवण तलाव, ता. उमरगा जि.उस्मानाबाद, या योजनेस देण्यात आलेली प्रशासकीय मान्यता रद्द करणेबाबतचा प्रस्ताव शासनाच्या विचाराधीन होता. सदर प्रस्तावासंदर्भात शासनाने पुढीलप्रमाणे निर्णय घेतला आहे.
शासन निर्णय उपरोक्त वस्तुस्थिती विचारात घेता शासनाने आता बेडगा साठवण तलाव, ता.उमरगा जि.उस्मानाबाद, या योजनेस संदर्भ क्र. २ च्या शासन निर्णयान्वये दिलेली प्रशासकिय मान्यता या शासन निर्णयाद्वारे रद्द करण्यात येत आहे. त्यामुळे या योजनेचे लेखे बंद करण्यात यावे तसेच या प्रशासकिय मान्यतेअंतर्गत यापुढे कुठलाही खर्च करण्यात येवू नये.
तसेच एकात्मिक जल आराखड्यानुसार बेडगा साठवण तलाव, ता. उमरगा जि. उस्मानाबाद या प्रकल्पाकरिता आरक्षित केलेल्या पाणी वापराच्या फेरनियोजनाबाबत आवश्यक ती कार्यवाही करण्याची व ISWP मध्ये योग्य त्या सुधारणा करण्याची कार्यवाही महाराष्ट्र कृष्णा खोरे विकास महामंडळ, पुणे यांनी करावी.
# Page 2