# Page 1
विदर्भातील गोंदिया, भंडारा, गडचिरोली, चंद्रपूर, नागपूर या विदर्भातील जिल्ह्यातील प्रकल्पासाठी पाणी उपलब्धता प्रमाणपत्र देण्याचे अधिकार पुनःश्च मुख्य अभियंता, जलसंपदा विभाग, नागपूर यांना देणेबाबत.
महाराष्ट्र शासन
जलसंपदा विभाग
शासन परिपत्रक क्र.पाउप्र-२०२०/(१९४/२०२०)/जसंअ
मादाम कामा मार्ग, हुतात्मा राजगुरू चौक, मंत्रालय,
मुंबई-४०० ०३२
दिनांक : १३/०३/२०२३
वाचा: १. शासन परिपत्रक क्र.पाउप्र २०१२/१३७/(७१/२०१२)/जसंअ,दि.१९ जुलै,२०१३ २. शासन परिपत्रक क्र.पाउप्र २०२० /(१९४/२०२०)/जसंअ, दि.११ नोव्हेंबर २०२०.
शुध्दीपत्रक : पाण्याचा हिशोब व सर्व नद्यांचे जललेखा अद्ययावत करण्याचे काम तसेच एकात्मिक राज्य जल
आराखडयानुसार जललेखे सुधारीत करून प्रत्येक उपखोरेनिहाय प्रमाणित पाण्याचा हिशोब नव्याने मांडणे व
तो राखणे हे मुख्य अभियंता, जलविज्ञान व धरण सुरक्षितता, नाशिक यांचेतर्फे करणेत येत असलेने व पाणी
उपलब्धता प्रमाणपत्र देण्याचे कार्यात एकसूत्रता येण्याच्या दृष्टीने शासनाने वरील संदर्भ क्र.-२ येथील
परिपत्रकानुसार विदर्भातील गोंदिया, भंडारा, गडचिरोली, चंद्रपूर व नागपूर या जिल्ह्यातील प्रकल्पासाठी
पाणी उपलब्धता प्रमाणपत्र देण्याचे अधिकार मुख्य अभियंता, जलविज्ञान व धरण सुरक्षितता, नाशिक
यांचेकडे सोपविण्यात आले होते. तथापि, क्षेत्रीय कार्यालयांना तातडीने पाणी उपलब्धता प्रमाणपत्र प्राप्त
होण्याच्या अनुषंगाने तसेच याबाबत स्थानिक लोकप्रतिनिधी यांनी केलेल्या आग्रही मागणीचा विचार करता
विदर्भातील गोंदिया, भंडारा, गडचिरोली, चंद्रपूर व नागपूर या जिल्ह्यातील प्रकल्पासाठी पाणी उपलब्धता
प्रमाणपत्र देण्याचे मुख्य अभियंता, जलविज्ञान व धरण सुरक्षितता, नाशिक यांचेकडे संदर्भ क्र.२ येथील
परिपत्रकानुसार सोपविण्यात आलेले अधिकार आता रह करण्यात येत आहेत.
त्यामुळे, विदर्भातील गोंदिया, भंडारा, गडचिरोली, चंद्रपूर व नागपूर या जिल्ह्यातील प्रकल्पासाठी
पाणी उपलब्धता प्रमाणपत्राबाबतची कार्यप्रणाली जलदगतीने होण्यासाठी खालील प्रमाणे कार्यवाही करण्यात
यावी.
१) यापूढे विदर्भातील गोंदिया, भंडारा, गडचिरोली, चंद्रपूर व नागपूर या जिल्ह्यातील प्रकल्पासाठी पाणी उपलब्धता प्रमाणपत्र देण्याबाबतची कार्यवाही मुख्य अभियंता, जलसंपदा विभाग, नागपूर यांनी संदर्भ क्र.१ येथील परिपत्रकानुसार करणेत यावी.
# Page 2
शासन परिपत्रक क्रमांकः पाउप्र-२०२०/(१९४/२०२०)/जसंअ
२) त्यानुषंगाने विदर्भातील गोंदिया, भंडारा, गडचिरोली, चंद्रपूर व नागपूर या जिल्ह्यातील प्रकल्पासाठी पाणी उपलब्धता प्रमाणपत्र मिळविण्याबाबतची आवश्यक ती माहिती मुख्य अभियंता, जलविज्ञान व धरण सुरक्षितता, नाशिक याना सादर करण्याऐवजी मुख्य अभियंता, जलसंपदा विभाग, नागपूर यांचेकडे सादर करून त्यांच्याकडून पाणी उपलब्धता प्रमाणपत्र प्राप्त करावे.
३) मुख्य अभियंता, जलसंपदा विभाग, नागपूर यांनी प्रचलित नियमांचे तंतोतन पालन करून पाणी उपलब्धता प्रस्तावावर निर्णय घ्यावा.
४) मुख्य अभियंता, जलसंपदा विभाग, नागपूर यांनी पाणी उपलब्धता प्रमाणपत्र दिलेल्या खोरे/उपखोरे जललेखा विनचूक ठेवावा व दरमहा अहवाल मुख्य अभियंता, जलविज्ञान व धरण सुरक्षितता, नाशिक यांना पाठविण्यात यावा. तसेच मुख्य अभियंता, जलसंपदा विभाग, नागपूर यांनी दिलेली प्रत्येक पाणी उपलब्धता प्रमाणपत्राची प्रत मुख्य अभियंता, जलविज्ञान व धरण सुरक्षितता, नाशिक यांना अग्रेषित करावी.
५) उपरोक्त अधिकार फक्त विदर्भातील गोंदिया, भंडारा, गडचिरोली, चंद्रपूर व नागपूर या जिल्ह्यातील अस्तित्वातील/बांधकामाधीन प्रकल्पांच्या नियोजनावर परिणाम होणार नाही यांचे मर्यादेत देण्यात येत आहेत.