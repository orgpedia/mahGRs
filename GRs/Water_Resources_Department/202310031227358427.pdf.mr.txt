# Page 1
जलसंपदा विभागातील कार्यकारी अभियंता (विद्युत व यांत्रिकी) या संवर्गाची दिनांक ०१.०१.२०२३ रोजीची तात्पुरती ज्येष्ठतायादी.
महाराष्ट्र शासन
जलसंपदा विभाग, मंत्रालय,
शासन परिपत्रक क्रमांक- काअज्ये ११२३/प्र.क्र. ३२१/२०२३/आ(वर्ग-१)
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २७ सप्टेंबर, २०२३.
वाचा : १) शासन अधिसूचना, सामान्य प्रशासन विभाग, क्रमांक- एसआरव्ही २०१६/प्र.क्र. २८१/बारा, दिनांक २१.०६.२०२१.
२) शासन परिपत्रक, जलसंपदा विभाग, क्रमांक- काअज्ये ११२२/प्र.क्र. ८९/२०२२/आ(वर्ग १), दिनांक ०८.०४.२०२२.
शासन परिपत्रक :
जलसंपदा विभागाच्या संदर्भाधीन क्रमांक - २ येथील दिनांक ०८.०४.२०२२ च्या परिपत्रकान्वये, कार्यकारी अभियंता (विद्युत व यांत्रिकी) संवर्गाची दिनांक ०१.०१.२०२१ व दिनांक ०१.०१.२०२२ रोजीची तात्पुरती ज्येष्ठतायादी, पदोन्नतीमधील आरक्षणाबाबत मा.सर्वोच्च न्यायालयात शासनाच्या वतीने दाखल केलेल्या विशेष अनुज्ञा याचिका क्र. २८३०६/२०१७ च्या अंतिम निर्णयाच्या अधिन राहून प्रसिध्द करण्यात आली आहे. सदर ज्येष्ठता सूचीच्या अनुषंगाने प्राप्त झालेले आक्षेप निकाली काढण्यात आले आहेत.
२. सामान्य प्रशासन विभागाच्या संदर्भाधीन क्रमांक- १ येथील दिनांक २१.०६.२०२१ च्या अधिसूचनेन्वये तयार करण्यात आलेल्या महाराष्ट्र नागरी सेवा (ज्येष्ठतेचे विनियमन) नियमावली, २०२१, मधील तरतुदीस अनुसरुन, कार्यकारी अभियंता (विद्युत व यांत्रिकी) संवर्गाची दिनांक ०१.०१.२०२३ रोजीची तात्पुरती ज्येष्ठतायादी (दिनांक ०१.०१.२०२२ ते ३१.१२.२०२२ या कालावधीतील स्थिती दर्शविणारी) सोबत जोडलेल्या परिशिष्ट-अ मध्ये प्रसिध्द करण्यात येत आहेत.
३. महाराष्ट्र नागरी सेवा (ज्येष्ठतेचे विनियमन) नियमावलीतील तरतुदीनुसार, पदोन्नतीचे आदेश निघाल्यापासून विहित मुदतीत नियुक्तीच्या पदावर रुजू झाल्याच्या दिनांकाला ज्येष्ठतेचा दिनांक निश्चित करावयाचा आहे. तसेच, तदर्थ पदोन्नती दिलेले अधिकारी पदोन्नतीच्या पदावरील, संवर्गातील किंवा सेवेतील ज्येष्ठतेचा लाभ मिळण्यास पात्र होत नसल्यामुळे, तदर्थ पदोन्नती ज्या दिनांकास पदोन्नतीच्या कोट्यातील रिक्त पदावर नियमित होईल, त्या दिनांकापासून संबंधित अधिकाऱ्याचे नाव ज्येष्ठता यादीमध्ये अंतर्भूत केले जाईल. त्यास अनुसरुन अपदवीधर संवर्गाच्या पदोन्नतीच्या कोट्यामधून तदर्थ पदोन्नतीने कार्यरत असलेल्या पदवीधर कार्यकारी अभियंता संवर्गातील अधिकाऱ्यांचा सदर ज्येष्ठतायादीमध्ये समावेश केलेला नाही. त्याचप्रमाणे दिनांक ०१.०१.२०२३ रोजीच्या ज्येष्ठतासूचीमध्ये दिनांक ०१.०१.२०२२ पूर्वी, सेवानिवृत्ती, स्वेच्छासेवानिवृत्ती, निधन, पदोन्नती, राजीनामा इत्यादी कारणांमुळे कार्यकारी अभियंता (विद्युत व यांत्रिकी) संवर्गात कार्यरत नसलेल्या अधिकाऱ्यांची नावे वगळण्यात आली आहेत.
# Page 2
शासन परिपत्रक क्रमांकः काअज्ये ११२३/प्र.क्र. ३२१/२०२३/आ(वर्ग-१)
४. सदर ज्येष्ठतायादी, कार्यकारी अभियंता (विद्युत व यांत्रिकी) या संवर्गाच्या निवडसूच्यांस महाराष्ट्र लोकसेवा आयोगाच्या मान्यतेच्या अधीन राहून आणि मा.सर्वोच्च न्यायालयात शासनाच्या वतीने दाखल केलेल्या विशेष अनुज्ञा याचिका क्र. २८३०६/२०१७ च्या अंतिम निर्णयाच्या अधिन राहून प्रसिध्द करण्यात येत आहेत. उपरोक्त न्यायालयीन प्रकरणांमधील न्यायनिर्णयानुसार सन २००४ नंतरच्या निवड याद्यांमध्ये बदल झाल्यास त्यानुसार ज्येष्ठतायादीमध्ये बदल होईल.
५. ज्येष्ठतेच्या विनियमातील तरतुदीनुसार, ज्येष्ठतासूचीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा फक्त कार्यकारी अभियंता (विद्युत व यांत्रिकी) संवर्गातील ज्येष्ठता निश्चित करण्याकरीता विचारात घेण्यात येईल.
६. सदर ज्येष्ठता यादीबाबत काही त्रुटी/ आक्षेप असल्यास हे परिपत्रक निर्गमित झाल्याच्या दिनांकापासून १५ दिवसांच्या आत लेखी स्वरुपात आवश्यक त्या कागदपत्रांसह विहित मार्गाने शासनाच्या निदर्शनास आणाव्यात.
# Page 3