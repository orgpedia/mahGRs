# Page 1
अंबड प्रवाही वळण योजना, ता. दिंडोरी, जि.नाशिक या योजनेस रु.१०.३३ कोटी इतक्या
किंमतीस मुळ प्रशासकीय मान्यता मिळणेबाबत.
महाराष्ट्र शासन
जलसंपदा विभाग,
शासन निर्णय क्रमांकः सुप्रमा-२०२२/(१७३/२०२२)/लपा
मंत्रालय, मुंबई - ४०० ०३२.
दिनांक:-२७/१०/२०२३
पहावे :- कार्यकारी संचालक, गोदावरी मराठवाडा पाटबंधारे विकास महामंडळ, छ.संभाजीनगर यांचे जा.क्र.गोमपाविम/तां ५/धा.क्र.२५/२०२१/३७३२, दि.१३/०४/२०२२ चे पत्र.
प्रस्तावना:
प्रवाही वळण योजना अंबड, ता. दिंडोरी, जिल्हा नाशिक ही योजना दिंडोरी तालुक्यातील अंबड या गावाजवळ स्थानिक पश्चिम वाहिनी नाल्यावर बांधण्याचे प्रस्तावित आहे. सदर प्रकल्प पश्चिम वाहिनी नदी खोऱ्यातील नार पार उप खोऱ्यात आहे.
त्याव्दारे पश्चिमेकडे वाहून जाणारे पाणी पूर्व वाहिनी गोदावरी खोऱ्यातील करंजवण धरणाच्या पाणलोट क्षेत्रात वळविणे प्रस्तावित आहे. या योजनेच्या मुळ मंजूर आराखड्यात पाणलोट क्षेत्र ०.६७ चौ.कि.मी. इतके आहे. सदर योजनेव्दारे ०.९१ द.ल.घ.मी पाणी गोदावरी खोऱ्यात वळविण्यात येणार असून ०.१३३ द.ल.घ.मी. पाणी स्थानिक वापरासाठी असे एकूण १.०४३ द.ल.घ.मी.
पाणीवापराचे नियोजन आहे. तसेच या योजनेव्दारे करंजवण धरणातील व स्थानिक वापराचे ५१ हे. क्षेत्र पुर्नस्थापित होणार आहे.
राज्य तांत्रीक सल्लागार समिती, नाशिक यांनी दि.०३/०२/२०२२ रोजी झालेल्या १६८ व्या बैठकीत या योजनेच्या रू.१०.३३ कोटीच्या मुळ प्रशासकीय मान्यता अहवालास सहमती दिली आहे.
सदर प्रकल्प लाभव्य गुणोत्तराच्या मापदंडात बसतो, वळण योजनांसाठी पाणीसाठ्याचे प्रतिसघी किंमतीचे मापदंड नाहीत, तथापि सदर योजना डोंगरी क्षेत्रात येत असून लपा योजनांचे मापदंड विचारात घेता प्रकल्प मापदंडात बसतो. म्हणून नियोजन व वित्त विभागाच्या सहमतीने सदर प्रकल्प मा.मंत्रीमंडळ मान्यतेसाठी सादर केला होता. त्यानुसार मा.मंत्रीमंडळाने दिनांक १६/०९/२०२३ रोजी झालेल्या बैठकीत या प्रकल्पास मान्यता प्रदान केली आहे. सदर मान्यतेनुसार मुळ प्रशासकीय मान्यता देण्याचा निर्णय निर्गमीत करण्याचा प्रस्ताव शासनाचे विचारार्थ होता.
शासन निर्णय :
या विषयावरील विभागाने सादर केलेल्या प्रस्तावावर मंत्रीमंडळाने चर्चा केली आणि प्रवाही वळण योजना अंबड, ता.दिंडोरी, जिल्हा नाशिक, या योजनेस दरसूची २०२१-२२ वर आधारित रु.१०.३३ कोटी (दहा कोटी, तेहेत्तीस लक्ष फक्त) इतक्या किंमतीस (प्रत्यक्ष कामासाठी एकूण रु.९.३९ कोटी व अनुषंगीक खर्च रू. ०.९४ कोटी) खालील अटींच्या अधीन राहून मुळ प्रशासकीय मान्यता प्रदान करण्याबाबत निर्णय घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) सदर प्रस्तावावर नियोजन विभाग व वित्त विभागाने उपस्थित केलेल्या मुद्यांची पूर्तता करून अनुपालन सादर करण्याचे अटीचे अधीन राहून सदर प्रस्तावास मान्यता देण्यात यावी.
२) संपूर्ण प्रकल्प हा प्र.मा.किंमतीच्या मर्यादेत करण्याची जबाबदारी महामंडळाची राहील.
३) सदर प्रकल्पाच्या मुळ प्र.मा. प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
४) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
५) सदर प्रकल्पावर लाभधारकांची पाणी वापर संस्था स्थापन करण्याची कार्यवाही वेळीच पूर्ण करावी.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८० सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका" या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
# Page 2
शासन निर्णय क्रमांकः सुप्रमा-२०२२/(१७३/२०२२)/लपा
नियोजन विभागाच्या अनौपचारिक संदर्भ क्र.२२६/२०२३ कार्यासन १४३४, दिनांक १३/०९/२०२३ अन्वये व वित्त विभागाच्या अनौपचारिक संदर्भ क्र.३४५/२०२३ कार्यासन व्यय-१२, दिनांक १४/०९/२०२३ अन्वये प्राप्त सहमती नुसार तसेच सदर शासन निर्णय, दिनांक १६/०९/२०२३ रोजी झालेल्या मा.मंत्रीमंडळाच्या बैठकीतील निर्णयानुसार (मा. मुख्य सचिव कार्यालय, साप्रवि, मंत्रालय, मुंबई यांचे पत्र दिनांक ०३/१०/२०२३) निर्गमित करण्यात येत आहे.
या योजनेस प्रदान करण्यात आलेली मुळ प्रशासकीय मान्यता लपा कार्यासनाच्या प्रशासकीय मान्यता नोंदवहीत २६४ या अनुक्रमांकावर नोंदविण्यात आली आहे.
# Page 3