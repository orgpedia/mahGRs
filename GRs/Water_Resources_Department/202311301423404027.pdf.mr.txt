# Page 1
तिल्लारी आंतरराज्य पाटबंधारे प्रकल्प, ता. दोडामार्ग, जि. सिंधुदुर्ग या प्रकल्पांतर्गंत मौजे केंद्रे (खुर्द), केंद्रे (बुद्रुक) व बुडित क्षेत्रातील अन्य गावातील २२ प्रकल्पग्रस्तांना विशेष बाब म्हणून नोकरी ऐवजी एकरकमी अनुदान देण्याबाबत
महाराष्ट्र शासन
जलसंपदा विभाग
शासन निर्णय क्रमांकः तिलारी-१०१८/प्र.क्र.६२१/१८/मोप्र-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक : ३०/११/२०२३.
वाचा : १) शासन निर्णय, महसुल व वन विभाग, शासन निर्णय क्र. आरपीए २९ (अ) /९५/प्र.क्र.६/र- ३ दि. २६/०३/२००४.
२) शासन निर्णय, जलसंपदा विभाग क्र. तिलारी-०११३/(५०/२०१३)/मोप्र-१, दि. ०२.०२.२०१३.
३) मा. मुख्यमंत्री, महाराष्ट्र राज्य व मा. मुख्यमंत्री, गोवा राज्य यांच्या सह्याद्री अतिथीगृह, मुंबई येथे दि. ०१.०८.२०१४ रोजी झालेल्या बैठकीचे इतिवृत्त.
४) शासन निर्णय, जलसंपदा विभाग क्र. तिलारी- ०७१११/(प्र.क्र.५३४/२०११)/मोप्र-१, दि. १७.०६.२०१५.
५) जिल्हाधिकारी कार्यालय, सिंधुदुर्ग यांचे क्र. डेस्क पुनर्वसन १४/०२/तिलारी/केंद्रे खु.बु./२०, दि. १५.०५.२०२० रोजीचे पत्र.
६) जिल्हाधिकारी कार्यालय, सिंधुदुर्ग यांचे क्र. डेस्क- १४/पुनर्वसन-१/आ.क्र.२९२१/२०२१, दि. २९.०४.२०२१ रोजीचे पत्र.
७) तिलारी आंतरराज्य प्रकल्पाच्या मुंबई येथे दि. ०७.१०.२०२१ रोजी झालेल्या १९ व्या स्थायी समितीच्या बैठकीचे इतिवृत्त.
८) कार्यकारी संचालक, कोंकण पाटबंधारे विकास महामंडळ, ठाणे यांचे क्र. कोंपाविम/ तां १ / तिल्लारी - अनुदान / धा (१८) प्र.क्र./३३२६ / सन २०२२ दि. १३.१०.२०२२ रोजीचे पत्र.
९) कोंकण पाटबंधारे विकास महामंडळाच्या नियामक मंडळाच्या दिनांक १९.०६.२०२३ रोजी झालेल्या ८४ व्या बैठकीत पारीत केलेला ठराव क्र. ८४/१८.
१०) कार्यकारी संचालक, कोंकण पाटबंधारे विकास महामंडळ, ठाणे यांचे क्र. कोंपाविम/ तां १/तिल्लारी-अनुदान/धा (१८) प्र.क्र./२६२४/सन २०२३ दि. २५.०७.२०२३ रोजीचे पत्र.
११) मा. मुख्यमंत्री, महाराष्ट्र राज्य यांचे अध्यक्षतेखाली व मा. मुख्यमंत्री, गोवा राज्य यांच्या सहअध्यक्षतेखाली सह्याद्री अतिथी गृह, मुंबई येथे दि. १७.०६.२०२३ रोजी झालेल्या ६ व्या बैठकीचे इतिवृत्त दि. २६.०९.२०२३.
प्रस्तावना : तिल्लारी आंतरराज्य पाटबंधारे प्रकल्प ता. दोडामार्ग, जि. सिंधुदुर्ग हा प्रकल्प गोवा व महाराष्ट्र राज्याचा संयुक्त प्रकल्प आहे. मा. मुख्यमंत्री, महाराष्ट्र राज्य व मा. मुख्यमंत्री, गोवा राज्य यांच्यासमवेत दि.
०१.०८.२०१४ रोजी झालेल्या बैठकीतील कार्यवृत्तानुसार तिल्लारी प्रकल्पग्रस्तांना नोकरी ऐवजी प्रति कुटुंब
# Page 2
शासन निर्णय क्रमांकः तिलारी-१०१८/प्र.क्र.६२१/१८/मोप्र-१
रू. ५.०० लक्ष इतके एकरकमी अनुदान देण्याचा निर्णय घेण्यात आला. त्याअनुषंगाने तिलारी प्रकल्पाच्या बुडीत क्षेत्रामुळे विस्थापित झालेल्या ९४७ प्रकल्पग्रस्तांना विशेष बाब म्हणून नोकरी ऐवजी रु.५.०० लक्ष प्रति कुटुंब इतके एकरकमी अनुदान देण्याबाबत उपरोक्त संदर्भ क्र. ४ अन्वये निर्णय घेण्यात आला. तद्नंतर यासंदर्भात मौजे केंद्रे (खुर्द) व केंद्रे (बुद्रुक) ता. दोडामार्ग, जि. सिंधूदुर्ग या गावातील विशेष पुनर्वसन करण्यात आलेल्या प्रकल्पग्रस्तांकडून नोकरी ऐवजी विशेष बाब म्हणून अनुदान मंजूर करणेबाबत मागणी करण्यात आली.
त्याअनुषंगाने संदर्भ क्र. ५ येथील पत्रान्वये १० प्रकल्पग्रस्तांची यादी अंतिम करण्यात आली. तसेच, शासन निर्णय दि. १७/०६/२०१५ च्या यादीत समावेश करावयाचे राहून गेलेल्या बुडीत क्षेत्रातील अन्य गावातील प्रकल्पग्रस्तांबाबत संदर्भ क्र. ६ येथील पत्रान्वये १२ प्रकल्पग्रस्तांची यादी अंतिम करण्यात आली. अशाप्रकारे एकूण २२ (१०+१२) प्रकल्पग्रस्तांची यादी जिल्हाधिकारी, सिंधुदुर्ग यांनी अंतिम केली आहे. कोकण पाटबंधारे विकास महामंडळ, ठाणे यांच्या ८४ व्या नियामक मंडळाच्या बैठकीत एकूण २२ प्रकल्पग्रस्तांना नोकरीऐवजी एकरकमी अनुदान देण्यास मान्यता दिलेली आहे. त्यास अनुसरून तिल्लारी आंतरराज्य पाटबंधारे प्रकल्प, ता. दोडामार्ग, जि. सिंधुदुर्ग या प्रकल्पांतर्गंत मौजे केंद्रे (खुर्द), केंद्रे (बुद्रुक) व बुडित क्षेत्रातील अन्य गावातील २२ प्रकल्पग्रस्तांना नोकरीच्या बदल्यात एकरकमी अनुदान मंजूर करण्याची बाब शासनाच्या विचाराधीन होती.
शासन निर्णय: तिल्लारी आंतरराज्य पाटबंधारे प्रकल्प, ता. दोडामार्ग, जि. सिंधुदुर्ग या प्रकल्पांतर्गंत मौजे केंद्रे (खुर्द), केंद्रे (बुद्रुक) व तिलारी प्रकल्पाच्या बुडित क्षेत्रातील अन्य गावातील २२ प्रकल्पग्रस्तांना नोकरी ऐवजी एकरकमी प्रत्येकी रू. ५.०० लक्ष (अक्षरी रूपये पाच लक्ष) प्रमाणे एकूण रू. १.१० कोटी (अक्षरी रूपये एक कोटी दहा लक्ष) इतके एकूण दायित्व निर्माण होणार असून, तिलारी प्रकल्प हा महाराष्ट्र व गोवा राज्याचा संयुक्त प्रकल्प असल्याने आंतरराज्य करारानुसार, सदरचा खर्च महाराष्ट्र राज्याचा हिस्सा रू.२९.३७ लक्ष (२६.७० %) व गोवा राज्याचा हिस्सा रू. ८०.६३ लक्ष (७३.३० %) विशेष बाब म्हणून अनुदान मंजूर करण्यात येत आहे. सदरहू महाराष्ट्र राज्याच्या हिश्श्याची रक्कम रू. २९.३७ लक्ष (अक्षरी रूपये एकोणतीस लक्ष सदतीस हजार फक्त) इतका खर्च “४७००-मोठे पाटबंधारे यावरील भांडवली खर्च” या प्रधानशिर्षाखाली तिलारी आंतरराज्य प्रकल्पास मंजुर असलेल्या अनुदानातून भागविण्यात यावा. प्रकल्पग्रस्तांना एकरकमी अनुदानाची रक्कम संबंधित प्रकल्पग्रस्तांच्या बँक खात्यात थेट जमा करण्यात यावी. सदर शासन निर्णय हा तिलारी प्रकल्पासाठी विशेष बाब म्हणून समजला जाईल. या शासन निर्णयाचा पूर्व उदाहरण म्हणून कुठेही वापर करता येणार नाही.
२. हा शासन निर्णय वित्त विभागाचा अनौपचारिक संदर्भ क्रमांक ३७४/२३/व्यय-१२, दिनांक १९/१०/२०२३ व क्रमांक ३३०/२०२३/व्यय-९, दिनांक २६/१०/२०२३ अन्वये प्राप्त झालेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः तिलारी-१०१८/प्र.क्र.६२१/१८/मोप्र-१