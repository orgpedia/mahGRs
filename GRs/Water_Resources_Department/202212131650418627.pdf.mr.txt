# Page 1
अंबोली लघु पाटबंधारे योजना, ता.मुरूड,जि.रायगड,
या योजनेस द्वितीय सुधारीत
प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्र. लपायो-२०१९/(प्र.क्र.२०८ ) / खारभूमी
मंत्रालय, मुंबई - ४०० ०३२.
दिनांक : १३ डिसेंबर, २०२२
पहावे : १) शासन निर्णय पा.वि., क्र. एमडीएल/१०८०/२३६/२२४८-जसंअ, दि. ०१.१२.१९८० २) शासन निर्णय पा.वि., क्र. लपायो-१५९४/३३९/९४/खारभूमी, दि. २६.०८.१९९४ ३) शासन निर्णय पा.वि., क्र. लपायो-११९४/३२७/(१६०/९७)/खारभूमी, दि. २७.०४.२००१ ४) कोकण पाटबंधारे विकास महामंडळ, ठाणे यांचा निर्णय क्र. कोंपाविम/तां.४/२६५५/०५, दि. २८.१०.२००५ ५) शासन निर्णय जलसंपदा विभाग क्र. लपायो-२०१०/(३८९/२०१०)/खारभूमी, दि. ०७.१०.२०१० ६) वित्त विभागाचे पत्र क्र.व्यअस-२०२२/ प्र.क्र.१११/ अर्थ-२, दि.०४ ऑक्टोंबर, २०२२
प्रस्तावना:
--------------------------------------------------------------------------------------------------------------
| अंबोली ल.पा. योजना, ता. मुरुड, जि. रायगड येथील म्हसळा खोऱ्यातील स्थानिक नाल्यावर मुरुड |
| तालुक्यातील गोयगान जवळ मुख्य धरण बांधण्यात येत आहे. या योजनेमुळे ९.९६ द.ल.घ. मी. पाणीसाठा होणार |
| आहे. सदर योजना कोकण पाटबंधारे विकास महामंडळांतर्गत "उर्वरीत महाराष्ट्र" या प्रदेशांतर्गत आहे. योजनेद्वारे |
| रायगड जिल्हयामधील मुरुड तालुक्यातील ६१६ हे. क्षेत्र सिंचनाखाली आणण्याचे नियोजित आहे. |
| सदर प्रकल्पास संदर्भ क्र.१ येथील दि. ०१.१२.१९८० च्या शासन निर्णयान्वये प्रादेशिक दरसूची सन १९७९ |
| ८० नुसार रु. ३.३० कोटी रकमेस मूळ प्रशासकीय मान्यता प्रदान करण्यात आली आहे. सदर प्रकल्पास संदर्भ क्र.२ |
| येथील दि. २६.०८.१९९४ च्या शासन निर्णयान्वये प्रादेशिक दरसूची सन १९९२-९३ नुसार रु.१०.६३ कोटी रकमेस |
| पुन: प्रशासकीय मान्यता प्रदान करण्यात आली आहे. त्यानंतर संदर्भ क्र. ३ येथील दि. २७.०४.२००१ च्या शासन |
| निर्णयान्वये प्रादेशिक दरसूची सन १९९९-२००० नुसार रु.१८.२४ कोटी रकमेस नवीन प्रशासकीय मान्यता प्रदान |
| करण्यात आली आहे. तसेच संदर्भ क्र. ४ येथील दि. २८.१०.२००५ च्या कोंकण पाटबंधारे विकास महामंडळाच्या |
| निर्णयान्वये प्रादेशिक दरसूची सन २००३-०४ नुसार रु. २७.३४ कोटी रकमेस नवीन प्रशासकीय मान्यता प्रदान |
| करण्यात आली आहे. तद्नंतर संदर्भ क्र. ५ येथील दि. ०७.१०.२०१० च्या शासन निर्णयान्वये प्रादेशिक दरसूची सन |
| २००९-१० नुसार रु. ५३.८९ कोटी रकमेस प्रथम सुधारीत प्रशासकीय मान्यता प्रदान करण्यात आली आहे. सदर |
| प्रकल्पाच्या सन २०१७-१८ च्या दरसुचीवर आधारीत रु. १२३.४३ कोटी किंमतीच्या व्दितिय सुधारीत प्रशासकीय |
| मान्यता प्रस्तावाबाबत, राज्य तांत्रिक सल्लागार समिती.-२ (SLTAC-II) च्या दि. १९/०८/२०१९ रोजी झालेल्या ३३ व्या |
| बैठकीत छाननी अहवालातील १ ते २७ मुद्दे विचारात घेण्याच्या अधीन राहून, समितीकडून शिफारस करण्यात आली |
| आहे. |
--------------------------------------------------------------------------------------------------------------
# Page 2
शासन निर्णय क्रमांकः लपायो -२०१९/(प्र.क्र.२०८) /खारभूमी
हा प्रस्ताव व्यय अग्रक्रम समितीच्या दि. १९ सप्टेंबर,२०२२ च्या बैठकीत ठेवण्यात आला होता. व्यय अग्रक्रम
समितीने सद्य:स्थिती, नवीन भूसंपादन कायदा, भूसंपादन खर्चात झालेली वाढ, प्रस्तावित नवीन तरतूदी इत्यादी
किंमतवाढीची कारणमिमांसा यांचा सखोल परामर्श घेऊन अंबोली लघु पाटंबधारे योजना, ता.मुरुड, जि. रायगड या
योजनेस जलसंपदा विभाग दरसूची २०१७-१८ वर आधारित रु. १२३.४३ कोटी किंमतीस द्वितीय सुधारीत प्रशासकीय
मान्यता देण्यास मान्यता दिली आहे. त्यास अनुसरून शासन पुढील आदेश निर्गमित करीत आहे.
शासन निर्णय :
अंबोली लघु पाटंबधारे योजना, ता.मुरुड, जि. रायगड या योजनेस जलसंपदा विभाग दरसूची सन
२०१७-१८ वर आधारित रु. १२३.४३ कोटी (अक्षरी रुपये एकशे तेवीस कोटी व त्रेचाळीस लक्ष फक्त ) किंमतीस
[प्रत्यक्ष कामासाठी रु. १२०.२९ कोटी व अनुषंगिक खर्च रु. ३.१४ कोटी] खालील अटींच्या अधीन राहून द्वितीय
सुधारीत प्रशासकीय मान्यता प्रदान करण्यात येत आहे. प्रकल्पाचा उपशिर्ष निहाय तरतूदींचा गोषवारा परिशिष्ट -
"अ" मध्ये सोबत जोडला आहे.
१) सदर प्रकल्पाच्या द्वितीय सुधारीत प्रशासकीय मान्यता प्रस्तावामध्ये अंतर्भुत किंमतीस तांत्रिक मान्यता प्राप्त करुन
घ्यावी.
२) योजनेच्या द्वितीय सुधारीत प्रशासकीय मान्यता प्रस्तावानुसार योजनेमधून औद्योगिक वापरासाठीचा पाणीवापर
२.१८३ द.ल.घ.मी (२२.९८%) इतका असून तो १०% पेक्षा अधिक आहे. जलसंपदा विभागाच्या शासन निर्णय दि.
१७ नोव्हेंबर, २०१६ मधी परिच्छेद क्र. २.३ नुसार १०% पेक्षा अधिकच्या औद्योगिक पाणीवापराच्या आरक्षण
प्रस्तावास आवश्यक असलेली मा. मंत्रीमंडळ उपसमितीची मान्यता घेणे आवश्यक आहे.
३) योजनेच्या पाणीवापरास "महाराष्ट्र जलसंपत्ती नियमन प्राधिकरण अधिनियम, २००५" मधील कलम १६(४) नुसार
आवश्यक असलेली राज्य जल परिषदेची मान्यता घेण्यात यावी.
४) जलसंपदा विभागाच्या दि. १३.०१.२०१७ च्या शासन निर्णयातील परिच्छेद ६ मधील तरतूदीस अनुसरून "महाराष्ट्र
सिंचन प्रणालीचे शेतकऱ्यांकडून व्यवस्थापन अधिनियम २००५" नुसार आवश्यक असलेली लाभार्थ्यांची पाणीवापर
संस्था विहीत वेळेत स्थापन करणे आवश्यक आहे. तसेच उपरोक्त शासन निर्णयातील परिच्छेद २ नुसार बंदिस्त
नलिका वितरण प्रणालीची आर्थिक व्यवहार्यता तपासून महामंडळाने मान्यता देणे आवश्यक आहे.
५) राज्यस्तरीय तांत्रिक सल्लागार समितीच्या छाननी अहवालातील मुद्द्यांची पुर्तता झाल्याची महामंडळाने खातरजमा
करावी.
६) योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रूटींची पूर्तता करणे याची सर्वस्वी जबाबदारी संबंधीत क्षेत्रिय कार्यालयांची राहील.
पृष्ठ ६ पैकी २
# Page 3
शासन निर्णय क्रमांकः लपायो -२०१९/(प्र.क्र.२०८) /खारभूमी
७) सदर योजनेसंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियमबाह्य कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना वित्त विभागाने सहमती दिली आहे असे म्हणता येणार नाही व अशी कोणतीही सहमती/मान्यता वित्त विभागाने प्रस्तुत प्रकल्पाबाबत दिलेली नाही.
८) सदर सुधारीत प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहीत धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी संबंधित क्षेत्रीय कार्यालयाची राहील.
९) “अंबोली लघु पाटंबधारे योजना, ता. मुरुड, जि. रायगड " या योजनेची द्वितीय सुधारीत प्रशासकीय मान्यता म्हणजे योजना कार्यान्वित करण्याच्या विविध टप्प्यांवर क्षेत्रीय अधिकाऱ्यांनी घेतलेल्या विविध निर्णयांस व क्षेत्रीय
अनियमितता झाली असल्यास अशा अनियमिततेस सहमती असल्याचे गृहीत धरता येणार नाही तसेच प्रकरणाची तपासणी त्यावेळच्या क्षेत्रिय कार्यालयाची राहील.
१०) संपूर्ण योजना ही द्वितीय सुधारीत प्रशासकीय मान्यता किंमतीच्या मर्यादेत पूर्ण करावी.
या योजनेच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८००-इतर खर्च (१), सर्वसाधारण लघु पाटबंधारे प्रकल्प (१) " या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा. सदर शासन निर्णय नियोजन विभागाच्या कार्यासन १४३४) अनौपचारिक संदर्भ क्र. ८५/२०२२, दिनांक २९/०४/२०२२ अन्वये तसेच वित्त विभागाच्या (कार्यासन व्यय-१२) अनौपचारिक संदर्भ क्र.१७७/२०२२, दिनांक १३/०६/२०२२ अन्वये दिलेल्या सहमतीनुसार तसेच दिनांक १९.०९.२०२२ रोजी झालेल्या व्यय अग्रक्रम समितीच्या बैठकीमध्ये झालेल्या निर्णयाच्या अनुषंगाने निर्गमित करण्यात येत आहे.
या योजनेस प्रदान करण्यात आलेली द्वितीय सुधारीत प्रशासकीय मान्यता लपा कार्यासनाच्या प्रशासकीय मान्यता नोंदवहीत २४४ या अनुक्रमांकावर नोंदविण्यात आली आहे.
# Page 4
# Page 5
# Page 6