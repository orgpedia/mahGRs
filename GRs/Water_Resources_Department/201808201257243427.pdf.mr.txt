# Page 1
जलसंपदा ई-प्रशासन मंडळ, मुंबई या कार्यालयाचे स्थलांतरण करणेबाबत.
महाराष्ट्र शासन
जलसंपदा विभाग, मंत्रालय
शासन निर्णय क्रमांक : आढावा २०१८/प्र.क्र.१४२/२०१८/आ.(प्रशि.)
मादाम कामा मार्ग, हुतात्मा राजगुरु चौक,
मुंबई-४०० ०३२.
दिनांक : २० ऑगस्ट, २०१८.
वाचा -
१) शासन निर्णय, वित्त विभाग, क्र. ईआरडब्ल्यू-१०८३/सीआर-६११/८३/एडीएम-९, दि. ८.३.१९८४.
२) शासन निर्णय, वित्त विभाग, क्र.१०९२/सीआर/८०६/व्यय-६, दिनांक १५.१०.१९९२.
३) शासन निर्णय, जलसंपदा विभाग, क्र. ई-प्रशासन-२०१६/३६/२०१६/लपा-१, दिनांक २/४/२०१६ ४) शासन निर्णय, जलसंपदा विभाग, क्र.मेरीना-२०१६/(१७८/२०१६)/लाक्षेवि(आस्था.), दि.६.१.२०१७.
५) शासन निर्णय, जलसंपदा विभाग, क्र. आढावा-२०१७/(१८५/२०१७/आ.(प्रशि.), दि.४.८.२०१७.
प्रस्तावना - अ.क्र.३ येथील शासन निर्णयान्वये अधीक्षक अभियंता, प्रकल्प तयारी व व्यवस्थापन कक्ष
(मजसुप्र), मुंबई या कार्यालयाचे रुपांतरण जलसंपदा ई-प्रशासन मंडळ, मुंबई असे करण्यात आले
आहे. या कार्यालयाच्या निर्मितीपासून मंडळ कार्यालयाच्या नियंत्रणाखाली मुंबई मुख्यालयी १ व
पुणे मुख्यालयी ३ अशी एकूण ४ विभागीय कार्यालये कार्यरत आहेत. तसेच, अ.क्र.४ येथील शासन निर्णयान्वये महासंचालक, मेरी, नाशिक यांच्या नियंत्रणाखाली कार्यरत कार्यकारी
अभियंता, संपदा अभियांत्रिकी कक्ष, नाशिक या विभागीय कार्यालयाच्या नियंत्रणात बदल करुन,
जलसंपदा ई-प्रशासन मंडळ, मुंबई या कार्यालयाच्या नियंत्रणाखाली संलग्न करण्यात आले
आहे. तथापि, जलसंपदा ई-प्रशासन मंडळ कार्यालयाचे मुख्यालय व मंडळ कार्यालयाच्या नियंत्रणाखाली कार्यरत विभागीय कार्यालयांचे मुख्यालय या मधील भौगोलिक अंतरामुळे पुणे येथे
कार्यरत विभागीय कार्यालयांच्या कामकाजावर संनियंत्रण ठेवण्यास व कार्यालयास नेमून दिलेली
उद्दिष्टे पूर्ण करण्यास अडचणी येत आहेत. तसेच, मंडळाधिनस्त कार्यरत संपदा अभियांत्रिकी केंद्र, नाशिक अंतर्गत कार्यरत तांत्रिक आस्थापना ही मेरी, नाशिक मधील वैज्ञानिक संवर्गाची
असल्याने, या विभागीय कार्यालयांतर्गतच्या विविध प्रशासकीय बाबी हाताळण्यास अडचणी
निर्माण होत आहेत. यासंदर्भात जलसंपदा ई-प्रशासन मंडळ, मुंबई या कार्यालयाच्या
शिफारशीनुसार मंडळ कार्यालयाच्या सध्या कार्यरत मुख्यालयाच्या स्थळात व मंडळांतर्गत कार्यरत संपदा अभियांत्रिकी केंद्र, नाशिक या कार्यालयाच्या नियंत्रणात बदल करण्याची बाब शासनाच्या विचाराधीन होती. त्यानुसार पुढील प्रमाणे निर्णय घेण्यात येत आहे.
शासन निर्णय :
अधीक्षक अभियंता, जलसंपदा ई-प्रशासन मंडळ, मुंबई या कार्यालयाचे मुंबई येथील मुख्यालय प्रशासकीय सोयीच्या दृष्टीने पुणे येथे स्थलांतरीत करण्यास व या मंडळ कार्यालयाच्या
# Page 2
शासन निर्णय क्रमांकः आढावा २०१८/प्र.क्र.१४२/२०१८/आ.(प्रशि.)
नियंत्रणाखाली कार्यरत कार्यकारी अभियंता, संपदा अभियांत्रिकी केंद्र, नाशिक या कार्यालयाचे नियंत्रण महासंचालक, संकल्पन, प्रशिक्षण, जलविज्ञान, संशोधन व सुरक्षा (DTHRS) (मेरी), नाशिक यांच्याकडे वर्ग करण्यास याद्वारे मान्यता देण्यात येत आहे.
२. मंडळ कार्यालयाचे स्थलांतरण व मंडळ कार्यालयांतर्गत कार्यरत विभागीय कार्यालयाच्या नियंत्रणातील बदलास दिलेल्या मान्यतेच्या अनुषंगाने पुढील प्रमाणे कार्यवाही करण्यात यावी.
१) जलसंपदा ई-प्रशासन मंडळ कार्यालयाचे मुंबई येथील मुख्यालय मंजूर पदांसह (वरिष्ठ लिपिकाचे १ पद वगळून) पुणे येथील विभागाच्या शासकीय इमारतीच्या जागेत स्थलांतरीत करण्यात यावे.
२) मंडळाच्या नियंत्रणाखाली संलग्न करण्यात आलेले कार्यकारी अभियंता, संपदा अभियांत्रिकी केंद्र, नाशिक या विभागीय कार्यालयाचे नियंत्रण पूर्वीप्रमाणे महासंचालक, संकल्पन, प्रशिक्षण, जलविज्ञान, संशोधन व सुरक्षा (DTHRS) (मेरी), नाशिक यांच्याकडे वर्ग करण्यात यावे.
३) संपदा अभियांत्रिकी केंद्र, नाशिक या विभागीय कार्यालयाच्या नियंत्रणातील बदलानंतर जलसंपदा ई-प्रशासन मंडळ कार्यालयाच्या नियंत्रणाखाली (१) प्रशासन संगणकीकरण विभाग, पुणे, (२) बांधकाम व्यवस्थापन संगणकीकरण विभाग, पुणे, (३) सिंचन व्यवस्थापन संगणकीकरण विभाग, पुणे व (४) माहिती व्यवस्थापन व प्रशिक्षण विभाग, मुंबई अशी विभागीय कार्यालयांची संरचना कार्यरत राहील.
४) मंडळ कार्यालयाच्या नियंत्रणाखाली कार्यरत वरील विभागीय कार्यालयांपैकी कार्यकारी अभियंता, माहिती व्यवस्थापन व प्रशिक्षण विभाग, मुंबई या विभागीय कार्यालयास मंडळ कार्यालयांतर्गतचे वरिष्ठ लिपिकाचे १ पद संलग्न करण्यात यावे.
५) मंडळ कार्यालयाच्या मुख्यालय स्थलांतरणामुळे मंडळाच्या कोषागार कार्यालयात बदल होत असल्याने, मंडळ कार्यालयासाठी व मंडळाच्या नियंत्रणाखाली पुणे मुख्यालयी कार्यरत विभागीय कार्यालयांसाठी मंडळ कार्यालयातील सहायक अधीक्षक अभियंता यांना आहरण व संवितरण अधिकारी घोषित करण्यात यावे.
६) मुंबई मुख्यालयी कार्यरत कार्यकारी अभियंता, माहिती व्यवस्थापन व प्रशिक्षण विभाग, मुंबई या विभागीय कार्यालयासाठी संबंधित विभागाचे कार्यकारी अभियंता यांना आहरण व संवितरण अधिकारी घोषित करण्यात यावे.
७) मंडळ कार्यालयातील सध्या कार्यरत गट-अ व गट-ब मधील अधिकाऱ्यांची नियुक्ती स्थलांतरणाने कार्यान्वित होणाऱ्या मुख्यालय ठिकाणी करण्यात यावी. तर गट-क व गट-ड या प्रवर्गातील आवश्यक कर्मचाऱ्यांची सेवा स्थानिक परिमंडळ कार्यालयामार्फत उपलब्ध करुन देण्यात यावी.
८) मंडळ कार्यालयाच्या स्थलांतरणामुळे मंडळ कार्यालयांतर्गतचे मुंबई येथील गट-क व गट-ड या प्रवर्गातील कार्यरत कर्मचाऱ्यांचे समावेशन कोकण परिमंडळ कार्यालयामार्फत परिमंडळ कार्यालयाच्या कार्यकक्षेतील रिक्त जागी तात्काळ करावे.
९) स्थलांतरीत होणारे कार्यालय शासकीय जागेतच कार्यान्वित करावे. त्यासाठी बांधकामाचा वेगळा खर्च करु नये. तसेच सध्याच्या उपलब्ध साहित्याचाच वापर करण्यात यावा. प्रशासकीय व आस्थापना खर्चात वाढ होणार नाही याची दक्षता घ्यावी, जेणेकरुन शासनावर कोणताही आर्थिक भार पडणार नाही.
पृष्ठ ४ पैकी २
# Page 3
शासन निर्णय क्रमांकः आढावा २०१८/प्र.क्र.१४२/२०१८/आ.(प्रशि.)
३. वित्त विभाग, शासन निर्णय क्रमांक ईआरडब्ल्यू-१०८३/सीआर-६११/८३/एडीएम-९, दिनांक ८/३/१९८४ मधील तरतूदीनुसार जलसंपदा ई-प्रशासन मंडळ, पुणे या मंडळ व नियंत्रणाखालील कार्यरत विभागीय कार्यालयांचे नियंत्रक अधिकारी हे मंडळ कार्यालयाचे
अधीक्षक अभियंता राहतील. तर संपदा अभियांत्रिकी केंद्र, नाशिक या विभागीय कार्यालयाचे नियंत्रक अधिकारी अधीक्षक अभियंता, मेरी, नाशिक व सदर विभागीय कार्यालयाचे कार्यकारी
अभियंता हे आहरण व संवितरण अधिकारी राहतील.
४. स्थलांतरीत / वर्ग होणारे मंडळ कार्यालय मुख्य अभियंता (जलसंपदा), जलसंपदा विभाग, पुणे या प्रादेशिक विभागांतर्गतच्या नियंत्रणाखाली दिनांक १ सप्टेंबर, २०१८ पासून कार्यान्वित होतील या दृष्टीने आवश्यक ती सर्व कार्यवाही मंडळ कार्यालयाने करावी.
५. हा शासन निर्णय, वित्त विभाग, शासन निर्णय क्रमांक: १०९२/सीआर-८०६/व्यय-६, दिनांक १५/१०/१९९२ मधील तरतूदींनुसार विभागास प्रदान केलेल्या प्राधिकारानुसार व आंतर वित्त सल्लागार व उपसचिव यांच्या सहमतीने निर्गमित करण्यात येत आहे.
# Page 4