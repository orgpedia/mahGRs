# Page 1
श्रीभुवन लघु पाटबंधारे योजना, ता. सुरगाणा, जि. नाशिक या योजनेस प्रथम सुधारीत प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग,
शासन निर्णय क्र. लपायो -२०२२/प्र.क्र.५९/खारभूमी
मंत्रालय, मुंबई - ४०० ०३२.
दिनांक : २४ जून, २०२२
पहावे : १) शासन निर्णय जलसंपदा विभाग, क्र. लपायो-२००९/प्र.क्र.३९०/खारभुमी, दिनांक : १८.०५.२०११ २) शासन निर्णय जलसंपदा विभाग, क्र. सिंचन-२०१५/प्र.क्र.२४/२०१५/जसं(धोरण) दिनांक :१३.०१.२०१७ ३) जलसंपदा विभागाचे पत्र क्र.संकीर्ण-२०१७/(४५९/२०१७)/ लपा-२ दिनांक : १५/०१/२०१८ ४) कोकण पाटबंधारे विकास महामंडळ, ठाणे यांचे पत्र क्र. कोंपाविम/तां-५/ श्रीभुवन / प्रथम सुप्रमा / ७४१ / २०२२ दि.०४.०३.२०२२ ५) जलसंपदा विभागाचे पत्र क्र.बैठक-२०२२/(प्र.क्र.०४/२२)/प्रप्रक दिनांक:०५/०५/२०२२
प्रस्तावना: श्रीभुवन लघु पाटबंधारे प्रकल्प हा कोंकण पाटबंधारे विकास महामंडळ, ठाणे अंतर्गत पश्चिम वाहिनी अंबिका खोऱ्यात नाशिक जिल्ह्यातील सुरगाणा तालुक्यातील श्रीभुवन गावाजवळून वाहणाऱ्या अंबिका नदीवर प्रस्तावित आहे.
अंबिका नदी खोरे पश्चिम वाहिनी नदीचे खोरे क्रमांक १ असून हा प्रकल्प गुजरात राज्याच्या सीमेला लागून आहे.सदर प्रकल्प डोंगरी क्षेत्रातील आदिवासी भागातील २.४२ दलघमी क्षमतेचा आहे. या प्रकल्पामुळे सुरगाणा तालुक्यातील ३४६ हे. क्षेत्रास सिंचनाचा लाभ होणार आहे.
----------------------------------------------------------------------------------------------------------------
| सदर योजनेस संदर्भाधिन क्र.१ येथील दि.१८/०५/२०११ च्या शासन निर्णयान्वये प्रादेशिक दरसूची सन |
| २००९-२०१० नुसार रु. ९,०९,७५,६९६/-(रु. नऊ कोटी नऊ लक्ष पंच्याहत्तर हजार सहाशे शाहन्नव फक्त) रकमेस |
| प्रशासकीय मान्यता प्रदान करण्यात आली आहे. या पैकी रु.८,४४,३९,१७२/- कामाप्रित्यर्थ व रु.६५,३६,५२३/ |
| अनुषंगीक खर्च आहे. (सदर प्रकल्पाच्या सन २०२१-२०२२ च्या दरसुचीवर आधारीत रु. ४१,९५,२६,९२१/ |
| किंमतीच्या प्रथम सुधारित प्रशासकीय मान्यता प्रस्तावाबाबत, राज्य तांत्रिक सल्लागार समिती.-२ (SLTAC-II) च्या दि. |
| २४/०९/२०२१ रोजी झालेल्या १६५ व्या बैठकीत छाननी अहवालातील १ ते २७ मुद्दे विचारात घेण्याच्या अधीन राहून, |
| समितीकडून शिफारस करण्यात आली आहे. त्यानुषंगाने संदर्भ क्र.३ अन्वये कोंकण पाटबंधारे विकास महामंडळ, |
| ठाणे यांच्याकडून श्रीभुवन लघु पाटबंधारे प्रकल्प, ता. सुरगाणा, जि. नाशिक या योजनेचा प्रथम सुधारीत प्रशासकीय |
| मान्यता प्रस्ताव शासनास प्राप्त झाला आहे. त्यास अनुसरून शासन पुढील आदेश निर्गमित करीत आहे. |
----------------------------------------------------------------------------------------------------------------
शासन निर्णय : श्रीभुवन लघु पाटबंधारे प्रकल्प, ता.सुरगाणा, जि.नाशिक या प्रकल्पास जलसंपदा विभाग दरसूची २०२१ २०२२ वर आधारित रु. ४१,९५,२६,९२१/- (अक्षरी रुपये एकेचाळीस कोटी पंच्यान्नव लक्ष सव्वीस हजार नऊशे एकवीस फक्त ) किंमतीस [ प्रत्यक्ष कामासाठी रु. ३८,८७,२५,३१४/- व अनुषंगीक खर्च रु. ३,०८,०१,६०७/- ] खालील अटींच्या अधीन राहून प्रथम सुधारित प्रशासकीय मान्यता प्रदान करण्यात येत आहे. प्रकल्पाचा उपशिर्षनिहाय तरतूदींचा गोषवारा परिशिष्ट- "अ" मध्ये सोबत जोडला आहे.
-------------------------------------------------------------------------------------------------------
| १ ) "श्रीभुवन लघु पाटबंधारे प्रकल्प, ता.सुरगाणा, जि.नाशिक" या प्रकल्पावर बंदिस्त नलिका वितरण |
| प्रणाली (PDN) प्रस्तावित आहे. जलसंपदा विभागाच्या दि.१३ जानेवारी, २०१७ च्या शासन निर्णयातील |
| परिच्छेद क्र.६ मधील तरतूदी नुसार प्रकल्पावर लाभार्थ्यांची " पाणी वापर संस्था" विहित वेळेत स्थापन करणे |
| आवश्यक आहे. उपरोक्त शासन निर्णयातील परिच्छेद क्र.२ नुसार बंदिस्त नलिका वितरण प्रणालीच्या |
| संकल्पचित्रास व आराखड्यास मुख्य अभियंता यांची मान्यता आवश्यक आहे तसेच प्रकल्पाचे आर्थिक |
| व्यवहार्यता तपासून कार्यकारी संचालक यांनी मान्यता घेणे आवश्यक आहे. त्यानुसार प्रकल्पाच्या बंदिस्त |
-------------------------------------------------------------------------------------------------------
# Page 2
शासन निर्णय क्रमांकः लपायो -२०२२/प्र. क्र.५९/खारभूमी
-------------------------------------------------------------------------------------------------------
| नलिका वितरण प्रणालीच्या कामाकरीता आर्थिक तरतुद करण्यापुर्वी मुख्य अभियंता व कार्यकारी संचालक |
| यांची मान्यता घेण्यात यावी. . |
| २) "श्रीभुवन लघु पाटबंधारे प्रकल्प, ता. सुरगाणा, जि. नाशिक" प्रकल्पाअंतर्गत कामासाठी १२.०५ हे. वन |
| जमिनीची आवश्यकता असून वन विभागाला पर्यायी वनीकरणासाठी १२.०५ हे क्षेत्र वर्ग करण्यात आले आहे. |
| सदर प्रकल्पासाठी करावयाच्या १२.०५ हे वन क्षेत्र वळतीकरणाच्या प्रस्तावास प्रथमता मान्यता घेण्यात यावी. |
-------------------------------------------------------------------------------------------------------
३) " श्रीभुवन लघु प्रकल्पाच्या प्रथम सुधारीत प्रशासकीय मान्यता प्रस्तावामध्ये अंतर्भूत किंमतीस तांत्रिक मान्यता प्राप्त करुन घ्यावी.
४) “श्रीभुवन लघु पाटबंधारे प्रकल्प, ता. सुरगाणा, जि. नाशिक” या प्रकल्पाची प्रथम सुधारीत प्रशासकीय मान्यता म्हणजे अहवालातील तांत्रीक बाबी निविदाविषयक क्षेत्रिय निर्णय, अनियमितता यास मान्यता गृहित धरली जाणार नाही. अशा प्रकरणाची तपासणी त्या वेळच्या प्रचलित शासन नियमानुसार करण्याची जबाबदारी क्षेत्रिय कार्यालयाची राहील.
५) योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तीय अधिकार मर्यादा, विहित निविदा कार्यपध्दती अनुसरणे याची सर्वस्वी जबाबदारी संबंधीत क्षेत्रिय कार्यालयांची राहील.
६) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतीही नियम बाह्य कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना वित्त विभागाने सहमती दिली आहे असे म्हणता येणार नाही व अशी कोणतीही सहमती / मान्यता वित्त विभागाने प्रस्तुत प्रकल्पाबाबत दिलेली नाही.
७) राज्य तांत्रीक सल्लागार समितीने प्रकल्पाच्या व कामाच्या अनुषंगाने दिलेल्या निर्देशांचे व त्रुटींची पुर्तता करणे याची सर्वस्वी जबाबदारी क्षेत्रिय कार्यालयाची राहील.
८) संपूर्ण प्रकल्प हा प्रथम सुधारीत प्रशासकीय मान्यता किंमतीच्या मर्यादेत पूर्ण करावा.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८००-इतर खर्च (१), सर्वसाधारण लघु पाटबंधारे योजना (१) " या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा. सदर शासन निर्णय नियोजन विभागाच्या (कार्यासन १४३४) अनौपचारिक संदर्भ क्र.१६४४/२०२२, दिनांक ३१/०५/२०२२ अन्वये तसेच वित्त विभागाच्या अनौपचारिक संदर्भ क्र.१६१०३/२०२२, दिनांक १०/०६/२०२२ अन्वये दिलेल्या सहमतीनुसार निर्गमित करण्यात येत आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या प्रशासकीय मान्यता नोंदवहीत ३३४ या अनुक्रमांकावर नोंदविण्यात आली आहे.
# Page 3
# Page 4