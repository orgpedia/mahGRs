# Page 1
प्रवाही वळण योजना कळमुस्ते, तालुका त्र्यंबक, जिल्हा नाशिक प्रकल्पास रु.४९४.९८ कोटी इतक्या किंमतीस मुळ प्रशासकीय मान्यता मिळणेबाबत.
महाराष्ट्र शासन
जलसंपदा विभाग,
शासन निर्णय क्रमांकः प्रशामा-२०२१/(१४१/२०२१)/लपा
मंत्रालय, मुंबई - ४०० ०३२.
दिनांक :- २९/०८/२०२३
पहावे :- कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे जा.
क्र.गोमपाविम/तां-५/धा.क्र.०९/२०२०/२२३२, दि. १६/०३/२०२१ चे पत्र.
प्रस्तावना:
प्रवाही वळण योजना कळमुस्ते, तालुका त्र्यंबक, जिल्हा नाशिक ही योजना त्र्यंबक तालुक्यातील कळमुस्ते शिवारातील डोंगरगांव (दुगारवाडी) या गांवाजवळील दमणगंगा खोऱ्यातील वाल नदीच्या स्थानिक नाल्यावर प्रस्तावित आहे. धरणापर्यंत पाण्याचा एकूण येवा २३.१४१ द.ल.घ.मी. (८१७.२२ द.ल.घ.फु.) इतका असून त्यापैकी ३.६० द.ल.घ.मी. (१२७.०६ द.ल.घ.फु.) पाणीसाठा स्थानिक वापरासाठी (मृत साठा धरुन) ठेवून उर्वरित १९.५४ द.ल.घ.मी.
(६९०.१६ द.ल.घ.फु.) पाणीसाठा पावसाळ्यात गोदावरी खोऱ्यात १३.६८६ किमी लांबीच्या बोगद्याद्वारे प्रवाही पध्दतीने वळविण्याचे नियोजन आहे. या योजनेमुळे गोदावरी खोऱ्यातील पाण्याची तूट काही प्रमाणात भरून निघणार आहे. तसेच, जनहित याचिका क्र.१७३/२०१३ संदर्भात मा. उच्च न्यायालयाच्या निर्णयातील २३ प्रवाही योजनांमध्ये या योजनेचा समावेश आहे. जनहित याचिका क्रमांक १७३/२०१६ च्या अनुषंगाने मा.उच्च न्यायालयाने दिनांक २३/०६/२०१६ च्या न्यायनिर्णयान्वये योजना एक वर्षात पूर्ण करण्याचे आदेश दिले आहेत. त्यामुळे, योजना तातडीने हाती घेऊन पूर्ण करणे आवश्यक आहे.
राज्यस्तरीय तांत्रिक सल्लागार समिती, नाशिक यांच्या दि.२५/०२/२०२१ रोजी संपन्न झालेल्या १५७ व्या बैठकीत रु.३६४.०६ कोटी (दरसूची सन २०१८-१९) इतक्या किंमतीच्या मुळ प्रशासकीय मान्यता प्रस्तावास सहमती प्राप्त आहे.
सदर प्रस्ताव अद्यावत दरसूचीप्रमाणे तयार करुन मा.मंत्रीमंडळ मान्यतेसाठी सादर करावे, असे वित्त विभागाचे अभिप्राय प्राप्त झाले होते. त्यानुसार महामंडळाने सन २०२२-२०२३ च्या दरसुचीवर आधारीत रु.४९४.९८ कोटी इतक्या अद्यावत किंमतीचा मुळ प्रशासकीय मान्यता प्रस्ताव मा.मंत्रीमंडळ मान्यतेसाठी सादर केला आहे.
या योजनेसाठी ल.पा. योजनांचे मापदंड विचारात घेता सदर प्रकल्प लाभव्य गुणोत्तराच्या मापदंडात बसतो, पाणीसाठ्याचे प्रतिसघी किंमतीचे मापदंड नाहीत. म्हणून नियोजन व वित्त विभागाच्या सहमतीने सदर प्रकल्प मा.मंत्रीमंडळ मान्यतेसाठी सादर केला होता. त्यानुसार मा.मंत्रीमंडळाने दिनांक ०४/०७/२०२३ रोजी झालेल्या बैठकीत या प्रकल्पास मान्यता प्रदान केली आहे. सदर मान्यतेनुसार मुळ प्रशासकीय मान्यता देण्याचा निर्णय निर्गमीत करण्याचा प्रस्ताव शासनाचे विचारार्थ होता.
शासन निर्णय :
प्रवाही वळण योजना कळमुस्ते, तालुका त्र्यंबक, जिल्हा नाशिक, या योजनेस जलसंपदा विभाग दरसूची २०२२-२३ वर आधारित रु.४९४.९८ कोटी (चारशे चौऱ्याण्णव कोटी, अठ्याण्णव लक्ष फक्त) इतक्या किंमतीस (प्रत्यक्ष कामासाठी एकूण रु.३८२.९५ कोटी व अनुषंगीक खर्च रू.४३.७०६६ कोटी, GST आणि Insurance करीता तरतूद रू.६०.३०२१ कोटी व Royalty Charges रू.८.०२०५ कोटी) खालील अटींच्या अध् राहून मुळ प्रशासकीय मान्यता प्रदान करण्याचा निर्णय शासनाने घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) महामंडळाने आवश्यक सर्व वैधानिक व तांत्रिक मान्यता सक्षम स्तरावर घेण्याची दक्षता घ्यावी.
# Page 2
शासन निर्णय क्रमांकः प्रशामा-२०२१/(१४१/२०२१)/लपा
२) प्रकल्प विहित वेळेत पूर्ण होवून शेतकरी / लाभार्थी यांना लाभ होईल या दृष्टीने प्रकल्प निर्धारित वेळेत पूर्ण करण्याचे नियोजन करावे व त्यानुसार प्राधान्याने निधी उपलब्ध करुन देण्याबाबत तसेच अनुपयुक्त सिंचन क्षमता निर्माण होणार नाही याबाबत महामंडळाने दक्षता घ्यावी.
३) प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास मान्यता गृहीत धरली जाणार नाही. सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करू नये तसेच या संदर्भात प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती इ. ब् बाबतची काटेकोरपणे अंमलबजावणी महामंडळाने करणे आवश्यक आहे. याची जबाबदारी संपूर्णपणे महामंडळाची राहील.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८० सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४ ) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे ( कार्यक्रम ) ५४ गुंतवणूका" या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
नियोजन विभागाच्या अनौपचारिक संदर्भ क्र.३३/२०२३ कार्यासन १४३४, दिनांक २७/०२/२०२३ अन्वये व वित्त विभागाच्या अनौपचारिक संदर्भ क्र.६१/२०२३ कार्यासन व्यय-१२, दिनांक १७/०३/२०२३ अन्वये प्राप्त सहमती नुसार तसेच सदर शासन निर्णय, दिनांक ०४/०७/२०२३ रोजी झालेल्या मा.मंत्रीमंडळाच्या बैठकीतील निर्णयानुसार (मा.मुख्य सचिव कार्यालय, साप्रवि, मंत्रालय, मुंबई यांचे पत्र दिनांक १७/०७/२०२३) निर्गमित करण्यात येत आहे.
या योजनेस प्रदान करण्यात आलेली मुळ प्रशासकीय मान्यता लपा कार्यासनाच्या प्रशासकीय (सुधारीत) मान्यता नोंदवहीत २६१ या अनुक्रमांकावर नोंदविण्यात आली आहे.
# Page 3
# Page 4