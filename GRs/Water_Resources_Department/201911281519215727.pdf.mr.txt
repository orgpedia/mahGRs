# Page 1
दि.१ जुलै, २०१७ पूर्वीच्या कंत्राटदारांच्या बाबतीत वस्तु व सेवाकराच्या अंमलबजावणीबाबत..
महाराष्ट्र शासन
जलसंपदा विभाग,
शासन परिपत्रक क्रमांक : टीडीएस ०९१८/प्र.क्र.५९०/१८)/मोप्र-१,
हुतात्मा राजगुरु चौक, मादाम कामा मार्ग,
मंत्रालय, मुंबई : ४०००३२.
दिनांक : २८ नोव्हेंबर, २०१९
पहावे : १) शासन परिपत्रक वित्त विभाग क्रमांक : जीएसटी १०१७/प्र.क्र.८१/कराधान-१, दिनांक : १९.०८.२०१७.
२) शासन परिपत्रक वित्त विभाग क्रमांक : जीएसटी १०१७/प्र.क्र.१५५/कराधान-१, दिनांक : : ११.०९.२०१७.
३) शासन परिपत्रक जलसंपदा विभाग क्रमांक : टीडीएस ९१८/प्र.क्र.५९०/१८)/ मोप्र-१, दिनांक : १३ नोव्हेंबर,२०१७.
प्रस्तावना : जलसंपदा विभागाच्या संदर्भिय परिपत्रकानुसार वस्तु व सेवाकराच्या संबंधात परतावा / वसुलीच्या कार्यपध्दतीबाबत मार्गदर्शक सूचना निर्गमित केलेल्या आहेत. सदर परिपत्रकातील अनु.क्र. २ च्या सुचनेनुसार ज्या कामांना दि.०१.०७.२०१७ पूर्वी कामाचे आदेश देण्यात आलेले आहेत अशा कंत्राटदारांच्या बाबतीत वस्तु व सेवाकराच्या अंमलबजावणीची कार्यपध्दती नमूद केलेली आहे. त्या अनुषंगाने कंत्राटदार तसेच महामंडळाकडून अधिकच्या मार्गदर्शनाची विनंती शासनाकडे करण्यात येत होती. त्यास अनुसरुन पुढीलप्रमाणे निदेश देण्यात येत आहेत.
शासन परिपत्रक : १. महाराष्ट्र शासन, वित्त विभाग, परिपत्रक क्र. (१) अन्वये वस्तु व सेवाकराच्या अंमलबजावणीनंतर शासकीय कंत्राटात होणा-या बदलासंबंधी मार्गदर्शक सूचना निर्गमित केलेल्या आहेत. तसेच, संदर्भ क्र.(२) च्या परिपत्रकान्वये जीएसटी पूर्व व जीएसटी नंतर कंत्राटावरील कराच्या भाराबाबत परिगणना कशी करावी, याबाबत संदर्भासाठी उदाहरण दिलेले आहे.
२. दिनांक ०१/०७/२०१७ रोजी शिल्लक कार्यकंत्राटासाठी पुरवणी करारनामा (Supplementary Agreement) करण्यात यावा. यासाठी खालील कार्यपध्दती अवलंबविण्यात यावी.
२.१ बांधकाम कंत्राटदार महाराष्ट्र मुल्यवर्धीत कर २००५ च्या नियम ५८ नुसार विक्री किंमतीची परिगणना करुन त्यावर लागू कर दरानुसार करभरणा करतात. तर काही कंत्राटदार कार्यकंत्राटाच्या संपूर्ण मुल्यावर ५ टक्के दराने आपसमेळ योजनेअंतर्गत (Composition Scheme) करभरणा करतात. दोन्हीप्रकारे करभरणा करत असताना ज्या योजनेअंतर्गत करभरणा करण्यात येतो त्याप्रमाणे खरेदीवर भरलेल्या मूल्यवर्धीत कराची नियमानुसार पूर्ण अथवा अंशत: वजावट मिळते.
२.२ दिनांक ०१/०७/२०१७ रोजी शिल्लक कार्यकंत्राटावर देय मूल्यवर्धित कर व त्यांना मिळणा-या वजावटीचा विचार करुन नक्त मूल्यवर्धित कराचा बोजा किती आहे. हे परिगणीत करण्यात यावे. या बरोबरच सदर कार्यकंत्राटासाठीच्या खरेदी अथवा
# Page 2
शासन निर्णय क्रमांकः टीडीएस ०९१८/प्र.क्र.५९०/१८)/मोप्र-१,
विक्रीवर लागू होणारे इतर कर जसे मूल्यवर्धित कर, उत्पादन शुल्क (Excise Tax), सेवाकर, एलबीटी, ऑक्ट्रॉय, इ. करांचा बोजा किती असू शकतो याची परिगणना दिनांक ०१/०७/२०१७ रोजी शिल्लक असलेल्या कंत्राटाच्या बाबतीत करण्यात यावा.
२.३ अशा प्रकारे परिगणीत केलेला एकूण करभार दिनांक ०१/०७/२०१७ रोजी शिल्लक असलेला कंत्राटाच्या किंमतीतून वजा करावा व शिल्लक नक्त कंत्राटाच्या किंमतीसाठी (Net Contract Price) पुरवणी करारनामा करण्यात यावा. आलेल्या सदर नक्तमूल्यावर (Net Contract Price) लागू असलेला वस्तू व सेवा कर (GST) अदा करण्यात यावा.
३. परिच्छेद क्र. २ नुसार परिगणना करताना कार्यकंत्राटदारांने सादर करावयाची परिगणना सनदी लेखापालाने प्रमाणित केलेली असावी. मुख्य लेखा व वित्त अधिकारी (CAFO) यांनी सनदी लेखापाल (C. A.) यांच्या सहाय्याने सदर परिगणनेची अंतीम पडताळणी करावी.
तद्नंतर परिच्छेद क्र. २ नुसार पुढील कार्यवाही करावी.
४. उदाहरणादाखल “नमूना करगणना तक्ता (Tax Calculation Sheet)” सोबत जोडलेला आहे.
प्रकरणनिहाय करगणना बदलू शकते. त्यामुळे प्रकरणनिहाय काळजीपूर्वक करगणना करण्यात यावी.
५. वरीलप्रमाणे कार्यवाही कंत्राटदाराकडून अर्ज प्राप्त झालेनंतर जास्तीत जास्त ३० दिवसांत पूर्ण करावी.
सदर शासन परिपत्रक वित्त विभाग, अनौपचारीक संदर्भ क्रमांक १२३७/१९, दिनांक १६/११/२०१९ अन्वये दिलेल्या सहमतीने निर्गमित करण्यात येत आहे.
# Page 3
# Page 4
# Page 5
# Page 6
# Page 7