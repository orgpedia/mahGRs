# Page 1
जलसंपदा विभागातील सरळसेवेने
नियुक्त स्थापत्य अभियांत्रिकी सहायक
तसेच सदर संवर्गात समावेशनाने पात्र
कर्मचाऱ्यांकरीता प्रशिक्षण कार्यक्रम
निश्चित करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: टिजीओ- २०२३/ प्र.क्र.४२/ आ. प्रशि,
मंत्रालय, मुंबई ४०० ०३२,
दिनांक : २३ सप्टेंबर, २०२५
प्रस्तावना :
जलसंपदा विभागाच्या दिनांक २० मे, २०२५ च्या अधिसुचनेनुसार स्थापत्य
अभियांत्रिकी सहायक, विभागीय परीक्षा (कायम करण्यासाठी) नियम, २०२५ तयार करण्यात
आले आहेत. तसेच, सामान्य प्रशासन विभाग, शासन निर्णय क्रमांक-टीआरएन-
०९/प्र.क्र.३९/०९/१२-अ, दि. २३ सप्टेंबर, २०११ अन्वये महाराष्ट्र राज्याचे प्रशिक्षण धोरण
निश्चित करण्यात आले आहे. सदर धोरणांतर्गत राज्य शासकीय कर्मचाऱ्यांस तांत्रिक प्रशिक्षण,
प्रशासनिक व सेवांतर्गत प्रशिक्षण देण्याबाबत तरतुदी करण्यात आल्या आहेत. विभागाचे
उपरोक्त परीक्षा नियम तसेच सामान्य प्रशासन विभागाचे प्रशिक्षण धोरण विचारात घेता
विभागातील सरळसेवेने नियुक्त स्थापत्य अभियांत्रिकी सहायक, गट-क तसेच सदर संवर्गात
समावेशनाने पात्र कर्मचाऱ्यांकरीता प्रशिक्षण कार्यक्रम निश्चित करण्याची बाब शासनाच्या
विचाराधीन होती.
शासन निर्णय -
स्थापत्य अभियांत्रिकी सहायक संवर्गाचे सेवाप्रवेश नियम दि. २६ फेब्रुवारी, २००२
च्या अधिसुचनेन्वये तयार करण्यात आले असून या नियमांनुसार स्थापत्य अभियांत्रिकी सहायक
या संवर्गात समावेशनाने अथवा सरळसेवेने या पदावर नेमणूक करण्यात येते. त्यासाठी
पाटबंधारे विभागातील स्थापत्य अभियांत्रिकी सहायक (अर्हता परीक्षा, विभागीय परीक्षा आणि
प्रशिक्षण) नियम, दि.१९ सप्टेंबर, २००२ अस्तित्वात होते. सन २०२५ मध्ये स्थापत्य अभियांत्रिकी
सहायक, गट-क, विभागीय परीक्षा (कायम करण्यासाठी) नियम, दि. २० मे २०२५ रोजी
अधिसूचित करण्यात आले आहेत. सदर परीक्षा नियमातील नियम क्र.४ (दोन) नुसार जो
उमेदवार, नियमानुसार त्याचे प्रशिक्षण पूर्ण करेल तो उमेदवार परीक्षेस बसण्यास पात्र असेल व
जलसंपदा विभागाच्या अंतर्गत असलेल्या स्थापत्य अभियांत्रिकी सहायक, गट-क या पदाशी
संबंधित सर्व विद्यमान नियम, काढलेले आदेश किंवा संलेख अधिक्रमित करुन स्थापत्य
# Page 2
अभियांत्रिकी सहायक, गट-क, विभागीय परीक्षा (कायम करण्यासाठी) नियम, दि. २० मे २०२५
रोजी लागू करण्यात आले आहेत.
२. स्थापत्य अभियांत्रिकी सहायक, गट-क या संवर्गाकरीता सरळसेवेने नियुक्त
पदवी/पदविका (स्थापत्य अभियांत्रिकी) धारण करणारे स्थापत्य अभियांत्रिकी सहायक
कर्मचाऱ्यांकरीता १० आठवड्यांचे तसेच समावेशनाने नियुक्त पदवी/पदविका (स्थापत्य
अभियांत्रिकी) धारण न करणारे स्थापत्य अभियांत्रिकी सहायक कर्मचाऱ्यांकरीता एकुण
२० आठवड्यांचे प्रशिक्षण सोबतच्या परिशिष्ट्ट-अ नुसार निर्धारित करण्यात येत आहे.
३. उपरोक्त प्रशिक्षण कार्यक्रमाबाबत खालीलप्रमाणे तरतूदी करण्यात येत आहेत :-
(३.१) सरळसेवेने नियुक्त स्थापत्य अभियांत्रिकी सहायक तसेच सदर संवर्गात
समावेशनाकरीता पात्र कर्मचाऱ्यांना उपरोक्त प्रशिक्षण, सेवाज्येष्ट्ठतेनुसार, देण्याची जबाबदारी
संबंधित अधीक्षक अभियंता यांची राहील.
(३.२) उपरोक्त प्रशिक्षणाच्या आयोजनाची जबाबदारी पुढीलप्रमाणे असेल:-
अ) Offline, मोड्युल ४ व ५ क्षेत्रीय अधिक्षक अभियंता
ब) Online, मोड्युल १, २, ३ व ६, अधीक्षक अभियंता व सहसंचालक, महाराष्ट्र
अभियांत्रिकी प्रशिक्षण प्रबोधिनी (META), नाशिक.
(३.३) प्रशिक्षणाच्या शेवटी अंतर्गत परीक्षा घेऊन प्रशिक्षण यशस्वीरित्या पूर्ण केलेल्या
प्रशिक्षणाथींना प्रमाणपत्र देण्यात यावे.
(३.४) उपरोक्त प्रशिक्षण कार्यक्रम अर्हता परिक्षेच्या/विभागीय परीक्षेच्या एक महिन्यापूर्वी पूर्ण
करणे आवश्यक आहे. सरळसेवेने नियुक्त स्थापत्य अभियांत्रिकी सहायक व सदर संवर्गात
समावेशनाकरीता पात्र कर्मचाऱ्यांना उपरोक्त प्रशिक्षण कार्यक्रमास केवळ एक वेळेसच
पाठविण्यात येईल.
(३.५) सिंचन व्यवस्थापन शाखेत कार्यरत असलेल्या स्थापत्य अभियांत्रिकी सहायक यांना
प्रकल्प बांधकामाच्या प्रशिक्षणाकरीता (मोडयुल-५), तर, प्रकल्प बांधकाम शाखेत कार्यरत
असलेल्या स्थापत्य अभियांत्रिकी सहायक यांना सिंचन व्यवस्थापन प्रशिक्षणाकरीता
(मोडयुल-४) एका आठवडयाच्या कालावधी करीता कार्यमुक्त करण्यात येईल.
(३.६) अधीक्षक अभियंता हे (मोड्युल- ४ व मोड्युल- ५) हे २ आठवडयांचे क्षेत्रीय प्रशिक्षण,
त्यांचे अंतर्गत आयोजित करतील व ज्या ठिकाणी दोन्ही नसेल त्या ठिकाणी शेजारच्या
मंडळाअंतर्गत आयोजित करण्यात येईल.
(३.७) उपरोक्त प्रशिक्षण पूर्ण झाल्यावर संबंधित उमेदवारांनी सर्व प्रशिक्षण सत्र
समाधानकारकरित्या पूर्ण केल्याबाबत, सोबत जोडलेल्या परिशिष्ट्ट-ब नुसार, संबंधित कार्यालय
प्रमुखांनी प्रमाणित करावे.
# Page 3
(३.८) सर्व सरळसेवेने नियुक्त स्थापत्य अभियांत्रिकी सहायक तसेच सदर संवर्गात
समावेशनाकरीता पात्र कर्मचाऱ्यांचे उपरोक्त प्रशिक्षण विहित कालावधीत पूर्ण करुन घेण्याची
जबाबदारी संबंधित अधीक्षक अभियंता यांची राहील.
४. सदर प्रशिक्षण कार्यक्रमाचा खर्च विभागाच्या मुख्य लेखाशीर्ष ३४५१ ०० ००३ या
लेखाशीर्षातुन करण्यात यावा व याबाबत शासनाकडुन निधी मागणी करण्याची कार्यवाही
संबंधित अधीक्षक अभियंता यांनी करावी.
५. हे शासन परिपत्रक महाराष्ट्र शासनाच्या www.maharashtra.gov.in या
# Page 4
# Page 5
# Page 6
# Page 7
# Page 8