# Page 1
अर्जुना मध्यम पाटबंधारे प्रकल्प, ता.राजापूर, जि. रत्नागिरी - पाचवी सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०२०/४८९/(प्र.क्र. १९०/२०)/ मध्यम प्रकल्प मंत्रालय, मुंबई-४०० ०३२.
दिनांक :- २० ऑक्टोबर, २०२१.
संदर्भ:- १) शासन निर्णय क्र. ओआरजे १०८७/१३१४/(१९१/८७) जसंअ मंत्रालय, मुंबई, दिनांक ०५/१२/१९९५.
२) शासन निर्णय क्र. अर्जुना १०.०१.६७३/(१६५/२००१)/म.प्र. मंत्रालय, मुंबई, दिनांक ०५/०५/२००१.
३) शासन निर्णय क्र. अर्जुना १०.०१/८०९/(१५७/२००३ म.प्र. मंत्रालय, मुंबई, दिनांक ०३/११/२००४.
४) शासन निर्णय क्र. सुप्रमा २००९/६६१/(२१८/२००९) म.प्र. मंत्रालय, मुंबई, दिनांक २६/०८/२००९.
५) शासन निर्णय क्र. सुप्रमा- २०१४/६०२/ (प्र.क्र.२५०/२०१४)/ म.प्र.मंत्रालय, मुंबई, दिनांक:-२३/०७/२०१७.
६) कार्यकारी संचालक, कोकण पाटबंधारे विकास महामंडळ, ठाणे यांचे पत्र क्र.कोपाविम/तां-१/अर्जुना पाचवी सुप्रमा/२९६७, दिनांक २०/११/२०२०.
प्रस्तावना: अर्जुना मध्यम पाटबंधारे प्रकल्पांतर्गत मौजे करक ता. राजापूर, जि. रत्नागिरी येथील अर्जुना नदीवर मातीचे धरण बांधण्यात आले आहे. सदर प्रकल्प कोकण पाटबंधारे विकास महामंडळ ठाणे अंतर्गत कोकण प्रदेश या प्रदेशांतर्गत आहे. सदर प्रकल्पाव्दारे रत्नागिरी जिल्ह्यातील राजापूर तालुक्यामधील १२ गावांतील ४७३३ हे. क्षेत्र, व लांजा तालुक्यामधील ६ गावांतील १४३८ हे. असे एकूण १८ गावातील ६१७१ हेक्टर क्षेत्रास सिंचनाचा लाभ मिळणार आहे.
अर्जुना मध्यम प्रकल्पास संदर्भ क्र.१ नुसार सन १९९३-९४ चे दरसूचीवर आधारीत रू. ६१.८८ कोटी इतक्या रकमेस मूळ प्रशासकीय मान्यता, संदर्भ क्र.२ नुसार सन १९९९-२००० चे दरसूचीवर आधारीत रू. १४५.४५ कोटी इतक्या रकमेस प्रथम सुधारित प्रशासकीय मान्यता, संदर्भ क्र. ३ नुसार सन २००३-०४ चे दरसूचीवर आधारीत रू. २६१.३६ कोटी इतक्या रकमेस द्वितीय सुधारित प्रशासकीय मान्यता, संदर्भ क्र. ४ नुसार सन २००८-०९ चे दरसूचीवर आधारीत रू. ४७६.४९ कोटी इतक्या रकमेस तृतीय सुधारित प्रशासकीय मान्यता प्रदान करण्यात आली आहे, संदर्भ क्र. ५ नुसार सन २०११-१२ चे दरसूचीवर आधारीत रू. ७४३.०८ कोटी इतक्या रकमेस चतुर्थ सुधारित प्रशासकीय मान्यता प्रदान करण्यात आली आहे.
कार्यकारी संचालक, कोकण पाटबंधारे विकास महामंडळ, ठाणे यांचे संदर्भीय पत्र क्रमांक ६ अन्वये सन २०१८-१९ चे दरसूचीवर आधारीत रु. १००८.९६ कोटी किंमतीचा पाचवा सुधारीत प्रशासकीय मान्यतेचा प्रस्ताव मंजुरीस्तव शासनास सादर केला आहे. प्रकल्पाचे लाभ व्यय गुणोत्तर १.३५ येत असून प्रकल्प आर्थिक मापदंडात बसत नाही. रूपये ७४३.०८ कोटी च्या चतुर्थ सुधारित प्रशासकीय मान्यतेच्या तुलनेत पाचव्या सुधारीत प्रकल्प अहवालाची किंमत रु. २६५.८८ कोटीने जास्त आहे. किंमत वाढीची प्रमुख कारणे पुढीलप्रमाणे आहेत
# Page 2
शासन निर्णय क्रमांक : सुप्रमा-२०२०/४८९/(प्र.क्र. १९०/२०)/ मध्यम प्रकल्प.
---------------------------------------------------------------
|  |  |  |
| अ.क्र. |  | बाब |  | वाढीची रक्कम (रू.कोटी) |  |
|  |  |  |
| १ | निव्वळ दरसुचीतील फरकामुळे |  |
| अ) दरसूचीमुळे झालेली वाढ (रु ४५.८६ कोटी) | १११.६३ |
| ब) निविदेअंतर्गत प्रगती पथावरील कामाची भाववाढ (रु.२२.६८ कोटी) |
| क) सेवाकर (रु.३३.०८ कोटी) |
| ड) विमा तरतुद (रु.०.९८ कोटी) |
| २  |  | जादा दराच्या निविदा स्विकृती | ०.७६ |
| ३  |  | भूसंपादनातील वाढ | १९.०९ |
| ४  |  | संकल्पचित्रातील बदल | ०.०० |
| ५  |  | व्याप्तीतील बदल | ७.११८ |
| ६ | नवीन तरतुदी | ४८.१७ |
|  | इतर कारणे |  |
| अ) अपु-या तरतूदी | १३.९ |
| ब) वगळण्यात आलेल्या बाबींमुळे | -१५.८३ |
| इतर बाबी | ३९.४६२ |
| ८  |  | आस्थापना व अनुषंगिक खर्च | ४१.८५ |
|  | एकूण | २६५.८८ |
---------------------------------------------------------------
प्रकल्पाचा संकल्पित पाणीसाठा ७४.६७ द.ल.घ.मी. असून प्रकल्पाव्दारे रत्नागिरी जिल्ह्यातील
राजापूर तालुक्यामधील १२ गावांतील ४७३३ हे. क्षेत्र, व लांजा तालुक्यामधील ६ गावांतील १४३८ हे. असे
एकूण १८ गावातील ६१७१ हेक्टर क्षेत्रास सिंचनाचा लाभ मिळणार आहे. सदर प्रकल्प प्रधानमंत्री कृषी
सिंचाई योजने अंतर्गत समाविष्ट आहे. त्यामुळे नियोजनानुसार प्रकल्प पूर्ण करण्याच्या दृष्टीने या
प्रकल्पाच्या पाचव्या सुधारीत प्रकल्प अहवालास प्रशासकीय मान्यता देणेचा प्रस्ताव शासनाचे विचाराधीन
होता.
सदर प्रस्ताव व्यय अग्रक्रम समितीच्या दिनांक १२/०७/२०२१ रोजीच्या बैठकीत विचारार्थ सादर
करण्यात आला. व्यय अग्रक्रम समितीने सदर प्रस्ताव मा. मंत्रीमंडळाच्या विचारार्थ सादर करण्याच्या सूचना
दिल्या. त्यानुसार दिनांक २२/०९/२०२१ रोजीच्या मा. मंत्रीमंडळ बैठकीत सदर प्रस्ताव विचारार्थ सादर
करण्यात आला. मा. मंत्रीमंडळाने बांधकामाची सद्य:स्थिती, किंमतवाढीची कारणमीमांसा इ. बाबींचा पृष्ठ ६ पैकी २
# Page 3
शासन निर्णय क्रमांक : सुप्रमा-२०२०/४८९/(प्र.क्र. १९०/२०)/ मध्यम प्रकल्प.
परामर्श घेऊन अर्जुना मध्यम प्रकल्पाच्या सन २०१८-१९ दरसूचीवर आधारित रुपये १००८.९६ कोटी
किंमतीच्या पाचव्या सुधारित प्रकल्प अहवालास प्रशासकीय मान्यता देण्याचा निर्णय घेतला आहे.
शासन निर्णय :
या निर्णयाव्दारे अर्जुना मध्यम पाटबंधारे प्रकल्प मौजे करक ता. राजापूर, जि. रत्नागिरी या प्रकल्पाच्या सन २०१८-१९ च्या दरसूचीवर आधारीत रूपये १००८.९६ कोटी इतक्या किंमतीच्या पाचव्या सुधारीत प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये ९३९.८० कोटी कामाप्रित्यर्थ व रूपये ६९.१६ कोटी अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली पाचवी सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ०८ / २०२१ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतूदीच्या मर्यादेत पूर्ण करण्यात यावे.
४. या योजनेच्या कामावर होणारा खर्च मागणी क्रमांक- आय-५, ४७०१ मोठे व मध्यम पाटबंधारे यावरील भांडवली खर्च, ८०- सर्वसाधारण, १९०- सार्वजनिक क्षेत्रातील व इतर उपक्रमातील गुंतवणूका (०२) योजनांतर्गत, (०२)(०१) कोकण पाटबंधारे विकास महामंडळास भाग भांडवली अंशदान (४७०१ एच ६२९) या लेखाशिर्षाखाली खर्च टाकावा व त्याखालील मंजुर अनुदानातून भागविण्यात यावा.
५. सदर पाचवी सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समिती- २ यांच्या छाननी अहवालातील मुद्द्यांची पूर्तता करण्यात यावी.
५.२) सदर सुधारित प्रशासकीय मान्यता म्हणजे प्रकल्प कार्यान्वयीकरणाच्या विविध टप्यावर झालेल्या अनियमिततेस मान्यता गृहित धरता येणार नाही.
५.३) या प्रकल्पाबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी.
सुधारित प्रशासकीय मान्यता देण्याच्या निर्णयामुळे विभागीय चौकशीच्या कार्यवाहीस कोणतीही बाधा पोहचणार नाही.
५.४) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येऊ नये.
५.५) प्रगतीपथावरील निविदांची कामे प्राधान्याने पूर्ण करण्यात यावीत. पाणीसाठ्याचा सिंचनाकरिता जास्तीत जास्त लाभ होईल अशा प्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे/निविदा प्रक्रिया करण्यात यावी.
५.६) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे,वित्त अधिकार मर्यादा, विहित केलेली निविदा कार्यपद्धती याची काटेकोरपणे अंबलबजावणी करण्यात यावी.
पृष्ठ ६ पैकी ३
# Page 4
शासन निर्णय क्रमांक : सुप्रमा-२०२०/४८९/(प्र.क्र. १९०/२०)/ मध्यम प्रकल्प.
५.७) प्रकल्पाचे काम नियोजना नुसार सुधारित प्रशासकीय मान्यता किंमतीच्या मर्यादेत पूर्ण करण्यात यावे .
६. सदर शासन निर्णय, नियोजन विभाग (कार्यासन-१४३४), अनौपचारीक संदर्भ क्रमांक ८९/२०२१ दिनांक १०/०६/२०२१, वित्त विभाग (कार्यासन व्यय-१२), अनौपचारीक संदर्भ क्रमांक १८३/२०२१, दिनांक २१/०६/२०२१ व मा. मंत्रीमंडळाच्या दिनांक २२/०९/२०२१रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 5
# Page 6