# Page 1
जलसंपदा विभागांतर्गत करण्यात येणाऱ्या जलविद्युत व उपसा सिंचन योजनांच्या विद्युत कामांचे तांत्रिक परीक्षण करण्यासाठी विहित करावयाची प्रपत्रे (विवरण पत्रे)
महाराष्ट्र शासन
जलसंपदा विभाग
शासन परिपत्रक क्र. जविप्र २०२०/(प्र.क्र.०८/२०)/जवि
नवीन प्रशासन इमारत, ६ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३.०३.२०२०.
संदर्भ : १ शासन निर्णय क्र. संकीर्ण ०६१६/(प्र.क्र.४८३/२०१६)/मोप्र १, दि.२५.०७.२०१६ २.मुख्य अभियंता (विद्युत), जलविद्युत प्रकल्प यांचे पत्र क्र.मुअ(वि)/जविप्र/का-२/ ता-३/विवयां/२४९४, दि.०२.१२.२०१९
शासन परिपत्रक
प्रस्तावना : जलसंपदा विभागांतर्गत जलविद्युत व विद्युत कामांच्या उभारणीसाठी कार्यरत यंत्रणेचे व्यवस्थादोष वेळचेवेळी दूर करुन प्रकल्पांची कामे अधिक दर्जेदार, गतीमान व पारदर्शकपणे होण्याकरिता नियमित तांत्रिक परिक्षण व बांधकाम परिक्षण करण्यासाठी संदर्भ क्र.१ अन्वये शासन निर्णय निर्गमित करण्यात आलेला आहे. या अनुषंगाने मुख्य अभियंता (विद्युत) यांचेकडून संदर्भ क्र. २ येथील पत्रान्वये जलसंपदा विभागांतर्गत करण्यात येणाऱ्या जलविद्युत व उपसा सिंचन योजनांच्या विद्युत कामांचे तांत्रिक परिक्षण (Technical Audit) करण्याकरिता कार्यपध्दती व अनुषंगिक प्रपत्रांचे प्रारुप तयार करुन शासनास सादर करण्यात आले आहेत. सदर प्रपत्रे विहित करण्याचे शासनाच्या विचाराधीन होते. त्या अनुषंगाने, खालीलप्रमाणे मार्गदर्शक सूचना देण्यात येत आहेत :
मार्गदर्शक सूचना : जलसंपदा विभागांतर्गत जलविद्युत व उपसा सिंचन योजनांच्या विद्युत कामांचे तांत्रिक परिक्षण (Technical Audit) करण्याकरिता विहित नमुन्यातील विवरणपत्रे (विवरणपत्र क्र.०१ ते १८) सोबत जोडण्यात आलेली आहेत. त्या अनुषंगाने तांत्रिक परिक्षण करतांना खालील सूचनांचे पालन करावे : १. तांत्रिक परिक्षण प्रथमतः सुरु करतांना हे परिक्षण जून, २०१९ ते मे, २०२० पासून सुरु करीत असल्याचे गृहीत धरुन दिनांक १ जून, २०१९ ते ३१ मे, २०२० या जल वर्षापासून सुरु करावे.
२. मंडळ कार्यालयाचे तांत्रिक परियाण दर वर्षी करण्यात यावे. प्रत्येक विभागिय कार्यालयाचे तांत्रिक परिक्षण हे दोन वर्षातून एकदा करावे. तांत्रिक परिक्षणाचा प्रथम कालावधी हा दिनांक १ जून, २०१९ ते ३१ मे,२०२० असा राहिल.
# Page 2
शासन परिपत्रक क्रमांकः जविप्र २०२०/(प्र.क्र.०८/२०)/जवि
३. तांत्रिक परिक्षणाचे वेळेस सोबत जोडलेल्या विवरण पत्रांमध्ये संबंधित कार्यालयाने माहिती भरुन देणे अपेक्षित आहे.
४. विवरणपत्रे भरुन देतांना त्या कार्यालयाकडे असलेल्या कार्यभार / कार्यभाराचा प्रकार, एकूण जलविद्युत प्रकल्प / उपसा सिंचन योजनांची कामे, उपलब्ध असलेला वार्षिक निधी व खर्च, उपलब्ध आकृतीबंध याबाबतची परिपूर्ण टिप्पणी जोडण्यात यावी.
५. विवरणपत्रांतील माहितीच्या आधारे तांत्रिक निरिक्षण पथकाच्या तपासणीअंती काही
प्रकरणे/प्रकल्प सखोल क्षेत्रिय तपासणीकरिता निवडता येणे सुलभ होईल.
६. ज्या कार्यालयाचे तांत्रिक परिक्षण करावयाचे आहे त्या कार्यालयांना तांत्रिक निरिक्षण पथक क्षेत्र भेट देऊन तांत्रिक परिक्षण अहवाल तयार करतील तसेच त्या कार्यालयाकडे असलेल्या
कामाची व्याप्ती लक्षात घेऊन सर्वसाधारणपणे ३ ते ५ दिवस एवढा क्षेत्र भेटीचा कालावधी
असावा.
७. तांत्रिक निरिक्षण पथकाच्या क्षेत्र भेटीमध्ये मुद्दा क्र. ८.२ मध्ये नमूद केल्यानुसार विविध
स्तरावरील तांत्रिक मान्यता, निविदा मान्यता, अतिरिक्त बाब दरसूची, निविदा बाबीतील परिमाणवाढ, संकल्पचित्र मान्यता, दर सूची बाह्य मंजूर केलेले दर इत्यादी बाबींबाबत क्षेत्रिय अधिकाऱ्यांनी घेतलेले निर्णय, शासनाने विहित केलेल्या मार्गदर्शक सूचना परिपत्रके, शासन निर्णय, विविध मानके (उदा.आय.एस.कोड) या प्रमाणेच होत आहे याची खातरजमा
करावी. याबाबत काही विचलन होत असल्यास, तांत्रिक परिक्षण अहवालात या बाबी नमूद करुन, निदर्शनास आणाव्यात.
८. तांत्रिक परिक्षणाची सर्वसाधारण कार्यपध्दती खालीलप्रमाणे : १. जलसंपदा विभागाकडील प्रत्येक प्रादेशिक कार्यालयाचे व मंडळ कार्यालयाचे तांत्रिक परिक्षण दरवर्षी करण्यात यावे. प्रत्येक विभागीय कार्यालयाचे तांत्रिक परिक्षण दोन वर्षातून एकदा करण्यात यावे. मात्र तपासणीचे वेळी मागील तपासणीच्या दिनांकापासून सर्व निर्णयांचे परिक्षण करावे.
२. या परिक्षणामध्ये विविध स्तरावरील तांत्रिक मान्यता, निविदा मान्यता, अतिरिक्त बाब दरसूची, निविदा बाबीतील परिमाणवाढ, संकल्पचित्र मान्यता, दरसूची बाह्य मंजूर केलेले दर इत्यादी बाबींबाबत क्षेत्रिय अधिकाऱ्यांनी घेतलेले निर्णय शासनाने विहीत केलेल्या मार्गदर्शक सूचना, परिपत्रके, शासन निर्णय, आय.एस. कोड या प्रमाणे होत आहे त्याची खातरजमा करावी. याबाबत काही विचलन होत असल्यास अशा बाबी निदर्शनास आणण्यात याव्यात.
३. तांत्रिक परिक्षण अहवाल तपासणीच्या दिनांकानंतर आठ दिवसात अर्ध परिच्छेद (Half Margin) स्वरुपात शासनास सादर करावा व सर्व संबंधित वरिष्ठ कार्यालयांना प्रत पाठवावी.
४. तांत्रिक परिक्षण अहवाल प्राप्त झाल्यानंतर मुख्य अभियंता (दक्षता व प्रकल्प) तथा सह सचिव हे प्रत्येक तिमाहीच्या शेवटच्या आठवडयात प्रदेश कार्यालयास भेट देऊन त्या तिमाहीत करण्यात आलेल्या तांत्रिक परिक्षण अहवालांचे वाचन करतील व महत्वाच्या बाबी शासनाच्या निदर्शनास आणतील. मंडळ कार्यालय व विभागीय कार्यालयाचे अहवाल वाचन
पृष्ठ ३ पैकी २
# Page 3
शासन परिपत्रक क्रमांकः जविप्र २०२०/(प्र.क्र.०८/२०)/जवि
अधिक्षक अभियंता, दक्षता पथक करतील व महत्वाच्या बाबी शासनाच्या निदर्शनास आणतील.
५. अहवाल वाचनाअंती अंतिम केलेल्या आदेशांबाबत संबंधित कार्यालय प्रमुख वस्तुनिष्ठ खुलासा करतील. सदर खुलासा विचारात घेऊन शासन स्तरावरुन पुढील कार्यवाही करण्यात येईल.
६. एखाद्या विशिष्ट प्रकरणी शासनाने निर्देशित केल्यास दक्षता पथक प्रकरण सापेक्ष तपासणी करुन शासनास अहवाल सादर करेल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21