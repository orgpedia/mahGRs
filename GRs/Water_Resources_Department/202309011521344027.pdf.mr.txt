# Page 1
कृष्णा कालव्याच्या सा. क्र. ८०/०१० ते सा.क्र.
८०/५५० कि.मी. मधील विशेष दुरुस्ती अंतर्गत
मुख्य कालवा मजबुतीकरण व सरंक्षक भिंत
(Gabbion Wall) बांधणेच्या कामाचे अंदाजपत्रकास विशेष दुरूस्ती अंतर्गत प्रशासकीय मान्यता.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२२/(प्र.क्र.४९७/२०२२)/ सिंव्य (कामे)
मंत्रालय, मुंबई-४०००३२
दिनांक: ०१ सप्टेंबर २०२३
वाचा:
१. कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र.जा.क्र.मकृखोविम - १६ / (४२५/२०२२) / सिंव्य २/ ७४१६ / २०२२ दि. ११/११/२०२२ २. शासन निर्णय - २०१७/५६६/१७/सिंव्य (कामे), दि.३१/०८/२०१८.
३. शासन निर्णय – २०१८/५५१/१७/सिंव्य(कामे), दि.२७/११/२०१८.
४. शासन निर्णय - २०१३/७८५/१३/सिंव्य (कामे), दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे),दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
७. शासन निर्णय क्रमांक : संकीर्ण-२०२२/प्र.क्र.५१६/२०२२/सिंव्य (कामे) दिनांक १४/३/२०२३.
प्रस्तावना: सातारा जिल्हयातील कृष्णा नदीवर खोडशी तालुका कराड येथे १५० वर्षापूर्वीचा ब्रिटीशकालीन वळवणीचा बंधारा बांधण्यात आला असून नदीच्या डाव्या तीरा वरून कृष्णा कालवा सुरू होतो. या कालव्या व्दारे सातारा जिल्हयातील कराड तालुका व सांगली जिल्हयातील वाळवा, पलूस व तासगांव या तालुक्यातील लाभघारकांना सिंचनासाठी पाण्याचा लाभ होतो. कृष्णा कालव्याच्या लाभक्षेत्रात ३१ गावे येतात. कालव्याची एकूण लांबी ८६ कि.मी. असून तो पुढे येरळा नदीवर बांधण्यात आलेल्या वसगडे बंधा-यामध्ये मिळतो. प्रकल्पाचे काम १८६८ साली पूर्ण करण्यात येवून प्रथमत: १८६८-६९ च्या रब्बी हंगामात कालवा सिंचनासाठी खुला करण्यात आला. प्रकल्पाचे एकूण सिंचनक्षेत्र १३३६६ हेक्टर इतके आहे.
कृष्णा कालवा हा ब्रिटीशकालीन १५० वर्षापूर्वीचा आहे. कालव्याचा सा.क्र. ८०/०१० ते ८०/५५० कि.मी. मधील भाग हा १०० % काळया मातीतील असून खोल मऊ खंदकातून जात आहे. तो पुढे येरळा नदीवर बांधण्यात आलेल्या ८६ कि.मी. वरील वसगडे बंधा-यास मिळतो. वसगडे बंधारा हा कृष्णा कालव्याचा भाग असल्याने या कालव्याव्दारे येरळा नदीमध्ये सिंचनासाठी पाणी सोडण्यात येते. या पाण्याचा उपयोग बंधा-याचे लाभक्षेत्रातील मौजे वसगडे, नांद्रे, शिरगांव व बेंद्री या चार गावांमधील ६२४ हेक्टर सिंचन क्षेत्रास होतो. मागील ३ वर्षापासून पडत असलेल्या अतिपर्जन्य वृष्टीने या भागातील कालव्याचा भराव पूर्णत: ढासळला असून कालव्याचे पाणी पुढे जाणे बंद झाले आहे. तसेच कालव्याच्या
# Page 2
शासन निर्णय क्रमांकः प्रमाप्र-२०२२/ (प्र.क्र.४९७/२०२२)/ सिंव्य (कामे),
सर्व्हिस रोडच्या बाजूने जाणारा खटाव माळवाडी रस्त्याची वाहतूक बंद झाली असून शेतक-यांना दैनंदिन शेतीची कामे करणे व ऊस वाहतूक करणे बंद झाले आहे.
या पार्श्वभूमीवर कालव्याच्या सा.क्र. ८०/०१० ते सा.क्र. ८०/५५० कि.मी. या ५४० मीटर लांबीमधील पूर्णतः ढासळलेला कालव्याच्या काटछेद पूर्ववत करणे व कालव्याच्या आतील बाजूस उतारावर भराव Retain होणेसाठी संरक्षक उपाय म्हणून Gabion wall बांधणे आवश्यक ठरले आहे. सदर प्रस्तावाचे काम पूर्ण झाल्यानंतर प्रकल्पीय सिंचनक्षेत्र १३३६६ हेक्टर पुर्नस्थापीत होणार आहे.
या अनुषंगाने कृष्णा कालव्याच्या सा.क्र. ८०/०१० ते सा.क्र. ८०/५५० कि.मी. मधील मुख्य कालवा मजबुतीकरण व सरंक्षक भिंत (Gabbion Wall) बांधणेच्या कामाचे अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता.त्याअनुषंगाने शासन पुढीलप्रमाणे निर्णय घेत आहे.
शासन निर्णय:
महाराष्ट्र कृष्णा खोरे विकास महामंडळ, पुणे अंतर्गत कृष्णा कालव्याच्या सा.क्र. ८०/०१० ते सा.क्र. ८०/५५० कि.मी. मधील कालवा मजबुतीकरण व सरंक्षक भिंत (Gabbion Wall) बांधणेच्या कामाचे विशेष दुरूस्ती अंतर्गत अंदाजपत्रकाच्या रू ३,९०,६८,६०१/- (रू. तीन कोटी नव्वद लक्ष अडुसष्ट हजार सहाशे एक फक्त) एवढया खर्चाच्या प्रस्तावास खालील अटींच्या अधीन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता,निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२ ) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
५) सदर कामास नियामक मंडळाच्या पुढील बैठकीत मंजुरी घ्यावी.
प्रस्तावित कामासाठी होणारा खर्च ४७०० मोठे पाटबंधारे प्रकल्प यावरील भांडवली खर्च, ८० सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा कार्यक्रमा अंतर्गत भाग भांडवली अंशदान (०४)(०२) महाराष्ट्र कृष्णा खोरे विकास महामंडळास भाग भांडवली अंशदान (उर्वरीत महाराष्ट्र) (कार्यक्रम) (४७०० ०२३८) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
पृष्ठ ४ पैकी २
# Page 3
शासन निर्णय क्रमांकः प्रमाप्र-२०२२/ (प्र.क्र.४९७/२०२२)/ सिंव्य (कामे),
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. २० सन २०२३-२४ मध्ये नोंदविण्यात आलेली आहे.
# Page 4