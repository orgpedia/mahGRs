# Page 1
कार्यकारी अभियंता (स्थापत्य) यांची बदली रद्द करण्याबाबत.
महाराष्ट्र शासन
जलसंपदा विभाग
शासन आदेश क्रमांकः एसयुटी-२०१७/(२६१/२०१७)/आ (वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: : २० मार्च, २०१८.
वाचा:- जलसंपदा विभाग, शासन आदेश क्र.एलटीएस-१११७/(२५२/२०१७)/आ.(वर्ग-१)...(१), दि.२१.०६.२०१७.
शासन आदेश :
श्री नरेश दौलतराव सहारे, कार्यकारी अभियंता, लघु पाटबंधारे विभाग, जिल्हा परिषद, नागपूर यांची
संदर्भीय आदेशान्वये सक्षम प्राधिकरणाच्या मान्यतेने कार्यकारी अभियंता, सिंचन विभाग, जिल्हा परिषद,
चंद्रपूर या रिक्त पदावर बदलीने नियुक्ती करण्यात आली होती.
२. शासनाच्या सदंर्भाधीन आदेशाच्या अनुषंगाने श्री. सहारे, कार्यकारी अभियंता यांनी मा. महाराष्ट्र
प्रशासकीय न्यायाधिकरण, खंडपीठ नागपूर येथे मूळ अर्ज क्र.४०७/२०१७ दाखल केला होता. सदर मूळ
अर्जावर दि.२२.०६.२०१७ रोजी झालेल्या सुनावणीअंती मा.न्यायाधिकरणाने श्री. सहारे यांना सध्याच्या
पदावरून कार्यमुक्त न करण्याचे निर्देश दिले होते.
३. दरम्यान, श्री. सहारे यांच्या पदावर बदलीने नियुक्ती दर्शविण्यात आलेल्या श्री. कोसारे, कार्यकारी
अभियंता यांची दि.०६.०९.२०१७ च्या आदेशान्वये अन्यत्र पदस्थापना करण्यात आली आहे. तसेच, मृद व
जलसंधारण विभागाच्या दि.३१.०५.२०१७ रोजीच्या शासन निर्णयानुसार कार्यकारी अभियंता, लघु पाटबंधारे
विभाग, जिल्हा परिषद, नागपूर हे पद मृद व जलसंधारण विभागाच्या अंतर्गत येत असल्याने श्री.सहारे यांनी
दि.१२.०६.२०१७ रोजीच्या विनंती अर्जान्वये त्या विभागात कायम स्वरूपी समायोजनाबाबत दिलेल्या
विकल्पानुसार दि.०६.०९.२०१७ च्या पत्रान्वये श्री. सहारे यांच्या सेवा मृद व जलसंधारण विभागात वर्ग करण्यात
आलेल्या आहेत. या बाबी पाहता मूळ अर्जावरील दि. १५.०२.२०१८ च्या अंतिम सुनावणीअंती
मा.न्यायाधिकरणाने सदर मूळ अर्ज निकाली काढला आहे.
४. यास्तव, प्रशासकीय कारणास्तव व सक्षम प्राधिकरणाच्या मान्यतेने श्री. न. दौ. सहारे यांचे संदर्भीय
दि.२१.०६.२०१७ रोजीचे बदली आदेश रद्द करण्यात येत आहेत.
# Page 2
शासन आदेश क्रमांकः-एसयुटी-२०१७/(२६१/२०१७)/आ.(वर्ग-१)