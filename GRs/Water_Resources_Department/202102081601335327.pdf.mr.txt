# Page 1
लेखा व्यवस्थापन प्रणाली मधून मासिक लेखे ऑनलाइन पद्धतीने सादर करणेबाबत.
महाराष्ट्र शासन
जलसंपदा विभाग
शासन परिपत्रक क्रमांक: ईप्रशा २०२०/(४३५/२०२०)/लपा
हुतात्मा राजगुरू चौक, मादाम कामा मार्ग,
मंत्रालय, मुंबई-४०००३२
दि. ०८.०२.२०२१
वाचा - १) शासन निर्णय क्रमांक संकीर्ण/२०१४/(३८/२०१४)/लेखा, दि. २२/०७/२०१५ २) महालेखापाल, नागपूर यांचे पत्र जा. क्र. WAC-I/GR-I/Online-A/Cs-WRD/२०६ दि. १६/१०/२०२० प्रस्तावना जलसंपदा विभागा अंतर्गत महामंडळे व त्या अंतर्गत कार्यालयांच्या लेखे व अनुषंगिक अभिलेखांमध्ये एकसुत्रीपणा आणणे, त्या द्वारे उपलब्ध होणाऱ्या माहितीची मांडणी अधिक उपयुक्त व वापर सुलभ करणे व लेख्यांचे तत्परतेने अद्यावतीकरण करणे शक्य व्हावे याकरिता महामंडळांचे लेख्यांचे संगणकीकरण करण्यासंदर्भात आवश्यक सुचना शासन निर्णय दि. २२/०७/२०१५ नुसार देण्यात आलेल्या आहेत.
त्यानुषंगाने, केंद्र शासनाच्या C-DAC या संस्थेमार्फत लेखा व्यवस्थापन प्रणाली (Accounts Management System) विकसित करण्यात आली आहे. सदरहू प्रणालीमधून थेट शासना अंतर्गत असणाऱ्या विभागांचे मासिक लेखे तयार करून महालेखापाल, नागपूर यांना ऑनलाइन पद्धतीने सादर करता येतात. या प्रणालीस महालेखापाल, नागपूर यांच्याकडून संदर्भ क्रमांक २ अन्वये मान्यता प्राप्त झाली आहे. तसेच या प्रणाली मार्फतच महामंडळा अंतर्गत असणाऱ्या विभागांचे लेखे तयार करून महामंडळांना ऑनलाइन पद्धतीने सादर करता येतात.
सद्यस्थितीत प्रणालीचे जलसंपदा विभागा अंतर्गत (थेट शासना अंतर्गत) असलेल्या महाराष्ट्रातील सर्व विभागातील ३४३ कर्मचार्यांचे (Government Accounts) चे प्रशिक्षण पूर्ण झाले आहे. तसेच सर्व महामंडळा अंतर्गत असलेल्या विभागातील २४९ कर्मचाऱ्यांचे (IDC accounting) चे प्रशिक्षण पूर्ण झाले आहे.
ही प्रणाली, जलसंपदा विभागातील जे विभाग शासनाच्या थेट अंतर्गत आहेत व महालेखापाल, नागपूर यांना लेखे सादर करतात व जे विभाग महामंडळाला लेखे सादर करतात अशा सर्व विभागांसाठी लागू करण्याचे शासनाच्या विचाराधीन होते.
त्यानुसार, महालेखापाल, नागपूर यांना मासिक लेखे सादर करणाऱ्या विभागांनी माहे जानेवारी २०२१ पासूनचे मासिक लेखे, लेखा व्यवस्थापन प्रणाली मधूनच सादर करणे अनिवार्य
# Page 2
शासन परिपत्रक क्रमांक: ईप्रशा २०२०/(४३५/२०२०)/लपा
राहील. तसेच पाटबंधारे विकास महामंडळांना मासिक लेखे सादर करणाऱ्या विभागांनी देखील या प्रणालीमाधुनच माहे जानेवारी २०२१ पासूनचे मासिक लेखे सादर अनिवार्य राहील.
ही प्रणाली wrd.maharashtra.gov.in या संकेतस्थळावर ई-प्रशासन प्रकल्पांतर्गत “लेखा व्यवस्थापन प्रणाली” या नावाने उपलब्ध आहे.