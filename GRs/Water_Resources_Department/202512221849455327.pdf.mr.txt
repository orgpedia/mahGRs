# Page 1
श्री. रमेश पर्वतराव चव्हाण, शाखा अभियंता (से.नि) यांचे मा. उच्च न्यायालयाच्या निर्णयानुसार
अनुसूचित जमाती प्रवर्गाचे जात वैधता प्रमाणपत्र
प्राप्त झाल्याने त्यांना सुधारित सेवानिवृत्तीविषयक लाभ प्रदान करणेबाबत
महाराष्ट्र शासन
जलसंपदा विभाग
शासन आदेश क्रमांक : सेनिवे २०२४/(प्र.क्र.२४६/२४)/आ(वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २२ डिसेंबर, २०२५.
पहा:- १) शासन ज्ञापन क्र. पीओजी १०९६/(२९१/९६) आ (वर्ग-२) (१) दि. १४.०६.१९९६ २) अनुसूचित जमातीची जात प्रमाणपत्र पडताळणी समिती, अमरावती यांचे आदेश क्र.
डीडी/टीसीएससी/एएमटी/आरपीसी/III-२२३/२००१ दि. २६.०६.२००६
३) शासन आदेश क्र. जापप्र २००६/(४०२/२००६) आ (वर्ग-२) दि. १६.११.२००६
४) मा. उच्च न्यायालय, खंडपीठ , नागपुर यांचे रिट पिटीशन क्र. १०२५/२०१५ मधील दि. १५.०१.२०२४ रोजीचे आदेश
५) अनुसूचित जमातीची जात प्रमाणपत्र पडताळणी समिती, अमरावती यांचे दि. ०२.०४.२०२४ रोजीचे
आदेश (जात वैधता प्रमाणपत्र) ६) मुख्य अभियंता (वि.प्र) जलसंपदा विभाग, अमरावती यांचे जा.क्र.२३००/आस्था-२/२०२४
दि.२७ ऑगस्ट, २०२४ व दि.२१ जानेवारी, २०२५ रोजीचे पत्र
शासन आदेश :-
श्री. रमेश पर्वतराव चव्हाण हे शासकीय सेवेत कनिष्ट्ठ अभियंता पदावर दि. १६.११.१९८१ रोजी
रुजू झाले. दि. ०१.०४.१९८७ रोजी त्यांना शाखा अभियंता पदावर दजोन्नती देण्यात आली होती. उपरोक्त
संदर्भीय क्र. १ येथील दि. १४.०६.१९९६ रोजीच्या शासन आदेशान्वये श्री. रमेश पर्वतराव चव्हाण, शाखा
अभियंता (स्थापत्य) (NIT. 1) यांना अनुसूचित जमाती (Scheduled Tribe) या प्रवर्गातून उप विभागीय अधिकारी
(स्थापत्य) पदावर जात प्रमाणपत्र पडताळणीच्या अधिन राहून पदोन्नती देण्यात आली होती. तथापि, श्री.
चव्हाण यांचे अनुसूचित जमातीचे जात प्रमाणपत्र, अनुसूचित जमातीची जात प्रमाणपत्र पडताळणी समिती,
अमरावती यांनी केलेल्या तपासणीत “अवैध” असल्याचे सिध्द झाल्याने त्यांना संदर्भीय क्र. ०३ येथील दि.
१६.११.२००६ रोजीच्या आदेशान्वये “उप विभागीय अधिकारी (स्थापत्य)” पदावरुन “शाखा अभियंता”
पदावर पदावनत करण्यात आले होते. श्री. चव्हाण हे दि. ०५.०२.२००७ रोजी शाखा अभियंता पदावर रुजू
झाले. दि.३१.१२.२०१५ रोजी ते शासकीय सेवेतून नियत वयोमानानुसार सेवानिवृत्त झाले.
२. आता, मा. उच्च न्यायालय, खंडपीठ, नागपूर यांनी रिट पिटीशन क्र. १०२५/२०१५ मध्ये
दि. १५.०१.२०२४ रोजी दिलेल्या न्यायनिर्णयानुसार अनुसूचित जमातीची जात प्रमाणपत्र पडताळणी
समिती, अमरावती यांच्याकडून श्री. चव्हाण यांचे अनुसूचित जमाती प्रवर्गाचे (Scheduled Tribe) जात
वैधता प्रमाणपत्र संदर्भ क्र. ५ अन्वये वैध ठरविण्यात आलेले आहे.
# Page 2
३. श्री. चव्हाण यांचे अनुसूचित जमाती प्रवर्गाचे (Scheduled Tribe) जात वैधता प्रमाणपत्र वैध
ठरविण्यात आल्यामुळे त्यांचे “उप विभागीय अधिकारी (स्थापत्य)” पदावरुन “शाखा अभियंता (स्था)”
पदावर पदावनत करण्यात आल्याबाबतचे दि.१६.११.२००६ रोजीचे आदेश रद्द करण्यात येऊन त्यांचे शाखा
अभियंता (स्थापत्य) पदावरुन उपविभागीय अधिकारी पदावर पदोन्नती देण्यात आल्याबाबतचे दि.
१४.०६.१९९६ रोजीचे आदेश कायम ठेवण्यात येत आहेत.
४. मुख्य अभियंता, (वि.प्र) जलसंपदा विभाग, अमरावती यांना कळविण्यात येते की, श्री. चव्हाण यांचे
नियमानुसार देय होणारे सर्व सेवानिवृत्तीविषयक लाभ सुधारित करण्यात येऊन प्रदान करण्यात यावेत.
५. सदर शासन निर्णय सामान्य प्रशासन विभागाच्या सहमतीने त्यांच्या अनौपचारिक संदर्भ
क्र. १०६/२०२५ दि. २३.०९.२०२५ नुसार निर्गमित करण्यात येत आहे.
६. हे आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात