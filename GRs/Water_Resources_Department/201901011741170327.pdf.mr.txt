# Page 1
केंद्राने मान्यता दिलेल्या विशेष पॅकेज योजनेस - बळीराजा जलसंजीवनी योजना ० संबोधण्याबाबत.
महाराष्ट्र शासन
जलसंपदा विभाग
शासन निर्णय क्र. पीएलएन २०१८/प्र.क्र.२८८ / निवसं १
मंत्रालय, मुंबई-४०००३२.
दिनांक :०१ जानेवारी, २०१९.
वाचा :- १. शासन पत्र क्र. पीएलएन २०१६/(१४१-पार्ट-१/२०१६)/निवसं-१ दि.३१/०५/२०१६.
२.शासन पत्र क्र.पीएलएन २०१७/(८०/२०१७)/निवसं-१ दि.०५/१२/२०१७.
३. केंद्रीय जलसंसाधन विभाग, नवी दिल्ली यांचे कार्यालयीन ज्ञापन क्र. P १२०१४/१/२०१५/SPR/Part-VI/४२६४-७८ दि.३०/०७/२०१८.
प्रस्तावना : मा. मंत्री, जलसंसाधन, नदी विकास व गंगा संरक्षण मंत्रालय, भारत सरकार यांचे अध्यक्षतेखाली दिनांक ०३/०५/२०१६ रोजी सह्याद्री अतिथीगृह, मुंबई येथे प्रधानमंत्री कृषी सिंचन योजनेतील प्रकल्पांबाबत आढावा बैठक आयोजीत करण्यात आली होती. सदर बैठकीत विदर्भ व मराठवाड्यातल्या १४ आत्महत्याग्रस्त जिल्ह्यातील आणि उर्वरीत महाराष्ट्रातील अवर्षणप्रवण जिल्ह्यातील प्रकल्प पूर्ण करण्याकरिता विशेष पॅकेजच्या स्वरुपात निधी उपलब्ध करुन देण्यासाठी राज्य शासनाने केंद्र शासनास प्रस्ताव सादर करावा, असे निर्देश देण्यात आले होते.
त्यानुसार केंद्र शासनास सादर प्रस्तावाच्या अनुषंगाने झालेल्या विविध बैठकीतील चर्चेनुसार दि.०५/१२/२०१७ च्या पत्रान्वये राज्यातील ९१ सिंचन प्रकल्प पूर्ण करण्यासाठी केंद्र शासनाकडे विशेष पॅकेजची मागणी करण्यात आली. त्यास अनुसरून सदर ९१ प्रकल्पांच्या विशेष पॅकेजच्या प्रस्तावास दि.१८/०७/२०१८ रोजी केंद्रीय मंत्रीमंडळाने मान्यता दिली. त्यानुसार केंद्रीय जलसंसाधन विभागाने दि. ३० जुलै, २०१८ रोजी कार्यालयीन ज्ञापन निर्गमित केले आहे. त्यानुसार राज्यातील ९१ सिंचन प्रकल्प पूर्ण करण्यासाठी केंद्र शासनाने दिलेल्या विशेष पॅकेजच्या योजनेचे - बळीराजा जलसंजीवनी योजना असे नामकरण करणे शासनाच्या विचाराधीन होते.
शासन निर्णय : विदर्भ व मराठवाडयातील शेतक-यांच्या आत्महत्या रोखण्यासाठी आत्महत्याग्रस्त जिल्हयातील तसेच उर्वरित महाराष्ट्रातील अवर्षण प्रवण भागातील बांधकामाधीन ९१ पाटबंधारे/सिंचन प्रकल्प कालबध्दरितीने पूर्ण करण्यासाठी केंद्र शासनाने मान्यता दिलेल्या विशेष पॅकेजच्या योजनेस - बळीराजा जलसंजीवनी योजना असे संबोधण्यास शासन मान्यता देण्यात येत आहे.
बळीराजा जलसंजीवनी योजनेत विदर्भ व मराठवाड्यातील आत्महत्याग्रस्त जिल्ह्यातील ८३ लघु पाटबंधारे प्रकल्प, ३ मोठे व मध्यम प्रकल्प तसेच अवर्षणप्रवण जिल्हयातील ५ मोठे व मध्यम प्रकल्प अशा एकून ९१ प्रकल्पांचा समावेश आहे. त्याची यादी परिशिष्ट-१ मध्ये देण्यात आली आहे. सदर योजनेची ठळक वैशिष्ट्ये खालीलप्रमाणे आहेत :
# Page 2
शासन निर्णय क्रमांकः पीएलएन २०१८/प्र.क्र.२८८/निवसं-१
१. सदर ९१ सिंचन प्रकल्पांची दि.०१/०४/२०१७ रोजीची उर्वरित किंमत रु.१५,३२५.६५ कोटी इतकी आहे. सन २०१७-१८ मध्ये सदर प्रकल्पांवर राज्य शासनाने रु.१,६७४.०४ कोटी इतका खर्च केला आहे.
२. सदर प्रकल्पांवरील खर्चाची विभागणी २५ : ७५ (केंद्र : राज्य) या सुत्राप्रमाणे करण्यात येणार आहे. त्यानुसार केंद्र शासनाकडून केंद्र हिस्याची एकूण रक्कम रु.३,८३१.४१ कोटी प्राप्त होणार आहे. सदर रकमेत वर्ष २०१७-१८ मधील उक्त प्रकल्पांवरील एकूण खर्चाच्या (रु.१६७४.०४ कोटी) २५% केंद्रीय हिश्याच्या रकमेचा (रु.४१८.५१ कोटी) देखील समावेश आहे.
३. सदर प्रकल्प सन २०१८-१९ ते २०२२-२३ हा कालावधीत पूर्ण करण्यात येणार आहेत.
४. राज्यहिस्यापोटी (७५% ) उपलब्ध करावयाची रक्कम राजकोषीय उत्तरदायित्व व अर्थसंकल्पिय व्यवस्थापन (FRBM) च्या मर्यादेत कर्ज रुपाने उपलब्ध करुन घेण्यास केंद्र शासनाने मुभा दिली आहे.
५. सदर प्रकल्प पूर्ण झाल्यानंतर ३,७६,९१५ हेक्टर सिंचन क्षमता निर्माण होणार आहे.
# Page 3
# Page 4
# Page 5
# Page 6