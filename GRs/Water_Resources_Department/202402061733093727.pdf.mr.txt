# Page 1
वैनगंगा-नळगंगा नदीजोड प्रकल्पाच्या
६३ टक्के विश्वासार्हतेनुसार पाणी
उपलब्धतेस मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्र.संकीर्ण-२०२३/( ६३/२०२३)/जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- ६ फेब्रुवारी, २०२४.
संदर्भ : १) कार्यकारी संचालक, विदर्भ पाटबंधारे विकास महामंडळ, नागपूर यांचे क्र.
५७६४/विपाविम/का.तां (१)/वैनगंगा-नळगंगा/२०२३,दि.२५.०८.२०२३
२)मुख्य अभियंता, जलविज्ञान व धरणसुरक्षितता, नाशिक यांचे पत्र क्र.मुअ/जवधसु/
उविअ-३/१६९०/सन-२०२३ दि. ०३.११.२०२३
३) अधीक्षक अभियंता, राज्यस्तरीय तांत्रिक सल्ल्लागार समिती, नाशिक यांचे क्र.
रातासंस-१/वैनगंगा -नळगंगा/(धाक्र ४२/२०२३)/१०१७/२०२३, दि. ०७.१२.२०२३
१.प्रस्तावना :
विदर्भातील वैनगंगा-नळगंगा नदीजोड प्रकल्प हा राज्यस्तरीय नदीजोड प्रकल्प प्रस्तावित
असून या प्रकल्पाव्दारे वैनगंगा नदीवरील भंडारा जिल्हयातील गोसीखुर्द प्रकल्पात पावसाळ्यात
उपलब्ध होणारे पाणी वैनगंगा उपखोऱ्यातून पुर्णा-तापी खोऱ्यातील बुलढाणा जिल्हयातील नळगंगा
प्रकल्पापयंत नदीजोड कालव्याद्वारे वळविणे प्रस्तावित आहे. या कालव्याव्दारे विदर्भातील
६ जिल्हयांतर्गत (नागपूर, वर्धा, अमरावती, यवतमाळ, अकोला, बुलढाणा) १५ तालुक्यातील एकूण
३७१२७७ हेक्टर क्षेत्रास सिंचनाचा लाभ मिळणार आहे. सदर प्रकल्पाची जलसंपदा विभागाच्या सन
२०२२-२३ च्या दरसूचीनुसार प्रकल्पाची किंमत रु.८८,५७५ कोटी इतकी आहे.
वैनगंगा-नळगंगा योजनेसाठी १७७२ दलघमी (६२.५७ टीएमसी) पाण्याची आवश्यकता
आहे. गोदावरी पाणी तंटा लवादाने गोसीखुर्द प्रकल्पस्थळी महाराष्ट्र राज्यास पूर्ण पाणीवापर (All
Waters) अनुज्ञेय केला आहे. त्याअनुषंगाने या प्रकल्पासाठी ७५ % विश्वासार्हतेने ८२८.६०४
दलघमी (२९.२५ टीएमसी) पाणी उपलब्ध होत असून १७७२ दलघमी (६२.५७ टीएमसी ) पाणी
६३% विश्वासार्हतेस उपलब्ध आहे.
प्रकल्पासाठीच्या येवा मालिकेनुसार समरुपता अभ्यास करण्यात आला असून प्रकल्पाचा यशस्वीता दर ७५ % एवढा आहे. भारतीय मानक IS ५४७७ Part-१, १९९९ नुसार सिंचन प्रकल्पांचा
यशस्वीता दर ७५ % आवश्यक आहे. त्यामुळे या महत्तवाच्या तांत्रिक बाबीची पुर्तता होत आहे.
वैनगंगा - नळगंगा नदीजोड प्रकल्पामुळे विदर्भातील नागपूर, वर्धा,अमरावती, यवतमाळ,
अकोला व बुलढाणा या ६ जिल्हयातील सिंचन, घरगूती व औदयोगिक पाणी वापराचा प्रश्न सुटणार
आहे. राज्यातील पाण्याचा जास्तीत जास्त वापर करून अवर्षणप्रवण व अनुशेषातील काही भागास
पाणी देण्याकरिता सदर प्रकल्प महत्वाचा आहे.
# Page 2
शासन निर्णय क्रमांकः संकीर्ण-२०२३/( ६३/२०२३)/जसंअ
उपरोक्त बाबींचा सर्वकष विचार करता महाराष्ट्र राज्यातील उपलब्ध पाण्याचा जास्तीत
जास्त वापर करुन घेण्याच्या दृष्ट्टीने वैनगंगा-नळगंगा नदीजोड प्रकल्पास मोठ्या प्रकल्पासाठीच्या
७५% विश्वासार्हतेने पाणी उपलब्धतेची अट शिथील करून ६३% विश्वासार्हतेने प्रकल्प संकल्पित
करण्यास विशेष बाब म्हणुन मान्यता देण्याचे शासनाच्या विचाराधीन होते . त्यानुषंगाने शासनाने
खालीलप्रमाणे निर्णय घेतला आहे.
शासन निर्णय :-
वैनगंगा-नळगंगा नदीजोड प्रकल्पास मोठ्या प्रकल्पासाठीच्या ७५% विश्वासार्हतेने पाणी
उपलब्धतेची अट शिथील करून ६३% विश्वासार्हतेने प्रकल्प संकल्पित करण्यास विशेष बाब म्हणुन
मान्यता देण्यात येत आहे.
सदर शासन निर्णय मा. मंत्रीमंडळाने दिनांक ४ जानेवारी, २०२४ रोजीच्या बैठकीत
घेतलेल्या निर्णयाच्या अनुषंगाने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3