# Page 1
उप अभियंता (स्थापत्य/यांत्रिकी/विद्युत)
संवर्गातील ४१ अभियंत्यांच्या बदल्या.
महाराष्ट्र शासन
जलसंपदा विभाग
शासन आदेश क्र : टीएफएस २०२५/प्र.क्र.१५०/२०२५/आ (वर्ग-२)
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : - ०४.०२.२०२६
शासन आदेश :-
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना
होणाऱ्या विलंबास प्रतिबंध अधिनियम, २००५ मधील कलम ४ (४) व ४ (५) मधील तरतुदींनुसार
जलसंपदा विभागांतर्गत पदस्थापनेच्या प्रतिक्षेत असलेल्या सोबतच्या विवरणपत्रातील (स्तंभ-२ मध्ये)
नमूद केलेल्या "उप अभियंता (स्थापत्य/यांत्रिकी/विद्युत)" संवर्गातील ४१ अभियंत्यांची त्यांच्या नावासमोर
दर्शविलेल्या ठिकाणी (स्तंभ-४ नुसार) प्रशासकीय निकड विचारात घेऊन बदली करण्यात येत आहे.
२. सोबतच्या विवरणपत्रातील अधिकाऱ्यांनी बदलीने देण्यात येत असलेली पदस्थापना
स्विकारण्यापुर्वी निवडणूक कर्तव्यासाठी नियुक्ती झाली असल्यास संबंधित ठिकाणी निवडणूक कर्तव्य
पार पाडणे अनिवार्य असल्याबाबतचे प्रस्तुत आदेशासोबत जोडलेले हमीपत्र भरुन देणे बंधनकारक आहे.
तसेच, बदलीच्या पदावर रुजू करुन घेणाऱ्या सक्षम प्राधिकाऱ्याने संबंधित अधिकाऱ्यांकडून हमीपत्र
घेतल्यावरच त्यांना बदलीच्या पदावर विभागात रुजू करुन घ्यावे.
३. सोबतच्या विवरणपत्रातील जे अभियंता सद्यस्थितीत निवडणूक कर्तव्याशी संबंधित आहेत/
ज्यांना निवडणुकीच्या ड्युटीज आलेल्या आहेत अशा अभियंत्यांना निवडणूक प्रक्रिया पूर्ण झाल्यानंतरच
कार्यरत ठिकाणाहून कार्यमुक्त करण्याची खबरदारी संबंधित नियंत्रक अधिकारी यांनी घ्यावी.
४. आदेशात नमूद अभियंत्यांची ज्या कार्यालयात बदली करण्यात आली आहे, त्या कार्यालयाच्या
संबंधित कार्यकारी संचालक/मुख्य अभियंता/अधीक्षक अभियंता यांनी उपरोक्त आदेशातील स्तंभ-४
मध्ये दर्शविल्याप्रमाणे संबंधित अभियंत्यांचे सविस्तर पदस्थापनेचे आदेश तात्काळ निर्गमित करावेत. या
प्रकरणी विलंब झाल्यास संबंधित नियंत्रक अधिकाऱ्यांस जबाबदार धरण्यात येईल, याची नोंद घ्यावी.
५. संबंधित मुख्य अभियंता/अधीक्षक अभियंता यांना कळविण्यात येते की, शासनाने निर्गमित
केलेल्या आदेशात क्षेत्रीय स्तरावर कोणतेही बदल करण्यात येऊ नयेत. पदस्थापनेच्या ठिकाणी पद
रिक्त नसेल अथवा अन्य कारणांमुळे बदली कार्यान्वित करण्यास प्रशासकीय अडचण उद्भवत असेल
तर, अशा बाबतीत शासनास तात्काळ अवगत करुन अहवाल सादर करावा.
# Page 2
६. तसेच, संबंधित अभियंत्यास कोणत्या दिनांकास कार्यमुक्त करण्यात आले व नवीन नियुक्तीच्या
जागी कोणत्या दिनांकास हजर झाले याबाबत शासनास doesttclass२.wrd@maharashtra.gov.in या
ई-मेल आयडीवर त्वरीत कळवावे.
७. संबंधित मुख्य अभियंता/अधीक्षक अभियंता यांना कळविण्यात येते की, त्यांनी वरीलप्रमाणे
संबंधित "उप अभियंता (स्थापत्य/यांत्रिकी/विद्युत)" यांच्या बदलीची अंमलबजावणी करताना सदर
बदलीच्या ठिकाणी कोणत्याही परिस्थितीत मंजूर पदांपेक्षा जास्त "उप अभियंता
(स्थापत्य/यांत्रिकी/विद्युत)" कार्यरत राहणार नाहीत, याची दक्षता घ्यावी.
८. वरीलप्रमाणे बदली करण्यात येत असलेल्या "उप अभियंता (स्थापत्य/यांत्रिकी/विद्युत)" यांच्या
कार्यमुक्ती आदेशासोबत, त्यांचे गोपनीय अहवाल, सेवापुस्तक, तसेच, अंतिम वेतन प्रमाणपत्र, बदली
करण्यात आलेल्या नवीन कार्यालयाकडे तात्काळ पाठविण्यात यावे.
९. संबंधित अभियंत्यांना बदलीच्या पदावर रुजू झाल्याशिवाय व शासनाच्या पूर्वपरवानगीशिवाय
कोणत्याही कारणास्तव रजा मंजूर करु नये. तसेच, म.ना.से.(रजा) नियम, १९८१ मधील नियम-३० (सी)
नुसार मूळ कार्यालयाने बदली झालेल्या कर्मचाऱ्यांचे कोणत्याही प्रकारचे रजेचे अर्ज स्विकारू नयेत. असे
अर्ज प्राप्त झाल्यास, ते संबंधित कर्मचाऱ्यांना मूळ पत्तयावर नोंदणी पोच देय डाकेने परत करावेत. मूळ
कार्यालयाकडे बदली झालेल्या कर्मचाऱ्यांचे रजेचे अर्ज पाठविल्यास सदर अजांची दखल घेण्यात येणार
नाही.
१०. संबंधित कार्यकारी संचालक/मुख्य अभियंता/अधीक्षक अभियंता यांना कळविण्यात येते की,
त्यांनी शासन पत्र क्र.संकीर्ण-२०१७/(१७३/१७)/आ (वर्ग-२), दि.१२.०७.२०१७ अन्वये देण्यात आलेल्या
सुचनांनुसार कार्यवाही करावी.
११. सदर शासन निर्णय महाराष्ट्र शासनाच्या www.maharashtra.gov.in या वेबसाईटवर उपलब्ध
# Page 3
# Page 4
# Page 5
# Page 6
# Page 7
# Page 8
# Page 9
# Page 10