# Page 1
धरणांचा दैनंदिन पाणीसाठा या बद्दलची माहिती MWRD Pravah या संगणकीय प्रणालीद्वारे संकेत स्थळावर उपलब्ध करण्याबाबत
महाराष्ट्र शासन
जलसंपदा विभाग
शासन परिपत्रक क्र. संकिर्ण-२०२३/प्र.क्र.१०३/२३/सिंव्य (धो)
हुतात्मा राजगुरु चौक, मादाम कामा मार्ग, मंत्रालय, मुंबई- ४०० ०३२.
दिनांक :- १२ मे २०२३.
संदर्भ :- शासन परिपत्रक क्रमांकः ई-प्रशा/२०१६/सिंव्यसंवि/संकीर्ण/(६०/१६), दि.२७/०७/२०१६.
प्रस्तावना:
धरणातील पाणीसाठ्याचे संगणकीय प्रणालीद्वारे (Online) अद्ययावतीकरण (Updation), संकलन (Compilation ) व अहवाल प्रसिध्दी (Report display) याबाबत संगणकीय प्रणाली, ई जलसेवा अंतर्गत विकसित करुन अंमलबजावणी करण्याचे संदर्भिय शासन परिपत्रकाद्वारे सुचित करण्यात आले आहे.
सद्यस्थितीत जलसंपदा विभागांतर्गत असलेल्या धरणांचा दैनंदिन पाणीसाठा अद्ययावत करणे व त्या संबंधित अहवाल सहजतेने अधिका-यांना व सर्व सामान्य नागरीकांना उपलब्ध होणेकरीता MWRD Pravah हे Web & Mobile based application विकसित करण्यात आले आहे.
MWRD Pravah प्रणाली ही यापूर्वी कार्यान्वीत असलेल्या “प्रवाह” प्रणालीची अद्ययावत आवृत्ती आहे. या Web व Mobile ॲपव्दारे धरणांची दैनंदिन पाणीपातळी, धरणांतून सोडण्यात येणारा विसर्ग, पर्जन्यमान तसेच बाष्पीभवन यांची माहिती अद्ययावत करणे शक्य होणार आहे.
तसेच या Web Application व्दारे संकेतस्थळावर पाणीसाठ्यासंबंधी विविध विस्तृत अहवाल व धरणातील पाणीसाठ्याची सद्यस्थिती पाहता येणे शक्य होणार आहे.
याबाबत संदर्भिय शासन परिपत्रक अधिक्रमित करण्यात येत असून सदर विषयी खालीलप्रमाणे सूचना नव्याने निर्गमित करण्यात येत आहे.
शासन परिपत्रक :
MWRD Pravah प्रणालीचे Android Mobile Application “Google Play store” वर MWRD Pravah या नावाने उपलब्ध करून देणेत आले आहे. तसेच या प्रणालीचे Web based application जलसंपदा विभागाच्या wrd.maharashtra.gov.in या संकेतस्थळावर ई-प्रशासन प्रकल्प या टॅब अंतर्गत “प्रवाह” या टॅबवर देखील उपलब्ध करून देण्यात आले आहे.
सदर प्रणालीच्या वापराबाबत खालीलप्रमाणे सुचना निर्गमित करण्यात येत आहेत.
१. MWRD Pravah प्रणाली क्षेत्रिय अधिका-यांना वापरासाठी उपलब्ध करुन देण्यात आली आहे.
२. जलसंपदा विभागांतर्गत सर्व मोठ्या, मध्यम व लघु प्रकल्पांची पाणीपातळी, धरणांतून सोडण्यात येणारा विसर्ग, पर्जन्यमान व बाष्पीभवन, Mobile Application- MWRD Pravah
# Page 2
शासन परिपत्रक क्रमांकः संकिर्ण-२०२३/प्र.क्र.१०३/२३/सिंव्य(धो)
अथवा जलसंपदा विभागाच्या wrd.maharashtra.gov.in या संकेतस्थळा वरील Web Application MWRD Pravah व्दारे अद्यावत करावयाची आहे.
३. धरणांशी संबंधित सर्व क्षेत्रीय विभागीय कार्यालया अंतर्गत कार्यरत प्रकल्प अधिकारी/ कर्मचारी यांनी MWRD Pravah प्रणालीचा वापर करुन धरणांची पाणीपातळी, विसर्ग, पर्जन्यमान व बाष्पीभवन नियमित भरणे बंधनकारक करण्यात येत आहे.
४. राज्यातील सर्व धरणांचा पाणीसाठा नियमितपणे MWRD Pravah प्रणालीमध्ये खालीलप्रमाणे अद्ययावत करण्यात यावा.
-----------------------------------------------------------------------------------------------------------------------------------------
| अ.क्र. | धरणांचा प्रकार | पाणीसाठा अद्ययावत करण्याच्या तारखा |
| १. | मोठे प्रकल्प | दररोज सकाळी ८ ८ वाजेपर्यंत |
| २. | मध्यम प्रकल्प | दररोज सकाळी ८ वाजेपर्यंत |
| ३. | लघु प्रकल्प | प्रत्येक महिन्याच्या दि.१, ८, १५,२२ व २९ तारखेस सकाळी ८ वाजेपर्यंत |
| टीप : पावसाळ्यामध्ये धरणांच्या पातळीत किंवा सांडवा विसर्गात वेगाने बदल होत असल्यास दर आठ तासाने पाणीसाठ्याचे अद्ययावतीकरण करण्यात यावे. |
-----------------------------------------------------------------------------------------------------------------------------------------
५. सदर प्रणालीमध्ये लॉगीन करण्यासाठी ई प्रशासन मंडळाने उपलब्ध करून दिलेल्या login id व password चा उपयोग करण्यात यावा.
६. सदर प्रणालीमध्ये विहित वेळेत माहिती अद्ययावत करण्याची जबाबदारी संबंधित कार्यकारी अभियंता यांची राहील तसेच सदर बाबतची कार्यवाही होत असल्याची खातरजमा करण्याची जबाबदारी संबंधित मंडळातील सहायक/उप अधीक्षक अभियंता यांची राहील.
७. प्रवाह या संगणकीय प्रणालीद्वारे तयार होणारा जलसंपदा विभागातील धरणांचा/जलाशयाचा पाणीसाठा अहवाल, रोज सकाळी ९.०० वाजता जलसंपदा विभागाच्या संकेत स्थळावर मुख्य पृष्ठावर नागरीकांच्या सेवा या टॅब अंतर्गत असलेल्या दैनंदिन पाणीसाठा टॅब मध्ये प्रणालीद्वारे automatically upload केला जात आहे. सदर माहिती सर्व प्रशासकीय कामांकरीता पुरविली जाते. सदर माहिती मा.मंत्रीमंडळ बैठकीसाठी उपलब्ध करुन देण्यात येत असते. तसेच सदर माहितीचा उपयोग सामान्य नागरिक, वृत्तपत्रे, अन्य शासकीय विभाग, अशासकीय संस्था इ.
द्वारे केला जातो. त्यामुळे सदर माहिती, वर नमूद मुद्दा क्र.४ मध्ये दर्शविलेल्या वेळेत अद्ययावत होणे गरजेचे आहे. सदर माहिती विहित वेळेत अद्ययावत न झाल्यास व याबाबत काही गुंतागुंत निर्माण झाल्यास मोठे प्रकल्पांकरीता संबंधित मुख्य अभियंता व मध्यम आणि लघु प्रकल्पांकरीता संबंधित अधीक्षक अभियंता यांची जबाबदारी राहील.
८. प्रणालीमध्ये येणाऱ्या अडचणी / त्रुटी बाबत जलसंपदा ई - प्रशासन मंडळ, पुणे यांना कळविण्यात यावे व त्याचे निराकरण ई प्रशासन मंडळाने तात्काळ करावे.
९. या प्रणालीचा वापर प्रभावीपणे होत आहे या दृष्टीने अधीक्षक अभियंता यांनी पंधरवाड्यातून एकदा व मुख्य अभियंता यांनी महिन्यातून एकदा आढावा घ्यावा. सादर आढावा घेताना अधीक्षक अभियंता ई- प्रशासन मंडळ, पुणे यांना सुध्दा निमंत्रित करावे.
पृष्ठ ३ पैकी २
# Page 3
शासन परिपत्रक क्रमांकः संकिर्ण-२०२३/प्र.क्र.१०३/२३/सिंव्य(धो)