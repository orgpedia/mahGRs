# Page 1
देहरजी मध्यम प्रकल्प ता- विक्रमगड जि-पालघर मुंबई महानगर प्रदेश विकास प्राधिकरणाच्या अर्थसहाय्यातून राबविण्यास मान्यता मिळणेबाबत..
महाराष्ट्र शासन
जलसंपदा विभाग
शासन निर्णय क्रमांक: बैठक २०१८/(प्र.क्र. २८७/१८)/मध्यम प्रकल्प
मंत्रालय, मुंबई - ४०० ०३२
दिनांक :- ११ सप्टेंबर, २०१९
पहावे - शासन निर्णय, जलसंपदा विभाग, क्रमांक संकीर्ण-२०१४/प्र.क्र.६८/१४/मधयम प्रकल्प, दिनांक ०४/०३/२०१४.
प्रस्तावना:
दिनांक २४/०२/२०१४ रोजी मा. मंत्रीमंडळ बैठकीत देण्यात आलेल्या मान्यतेने संदर्भीय शासन निर्णयान्वये देहरजी मध्यम प्रकल्प ता-विक्रमगड जि-पालघर या प्रकल्पातून वसई विरार शहर महानगर पालिकेस पिण्यासाठी पाणी आरक्षित करण्यास व होणारा संपूर्ण खर्च भांडवली अंशदान म्हणून वसई विरार शहर महानगर पालिकेकडून घेऊन सदर प्रकल्प कोकण पाटबंधारे विकास महामंडळाने राबविण्यास मान्यता देण्यात आली आहे. प्रकल्पातील एकूण उपलब्ध ९३.२२ द.ल.घ.मी पाणीसाठयापैकी ६९.४२ दलघमी पिण्यासाठी वसई विरार शहर महानगर पालिकेसाठी राखीव ठेवण्यात आला असून २३.८० दलघमी पाणी Carry Over म्हणून राखीव ठेवण्यात आले आहे.
दरम्यानच्या काळात दरसूचीतील बदल, भूसंपादन खर्चातील वाढ, प्रकल्पाच्या आराखड्यातील बदल इ. कारणांमुळे किंमतीत वाढ झाली असून वसई विरार शहर महानगर पालिकेची आर्थिक क्षमता विचारात घेता वाढीव किंमतीनुसार निधी उपलब्ध करून देणे महानगर पालिकेस शक्य होणार नाही.
त्यामुळे देहरजी प्रकल्प पूर्ण करणेबाबत मा. मंत्री, वैद्यकीय शिक्षण, जलसंपदा व लाक्षेवि यांचे अध्यक्षतेखाली दि. १४ नोव्हेंबर, २०१८ रोजी बैठक संपन्न झाली. सदर बैठकीत आयुक्त, मंबई महानगर प्रदेश विकास प्राधिकरण यांनी देहरजी प्रकल्पासाठी अर्थसहाय्य करणेबाबत सहमती दर्शविली
त्यानुसार देहरजी मध्यम प्रकल्प वसई विरार शहर महानगर पालिकेच्या पिण्याच्या पाण्यासाठी त्यांचे आर्थिक स्त्रोतातून कोकण पाटबंधारे विकास महामंडळाने राबविण्या ऐवजी मुंबई महानगर प्रदेश विकास प्राधिकरणाच्या आर्थिक स्त्रोतातून राबविण्यास मान्यता देण्याचा प्रस्ताव शासनाच्या विचाराधीन होता. सदर प्रस्ताव मंत्रीमंडळाच्या दिनांक ०९ सप्टेंबर, २०१९ रोजी झालेल्या बैठकीत विचारार्थ सादर करण्यात आला. मा. मंत्रीमंडळाने उपरोक्त वस्तुस्थितीच परामर्श घेऊन देहरजी मध्यम प्रकल्प ता विक्रमगड जि-पालघर मुंबई महानगर प्रदेश विकास प्राधिकरणाच्या अर्थसहाय्यातून राबविण्यास मान्यता देण्याचा जाणीवपूर्वक निर्णय घेतला आहे.
# Page 2
शासन निर्णय क्रमांक: बैठक २०१८/(प्र.क्र.२८७/१८)/मध्यम प्रकल्प शासन निर्णय : देहरजी मध्यम प्रकल्प वसई विरार शहर महानगर पालिकेच्या पिण्याच्या पाण्यासाठी त्यांचे आर्थिक स्त्रोतातून कोकण पाटबंधारे विकास महामंडळाने राबविण्या ऐवजी मुंबई महानगर प्रदेश विकास प्राधिकरणाच्या आर्थिक स्त्रोतातून राबविण्यास खालील अटींच्या अधीन राहून मान्यता देण्यात येत आहे.
१) देहरजी मध्यम प्रकल्पातून वसई विरार शहर महानगर पालिकेसाठी आरक्षित केलेले ६९.४२ दलघमी पाणी परिमाण महाराष्ट्र जलसंपत्ती नियमन प्राधिकरणाने दिनांक २२/०९/२०१७ रोजी प्रसिद्ध केलेल्या घरगुती व औद्योगिक पाणी वाटपाच्या निकषानुसार योग्य आहे किंवा कसे याचे दृढीकरण जलसंपदा विभागाने करून घ्यावे. सदर निकषांनुसार वसई विरार शहर महानगर पालिकेसाठी आवश्यक पाण्याचे परिमाण तांत्रिकदृष्ट्या व्यवहार्य व आर्थिकदृष्ट्या किफायतशी ठरणा-या स्त्रोतातून उपलब्ध करून देण्याबाबत मुंबई महानगर प्रदेश विकास प्राधिकरणाने कार्यवाही करावी.
२) देहरजी मध्यम प्रकल्पासाठी वसई विरार शहर महानगर पालिकेने कोकण पाटबंधारे विकास महामंडळाकडे जमा केलेली संपूर्ण रक्कम मुंबई महानगर प्रदेश विकास प्राधिकरणाने वसई विरार शहर महानगर पालिकेसोबत पाणी उपलब्धता करार करतेवेळी समायोजित करावी.
३) प्रकल्पाचे काम वसई विरार शहर महानगर पालिकेऐवजी मुंबई महानगर प्रदेश विकास प्राधिकरणाने कोकण पाटबंधारे विकास महामंडळ, ठाणे यांचेमार्फत संपूर्ण खर्च भांडवली अंशदान म्हणून वर्ग करून करावे. नगर विकास विभागकडे आवश्यक यंत्रणा नसल्याने प्रकल्पास सुधारित प्रशासकीय मान्यता देण्याबाबतची कार्यवाही जलसंपदा विभागने करावी.
४) मुंबई महानगर प्रदेश विकास प्राधिकरणाकडून सदर प्रकल्प भांडवली अंशदान घेऊन प्रस्तावित केला असल्याने आरक्षित केलेल्या पाणी वापराप्रीत्यर्थ मुंबई महानगर प्रदेश विकास प्राधिकरणाने वेळोवेळी निर्गमित होणा-या शासन परिपत्रकानुसार स्वामित्व शुल्क देणे बंधनकारक राहील. प्रकल्पाचे व्यवस्थापन व देखभाल, दुरुस्ती जलसंपदा विभागामार्फत करण्यात येईल मात्र व्यवस्थापन व देखभाल, दुरुस्तीचा खर्च मुंबई महानगर प्रदेश विकास प्राधिकरणाकडून करण्यात येईल.
५) प्रकल्पाचा आर्थिक भार, भविष्यात उद्भवणारे कोणतेही आर्थिक दायित्व व इतर जबाबदारी मुंबई महानगर प्रदेश विकास प्राधिकरणाची राहील त्यामुळे शासनावर कोणताही अतिरिक्त बोजा येणार नाही, याची दक्षता घेण्यात यावी.
६) मुंबई महानगर प्रदेश विकास प्राधिकरणाने त्यांच्या स्वखर्चाने पाणी उचलण्याची व वितरणाची व्यवस्था करणे आवश्यक आहे.
७) उद्भवाच्या ठिकाणी पाण्याची कमतरता असल्यास मुंबई महानगर प्रदेश विकास प्राधिकरणास आरक्षित पाण्याची शाश्वती देता येणार नाही.
८) मुंबई महानगर प्रदेश विकास प्राधिकरणाने निर्माण होणा-या सांडपाण्यावर शुद्धीकरण करणारी यंत्रणा बसवावी. तसेच याबाबतच्या कार्यवाहीची सविस्तर माहिती कोकण पाटबंधारे विकास महामंडळ, ठाणे व पर्यावरण विभाग यांना वेळोवेळी देणे आवश्यक राहील.
पृष्ठ ३ पैकी २
# Page 3
शासन निर्णय क्रमांक: बैठक २०१८/(प्र.क्र. २८७/१८)/मध्यम प्रकल्प हा शासन निर्णय नगर विकास विभागाच्या (कार्यासन -नवि-७) दिनांक २०/०६/२०१९ रोजीच्या सहमतीने, नियोजन विभागाच्या (कार्यासन -१४३३) दिनांक १९/०८/२०१९ रोजीच्या सहमतीने व वित्त विभागाच्या (कार्यासन व्यय - १२) अनौपचारिक संदर्भ क्र. २१७ / व्यय-१२, दिनांक ०५/०९/२०१९ नुसार दिलेल्या सहमतीने व मंत्रीमंडळाच्या दिनांक ०९ सप्टेंबर, २०१९ रोजी झालेल्या बैठकीतील मान्यतेनुसार निर्गमित करण्यात येत आहे.