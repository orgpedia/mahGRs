# Page 1
महाराष्ट्र कृष्णा खोरे विकास महामंडळावर उपाध्यक्ष पदी नियुक्ती करण्याबाबत.
श्री. नितिन संपतराव बानगुडे-पाटील
महाराष्ट्र शासन
जलसंपदा विभाग
शासन निर्णय क्रमांक - नियुक्ती -२०१८/मु. ५/प्र.क्र.१२१/२०१८/जसंनि
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २६/०९/२०१८
प्रस्तावना -
राज्यामध्ये सन १९९६ चा महाराष्ट्र अधिनियम क्र. १५, महाराष्ट्र कृष्णा खोरे विकास महामंडळ अधिनियम – १९९६ मधील तरतुदीनुसार महाराष्ट्र कृष्णा खोरे विकास महामंडळ स्थापन करण्यात आले आहे. या अधिनियमातील कलम ४ (१) (अ-१) नुसार महामंडळाच्या रचनेमध्ये राज्य शासनाने नामनिर्देशित करावयाचे दोन अशासकीय सदस्यांची उपाध्यक्ष पदी नियुक्ती करण्याची तरतूद आहे.
महाराष्ट्र कृष्णा खोरे विकास महामंडळ, पुणे या महामंडळावर उपाध्यक्ष पदी राज्य शासनाने नामनिर्देशित सदस्यांची नियुक्ती करण्याची बाब शासनाच्या विचाराधीन होती.
शासन निर्णय:
राज्यामध्ये सन १९९६ चा महाराष्ट्र अधिनियम क्र. १५, महाराष्ट्र कृष्णा खोरे विकास महामंडळ अधिनियम – १९९६ मधील तरतुदीनुसार महाराष्ट्र कृष्णा खोरे विकास महामंडळ स्थापन करण्यात आले आहे. या अधिनियमातील कलम ४ (१) (अ-१) नुसार श्री. नितिन संपतराव बानगुडे-पाटील,देवगिरी, ज्योतिर्लिंग कॉलनी, मु. पो. रहिमतपूर, ता. कोरेगांव, जि. सातारा यांची महाराष्ट्र कृष्णा खोरे विकास महामंडळ, पुणे या महामंडळावर उपाध्यक्ष पदी नियुक्ती करण्यात येत आहे.
कृष्णा खोरे विकास महामंडळ अधिनियम, १९९६ मधील कलम ४ (२) नुसार “शासनाने समाप्त केला नाही तर, नामनिर्देशित सदस्यांचा पदावधी एक वर्षाचा असेल.” सदर उपाध्यक्षांना वित्त विभागाच्या शासन निर्णय क्रमांक शासाऊ १०.१०/प्र.क्र. ९६/१०/साऊ, दि. १३/०३/२०१२ अन्वये विहीत केलेल्या सेवा सुविधा अनुज्ञेय राहतील.
# Page 2