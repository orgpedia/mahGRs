# Page 1
मुळा उजवा कालवा / पाथर्डी शाखा कालवा सा.क्र. १८/२८० कि.मी. ते सा.क्र. १८/५८० कि.मी. वरील कालवा अस्तरीकरण व दुरूस्तीच्या अंदाजपत्रकास विशेष दुरुस्ती अंतर्गत प्रशासकीय मान्यता.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२२/ (प्र.क्र.१९९/२०२२)/ सिंव्य (कामे)
मंत्रालय, मुंबई-४०००३२
दिनांक: २७ जुलै २०२२
वाचा:
१. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र.जा.क्र.गोमपाविम/सिंचन-१/धा-५५/२६१९ दि. १५/०३/२०२२.
२. शासन निर्णय – २०१७/५६६/१७/सिंव्य(कामे), दि.३१/०८/२०१८.
३. शासन निर्णय - २०१८/५५१/१७/सिव्य (कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे) दि १/८/२०१९.
५. शासन परिपत्रक - प्रमा २०१३/७८५/१३/ सिंव्य (कामे), दि.१६/९/२०२१.
६. शासन परिपत्रक क्र प्रमा-२०१३/(७८५/१३)/ सिंव्य (कामे), दि १/१/२०१५.
७. शासन निर्णय क्रमांक : संकीर्ण २०१६/(२७/२०१६)/लपा-२ दि. २६/५/२०१७.
प्रस्तावना:
मुळा पाटबंधारे या मोठया प्रकल्पास मुळा उजवा तट कालवा व मुळा डावा तट कालवा असे दोन कालवे कार्यान्वित आहेत. मुळा उजवा तट कालव्याची लांबी ५२ कि.मी. असून कालव्याचे बांधकाम सन १९७२-७३ सालामध्ये पूर्ण झाले असून लाभक्षेत्रासाठी पाण्याचा विसर्ग सोडण्यात येत आहे. उदभवापासून संकल्पित पाणी वहन क्षमता १६५० क्युसेक्स इतकी आहे. मुळा धरण प्रकल्पाचे संपूर्ण लाभक्षेत्राचे पाणी व्यवस्थापन सन २००६ पासून पाणी वापर संस्थाना हस्तांतरीत करण्यात आले आहे.सर्व पाणी वापर संस्था कार्यान्वीत असून त्यांना शासकीय दराने मागणीनुसार पाणी आकारमानात्मक पध्दतीने मोजून दिले जात आहे.
मुळा उजवा कालवा बांधकाम पुर्ण होऊन ५० वर्षे झालेली असून कालव्यातून खरीप, रब्बी व उन्हाळा या तीनही आवर्तनाने लाभक्षेत्रातील शेतीसाठी सिंचन केले जाते. क्षेत्रीय अधिकाऱ्यांनी केलेल्या प्रत्यक्ष कार्यक्षेत्राच्या पाहणीनुसार मुळा मोठा प्रकल्प ता. राहुरी, जि. अहमदनगर मुळा उजवा कालवा / पाथर्डी शाखा कालवा सा.क्र. १८/२८० कि.मी. ते सा.क्र. १८/५८० कि.मी. मध्ये कालवा भरावातून जात असल्यामुळे मोठया प्रमाणात पाझर होवून पाण्याचा अपव्यय होऊन परिणामी कालवा वहनव्यया मध्ये वाढ होवून पाझरामुळे बाजुच्या शेतीचे व फळबागाचे नुकसान होत असल्याचे
# Page 2
शासन निर्णय क्रमांकः प्रमाप्र-२०२२/(प्र.क्र.१९९/२०२२)/ सिंव्य(कामे)
निर्दशनास आले आहे. आवर्तन काळात होणारा वहनव्यय कमी करण्याच्या दृष्टीने व बाजूच्या शेतीचे नुकसान टाळण्याच्या दृष्टीने पाथर्डी शाखा कालवा सा.क्र.१८/२८० कि.मी. ते सा.क्र.
१८/५८० कि.मी. मध्ये कालव्यास अस्तरीकरण करणे आवश्यक असल्याने व कालवा दुरुस्ती बाबत स्थानिक लोकप्रतिनिधीनी देखील मागणी केलेली असल्याने मुळा मोठा प्रकल्प ता.
राहुरी,जि. अहमदनगर मुळा उजवा कालवा/पाथर्डी शाखा कालवा सा.क्र.१८/२८० कि.मी. ते सा.क्र.१८/५८० कि.मी. वरील कालवा दुरूस्तीच्या अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय:
गोदावरी मराठवाडा पाटबंधारे विकास महामंडळ, औरंगाबाद अंतर्गत मुळा मोठा प्रकल्प ता. राहुरी, जि. अहमदनगर मुळा उजवा कालवा / पाथर्डी शाखा कालवा सा.क्र.
१८/२८० कि.मी. ते सा.क्र. १८/५८० कि.मी. वरील कालवा अस्तरीकरण व दुरूस्तीच्या अंदाजपत्रकास विशेष दुरुस्ती अंतर्गत रू. ४०,३३,१३८/- (रू. चाळीस लक्ष तेहतीस हजार एकशे अडतीस फक्त) एवढया खर्चाच्या प्रस्तावास खालील अटींच्या अधीन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर लाभक्षेत्र पाणी वापर संस्थाना हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०१ मोठे व मध्यम पाटबंधारे प्रकल्प यावरील भांडवली खर्च, ८०-सर्वसाधारण, १९०- सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत भाग भांडवली अंशदान (१२) (०४) गोदावरी मराठवाडा पाटबंधारे विकास महामंडळास भाग भांडवली अंशदान (उर्वरीत महाराष्ट्र) (कार्यक्रम) (४७०१ जे १९४) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
पृष्ठ ४ पैकी २
# Page 3
शासन निर्णय क्रमांकः प्रमाप्र-२०२२/(प्र.क्र.१९९/२०२२)/ सिंव्य(कामे)
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. २८ सन २०२२ मध्ये नोंदविण्यात आलेली आहे.
# Page 4