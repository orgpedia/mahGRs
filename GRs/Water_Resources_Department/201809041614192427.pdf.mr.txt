# Page 1
शेंदुर्णी, ता. जामनेर, जि. जळगाव येथे सोनद नदीवर काझीपुरा मशीदीच्या उजव्या बाजूस पूर संरक्षक भिंत बांधण्यास सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग,
शासन निर्णय क्रमांक: सुप्रमा-२०१७ / (प्र.क्र. ११३/२०१७)/ सिं.व्य.(महसूल)
मंत्रालय, मुंबई ४०००३२,
दिनांक : १ सप्टेंबर, २०१८.
वाचा :१) शासन निर्णय क्र. प्रशामा-२०१६/(प्र.क्र.५४५/२०१६)/सि.व्य.(महसूल) दिनांक ७ डिसेंबर, २०१६ २) कार्यकारी संचालक, तापी पाटबंधारे विकास महामंडळ, जळगाव यांचे पत्र क्र. कासं / तापाविमं / प्रशा-७/२५४/२०१७, दि. १७.१.२०१७.
प्रस्तावना :
तापी पाटबंधारे विकास महामंडळ, जळगाव अंतर्गंत शेंदुर्णी, ता. जामनेर, जि. जळगाव हे गांव सोनद नदीच्या तीरावर वसलेले आहे. सोनद नदी ही वाघुर नदीची प्रमुख उपनदी आहे. सोनद नदीला येणाऱ्या पुरामूळे काझीपुरा मशीदीच्या सभोवती मोठया प्रमाणावर नुकसान होते व भाविकांमध्ये भितीचे वातावरण निर्माण होते. यामुळे नदीकाठावरील काझीपुरा मशीद व जनतेच्या व भाविकांच्या जिवीतास हानी होऊ नये, याकरीता हे काम करणे आवश्यक आहे. सदर कामाची मागणी ग्रामपंचायत, शेंदुर्णी ता.जामनेर यांना ठराव क्र. ३/११, दि. २६.१.२०१६ नुसार केलेली होती. सोनद नदीच्या उजव्या तटावर काझीपुरा मशीदीच्या उजव्या बाजूस ५० मीटर लांबीची पूरसंरक्षक भिंत बांधण्याच्या प्रस्तावास शासन निर्णय क्र. प्रशामा-२०१६/(प्र.क्र. ५४५/२०१६)/सि.व्य. (म.), दि. ७.१२.२०१६ अन्वये रू.५०,४८,२७५/- अदाजीत खर्चास प्रशासकीय मान्यता प्रदान करण्यात आली होती.
दिनांक ०१.११.२०१६ पासून शासनाने जलसंपदा विभागाची नविन सामाईक दरसुची लागू केल्याने सदरच्या कामास सुधारित प्रशासकीय मान्यता देण्याची बाब शासनाच्या विचाराधिन होती.
शासन निर्णय :
१) या शासन निर्णयान्वये तापी पाटबंधारे विकास महामंडळ, जळगाव अंतर्गंत शेंदुर्णी, ता.
जामनेर, जि. जळगाव येथे सोनद नदीवर काझीपुरा मशीदीच्या उजव्या बाजूस नदीच्या उजव्या तटावर पूरसंरक्षक भिंत बांधण्याच्या कामासाठी रू. ७३,५०,२१०/- व अनुषंगिक खर्च रू. २,२०,००६/-अशा एकूण रू.७५,७०,२१६/- (रू. पंच्याहत्तर लक्ष सत्तर हजार दोनशे सोळा फक्त) एवढया खर्चाच्या किंमतीस खालील अटींच्या अधिन राहून सुधारित प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः सुप्रमा-२०१७/ (प्र.क्र. ११३/२०१७)/ सिं.व्य. (महसूल)
२) शासन निर्णय क्र. प्रशामा-२०१६/(प्र.क्र. ५४५/२०१६)/सिं.व्य.(म.), दि. ७.१२.२०१६ अन्वये प्राप्त प्रशासकीय मान्यतेची किंमत रु.५०,४८,२७५/- इतकी होती, सुधारित प्रशासकीय मान्यतेसाठीच्या अंदाजपत्रकाची किंमत रु.७५,७०,२१६/- इतकी येत असून प्रशासकीय मान्यता किंमतीपेक्षा रुपये २५,२१,९४१/- इतकी (४९.९६ % ) वाढ होत आहे. सुधारित अंदाजपत्रकातील वाढीचा विस्तृत तपशील खालीलप्रमाणे आहे.
---------------------------------------------------------------------------------------------------------------
| अ.क्र. | तपशील | प्र.मा. किंमतीतील तरतुद (रुपये) | सुधारित प्र.मा. किंमत (रुपये) | दरसुची पबदलामुळे झालेली निव्वळ वाढ |
| १ | अ - प्राथमिक कामे | २५००० | २५००० |  |
| २ | क - कामे | ४८७६७२३ | ७३२५२१० | २४४८४८७ |
| ३ | एकूण | ४९०१७२३ | ७३५०२१० | २४४८४८७ |
| ४ | अनुषंगिक कामे | १४६५५१ | २२०००६ | ७३४५५ |
| ५ | सर्व एकूण | ५०४८२७५ | ७५७०२१६ | २५२१९४१ |
---------------------------------------------------------------------------------------------------------------
अ) शासन परिपत्रक क्र. एफडीडब्ल्यु- १०९२/(१७०)/सिं.व्य.(कामे), दि. ७.८.१९९२ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य (कामे), दि. २१.९.१९८९ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) अंदाजपत्रकात गृहीत धरलेले आराखडे/ संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ड) कामाचा खर्च उपलब्ध अनुदानातून सुधारित प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची, दक्षता घ्यावी.
पृष्ठ ४ पैकी २
# Page 3
शासन निर्णय क्रमांकः सुप्रमा-२०१७/ (प्र.क्र. ११३/२०१७)/ सिं.व्य. (महसूल)
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर पूर संरक्षक भिंत शेंदुर्णी ता. जामनेर ग्रामपचांयतीने ताब्यात घेऊन भविष्यातील देखभाल व दुरूस्ती करावयाची आहे. काम सुरू करण्यापूर्वी तसे लेखी बंधपत्र शेंदुर्णी ग्रामपंचायतीकडून प्राप्त करून घ्यावे.
फ) सदरच्या कामांचा कार्यारंभ आदेश काढण्यापासुन काम पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
ग) प्रकल्पाचे काम नियोजित वेळेत व प्रशासकीय मान्यतेच्या तरतुदीच्या मर्यादेत पूर्ण करण्यात यावे. सदर कामे करण्याकरीता भौतिक व आर्थिक नियोजन करुन कार्यपूर्ततेबाबत विविध टप्प्यांचे दिनांकासहीत (Miles stones) निर्धारित करण्यात यावे. Miles stones करणे अपेक्षित असून जर त्यात दिरंगाई झाल्यास दंड (Penailty) आकारण्याची व लवकर साध्य झाल्यास प्रोत्साहन(Incentive) देण्याची तरतूद निविदेमध्ये करण्यात यावी.
३) प्रस्तावित कामासाठी होणारा खर्च ४७११- पुरनियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील गुंतवणुका, (०१) (०३) तापी पाटबंधारे विकास महामंडळ, जळगाव भागभाडवली अंशदान (४७११ ०२३६) (योजनेतंर्गत) या लेखाशीर्षाखाली करावा व मंजूर अनुदानातुन भागविण्यात यावा.
४) या कामास प्रदान करण्यात आलेली सुधारित प्रशासकीय मान्यता सिं.व्य. (महसूल) कार्यासनाच्या नोंदवहीमध्ये क्र.३ / सन २०१८-२०१९ वर नोंदविण्यात आलेली आहे.
सदर शासन निर्णय वित्त विभागाचा औनपचारिक संदर्भ क्र. १७१/व्यय-१२, दि. ११.०७.२०१८ व नियोजन विभागाच्या अनौपचारिक संदर्भ क्र ९९ / कार्यासन-१४३४, दि. १५.०६.२०१८ अन्वये मिळालेल्या सहमतीने निर्गमित करण्यात येत आहे.
६) प्रशासकीय विभागास प्राप्त अधिकार व आंतरवित्तीय सल्लागार व उप सचिव यांच्या सहमतीने हा शासन निर्णय निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः सुप्रमा-२०१७/ (प्र.क्र. ११३/२०१७)/ सिं.व्य. (महसूल)