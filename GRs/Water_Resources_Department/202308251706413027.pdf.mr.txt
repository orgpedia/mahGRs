# Page 1
महाराष्ट्रामधील जलसंपदा विभागांतर्गत येणाऱ्या जलाशयामध्ये पर्यटनाच्या दृष्टीने शिफारशी व समन्वय साधण्याकरीता समिती गठित करणेबाबत.
महाराष्ट्र शासन
जलसंपदा विभाग,
शासन निर्णय, क्रमांक:- संकीर्ण २०२३/प्र.क्र.७७/२०२३/सिं.व्य.(म),
मादाम कामा मार्ग,हुतात्मा राजगुरु चौक,
मंत्रालय, मुंबई-४०० ०३२
दिनांक :- २२ ऑगस्ट, २०२३.
प्रस्तावना :
महाराष्ट्रात विविध ठिकाणी जलसंपदा विभागाच्या अखत्यारित अनेक जलाशय असून सदर जलाशयात उच्च दर्जाचे आणि सुरक्षित जलपर्यटन करण्याची संधी आहे. जलपर्यटनाच्या माध्यमातून स्थानिक लोकांना रोजगार निर्माण होऊन स्थानिक अर्थव्यवस्था वृध्दींगत होऊ शकते. त्यानुषंगाने महाराष्ट्रातील जलाशयात जलपर्यटन विकसित करण्यासाठी जलसंपदा व पर्यटन विभागामध्ये समन्वय असण्याची आवश्यकता आहे.
यानुषंगाने महाराष्ट्रातील जलसंपदा विभागाच्या अखत्यारितील सर्व जलाशयांमध्ये जलपर्यटन विकास करण्याच्या दृष्टीने जलसंपदा व पर्यटन विभागामध्ये समन्वय साधण्यासाठी व जलाशयांमध्ये जलपर्यटन प्रकल्पाचा अभ्यास करुन शासनास वेळोवेळी शिफारशी सादर करण्याकरिता जलसंपदा व पर्यटन विभागाच्या अधिकाऱ्यांची एक कार्यकारी समिती गठीत करण्याचे शासनाच्या विचाराधीन आहे.
शासन निर्णय :
महाराष्ट्रातील जलसंपदा विभागाच्या अखत्यारितील सर्व जलाशयांमध्ये जलपर्यटन विकास करण्याच्या दृष्टीने जलसंपदा व पर्यटन विभागामध्ये समन्वय साधण्यासाठी व जलाशयांमध्ये जलपर्यटन प्रकल्पाचा अभ्यास करुन शासनास वेळोवेळी शिफारशी सादर करण्याकरिता जलसंपदा व पर्यटन विभागाच्या अधिकाऱ्यांची पुढीलप्रमाणे कार्यकारी समिती गठीत करण्यात येत आहे :
----------------------------------------------------------------------------
| १. | मुख्य अभियंता (पा.) व सहसचिव, जलसंपदा विभाग | अध्यक्ष |
| २. | संबंधित जलाशयाच्या कार्यक्षेत्राचे मुख्य अभियंता | सदस्य |
| ३. | उप सचिव (पर्यटन), पर्यटन व सांस्कृतिक विभाग | सदस्य सचिव |
| ४. | डॉ. सारंग कुलकर्णी, महाराष्ट्र पर्यटन विकास महामंडळ | जलपर्यटन तज्ञ सदस्य |
| ५. | कार्यकारी अभियंता, महाराष्ट्र पर्यटन विकास महामंडळ | सदस्य |
----------------------------------------------------------------------------
सदर समितीने आवश्यकतेनुसार पर्यटन विभागाच्या प्रस्तावित संबंधित जलाशयात जलपर्यटन प्रकल्पाचा अभ्यास करुन शासनास वेळोवेळी शिफारशी सादर कराव्यात.
# Page 2
शासन निर्णय क्रमांक: संकीर्ण २०२३/प्र.क्र.७७/२०२३/सिं.व्य.(म),