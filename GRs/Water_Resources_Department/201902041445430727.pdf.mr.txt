# Page 1
जलसंपदा विभागाच्या सुधारित प्रशासकीय मान्यता/प्रशासकीय मान्यता प्राप्त प्रकल्पांना राज्य वित्त विभागाची सहमती (SFC) व गुंतवणूक प्रमाणपत्र (Investment Concurrence) देण्याबाबत...
महाराष्ट्र शासन
जलसंपदा विभाग
शासन निर्णय क्रमांक :- संकिर्ण-२०१८/३०९/(प्र.क्र.७२/१८)/ म.प्र.
मंत्रालय, मुंबई-४०० ०३२.
दिनांक :- ०४ फ़ेब्रुवारी, २०१९.
प्रस्तावना: राज्यातील नद्यांवर बंधारे/धरणे बांधून त्याद्वारे उपलब्ध होणा-या पाण्याचे नियोजन करून शेतीसाठी सिंचन तसेच अन्य कारणास्तव जनतेला पाणी उपलब्ध करून देणे हे जलसंपदा विभागाचे प्रमुख कार्य आहे.
त्यासाठी राज्यातील विविध नद्यांवर उपलब्ध साधनांच्या मर्यादेत धरणे, सिंचन योजना हाती घेण्यात येतात.
तथापि, या योजनांसाठी लागणारी जमीन, ती अधिग्रहित करण्यासाठी लागणारा कालावधी तसेच प्रकल्पग्रस्तांचे पुनर्वसन करण्यासाठी येणारा खर्च मोठ्या प्रमाणात असल्याने प्रकरण परत्वे केंद्र शासनाच्या विविध योजनांमधून निधी उपलब्ध करून घ्यावा लागतो. केंद्रीय जल आयोगाच्या Guidelines for submission, Appraisal and Acceptance of Irrigation and Multi-purpose projects २०१७ मधील तरतूदीनुसार केंद्र शासनाच्या Advisory committee च्या अंतिम मंजुरी करिता केंद्रीय जल आयोगाने योजनेची किंमत, लाभव्यय गुणोत्तर इत्यादी तपासणे व राज्य शासनाने योजनेच्या अंतिम किंमतीस राज्याच्या वित्त विभागाची सहमती (State Finance Clearance) घेणे आवश्यक आहे. वरील तरतुदीनुसार ज्या प्रकल्पांना सक्षम प्राधिकरणाकडून (व्यय अग्रक्रम समिती/मा. मंत्रीमंडळ) सुधारित प्रशासकीय मान्यता प्राप्त आहे, अशा प्रकल्पांसाठी केंद्रीय अर्थसहाय्य/अनुदान उपलब्ध होण्यासाठी वित्त विभागाची गुंतवणूक विषयक सहमती (State Finance Clearance) यापूर्वी जलसंपदा विभागाकडून घेण्यात येत होती. या संदर्भात दिनांक ०४/०४/२०१८ रोजी सचिव (व्यय) वित्त विभाग यांच्याकडे झालेल्या बैठकीत कालापव्यय टाळण्यासाठी यापुढे जलसंपदा विभागातील प्रकल्पाच्या सुधारित प्रशासकीय मान्यता प्रस्तावास नियोजन व वित्त विभागाच्या शिफ़ारशीने व्यय अग्रक्रम समिती किंवा मा. मंत्रीमंडळाची मान्यता प्राप्त असल्यास प्रकल्पाच्या मंजूर किंमतीस गुंतवणूक विषयक सहमती (Investment Concurrence) व वित्त विभागाची सहमती (State Finance Clearance) या करिता वेगळ्या मान्यतेची आवश्यकता नसावी, अशी भूमिका मांडण्यात आली.
सदर बाब शासनाच्या विचाराधीन होते. यास अनुसरून पुढील प्रमाणे निर्णय घेण्यात येत आहे.
शासन निर्णय :
उपरोक्त प्रस्तावनेनुसार यापुढे वित्त व नियोजन विभागांच्या सहमतीने प्रशासकीय मान्यता / सुधारित प्रशासकीय मान्यता प्राप्त असलेल्या प्रकल्पांना नियोजन व वित्त विभागाच्या शिफ़ारशीने व्यय अग्रक्रम समिती किंवा मा.मंत्रीमंडळाची मान्यता असलेली प्रशासकीय मान्यता / सुधारित प्रशासकीय मान्यता प्राप्त निश्चित किंमत ही गुंतवणूक विषयक सहमती (Investment Concurrence) व वित्त विभागाची सहमती (State Finance Clearance) या प्रयोजनार्थ केंद्र शासनास कळविण्याचे अधिकार जलसंपदा विभागास राहतील.
# Page 2
शासन निर्णय क्रमांकःसंकिर्ण-२०१८/३०९/(प्र.क्र.७२/१८)/म.प्र.
अशी प्रशासकीय मान्यता / सुधारित प्रशासकीय मान्यता प्राप्त किंमत म्हणजे ज्या किंमतीस यथायोग्य सक्षम स्तरावर मान्यता मिळालेली ती किंमत ज्यामध्ये दरसूचीवर, अथवा अन्य कारणांमुळे अद्यावतीकरण अपेक्षित नाही, हे स्पष्ट करण्यात येत आहे.
सदर शासन निर्णय, नियोजन विभागाचे अनौपचारीक संदर्भ क्र.१३६/का.१४३४, दि.०१/१०/२०१८ व वित्त विभागाचे अनौपचारीक संदर्भ क्र.२७४/२०१८/व्यय-१२, दि.१६/११/२०१८ अन्वये व त्यांच्या सहमतीने निर्गमित करण्यात येत आहे.
सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 3
# Page 4
# Page 5