# Page 1
पुरा-बोळींज खारभूमी योजना, ता. वसई, जि.
पालघर या योजनेच्या नुतनीकरण करणेच्या कामाचे अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः खाभूयो - २०२१/(प्र.क्र.१७६)/खारभूमी
मंत्रालय, मुंबई - ४०० ०३२.
दिनांक:- ०४ मार्च, २०२२
पहावे- मुख्य अभियंता, जलसंपदा विभाग, कोंकण प्रदेश, मुंबई यांचे पत्र क्र. मुअकोप्र/ खाभूयो-२०२०१ / खारभूमी / तां - ३ / १०३२, दिनांक ०९/०३/२०२१.
प्रस्तावना: पुरा-बोळींज खारभूमी योजना, ता. वसई, जि. पालघर हि बोर्डकालीन बृहत आराखडयात समाविष्ट असलेली योजना आहे. ही योजना वसई तालुक्यातील वैतरणा उप खाडीच्या उजव्या तीरावर वरील योजना आहे. बांधाची लांबी २५२० मी. असून योजनेवर सा.क्र. २२५मी. व १५०० मी.वर अशा एकूण २ उघाड्या आहेत. या योजनेमुळे १०५ हे. क्षेत्र पुनःप्रापित होत असून, या क्षेत्रास केंद्रीय पर्यावरण व वनविभाग, यांचे पत्र क्र.J/170011/(32) 2001-1A-III, दि. २२.०८.२००३ अन्वये सी. आर. झेङ मधून सूट प्राप्त झालेली आहे.
ही योजना खारलॅन्ड बोर्डामार्फत सन १९६४ मध्ये पूर्ण झालेली आहे. सदर योजना पूर्ण होऊन सुमारे ५६ वर्षाचा कालावधी लोटल्यामुळे तसेच वारंवार होणाऱ्या भरतीमुळे खारे पाणी प्रापण क्षेत्रात शिरुन शेत जमिनीचे नुकसान होत असल्याने, बृहत आराखडयात समाविष्ट असलेल्या योजनेचे काम करुन मिळावे म्हणून या योजनेवरील खारभूमी लाभार्थी शेतकरी यांनी योजनेचे नुतनीकरण करुन मिळावे म्हणुन मागणी केलेली आहे. योजनेचा पुन:प्रापित क्षेत्रानुसार प्रतिहेक्टरी खर्च रु. १,४९,८९१/ इतका येत असून तो सध्याच्या प्रचलित आर्थिक मापदंड रु. १,९२,९५०/- पेक्षा कमी आहे मुख्य अभियंता, जलसंपदा विभाग, कोकण प्रदेश, मुंबई यांच्याकडून संदर्भाधीन पत्रान्वये प्राप्त झालेला पुरा-बोळींज खारभूमी योजना, ता. वसई, जि. पालघर या खारभूमी योजनेच्या नूतनीकरणाच्या कामास प्रशासकीय मान्यता देण्याचा प्रस्ताव शासनाच्या विचाराधीन होता. त्यानुसार सदर प्रस्तावासंदर्भात शासनाने पुढीलप्रमाणे निर्णय घेतला आहे.
शासन निर्णय : पुरा-बोळींज खारभूमी योजना, ता. वसई, जि. पालघर या योजनेच्या नूतनीकरणाच्या कामास खारभूमी विभागाच्या सन २०१८-१९ या वर्षाच्या दरसूचीवर आधारित अंदाजित रूपये १,५७,३८,५८६/- (रुपये एक कोटी, सत्तावन्न लक्ष, अडतीस हजार, पाचशे शहाऐंशी फक्त) इतक्या
# Page 2
शासन निर्णय क्रमांकः खाभूयो २०२१/ प्र.क्र.१७६/खारभूमी रक्कमेस याव्दारे प्रशासकीय मान्यता प्रदान करण्यात येत आहे. कामाकरिता रुपये १,२२,४६,७०३/ (रुपये एक कोटी बावीस लक्ष शेहेचाळीस हजार सातशे तीन फक्त) व अनुषंगिक कामाकरिता रुपये १४,३०,७८१/- (रुपये चौदा लक्ष, तीस हजार, सातशे एक्याऐंशी फक्त), GST करीता रु.६,१२,३३५/ (रुपये सहा लक्ष बारा हजार तिनशे पस्तीस फक्त), गौण खनिज करिता रु. १४,४८,७६७/- लक्ष (रुपये चौदा लक्ष अठ्ठेचाळीस हजार सातशे सदुसष्ट फक्त) अशी तरतूद असून तरतुदींचा उपशीर्षवार गोषवारा सोबतच्या "परिशिष्टामध्ये" देण्यात येत आहे. सदरील प्रशासकीय मान्यता पुढील अटींच्या अधीन राहून देण्यात येत आहे.
१) योजनेच्या कामावरील खर्च मागणी क्रमांक आय-५, मुख्य लेखाशिर्ष “४४०२ मृद व जलसंधारण यावरील भांडवली खर्च (१०२) मृद संधारण (०१) खार जमीन योजना (०१) बांधकामे (योजनांतर्गत) (४४०२०३८४)” या लेखाशीर्षाखाली खर्ची टाकावा व तो मंजूर अनुदानातून भागविण्यात यावा.
२) शासन निर्णय, जलसंपदा विभाग, दिनांक २२.६.२०१५ मधील परिच्छेद क्र. २ (१) व २ (२) मधील तरतुदींनुसार खारभूमी योजनेचे बांधकाम सुरु करण्यापूर्वी लाभधारकांनी सहकारी संस्था स्थापन करावी व खारभूमी योजना पूर्ण करण्यासाठी पुनप्रापित : क्षेत्रातील लाभधारकांकडून प्रकल्पातील सहभाग म्हणून रुपये ५००/- प्रती हेक्टर खर्च (किमान रुपये २००/- रोख व रुपये ३००/- मजूरीच्या स्वरुपात किंवा रोखीने) घेण्यात यावा. योजनेचे काम पूर्ण झाल्यानंतर योजना देखभाल व दुरुस्तीसाठी त्यांच्याकडे हस्तांतरित करणे आवश्यक राहील.
३) सदर कामासाठी विहित मार्गाने तरतूद अर्थसंकल्पित केल्याशिवाय त्यावर खर्च केला जाणार नाही याची दक्षता घेण्यात यावी.
४) या कामाकरीता पर्यावरण विषयक तसेच इतर सर्व वैधानिक मान्यता घेतल्यानंतरच प्रत्यक्ष काम सुरु करावे.
५) सदर प्रशासकीय मान्यता म्हणजे प्रकल्प कार्यान्वयीत करण्याच्या विविध टप्यांवर झालेल्या अनियमिततेस मान्यता असल्याचे गृहित धरता येणार नाही. सदर प्रशासकीय मान्यता देण्यापूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास सदर प्रशासकीय मान्यता प्रदान केल्याने ती नियमीत झालेली आहे असे गृहीत धरता येणार नाही.
६) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी.
सदर प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहोचणार नाही.
७) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपद्धती यांचे काटेकोरपणे अंमलबजावणी करण्यात यावी.
८) सदर प्रकल्पाच्या प्रशासकीय मान्यतेमध्ये अंतर्भूत किंमतीला तांत्रिक मान्यता प्राप्त करून घ्यावी.
९) संपूर्ण प्रकल्प हा सदर प्रशासकीय मान्यता किंमतीच्या मर्यादेत पूर्ण करावा.
पृष्ठ ५ पैकी २
# Page 3
शासन निर्णय क्रमांकः खाभूयो २०२१/ प्र.क्र.१७६/खारभूमी
सदरहू शासन निर्णय, वित्त विभाग, क्रमांक विअप्र-१०१३/प्र.क्र.३०/२०१३/ विनियम भाग-२, दिनांक १७/०४/२०१५, भाग पहिला, उपविभाग तीन, अनुक्रमांक ४, परिच्छेद क्रमांक २७(२) अन्वये प्रशासकीय विभागास प्रदान करण्यात आलेल्या अधिकारानुसार आंतरवित्त सल्लागार व सह सचिव तसेच नियोजन विभागाच्या (कायार्सन-१४३४) यांच्या अनौपचारिक संदर्भ क्र. २२४/२०२१, दिनांक.३१/१२/२०२१ नुसार दिलेल्या सहमतीने निर्गमित करण्यात येत आहे.
या योजनेस प्रदान करण्यात आलेली प्रशासकीय मान्यता या विभागातील लघु पाटबंधारे कार्यासनाच्या प्रशासकीय मान्यता नोंदवहीत २२५ या अनुक्रमांकावर नोंदविण्यात आली आहे.
# Page 4
# Page 5