# Page 1
महाराष्ट्र मध्यप्रदेश आंतरराज्य नियंत्रण मंडळ, नागपूर या कार्यालयातील नियत अस्थायी आस्थापनेवर मंजूर असलेल्या शिपाई संवर्गातील (६) पदांपैकी (३) पदे समर्पित करण्याबाबत.
महाराष्ट्र शासन
जलसंपदा विभाग
शासन निर्णय क्रमांक : आढावा-२०२२/प्र.क्र.५१/आ (पुर्नरचना)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : २९ जून, २०२२
वाचा :-१) Irrigation & Power Department, Resolution No.ISW ५२७०/
३३४३३-KG, dated १४/०५/१९७१.
२) वित्त विभाग, शासन निर्णय, क्रमांक : संकीर्ण-२०१५/प्र.क्र.५७/२०१५/ विसु-१, दि.१४/०१/२०१६.
३) जलसंपदा विभाग, शासन निर्णय, क्र : सीओई-२०२२/प्र.क्र.२०/जवि, दि. २३.०३.२०२२.
४) सचिव, आंतरराज्य नियंत्रण मंडळ, नागपूर यांचे पत्र क्र : आरानिमं/ आस्था/ ११५, दि. २५.०५.२०२२.
प्रस्तावना : महाराष्ट्र व मध्यप्रदेश या दोन्ही राज्यांचे मा.मुख्यमंत्री महोदय यांच्यात दि.१६/०५/१९६९ मध्ये झालेल्या करारानुसार दोन्ही राज्याच्या सीमेवर असलेल्या नद्यांवरील धरणे व जलविद्युत प्रकल्प यामध्ये समन्वय साधण्याकरीता आंतरराज्य नियंत्रण मंडळ, नागपूर हे मंडळ दि. ३ जुलै, १९७१ पासून कार्यान्वित आहे. सदर मंडळाकरीता संदर्भ क्रमांक १ अन्वये एकूण २० पदे मंजूर करण्यात आली असून सदर पदांना वेळोवेळी मुदतवाढ देण्यात येते. सदर पदांपैकी शिपाई संवर्गातील एकूण ०६ पदांपैकी सचिव व सहसचिव या पदांकरीता ०२ शिपाई व इतर कार्यालयीन कामाकरीता ०१ शिपाई अशी एकूण फक्त ०३ शिपाई पदांची आवश्यकता असल्याचे संदर्भ क्र. ४ येथील पत्रान्वये कळविण्यात आले आहे.
यास्तव शिपाई संवर्गातील उर्वरित ३ पदे समर्पित करण्याची बाब शासनाच्या विचाराधीन होती.
शासन निर्णय : आंतरराज्य नियंत्रण मंडळ, नागपूर यांचे कार्यालयातील नियत अस्थायी आस्थापनेवर मंजूर असलेल्या एकूण २० पदांपैकी शिपाई संवर्गातील ६ मंजूर पदांपैकी ३ पदे समर्पित करण्यास शासन मान्यता देण्यात येत आहे.
२. सदर बदलाच्या अनुषंगाने सचिव, आंतरराज्य नियंत्रण मंडळ, नागपूर यांनी आवश्यक ती सर्व कार्यवाही तात्काळ करावी. तसेच मुदतवाढीचे प्रस्ताव सादर करताना आवश्यक ते बदल करुन प्रस्ताव शासनास सादर करावेत.
# Page 2
शासन निर्णय क्रमांकः आढावा-२०२२/प्र.क्र.५१/आ (पुर्नरचना)