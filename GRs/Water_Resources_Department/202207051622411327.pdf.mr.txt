# Page 1
जलसंपदा विभागाच्या ई-निविदा प्रक्रियेअंतर्गत निविदा प्रसिध्दी, निविदा लिफाफे उघडणे आणि निविदा तपासणी व स्वीकृती याबाबत एकत्रित सुधारित सूचना..
महाराष्ट्र शासन
जलसंपदा विभाग
शासन शुध्दीपत्रक क्रमांक :- निविदा ०४१७/प्र.क्र.२४७/मोप्र-१
मंत्रालय, मुंबई ४०० ०३२.
दिनांक : ०५ जूलै, २०२२
संदर्भ : १) शासन निर्णय, क्रमांक निविदा ०४१७/प्र.क्र.२४७/मोप्र-१, दिनांक ३० नोव्हेंबर, २०१८.
२) शासन शुध्दीपत्रक, क्रमांक निविदा ०४१७/प्र.क्र.२४७/मोप्र-१, दिनांक १२ डिसेंबर, २०१८ ३) शासन शुध्दीपत्रक, क्रमांक२- निविदा ०४१७/प्र.क्र.२४७/मोप्र-१, दिनांक १३ सप्टेंबर,२०१९ ४) शासन निर्णय क्र. निविदा ०४१७/प्र.क्र.२४७/मोप्र-१, दिनांक २३ जून, २०२०.
५) शासन शुध्दीपत्रक, क्रमांक निविदा ०४१७/प्र.क्र.२४७/मोप्र-१, दिनांक ०८ एप्रिल, २०२१
प्रस्तावना :- जलसंपदा विभागाने संदर्भ क्रमांक १ च्या शासन निर्णयान्वये निविदा विषयक एकत्रित सुधारित सूचना निर्गमित केल्या आहेत. संदर्भ क्र. २ व ३ अन्वये शुध्दीपत्रक निर्गमित करण्यात आले आहेत.
तसेच संदर्भ क्र. ४ अन्वये उपरोक्त १ ते ३ शासन निर्णयातील परिच्छेद क्र. १४,१८,१९ व परिच्छेद २४ मधील मुद्दा क्र. २४.३ अन्वये दिलेल्या मार्गदर्शक सूचना अधिक्रमित करुन सुधारित मार्गदर्शक सूचना निर्गमित करण्यात आल्या आहेत.
सद्यस्थितीत e-tendering द्वारे निविदा प्रक्रिया होत असल्यामुळे तसेच माहिती तंत्रज्ञानामुळे सर्वदूर संबंधीतांपर्यंत त्वरित माहिती प्रसारणाची वेगवान क्षमता पाहता छापील वृत्तपत्रातील वृत्तप्रसारणापेक्षा वेगाने माहिती प्रसारण करणे शक्य आहे. त्यामुळे निविदा प्रक्रीया गतिमान करण्यासाठी वृत्तपत्रीय निविदा प्रसिध्दीचा कालावधी कमी करणे आवश्यक आहे. त्या अनुषंगाने शुध्दीपत्रक निर्गमित करणे शासनाच्या विचाराधीन होते. तसेच निविदाकाराने कार्यक्षेत्राची पाहणी करुन उपलब्ध साधन सामुग्रीमध्ये प्रकल्पाचे काम पूर्ण करणे अपेक्षित आहे. त्यामुळे प्रकल्पाच्या अतिरिक्त दायित्वाचे नियंत्रण करणे शक्य होईल. या अनुषंगाने निविदाकाराने कार्यक्षेत्राची पाहणी करुन त्याबाबतची जबाबदारी स्विकारण्याबाबत प्रभावी अंमलबजावणी होण्यासाठी निविदा प्रक्रियेत सुधारणा करत असताना स्पष्ट प्रमाण कार्यपध्दत (SOP) असणे आवश्यक आहे.
जेणेकरुन कोणत्याही कंत्राटदारास तक्रार करण्यास संधी मिळणार नाही. निविदा कार्यपध्दती/प्रक्रिया समानतेची संधी देणारी, पारदर्शक व Faceless असणे गरजेचे आहे. त्याअनुषंगाने संदर्भ क्र.५ चे शुध्दीपत्रक अधिक्रमीत करुन खालीलप्रमाणे सुधारित शुध्दीपत्रक निर्गमित करण्यात येत आहे.
शासन शुध्दीपत्रक :-संदर्भ क्र १.च्या शासन निर्णयातील परिच्छेद क्र ७ मधील तक्ता खालीलप्रमाणे वाचण्यात यावा
---------------------------------------------------------------------------------------
| अ. क्र. | निविदेची अंदाजपत्रकीय किंमत | निविदा संच किंमत | निविदा प्रसिध्दीचा किमान कालावधी |
| प्रथम वेळ | द्वितीय वेळ | तृतीय वेळ |
|  | रु. ५० कोटी पर्यंत | रु. २०००/- अधिक GST | १५ दिवस | १० दिवस | ७ दिवस |
|  | रु. ५० कोटी पेक्षा जास्त | रु. १०,०००/अधिक GST | २१ दिवस | १५ दिव | १० दिवस |
---------------------------------------------------------------------------------------
टिप- EPC पध्दतीच्या निविदांसाठी निविदा प्रसिध्दीचा किमान कालावधी प्रथम वेळ, द्वितीय वेळ व तृतीय वेळेसाठी अनुक्रमे ३० दिवस, २१ दिवस व १५ दिवस राहील.
# Page 2
शासन शुध्दीपत्रक क्रमांकः निविदा ०४१७/प्र.क्र.२४७/मोप्र-१
ब) तसेच निविदा प्रक्रिया राबविताना खालील प्रमाण कार्यपध्दत (SOP) अवलंबिण्यात यावी.
i. प्रत्येक निविदा धारकांना निविदा भरण्यापूर्वी कामाची व्याप्ती, निविदेतील नमूद माहितीची पडताळणी करणेसाठी प्रकल्प कामाचे ठिकाण, व इतर महत्वाच्या कार्यक्षेत्राची पाहणी करणे बंधनकारक राहील.
ii. वरील क्षेत्रीय भेटीसाठी प्रत्येक निविदेमध्ये किमान ५ ५ दिवसांचा निश्चित कालावधी घोषीत करण्यात यावा. सदर कालावधी निश्चित करताना निविदा भरण्याच्या शेवटच्या तारखेपूर्वी किमान ५ कार्यालयीन दिवस निविदा धारकांना मिळेल अशा रितीने कालावधी निश्चित करणे अनिवार्य राहील.
iii. सदरची क्षेत्रीय भेट प्रभावी असावी यासाठी संबंधीत निविदा प्रसिध्द करणारे अधिकारी यांनी प्रत्येक कार्यक्षेत्राच्या ठिकाणी किमान ३ कार्यस्थळे Geo-Tagging साठी निश्चित करणे अनिवार्य राहील.
सदर कार्यस्थळाचे अक्षांश व रेखांश (co-ordinates ) निविदा संचात नमूद करावे.
a) निविदेत भाग घेऊ इच्छीणाऱ्या अभिकरणासमवेत क्षेत्रिय भेटीचे वेळी शासन प्रतिनिधीने उपस्थित राहणे, त्यांना मार्गदर्शन करणे वा प्रत्यक्ष कागदपत्रे उपलब्ध करणे प्रत्यक्ष कागदपत्रे प्राप्त करणेसाठी अटी घालणे या बाबी करण्यात येऊ नयेत.
iv. सदरचे Geo-Tagging कंत्राटदाराने स्वतः किंवा त्यांच्या प्राधिकृत प्रतिनिधी (Authorized Representative) यांनी स्वतः करावयाची आहे. कंत्राटदाराने किंवा त्यांच्या प्राधिकृत प्रतिनिधी यांनी Geo-Tagging केल्याच्या प्रमाणपत्रावर भेटीचा दिनांक व वेळ नमुद करुन स्व स्वाक्षांकित(self attested) करणे अनिवार्य राहील. कंत्राटदाराने भरावयाचा Geo tagging च्या प्रमाणपत्राचा मसुदा निविदा संचातच समाविष्ट असावा, तो स्वतंत्रपणे प्रत्यक्ष वा electronic पध्दतीने देण्याची अट नसावी .(प्रमाणपत्राचा मसुदा सोबत जोडला आहे.)
V. वरील Geo-Tagging प्रमाणपत्र हे लिफाफा क्र. १ मधून कंत्राटदाराने सादर करणे अनिवार्य आहे. अन्यथा कंत्राटदाराचा लिफाफा क्र.२ उघडण्यात येणार नाही व सदर कंत्राटदाराची निविदा ग्राह्य राहणार नाही.
vi. उपरोक्त प्रमाणे कार्यवाही केल्यामुळे कंत्राटदारास क्षेत्रिय स्थळावर गौण खनिज पुरेशा प्रमाणात/अपेक्षित गुणवत्तेची उपलब्ध नसणे, मजूर उपलब्धता नसणे,जादा वहन अंतरावरून सामग्रती आणावी लागल्याने वाढीव वहन अंतराचा (Extra lead) चा दावा करणे, बांधकाम साहित्य/ सामग्री उपलब्ध नसणे, तत्सम बाबींकरीता दावा (claim) करता येणार नाही अशी अट निविदेत समाविष्ट करण्यात यावी.
सदर अमलबजावणी हे शुध्दीपत्रक निर्गमित झाल्याच्या दिनांकापासून सुरु होईल तसेच ज्या निविदांची प्रसिध्दी सदर शुध्दीपत्रक निर्गमित झाल्याच्या दिनांकापर्यंत झालेली नाही व त्यापुढील सर्व निविदांना सदर उक्त तरतूदी लागू होतील.
# Page 3
# Page 4