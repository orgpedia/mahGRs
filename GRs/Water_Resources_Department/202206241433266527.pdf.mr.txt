# Page 1
कृष्णा कालव्याच्या सा.क्र. ४८/६१० ते ६४/५०० मधील मुख्य कालवा व वितरिकांच्या दुरुस्तीच्या कामास विस्तार व सुधारणा अंतर्गत च्या विशेष दुरूस्ती अंदाजपत्रकास प्रशासकीय मान्यता प्रदान करणे बाबत.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२२/ (प्र.क्र.२८/२०२२)/ सिंव्य (कामे)
मंत्रालय, मुंबई - ४०००३२
दिनांक: २४ जून २०२२
वाचा: १. कार्यकारी संचालक, महाराष्ट्र कृष्णा खोरे विकास महामंडळ,पुणे यांचे पत्र.जा.क्र.मकृखोविम-१६ (५६५/२०२१)/सिंचन- २/५८/२०२१ दि.४/१/२०२२.
२. शासन निर्णय - २०१७/(५६६/१७)/सिंव्य(कामे), दि.३१/०८/२०१८.
३. शासन निर्णय - २०१८/(५५१/१७)/सिव्य (कामे), दि.२७/११/२०१८.
४. शासन निर्णय - २०१३/(७८५/१३)/सिंव्य (कामे), दि.१/८/२०१९.
५. शासन परिपत्रक- प्रमा २०१३/(७८५/१३)/सिंव्य(कामे), दि.१६/९/२०२१.
६. शासन परिपत्रक क्र. प्रमा-२०१३/(७८५/१३)/सिंव्य (कामे) दि. १/१/२०१५ प्रस्तावना: सातारा जिल्हयात कृष्णा नदीवर खोडशी ता. कराड येथे १४९ वर्षाचा ब्रिटीशकालीन वळवणीचा बंधारा (Diversion weir ) असून नदीच्या डाव्या तीरावरून खोडशी बंधा-यापासून कृष्णा कालवा सुरू होतो. या कालव्याव्दारे सातारा जिल्हयातील कराड तालुका व सांगली जिल्हयातील वाळवा, पलूस व तासगांव या तालुक्यातील लाभधारक शेतक-यांना सिंचनासाठी पाणी दिले जाते.
कृष्णा कालव्याच्या लाभक्षेत्रात एकूण ३१ गावे येतात. कालव्याची एकूण लांबी ८६.०० कि मी आहे.
हा प्रकल्प १९६८ साली पूर्ण करण्यात आला व प्रथमत: १८६८-६९ च्या रब्बी हंगामात सिंचनासाठी खुला करणेत आला.
सदर प्रस्तावामध्ये मुख्य कालवा सा.क्र. ४९/२४० ते ४९/७५० या ५१० मी. लांबीमध्ये जिओमेमरीन जिओटेक्स्टाईल पध्दतीचे अस्तरीकरण प्रस्तावित केले आहे. तसेच पुणदी ( दुधोंडी ) वितरीका सा.क्र. ४८/७३० वितरीका मजबुतीकरण व निवडक ठिकाणी २७० मी. लांबीमध्ये काँक्रीट अस्तरीकरण करणे प्रस्तावित केले आहे. व घोरपडे वितरीका सा.क्र. ६४/४६० वितरीकेचे १९२० मी.
लांबीमध्ये मजबुतीकरण, सेवापटल मुरमीकरण व खडीकरण करणे प्रस्तावित आहे. कृष्णा कालव्याच्या सा.क्र. ४८/६१० ते ६४/५०० मधील मुख्य कालवा व वितरिकांच्या दुरुस्तीच्या कामास विस्तार व सुधारणा अंतर्गत च्या विशेष दुरूस्ती अंदाजपत्रकास ता. पलूस जि. सांगली च्या अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होता. त्या अनुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः प्रमाप्र-२०२२/ (प्र.क्र.२८/२०२२)/ सिंव्य (कामे)
शासन निर्णय:
महाराष्ट्र कृष्णा खोरे विकास महामंडळ, पुणे अंतर्गंत कृष्णा कालव्याच्या सा.क्र. ४८/६१० ते ६४/५०० मधील मुख्य कालवा व वितरिकांच्या दुरूस्तीच्या कामाच्या अंदाजपत्रकास या योजनेच्या विशेष दुरुस्तीच्या रू. ४,९५,९९,२६७/- (रू. चार कोटी पंचान्नव लक्ष नव्यान्नव हजार दोनशे सदुसष्ट फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता,निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय /परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०१ मोठे व मध्यम पाटबंधारे प्रकल्प यावरील भांडवली खर्च, ८०- सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत भाग भांडवली अनुदान (१२)(०१) महाराष्ट्र कृष्णा खोरे विकास महामंडळास भाग भांडवली अंशदान (उर्वरित महाराष्ट्र) (कार्यक्रम) (४७०१ जे १६७) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. ०८ सन २०२२ मध्ये नोंदविण्यात आलेली आहे.
# Page 3
# Page 4