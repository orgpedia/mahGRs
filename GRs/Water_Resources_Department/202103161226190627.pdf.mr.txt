# Page 1
यांत्रिकी संघटनेअंतर्गत करण्यात येणाऱ्या कामामध्ये विद्युत कामे व यांत्रिकी कामे यांची विभागणी करणेबाबत.
महाराष्ट्र शासन
जलसंपदा विभाग,
शासन परिपत्रक क्र.: संकीर्ण-०३२०/(प्र.क्र.३९/२०) / यांत्रिकी,
मंत्रालय, मुंबई- ४०० ०३२,
दिनांक : : १६ मार्च २०२१.
संदर्भ : शासन परिपत्रक क्र.: संकीर्ण-२०१९/प्र.क्र.५१/२०१९/यांत्रिकी,दि.२०/०७/२०१९ प्रस्तावना : यांत्रिकी संघटनेमार्फत जल द्वारे व उच्चालक- निर्मिती, उभारणी व दुरुस्ती, मातीकाम / कालवा स्वच्छता कामासाठी संयंत्रे व्यवस्थापन, देखभाल व दुरुस्ती, उपसा सिंचन योजना कार्यान्वित करणे, पंप व इतर घटक भाग दुरुस्ती, विंधन कामे इत्यादी कामे केली जातात. सदर कामांबाबतच्या अंदाजपत्रकात विशेषत: एकाच कार्यप्रकारातील अंदाजपत्रकात समानता व सुसूत्रीपणा दिसून येत नाही, असे शासनाच्या निदर्शनास आले आहे. संदर्भाधीन परिपत्रकाच्या अनुषंगाने यांत्रिकी संघटनेतंर्गत विविध कामांसाठी अंदाजपत्रक तयार करतांना कोणते एकक ( Unit ) असावे, याबाबत मार्गदर्शक सूचना निर्गमित करण्यात आल्या आहेत.
तथापि यांत्रिकी संघटने अंतर्गत कामांच्या निविदा संदर्भात बऱ्याच तक्रारी शासन स्तरावर प्राप्त होत आहेत. त्यामध्ये प्रामुख्याने विद्युत व यांत्रिकी कामाच्या एकत्रित निविदा काढल्या आहेत असे निदर्शनास येत आहे. सदर तक्रारींच्या अनुषंगाने विद्युत कामे व यांत्रिकी कामे यांची विभागणी शक्य असेल तेथे वेगळ्या निविदा मागविण्यात याव्यात असे शासनाच्या विचाराधीन होते. त्यानुषंगाने पुढीलप्रमाणे परिपत्रक निर्गमित करण्यात येत आहे.
परिपत्रक : यांत्रिकी संघटनेमार्फत करण्यात येणाऱ्या कामांमध्ये विद्युत कामे व यांत्रिकी कामे यांची विभागणी शक्य असेल तेथे वेगळ्या निविदा मागविण्यात याव्यात, अशा सूचना या परिपत्रकाद्वारे देण्यात येत आहे.
तथापि संदर्भाधीन परिपत्रकात नमूद इ) उपसा सिंचन योजना कामे. (मूळ कामे ) व ई) उपसा सिंचन योजना कामे, परिचलन देखभाल व दुरुस्ती कामे इत्यादी Electromechanical स्वरुपाच्या कामांची टप्पानिहाय/ पंपनिहाय एकत्रित निविदा काढण्यात यावी.
२. सदर शासन परिपत्रक निर्गमित झाल्याच्या दिनांकापासून अंमलात येईल.
# Page 2