# Page 1
भेगू ल.पा.योजना, ता. कळवण जि. नाशिक या योजनेस व्दितीय सुधारीत प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः सुप्रमा -२०१९/(२३/२०१९) लपा
मंत्रालय, मुंबई - ४०० ०३२.
दिनांक: ०८ मार्च, २०१९
पहावे: १) जलसंपदा विभाग, शासन निर्णय क्र. लपायो १४९४/६६२/९४ खारभुमी, मंत्रालय, मुंबई दि.२७/०२/१९९६ २) कार्याकारी संचालक, तापी पाटबंधारे विकास महामंडळ निर्णय क्र. तापाविम/कासं/प्रवि-४/ सुप्रमा/५३/लपायो/२००३ दि.०८/०५/२००३ ३) कार्याकारी संचालक, तापी पाटबंधारे विकास महामंडळ जा.क्र.कांस/तापाविम/प्रशा २/६६६८/सन २०१८ दि.११/१२/२०१८
४) वित्त विभाग क्रमांक-व्यअस-२०१९/प्र.क्र.९/अर्थसं-२ दि.०६.०३.२०१९
प्रस्तावना भेगू ल.पा.योजना, ता. कळवण जि. नाशिक या योजनेस शासन निर्णय क्र.लपायो १४९४/६६२/९४ खारभुमी, मंत्रालय, मुंबई दि.२७/०२/१९९६ अन्वये एकूण रु.३.९६ कोटी किंमतीस, सन १९९५-९६ च्या दरसूचीप्रमाणे प्रशासकीय मान्यता प्रदान करण्यात आली होती. कार्याकारी संचालक, तापी पाटबंधारे विकास महामंडळ निर्णय क्र. तापाविम/कासं/प्रवि-४/ सुप्रमा/५३/ लपायो/२००३ दि.०८/०५/२००३ एकूण रु.६.६५ कोटी किंमतीस, सन १९९९-२००० च्या दरसूचीप्रमाणे प्रथम सुधारित प्रशासकीय मान्यता प्रदान करण्यात आली होती. मध्यंतरीच्या काळात योजनेच्या खर्चात दरसुचीतील बदलामुळे झालेली वाढ, जादा दराच्या निविदा स्विकृतीमुळे झालेली वाढ, भूसंपादनाच्या किंमतीत झालेली वाढ, इतर कारणांमुळे झालेली वाढ तसेच अनुषंगीक खर्चातील वाढ या कारणांमुळे वाढ होत असल्यामुळे योजनेस व्दितीय सुधारित प्रशासकीय मान्यता प्रदान करणे आवश्यक झाले आहे.
शासन निर्णय आता या निर्णयान्वये भेगू ल.पा.योजना, ता.कळवण जि.नाशिक, या योजनेचा एकूण अंदाजित खर्च रुपये ३०.७५ कोटी (अक्षरी रुपये तीस कोटी पंच्याहत्तर लाख फक्त) या किंमतीस व्दितीय सुधारीत प्रशासकीय मान्यता सन २०१६-१७ च्या दरसूचीनुसार प्रदान करण्यात येत आहे. (कामासाठी एकूण रुपये २७.४९ कोटी व अनुषंगिक खर्चासाठी रुपये ३.२६ कोटी) उपशिर्षवार तरतुदींचा गोषवारा सोबतच्या परिशिष्टामध्ये जोडला आहे.
२. या योजनेच्या कामावरील खर्च मागणी क्र.आय-५ प्रधान लेखाशिर्ष,"४७०२लहान पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमांना कर्जे,(००)(०३) तापी पाटबंधारे विकास महामंडळास भागभांडवली अंशदान, ( लहान पाटबंधारे) (कार्यक्रम), ५४- गुंतवणुका (४७०२ ४९२७)” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
# Page 2
शासन निर्णय क्रमांकः सुप्रमा -२०१९/(२३/२०१९) लपा
३. हा शासन निर्णय नियोजन विभागाच्या अनौपचारीक संदर्भ क्र.७/का-१४३४,दि.११/०२/२०१९ तसेच वित्त विभागाच्या अनौपचारीक संदर्भ क्र.५२/२०१९/व्यय-१२, दि.१८/०२/२०१९ अन्वये दिलेल्या सहमतीनुसार व्यय अग्रक्रम समितीने दि. १८/०२/२०१९ रोजी संपन्न झालेल्या बैठकीत दिलेल्या मंजुरीनुसार व संदर्भ क्र.४ नुसार याबाबतच्या निर्गमित केलेल्या इतिवृत्तानुसार निर्गमित करण्यात येत आहे.
४. सदर व्दितीय सुधारित प्रशासकीय मान्यता खालील अटींच्या अधीन राहून देण्यात येत आहे.
४.१) सदर प्रकल्पाच्या प्रस्तावित व्दितीय सुधारित प्रशासकिय मान्यतेमध्ये अंतर्भूत किंमतीला तांत्रिक मान्यता प्राप्त करुन घ्यावी.
४.२) या प्रकल्पाबाबत चालु असलेल्या अथवा प्रस्तावित विभागिय चौकशीची कार्यवाही या पुढेही चालू ठेवावी. व्दितीय सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही.
४. ३) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात यावी.
४.४) आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करण्यात येऊ नये.
४.५) प्रगतीपथावरील निविदांची कामे प्राध्यान्याने पूर्ण करण्यात यावीत. पाणीसाठ्याचा सिंचनाकरीता जास्तीत जास्त लाभ होईल अशा प्रकारे उर्वरीत कामांचा प्राध्यान्यक्रम निश्चित करण्यात यावा व त्यानुसार कामे/ निविदा प्रक्रिया करण्यात यावी.
४.६) संपूर्ण प्रकल्प हा प्रस्तावित व्दितीय सुधारित प्रशासकीय मान्यता किंमतीच्या मर्यादेत पूर्ण करावा.
४.७) सदर सुधारित प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर झालेल्या अनियमिततेस मान्यता आहे असे गृहित धरता येणार नाही. सदर सुधारित प्रशासकिय मान्यता देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास ही सुधारित प्रशासकिय मान्यता दिल्याने ती नियमित झालेली आहे असे गृहीत धरता येणार नाही.
४.८) प्रकल्पाचे काम त्वरीत पूर्ण करुन प्रकल्पाचा पूर्णत्व अहवाल शासन मान्यतेसाठी सादर करणेत यावा.
५. या योजनेस प्रदान करण्यात आलेली व्दितीय सुधारित प्रशासकिय मान्यता प्रशासकीय मान्यतेच्या नोंदवहीमध्ये (१९६) अनुक्रमांकावर नोंदण्यात आली आहे.
# Page 3
# Page 4