# Page 1
वित्तीय अधिकार नियम पुस्तिका - १९७८, भाग-दोन खाली वित्तीय अधिकार प्रदान करणे.
सिंचन प्रकल्पांचे विशेष दुरुस्ती /देखभाल दुरुस्तीच्या रु.१५.०० कोटी पर्यंतच्या अनावर्ती कामांना प्रशासकीय (वित्तीय मंजुरी धरुन) मान्यता प्रदान करण्याचे अधिकार जलसंपदा विभागास देणेबाबत.
महाराष्ट्र शासन
जलसंपदा विभाग
शासन निर्णय क्रमांक: संकीर्ण-२०२२/प्र.क्र.५१६/२०२२/सिंव्य (कामे) मंत्रालय,मुंबई-४०००३२
दिनांक : १४ मार्च, २०२३
संदर्भ :- १) वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि. १७ एप्रिल, २०१५ २) शासन निर्णय क्रमांक संकीर्ण-२०१६/(२७/२०१६)/लपा-२, दिनांक २६ मे, २०१७
प्रस्तावना :
जलसंपदा विभागातील सिंचन प्रकल्पांचे विशेष दुरुस्ती/देखभाल दुरुस्तीच्या कामांना मंजूरी
देण्याकरीता जलसंपदा विभागाकडून वित्तीय अधिकार नियम पुस्तिका, १९७८ भाग पहिला, उपविभाग
तीन,अ.क्र.४,नियम क्र.२७(२)(अ) या वित्तीय शक्तीचा वापर करण्यात येतो. सदर नियमानुसार प्रशासनिक
विभागास (जलसंपदा विभाग) “ योजनेला किंवा प्रस्तावाला प्रशासकीय (वित्तीय मंजूरी धरुन) मान्यता देणे
प्रशासनिक विभागास अनावर्ती खर्चाच्या बाबतीत रु.५.०० कोटी आणि किंवा आवर्ती खर्चाच्या बाबतीत
वार्षिक रु.५०.०० लक्ष पर्यंत पूर्ण अधिकार" असे अधिकार देण्यात आले आहेत. तथापि, असे काम
योजनांतर्गत स्वरुपाचे असल्यास त्यास नियोजन विभागाची पूर्व मान्यता घेण्याची अट विहीत करण्यात
आली आहे.
वित्त विभागाच्या संदर्भाधीन शासन निर्णयातील नियोजन विभागाची पूर्व मान्यता घेण्याच्या अटीमुळे
नियमित विशेष दुरुस्ती /देखभाल दुरुस्तीच्या कामांसाठी प्रशासकीय मान्यता प्रदान करण्यात कालव्यय
होत होता. त्यामुळे जलसंपदा विभागांतर्गत विशेष दुरुस्ती /देखभाल दुरुस्तीच्या रु.५.०० कोटी पर्यंतच्या
अनावर्ती खर्चाच्या कामांना प्रशासकीय मान्यता देण्यासाठी नियोजन विभागाच्या सहमतीची अट रद्द करुन
रु.५.०० कोटीच्या मर्यादेतील हे अधिकार पूर्णत: जलसंपदा विभागास दिनांक २६.०५.२०१७ च्या शासन
निर्णयान्वये प्रदान करण्यात आले आहेत.
# Page 2
शासन निर्णय क्रमांक: संकीर्ण-२०२२/प्र.क्र.५१६/२०२२/सिंव्य (कामे)
जलसंपदा विभागांतर्गत निर्मित सिंचनक्षमता व प्रत्यक्ष वापर यातील तफावत कमी करणे तसेच
पाणी वापराची कार्यक्षमता वाढविणेकरीता सिंचन प्रकल्पांचे वितरण प्रणाली संकल्पित काटछेदानुसार
राखणे आवश्यक असते. यासाठी जलसंपदा विभागांतर्गत सिंचन प्रकल्प तसेच वितरणप्रणालीच्या नियमित
विशेष दुरुस्ती/देखभाल दुरुस्तीची कामे मोठया प्रमाणावर व तातडीने करावी लागतात.
महाराष्ट्र राज्याच्या निर्मितीनंतर जलसंपदा विभागाकडील राज्यस्तरीय पूर्ण व बांधकामाधीन
प्रकल्पांमध्ये वर्षागणिक वाढ झालेली असून पूर्ण झालेल्या प्रकल्पांचे आर्युमान देखील वाढत आहे. पूर्ण
झालेल्या प्रकल्पांच्या संख्येत प्रत्येक वर्षी वाढ होत असून प्रकल्पांच्या वाढत्या आयुर्मानामुळे नियमित
देखभाल व दुरुस्ती व्यतिरिक्त प्रकल्पांच्या विशेष दुरुस्तीमध्ये ही वाढ होत आहे.
तथापि, वित्तीय अधिकार नियम पुस्तिकेतील प्रशासनिक विभागास असणाऱ्या योजनेला किंवा
प्रस्तावाला अनावर्ती खर्चाच्या बाबतीत रु. ५ कोटी "मर्यादेपर्यत प्रशासकीय मान्यता (वित्तीय मंजूरी धरुन)
देणे, " हया अधिकाराची मर्यादा सन २००९ पासून आजपावेतो रु. ५ कोटी इतकीच आहे. तथापि, नियोजन
विभाग, शासन परिपत्रक क्र.ससमा-२०१०/प्र.क्र.४८/कार्या-१४६१, दि.३०.०१.२०१२ अन्वये सचिव
समितीच्या मान्यतेसाठी सादर करावयाच्या प्रस्तावांची वित्तीय मर्यादा रु.५ कोटी एवढी निश्चित करण्यात
आली होती. तद्नंतर नियोजन विभाग, शासन परिपत्रक क्र.ससमा-२०१०/प्र.क्र.४८(भाग-१)/कार्या-१४६१,
दि.११.०६.२०१८ अन्वये सचिव समितीच्या मान्यतेसाठी सादर करावयाच्या प्रस्तावांची वित्तीय मर्यादा रु.१५
कोटी एवढी करण्यात आली आहे. वाळूची अनुपलब्धता, १२ टक्के वस्तु व सेवा कर, गौण खनिज शुल्क
वाढ, इंधन दरवाढ, वाढलेली मजूरी, बांधकाम साहित्य दरवाढ या सर्व बाबींचा एकत्रित विचार करता व वर
नमूद दि.११.०६.२०१८ च्या परिपत्रकाच्या धर्तीवर जलसंपदा विभाग, शासन निर्णय क्र. संकीर्ण
२०१६/(२७/२०१६)/लपा-२, दि. २६ मे, २०१७ अन्वये प्रकल्पाच्या विशेष दुरुस्ती /देखभाल दुरुस्तीच्या
अनावर्ती खर्चास मंजूरी देणेबाबतच्या प्रशासनिक विभाग म्हणून जलसंपदा विभागास असलेल्या रु.५ कोटी
पर्यंतच्या वित्तीय अधिकारामध्ये वाढ करणेस व विस्तार व सुधारणा कामांकरीता अनावर्ती खर्चास मंजूरी
देणेबाबत प्रशासनिक विभाग म्हणून जलसंपदा विभागास वाढीव अधिकार देण्याच्या अनुषंगाने जलसंपदा
विभाग, शासन निर्णय क्र. संकीर्ण-२०१६/(२७/२०१६)/लपा-२,दि.२६ मे,२०१७ मध्ये सुधारणा करणेची बाब
शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय : जलसंपदा विभागांतर्गत निर्मित सिंचनक्षमता व प्रत्यक्ष वापर यातील तफावत कमी करणे तसेच
पाणी वापराची कार्यक्षमता वाढविण्याच्या अनुषंगाने सिंचन प्रकल्प तसेच वितरणप्रणालीची नियमित विशेष
पृष्ठ ४ पैकी २
# Page 3
शासन निर्णय क्रमांकः संकीर्ण-२०२२/प्र.क्र.५१६/२०२२/सिंव्य (कामे)
दुरुस्ती/ देखभाल दुरुस्तीची कामे तातडीने करणे शक्य व्हावे, याकरिता प्रकल्पाच्या धरण व वितरण
प्रणालीच्या विशेष दुरुस्ती / देखभाल दुरुस्तीच्या रु.१५.०० कोटी पर्यंतच्या अनावर्ती खर्चाच्या कामांना
प्रशासकीय ( वित्तीय मंजूरी धरुन) मान्यता देण्याकरीता, वित्तीय अधिकार नियम पुस्तिका, १९७८ भाग-दोन
खाली जलसंपदा विभागास पुढीलप्रमाणे अधिकार प्रदान करण्यात येत आहेत :
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | प्रस्तावित वित्तीय शक्तीचा नियम क्र. व शक्तीचे वर्णन | अधिकारा चा वापर करण्यास सक्षम असलेले प्रचलित / प्रस्तावित प्राधिकारी | वित्तीय शक्तीची मर्यादा | अटी |
| जलसंपदा विभाग, शा.नि. क्र.संकीर्ण- २०१६/(२७/२०१६) / ल पा-२, दि.२६/०५/२०१७ नुसार अस्तित्वात असलेली वित्तीय मर्यादा | वित्त विभागाने प्रदान केलेल्या वित्तीय अधिकारांची मर्यादा |
| १ |  | ३ | ४ |  |  |
|  | प्रकल्पाच्या विशेष दुरुस्ती/देखभाल दुरुस्तीच्या अनावर्ती खर्चास मंजूरी देणे. (यामध्ये विस्तार व सुधारणा यांचा समावेश नाही.) | प्रशासनिक विभाग | रु.५.०० कोटी पर्यंत | रु.१५.०० कोटी पर्यंत | १) अर्थसंकल्पीय तरतूद उपलब्ध असली पाहिजे. २ ) सदर शक्ती विशेष दुरुस्ती करीताच लागू राहील. ३)दुरुस्तीच्या कामासाठी विहित निविदा पध्दतीचे अनुपालन करणे आवश्यक राहील. ४विशेष ) दुरुस्तीच्या कामांना प्रशासकीय मान्यता देताना शासनाकडून वेळोवेळी विहित केलेल्या अटी व शर्तीचे पालन करणे आवश्यक असेल. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
प्रस्तुत शासन निर्णय हा नियोजन विभागाच्या अनौपचारीक संदर्भ क्र.१४७/२०२२/१४३३, दि.०८/०८/२०२२ व वित्त विभागाच्या अनौपचारीक संदर्भ क्र. ३०९ / २०२२ / विनियम, दि. १४/११/२०२२
अन्वये दिलेल्या सहमतीनुसार निर्गमित करण्यात येत आहे.
# Page 4