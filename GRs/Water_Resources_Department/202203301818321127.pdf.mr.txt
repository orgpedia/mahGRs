# Page 1
भंदारदरा मोठा प्रकल्प अंतर्गत प्रवरा उजवा कालवा वॉटर कोर्स १ ते १४ च्या पुनर्स्थापना व नुतनीकरणाच्या बांधकामास विशेष दुरूस्तीचे कामाअंतर्गत प्रशासकीय मान्यता प्रदान करणे बाबत
महाराष्ट्र शासन
जलसंपदा विभाग
शासन निर्णय क्रमांक : सीडीए-२०२१/प्र.क्र.८६/२१/लाक्षेवि (कामे) मंत्रालय, मुंबई ४०० ०३२
दिनांक : ३०/०३/२०२२
वाचा : १. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र जा.क्र./गोमपाविम/सिंचन-१/७५४२, दि. १६.०८.२०१८.
२. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र जा.क्र./गोमपाविम/सिंचन- १/धा-२०१/२०४६, दि. १०.०३.२०२१ ३. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७.
४. शासन निर्णय - २०१७/५६६/१७/सिंव्य (कामे), दि.३१/०८/२०१८.
५. शासन निर्णय-संकीर्ण-२०१८/प्र.क्र.५५१/१७/सिंव्य (कामे) दि. २७/११/२०१८.
प्रस्तावना
प्रवरा नदीवरील भंडारदरा धरणा पासून सुरु होणारा ४४.८० कि.मी. लांबीचा प्रवरा उजवा कालवा व ७६.८० कि.मी. लांबीचा प्रवरा डावा कालवा, या कालव्यांची कामे सन
१९२६ ते १९३० या कालावधीत ब्रिटीश राजवटीत पूर्ण झालेली आहेत. प्रवरा उजव्या व डाव्या कालव्याद्वारे अहमदनगर जिल्ह्यातील संगमनेर, श्रीरामपूर, नेवासा व राहुरी या तालुक्यातील मिळून एकूण २३०७७ हेक्टर क्षेत्रास सिंचनाचा लाभ मिळतो.
मा.उच्च न्यायालयाने दिनांक २३/०९/२०१६ चे दिलेल्या निर्देशानुसार पाणी वितरण प्रणाली योग्य व सक्षम होण्यासाठी सदर प्राप्त प्रस्तावानुसार भंडारदरा मोठा प्रकल्प ता. अकोले, जि. अहमदनगर अंतर्गत असणा-या प्रवरा उजवा कालवा वॉटर कोर्स १ ते १४ च्या पुनर्स्थापना व नुतनीकरणाची विशेष दुरूस्ती अंतर्गत कामे करण्याची नितांत आवश्यकता आहे. यानंतर शेतकऱ्यांकडून करण्यात येणाऱ्या सिंचन व्यवस्थापनासाठी पाणी वापर संस्था स्थापित व हस्तांतरित करणे शक्य होईल.
संगमनेर, श्रीरामपूर, नेवासा व राहुरी इ. महत्वाच्या शहरांचा तसेच ग्रामपंचायतींचा पाणीपुरवठा, साखर कारखाने व औद्योगिक क्षेत्रास पाणी पुरवठा इ. बाबी लक्षात घेऊन प्रवरा कालव्यांवरील वहनव्यय कमी करण्याच्या दृष्टीने, कालव्याचा आवर्तन कालावधी कमी करुन वहन क्षमता वाढविणे तसेच जुन्या बांधकामांना जवळजवळ ९० वर्षे झाल्याने त्यांचे मधून मोठ्या प्रमाणात गळती सुरू झाल्याने त्यांचे मजबुतीकरण / दुरुस्ती करणे अथवा कालव्यांचे नव्याने बांधकाम करणे गरजेचे आहे. त्या अनुषंगाने प्रवरा उजवा कालवा
# Page 2
शासन निर्णय क्रमांक: सीडीए-२०२१/प्र.क्र.८६/२१/लाक्षेवि (कामे)
वॉटर कोर्स १ ते १४ च्या पुनर्स्थापना व नुतनीकरणाचे विशेष दुरुस्ती अंतर्गत प्रशासकीय मान्यता देण्याची बाब शासनाच्या विचाराधीन होती. त्यानुसार शासन पुढील प्रमाणे निर्णय घेण्यात येत आहे.
शासन निर्णय :
१. गोदावरी मराठवाडा पाटबंधारे विकास महामंडळ, औरंगाबाद अंतर्गत प्रवरा उजवा कालवा वॉटर कोर्स १ ते १४ च्या पुनर्स्थापना व नुतनीकरणाचे विशेष दुरुस्तीच्या कामास प्रशासकीय मान्यता प्रदान करण्यात येत आहे. सदर कामाप्रित्यर्थ रुपये ४,२६,८३,७७९/
(रु. चार कोटी सव्वीस लक्ष त्र्याऐंशी हजार सातशे एकोणऐंशी फक्त) व इतर अनुषांगिक खर्च रू. ६८,२९,४०५/- (रु. अडुसष्ट लक्ष एकोणतीस हजार चारशे पाच फक्त) असे एकूण रुपये ४,९५,१३,१८४/- (रु. चार कोटी पंच्याण्णव लक्ष तेरा हजार एकशे चौ-याऐंशी फक्त) एवढ्या किंमतीच्या अंदाजपत्रकास खालील अटी व शर्तीच्या अधीन राहून प्रशासकीय मान्यता प्रदान करण्यात येत आहे.
अटी व शर्ती :
i) परिपत्रक क्र. प्रमा- २०१३ / ( ७८५/१३) / सिंव्य (कामे ), ०१/०१/२०१५ मधील मार्गदर्शक सुचनांचे पालन करणे, अभिलेखे ठेवणे व कार्यवाही करणे महामंडळावर बंधनकारक आहे.
ii) तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारीत तरतूद करण्याची संपूर्ण जबाबदारी महामंडळाची राहील.
iii) अंदाजपत्रकात गृहीत धरलेले आराखडे / संकल्पनेत दर सूची बाहयबाबी व वहन अंतरे तपासून अंदाजपत्रकास सक्षम स्तरावर तांत्रिक मान्यता प्रदान करावी.
iv) महाराष्ट्र सिंचन अधिनियम २००५ नुसार सिंचन पध्दतीचे शेतक-याकडून व्यवस्थापन लागू (MMISF) करण्याबाबत स्थापित पाणी वापर संस्थेचे संबंधित पदाधिकारी व क्षेत्रिय अधिकारी यांनी संयुक्त पहाणी करून त्यांनी व लाभक्षेत्रातील पाणी वापर सदस्यांना विश्वासात घेऊनच वितरण प्रणालीच्या विशेष दुरुस्तीसाठी आवश्यक तरतूद करणे. प्रकल्पावरील पाणीवापर संस्थेकडे संपूर्ण लाभक्षेत्र हस्तांतरणाचे कालबध्द नियोजन काम सुरु करण्यापूर्वी करावे. तद्नंतरच निविदा प्रक्रिया कार्यवाही हाती घेण्यात यावी.
v) प्रस्तावित वितरण प्रणालीच्या विशेष दुरुस्तीचे कामे पूर्ण झाल्यानंतर संपूर्ण लाभक्षेत्र पाणी वापर संस्थेस विहित कालमर्यादेत हस्तांतरण करणे याची जबाबदारी पुर्णपणे अधीक्षक अभियंता यांची राहील.
vi) मातीकामे व गवत झाडे / झुडपे काढण्याची कामे जलसंपदा विभागाच्या यांत्रिकी विभागाकडील उपलब्ध मशिनरीने करावीत.
vii) प्रस्तावित कामांमुळे खोदकाम / तोडफोड उपलब्ध होणारे बांधकाम साहित्याचा पूर्ण वापर करुन बचत साधावी.
पृष्ठ ५ पैकी २
# Page 3
शासन निर्णय क्रमांक: सीडीए-२०२१/प्र.क्र.८६/२१/लाक्षेवि (कामे)
viii) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजीत वेळेत पूर्ण करण्यात यावा.
ix) सदरची कामे पूर्ण होईपर्यत त्रैमासिक प्रगती अहवाल शासनास सादर करावा.
काम पूर्ण झाल्यानंतर त्या बाबत पूर्णत्वाचा अहवाल शासनास त्वरीत सादर करावा.
विषायांकीत प्रशासकीय मान्यता अंदाजपत्रकातील तरतूदी, दर, वहनअंतर, संकल्पना व इतर तांत्रिक निकष याबाबतची संपूर्ण जबाबदारी क्षेत्रीय मुख्य अभियंता व अधिक्षक अभियंता यांची राहील.
x) सदर प्रशासकीय मान्यता अंदाजपत्रकातील कामासाठी कोणत्याही प्रयोजनार्थ मंजुर प्रशासकीय मान्यतेच्या मर्यादे बाहेर जाऊन निधी वितरण अथवा अतिरिक्त खर्च करता येणार नाही. या संदर्भात प्रचलीत शासन निर्णय, CWC ची मार्गदर्शक तत्वे, वित्तीय अधिकार मर्यादा, विहीत केलेली निविदा कार्यपध्दत याची काटेकोरपणे अंमलबजावणी करण्यात यावी.
२. प्रस्तावित कामासाठी होणारा खर्च लेखाशीर्ष क्र. ४७०१ मोठे व मध्यम पाटबंधारे यावरील भांडवली खर्च, ८०-सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूका, (१०) . (०४) गोदावरी मराठवाडा पाटबंधारे विकास महामंडळास भागभांडवली अंशदान (उर्वरित महाराष्ट्र विभाग कार्यक्रम) (४७०१ जे १९४ ) ५४, गुंतवणुका या लेखाशीर्षाखाली करावा व मंजूर अनुदानातून भागविण्यात यावा.
३. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ अन्वये विशेष दुरुस्ती कामास आंतरवित्त सल्लागार यांचे सहमतीने मान्यता देण्याबाबतचे अधिकार जलसंपदा विभागास आहेत. त्याअनुषंगाने आंतरवित्तीय सल्लागार व सहसचिव यांच्या सहमतीने शासन निर्णय निर्गमित करण्यात येत आहे.
४. या कामास प्रदान करण्यात आलेली प्रशासकीय मान्यता लाक्षेवि (कामे) कार्यासनाच्या नोंदवही सन २०२१-२२ मध्ये अ.क्र. ४ वर नोंदविण्यात आलेली आहे.
# Page 4
# Page 5