# Page 1
महाराष्ट्र सिंचन पद्धतीचे शेतकऱ्यांव्दारे व्यवस्थापन कायदा, २००५ अंतर्गत अमुलाग्र बदल करण्याबाबत.
अभ्यासगटास मुदतवाढ
महाराष्ट्र शासन
जलसंपदा विभाग
शासन शुद्धीपत्रक क्र.सीडीए-२०२२/प्र.क्र.८१/लाक्षेवि (कामे)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दि. २२ सप्टेंबर, २०२२
वाचा:- १) महाराष्ट्र सिंचन पद्धतीचे शेतकऱ्यांकडून व्यवस्थापन कायदा, २००५ २) शासन निर्णय, क्रमांक सीडीए-प्र.क्र.८१/२०२२/ लाक्षेवि (कामे), दि.२४ मे, २०२२ ३) अधीक्षक अभियंता व संचालक, पाटबंधारे संशोधन व विकास संचालनालय, पुणे यांचे पत्र, जा.क्र.पासंविस/सिंचन कक्ष/तांशा-१०/२६९५/२०२२, दि.२६.०८.२०२२ प्रस्तावना : सहभागी सिंचन धोरणांतर्गंत महाराष्ट्र राज्याने सन २००५ मध्ये महाराष्ट्र सिंचन पद्धतीचे शेतकऱ्यांकडून व्यवस्थापन कायदा, २००५ अंमलात आणला आहे. या कायद्याच्या अंमलबजावणीत येणाऱ्या अडचणींवर मात करण्यासाठी या कायद्यात अमुलाग्र बदल करण्याबाबत संदर्भ क्र.२ येथील दि.२४ मे, २०२२ च्या शासन निर्णयान्वये, सचिव (लाक्षेवि) यांच्या अध्यक्षतेखाली अभ्यासगट गठीत करण्यात आलेला आहे. या अभ्यासगटाने आपला अहवाल ३ महिन्यात सादर करणे बंधनकारक करण्यात आले असून दि. ०८ ऑगस्ट, २०२२ या दिनांकाला अपर मुख्य सचिव (जलसंपदा) व सचिव (लाक्षेवि) यांच्यापुढे सादर करावा, असा निर्णय घेण्यात आलेला आहे.
तथापि, इतर राज्यांच्या पाणीवापर संस्थांचा ( Model study) अभ्यास करणे, महामंडळ स्तरावरील इतर पाणीवापर संस्थांबाबत उद्भवणाऱ्या अडचणी व समस्या यांचा अभ्यास करणे, महामंडळस्तरावर पाणीवापर संस्थांची कार्यशाळा आयोजित करणे आणि अधीक्षक अभियंता व कार्यकारी अभियंता यांचे एकदिवसीय कार्यशाळेचे आयोजन करुन याबाबत कलमनिहाय सविस्तर चर्चा करणे याकरिता दिलेल्या मुदतीत काम करणे जिकीरीचे आहे. तसेच सदर समितीचा कालावधी दि.०८ ऑगस्ट, २०२२ या तारखेस संपुष्टात आल्याने सदर अभ्यासगटास दि.०६ फेब्रुवारी, २०२३ पर्यंत सहा महिन्यांची मुदतवाढ देऊन समितीचा कार्यकाळ वाढवण्याचे शासनाच्या विचाराधीन होते.
शासन शुद्धीपत्रक:
इतर राज्यांच्या पाणीवापर संस्थांचा ( Model study) अभ्यास करणे, महामंडळ स्तरावरील इतर पाणीवापर संस्थांबाबत उद्भवणाऱ्या अडचणी व समस्या यांचा अभ्यास करणे, महामंडळस्तरावर पाणीवापर संस्थांची कार्यशाळा आयोजित करणे आणि अधीक्षक अभियंता व कार्यकारी अभियंता यांचे एकदिवसीय कार्यशाळेचे आयोजन करुन याबाबत कलमनिहाय सविस्तर चर्चा करणे या सर्व बाबींचा साकल्याने विचार करुन, संदर्भाधीन क्र.२ येथील शासन निर्णयान्वये गठीत करण्यात आलेल्या समितीचा कार्यकाळ ६ महिन्यांची मुदतवाढ देऊन दि.०६ फेब्रुवारी, २०२३ पर्यंत वाढवण्यात येत आहे.
# Page 2
शासन शुद्धीपत्रक क्रमांकः सीडीए-२०२२/प्र.क्र.८१/लाक्षेवि (कामे)