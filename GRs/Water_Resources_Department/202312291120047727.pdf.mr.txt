# Page 1
अधिक्षक अभियंता, कृष्णा पाणी तंटा लवाद विशेष कक्ष, पुणे या कार्यालयाचे प्रशासकीय व तांत्रिक नियंत्रण मुख्य अभियंता (जसं ) व सह सचिव, जलसंपदा विभाग, मंत्रालय, मुंबई यांच्याकडे सोपविण्याबाबत.
महाराष्ट्र शासन
जलसंपदा विभाग
शासन निर्णय क्रमांकः आढावा-२०२१/प्र.क्र.३२/२०२१/आस्था (पुनर्रचना) मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक :- २८ डिसेंबर, २०२३
वाचा: १) जलसंपदा विभाग, शासन निर्णय, क्रमांक: संकीर्ण- १२०२ / ८१७ / आ ( मंत्रालय), दि.१६.०७.२००३ २) जलसंपदा विभाग, शासन निर्णय क्रमांकः आढावा - १००३ / २४५/२००३ / आ.(प्रशि.), दि.२३.०७.२००३ ३) जलसंपदा विभाग, शासन निर्णय क्रमांकः मांडवी - २०१० / प्र.क्र.३२७ / १०/जसंनि, दि.०८.११.२०११ ४) जलसंपदा विभाग, शासन निर्णय क्रमांक: मांडवी - २०१३ / प्र.क्र.९९ / २०१३/जसंनि, दि.३१.०५.२०१३ ५) जलसंपदा विभाग, शासन निर्णय क्रमांक: संकीर्ण- १४१६ / प्र.क्र.१५६ / आ (वर्ग-१) दि.३१.०५.२०१६ ६) जलसंपदा विभाग, शासन निर्णय क्रमांक: आढावा - २०२१/प्र.क्र.३२/२०२१/आस्था (पुनर्रचना), दि. १२/१०/२०२१.
प्रस्तावना :
कृष्णा पाणी वाटप तंटा लवादाच्या कामासाठी महाराष्ट्र कृष्णा खोरे विकास महामंडळातील मुख्य अभियंता, कृष्णा पाणी वाटप तंटा लवाद हे पद संदर्भ क्र.१ येथील शासन निर्णयान्वये जलसंपदा विभाग, मंत्रालय येथे स्थलांतरित करण्यात आले होते. सदर कक्षाच्या दैनंदिन कामाचे नियंत्रण उपरोक्त महामंडळ, पुणे अंतर्गत मुख्य अभियंता, जलसंपदा विभाग, पुणे यांच्याकडे व शासन स्तरावरुन सर्वंकष नियंत्रण मुख्य अभियंता (कृष्णा पाणी वाटप तंटा लवाद) व सह सचिव, जलसंपदा विभाग, मंत्रालय, मुंबई यांच्याकडे सोपविण्यात आले होते. कृष्णा पाणी तंटा लवादासमोर महाराष्ट्र शासनाची बाजू समर्थपणे मांडण्यासाठी व राज्याची सक्षम यंत्रणा कार्यान्वित करण्याच्या दृष्टिने संदर्भ क्र.२ अन्वये कृष्णा पाणी वाटप तंटा लवाद विशेष कक्ष स्थापन करण्यात आला आहे.
# Page 2
शासन निर्णय क्रमांकः आढावा-२०२१ / प्र.क्र.३२/२०२१ / आस्था (पुनर्रचना)
२. महादई पाणी तंटा लवादासमोर महाराष्ट्र राज्याचा सिंचनविषयक पाण्याच्या मागणी संदर्भातील दावा अधिक प्रकर्षाने, सुसंगतपणे, परिणामकारकपणे व अभ्यासपूर्वक पध्दतीने मांडण्याच्या दृष्टीने कार्यकारी संचालक, कोकण पाटबंधारे विकास महामंडळ, ठाणे यांच्या अंतर्गत अधीक्षक अभियंता, कोकण पाटबंधारे मंडळ, रत्नागिरी यांच्या नियंत्रणाखाली संदर्भ क्रमांक ३ अन्वये विशेष कक्ष स्थापन करण्यात आला. संदर्भ क्रमांक ४ च्या शासन निर्णयान्वये महादई पाणी तंटा लवाद विशेष कक्षाचे काम काही अटींच्या अधिन राहून कृष्णा पाणी तंटा लवाद विशेष कक्षाकडे सोपविण्यात आले.
३. पर्यावरण मान्यता, वन प्रस्ताव, केंद्रीय जल आयोग मान्यता, AIBP, RRR सारख्या योजनांतून केंद्रीय अर्थ सहाय्य मिळविणे, नदी जोड प्रकल्प, पाणी विषयक लवाद, इ. जलसंपदा विभागाच्या विविध विषयांबाबत जलसंपदा विभागातील केंद्र शासनाशी संबंधित विषय प्रभावीपणे मांडणे व पाठपुराव्यामध्ये सातत्य रहावे याकरिता मुख्य अभियंता व सह सचिव (कृष्णा पाणी तंटा लवाद) या पदाचा दर्जा उंचावून सचिव व समकक्ष कार्यकारी संचालक / महासंचालक संवर्गात "सचिव (प्रकल्प समन्वय) हे पद संदर्भ क्रमांक ५ अन्वये निर्माण करण्यात आले आहे.
४. कृष्णा पाणी तंटा लवाद-२ संदर्भातील न्यायालयीन कामकाज हाताळण्यासाठी अधीक्षक अभियंता, कृष्णा पाणी तंटा लवाद, विशेष कक्ष, पुणे या कार्यालयाचे सर्वंकष नियंत्रण संदर्भ क्रमांक ६ अन्वये प्रशासकीय व तांत्रिक दृष्ट्या कार्यकारी संचालक, महाराष्ट्र कृष्णा खोरे विकास महामंडळ, पुणे यांच्या अंतर्गत मुख्य अभियंता (जसं), जलसंपदा विभाग, पुणे यांच्याकडे सोपविण्यात आले आहे.
५. आता, कृष्णा पाणी तंटा लवादाकडील बहुतांश काम पुर्णत्वास आले असून मा. सर्वोच्च न्यायालय येथील विशेष अनुमती याचिका, केंद्र शासनाशी संबंधित विषय प्रभावीपणे मांडणे, पाठपुराव्यामध्ये सातत्य ठेवणे तसेच योग्य समन्वयासाठी अधीक्षक अभियंता, कृष्णा पाणी तंटा लवाद, विशेष कक्ष, पुणे या कार्यालयाचे प्रशासकीय व तांत्रिक नियंत्रण सचिव (प्रकल्प समन्वय) यांचे अंतर्गत मुख्य अभियंता (जस) व सह सचिव, जलसंपदा विभाग, मंत्रालय, मुंबई यांच्या नियंत्रणाखाली सोपविण्याची बाब शासनाच्या विचाराधिन होती. त्यानुसार शासनाने खालीलप्रमाणे निर्णय घेतला आहे.
शासन निर्णय : अधीक्षक अभियंता, कृष्णा पाणी तंटा लवाद, विशेष कक्ष, पुणे या कार्यालयाचे प्रशासकिय व तांत्रिक नियंत्रण सचिव (प्रकल्प समन्वय), जलसंपदा विभाग, मंत्रालय, मुंबई यांच्या अंतर्गत मुख्य अभियंता(जसं) व सह सचिव, जलसंपदा विभाग, मंत्रालय, मुंबई यांच्याकडे सोपविण्यात येत आहे.
२. अधीक्षक अभियंता, कृष्णा पाणी तंटा लवाद विशेष कक्षाकडील सर्व कामकाजाचे सर्वंकष नियंत्रण मुख्य अभियंता (जसं) व सह सचिव, जलसंपदा विभाग, मंत्रालय, मुंबई यांचे राहील. राज्य शासनाची बाजू लवादासमोर समर्थपणे मांडण्याची अंतिम जबाबदारी मुख्य अभियंता (जसं ) व सह सचिव, जलसंपदा विभाग, मंत्रालय, मुंबई यांची असेल.
पृष्ठ ४ पैकी २
# Page 3
शासन निर्णय क्रमांकः आढावा-२०२१ / प्र.क्र.३२ / २०२१ / आस्था (पुनर्रचना)
३. कृष्णा पाणी तंटा लवाद, विशेष कक्ष, पुणे कार्यालयातील अधिकारी / कर्मचारी यांचे वेतन व भत्ते आणि इतर अनुषंगिक बाबी याबाबतची कार्यपध्दती पूर्वीप्रमाणेच राहील.
# Page 4