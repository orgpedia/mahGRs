# Page 1
ल.पा.तलाव पाडोशी, ता.अकोले, जि. अहमदनगर या प्रकल्पाच्या रु.३२.०७ कोटीच्या किंमतीस व्दितीय सुधारीत प्रशासकीय मान्यता मिळण्याबाबत..
महाराष्ट्र शासन
जलसंपदा विभाग,
शासन निर्णय क्रमांकः सुप्रमा-२०२३/(१८७/२०२३) / लपा
मंत्रालय, मुंबई - ४०० ०३२.
दिनांक :- २०/०९/२०२३
पहावे :- कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे जा.क्र.गोमपाविम/तां-५/धा-२२(२०२२)/२५४६, दि.१३/०३/२०२३ चे पत्र.
प्रस्तावना: ल.पा. तलाव पाडोशी हा प्रकल्प अहमदनगर जिल्ह्याच्या अकोले तालुक्यातील डोंगराळ भागातील पाडोशी गावाजवळ गोदावरी खोऱ्यातील प्रवरा उपखोऱ्याच्या आढळा नदीवर बांधण्यात आले आहे. प्रकल्प आढळा मध्यम प्रकल्पाच्या पाणलोट क्षेत्रात येतो. या प्रकल्पातंर्गत लघु पाटबंधारे तलाव पाडोशी, ता.अकोले जि.अहमदनगर व प्रवाही वळण योजना वाघेरा ता. त्र्यंबक जि.नाशिक या योजनेचा समावेश होतो. ल.पा.
तलाव पाडोशी प्रकल्प हा प्रकल्प साठवण तलाव असल्याने यास कालवे नाही. या प्रकल्पातंर्गत डोंगराळ भागातील क्षेत्र सिंचनाखाली आणणे यासाठी नियोजीत केला आहे. यातील क्षेत्राचे सिंचन लाभधारक स्वखर्चाने पाणी उपसा करुन करणार आहेत. प्रकल्पाचा एकूण पाणीसाठा ४.१३ द.ल.घ.मी.आहे. या प्रकल्पाचे बांधकाम पूर्ण झाले असून ७०९ हेक्टर क्षेत्राचे सिंचन होत आहे.
प्रवाही वळण योजना वाघेरा ता.त्र्यंबक जि.नाशिक वाघेरा गावाजवळ स्थानिक नाल्यावर बांधण्यात आलेली आहे. गोदावरी खोऱ्यामध्ये बिगर सिंचन वापरासाठी वाढत असलेली सततची पाणी मागणी व त्याअनुषंगाने सिंचनक्षेत्रात मोठया प्रमाणात होत असलेली घट यासाठी गोदावरी खोऱ्यातील पाण्यातील तूट काही प्रमाणात कमी करण्याच्या दृष्टीने उर्ध्व गोदावरी खोऱ्या लगतच्या पश्चिम वाहीनी नदी / नाले यावर प्रवाही वळण बंधारे बाधुन त्याद्वारे पश्चिमेकडे वाहुन जाणारे अतिरिक्त पाणी पूर्वेकडे गोदावरी खोऱ्यात वळविणे साठी प्रवाही वळण योजना बांधणेत आल्या आहेत. त्याअंतर्गत दमनगंगा खोऱ्यामधील वाघेरा गावानजीक वाघेरा ता. त्र्यंबक जि. नाशिक या योजनेचा समावेश आहे. योजनेतंर्गत १.१९ द.ल.घ.मी. पाणी लिंक कटद्वारे वळविणेत आले आहे.
शासन निर्णय क्रमांक लपात/२००७/२०६ / (९४/२००७) खारभूमी, मंत्रालय-३२ दिनांक १८/७/२००७ अन्वये दरसूची सन २००५-०६ नुसार रू.१५.०१४ कोटी इतक्या किंमतीस मुळ प्रशासकीय मान्यता आहे. शासन निर्णय क्र.जलसंपदा विभाग सुप्रमा:- १०१४/(१५६/१४)/ल.पा.१ मंत्रालय-३२ दिनांक २३/११/२०१६ अन्वये दरसूची सन २०११-१२ नुसार रू.२९.२१४ कोटी इतक्या किंमतीस प्रथम सुधारित प्रशासकीय मान्यता आहे.
ल.पा.तलाव पाडोशी, ता.अकोले, जि.अहमदनगर या प्रकल्पास राज्यस्तरीय तांत्रिक सल्लागार समिती, नाशिक यांच्या दि.०९/०२/२०२३ रोजी संपन्न झालेल्या १८७ व्या बैठकीत रु.३२.०७ कोटी (दरसूची सन २०२२-२३) इतक्या किंमतीच्या व्दितीय सुधारीत प्रशासकीय मान्यता प्रस्तावास सहमती आहे.
प्रकल्प किंमतीत वाढीची कारणे (रु.कोटी)
--------------------------------------------------------------------------------------------
| अ.क्र, | वाढीची कारणे | वाढ | मंजूर प्रमा किंमतीच्या तुलनेत वाढ (%) | एकूण वाढीच्या तुलनेत वाढ (%) |
| १ | दरसूचीतील बदलामुळे झालेली वाढ | १.११ | ३.८% | ३८.८१% |
--------------------------------------------------------------------------------------------
# Page 2
शासन निर्णय क्रमांकः सुप्रमा-२०२३/(१८७/२०२३)/लपा
--------------------------------------------------
|  | भूसंपादन किंमतीतील वाढ | २.६४ | ९.०५% | ९२.३१% |
|  | इतर कारणांमुळे झालेली वाढ | -०.८९२ | -३.०५% | -३१.१९% |
|  | एकूण | २.८६ | ९.८०% | १००% |
--------------------------------------------------
सदर प्रकल्प लाभव्यय गुणोत्तर, पाणी साठ्याची प्रति सघमी किंमतीच्या तसेच सदर प्रकल्प आर्थिक परतावा दराच्या मापदंडात बसतो. त्यामुळे या प्रकल्पाच्या दरसूची सन २०२२-२३ वर आधारित रु.३२.०७ कोटी इतक्या किंमतीच्या व्दितीय सुधारीत प्रशासकीय मान्यता प्रस्तावास नियोजन व वित्त विभागाची मान्यता / सहमती प्राप्त झाली आहे. त्यानुसार व्दितीय सुधारित प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
ल.पा.तलाव पाडोशी, ता.अकोले, जि. अहमदनगर, या योजनेस दरसूची २०२२-२३ वर आधारित रु.३२.०७ कोटी (बत्तीस कोटी, सात लक्ष फक्त) इतक्या किंमतीस (प्रत्यक्ष कामासाठी एकूण रु.३१.०७ कोटी ( यामध्ये वळण योजनेसाठी रू. १५.७८ कोटी अंतर्भूत) व अनुषंगीक खर्च रू.१.०० कोटी) खालील अटींच्या अधीन राहून व्दितीय सुधारीत प्रशासकीय मान्यता प्रदान करण्याचा निर्णय निर्णय शासनाने घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) संपूर्ण प्रकल्प हा प्रस्तावित व्दितीय सु.प्र.मा.किंमतीच्या मर्यादेत पूर्ण करण्याचीजबाबदारी / हमी महामंडळाची राहील.
२) सुधारित प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास मान्यता गृहीत धरली जाणार नाही. तसेच सदर प्रकल्पासाठी कोणत्याही प्रयोजनार्थ मंजूर सुधारित प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील.
३) महामंडळाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
३) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
५) सदर प्रकल्पावर लाभधारकांची पाणी वापर संस्था स्थापन करण्यात यावी.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८०-सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका " या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
नियोजन विभागाच्या अनौपचारिक संदर्भ क्र.१२५/२०२३/कार्यासन १४३४, दिनांक २९/०५/२०२३ अन्वये व वित्त विभागाच्या अनौपचारिक संदर्भ क्र.१९९/२०२३/कार्यासन व्यय - १२, दिनांक ०८/०६/२०२३ अन्वये प्राप्त सहमतीनुसार तसेच सदर शासन निर्णय मा. उपमुख्यमंत्री (जलसंपदा) यांनी दिलेल्या मान्यतेनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः सुप्रमा-२०२३/(१८७/२०२३)/लपा
या योजनेस प्रदान करण्यात आलेली मुळ प्रशासकीय मान्यता लपा कार्यासनाच्या प्रशासकीय / सुधारीत मान्यता नोंदवहीत २६३ या अनुक्रमांकावर नोंदविण्यात आली आहे.
# Page 4