# Page 1
चासकमान प्रकल्प, ता. खेड, जि. पुणे या
सिंचन प्रकल्पास रु. १९५६.९५ कोटीची
तृतीय सुधारित प्रशासकीय मान्यता
देणेबाबत.
महाराष्ट्र शासन
जलसंपदा विभाग
शासन निर्णय क्रमांक : सुप्रमा०३२२/प्र.क्र.१०८/२०२२/मोप्र-१
मादाम कामा मार्ग, हुतात्मा राजगुरु चौक, मंत्रालय, मुंबई-४०००३२.
दिनांक:- २२ फेब्रुवारी, २०२४.
संदर्भ :-१) शासन निर्णय क्र. पी आय एम / ७७७२ / -११२७४५आयपी (आय) दिनांक १५.१२.१९७३
२) शासन निर्णय क्र. सीएसके-११७६/ २३५५(८३६),टी-३ दि.१९.११.१९७६
३) मकृखोवि महामंडळ, पुणे निर्णय क्र. मकृखोविम / चापाप्र/२९८/ (१९६/९८)/
सुप्रमा/मोप्र-५/ ५२२१, दिनांक १८.०७.२००३
प्रस्तावना :
चासकमान प्रकल्पांतर्गत मुख्य धरण मौजे बिबी, ता. खेड, जि. पुणे येथे भीमा नदीवर ८.५४
अघफू (२४१.६९ दलघमी) क्षमतेचे धरण सन १९९३ मध्ये बांधून पूर्ण झाले असून त्या वर्षीपासून १०० %
पाणीसाठा होत आहे. प्रकल्पाचा एकूण पाणी साठा ८.५४ अघफू (२४१.६९ दलघमी) एवढा असून
त्यापैकी मृत साठा ०.९७ अघफू (२७.१९ दलघमी) व उपयुक्त पाणी साठा ७.५७ अघफू (२१४.५०
दलघमी) एवढा आहे. प्रकल्पाची एकूण सिंचन क्षमता ४४१७० हेक्टर असून त्यामध्ये खेड तालुक्यातील
८२८३ हेक्टर व शिरुर तालुक्यातील ३५८८७ हेक्टर इतके क्षेत्रास सिंचनाचा लाभ मिळणार आहे.
यापैकी खेड तालुका हा अंशत: अवर्षणप्रवण तर शिरूर तालुका हा पूर्णत: अवर्षणप्रवण आहे.
सदर प्रकल्पास संदर्भिय पत्र क्र. २ अन्वये सन २०००-०१ चे दरसुचीवर आधारीत रु. ३८८.१३
कोटीस द्वितीय सुधारीत प्रशासकीय मान्यता देण्यात आली होती.
महाराष्ट्र कृष्ट्णा खोरे विकास महामंडळाने शासनास सादर केलेल्या चासकमान सिंचन
प्रकल्पास रु. १९५६.९५ कोटीची तृतीय सुधारित प्रशासकीय मान्यता अहवालास राज्यस्तरीय तांत्रिक
सल्लागार समितीने त्यांच्या दि. २७/०५/२०२१ रोजी ५२ व्या बैठकीमध्ये झालेल्या निर्णयानुसार छाननी
अहवाल सादर केला आहे.
------------------------------------------------------------------------------------------
| सदर प्रकल्पामुळे पुणे जिल्हयातील खेड व शिरुर अवर्षणग्रस्त तालूक्यातील क्षेत्र सिंचनाखाली |
| येणार आहे. तसेच नलिका वितरण प्रणालीमुळे प्रकल्प खर्चात बचत होत असल्याने मा.मंत्रीमंडळाने |
| जलसंपदा विभागाच्या २०१९-२०, सार्वजनिक बांधकाम विभागाच्या २०२०-२१ आणि महाराष्ट्र जीवन |
| प्राधिकरणाच्या सन २०१९-२० च्या दरसूचीवर आधारीत रुपये १९५६.९५ कोटी किमंतीच्या तृतीय |
| सुधारित प्रकल्प अहवालास प्रशासकीय मान्यता देण्याचा निर्णय घेतलेला आहे. |
|  |
------------------------------------------------------------------------------------------
शासन निर्णय :
चासकमान प्रकल्प, ता. खेड, जि. पुणे या सिंचन प्रकल्पास रु.१९५६.९५ (कामाप्रित्यर्थ रु.
१७५४.०९ कोटी व आनुषंगिक खर्चासाठी रु. २०२.८६ कोटी) इतक्या किंमतीस तृतीय सुधारीत
प्रशासकीय मान्यता खालील अटींच्या अधीन राहून प्रदान करण्यात येत आहे.
# Page 2
शासन निर्णय क्रमांकः सुप्रमा०३२२/प्र.क्र.१०८/२०२२/मोप्र-१
अटी व शर्ती
१.आवश्यक सर्व वैधानिक व तांत्रिक मान्यता सक्षम स्तरावर घेण्यात याव्यात.
२. राज्यस्तरीय तांत्रिक सल्लागार समितीच्या छाननी अहवालातील मुद्याची पुर्तता करावी.
३.प्रकल्प विहित वेळेत पूर्ण होऊन शेतकरी/लाभार्थी यांना लाभ होईल या दृष्ट्टीनेप्रकल्प
निर्धारित वेळेत पूर्ण करण्याचे नियोजन करावे व त्यानुसार प्राधान्याने निधी उपलब्ध करुन
देण्याबाबत जलसंपदा विभागाने नियोजन करावे.
४.संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर
संस्थेस हस्तांतरित करावे.
५.सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर
जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे
महामंडळाची राहील. तसेच प्रचलित शासन निर्णय, नियम, CVC ची मार्गदर्शक तत्वे,
वित्तीय अधिकार मर्यादा, विहित केलेली निविदा कार्यपध्दती याची काटेकोरपणे
अंमलबजावणी करणे आवश्यक आहे.
६.आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात
समावेश करू नये.
७.सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय
अधिकाऱ्यांनी घेतलेल्या विविध निर्णयास व क्षेत्रिय अनियमितता झाली असल्यास अशा
अनियमिततेस सहमती असल्याचे गृहीत धरता येणार नाही.
प्रकल्पाचा उपशिर्षनिहाय तरतूदीचा गोषवारा परिशिष्ट्ट “अ”सोबत जोडला आहे.
या प्रकल्पाच्या कामावरील खर्च मागणी क्र. आय-५, मुख्य लेखाशीर्ष ४७००-मोठे
पाटबंधाऱ्यावरील भांडवली खर्च, (८०)-सर्वसाधारण, (१९०)-सार्वजनिक क्षेत्रातील व इतर
उपक्रमातील गुंतवणूका, (०२)-योजनांतर्गत, (०२) (०२)-महाराष्ट्र कृष्ट्णा खोरे विकास
महामंडळास भाग भांडवली अंशदान (४७०० ००९६) (उर्वरित महाराष्ट्र) या लेखाशिर्षाखाली खर्ची
घालावा व शासनाच्या मंजूर अनुदानातून भागविण्यात यावा.
सदर शासन निर्णय नियोजन विभाग अनौपचारीक संदर्भ क्र.१४३/२०२३ का १४३४, व
वित्त विभाग अनौपचारीक संदर्भ क्र.३१९/२०२३/व्यय-१२, तसेच व्यय अग्रक्रम समितीची दिनांक
०५/०९/२०२३ रोजीची बैठक व मा. मंत्रिमंडळाने बैठकीत दिलेल्या मान्यतेनुसार निर्गमित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या
# Page 3
# Page 4
# Page 5