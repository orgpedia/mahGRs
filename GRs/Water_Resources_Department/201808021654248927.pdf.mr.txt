# Page 1
पंतप्रधान कृषि सिंचन योजनेतंर्गत AIBP व CAD-WM या दोन योजनेत अंतर्भूत प्रकल्पांना निधी वितरणाची कार्यवाही PFMS ऐवजी सध्या प्रचलित असलेल्या पद्धतीने करण्यास मुदतवाढ देणेबाबत.
महाराष्ट्र शासन
जलसंपदा विभाग
शासन निर्णय क्रमांक: पीएलएन-२०१७/प्र.क्र.२८५/निवसं-१
मंत्रालय, मुंबई ४०० ०३२
दिनांक: ०२ ऑगस्ट, २०१८
वाचा:- १) शासनाचा समक्रमांक दि.११.०५.२०१८ चा शासन निर्णय २) गोदावरी मराठवाडा पाटबंधारे विकास महामंडळ यांचे पत्र
क्र.गोमपाविम/लेखा-२/४८५४ दि.०१.०६.२०१८
प्रस्तावना : जलसंपदा विभागामार्फत राबविण्यात येणाऱ्या पंतप्रधान कृषि सिंचन योजनांतर्गत AIBP व CAD
WM या दोन योजनेतील प्रकल्पांना निधी वितरीत करताना PFMS प्रणाली अंतर्गत निधी वितरणासाठी दोन
स्वतंत्र खाती उघडण्यात यावीत व दि.१.४.२०१८ पासून या प्रणालीमार्फत देयके अदा करावीत अशा सुचना
देण्यात आल्या आहेत. शासन निर्णय दि.२८.३.२०१८ अन्वये, AIBP व CAD-WM या योजनेतील
दि.३१.३.२०१८ पर्यंतची अखर्चित रक्कम दोन स्वतंत्र खात्यात वर्ग करण्याच्या सूचना देण्यात आल्या
आहेत. PFMS प्रणालीची अंमलबजावणी करण्यासाठी विभागीय स्तरावरील प्रशिक्षण प्रलंबित असल्यामुळे
संदर्भ क्र. १ अन्वये निधी वितरणाची कार्यवाही PFMS प्रणाली ऐवजी सध्या प्रचलित असलेल्या पद्धतीने
दि.३१.५.२०१८ पर्यंत करण्यास परवानगी देण्यात आली आहे. PFMS प्रणालीच्या प्रशिक्षणा दरम्यान सदर
प्रणालीची प्रत्यक्ष अंमलबजावणी करताना येणाऱ्या विविध अडचणींचे निराकरण होईपर्यंत मुदतवाढ
देण्याची विनंती संदर्भ क्र.२ अन्वये करण्यात आली होती. त्यास अनुसरुन PFMS प्रणाली पूर्णपणे राबविणे
अडचणीचे ठरत असल्यामुळे व प्रकल्पांची भौतिक प्रगती राखण्यासाठी निधी वितरण करणे आवश्यक
असल्याने पंतप्रधान कृषि सिंचन योजनांतर्गत AIBP व CAD-WM या दोन योजनेत अंतर्भूत असलेल्या
प्रकल्पांना निधी वितरणाची कार्यवाही PFMS ऐवजी सध्या प्रचलित असलेल्या पद्धतीने करण्यास मुदतवाढ
देण्याची बाब शासनाच्या विचाराधीन होती.
शासन निर्णय:
जलसंपदा विभागामार्फत राबविण्यात येणाऱ्या पंतप्रधान कृषि सिंचन योजनांतर्गत AIBP व CAD
WM या दोन योजनेमधील असलेल्या प्रकल्पांना निधी वितरणाची कार्यवाही PFMS ऐवजी सध्या प्रचलित
असलेल्या पद्धतीने करण्यास दिनांक ३१ ऑगस्ट, २०१८ पर्यंत परवानगी देण्यात येत आहे.
# Page 2
शासन निर्णय क्रमांकः पीएलएन-२०१७/प्र.क्र.२८५/निवसं-१
दि.०१ सप्टेंबर २०१८ नंतर प्रकल्पांना निधी वितरणाची कार्यवाही पुर्णपणे PFMS प्रणालीतूनच करण्यात
यावी.