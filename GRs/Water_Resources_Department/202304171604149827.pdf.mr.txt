# Page 1
महानदी पाणी तंटा लवादाचे काम कृष्णा पाणी तंटा लवाद विशेष कक्षाकडे सोपविण्याबाबत.
महाराष्ट्र शासन
जलसंपदा विभाग
शासन निर्णय क्र. महानदी-२०१८/प्र.क्र.८७/२०१८/भाग-२/जसंनि
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७/०४/२०२३
संदर्भ : १) कार्यकारी संचालक, विदर्भ पाटबंधारे विकास महामंडळ, नागपूर यांचे पत्र क्र. जा.क्र./ ७३२५/विपाविम/कातां-५ (१)/महानदी पाणी तंटा/२०२२ दि. ०७.१०.२०२२ २) कार्यकारी संचालक, विदर्भ पाटबंधारे विकास महामंडळ, नागपूर यांचे पत्र क्र. जा.क्र./ ८९५२/विपाविम/कातां-५(१)/महानदी पाणी तंटा/ २०२२ दि. २२.१२.२०२२ ३) दि. २७.०२.२०२३ रोजी अ.मु.स. (जलसंपदा) यांच्या अध्यक्षतेखाली झालेली बैठक.
प्रस्तावना: महानदी खो-यातील पाणी विषयक तंटयाबाबत ओडीसा शासनाने मा. सर्वोच्च न्यायालयात मुळ दावा क्र. १/२०१७ दाखल केला. त्यामध्ये प्रतिवादी क्र. १ - छत्तीसगड शासन प्रतिवादी क्र. २- केंद्र शासन, प्रतिवादी क्र. ३- मध्यप्रदेश शासन, प्रतिवादी क्र. ४ - महाराष्ट्र शासन, प्रतिवादी क्र. ५ झारखंड शासन हे आहेत. महानदी खोऱ्याचे एकूण पाणलोट क्षेत्र १४१६७२.३८ चौ. कि. मी. असून त्याची व्याप्ती ओरिसा, छत्तीसगढ़, मध्यप्रदेश झारखंड व महाराष्ट्र राज्यामध्ये आहे. त्यापैकी ३२२.३८ चौ.
कि.मी. (०.२२७ %) क्षेत्र महाराष्ट्र राज्यातील आहे.
महाराष्ट्र राज्याची महानदी खो-यातील वस्तुनिष्ठ पाण्याची गरज निश्चित करून, नियोजित पाणीवापरास अन्य राज्यांची सहमती मिळवून व सदर प्रश्न वाटाघाटीने सोडवून महानदी पाणी तंटा लवादातून बाहेर पडणे योग्य राहील याबाबत अभ्यास करण्यात आला. तथापि, महानदी पाणी तंटा लवादाच्या अनुषंगाने सचिव (प्रकल्प समन्वय) यांचे अध्यक्षतेखाली दि. ०७.०९.२०२२ रोजी झालेल्या बैठकीमध्ये महानदी पाणी तंटा लवादातून बाहेर पडणे सद्यस्थितीत शक्य होणार नाही असे शासनाचे विधीज्ञ तसेच तांत्रिक सल्लागार यांनी नमूद केले आहे.
महाराष्ट्र शासनाचे अधीक्षक अभियंता, कृष्णा पाणी तंटा लवाद विशेष कक्ष हे कार्यालय पुणे येथे कार्यरत आहे. शासनाचे अखत्यारीत पुणे येथील विशेष कक्षाचा कृष्णा लवाद हाताळण्याचा अनुभव मोठा असून कक्षाकडे स्वतंत्र आस्थापना कार्यरत आहे व दिल्लीमध्ये मालकी हक्काचे कार्यालय आहे.
महानदी पाणी तंटा लवादाचे काम सदर कार्यालयाकडे सोपविल्यास महानदी पाणी तंटा लवादाकरिता नव्याने कक्ष स्थापन करण्याची आवश्यकता राहणार नाही व त्यामुळे शासकीय खर्चाची बचत होऊ शकते.
# Page 2
शासन निर्णय क्रमांकः महानदी-२०१८/प्र.क्र.८७/२०१८/भाग-२/जसंनि
महानदी खो-यातील राज्यास अनुज्ञेय उपलब्ध पाणी विचारात घेता महानदी तंटा लवादावरील प्रशासकिय खर्च कमी करण्याचे दृष्टीने व कृष्णा पाणी तंटा लवाद विशेष कक्षाचा लवादाचे कामाचा अनुभव, विषय हाताळण्यासाठी अनुभवी व तज्ञ आस्थापना इ. लक्षात घेता प्रशासकीय हिताच्या दृष्टीने व महानदी तंटा लवादाचा निपटारा लवकर होण्यास्तव महानदी पाणी तंटा लवादाचे कामकाज कृष्णा पाणी तंटा लवाद विशेष कक्ष यांचेकडे हस्तांतरण करणेची बाब शासनाचे विचाराधीन होती. त्यानुसार खालीलप्रमाणे निर्णय घेण्यात येत आहे.
शासन निर्णय : महानदी पाणी तंटा लवादाचे काम अधीक्षक अभियंता, कृष्णा पाणी तंटा लवाद विशेष कक्ष, पुणे यांच्याकडे खालील अटींच्या अधीन राहून सोपविण्यात येत आहे.
१) अधीक्षक अभियंता, पाटबंधारे प्रकल्प अन्वेषण मंडळ, नागपूर यांचेकडील प्रस्तुत विषयासंबंधीची सर्व कागदपत्रे अधीक्षक अभियंता, कृष्णा पाणी तंटा लवाद कक्षाकडे हस्तांतरित करून त्यांना याबाबत वेळोवेळी लागणारी सर्व माहिती / आधार सामुग्री ( उदा. येवा अभ्यास, महानदी खोऱ्यातील राज्याच्या जलग्रहण क्षेत्रातील पाणी उपलब्धता व प्रस्तावित वापराचा मंजूर बृहत आराखडा इत्यादी) तत्परतेने उपलब्ध करण्याची संपूर्ण जबाबदारी संबंधीत अधीक्षक अभियंता यांची राहील.
२) महानदी पाणी तंटा लवादाच्या कामासाठी अधीक्षक अभियंता, कृष्णा पाणी तंटा लवाद विशेष कक्ष यांना शासनाकडून ४७०१, मोठे व मध्यम प्रकल्प, या मुख्य लेखाशीर्षाखाली अथवा शासन निर्देशित अन्य लेखाशिर्षांतर्गत स्वतंत्र निधी उपलब्ध होईपर्यंत विदर्भ पाटबंधारे विकास महामंडळाने आवश्यक निधी उपलब्ध करावा व त्याबाबत शासनास वेळोवेळी अवगत करावे.
३) राज्य शासनाची बाजू लवादासमोर समर्थपणे मांडण्यासाठी आवश्यक असलेली सर्व माहिती व आधार सामुग्री उपलब्ध (उदा. येवा अभ्यास, महानदी खोऱ्यातील राज्याच्या जलग्रहण क्षेत्रातील पाणी उपलब्धता व प्रस्तावित वापराचा मंजूर बृहत आराखडा इत्यादी) करण्याची अंतिम जबाबदारी कार्यकारी संचालक, विदर्भ पाटबंधारे विकास महामंडळ, नागपूर व त्यांच्या अंतर्गतच्या संबंधित सर्व क्षेत्रिय अधिका-यांची असेल.
४) प्रस्तूत लवादाच्या अनुषंगाने शासन स्तरावरील कामकाज उप सचिव (जसं) हे पाहतील.
# Page 3