# Page 1
पैठण मुख्य डावा कालवा वरील वितरीका क्र २४ वरील साखळी अंतर २००० मी ते ३९८० मी. पर्यंतच्या कार्यक्षेत्रात पाणी वापर संस्थेची प्राधान्य क्र. १ व २ चे कामांना प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सीडीए -२०२३/प्र.क्र.०७/२०२३ लाक्षेवि (कामे)
मंत्रालय, मुंबई -४०० ०३२
दि. ३०/०६/२०२३
वाचा : १. कार्यकारी संचालक, गोदावरी मराठवाडा पाटबंधारे विकास महामंडळ,औरंगाबाद यांचे पत्र जा. क्र.
गोमपाविम/सिंचन -२/विवसु-कड़ा औरंगाबाद /धा- २१/१०९०९,दि.१३/१२/२०२२ २. शासन निर्णय क्र. संकीर्ण-२०१६/२७/२०१६/ लपा ०२, दि २६/०५/२०१७ ३. शासन निर्णय -२०१७/५६६/१७/सिंव्य (कामे),दि ३१/०८/२०१८ ४. शासन निर्णय - संकिर्ण-२०१८/प्र क्र. ५५१/१७ सिंव्य (कामे) दि.२७/११/२०१८
प्रस्तावना -
जायकवाडी प्रकल्प हा महाराष्ट्र राज्याच्या दृष्टीने अत्यंत महत्वकांक्षी प्रकल्प असून या द्वारे राज्यातील अन्नधान्याची तूट भरून काढून त्याबाबतीत राज्य स्वयंपूर्ण होणे अपेक्षित आहे.
पैठण धरणाचे काम सन १९६५ मध्ये सुरू होऊन ते सन १९७४ मध्ये पुर्ण झाले. सिंचनाची सुविधा १९७५-७६ या वर्षापासुन सुरु झाली व ती आता पुर्णपणे विकसित झाली आहे. पैठण डाव्या कालव्यावर ४१६४२ हेक्टर व पैठण उजव्या कालव्यावर ४१६८२ हेक्टर असे एकूण १८३३२२ हेक्टर क्षेत्र सिंचनाखाली येते.
या प्रकल्पामुळे औरंगाबाद, जालना, परभणी, बीड व अहमदनगर या जिल्हातील जमिनीला सिंचनाचा लाभ मिळतो.
महाराष्ट सिंचन अधिनियम, २००५ नुसार सिंचन पध्दतीचे शेतकऱ्याकडून व्यवस्थापन लागू (MMISF) करण्यासंबंधी दाखल झालेल्या जनहित याचिका क्र.१७३/२०१३ वरील माननीय उच्च न्यायालयाने दि.२३.०९.२०१६ चे दिलेल्या निर्देशानुसार उर्ध्व गोदावरी प्रकल्पापासून माझलगाव प्रकल्पापर्यंत प्रकल्पाच्या लाभक्षेत्राची निश्चिती करून प्रकल्पाचे लागवडीलायक (CCA) क्षेत्रावर पाणी वापर संस्था स्थापन करणे बंधनकारक आहे.
पैठण मुख्य डावा कालवा वरील वितरिका क्र २४ वरील साखळी अंतर २००० मी ते ३९८० मी पर्यंत च्या क्षेत्रात गोदावरी पाणी वापर संस्था ही महाराष्ट्र सिंचन पद्धतीचे शेतकऱ्यांकडून व्यवस्थापन अधिनियम २००५ या कायदा अंतर्गत गठीत करण्यात आलेली असून कलम २२. वगळून पाणी वापर संस्थेस हस्तांतरित करण्यात आलेली आहे.
या अनुषंगाने जायकवाडी प्रकल्पा अंतर्गत पैठण मुख्य डावा कालवा वरिल साखळी अंतर २००० मी ते ३९८०मी पर्यंतच्या लाभक्षेत्रात पाणी वापर संस्थेची, प्राधान्य क्र १ व २ च्या प्रस्तावित कामांना विशेष दुरुस्ती कामाअंतर्गत प्रशासकीय मान्यता प्रदान करण्याची बाब शासनाच्या विचाराधीन होती. त्यानुसार शासन पुढील प्रमाणे निर्णय घेत आहे.
शासन निर्णय: १) गोदावरी मराठवाडा पाटबंधारे विकास महामंडळ, औरंगाबाद अंतर्गत पैठण मुख्य डावा कालवा वरील साखळी अंतर २००० मी ते ३९८० मी पर्यंतच्या कार्यक्षेत्रात पाणी वापर संस्थेची प्राधान्य क्र १ व २ च्या कामांना विशेष दुरुस्तीचे कामाअंतर्गत प्रशासकीय मान्यता प्रदान करण्यात येत
# Page 2
शासन निर्णय क्रमांक: सीडीए-२०२३/प्र. क्र.०७/२०२३ लाक्षेवि (कामे)
आहे. सदर कामाप्रित्यर्थ रुपये ३११७४८९५ /- (रू तीन कोटी अकरा लाख चौऱ्याहत्तर हजार आठशे पंच्याण्णव फक्त) व इतर अनुषंगिक खर्च ८९९४७२७ /- (एकोणनव्वद लक्ष चौऱ्याण्णव हजार सातशे सत्तावीस फक्त) एकूण रु ४,०१,६९,६२२/- (रु चार कोटी एक लाख एकोण सत्तर हजार सहाशे बावीस फक्त) एवढ्या किंमतीच्या अंदाजपत्रकास खालील अटी व शर्तीच्या अधीन राहून प्रशासकीय मान्यता प्रदान करण्यात येत आहे.
अटी व शर्ती : उपरोक्त बाबी विचारात घेता सदर विशेष दुरूस्ती कामाच्या प्रस्तावास खालील अटींच्या अधीन राहून मान्यता देण्याचे प्रस्तावित करण्यात येत आहे.
i) शासन परिपत्रक क्र प्रमा -२०१३/ (७८५/१३) / सिंव्य (कामे), दि.०१/०१/२०१५ मधील मार्गदर्शक सुचनांचे पालन करणे, अभिलेखे ठेवणे व कार्यवाही करणे महामंडळावर बंधनकारक आहे.
ii) तांत्रिक मान्यतेपूर्वी बांधकामाचे सविस्तर सर्वेक्षण व संकल्पनेवर आधारीत तरतुद करण्याची संपूर्ण जबाबदारी महामंडळाची राहील.
अंदाजपत्रकात गृहीत धरलेले आराखडे / संकल्पनेत दर सूची बाहयबाबी व वहन अंतरे तपासून अंदाजपत्रकास सक्षम स्तरावर तांत्रिक मान्यता प्रदान करावी.
iv) महाराष्ट्र सिंचन अधिनियम २००५ नुसार सिंचन पद्धतीचे शेतकऱ्यांकडून व्यवस्थापन (MMISF) लागू करण्याबाबत स्थापित पाणी वापर संस्थेचे संबंधित पदाधिकारी व क्षेत्रिय अधिकारी यांनी संयुक्त, पहाणी करून लाभक्षेत्रातील पाणी वापर सदस्यांना विश्वासात घेऊनच वितरण प्रणालीच्या विशेष दुरुस्तीसाठी आवश्यक तरतुद करणे. प्रकल्पावरील पाणीवापर संस्थेकडे संपूर्ण लाभक्षेत्र हस्तांतरणाचे कालबद्ध नियोजन काम सुरु करण्यापुर्वी करावे तद्नंतरच निविदा प्रक्रिया कार्यवाही हाती घेण्यात यावी.
v) प्रस्तावित वितरण प्रणालीच्या विशेष दुरुस्तीचे कामे पूर्ण झाल्यानंतर संपूर्ण लाभक्षेत्र पाणी वापर संस्थेस विहित कालमर्यादेत हस्तांतरीत करणे याची जबाबदारी पुर्णपणे अधीक्षक अभियंता यांची राहील.
vi) मातीकामे व गवत झाडे/ झुडपे काढण्याची कामे जलसंपदा विभागाच्या यांत्रिकी विभागाकडील उपलब्ध मशिनरीने करावीत.
vii) प्रस्तावीत कामांमुळे (खोदकाम / तोडफोड ) उपलब्ध होणाऱ्या बांधकाम साहित्याचा पूर्ण वापर करून बचत साधावी.
viii) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पुर्ण करण्यात यावा.
ix) सदरची कामे पूर्ण होईपर्यंत त्रैमासिक प्रगती अहवाल शासनास सादर करावा. काम पुर्ण झाल्यानंतर त्या बाबत पूर्णत्वाचा अहवाल शासनास त्वरीत सादर करावा. विषायांकीत प्रशासकीय मान्यता अंदाजपत्रकातील तरतुदी, दर, वहन अंतर, संकल्पना व इतर तांत्रिक निकष याबाबत संपूर्ण जबाबदारी क्षेत्रीय मुख्य अभियंता व अधिक्षक अभियंता यांची राहील.
X) सदर प्रशासकीय मान्यता अंदाजपत्रकातील कामासाठी कोणत्याही प्रयोजनार्थ मंजूर प्रशासकीय मान्यतेच्या मर्यादे बाहर जाऊन निधी वितरण अथवा अतिरिक्त खर्च करता येणार नाही. या संदर्भात प्रचलीत शासन निर्णय,CWC ची मार्गदर्शक तत्वे, वित्तीय अधिकार मर्यादा, विहीत केलेली निविदा कार्यपध्दत याची काटेकोरपणे अमंलबजावणी करण्यात यावी.
xi) सदर कामाबाबत नियामक मंडळाची मान्यता घेण्यात यावी.
पृष्ठ ४ पैकी २
# Page 3
शासन निर्णय क्रमांक: सीडीए-२०२३/प्र. क्र.०७/२०२३ लाक्षेवि (कामे)
२. प्रस्तावित कामासाठी होणारा खर्च ४७०० मोठे पाटबंधारे प्रकल्प यावरील भांडवली खर्च ठोक तरतूद (०४)(०५) गोदावरी मराठवाडा पाटबंधारे विकास महामंडळास भाग भांडवली अंशदान (४७०० ०२६५) (मराठवाडा विभाग) या लेखाशिर्षाखालील विशेष दुरुस्तीकरीता जनहित याचिका क्रं १७३/२०१२ करिता मंजुर अनुदानातून भागविण्यात येणार आहे ३. शासन निर्णय क्र.संकिर्ण-२०१६/२७/२०१६/लपा-०२,दि.२६/०५/२०१७ अन्वये विशेष दुरूस्ती कामास मान्यता देण्याबाबतचे अधिकार जलसंपदा विभागास आहेत. त्याअनुषंगाने शासन निर्णय निर्गमित करण्यात येत आहे.
४. या कामास प्रधान करण्यात आलेली प्रशासकीय मान्यता लाक्षेवि (कामे) कार्यासनाच्या नोंदवहीत सन २०२३-२४ मध्ये अ.क्र ०१ वर नोंदविण्यात आलेली आहे.
# Page 4