# Page 1
व्हटी मध्यम प्रकल्प ता. रेणापूर, जि. लातूर प्रकल्पाच्या सांडव्याच्या विशेष दुरुस्तीच्या प्रस्तावास प्रशासकीय मान्यता.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०१९/ (प्र.क्र.२६६/२०१९)/ सिंव्य (कामे)
मंत्रालय, मुंबई - ४०००३२
दिनांक: ३० डिंसेबर २०२१
वाचा: १) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र.जा.क्र.गोमपाविम-/सिंचन- २ / विवसु कडा बीड / धा. क्र. १२/७२९४ दि.८/९/२०२१ प्रस्तावना: व्हटी मध्यम प्रकल्प ता. रेणापूर, जि. लातूर हा प्रकल्प सन १९८२ मध्ये पुर्ण झालेला आहे.
प्रकल्पाची प्रकल्पीय साठवण क्षमता ९.५१२ दलघमी असून प्रकल्पीय सिंचन क्षमता १८१० हेक्टर आहे. सन २०१४ मधील तपासणी अहवाला आधारे धरण सुरक्षा संघटनेस प्राधिकरण कार्यालयांचे अधिपत्याखालील असलेले वर्ग - १ व वर्ग-२ प्रकारच्या धरणांचे बाबतीत संवर्ग २ प्रकारच्या त्रुटी आढळल्या असुन सदर त्रुटी निवारण्यासाठी प्राधान्यक्रम -१ व प्राधान्यक्रम -२ निश्चित केले आहेत.
सदर प्रकल्पाचे धरण सुरक्षिततेच्या दृष्टीने धरण सुरक्षितता संघटना, नाशिक यांचे हेल्थ स्टेटस रिर्पोट मधील अंतर्भुत बाबींच्या दुरुस्तीचे अंदाजपत्रक महामंडळाव्दारे शासनास प्राप्त झाले आहे.
या सर्व बाबींचा विचार करुन व्हटी मध्यम प्रकल्प ता. रेणापूर जि. लातूर या योजनेच्या सांडव्याच्या विशेष दुरुस्तीच्या प्रस्तावास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय:
गोदावरी मराठवाडा पाटबंधारे विकास महामंडळ, औरंगाबाद अंतर्गत व्हटी मध्यम प्रकल्प, ता. रेणापूर, जि. लातूर या योजनेच्या सांडव्याच्या विशेष दुरुस्तीच्या रू. ४३४२७३९ / (रू. त्रेचाळीस लक्ष बेचाळीस हजार सातशे एकोणचाळीस फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१ शासन परिपत्रक क्र.प्रमा-२०१३/(७८५/१३)/सिं.व्य.(कामे), दि.१.१.२०१५ मधील मार्गदर्शक सूचनांचे पालन करणे बंधनकारक आहे.
२ शासन पत्र दि. ४/६/२०१६ अन्वये तपासणी सूचीतील मुद्दे आर्थिक निकष मा. राज्यपाल यांच्या निर्देशानुसार निधी खर्च करणे, दायित्व निर्मिती मर्यादेत राहण्यासाठी कामाचे एक वर्षाचे नियोजन करणे याची संपूर्ण जबाबदारी महामंडळाची राहील.
३ तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
# Page 2
शासन निर्णय क्रमांकः प्रमाप्र-२०१९/ (प्र.क्र.२६६/२०१९)/सिंव्य(कामे)
४ अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे प्रस्तावात दर्शविलेले असून यात तांत्रिक मान्यता प्रदान करताना त्यात बदल करण्यात येऊ नये.
५ प्रस्तावित कामांमुळे होणाऱ्या खोदकाम / तोडफोड याद्वारे उपलब्ध होणारे बांधकाम साहित्याचा पूर्ण वापर करुन बचत साधावी.
६ कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा.
७ विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
८ सदर प्र. मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. संर्दभात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपध्दत याची काटेकारपणे अंमलबजावणी करण्यात यावी.
९ सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जाबबदारी क्षेत्रीय अधिकार्याची राहील.
प्रस्तावित कामासाठी होणारा खर्च ४७०१ मोठे व मध्यम पाटबंधारे यावरील भांडवली खर्च, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / विस्तार व सुधारणा कार्यक्रमा अंतर्गत १० (०२) गोदावरी मराठवाडा पाटबंधारे विकास महामंडळ, औरंगाबाद भाग भांडवली अंशदान (मराठवाडा विभाग) (४७०१ जे १४९) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. ३५ सन २०२१ मध्ये नोंदविण्यात आलेली आहे.
# Page 3
# Page 4