# Page 1
Integrated Finance Management System (IFMS) या नवीनविकसित प्रणालीकरिता BEAMS प्रणाली प्राधिकर पत्रान्वये बिल पोर्टल प्रणालीद्वारे कोषागारातून निधी आहारीत करण्यासाठी महामंडळाचे मुख्य लेखा व वित्त अधिकारी यांना नियंत्रक अधिकारी तसेच लेखा अधिकारी यांना आहरण व संवितरण अधिकारी घोषित करणेबाबत..
महाराष्ट्र शासन
जलसंपदा विभाग
शासन निर्णय क्रमांक: ईप्रशा २०१९/(३३३/२०१९)/लपा भाग-२
हुतात्मा राजगुरू चौक, मादाम कामा मार्ग,
मंत्रालय, मुंबई - ४०००३२
दि. ११/२/२०२०
वाचा : १) शासन निर्णय क्रमांक संकीर्ण/२०१४/(३८/२०१४)/लेखा, दि. २२/०७/२०१५ २) शासन निर्णय क्रमांक संकीर्ण/२०१७/(१२/२०१७)/लेखा, दि. १६/०५/२०१७
प्रस्तावना जलसंपदा विभागा अंतर्गत महामंडळे व त्या अंतर्गत कार्यालयांच्या लेखे व अनुषंगिक अभिलेखांमध्ये एकसुत्रीपणा आणणे, त्या द्वारे उपलब्ध होणाऱ्या माहितीची मांडणी अधिक उपयुक्त व वापर सुलभ करणे व लेख्यांचे तत्परतेने अद्यावतीकरण करणे शक्य व्हावे याकरिता महामंडळांचे लेख्यांचे संगणकीकरण करण्यासंदर्भात आवश्यक सुचना शासन निर्णय दि. २२/०७/२०१५ नुसार देण्यात आलेल्या आहेत.
शासन स्तरावरून महामंडळ व त्यांच्या अधिनिस्त क्षेत्रीय कार्यालयांना होणारे निधी वाटप व त्यातून केला जाणारा खर्च यावर प्रभावी नियंत्रण राखणे शक्य व्हावे यादृष्टीने बीम्स (Budget Estimation, Allocation and Monitoring System) सारखी प्रणाली विकसित करण्यासाठी संबधीत माहितगार अधिकाऱ्यांची समिती संदर्भ क्र २ नुसार स्थापन करण्यात आली आहे.
त्या अनुषंगाने राष्ट्रीय सुचना केंद्रामार्फत (National Informatics Center)Integrated Finance Management System (IFMS) ही नवीन प्रणाली विकसित करण्यात आली आहे. सदर प्रणाली जलसंपदा विभागांतर्गत महामंडळास लागू केल्यानंतर निधीचे कोषागारातून आहरण करण्यासाठी महामंडळाचे मुख्य लेखा व वित्त अधिकारी यांना नियंत्रक अधिकारी तसेच लेखा अधिकारी यांना आहरण व संवितरण अधिकारी घोषित करण्याची बाब शासनाच्या विचाराधीन होती. याबाबत शासन पुढील प्रमाणे निर्णय घेत आहे.
शासन निर्णय
बीम्स (Budget Estimation, Allocation and Monitoring System) संलग्न प्रणाली Integrated Finance Management System (IFMS) राष्ट्रीय सुचना केंद्रामार्फत (National Informatics Center) विकसित करण्यात आली आहे. या प्रणाली द्वारे कोषागारातून निधि आहरण करण्यासाठी महामंडळाचे मुख्य लेखा व वित्त अधिकारी यांना नियंत्रक अधिकारी तसेच त्यांच्या अंतर्गत लेखा अधिकारी यांना आहरण व संवितरण अधिकारी घोषित करणे आवश्यक आहे. त्यानुसार सोबत जोडलेल्या यादीनुसार महामंडळाचे मुख्य लेखा व वित्त अधिकारी यांना नियंत्रक अधिकारी तसेच वरिष्ठ लेखा अधिकारी / लेखा अधिकारी यांना आहरण व संवितरण अधिकारी घोषित करण्यात येत आहे.
सदर आदेश वित्त विभागाच्या अनौपचारीक संदर्भ १८/२०२० / कोषा-प्रशा-५ दि.२१/०१/२०२० नुसार निर्गमित करण्यात येत आहे.
# Page 2
शासन निर्णय क्रमांक: ईप्रशा २०१९ / (३३३/२०१९)/लपा भाग-२
# Page 3