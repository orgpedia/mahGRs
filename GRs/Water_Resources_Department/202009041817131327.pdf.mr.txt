# Page 1
वारणा प्रकल्प तालुका शिराळा जिल्हा सांगली अंतर्गत मांगले-सावर्डे को.प.बंधाऱ्याचा विशेष दुरुस्ती प्रस्तावास प्रशासकीय मान्यता मिळणेबाबत..
महाराष्ट्र शासन
जलसंपदा विभाग
शासन निर्णय क्रमांक:प्रमाप्र-२०२०/(प्र.क्र.११७/२०)/ सिं.व्य.(कामे) मंत्रालय, मुंबई ४०० ०३२,
दिनांक: ०४/०९/२०२०
वाचा :
१. कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र.
मकृखोविम/२/१० (१५३/२०२०)/सिंव्य -४/१६०३ दि.१६/०३/२०२०.
२. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ ३. शासन निर्णय – २०१७/५६६/१७/सिंव्य (कामे), दि.३१/०८/२०१८.
४. शासन निर्णय-संकीर्ण-२०१८/प्र.क्र.५५१/१७/सिंव्य (कामे) दि. २७/११/२०१८.
५. शासन निर्णय क्र. प्रमा २०१३/प्र.क्र.७८५)/१३)/सिंव्य (कामे) दि.०१.०८.२०१९.
६. मकृखोविम, पुणे यांच्या नियामक मंडळाचे इतिवृत्त दि.२५/७/२०१९ ७. वित्त विभाग शा. नि. क्र. अर्थसं-२०२०/प्र.क्र. ६५/अर्थ-३ दिनांक ०४/०५/२०२०
प्रस्तावना:
सांगली व कोल्हापूर जिल्ह्याची सरहद्द असणा-या वारणा नदीवर चांदोली ता. शिराळा जि.सांगली येथे मातीचे व दगडी असे संयुक्त धरण बांधण्यात आले आहे. धरणाची लांबी १५६० मी.असून जास्तीत जास्त उंची ७७ मी आहे. धरणाचा एकूण पाणीसाठा ९७४.१८८ दलघमी (३४.४०३ अघफु) असुन उपयुक्त पाणीसाठा ७७९.३४८ दलघमी (२७.५२२ अघफु) इतका आहे.धरणातील पाण्याचा उपयोग हा सिंचन, पिण्यासाठी व औद्योगीक वापरासाठी केला जातो. धरणामुळे वारणा प्रकल्पांतर्गत ८७००० हे.क्षेत्र व वाकुर्डे उपसा सिंचन योजनेअंतर्गत २८०३५ हे. क्षेत्र असे एकूण ११५०३५ हे.इतके क्षेत्र सिंचनाखाली येणार आहे.
वारणा प्रकल्पाच्या ८७००० हेक्टर लाभक्षेत्रापैकी ४६०७८ हे. इतके क्षेत्र हे वारणा नदीवरील उपसा सिंचन योजनेव्दारे सिंचनाखाली आणण्याचे प्रकल्पांतर्गत नियोजित आहे. या करिता वारणा नदीवरील वारणा धरण ते वारणा कृष्णा संगमापर्यंत एकूण ९ को.प. बंधारे बाधण्यात आलेले आहेत.
सदर बंधा-यापैकी मांगले-सावर्डे को.प. बंधारा सन १९७९ साली बांधलेला असून १९७९ पासून पाणीसाठा करण्यात येत आहे. सदर बंधा-याची एकूण लांबी १०९.४० मी .व उंची ६.४५ मी.असून एकूण २४गाळे आहेत.बंधा-याची जास्तीत जास्त साठवण क्षमता ५.५६ दलघमी) असून प्रकल्पीय सिंचन क्षमता १००१५ हेक्टर आहे.
सदरचा बंधारा जवळ जवळ ४० वर्षापूर्वी बांधलेला आहे. वारणा नदीस दरवर्षी किमान दोन वेळा महापूर येत असतो.तसेच रब्बी हंगामापासून उन्हाळी हंगाम संपेपर्यंत बंधा-यात वेळोवेळी
# Page 2
शासन निर्णय क्रमांकः प्रमाप्र-२०२०/ (प्र.क्र.११७/२०)/सिं.व्य.(कामे)
प्रकल्पिय सिंचन म्हैसाळ उपसा सिंचन योजनेसाठी सोडावे लागणारे पाणी तसेच कर्नाटक राज्यात सोडावे लागणारे पाणी,लातूर शहरास सोडावे लागणारे पाणी यामुळे बंधा-यामध्ये बहूतांशी वेळी पूर्ण संचय पातळी पर्यंत पाणीसाठा करावा लागतो. या बंधा-याच्या उर्ध्व बाजूस चिंचोली, माणगांव व अधोबाजूस कोडोली को.प. बंधारा आहे.
सदर बंधा-याचे काम सन १९७९ साली पूर्णत्वास आले असून सदर बंधा-यास ४० वर्ष इतका प्रदिर्घ कालखंड झालेला आहे . पिलरचे दगडी बांधकाम ब-यास ठिकाणी निखळलेले तर काही ठिकाणी तुटून पडलेले आहे. त्यामुळे बंधा-यात बरगे बसविणे अडचणीचे झालेले आहे. ज्या ज्या वेळी बंधा-यामध्ये तलांक ५४६.४५ मीटरपर्यंत पाणी साठविले जाते. बंधा-याच्या दगडी बांधकामाच्या खाचीमध्ये लोखंडी चॅनल नसल्यामुळे पाण्याच्या दाबामुळे दगडी बांधकामामधील दगड निखळून पडतात.पर्यायाने त्यावेळी लोखंडी बरगे तळातून वाहून जातात. बंधा-याच्या बहुतांशी पिलरचे दगडी बांधकाम निखळलेले व काही ठिकाणी भगदाडे पडलेली आहेत. तसेच बंधा-याच्या ब-याच पीलर मधून तसेच तळातून व सीलमधून मोठ्या प्रमाणात पाण्याची गळती होत आहे.
बंधा-याची उंबरा पातळी क्षतीग्रस्त झालेली आहे. उंबरा पातळीच्या खालील बाजूच्या बांधकामास खड्डे पडलेले आहे. त्याचप्रमाणे अधोबाजूस सतत पाणी वाहून जात असल्यामुळे दगडी बांधकाम खागलेले आहे. तसेच काही भागात खड्डे ) पडलेले व दगडी बांधकाम ढिलेव पोक झालेले आहे.
वरील प्रमाणे क्षतिग्रस्त झालेल्या पीलरची दुरूस्ती न केल्यास मोठ्या प्रमाणात हानी होवून सिंचन प्रणाली कोणत्याही क्षणी बंद पडू शकते. तसेच भविष्यात सदरचा को.प.बंधारा ढासळून बांधकामाचे मोठे नुकसान होण्याची शक्यता आहे. तसेच को. प. बंधा-याच्या विशेष दुरूस्तीमुळे बंधा-यांचे ५७९२ हे. क्षेत्र पुर्नस्थापीत होणार असल्याने प्रस्तुत बंधा-याची दुरुस्ती प्राधान्याने करणे आवश्यक आहे. सन २०१५-१६,२०१६-१७ व २०१७-१८ या वर्षीच्या पावसाळ्यापुर्वी व पावसाळ्यानंतरच्या निरीक्षण अहवालामध्ये दुरूस्त करणेबाबतची शिफारस करणेत आलेली आहे.
सदर काम पूर्ण झाल्यानंतर मांगले सावेर्डे को.प.बंधाऱ्याचे ५७९२ हे. क्षेत्र पुर्न:स्थापित होणार आहे. या अनुषंगाने शासन निर्णय संदर्भ क्र. २ व ३ येथील शासन निर्णयान्वये विभागास देण्यात आलेल्या अधिकाराचा वापर करुन सदर कामाकरीता विशेष दुरुस्ती अंतर्गंत प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
वारणा प्रकल्प तालुका शिराळा जिल्हा सांगली अंतर्गत मांगले- सावर्डे को.प.
बंधाऱ्याचा विशेष दुरुस्तीच्या कामास विस्तार व सुधारणा अंतर्गत कामाप्रित्यर्थ रु.२,६९,२०,५८५/-, ३ टक्के अनुषंगिक खर्च रु.८,०७,६१८/- १% Insurance
पृष्ठ ५ पैकी २
# Page 3
शासन निर्णय क्रमांकः प्रमाप्र-२०२०/ (प्र.क्र.११७/२०)/सिं.व्य.(कामे)
रु.२,६९,२०६/-, १२ टक्के G.S.T.खर्च रु.३२,३०,४७०/- व ROYALITY रु.४९,७४,२४७/ अशा एकूण रु.३,६२,०२,१२६/- (रू. तीन कोटी बासष्ठ लाख, दोन हजार, एकशे सव्वीस फक्त) एवढया खर्चाच्या प्रस्तावास खालील अटींच्या अधीन राहून प्रशासकीय मान्यता प्रदान करण्यात येत आहे.
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), ०१.०१.२०१५ मधील मार्गदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक आहे. तसेच शासन निर्णय दि.०१.०८.२०१९ मधील तरतूदींचे पालन करणे बंधनकारक राहील.
२. शासन पत्र दि.०४/०६/२०१६ अन्वये तपासणी सूचीतील मुद्दे आर्थिक निकष मा.
राज्यपाल यांच्या निर्देशानुसार निधी खर्च करणे, दायित्व निर्मिती मर्यादेत राहण्यासाठी कामाचे दोन वर्षाचे नियोजन करणे याची संपूर्ण जबाबदारी महामंडळाची राहील.
३. तांत्रिक मान्यतेपूर्वी बांधकामाचे सविस्तर सर्वेक्षण व संकल्पनावर आधारित तरतूद करण्याची संपूर्ण जबाबदारी महामंडळाची राहील.
४. अंदाजपत्रकात गृहीत धरलेले आराखडे / संकल्पने दरसूची बाह्यबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
५. प्रस्तावीत कामांमुळे होणाऱ्या खोदकाम/ तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
६. कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा. सदरची कामे पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा.
७. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय मुख्य अभियंता व अधीक्षक अभियंता यांची राहील.
८. सदर प्र. मा. अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच प्रस्तावास प्रशासकीय मान्यतेची मंजूरी दिल्या नंतर पुन्हा सुधारीत प्रशासकीय मान्यता देता येणार नाही. या संदर्भात प्रचलित शासन निर्णय, CWC ची पृष्ठ ५ पैकी ३
# Page 4
शासन निर्णय क्रमांकः प्रमाप्र-२०२०/ (प्र.क्र.११७/२०)/सिं.व्य.(कामे)
मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
९. मांगले सावर्डे को.प.बंधा-याचे प्रकल्पीय सिंचन क्षेत्र हे. १००१५ हे. असून त्यापैकी महत्तम प्रत्यक्ष सिंचन ४२२३ हे. इतके आहे. त्यामुळे सदर दुरुस्तीचे काम झाल्यास उर्वरीत ५७९२ हे. क्षेत्र पुर्नस्थापीत करण्याची संपुर्ण जबाबदारी अधीक्षक अभियंता यांची राहील.
१०. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची जबाबदारी अधीक्षक अभियंता यांची राहील.
११. सदर अंदाजपत्रकात १२% वस्तु व सेवा कर गृहित धरण्यात आला आहे. तथापि, जलसंपदा विभाग सामाईक दरसूची सन २०१७-१८ मधील सर्वसाधारण टिप्पणी मुद्दा क्र.अ) १) नुसार प्रत्यक्ष वस्तु व सेवा कराची परिगणना करावी व त्यानुसार सक्षम स्तरावर तांत्रिक मान्यता प्राप्त करुन घ्यावी.
प्रस्तावित कामासाठी होणारा खर्च ४७०२ लहान पाटबंधारे यावरील भांडवली खर्च, ८० सर्वसाधारण,१९० सार्वजनिक क्षेत्रातील व इतर उपक्रमातील गुंतवणूका, (००)(१५) महाराष्ट्र कृष्णा खोरे विकास महामंडळांस भागभांडवली अंशदान ( विस्तार व सुधारणा) (उर्वरित महाराष्ट्र) (कार्यक्रम) (४७०२ ७४५२), ५४, गुंतवणुका या मुख्य लेखाशिर्षखाली करावा व मंजूर अनुदानातून भागविण्यात यावा.
शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७ मध्ये विहित केल्यानुसार आं.वि.स व स.स. यांच्या सहमतीने विशेष दुरूस्ती कामांच्या खर्चाबाबतीत रू.
५.०० कोटी पर्यंत प्रशासकीय मान्यता देण्याचे अधिकार जलसंपदा विभागास आहेत.
त्यानुसार हा शासन निर्णय निर्गमित करण्यात येत आहे.
वित्त विभाग शासन निर्णय दि.०४.०५.२०२० मधील प्रशासकिय मान्यतेबाबतचे निर्बंध शिथिल करण्यास वित्त विभागाने जलसंपदा विभाग सिंव्य / कामे धारिका क्र.संकिर्ण २०२०
/(१६७/२०२०) सिंव्य (कामे) मध्ये दिलेल्या मान्यतेच्या अनुषंगाने सदर शासन निर्णय निर्गमित करण्यात येत आहे.
या कामास प्रदान करण्यात आलेली प्रशासकीय मान्यता सिं.व्य.(कामे) कार्यासनाच्या नोंदवही सन २०२०-२१ मध्ये अ.क्र. ८ वर नोंदविण्यात आलेली आहे.
पृष्ठ ५ पैकी ४
# Page 5
शासन निर्णय क्रमांकः प्रमाप्र-२०२०/(प्र.क्र.११७/२०)/सिं.व्य.(कामे)