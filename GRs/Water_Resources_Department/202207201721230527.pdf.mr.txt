# Page 1
आढळा मध्यम प्रकल्प डावा कालवा सा.क्र. ६३ मी. ते २४९ मी. मधील पाईपलाईनचे नुतनीकरण करणे बाबतच्या विशेष दुरुस्तीच्या कामास प्रशासकीय मान्यता .
महाराष्ट्र शासन
जलसंपदाविभाग,
शासन निर्णय क्रमांक : प्रमाप्र-२०२१/ (प्र.क्र.३६१/२०२१)/ सिंव्य(कामे)
मंत्रालय, मुंबई - ४०००३२
दिनांक: २० जुलै २०२२
वाचा : १. कार्यकारी संचालक,गोदावरी मराठवाडा पाटबंधारे विकास महामंडळ, औरंगाबाद यांचे क्र.जा.क्र.गोमपाविम/सिंचन- १/धा-२१४/९२९१ दि.१६/११/२०२१.
२. शासन निर्णय – २०१७/५६६/१७/सिंव्य(कामे), दि.३१/०८/२०१८.
३. शासन निर्णय - २०१८/५५१/१७/सिव्य (कामे), दि.२७/११/२०१८.
४. शासन निर्णय – २०१३/७८५/१३/ सिंव्य (कामे) दि १/८/२०१९.
५. शासन परिपत्रक- प्रमा २०१३/७८५/१३/सिंव्य (कामे), दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
प्रस्तावना: आढळा मध्यम प्रकल्प अंतर्गत आढळा धरण हे आढळा नदीवर मौजे देवठाण ता. अकोले, जि. अहमदनगर येथे सन १९७७ साली बांधुन पुर्ण करण्यात आले आहे. आढळा प्रकल्पाची एकुण क्षमता १०६० दलघफू इतकी असून प्रकल्पाचे एकूण लाभक्षेत्र ३९१३ हेक्टर इतके असून उजवा व डावा कालव्याव्दारे लाभक्षेत्रात सिंचन करण्यात येते.आढळा डावा कालवा आढळा प्रकल्पाचा सांडवा ओलांडून जातो. सदर कालव्याची वहनक्षमता ४२ घनफूट प्रति सेंकद गृहीत धरून सा.क्र. ६५ मी.ते सा.क्र. २४९ मी. मध्ये सांडव्याच्या भागात ११०० मी.मी. व्यासाचे सिमेंट पाईप टाकून बंद पाईप व्दारे सांडवा ओलांडलेला आहे. सदरचे काम फार वर्षापूर्वी झालेले असून सद्यस्थिती मध्ये कालव्याची वहनक्षमता ६२ घनफूट असल्याने व सदर सांडव्यामधील बंद पाईपलाईन मध्ये गाळ साचल्याने पुर्ण क्षमतेने विसर्ग जात नाही. व त्यामुळे लाभक्षेत्रा मध्ये सिंचन करणे शक्य होत नाही. सदर पाईप लाईनचे बांधकाम पुर्ण होवून ४३ वर्ष होत आले असून सदर बांधकाम जिर्ण झालेले आहे. तसेच सन २०१९ व २०२१ मधील पूरादरम्यान सा.क्र. १८५ येथील Airwell तुटल्यामुळे पुरपाणी लाभक्षेत्रात फिरविणे शक्य झाले नाही. याअनुषंगाने आढळा डावा कालवा सा.क्र. ६३ मी. ते २४९ मी. मधील पाईपलाईनचे नुतनीकरण करणे बाबतच्या विशेष दुरुस्तीच्या कामास प्रशासकीय मान्यता देण्याचा प्रस्ताव शासनाच्या विचाराधीन होता. त्यानुसार शासन पूढीलप्रमाणे निर्णय घेत आहे.
शासन निर्णय:
गोदावरी मराठवाडा पाटबंधारे विकास महामंडळ, औरंगाबाद अंतर्गंत आढळा डावा कालवा सा.क्र. ६३ मी. ते २४९ मी. मधील पाईपलाईनचे नुतनीकरण करणे बाबतच्या विशेष दुरुस्तीच्या रू.५७, ७४,४३४/- (रू. सत्तावन्न लक्ष चौ-याहत्तर हजार चारशे चौतीस रुपये फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
# Page 2
शासन निर्णय क्रमांकः प्रमाप्र-२०२१/ (प्र.क्र.३६१/२०२१)/सिव्य(कामे)
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०१ मोठे व मध्यम पाटबंधारे प्रकल्प यावरील भांडवली खर्च, ८० सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा कार्यक्रमा अंतर्गत भाग भांडवली अंशदान (१२) (०४) गोदावरी मराठवाडा पाटबंधारे विकास महामंडळास भाग भांडवली अंशदान (उर्वरीत महाराष्ट्र) (कार्यक्रम) (४७०१ जे १९४) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये क्र. ९ सन २०२२ मध्ये नोंदविण्यात आलेली आहे.
# Page 3