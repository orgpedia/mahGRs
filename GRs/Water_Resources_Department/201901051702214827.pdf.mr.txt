# Page 1
ल पा तलाव वाघझिरा, ता. यावल, जि. जळगाव, या योजनेस प्रथम सुधारित प्रशासकिय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः सुप्रमा -१०१३/(९२/२०१३) लपा-१
मंत्रालय, मुंबई - ४०० ०३२.
दिनांक:०५ जानेवारी, २०१९
पहावे: १) शासन निर्णय: क्र.लपायो-१६९६/६५८/(१९५/९६),दि.०९/१०/१९९६ २) कार्यकारी संचालक, तापी पाटबंधारे विकास महामंडळ, जळगाव यांचे पत्र क्र.जा.क्र.तापाविम/प्रशा-५/१३०४/सन-२०१३,दि.०५.०३.२०१३ ३) अधीक्षक अभियंता जळगाव पाटबंधारे विकास प्रकल्प मंडळ, जळगाव यांचे पत्र क्र. जा.क्र.प्रशा/तां२/२१७७/सन-२०१५,दि.२७.०३.२०१५ ४) वित्त विभाग, मंत्रालय, मुंबई-३२ यांचे पत्र क्रमांक व्यअस-२०१८/प्र.क्र.८७/अर्थसं-२ दिनांक २०.११.२०१८ प्रस्तावना लपा तलाव वाघझिरा, ता.यावल, जि. जळगाव या योजनेस शासन निर्णय क्र.लपायो १६९६/६५८/(१९५/९६),दि.०९/१०/१९९६ अन्वये एकूण रु. ३३४.४० लक्ष किंमतीस प्रशासकीय मान्यता प्रदान करण्यात आली होती. हा प्रशासकीय मान्यतेचा प्रस्ताव तयार करतांना सन १९९५-१९९६ च्या दरसूचीप्रमाणे दर वापरण्यात आले होते. मध्यंतरीच्या काळात योजनेच्या खर्चात दरसूचीतील दरातील वाढ, भूसंपादन किंमतीतील वाढ, जादा दराची निविदा स्वीकृतीमुळे झालेली वाढ संकल्पन व कार्यक्षेत्रावरील प्रत्यक्ष परिस्थितीनुसार परिमाणात झालेली वाढ, इतर कारणांमुळे झालेली वाढ, अंदाजपत्रकातील नवीन तरतूदीमुळे झालेली वाढ तसेच अनुषंगिक खर्चातील वाढ या कारणांमुळे वाढ होत असल्यामुळे योजनेस प्रथम सुधारित प्रशासकीय मान्यता प्रदान करणे आवश्यक झाले आहे.
शासन निर्णय आता या निर्णयान्वये लपा तलाव वाघझिरा, ता.यावल, जि.जळगाव, या योजनेचा एकूण अंदाजित खर्च रुपये १३८१.४९ लक्ष (अक्षरी रुपये तेरा कोटी ऐक्याऐंशी लाख एकोणपन्नास हजार फक्त) या किंमतीस सुधारीत प्रशासकीय मान्यता सन २०१३-२०१४ च्या दरसूचीनुसार प्रदान करण्यात येत आहे. ( कामासाठी एकूण रुपये १२५७.८ लक्ष व अनुषंगिक खर्चासाठी रुपये १२३.६९ लक्ष ) उपशिर्षवार तरतुदींचा गोषवारा सोबतच्या परिशिष्टामध्ये जोडला आहे.
२. या योजनेच्या कामावरील खर्च मागणी क्र.आय-५ प्रधान लेखाशिर्ष,"४७०२लहान पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमांना कर्जे,(००) (०३) तापी पाटबंधारे विकास महामंडळास भागभांडवली अंशदान, (लहान पाटबंधारे) (कार्यक्रम),५४-गुंतवणुका (४७०२ ४९२७)” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
# Page 2
शासन निर्णय क्रमांकः सुप्रमा -१०१३/(९२/२०१३) लपा-१
३. हा शासन निर्णय नियोजन विभागाच्या अनौपचारीक संदर्भ क्र.९२/का-१४३४,दि.२५/०४/२०१६ तसेच वित्त विभागाच्या अनौपचारीक संदर्भ क्र.२१२ / व्यय- १२, दि.२१/०९/२०१८ अन्वये दिलेल्या
सहमतीनुसार व्यय अग्रक्रम समितीने दि. ०५.११.२०१८ रोजी संपन्न झालेल्या बैठकीत दिलेल्या मंजुरीनुसार व संदर्भ क्र.४ नुसार याबाबतच्या निर्गमित केलेल्या इतिवृत्तानुसार निर्गमित करण्यात येत आहे.
४. सदर प्रथम सुधारित प्रशासकीय मान्यता खालील अटींच्या अधीन राहून देण्यात येत आहे.
४.१) सदर प्रकल्पाच्या प्रस्तावित प्रथम सुधारित प्रशासकिय मान्यतेमध्ये अंतर्भूत किंमतीला तांत्रिक मान्यता प्राप्त करुन घ्यावी.
४.२) या प्रकल्पाबाबत चालु असलेल्या अथवा प्रस्तावित विभागिय चौकशीची कार्यवाही या पुढेही चालू ठेवावी. प्रथम सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही.
४.३) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात यावी.
४.४) आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करण्यात येऊ नये.
४.५) प्रगतीपथावरील निविदांची कामे प्राध्यान्याने पूर्ण करण्यात यावीत. पाणीसाठ्याचा सिंचनाकरीता जास्तीत जास्त लाभ होईल अशा प्रकारे उर्वरीत कामांचा प्राध्यान्यक्रम निश्चित करण्यात यावा व त्यानुसार कामे/निविदा प्रक्रिया करण्यात यावी.
४.६) संपूर्ण प्रकल्प हा प्रस्तावित प्रथम सुधारित प्रशासकीय मान्यता किंमतीच्या मर्यादेत पूर्ण करावा.
४.७) सदर सुधारित प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर झालेल्या अनियमिततेस मान्यता आहे असे गृहित धरता येणार नाही. सदर सुधारित प्रशासकिय मान्यता देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास ही सुधारित प्रशासकिय मान्यता दिल्याने ती नियमित झालेली आहे असे गृहीत धरता येणार नाही.
४.८) प्रकल्पाचे काम त्वरीत पूर्ण करुन प्रकल्पाचा पूर्णत्व अहवाल शासन मान्यतेसाठी सादर करणेत यावा.
५. या योजनेस प्रदान करण्यात आलेली प्रथम सुधारित प्रशासकिय मान्यता प्रशासकीय मान्यतेच्या नोंदवहीमध्ये (१९१) अनुक्रमांकावर नोंदण्यात आली आहे.
# Page 3
# Page 4