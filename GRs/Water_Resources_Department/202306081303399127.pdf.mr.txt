# Page 1
वाडी शेवाडी मध्यम प्रकल्प, तालुका शिंदखेडा जिल्हा धुळे तृतीय सुधारीत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०२२/६९/ (प्र.क्र.१२६/२२)/मप्र
मंत्रालय, मुंबई - ४०० ०३२.
दिनांक :- ०८ जून, २०२३.
संदर्भ: १) शासन निर्णय क्र. डब्ल्युएडी/१०८५/६९६/(३८८/८५)/जसंअ, मंत्रालय, मुंबई दि. २१.१.१९८९.
२) शासन निर्णय क्र.वाडीशेवाडी-१०९२/१३२०/(२२८/९२)/जसंअ, मंत्रालय मुंबई दि. २१.१२.१९९२.
३) महामंडळ निर्णय क्र. तापाविम/कासं/प्रवि-४/सुप्रमा/१९/मप्र / १९९९, दि.६.४.१९९९.
४) शासन निर्णय क्र.सुप्रमा-२००९/५१२/(१५३/२००९)/मप्र, दि.२६.०५.२०११.
५) कार्यकारी संचालक, तापी पाटबंधारे विकास महामंडळ, जळगाव यांचे पत्र क्र. कासं / तापाविम/प्रशा-२/ वाडीशेवाडी/१०२९/सन २०२२ दि. ०४/०३/२०२२.
प्रस्तावना:
वाडीशेवाडी मध्यम प्रकल्प हा तापी पाटबंधारे विकास महामंडळ, जळगाव अंतर्गत तापी खोऱ्यातील धुळे जिल्ह्यात शिंदखेडा तालुक्यातील बुराई नदीवर वाडीशेवाडी गावाजवळ आहे. ही नदी तापी नदीची उपनदी आहे. सदर मध्यम प्रकल्प तापी पाटबंधारे विकास महामंडळांतर्गत अवर्षण प्रवण क्षेत्रातील आहे. या प्रकल्पामुळे शिंदखेडा व धुळे तालुक्यातील १६ गांवा मधील एकुण ५९८० हे. क्षेत्रास सिंचनाचा लाभ मिळणार आहे.
वाडीशेवाडी मध्यम प्रकल्पास संदर्भ क्र. १ अन्वये रु.११.३२ कोटी (दरसूची १९८८-८९) रकमेस मुळ प्रशासकीय मान्यता देण्यात आली होती. सदर प्रकल्पास आर्थिक तरतूद झालेली नसल्याने, अंदाजपत्रकीय किंमतीत लक्षणिय वाढ झाल्याने पुर्वीची प्रशासकीय मान्यता रद्द करुन संदर्भ क्र. २ अन्वये रु.१९.२४ कोटी (दरसूची १९९१-९२) रकमेस नव्याने प्रशासकीय मान्यता देण्यात आली होती. तसेच संदर्भ क्र. ३ अन्वये रु.९८.४४ कोटी (दरसूची १९९८-९९) रकमेस प्रथम सुधारीत प्रशासकीय मान्यता देण्यात आली होती. त्यानंतर प्रकल्पाच्या व्दितीय सुप्रमा प्रस्तावास संदर्भ क्र. ४ अन्वये रु. २५८.३३ कोटी (दरसूची २००८-०९) रक्कमेस प्रशासकीय मान्यता देण्यात आली होती.
दरम्यानच्या काळात दरसूचीतील वाढ, भूसंपादन किंमतीतील वाढ, जास्त दराची निविदा स्विकारल्यामुळे वाढ इत्यादी कारणांमुळे प्रकल्पाच्या किंमतीत वाढ झाल्यामुळे कार्यकारी संचालक, तापी पाटबंधारे विकास महामंडळ, जळगांव यांचे संदर्भ क्र. ५ अन्वये सन २०२१-२२ चे दरसूचीवर आधारीत रुपये ३८६.५६ कोटी किंमतीचा तृतीय सुधारित प्रशासकीय मान्यतेचा प्रस्ताव मान्यतेस्तव शासनास सादर केला आहे. प्रकल्पाचे लाभव्यय गुणोत्तर १.४० येत असून प्रकल्प आर्थिक मापदंडात बसत नाही.
# Page 2
शासन निर्णय क्रमांकः सुप्रमा-२०२२/६९/(प्र.क्र.१२६/२२)/मप्र
सदर प्रकल्पाची प्रस्तावित तृतीय सुधारित प्रशासकीय मान्यता किंमत रूपये ३८६.५६ कोटी व्दितीय प्रशासकीय मान्यता किंमत रुपये २५८.३३ कोटीच्या तुलनेत रूपये १२८.२३ कोटीने जास्त आहे.
किंमत वाढीची प्रमुख कारणे पुढील प्रमाणे आहेत :
----------------------------------------
| अ.क्र. | बाब | वाढ (रुपये कोटी) |
| १. | दरसूचीतील बदलामुळे झालेली वाढ | २१.६५ |
| २. | भूसंपादनाच्या किंमतीतील वाढ | ९३.६८ |
| ३. | जादा दराची निवीदा मुळे वाढ | ६.८० |
| ४. | इतर कारणां मुळे झोलली वाढ | ३२.०२ |
| ५. | अनुषंगिक खर्चात झालेली बचत | -२५.९२ |
|  | एकुण वाढ | १२८.२३ |
----------------------------------------
प्रकल्पाचा संकल्पित एकूण पाणीसाठा ३६.९३ द.ल.घ.मी. असून एकूण पाणी वापर ४०.१३ द.ल.घ.मी. इतका आहे. धुळे जिल्ह्यामधील शिंदखेडा व धुळे तालुक्यातील ५९८० हे.
क्षेत्रास सिंचनाचा लाभ होणार आहे.
सदर तृतीय सुधारित प्रशासकीय मान्यतेचा प्रस्तावास नियोजन व वित्त विभागाची सहमती प्राप्त करून घेण्याकरिता सादर केला असता संबंधीत विभागांनी व्यय अग्रक्रम समितीच्या मान्यतेसाठी सादर करण्यास सहमती दर्शविलेली आहे. त्यानुसार दिनांक १३.०१.२०२३ रोजीच्या व्यय अग्रक्रम समितीच्या बैठकीत सदर प्रस्ताव निर्णयार्थ सादर करण्यात आला. व्यय अग्रक्रम समितीने बांधकामाची सद्य:स्थिती, किंमत वाढीची कारणमीमांसा इ.
बाबींचा परामर्श घेऊन वाडीशेवाडी मध्यम प्रकल्पाच्या सन २०२१-२२ दरसूचीवर आधारित रुपये ३८६.५६ कोटी किंमतीच्या तृतीय सुधारित प्रकल्प अहवालास प्रशासकीय मान्यता देण्याचा निर्णय घेतला आहे.
शासन निर्णय:
शासनाच्या या निर्णयाव्दारे वाडी शेवाडी मध्यम प्रकल्पाच्या सन २०२१-२२ दर सूचीवर आधारित रुपये ३८६.५६ कोटी (रुपये तीनशे श्याऐंशी कोटी छप्पन लक्ष फक्त) किंमतीच्या तृतीय सुधारित प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये ३७७.७५ कोटी (रुपये तीनशे सत्याहत्तर कोटी पंच्याहत्तर लक्ष फक्त) कामाप्रीत्यर्थ व रुपये ८.८१ कोटी (( रुपये आठ कोटी ऐंक्यांशी लक्ष फक्त) आस्थापना व अनुषंगिक खर्चासाठी तरतूद आहे.
उपशीर्षनिहाय तरतुदींचा गोषवारा सोबत जोडण्यात येत आहे.
पृष्ठ ७ पैकी २
# Page 3
शासन निर्णय क्रमांकः सुप्रमा-२०२२/६९/(प्र.क्र.१२६/२२)/मप्र
१. या योजनेस प्रदान केलेली तृतीय सुधारित प्रशासकीय मान्यता मध्यम प्रकल्प कार्यासनाच्या नोंदवही मध्ये अनुक्रमांक ०५/२०२३ वर नोंदवण्यात आली आहे.
२. सदर प्रकल्पाचे काम नियोजित वेळेत व सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
३. या प्रकल्पाच्या कामावर होणारा खर्च मुख्य लेखाशीर्ष आय-५/४७०१ मोठे व मध्यम प्रकल्प यावरील भांडवली खर्च-८० सर्वसाधारण १९० सार्वजनिक क्षेत्रातील व इतर उपक्रमातील
गुंतवणूक (०२) (४) तापी पाटबंधारे विकास महामंडळ, जळगांव या महामंडळास भाग भांडवली अंशदान (४७०१-एच ७६३) वाडीशेवाडी मध्यम प्रकल्प या शिर्षाखाली टाकावा व
त्याखालील मंजूर अनुदानातून भागविण्यात यावा.
४. सदर तृतीय सुधारित प्रशासकीय मान्यता खालील अटींच्या अधीन राहून देण्यात येत आहे.
४.१ राज्य स्तरीय तांत्रिक सल्लागार मुद्दा क्रमांक २७(८) मध्ये प्रस्तुत प्रकल्पाच्या २९८८ हेक्टर सिंचन क्षेत्राच्या वितरण प्रणाली साठी बंदिस्त पाईप वितरण प्रणालीचे प्रत्यक्ष काम करण्या अगोदर सविस्तर सर्वेक्षण व संकल्पनावर आधारीत तरतूद करणे आवश्यक आहे, असे नमूद करण्यात आलेले आहे. त्यामुळे बंदिस्त नलिका वितरण प्रणालीचे सविस्तर सर्वेक्षण व संकल्पनास सक्षम स्तरावर मान्यता घेतल्यानंतरच प्रत्यक्ष काम / निविदा काढण्याबाबत कार्यवाही करण्यात यावी.
४.२ राज्यस्तरीय तांत्रिक सल्लागार समितीच्या छाननी अहवालातील मुद्यांची पुर्तता झाल्याची खातरजमा महामंडळाने करावी.
४.३ सर्व आवश्यक वैधानिक व तांत्रिक मान्यता सक्षम स्तरावरुन घेण्याची कार्यवाही महामंडळाने करावी.
४.४ सदर प्रकल्पासाठी कोणत्याही प्रयोजनार्थ मंजूर तृतीय सुधारित प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची महामंडळाची राहील. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
४.५ सदर प्रकल्पा संदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतीही नियम बाह्य कार्यवाही करण्यात आली असेल अथवा ज्यामुळे घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती/ मान्यता शासनाने प्रस्तुत प्रकल्पाबाबत दिलेली नाही.
४.६ सदर तृतीय प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रिय स्तरावरील निर्णयास किंवा झालेल्या क्षेत्रिय अनियमिततेस मान्यता गृहीत धरली जाणार नाही. अशा प्रकरणाची तपासणी त्यावेळच्या प्रचलीत शासन नियमानुसार करण्याची जबाबदारी महामंडळाची राहील.
पृष्ठ ७ पैकी ३
# Page 4
शासन निर्णय क्रमांकः सुप्रमा-२०२२/६९/(प्र.क्र.१२६/२२)/मप्र
४.७ या प्रकल्पाबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू राहील. तृतीय सुधारित प्रशासकीय मान्यता देण्याच्या निर्णयामुळे विभागीय चौकशीच्या कार्यवाहीस कोणतीही बाधा पोहचणार नाही.
४.८ आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येणार नाही.
४.९ प्रगतीपथावरील निविदांची कामे प्राधान्याने पूर्ण करण्यात येवून पाणीसाठ्याचा सिंचनाकरिता जास्तीत जास्त लाभ होईल अशा प्रकारे उर्वरित कामांचा प्राधान्यक्रम निश्चित करून त्यानुसार कामे / निविदा प्रक्रिया करण्यात येईल.
४.१० प्रकल्पाचे काम नियोजनानुसार पूर्ण करण्यात यावे.
५. सदर शासन निर्णय, नियोजन विभाग, अनौपचारीक संदर्भ क्रमांक १७५/२०२२/का.१४३४ दिनांक - ०९/११/२०२२, तसेच वित्त विभाग, अनौपचारीक संदर्भ क्रमांक ३३५/२०२२/व्यय १२ दिनांक - १५/११/२०२२ व दिनांक १३.०१.२०२३ रोजीच्या व्यय अग्रक्रम समितीच्या बैठकीमध्ये झालेल्या निर्णयानुसार निर्गमित करण्यात येत आहे.
६. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 5
# Page 6
# Page 7