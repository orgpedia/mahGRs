# Page 1
जलसंपदा विभागाच्या विद्यमान प्रकल्पाचे विस्तार व सुधारणा / विशेष दुरुस्ती अंतर्गत करावयाच्या कामांसाठी उपलब्ध योजनांतर्गत (Plan) अनुदानाच्या २% इतक्या मर्यादेत वाढ करणेबाबत.
महाराष्ट्र शासन
जलसंपदा विभाग
शासन निर्णय क्रमांक: संकीर्ण-२०१८/प्र.क्र.५५१/१७/सिंव्य (कामे)
मंत्रालय, मुंबई - ४०० ०३२
दिनांक : २७ नोव्हेंबर, २०१८
संदर्भ :- १) मा.राज्यपाल, महाराष्ट्र राज्य कार्यालयाचे पत्र दि.१४.०८.२००९ २) मा.राज्यपाल,महाराष्ट्र राज्य कार्यालयाचे पत्र क्र.RB/DB/e-१२०११(२)(२०१५) ERM Relaxation/२२२, दिनांक २५.०७.२०१८ ३) शासन परिपत्रक क्र.प्रमा-२०१३/(७८५/१३)/सिव्य कामे, दि.०१.०१.२०१५
प्रस्तावना: जलसंपदा विभागातील प्रकल्पांच्या विस्तार व सुधारणा / विशेष दुरुस्ती कामांकरीता प्रत्येक विकास महामंडळ प्रदेशास मंजूर केलेल्या वार्षिक नियतव्ययाच्या २% मर्यादेपर्यंतच खर्च करण्याचे संदर्भ -१ अन्वये प्राप्त झाले होते.
सिंचन व्यवस्थापनासाठी हस्तांतरण झालेल्या प्रकल्पांच्या विस्तार सुधारणा / विशेष दुरुस्तीसाठी २% हा निधी अत्यंत कमी असल्याने धरण सुरक्षितता, पाणी व्यय, सिंचन प्रकल्पाच्या कार्यक्षमतेत घट इ.
बाबीकरीता पुरेसा निधी उपलब्ध होत नव्हता. सदर अडचण दूर करणेसाठी उपरोक्त २% मर्यादा वाढविणेची बाब शासनाच्या विचाराधीन होती. यासंदर्भात सादर केलेल्या प्रस्तावास मा. राज्यपाल यांचे संदर्भ क्र.२ चे पत्रान्वये मान्यता प्राप्त झाली आहे. त्यानुसार शासनाने खालीलप्रमाणे निर्णय घेतला आहे.
शासन निर्णय : १) जलसंपदा विभागाच्या नियंत्रणाखालील प्रकल्पांच्या विस्तार व सुधारणा / विशेष दुरुस्ती या लेखाशीर्षाअंतर्गत कामांसाठी पाटबंधारे विकास महामंडळनिहाय प्रत्येक प्रदेशास मंजूर केलेल्या योजनांतर्गत मंजूर नियतव्ययाच्या १०% मर्यादेत खर्च करण्यास शासनाची मंजूरी देण्यात येत आहे.
२) सुधारीत धोरण निर्गमित होईपर्यंत शासनाचे दि.०१.०१.२०१५ चे संदर्भ क्र.३ येथील परिपत्रकातील मार्गदर्शक सूचनांचे अनुपालन करण्यात यावे.
३) विस्तार व सुधारणा / विशेष दुरुस्तीसाठी उपलब्ध करुन देण्यात आलेला वरील निधी हा विधानमंडळाने मंजूर केलेल्या प्रकल्पाच्या निधीतून वर्ग होणार असल्याने निधीच्या वापराची शुचिर्भूतता (santity) विधानमंडळाच्या समकक्ष जबाबदारीने होणे आवश्यक आहे.
त्यामुळे वरीलप्रमाणे खर्च करण्यापूर्वी विस्तार व सुधारणा / विशेष दुरुस्ती कामांचा कामनिहाय खर्चाचा प्रस्ताव, प्राधान्यक्रम ठरविणे इ. बाबींना महामंडळाच्या नियामक मंडळात मान्यता घेऊनच प्रशासकीय मान्यता प्रस्ताव मंजूरीस्तव शासनास सादर करावा.
# Page 2
शासन निर्णय क्रमांकः संकीर्ण-२०१८/प्र.क्र.५५१/१७/सिंव्य (कामे)
ज्या प्रकरणी सद्यस्थितीत प्रशासकीय मान्यता प्राप्त झाल्या आहेत व ज्या कामांच्या निविदा अदयाप काढलेल्या नाहीत, त्या कामांच्या निविदा काढण्याचा प्राधान्यक्रम नियामक मंडळात मान्य करुन घ्यावा.
हा शासन निर्णय नियोजन विभागाच्या अनौपचारिक संदर्भ क्र. अनौस ९१/का.१४३३, दि.०१.०९.२०१८ व वित्त विभाग, व्यय-१२, दि.४.१०.२०१८ च्या सहमतीने निर्गमित करण्यात येत आहे.