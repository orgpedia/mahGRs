# Page 1
मराठवाडा प्रदेशास इतर नदी खो-यातील पाणी वळविण्याकरीता प्रस्तावित नदी वळण योजनांचा अहवाल तयार करणेकरीता स्थापन केलेल्या अभ्यासगटास मुदतवाढ देणेबाबत....
महाराष्ट्र शासन
जलसंपदा विभाग
शासन निर्णय क्र. मजनिप्रा २०१८/३१९/(प्र.क्र.७५/२०१८)/जसं(आस्था)
मादाम कामा मार्ग, हुतात्मा राजगुरु चौक,
मंत्रालय,मुंबई-४०० ०३२.
दिनांक :-१२ ऑक्टोंबर, २०१८
वाचा:- १) शा.नि. क्र. मजनिप्रा-२०१८/३१९/(प्र.क्र.७५/२०१८)/जसं (आस्था), दि. १३/८/२०१८.
२) सदस्य सचिव तथा अधीक्षक अभियंता (उसिंयो), मध्यवर्ती संकल्पचित्र संघटना, नाशिक, चे क्र. जा. क्र. मसंसं/उसिंयो/२०१/८५६/२०१८ चे दि. ७/९/२०१८ रोजीचे पत्र.
प्रस्तावना : मराठवाडा किंवा इतर तुटीच्या खो-यात विपुलतेच्या खो-यातून पाणी वळविण्यासाठी प्रवाही वळण योजना तसेच उपसा वळण योजनांचे (नदी जोड प्रकल्प) नियोजन करण्यात येत आहे. सदर योजना निधी उपलब्धतेनुसार टप्प्या टप्प्याने घेण्यासाठी सदर योजनांचे प्राधान्यक्रम ठरविणे व प्राधान्यक्रम ठरविण्यासाठी सर्वप्रथम या वळण योजनांचे मापदंड निश्चित होणे आवश्यक आहे. या कामासाठी कार्यकारी संचालक, तापी पाटबंधारे विकास महामंडळ, जळगाव यांच्या अध्यक्षतेखाली व प्रत्येक महामंडळातून प्रत्येकी एक मुख्य अभियंता घेऊन दि. १३ ऑगस्ट, २०१८ रोजीच्या संदर्भाधीन शासन निर्णयान्वये अभ्यासगट गठित करणेत आला आहे.
नदीजोड/वळण योजनांचा प्राधान्यक्रम ठरविणेसाठी प्रवाही वळण योजना तसेच उपसा वळण योजनांचे मापदंड तयार करणे अशी या अभ्यासगटाची कार्यकक्षा आहे. सदर अभ्यासगटाचा अहवाल हा राज्य जल आराखडा याचेशी सुसंगत असणे आवश्यक आहे. तसेच राज्य जल आराखडा नजीकच्या कालावधीमध्ये शासनाकडे मान्यतेस्तव सादर होणार आहे. राज्य जल आराखडा अंतिम झाल्यानंतर त्यानुसार नदी जोडप्रकल्पांचा अभ्यास करणे आवश्यक असल्याने, अभ्यासगटाचा कार्यकाळ दि. १५ सप्टेंबर, २०१८ पर्यंत देण्यात आला आहे. तो अत्यल्प असून अभ्यासगटाच्या अहवालासाठी जास्तीचा कालावधी लागणार आहे. संदर्भाधीन क्र. २च्या पत्रांस अनुसरून सदर अभ्यासगटाचा कार्यकाळ वाढविणे शासनाच्या विचाराधीन होते. त्यानुसार शासन पुढीलप्रमाणे निर्णय घेत आहे.
शासन निर्णय:
मराठवाडा प्रदेशास इतर नदी खो-यातील पाणी वळवण्या करीता प्रस्तावित नदी वळण योजनांचा अहवाल तयार करणेकरीता स्थापन करण्यात आलेल्या अभ्यासगटाची कामाची व्याप्ती पाहता सदर
अहवाल परिणामकारकरित्या तयार करण्यासाठी अभ्यासगटास दि. ३१डिसेंबर, २०१८ पर्यंत मुदतवाढ देण्यात येत आहे.
# Page 2
शासन निर्णय क्रमांकः मजनिप्रा- २०१८/३१९/(प्र.क्र.७५/२०१८)/जसं (आस्था)