# Page 1
जलक्रांतीचे जनक माजी मुख्यमंत्री स्वर्गीय डॉ. शंकरराव चव्हाण यांच्या गौरवपूर्ण कार्याच्या स्मरणार्थ दरवर्षी जलभूषण पुरस्कार अदा करणेबाबत.
महाराष्ट्र शासन
जलसंपदा विभाग,
शासन निर्णय क्रमांक : सिडीए-२०२०/प्र.क्र.१००/२०/लाक्षेवि(कामे)
मादाम कामा रोड, हुतात्मा राजगुरु चौक,
मंत्रालय, मुंबई : ४०० ०३२.
दिनांक : १३ मे, २०२२.
वाचा :- १. जलसंपदा विभागाचे शासन निर्णय क्र. सिडीए-२०२०/प्र.क्र.३४/२०/लाक्षेवि (कामे), दि. १२/०६/२०२०.
२. जलसंपदा विभागाचे शासन निर्णय क्रमांक : सिडीए-२०२०/प्र.क्र.१००/२०/लाक्षेवि(कामे), दि. १३/०७/२०२१ ३. जलसंपदा विभागाचे शासन निर्णय क्रमांक : सिडीए-२०२०/प्र.क्र.३४/२०/लाक्षेवि(कामे), दि. २१/०१/२०२१.
प्रस्तावना : माजी मुख्यमंत्री, स्वर्गीय शंकरराव चव्हाण, राज्यसभा, लोकसभा, विधान परिषद आणि विधानसभा अशा केंद्र व राज्यातील चारही प्रतिनिधीगृहांचे सन्माननीय सभासद राहिलेले आहे. यांची कारकीर्द कोणीही विसरु शकणार नाही. सत्ता ही बहुजन हितार्थ राबवावी हा थोर स्वातंत्र सेनानी स्वामी रामानंदतीर्थ यांनी दिलेला कानमंत्री अखेरपर्यंत त्यांनी सांभाळला. शून्यातून विश्व निर्माण करणारे, कर्तव्यनिष्ठ, लोकाभिमुख, निष्कलंक चारित्र्य असलेले दूरदृष्टी आणि विचार यांचा समन्वय साधणारे, घेतलेल्या कामात पूर्णपणे झोकून देऊन काम करणे हे त्यांचे स्वभाव वैशिष्ट्य होते.
“ पाणी अडवा पाणी जिरवा ” ही त्यांची घोषणा बोधवाक्य ठरली, जलसंस्कृतीचे जनक असा त्यांचा गौरवपूर्ण उल्लेख करण्यात येतो. अनेक पाटबंधारे प्रकल्पांच्या पूर्ततेसाठी त्यांनी भगीरथ प्रयत्न केल्यामुळे त्यांचे आधुनिक भगीरथ म्हणून वर्णन करण्यात येते. अशा थोर पुरुषाच्या गौरवपूर्ण कार्याच्या स्मरणार्थ जलसंपदा, जलसंधारण आणि पाणी पुरवठा क्षेत्रात उल्लखनीय काम करणाऱ्या व्यक्ती व संस्था यांच्या कार्याचा शासनाकडून यथोचित गौरव करुन त्यांना डॉ. शंकररावजी चव्हाण जलभूषण पुरस्कार प्रदान करण्यासंदर्भात जलसंपदा विभागाने दि. १२/०६/२०२० रोजी शासन निर्णय निर्गमित केलेला आहे. सदरच्या शासन निर्णयानुसार डॉ. शंकररावजी चव्हाण जलभूषण पुरस्कार त्यांच्या जन्मशताब्दी वर्षामध्ये देण्याची तरतूद केली आहे. मात्र सदर पुरस्कार हा जलसंपदा, जलसंधारण आणि पाणी पुरवठा क्षेत्रात उल्लेखनीय काम करणाऱ्या व्यक्ती यांना दरवर्षी प्रदान करणेबाबत शासनाच्या संदर्भ क्र. २ नुसार निर्णय घेण्यात आलेला आहे.
सदर पुरस्कार पाणीपुरवठा व स्वच्छता, जलसंवर्धन तसेच सिंचन क्षेत्रात क्षेत्र उत्कृष्ट काम करणाऱ्या व्यक्तींना देण्याचे ठरविण्यात आले होते. तथापि, या क्षेत्रात मोठया प्रमाणावर अशासकीय संस्थांच्या मार्फत उल्लेखनीय कामगिरी होत असून, त्यांच्या सहभागाची नोंद घेणे योग्य राहील.
# Page 2
शासन निर्णय क्रमांकः सिडीए-२०२०/प्र.क्र.१००/२०/लाक्षेवि(कामे)
याबरोबरच शासकीय सेवेत असलेले किंवा शासकीय सेवेतील सेवानिवृत्त झालेले अधिकारी/ कर्मचारी स्वस्फुर्तीने नेमून दिलेल्या कामाव्यतिरिक्त या क्षेत्रात योगदान देत असतात. त्यांच्या कामगिरीची दखल घेण्याकरिता हा पुरस्कार योग्य मार्ग ठरेल. सबब, सदर पुरस्काराचे स्वरुप बदलणे गरजेचे आहे तसेच अनेक प्रकारे करण्यात येणाऱ्या या कामांच्या मूल्यांकनाकरिता आवश्यक असलेल्या माहितीचे स्वरुप बहुआयामी असते व त्याकरिता वापरावयाचे निकष त्याच पध्दतीने तयार करणे भाग आहे. तथापि, सदर पुरस्काराकरिता योग्य पध्दतीने स्पर्धा करुन विजेत्यांची निवड करण्याकरिता यापूर्वी वापरलेले निकष बदलण्याची गरज असल्याचे निदर्शनास आले आहे. सदर विषयी राष्ट्रीय पातळीवर देण्यात येणाऱ्या नॅशनल वॉटर अॅवॉर्ड चे निकषांच्या अभ्यास केले असता मूल्यांकनाची पध्दतीत सुटसुटीतपणा आणण्याची गरज भासते.
सदर पुरस्कार आर्थिक वर्षात केलेल्या कामगिरीच्या आधारे द्यावयाचा असल्याने डॉ. शंकररावजी चव्हाण यांच्या दि. १४ जुलै रोजी असलेल्या जयंतीपर्यंत मूल्यांकनाकरिता उपलब्ध असणारा वेळ अपर्याप्त असल्याचे निदर्शनास आले आहे. याकरिता पुरस्काराचे स्वरूप व वर्गवारी, मूल्यांकनाचे निकष व स्पर्धेचे वेळापत्रक यामध्ये बदल करण्याचे शासनाच्या विचाराधीन होते. या अनुषंगाने शासन पुढीलप्रमाणे निर्णय घेत आहे.
शासन निर्णय : १. संदर्भांधीन शासन निर्णय क्र. १ व २ मध्ये अंशत: बदल होत असल्याने ते अधिक्रमित करण्यात येत असून या शासन निर्णयाव्दारे जलभूषण पुरस्काराबाबत एकत्रित सूचना देण्यात येत आहेत.
२. माजी मुख्यमंत्री, स्व. शंकरराव चव्हाण या थोर पुरुषाच्या गौरवपूर्ण कार्याच्या स्मरणार्थ जलसंपदा, जलसंधारण आणि पाणी पुरवठा क्षेत्रात उत्कृष्ट काम करणाऱ्या व्यक्ती/ संस्था यांना दरवर्षी जलभूषण पुरस्कार प्रदान करण्याचा निर्णय शासनाने घेतला आहे. यापुढे हे पुरस्कार दोन वर्गासाठी दिले जातील.
अ. खाजगी वा अशासकीय व्यक्ती / संस्था
ब. शासकीय कर्मचारी / अधिकारी
३. पुरस्काराचे स्वरुप पुढीलप्रमाणे राहील.
अ) खाजगी व्यक्ती / संस्थाकरिता • राज्यस्तरीय प्रथक क्रमांक रु.१,००,०००/- आणि प्रशस्तीपत्र व स्मृतीचिन्ह राज्यस्तरीय व्दितीय क्रमांक रु.७५,०००/- आणि प्रशस्तीपत्र व स्मृतीचिन्ह राज्यस्तरीय तृतीय क्रमांक रु.५०,०००/- आणि प्रशस्तीपत्र व स्मृतीचिन्ह ब) शासकीय कर्मचारी / अधिकारी या वर्गवारी अंतर्गत प्रथम, व्दितीय व तृतीय क्रमांकाचे विजेते निवडण्यात येऊन त्यांना प्रशस्तीपत्र व स्मृतीचिन्ह देऊन गौरविण्यात येईल.
४. सदर स्पर्धा प्रत्येक वर्षी आयोजित करावयाची असून, त्याबाबतचे वेळापत्रक परिशिष्ट एक अनुसार विहित करण्यात येत आहे.
पृष्ठ ७ पैकी २
# Page 3
शासन निर्णय क्रमांकः सिडीए-२०२०/प्र.क्र.१००/२०/लाक्षेवि(कामे)
५. जलभूषण पुरस्कारासाठी मागील १ एप्रिल ते ३१ मार्च या एक वर्षाच्या कालावधीतील केलेल्या कामाबाबत नामांकने प्राप्त करुन परिशिष्ट २ मध्ये विहित केलेल्या निकषानुसार मूल्यांकन करावे.
६. सदर पुरस्कारांसाठी महसूल विभागनिहाय Online पध्दतीने नामांकने सादर करण्यात यावीत.
याबाबत पाटबंधारे संशोधन व विकास संचालनालय, पुणे यांनी प्रसारमाध्यमाव्दारे विस्तृत प्रसिध्दी व संनियंत्रण करावे. सदर प्रक्रियेत जल साक्षरता, यशदा, पुणे यांनी पाटबंधारे संशोधन व विकास संचालनालय, पुणे यांना आवश्यक सहकार्य करावे व ऑनलाईन प्रणाली इत्यादी उपलब्ध करुन घ्यावी.
७. माजी मुख्यमंत्री, स्व. शंकरराव चव्हाण यांच्या स्मरणार्थ जलभूषण पुरस्कार निवडीसंदर्भात जलसंपदा, जलसंधारण आणि पाणी पुरवठा क्षेत्रात उत्कृष्ट काम करणाऱ्या व्यक्ती / संस्था यांच्या अर्जांची राज्यस्तरावरील पुरस्कारांसाठी छाननी करण्यात येईल. या छाननी समित्यांची सर्वसाधारण रचना खालीलप्रमाणे राहील. या समितीमध्ये आवश्यकतेनुसार बदल करण्याचे अधिकार जलसंपदा विभागास राहतील.
---------------------------------------------------------------------------
| महसूल विभागस्तरीय छाननी समिती |
| १ | विभागीय आयुक्त, महसूल विभाग | अध्यक्ष |
| २ | मुख्य अभियंता (जलसंपदा विभाग) | सदस्य |
| ३ | मुख्य अभियंता (जलसंधारण विभाग) | सदस्य |
| ४ | मुख्य अभियंता (पाणीपुरवठा विभाग) | सदस्य |
| ५ | महसूल विभागातील जलक्षेत्रात कार्यरत अशासकीय संस्थेचा एक प्रतिनिधी | सदस्य |
| ६ | सिंचन व्यवस्थापनाचे महसूली मुख्यालयातील अधीक्षक अभियंता | सदस्य सचिव |
---------------------------------------------------------------------------
----------------------------------------------------------------------------
| राज्यस्तरीय छाननी समिती |
| १ | अपर मुख्य सचिव / प्रधान सचिव / सचिव (जलसंपदा विभाग) | अध्यक्ष |
| २ | प्रधान सचिव/सचिव (जलसंधारण विभाग) | सदस्य |
| ३ | प्रधान सचिव/सचिव (पाणीपुरवठा व स्वच्छता विभाग) | सदस्य |
| ४ | सचिव (लाक्षेवि), जलसंपदा विभाग | सदस्य |
| ५ | संचालक, जलसाक्षरता केंद्र, यशदा, पुणे | सदस्य |
| ६ | मुख्य अभियंता, (पा.) व सहसचिव, जलसंपदा विभाग | सदस्य |
| ७ | अधीक्षक अभियंता व संचालक, पाटबंधारे संशोधन व विकास संचालनालय, पुणे | सदस्य |
| ८ | राज्यात जलक्षेत्रात कार्यरत अशासकीय संस्थेचा दोन प्रतिनिधी | सदस्य |
| ९ | उपसचिव (लाक्षेवि), जलसंपदा विभाग | सदस्य सचिव |
----------------------------------------------------------------------------
८. प्रत्येक महसूल विभागस्तरीय छाननी समितीने महसूल विभागातून प्राप्त नामांकनाची छाननी/ तपासणी व क्षेत्रीय स्तरावर प्रत्यक्ष कामाची तपासणी करुन प्रत्येक पुरस्कार वर्गाकरिता तीन नामांकनाची राज्यस्तरीय छाननी समितीकडे जलभूषण पुरस्कारासाठी शिफारस करावी.
पृष्ठ ७ पैकी ३
# Page 4
शासन निर्णय क्रमांकः सिडीए-२०२०/प्र.क्र.१००/२०/लाक्षेवि(कामे)
९. राज्यस्तरीय छाननी समितीने महसूल विभागस्तरीय छाननी समित्यांकडून प्राप्त नामांकनांमधून जलभूषण पुरस्कारासाठी प्रत्येक वर्गास्तव राज्यस्तरीय प्रथम, व्दितीय व तृतीय विजेत्यांची निवड करावी. सदर पुरस्कार विजेत्यांची अंतीम निवड मा. मंत्री, जलसंपदा यांच्या मान्यतेने करण्यात यावी.
१०. जलभूषण पुरस्काराचे वितरण समारोहाचे आयोजन अधीक्षक अभियंता, पाटबंधारे संशोधन व विकास संचालनालय, पुणे यांनी दरवर्षी १५ सप्टेंबर रोजी करावे.
११. या पुरस्कारासाठी होणारा खर्च यशदा, पुणे यांना जलसाक्षरता कार्यक्रमासाठी “लेखाशीर्ष २७०१ मोठे व मध्यम पाटबंधारे (०७) (०१) जलसाक्षरता व जलजागृती कार्यक्रमाअंतर्गत सहाय्यक अनुदान (२७०१ सी ०८९) " या मुख्य लेखाशीर्षाखाली दरवर्षी उपलब्ध होणाऱ्या निधीतून करण्यात यावा.
सदर शासन निर्णय पाणी पुरवठा व स्वच्छता विभाग आणि मृद व जलसंधारण विभाग यांच्या सल्ल्याने/सहमतीने काढण्यात येत आहे.
# Page 5
# Page 6
# Page 7