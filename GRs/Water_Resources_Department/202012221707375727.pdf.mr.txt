# Page 1
महाराष्ट्र अभियांत्रिकी (स्थापत्य) सेवा मुख्य परिक्षा २०१७ मधील सहायक अभियंता श्रेणी-१ (स्थापत्य) गट-अ या पदावरील पदस्थापनेबाबत.
महाराष्ट्र शासन
जलसंपदा विभाग,
शासन निर्णय क्रमांक : नियुक्ती २०१९/प्र.क्र.६५/आ (संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २२ डिसेंबर २०२०
शासन निर्णय
महाराष्ट्र लोकसेवा आयोग, मुंबई यांच्या क्रमांक : ३७४(२)/२०१७/१४-ब, दिनांक २०.६.२०१९ च्या पत्रान्वये
महाराष्ट्र अभियांत्रिकी (स्थापत्य) सेवा मुख्य परीक्षा-२०१७ च्या अंतिम निकालाच्या आधारे सहायक अभियंता श्रेणी-१
(स्थापत्य), गट-अ या पदासाठी २१ उमेदवारांची नियुक्तीसाठी शासनास शिफारस केली होती. त्याअनुषंगाने सदरहू
शिफारशीस अनुसरुन कागदपत्रांची पूर्तता केलेल्या २० उमेदवारांना सहायक अभियंता श्रेणी-१ (स्थापत्य) या पदावर
या विभागाच्या समक्रमांक दि.२६.१२.२०१९ च्या शासन निर्णयान्वये दोन वर्षाच्या परिवीक्षाधीन कालावधीसाठी
तात्पुरती नियुक्ती देण्यात आली आहे.
२. उपरोक्त नमूद दि.२६.१२.२०१९ च्या शासन निर्णयांन्वये मेटा नाशिक येथे प्रत्यक्ष १८ उमेदवार प्रशिक्षणासाठी
रुजू झाले आहेत. त्याअनुषंगाने उपरोक्त उमेदवारांचा एक वर्षाचा प्रशिक्षण कालावधी दि. ३१.१२.२०२० रोजी
संपुष्टात येत असल्याचे मेटा, नाशिक यांनी त्यांच्या क्रमांक: जा.क्र. प्रशिक्षण/वलि/१२७७, दि.२३.१०.२०२० च्या व
क्रमांक : जा.क्र.प्रशिक्षण-वलि/१४७८, दि.०४.१२.२०२० च्या पत्रान्वये कळविले आहे.
३. सदरहू उमेदवारांना दि.०१.०१.२०२१ पासून महसुली संवर्ग वाटप नियम, २०१५ नुसार त्यांची पदस्थापना
करणे आवश्यक आहे. विभागीय संवर्ग वाटप नियमावली, २०१५ व सुधारणा २०१७ मधील तरतूदीनुसार समक्रमांक
शासन निर्णय दि.२६.१२.२०१९ अन्वये मेटा नाशिक येथे प्रशिक्षणासाठी हजर झालेल्या १८ उमेदवारांना सहायक
अभियंता श्रेणी–१ (स्थापत्य) या पदासाठी महसूली विभाग वाटप "प्रपत्र-अ" मध्ये करण्यात येत असून त्यांच्या करण्यात
आलेल्या पदस्थापनेत कोणताही बदल होणार नाही.
पृष्ठ ६ पैकी १
# Page 2
शासन निर्णय क्रमांकः नियुक्ती २०१९/प्र.क्र.६५/आ(संनि),
४. संबंधित मुख्य अभियंता यांनी सहायक अभियंता श्रेणी-१ (स्थापत्य) यांना सविस्तर पदस्थापनेचे आदेश या
आदेशाच्या दिनांकापासून ३ दिवसाच्या आत निर्गमित करावेत व सदर सविस्तर पदस्थापनेच्या आदेशाची प्रत
शासनास ई-मेल द्वारे त्याच दिवशी पाठविण्यात यावी. मुख्य अभियंता यांनी सविस्तर पदस्थापनेचे आदेश निर्गमित
करतेवेळी त्यांच्या अधिपत्याखालील सर्व मंडळांतर्गत रिक्त असलेली पदे विचारात घेवून उक्त सहायक अभियंता
श्रेणी-१ (स्थापत्य) यांना नियुक्ती देण्यात यावी.
५. संबंधित मुख्य अभियंता यांनी सहायक अभियंता श्रेणी-१ (स्थापत्य), गट-अ या पदावर सदर अभियंत्यांना
पदस्थापना देताना ज्या कार्यालयातील पदे भविष्यात सेवानिवृत्ती किंवा पदोन्नतीने रिक्त होणार आहेत अशा पदांवर
तसेच अकार्यकारी पदावर पदस्थापना देवू नये. तसेच दि.०१.०१.२०२१ रोजीची रिक्त पदे व ज्या ठिकाणी प्रकल्पाचे
कामकाज चालू आहे अशाच ठिकाणी सदर अभियंत्यांना पदस्थापित करण्यात यावे व पदस्थापना देताना आदिवासी,
नक्षलग्रस्त व आकांक्षित जिल्ह्यातील रिक्त असलेली पदे प्राथम्याने भरण्यात यावीत.
६. कोविड-१९ विषाणूच्या वाढत्या प्रादुर्भावामुळे देशांतर्गत टाळेबंदी घोषित करण्यात आल्याने दि.०१.०१.२०२०
पासून मेटा, नाशिक येथे प्रशिक्षण घेत असलेल्या १८ सहायक अभियंता श्रेणी-१ (स्थापत्य) यांच्या प्रशिक्षणाचा काही
भाग दि.३१.१२.२०२० पर्यंत पूर्ण होवू शकला नाही. त्यामुळे भविष्यात मेटा, नाशिक यांचेकडून पुढील कालावधीत
प्रशिक्षण आयोजित करण्यात आल्यास सदर अभियंत्यांना प्रशिक्षणास उपस्थित राहणे बंधकारक राहिल. तसेच
संबंधित कार्यालय प्रमुख यांनादेखील उमेदवारांना मेटा, नाशिक येथे प्रशिक्षणासाठी उपस्थित राहण्याकरीता
कार्यमुक्त करणे बंधनकारक राहील. अन्यथा त्यांचा परिविक्षा कालावधी समाप्त करण्यात येणार नाही.
७. सहायक अभियंता श्रेणी-१ (स्थापत्य), गट-अ या पदावर महसूली संवर्ग वाटप झालेले उमेदवार ज्या दिवशी
मेटा नाशिक येथे प्रशिक्षणासाठी हजर झालेले आहेत तो दिनांक त्यांचा पदस्थापनेचा दिनांक समजण्यात यावा.
८. शासन निर्णय दि. २६.१२.२०१९ च्या परिच्छेद ३(११) मध्ये नमूद केलेल्या उमेदवारांना त्यांच्या
जाती/जामतीच्या दाव्याची सत्यता तपासणीच्या अधीन राहून सहायक अभियंता श्रेणी-१ (स्थापत्य) पदावर तात्पुरती
नियुक्ती करण्यात आली होती. त्यांच्या जात प्रमाणपत्र व वैधता प्रमाणपत्र याबाबतचा सत्यता अहवाल संबंधितांकडून
शासनास प्राप्त झालेला असल्याने समक्रमांक शासन निर्णय दि.२६.१२.२०१९ मधील अटींची पूर्तता झालेली आहे.
९. समक्रमांक शासन निर्णय दिनांक २६.१२.२०१९ मधील नियुक्ती संदर्भातील अन्य सर्व अटी व शर्ती कायम
राहतील.
पृष्ठ ६ पैकी २
# Page 3
शासन निर्णय क्रमांकः नियुक्ती २०१९/प्र.क्र.६५/आ(संनि),
१०. विशिष्ट ठिकाणी पदस्थापना / बदली / नियुक्ती मिळविण्यासाठी खासदार/आमदार/ लोकप्रतिनिधी/ खाजगी
व्यक्ती किंवा संघटना यांचे मार्फत दडपण/दबाव आणण्याचा प्रयत्न केल्यास संबधित उमेदवारांविरुध्द महाराष्ट्र नागरी
सेवा (शिस्त व अपिल) नियम, १९७९ मधील तरतुदींनुसार शिस्तभंग विषयक कारवाई करण्यात येईल.
# Page 4
# Page 5
# Page 6