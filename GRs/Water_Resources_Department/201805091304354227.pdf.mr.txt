# Page 1
जलसंपदा विभागासाठी कालव्यावरील बांधकामे संकल्पन करणेसाठी संगणकीय प्रणाली विकसीत करण्यासाठी स्थापन करण्यात आलेल्या समितीस मुदतवाढ देणेबाबत.
महाराष्ट्र शासन
जलसंपदा विभाग
शासन निर्णय क्रमांक: ई-प्रशासन-२०१७/२८३/प्र.क्र.१०२/निवसं-३
मंत्रालय, मुंबई ४०० ०३२
दिनांक:०९/०५/२०१८
वाचा:- १) शासन निर्णय क्रमांक ई-प्रशासन ईप्रमं २०१७/(१८/१७) दि.३१.५.२०१७, दि.१५.११.२०१७ व दि. ३.३.२०१८
२) कार्यकारी अभियंता, बांधकाम व्यवस्थापन संगणकीकरण विभाग, पुणे यांचे पत्र क्र.बांव्यसंवि/तांशा-३/धा-/६८/२०१८ दि.२७.४.२०१८
प्रस्तावना : जलसंपदा विभागासाठी कालव्यावरील बांधकामे संकल्पन करणेसाठी संगणकीय प्रणाली विकसीत करण्यासाठी दि.३१.५.२०१७ च्या शासन निर्णयान्वये समिती स्थापन करण्यात आली होती. सदर समितीला दि.३.३.२०१८ च्या शासन निर्णयान्वये दि.३०.४.२०१८ पर्यंत मुदतवाढ देण्यात आली होती. परंतु समितीचे कामकाज प्रलंबित असल्याने, या समितीस पुन्हा मुदतवाढ देण्याची बाब शासनाच्या विचाराधीन होती.
शासन निर्णय: १ घ.मी. / सेकंद पेक्षा कमी वाहन क्षमतेच्या कालव्यावरील बांधकामाच्या संकल्पनामध्ये एकसूत्रीपणा आणणेसाठी, विविध महामंडळांतर्गत प्रचलित संकल्पनाचा अभ्यास करून राज्यस्तरावर वापरण्यासाठी कालवा बांधकाम संकल्पचित्रांचे प्रमाणिकरण (standardization) करणेसाठी स्थापन करण्यात आलेल्या समितीस "३१ मे २०१८ पर्यंत शासनास अहवाल सादर करण्यात येईल", या अटीच्या अधिन राहून दिनांक ३१ मे, २०१८ पर्यंत मुदतवाढ देण्यात येत आहे.
# Page 2