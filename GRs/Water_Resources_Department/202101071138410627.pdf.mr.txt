# Page 1
पुराचा संभाव्य धोका टाळण्यासाठी पूररेषाच्या आत कोणतेही बांधकाम न होण्याच्या दृष्टिने पूररेषेची आखणी करणे व निषिध्द व नियंत्रित क्षेत्राचा उपयोग करण्याबाबत मार्गदर्शक सूचना.
महाराष्ट्र शासन
जलसंपदा विभाग
शासन परिपत्रक क्र. पूरनि-२०१८/(प्र.क्र.१८२/२०१८)/सिं.व्य.(महसूल)
मंत्रालय, मुंबई ४०० ०३२,
दिनांक:०६ जानेवारी, २०२१
वाचावे : :- शासन परिपत्रक क्र.: पूरनि-२०१८/(प्र.क्र.१८२/२०१८)/सिं.व्य.(महसूल) दि. ३ मे, २०१८
प्रस्तावना : जलसंपदा विभाग, शासन परिपत्रक क्र. पूरनि-२०१८/(प्र.क्र.१८२/२०१८)/सिं.व्य.(महसूल) दि. ३ मे, २०१८ अन्वये पुराचा संभाव्य धोका टाळणेसाठी पूररेषेच्या आत कोणतेही बांधकाम न होण्याच्या दृष्टिने पूररेषेची आखणी करणे व निषिध्द व नियंत्रित क्षेत्राचा उपयोग करण्याबाबतच्या मार्गदर्शक सूचना निर्गमित करण्यात आल्या आहेत.
सदर परिपत्रकाव्दारे निळी पूररेषा, लालपूररेषा, निषिध्द व नियंत्रित क्षेत्र यांच्या व्याख्या तसेच निषिध्द व नियंत्रित क्षेत्राचा उपयोग ज्या कारणांसाठी करावयाचा आहे त्या बाबींची माहिती व त्याबाबतीतील जबाबदारी विषयी उहापोह केलेला आहे. तथापि, सन २०१९ मधील पावसाळ्यात झालेल्या अतिवृष्टीमुळे ब-याच ठिकाणी प्रत्यक्षात निरिक्षणास आलेली पूर पाणीपातळी ही लाल पूररेषा पातळी पेक्षा बरीच उंचावर असल्याचे निदर्शनास आलेले आहे. त्यामुळे लालपूररेषा पातळीच्या वरील पाणीपातळीमुळे बाधित झालेल्या भागातील नागरिकांना पूर्वसूचना देण्यामध्ये व त्यांना सुरक्षितस्थळी स्थलांतरीत करण्यामध्ये अडचणी निर्माण झाल्याचे निदर्शनास आलेले आहे. त्याअनुषंगाने निळी व लाल पूररेषा व्यतिरिक्त पिवळी पूर रेषा व लाल आणि पिवळया पूररेषे मधील भाग याबाबतच्या मार्गदर्शक सूचना निर्गमित करण्याची बाब शासनाच्या विचाराधीन होती. त्यादृष्टीने दिनांक ३ मे, २०१८ रोजी निर्गमित शासन परिपत्रकातील मार्गदर्शक सूचनांचाच पूढील भाग म्हणून खालील प्रमाणे परिपत्रक निर्गमित करण्यात येत आहे.
परिपत्रक : १) हे परिपत्रक जलसंपदा विभाग, शासन परिपत्रक क्र. पूरनि-२०१८/(प्रक्र.१८२/२०१८) सिंव्य (महसूल) दिनांक ३ मे, २०१८ या परिपत्रकाचाच पूढील भाग असेल.
२) या परिपत्रकाव्दारे पिवळी पूररेषा (Yellow Line) ही संकल्पना मांडण्यात येत आहे.
३) पिवळी पूररषा (Yellow Line) :- लाल पूररेषा पातळीच्या वर प्रत्यक्षात निदर्शनास आलेल्या महत्तम पूरपातळीच्या अनुषंगाने आखलेल्या रेषेस पिवळी पूररेषा असे संबोधण्यात यावे.
४) सतर्कता क्षेत्र (Alert Zone) :- नदीची लाल पूररेषा ते त्याच तीरावरील पिवळी पूररेषा यामधील क्षेत्रास सतर्कता क्षेत्र (Alert zone) संबोधण्यात यावे.
सदर सतर्कता क्षेत्रामध्ये बांधकामांना प्रतिबंध असणार नाही तथापि पूर परिस्थिती वेळी या क्षेत्रातील नागरिकांना सुरक्षित स्थळी स्थंलातरीत करण्याच्या दृष्टीने पूर्वसूचना देणे सुलभ होईल. तसेच या क्षेत्रात गुंतवणूक करणा-या नागरिक व गुतवणूकदारांना संभाव्य धोके व जोखीम याबाबत माहिती उपलब्ध होईल.
सर्व नकाशांमध्ये संबंधित मुख्य अभियंता यांनी पिवळ्या रेषेच्या तलांकाबाबत खात्री करुन घ्यावी. व यापुढे सर्व नद्यांच्या बाबत निळी व लाल रेषेसोबतच पिवळी रेषाही निश्चित करुन मु.अ. यांनी मंजुरी द्यावी. सदर रेषेवर ज्या वर्षी ही महत्तम प्रत्यक्ष पूर रेषा निदर्शनास आली तो इसवी सन ठळकपणे नमूद करावा. वरील प्रमाणे तीनही रेषा नकाशावर दर्शवून संकेतस्थळावर प्रसिध्द कराव्यात.
# Page 2
शासन परिपत्रक क्रमांकः पूरनि-२०१८/(प्र.क्र.१८२/२०१८)/सिं.व्य. (महसूल)
यापूर्वीच लाल व निळ्या रेषा मंजूर केलेल्या असतील, अशा प्रकरणी तेथील पिवळी रेषा जर लाल रेषेपेक्षा उंचावर असेल तर असे सर्व नकाशे सुधारित करुन पुन: प्रसिध्द करावेत.