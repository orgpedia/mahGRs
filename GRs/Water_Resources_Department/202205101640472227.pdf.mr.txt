# Page 1
सामाईक दरसुची समितीच्या रचनेतील बदलाबाबत महाराष्ट्र शासन
जलसंपदा विभाग
शासन निर्णय क्रमांक: दरसूची-२०२२/(३३/२०२२)/ लपा
मंत्रालय, मुंबई ४०० ०३२.
दिनांक: १०/०५/२०२२.
संदर्भ: १) शासन परिपत्रक क्रमांक: दरसूची-२३१०/(५४/१०)/लपा-२, दिनांक ०३.०६.२०१०
२) शासन निर्णय क्रमांक:लपायो-२२१२/(३४३/१२)/लपा-२, दिनांक ०५.०७.२०१४
३) सामाईक दरसूची समितीची सन २०२१-२२ बाबतची प्रथम बैठक दिनांक ०८/०२/२०२१ चे इतिवृत्त प्रस्तावना:
शासनाने दि.०५.०७.२०१४ च्या शासन निर्णयाप्रमाणे मुख्य अभियंता (विप्र), जलसंपदा विभाग, पुणे यांचे अध्यक्षतेखाली समिती गठीत करुन त्यामध्ये ६ क्षेत्रीय मुख्य अभियंत्यांचा सदस्य म्हणून समावेश केला होता. तसेच अधिक्षक अभियंता, ठाणे पाटबंधारे मंडळ, ठाणे सदस्य व अधीक्षक अभियंता, कुकडी सिंचन मंडळ, पुणे यांचा सदस्य सचिव म्हणून समावेश होता. संदर्भ क्र.३ च्या बैठकीतील चर्चेस अनुसरून Marking Blue Line and Red Line व Concrete Work including Centering, UCR Masonry, Brick Masonary and RCC Pipes या घटक बाबींचे दर व दर पृथ:करणे मुख्य अभियंता (ज.सं.), जलसंपदा विभाग, पुणे यांचे मार्फत करणेत येतात व सामाईक दरसुची सन २०१८-१९ व २०१९-२० तयार करणेकरिता त्यांचा सक्रीय सहभाग होता. तसेच मुख्य अभियंता, जलविज्ञान व धरण सुरक्षितता, नाशिक यांचे अंतर्गत विविध जलशास्त्रीय कामे केली जातात. Hydrometeorology या घटक बाबीची दर व दरपृथ:करणे त्यांचेच मार्फत करणेत येतात. सबब मुख्य अभियंता (जसं) जलसंपदा विभाग, पुणे तसेच मुख्य अभियंता, जलविज्ञान व धरण सुरक्षितता, नाशिक यांना सामाईक दरसूची समितीमध्ये समाविष्ट करणे आवश्यक आहे. तसेच सन २०१८-१९ पासून जलसंपदा विभागा अंतर्गत यांत्रिकी विभागाची दरसूची मुख्य अभियंता, (यांत्रिकी), नाशिक यांचे मार्फत स्वतंत्ररित्या प्रकाशित करण्यात येते. सबब त्या अनुषंगाने मुख्य अभियंता (यांत्रिकी), नाशिक यांना उपरोक्त संदर्भ क्र.२ अन्वये गठीत समितीमधून वगळण्याची शिफारस सामाईक दरसूची समितीकडून करण्यात आली आहे.
उपरोक्त संदर्भ क्र.२ नुसार गठीत करण्यात आलेली समिती ही मुख्य अभियंता यांचे स्तरावरील आहे व अधीक्षक अभियंता, कुकड़ी सिंचन मंडळ, पुणे हे सदस्य सचिव आहेत तसेच संदर्भ क्र.३ च्या बैठकीतील चर्चेनुसार सामाईक दरसूची अंतर्गत Survey and investigation या घटक बाबीचे काम मुख्य अभियंता (विप्र), जलसंपदा विभाग, अमरावती यांना सोपविणेत आले असलेने अधीक्षक अभियंता, ठाणे पाटबंधारे मंडळ, ठाणे यांचा सामाईक दरसूची समितीमध्ये सहभाग आवश्यक नाही. सबब उपरोक्त संदर्भ क्र.२ अन्वये गठीत समितीमधून अधीक्षक अभियंता, ठाणे पाटबंधारे मंडळ, ठाणे यांना वगळण्याची शिफारस सामाईक दरसूची समितीकडून करण्यात आली आहे. वरील सर्व बाबींचा विचार करून संदर्भाधीन क्र.२ चा शासन निर्णय अधिक्रमित करून सध्याच्या समिती रचनेत बदल करून खालीलप्रमाणे समिती गठीत करण्याचा निर्णय घेतला आहे.
शासन निर्णय : सामाईक दरसूची तयार करण्याकरिता तसेच इतर राज्य किंवा इतर विभागाचा अभ्यास करून त्याअनुषंगाने सुधारणा करण्यासाठी स्थायी स्वरुपात व्यवस्था करण्याच्या अनुषंगाने सध्याच्या समिती रचनेत बदल करून खालीलप्रमाणे समिती गठीत करण्यात येत आहे.
१) मुख्य अभियंता (विप्र) जलसंपदा विभाग, पुणे J. अध्यक्ष २) मुख्य अभियंता, कोंकण प्रदेश, जलसंपदा विभाग, मुंबई J. सदस्य ३) मुख्य अभियंता (विप्र), जलसंपदा विभाग, अमरावती J. सदस्य ४) मुख्य अभियंता व मुख्य प्रशासक (लाक्षेविप्रा), औरंगाबाद J. सदस्य ५) मुख्य अभियंता (जसं), जलसंपदा विभाग, नागपूर J. सदस्य ६) मुख्य अभियंता (स्थापत्य), जलविद्युत प्रकल्प, पुणे J. सदस्य ७) मुख्य अभियंता (जसं), जलसंपदा विभाग, पुणे J. सदस्य ८) मुख्य अभियंता, जलविज्ञान व धरण सुरक्षितता, नाशिक J. सदस्य ९) अधीक्षक अभियंता, कुकडी सिंचन मंडळ, पुणे J. सदस्य सचिव
# Page 2
शासन निर्णय क्रमांकः दरसूची-२०२२/(३३/२०२२)/ लपा
समितीचे कामकाज सदर स्थायी समिती ही पूर्ण राज्यासाठी प्रत्येक वर्षांच्या १ जानेवारी ते ३१ मार्च दरम्यान पुढील आर्थिक वर्षासाठीची सामायिक दरसूची तयार करेल व शासनास मान्यतेसाठी सादर करेल.
महाराष्ट्र सार्वजनिक बांधकाम नियम पुस्तिका - १९८४ अंतर्गत दरांची अनूसूची, परिच्छेद १८७ (पृष्ठ ७७ ते ७९) मधील तरतुदींचा अवलंब करून प्रारूप सामाईक दरसूची तयार करावी. सामाईक दसूचीमध्ये सामाविष्ट बार्बीचे दर व त्या दरांचे दर पृथ:करणाचे पुनर्विलोकन करणे व सुधारित करणे, तसेच क्षेत्रीय कामाच्या अनुषंगाने आवश्यकतेप्रमाणे नवीन बाबी समाविष्ट करणे व त्याचे दर निश्चित करणे. तसेच सामाईक दरसूची समितीकडून दरवर्षी खालील बाबींचा अंतर्भाव असलेला प्रस्ताव शासन मान्यतेसाठी सादर करणे आवश्यक राहील.
१) प्रारुप सामाईक दरसूची पुस्तिका २) प्रारुप सामाईक दरसूची दरपृथ:करण पुस्तिका ३) दरसूची/दरपृथ:करण तयार करणेसाठी वापरलेल्या संदर्भांची परिपूर्ण संदर्भ पुस्तिका ४) विभागाच्या प्रस्तावित दरसूचीमधील बाबनिहाय दरांसमवेत मागील वर्षाच्या दरसूचीमधील दरांशी तुलना करून तुलनात्मक दरवाढीचा (टक्केवारी) अहवाल सादर करणे ५) विभागाच्या प्रस्तावित दरसूचीमधील बाबनिहाय दरांसमवेत इतर विभाग (सार्वजनिक बांधकाम विभाग (PWD), महाराष्ट्र जीवन प्राधिकरण (MJP) व जलसंधारण विभाग (WCD)) व राज्या लगतच्या इतर राज्यांच्या प्रचलित दरसूचीमधील दरांशी तुलना करून तुलनात्मक दरवाढीचा (टक्केवारी) अहवाल सादर करणे ६) प्रस्तावित दरसूचीच्या प्रस्तावाच्या अनुषंगाने वाढीच्या कारणांसह विश्लेणात्मक अहवाल सादर करणे ७) विभागाच्या आवश्यकतेप्रमाणे दरसूचीशी संबंधीत Standard Specification तयार करणे ८) वेळोवेळी प्राप्त होणाऱ्या निवेदनांचा अभ्यास करुन योग्य तो निर्णय समितीमार्फत घेऊन शासन मान्यतेने दरसूचीत अंतर्भूत करणे.
९) या शासन निर्णयाच्या अनुषंगाने सामाईक दरसूची समितीकडून दरवर्षी ३१ मार्च पर्यंत परिपूर्ण प्रस्ताव तयार करून शासन मान्यतेनेसाठी सादर करणे आवश्यक राहील.
१०) सिंचन प्रकल्पासाठीचे वर्षनिहाय भाववाढ निर्देशांक दरसूचीत अंतर्भूत करणे ११) हे कायम स्वरूपीचे आदेश असल्याने या शासन निर्णयाप्रमाणे समितीचे दरवर्षीचे कामकाज करावयाचे असल्याने शासन स्तरावरून दरसूची तयार करण्यापूर्वी कोणतीही पत्रे निर्गमित केली जाणार नाहीत, कृपया याची नोंद घ्यावी.
सदर शासन निर्णय मा.मंत्री, जलसंपदा यांनी दिलेल्या सहमतीनुसार निर्गमित करण्यात येत आहे.
# Page 3