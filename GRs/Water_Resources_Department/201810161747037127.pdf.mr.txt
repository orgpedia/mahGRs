# Page 1
कार्यकारी अभियंता (स्थापत्य) यांच्या बदल्या व नियुक्त्या.
महाराष्ट्र शासन
जलसंपदा विभाग
शासन आदेश क्रमांकः एलटीएस-१११८/(३३६/२०१८)/आ.(वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
तारीख: १६ ऑक्टोबर, २०१८.
संदर्भ :- जलसंपदा विभाग, शासन आदेश क्र. एसएलएस-१११७/(३१८/२०१७)/भाग-२/आ.(वर्ग-१), दि.२१.०६.२०१८.
शासन आदेश : संदर्भाधीन शासन आदेशान्वये सहायक अभियंता श्रेणी-१ संवर्गातील श्री. रुक्मांगद प्रल्हाद
गरुड यांची कार्यकारी अभियंता (स्थापत्य) या पदावर पदोन्नती देऊन, त्यांची सविस्तर पदस्थापना मृद
व जलसंधारण विभागांतर्गत करण्याकरीता त्यांच्या सेवा मृद व जलसंधारण विभागामध्ये वर्ग करण्यात
आल्या होत्या. तथापि, अद्याप ही मृद व जलसंधारण विभागाने त्यांना सविस्तर पदस्थापना न दिल्याने
ते सध्या पदस्थापनेविना असून, त्यांनी जलसंपदा विभागातच पदस्थापना देण्याची विनंती केली आहे.
२. यास्तव, प्रशासकीय कारणास्तव, महाराष्ट्र शासकीय कर्मचाऱ्यांच्या बदल्यांचे विनियमन आणि
प्रतिबंध अधिनियम, २००५ मधील तरतुदीनुसार व सक्षम प्राधिकरणाच्या मान्यतेने श्री.गरुड यांची
जलसंपदा विभागातील कार्यकारी अभियंता (स्थापत्य) या संवर्गात खाली दर्शविल्याप्रमाणे सविस्तर
पदस्थापना करण्यात येत आहे:
-----------------------------------------------------------------------------------------------------------------------------------------------------------
|  | अ.क्र |  |  | अधिकाऱ्यांचे नाव |  |  | सध्या धारण करीत |  |  | बदलीने नियुक्तीचे पद |  |  | अभिप्राय |  |
|  |  | असलेले पद |  |  |
| १ | २ | ३ | ४ | ५ |
| १. | श्री.रुक्मांगद प्रल्हाद गरुड | पदस्थापनेविना | कार्यकारी अभियंता, माजलगाव कालवा विभाग  |  क्र.७, गंगाखेड (परभणी). | बदली अधिनियमातील कलम ४(५) नुसार रिक्त पदी. |
-----------------------------------------------------------------------------------------------------------------------------------------------------------
३. संबंधित वरिष्ठ अधिका-यांना कळविण्यात येते की, सदर नियुक्ती/पदस्थापना दिलेल्या
अधिका-यास आपल्या नवीन नियुक्तीच्या जागी हजर होण्यास तात्काळ कार्यमुक्त करावे.
तसेच, संबंधीत अधिकाऱ्यांना नवीन नियुक्तीच्या जागी हजर होण्यासाठी कोणत्या दिनांकास
कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत शासनास
doesttclass1.wrd@maharashtra.gov.in या ई-मेल आयडी त्वरित कळवावे.
# Page 2
शासन आदेश क्रमांक:एलटीएस-१११८/(३३६/२०१८)/आ.(वर्ग-१)
४. संबंधीत अधिकाऱ्यांना शासनाच्या पूर्वपरवानगीशिवाय कोणत्याही कारणास्तव रजा मंजूर करु नये.
तसेच म.ना.से. (रजा) नियम, १९८१ मधील नियम - ३० (सी) नुसार मूळ कार्यालयाने बदली झालेल्या
अधिकाऱ्याचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास, ते संबंधीत
अधिकाऱ्यांना मूळ पत्त्यावर नोंदणी पोच देय डाकेने परत करावेत. मूळ कार्यालयाकडे बदली झालेल्या
अधिकाऱ्यांचे रजेचे अर्ज पाठविल्यास सदर अर्जांची दखल घेण्यात येणार नाही.
५. सदरहू बदली आदेशानुसार तात्काळ नियुक्तीच्या ठिकाणी हजर न झाल्यास वा कोणत्याही
प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम
१९७९ मधील नियम २३ चे उल्लंघन करणारी असल्यामुळे, ती गैरवर्तणूक समजून त्यांचे विरुध्द
शिस्तभंगविषयक कारवाई करण्यात येईल, याची संबंधितांनी नोंद घ्यावी.