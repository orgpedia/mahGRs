# Page 1
मंगळवेढा उपसा सिंचन योजना ता.
मंगळवेढा जि. सोलापूर या योजनेच्या
अंदाजपत्रकास नव्याने प्रशासकीय मान्यता
मिळणेबाबत.
महाराष्ट्र शासन
जलसंपदा विभाग
शासन निर्णय क्र.संकीर्ण-२०१९/( १०१/२०१९)/भाग-१/जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १४ मार्च, २०२४
संदर्भ :
१)शासन निर्णय, जलसंपदा विभाग क्र.संकीर्ण-२०१३/(१३१/२०१३)/जसं (नि),
दि. ०६.०९.२०१४.
२)शासन निर्णय, जलसंपदा विभाग क्र. संकीर्ण-२०१४/(९६/१४) /जसं(आस्था), दि.
२३.११.२०१६
३)अधीक्षक अभियंता तथा सदस्य सचिव, राज्यस्तरीय तांत्रिक सल्लागार समिती-२ पुणे
पत्र क्र. /कोसंचिमं/कोसचिवि-४/मंगळवेढाउसिंयो/१२४३/२०२३ /
दि. १८.०८.२०२३.
४)कार्यकारी संचालक, महाराष्ट्र कृष्ट्णा खोरे विकास महामंडळ, पुणे यांचे पत्र जा.क्र.
मकृखोविम /०३/(१४८/२०२०)/प्रबां-१/०५२५३ दि.१२.०९.२०२३.
५)महाराष्ट्र जलसंपत्ती नियमन प्राधिकरण पत्र मजनिप्रा मकृखोविम/प्रमा/२०१४/
८५ /१७०, दि.१२.०३.२०२४.
प्रस्तावना :
मंगळवेढा तालुक्यातील सिंचनापासून वंचित असलेल्या ३५ गावांना सिंचनाच्या सुविधा
उजनी प्रकल्पामधून उपलब्ध होण्यासाठी या भागातील शेतकऱ्यांची आग्रही मागणी होती. मंगळवेढा
तालुक्यातील सदरील ३५ गावांपैकी ११ गावे म्हैसाळ योजनेत समाविष्ट्ट असून उर्वरीत २४ गावांसाठी
मंगळवेढा उपसा सिंचन योजनेस सन २०१३-१४ च्या दरसूचीवर आधारित रू. ५३०.०४ कोटी किंमतीस
दि. ६.९.२०१४ च्या शासन निर्णयानुसार प्रशासकीय मान्यता देण्यात आली.
मंगळवेढा उपसा सिंचन योजनेस प्रशासकीय मान्यता प्राप्त होऊन जवळपास ५ वर्षात काहीही
खर्च झाला नसल्याने विषयांकीत योजनेची यापूर्वी शासन निर्णय संदर्भ क्र.१ अन्वये प्रदान केलेली
प्रशासकीय मान्यता व्यपगत झाली आहे.
त्यानुसार मंगळवेढा उपसा सिंचन योजनेस नव्याने प्रशासकीय मान्यता देण्याचे शासनाच्या
विचाराधीन होते.
# Page 2
शासन निर्णय क्रमांकः संकीर्ण-२०१९/( १०१/२०१९)/भाग-१/जसंअ
शासन निर्णय :-
मंगळवेढा उपसा सिंचन योजना ता. मंगळवेढा जि.सोलापूर या योजनेस खालील अटींच्या
अधीन राहून जलसंपदा विभागाच्या सन २०२२-२३, सार्वजनिक बांधकाम विभागाच्या सन
२०२२-२३ च्या तसेच महाराष्ट्र जीवन प्राधीकरणाच्या सन २०२१-२२ च्या दरसूचीवर आधारित एकूण
रू. ६९७.७१ कोटी (रू. सहाशे सत्तयाण्णव कोटी एक्काहत्तर लाख फक्त) इतक्या किंमतीच्या
अंदाजपत्रकास प्रशासकीय मान्यता देण्यात येत आहे.
१.प्रकल्पास आवश्यक असलेल्या सर्व वैधानिक व तांत्रिक मान्यता प्राप्त केल्याखेरीज
प्रकल्पाचे बांधकाम सुरु करण्यात येऊ नये.
२.राज्यस्तरीय तांत्रिक सल्लागार समितीच्या छाननी अहवालातील मुद्यांची पूर्तता झाल्याची
खातरजमा करण्यात यावी.
३.आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात
समावेश करू नये.
४.प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय
स्तरावरील निर्णयास मान्यता गृहित धरली जाणार नाही. सदर प्रकल्पासाठी कोणत्याही
प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा
अतिरिक्त खर्च करू नये. तसेच, या संदर्भात प्रचलित शासन निर्णय, नियम, CVC ची
मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची
काटेकोरपणे अंमलबजावणी करावी.
५.संपूर्ण लाभक्षेत्रामध्ये पाणीवापर संस्था स्थापन करून सिंचन व्यवस्थापन पाणीवापर
संस्थेस हस्तांतरीत करावे.
६.प्रकल्प विहित वेळेत पूर्ण होऊन शेतकरी / लाभार्थी यांना लाभ होईल या दृष्ट्टीने नियोजन
करावे व अनुपयुक्त सिंचन क्षमता निर्माण होणार नाही, याबाबत दक्षता घ्यावी.
प्रकल्पाच्या उपशिर्षनिहाय तरतुदीचा गोषवारा परिशिष्ट्ट-१ मध्ये सोबत जोडला आहे.
सदर योजनेचा खर्च ४७०० ००९६ मोठे पाटबंधारे यावरील भांडवली खर्च, ८० सर्वसाधारण, १९०
सार्वजनिक क्षेत्रातील व इतर उपक्रमातील गुंतवणुका (०२) (०२) महाराष्ट्र कृष्ट्णा खोरे विकास
महामंडळास भाग भांडवली अंशदान(उर्वरीत महाराष्ट्र )(कार्यक्रम) ५४,गुंतवणुका आय-५ या
लेखाशिर्षाखाली खर्ची टाकावा.
सदर शासन निर्णय नियोजन व वित्त विभागाच्या अनुक्रमे अनौपचारीक संदर्भ क्र. १३०/२०२४,
दि. १२/०३/२०२४ व संदर्भ क्र.१३३/२०२४, दि. १३/०३/२०२४ अन्वये प्राप्त झालेल्या सहमतीने व मा.
मंत्रीमंडळाच्या दिनांक १३/०३/२०२४ रोजीच्या बैठकीत झालेल्या निर्णयानुसार निर्गमित करण्यात
येत आहे.
पृष्ट्ठ ४ पैकी २
# Page 3
शासन निर्णय क्रमांकः संकीर्ण-२०१९/( १०१/२०१९)/भाग-१/जसंअ
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4