# Page 1
किकवी पेयजल प्रकल्प, मौ.ब्राम्हणवाडे, ता.त्र्यंबकेश्वर,
जि.नाशिक या प्रकल्पाची विखंडीत केलेली निविदा मूळ
अटी व शतींनुसार पुनर्जिवीत करण्यास मान्यता देणेबाबत.
महाराष्ट्र शासन
जलसंपदा विभाग
शासन निर्णय क्रमांकः न्यायप्र-२०१८/प्र.क्र.४९/१८/मध्यम प्रकल्प,
मंत्रालय मुंबई ४०००३२
तारीख : ०७/१०/२०२४
वाचा:-
१)शासन निर्णय क्र.किकवी/२००९ (२७३/०९)/जसंअ, दि.२६/८/२००९
२)शासन निर्णय क्र.एसीबी-२०१६/ (प्र.क्र.१२५/१६)/खारभूमी, मंत्रालय, मुंबई
दिनांक २३/०९/२०१६
३) मा.उच्च न्यायालय, मुंबई यांचे रिट याचिका क्र.१३१३९/२०१७ मधील आदेश दि.०६ सप्टेंबर,
२०२२
४)कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे पत्र
क्र.गोमपाविम/तां-५/(धा-११/२०१९)/७३८४, दि.०९/०८/२०२३ व दि.०८.१२.२०२३
प्रस्तावना-
नाशिक जिल्यातील गंगापूर धरणाचे काम सन १९५४ मध्ये पूर्ण करण्यात आलेले असून,
धरण पूर्ण होवून ७० वषे झालेली असल्याने त्यामध्ये गाळसाठा मोठ्या प्रमाणात झालेला आहे. त्यामुळे
गंगापूर धरणाचा पाणीसाठा पुनस्र्थापित करण्यासाठी तसेच नाशिक शहरास भविष्ट्यात होणाऱ्या पाणी
टंचाईचा प्रश्न उद्भवणार नाही आणि शहराच्या मध्यातून वाहत असलेल्या गोदावरी नदीचे पुर नियंत्रण
करणे शक्य होईल या कारणास्तव गंगापूर धरणाच्या वरील बाजूस किकवी नदीवर पेयजल प्रकल्प
बांधण्यासाठी प्रस्तावित केलेला आहे.
२. जलसंपदा विभाग, शासन निर्णय दि.२६/८/२००९ अन्वये रु.२८३.५४ कोटी इतक्या खर्चाच्या
अंदाजपत्रकास प्रशासकीय मान्यता प्रदान करण्यात आली आहे. मुख्य अभियंता, (ज.सं.) उत्तर
महाराष्ट्र प्रदेश, नाशिक यांनी नोंदणी क्र. २५/२००९ जा.क्र.उमप्र /तां-१/२९४९/ २००९ दिनांक
२४/०७/०९ अन्वये रु.१६८.३३ कोटी रकमेस तांत्रिक मान्यता प्रदान केलेली असून कार्यकारी
संचालक, गोदावरी मराठवाडा पाटबंधारे विकास महामंडळ, औरंगाबाद यांनी निविदा बोलविण्यास
परवानगी दिलेली होती. दिनांक १३/०७/२००९ रोजी शासनाच्या संकेतस्थळावर सदर कामाची निविदा
प्रसिध्द करण्यात आलेली होती. कार्यकारी अभियंता, लघु पाटबंधारे बांधकाम विभाग, नाशिक यांनी
कंत्राटदार मे.रवासा कन्स्रक्शन, मुंबई यांना इरादा पत्र (Letter of Intent) दिले. सदरच्या इरादा
पत्रात निविदा शर्त क्र.६०, ६१ व ६२ नुसार कार्यारंभ आदेश देण्यापूर्वी वन व पर्यावरण विभागाकडून
तत्वत: मान्यता घेणे आवश्यक असल्याबाबत नमूद केले होते. त्यानुसार दिनांक २८/०२/२०१४ रोजी
केंद्र शासन, वन व पर्यावरण विभागाकडून प्रकल्पास तत्वत: मान्यता प्रदान करण्यात आली असून,
दिनांक १३/०८/२०१४ रोजी पर्यावरण विभाग, महाराष्ट्र शासन, यांच्या ७३ व्या बैठकीत किकवी
प्रकल्पास पर्यावरण मान्यता प्रदान करण्यात आली होती. कंत्राटदाराने निविदा अटींची पूर्तता केल्याने
# Page 2
शासन निर्णय क्रमांकः न्यायप्र-२०१८/प्र.क्र.४९/१८/मध्यम प्रकल्प,
त्यांना सदर कामाचे निविदा क्र. ब-१/ईडी/१४ सन २०१४-१५ अन्वये कार्यारंभ आदेश देण्यात आले.
तद्नंतर वन व पर्यावरण विभागाची तत्वत: मान्यता मिळवून दिल्यामुळे निविदा अटी व शर्तीनुसार
रु.३.४६ कोटी इतकी रक्कम (भाववाढीसह) कंत्राटदारास तिसरे चालू देयकापयंत अदा करण्यात
आलेली होती.
३. गृह विभाग मंत्रालय, मुंबई शासन पत्र दिनांक ३०/०७/२०१६ च्या शासन पत्रान्वये किकवी
पेयजल प्रकल्पातील गैरव्यवहारासंबधी उघड चौकशी करण्यास परवानगी देण्यात आलेली होती व
त्याअनुषंगाने लाचलुचपत प्रतिबंधक विभागाने याबाबत सविस्तर चौकशी सुरु केलेली होती. तसेच
शासन निर्णय क्र.एसीबी-२०१६/ (प्र.क्र.१२५/१६)/ खारभूमी, मंत्रालय, मुंबई दिनांक २३/०९/२०१६
अन्वये गुणवत्तेच्या आधारे परिस्थिती अनुरुप करारातील आणि Indian Contract Act १८७२ मधील
यथायोग्य कलमान्वये निविदा विखंडीत करण्यासंदर्भात उचित कार्यवाही करण्यात यावी, याबाबतचे
आदेश सदर शासन निर्णयामध्ये देण्यात आले होते. सदरच्या शासन निर्णयान्वये मे.रवासा कन्स्रक्शन,
मुंबई यांना निविदा कलम १५ (१) अन्वये निविदा स्थगितीची नोटीस कार्यकारी अभियंता, नांदूर मधमेश्वर
प्रकल्प विभाग, नाशिक या कार्यालयाचे इंग्रजी पत्र दि.०३/१२/२०१६ अन्वये कंत्राटदारास देण्यात
आली होती. त्याविरुध्द कंत्राटदाराने निविदा स्थगितीबाबत मा.उच्च न्यायालय, मुंबई येथे रिट याचिका
क्र.१३१३९/२०१७ दाखल केली.
४. कार्यकारी अभियंता, नांदूर मधमेश्वर प्रकल्प विभाग, नाशिक या कार्यालयाचे पत्र
दि.१६/०१/२०१८ अन्वये मे. रवासा कन्स्रक्शन, मुंबई यांना निविदा कलम १५ (१) अन्वये निविदा
स्थगित करणेबाबतची नोटीस देण्यात आली होती. रिट याचिका क्र.१३१३९/२०१७ मध्ये
दिनांक २८/०७/२०२२ रोजी झालेल्या सुनावणीत अपर पोलीस अधीक्षक, लाचलुचपत प्रतिबंधक
विभाग, नाशिक परिक्षेत्र, नाशिक यांचा किकवी प्रकल्पाच्या उघड चौकशी बाबतचा अहवाल त्यांचे पत्र
क्र. चौ. उघड/५९/ नाशिक/२०२२-१५८ दिनांक २७/०७/२०२२ अन्वये मा.उच्च न्यायालयात सादर
करण्यात आलेला होता. सदर अहवालात महासंचालक, लाचलुचपत प्रतिबंधक विभाग, महाराष्ट्र राज्य
मुंबई यांनी “प्रस्तुत उघड चौकशी प्रकरणात भविष्ट्यात मा. न्यायालयाने काही आदेश पारित केल्यास
सदर आदेशाच्या अधीन राहुन प्रस्तुत उघड चौकशी बंद करण्यात येत आहे.” असे नमूद करून पत्र
सादर केलेले आहे. तसेच मा.उच्च न्यायालय, मुंबई यांनी रिट याचिका क्र.१३१३९/२०१७ मध्ये
दि.०६.०९.२०२२ रोजी किकवी प्रकल्पाची विखंडीत केलेली निविदा मूळ अटी व शर्तीनुसार पुनर्जिवीत
करणेबाबत आदेश पारित केले आहे.
५. मा.उच्च न्यायालयाच्या आदेशाविरुध्द मा.सवोच्च न्यायालयात अपील दाखल करणे उचित
होणार नाही, असे अभिप्राय विधि व न्याय विभागाने दिलेले आहेत. प्रस्तुत प्रकरणी लाचलुचपत
प्रतिबंधक विभागाद्वारे बंद करण्यात आलेली चौकशी आणि मा.उच्च न्यायालयाचा दि.०६.०९.२०२२
रोजीचा निर्णय यांस अनुसरुन कार्यकारी संचालक, गोदावरी मराठवाडा पाटबंधारे विकास महामंडळ,
औरंगाबाद यांनी नियामक मंडळाच्या मान्यतेसह सादर केलेला “किकवी पयेजल प्रकल्पाची
विखंडीत / रद्द केलेली निविदा मूळ अटी व शर्तीनुसार पुनर्जिवीत करण्याबाबत प्रस्ताव”
मा.मंत्रीमंडळाच्या मान्यतेसाठी सादर करण्यात आला होता. सदर प्रस्तावास मा.मंत्रिमंडळाने
दि.०४/१०/२०२४ रोजीच्या बैठकीत मान्यता दिलेली आहे. तद्नुषंगाने किकवी पेयजल प्रकल्प, पृष्ट्ठ ५ पैकी २
# Page 3
शासन निर्णय क्रमांकः न्यायप्र-२०१८/प्र.क्र.४९/१८/मध्यम प्रकल्प,
मौ.ब्राम्हणवाडे, ता.त्र्यंबकेश्वर, जि.नाशिक या प्रकल्पाचे मातीधरण, सांडवा, पाणीपुरवठा कम विद्युत
विमोचक व त्याअनुषंगिक कामे, वन जमीन व पर्यावरणाच्या अंतिम मान्यतेसह बांधकाम करणे, या
कामाची विखंडीत केलेली निविदा मूळ अटी व शतींनुसार पुनर्जिवीत करणेसाठीच्या प्रस्तावास मान्यता
देण्याची बाब शासनाच्या विचाराधीन होती. त्यानुसार शासनाने आता, पुढील निर्णय घेतला आहे.
शासन निर्णय :-
मा.मंत्रीमंडळाच्या दिनांक ०४/१०/२०२४ रोजी संपन्न झालेल्या बैठकीमध्ये झालेल्या
निर्णयानुसार किकवी पेयजल प्रकल्प, मौ.ब्राम्हणवाडे, ता.त्र्यंबकेश्वर, जि.नाशिक या प्रकल्पाच्या
निविदा विखंडनाचा निर्णय रद्द करण्याबाबत शासन पुढील प्रमाणे आदेश देत आहे.
१.मा. उच्च न्यायालयाने याचिका क्रमांक १३१३९/२०१७ मध्ये ०६/०९/२०२२ रोजी दिलेल्या
आदेशाची यथोचित अंमलबजावणी गोदावरी मराठवाडा पाटबंधारे विकास महामंडळ,
औरंगाबाद महामंडळाला शक्य व्हावी, याकरीता मा. मंत्री परिषदेने किकवी पेयजल प्रकल्प,
मौ.ब्राम्हणवाडे, ता.त्र्यंबकेश्वर, जि.नाशिक संबंधित यापूर्वी दिनांक ३०.८.२०१६ रोजी घेतलेला
निर्णय रद्द करुन त्या अनुषंगाने जलसंपदा विभागाच्या दिनांक २३.०९.२०१६ रोजीचा निर्णय
उक्त प्रकल्पापुरता अधिक्रमित करण्यात येत आहे व यानुषंगाने किकवी पेयजल प्रकल्प,
मौ.ब्राम्हणवाडे, ता.त्र्यंबकेश्वर, जि.नाशिक या प्रकल्पाचे मातीधरण, सांडवा, पाणीपुरवठा कम
विद्युत विमोचक व त्याअनुषंगिक कामे, वन जमीन व पर्यावरणाच्या अंतिम मान्यतेसह बांधकाम
करणे, या कामाची विखंडीत केलेली निविदा मूळ अटी व शतींनुसार पुनर्जिवीत करण्यास
मान्यता देण्यात येत आहे.
२.उपरोक्त निर्णय खालील अटी व शर्तीच्या अधीन राहून घेण्यात येत आहे-
अ) वरील प्रकल्पाच्या कराराबाबत जी विखंडन नोटीस Indian Contract Act १८७२ व
करारातील तरतूदी यांचा परामर्श घेऊन देण्यात आली होती, त्या नोटीसीवर अंतिम निर्णय
करताना गोदावरी मराठवाडा पाटबंधारे विकास महामंडळाच्या नोटीस देणाऱ्या सक्षम
स्तरावरील अधिकारी यांनी स्वयंस्पष्ट्ट आदेश (speaking order) पारित करावेत.
ब) सदर निर्णय म्हणजे प्रकल्प कार्यान्वित करण्याच्या विविध टप्प्यांवर झालेल्या अनियमिततेस
मान्यता गृहित धरता येणार नाही.
क) या प्रकल्पाबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू
राहिल. सदर निर्णयामुळे विभागीय चौकशीस बाधा पोहोचणार नाही.
ड) सदर निविदेसाठी कोणत्याही प्रयोजनार्थ मंजूर प्रशासकीय मान्यता व सुधारित प्रशासकीय
मान्यतेच्या मर्यादेबाहेर जाऊन किंवा विहित कार्यपध्दतीनूसार अतिरिक्त दायित्वाच्या
मंजुरीशिवाय निधी वितरण अथवा अतिरिक्त खर्च करता येणार नाही.
पृष्ट्ठ ५ पैकी ३
# Page 4
शासन निर्णय क्रमांकः न्यायप्र-२०१८/प्र.क्र.४९/१८/मध्यम प्रकल्प,
ई) सदर निविदेचे काम प्राधान्याने पूर्ण करुन पाणीसाठ्याचा जास्तीत जास्त लाभ होईल
अशाप्रकारे उर्वरित कामांचे योग्य नियोजन करुन अंमलबजावणीची जबाबदारी क्षेत्रीय
अधिकाऱ्यांची राहील.
फ) केंद्र शासनाच्या वन व पर्यावरण विभागाने वन (संवर्धन) अधिनियम १९८० च्या
अंमलबजावणीसाठी दिनांक २८.३.२०१९ रोजी निर्गमित केलेल्या Handbook of guidelines
च्या अनुच्छेद १.१४ याचे पालन करणे बंधनकारक राहील. तसेच वन व पर्यावरण विभागाची
अंतिम मान्यता मिळण्यापूर्वीच्या कालावधीसाठी कंत्राटदारास कुठलेही विनावापर यंत्र सामग्री /
विनावापर मनुष्ट्यबळ अथवा इतर कारणासाठी दावा (Claim) करता येणार नाही व असे दावे
अनुज्ञेय असणार नाहीत.
३. सदर आदेश मा. मंत्रीमंडळाच्या दिनांक २५/०८/२०२४ व दिनांक ०४/१०/२०२४ रोजी संपन्न
झालेल्या बैठकीत घेतलेल्या निर्णयास अनुसरुन तसेच विधि व न्याय विभाग अनौ. संदर्भ क्र. No.८६७-
२०२२/E, dated ०६.०२.२०२३ रोजीच्या निदेशानुसार व नियोजन विभागाच्या अनौ संदर्भ
क्र.७/का.१४३३, दि.०९.०१.२०२४ आणि वित्त विभागाच्या अनौ संदर्भ क्र.५९/२०२४/व्यय-१२,
दि. २९.०१.२०२४ अन्वये दिलेल्या सहमतीने निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.inया संकेतस्थळावर
# Page 5