# Page 1
ठेव संलग्न विमा योजनेचा लाभ विनाविलंब अदा करणेबाबत.
महाराष्ट्र शासन
जलसंपदा विभाग
शासन परिपत्रक क्र. ठेवियो१०.१८/प्र.क्र.१७२/अर्थ-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक- ११ ऑक्टोबर, २०१८
वाचा: १.शासन परिपत्रक, सा.प्र.वि क्र. भनिनि १०९१/प्र.क्र.२६/९१/१३-अ, दिनांक २१.११.१९९२ २. शासन परिपत्रक, सा.प्र.वि क्र. भनिनि २००६/५६/प्र.क्र.७२/०६/१३-अ, दिनांक ७.११.२००७ ३.शासन परिपत्रक, जलसंपदा विभाग क्र. ठेवियो १००८/(२४९/२००८) अर्थ-१ दि.२६.५.२००८ ४. शासन पत्र क्र. ठेवियो १०.१२/(३८५/२०१२) अर्थ - १, दि. ५.१.२०१३.
परिपत्रक :
शासन सेवेत कार्यरत असलेल्या व निधन पावलेल्या भविष्य निर्वाह निधी वर्गणीदाराच्या वारसदारांना ठेव संलग्न विमा योजनेचा लाभ विनाविलंब मिळण्याच्या दृष्टीने प्रत्येक टप्प्यावर करावयाच्या
कार्यवाहीसाठीची कालमर्यादा संदर्भाधिन क्र.१ च्या परिपत्रकान्वये विहित करण्यात आली आहे. त्यानुषंगाने आवश्यक त्या सूचना सर्व नियंत्रक अधिकाऱ्यांना संदर्भ क्र ३ अन्वये देण्यात आल्या आहेत. तथापि काही कार्यालयप्रमुखांकडून या योजनेचा लाभ वर्गणीदारांच्या वारसदाराला दिला जात नाही अथवा तो विलंबाने दिला जात असल्याची बाब शासनाच्या निदर्शनास आल्याने शासनाने उपरोक्त संदर्भाधिन क्र.२ च्या परिपत्रकान्वये संदर्भाधिन क्र. १ च्या शासन परिपत्रकात दिलेल्या कालमर्यादा पाळण्याबाबत पुन:श्च सुचना देण्यात आल्या असल्या तरीही काही नियंत्रक अधिकाऱ्यांकडून ठेव संलग्न विमा योजनेअंतर्गत निधी मंजूर करुनही त्याचे लाभ वारसदारांना आर्थिक वर्ष संपुष्टात येईपर्यंत दिला जात नसल्याची व नंतर सदरचा निधी ३१ मार्च रोजी समर्पित करण्यात येतो असे निदर्शनास आले आहे.
सबब, सर्व नियंत्रक अधिकाऱ्यांनी व कार्यालय प्रमुखांनी मृत शासकीय कर्मचाऱ्यांच्या वारसदारांना ठेव संलग्न विमा योजनेखाली देय असलेली रक्कम विनाविलंब देण्याची कार्यवाही करावी अशा सूचना पुन्हा देण्यात येत आहेत. तसेच यापूर्वी संदर्भाधिन क्र. १ अन्वये विहित केलेली कालमर्यादा पाळली जाईल याची दक्षता घ्यावी अन्यथा या प्रकरणी विलंबास जबाबदार असणाऱ्या अधिकारी / कर्मचारी
यांचेविरुध्द शासकीय कर्तव्य पार पाडतांना होणाऱ्या विलंबास प्रतिबंध अधिनियम, २००५ अंतर्गत कार्यवाही करण्यात यावी.
# Page 2
शासन परिपत्रक क्रमांकः ठेवियो१०.१८/प्र.क्र.१७२/अर्थ-१
# Page 3