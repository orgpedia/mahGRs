# Page 1
बार्शी उपसा सिंचन योजना, ता. बार्शी जि. सोलापूर, द्वितीय सुधारित प्रशासकिय मान्यता प्रदान करणेबाबत.
महाराष्ट्र शासन
जलसंपदा विभाग,
शासन निर्णय क्र: सुप्रमा-०५२१/(प्र.क्र.१६२/२१)/मो.प्र-१
मादाम कामा मार्ग, हुतात्मा राजगुरु चौक,
मंत्रालय, मुबंई-४००००३२
दि. २३ जून २०२२
संदर्भ :- १) महाराष्ट्र कृष्णा खोरे विकास महामंडळ, पुणे निर्णय क्रमांक क्र. बार्शी/(२९६)/(१४४/९६)/ प्रशा- २/ दि. १०/१०/१९९६.
२) शासन निर्णय क्र. सुप्रमा -० ७०९/ (३८२/०९)/मोप्र-१, दि. २३/०९/२०११.
प्रस्तावना:
बार्शी उपसा सिंचन योजना ता. बार्शी जि . सोलापूर ही योजना महाराष्ट्र कृष्णा खोरे विकास महामंडळांतर्गत उर्वरित महाराष्ट्रर या प्रदेशामध्ये आहे. या योजनेचा उद्भव सिना नदीवरील सोलापूर जिल्हयातील माढा तालुक्यातील मौजे रिधोरे गावाजवळ अस्तित्वातील को.प. बंधा-यामधून आहे. सदर योजनेअंतर्गतच्या २.५९ अघफू) ७३.३५ दलघमी) पाण्याची तरतूद भीमा (उजनी) प्रकल्पाच्या जलनियोजनामध्ये आहे. या योजनेसाठी आवश्यक पाणी भीमा-सिना बोगद्याव्दारे सिना नदीमार्गे मौजे रिधोरे येथील अस्तित्वातील को. प. बं. मध्ये सोडून तेथून दोन टप्यात उचलून या योजनेव्दारे सोलापूर जिल्ह्यातील अवर्षणप्रवण माढा तालुक्यातील २४५० हेक्टर व बार्शी तालुक्यातील १२५५० हेक्टर असे एकूण १५००० हेक्टर अवर्षणप्रवण क्षेत्रास सिंचनाचा लाभ देणे प्रस्तावित आहे
बार्शी उपसा सिंचन योजना ता. बार्शी जि. सोलापूर, या योजनेस संदर्भ क्रमांक १ नुसार सन १९९५-९६ चे दरसुचीवर आधारीत रुपये १३१.३९ कोटी इतक्या रकमेस मूळ प्रशासकिय मान्यता देण्यात आली होती. तदनंतर संदर्भ क्र. २ नुसार सन २००८-०९ चे दरसुचीवर आधारीत रुपये ३०८.२९ कोटी इतक्या रकमेस प्रथम सुधारित प्रशासकिय मान्यता प्रदान केली होती.
कार्यकारी संचालक, महाराष्ट्र कृष्णा खोरे विकास महामंडळ, पुणे यांच्या दिनांक ०१/०४/२०२१ रोजीच्या सन २०१८-१९ च्या दरसूचीवर आधारीत रुपये ७६६.०९ कोटी किंमतीचा द्वितीय सुधारित प्रशासकिय मान्यतेचा प्रस्ताव मान्यतेस्तव शासनास सादर केला आहे. प्रकल्पाचे लाभव्यय गुणोत्तर १.४३ येत असुन आर्थिक परतावा दर ८.४३% इतका आहे. या सुधारित प्रस्तावास मान्यता देण्याची बाब शासनाच्या विचाराधीन होती.
शासन निर्णय:
बार्शी उपसा सिंचन योजना, ता. बार्शी, जि. सोलापूर सन २०१८-१९ च्या दरसूचीवर आधारीत रुपये ७६६.०९ कोटी (त्यापैकी रुपये ५९८.६१ कोटी कामाप्रीत्यर्थ, रुपये ६०.८० कोटी आस्थापना व रु. १०६.६८ कोटी भीमा सीना जोड कालवा तरतूद आहे.) किंमतीच्या द्वितीय सुधारित प्रकल्प अहवालास खालील अटीच्या अधीन राहून सुधारित प्रशासकिय मान्यता प्रदान करण्यात येत आहे.
१. राज्य स्तरीय तांत्रिक सल्लागार समितीच्या अहवालातील मुद्यांची पूर्तता करावी.
२. सदर प्रकल्पाचे उर्वरित काम नियोजित वेळेत व सुधारित प्रशासकिय मान्यता तरतुदीच्या मर्यादेत पूर्ण करण्यात यावे.
# Page 2
शासन निर्णय क्रमांकः सुप्रमा-०५२१/(प्र.क्र.१६२/२१)/मो.प्र-१
३. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करु नये.
४. भीमा (उजनी प्रकल्पाच्या एकूण ७९.१७ अघफु पाणी वापरासाठी महाराष्ट्र जलसंपत्ती नियमन प्राधिकरणाची मान्यता घेण्याची आवश्यकता नसल्याबाबत महामंडळाने खातरजमा करावी.
तसेच भीमा (उजनी) प्रकल्पाचा वापर हा कृष्णा पाणी तंटा लवादाच्या कलम ७ नुसारचा ७९.१७ अघफू पाणीवापराच्या मर्यादेतच राहील याची महामंडळाने दक्षता घ्यावी.
५. बार्शी उपसा सिंचन योजना, ता. बार्शी जिल्हा सोलापूर योजनेचे लागवडीलायक क्षेत्र २३२०० हे.
(१०,००० है पेक्षा जास्त आहे. तसेच ही योजना भीमा या आंतरराज्यीय (महाराष्ट्र कर्नाटक) नदीची उपनदी “सीना” वर आधारित असल्याने प्रकल्पास केंद्रीय जल आयोगाची मान्यता प्राथम्याने घेण्यात यावी.
६. बार्शी उपसा सिंचन योजना, ता. बार्शी जिल्हा सोलापूर प्रकल्पाच्या ७४.३२ हे. क्षेत्राचे भूसंपादन अद्यापही पूर्ण झालेले नाही. सदर भूसंपादनाची कार्यवाही तातडीने पूर्ण करावी.
७. राज्य तांत्रिक सल्लागार समिती (SLTAC) ने मुद्दा क्र. २७(१८) मध्ये नमूद केलेल्या मुद्द्यांची शर्त ३८ नुसार सर्व निविदासाठी देयकांची अदायगी करण्यापूर्वी निविदा अंतिम करण्यापूर्वी मुख्य अभियंत्यांनी खातरजमा करावी. तसेच चालू निविदांवर नव्याने शर्त ३८/ अतिरिक्त बाब दरसुची प्रस्तावित असल्याचे दिसून येते याबाबतची अदायगी करण्यापूर्वी त्यानुसारच्या आधिक्य व अतिरिक्त दायित्वास सक्षम स्तरावर मान्यता घेण्याची कार्यवाही करावी.
८. प्रगतीपथावरील निविदांची कामे प्राधान्याने पुर्ण करण्यात यावी. पाणीसाठ्याचा सिंचनाकरिता जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे/निविदा प्रक्रिया करण्यात यावी.
९. संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरीत करावे.
१०. बार्शी उपसा सिंचन योजना ता. बार्शी जि. सोलापूर या योजने करीता आवश्यक सविस्तर संकल्पचित्रे, सुधारित परिगणके व सर्वसाधारण आराखडे यास प्राधान्याने सक्षम स्तरावर मान्यता घ्यावी.
११. राज्य तांत्रिक सल्लागार समितीच्या अहवालातील मुद्दा क्रमांक १५ “योजनेची शिर्षकामे पुर्ण झाली असल्याने पाण्याचा लवकर व जास्तीत जास्त विनियोग होण्यासाठी कालव्याची तसेच वितरण व्यवस्थेची कामे सलगतेने पुर्ण करणे आवश्यक आहे. यानुषंगाने महामंडळाने प्राथम्याने नियोजन करून कामे करण्याची कार्यवाही करावी.
१२. शासनाने निर्देशित केल्याप्रमाणे बार्शी उपसा सिंचन योजना, ता. बार्शी जि. सोलापूर या प्रकल्पावर मार्च २०१९ अखेर रू ४.५४ कोटी जादा खर्च झालेला आहे. त्यातील १.८४ कोटी खर्चास शासनाची मान्यता प्राप्त नाही. सदर प्रकरणी जबाबदारी निश्चितीची कारवाई प्राधान्याने पूर्ण करावी.
१३. सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
पृष्ठ ४ पैकी २
# Page 3
शासन निर्णय क्रमांकः सुप्रमा-०५२१/(प्र.क्र.१६२/२१)/मो.प्र-१
१४. सदर प्रकल्पासंदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती / मान्यता शासन स्तरावरून प्रस्तुत प्रकल्पाबाबत दिलेली नाही.
१५. सुधारित प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
या प्रकल्पाच्या कामावर होणारा खर्च लेखाशीर्ष आय-५, ४७०१ मोठे व मध्यम पाटबंधारे प्रकल्प यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमातील गुंतवणुका (०२) विविध पाटबंधारे विकास महामंडळांना भाग भांडवली अंशदान (०२)/(०१) महाराष्ट्र कृष्णा खोरे विकास महामंडळास भाग भांडवली अंशदान (संगणक संकेतांक ४७०१ एच ६२९ अंतर्गत बार्शी उपसा सिंचन योजना या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
सदर शासन निर्णय, नियोजन विभाग अनौपचारीक संदर्भ क्रमांक ८३/२०२२/का.१४३४ व वित्त विभाग अनौपचारीक संदर्भ क्रमांक १७१/२२ का./व्यय-१२, नुसार दिलेल्या सहमतीने निर्गमित करण्यात येत आहे.
# Page 4