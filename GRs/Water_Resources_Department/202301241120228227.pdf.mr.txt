# Page 1
जलसंधारण विभागांतर्गातील कामांची चौकशी जलसपंदा विभागाच्या यंत्रणेमार्फत न करणेबाबत...
महाराष्ट्र शासन
जलसंपदा विभाग
शासन परिपत्रक क्र. संकीर्ण- १०२२/(प्र.क्र.३६६/२२)/मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २४ जानेवारी, २०२३.
वाचावे : १) पाटबंधारे विभाग, शासन निर्णय क्र. दक्षता-१०७९/१४२६, दक्षता-१ दि.२०/०८/१९८५.
२) जलसंपदा विभाग, शासन निर्णय क्र. संकीर्ण-२५९९/४७२/द.१ दि.०२/०२/२०००.
३) जलसंधारण विभाग, शासन निर्णय क्र.आस्थाप २०१६/प्र.क्र.८८ (भाग-९)/जल-२ दि.३१/०५/२०१७.
शासन परिपत्रक
जलसंपदा विभागातील भ्रष्टाचार, लाचलुचपत, गैरव्यवहार इत्यादी बाबत तक्रारींची चौकशी करणे आणि अशा गैरप्रकारांना आळा घालण्यासाठी राज्यांच्या एकूण सहा महसूल विभागात प्रत्येकी एक याप्रमाणे दक्षता पथके शासन निर्णय दि.२०/०८/१९८५ अन्वये निर्माण करण्यात आली आहेत. त्यानुसार जलसंपदा विभागामार्फत दक्षता व गुणनियंत्रणाची कामे यावर कार्यवाही करण्यात येते.
२. जलसंधारण विभाग, शासन निर्णय दि.३१/०५/२०१७ नुसार राज्यासाठी मृद व जलसंधारण आयुक्तालयाची स्थापना करण्याच्या प्रस्तावास राज्यमंत्रीमंडळाने मान्यता दिली असून जलसंधारण विभागाचे नाव मृद व जलसंधारण विभाग असे करण्याचा निर्णय घेण्यात आला आहे. मृद व जलसंधारण विभागाच्या सुधारीत व फेररचित आकृतीबंधात जलसंधारण विभागांतर्गत संपूर्ण राज्यासाठी १ मुख्य दक्षता व गुणनियंत्रण अधिकारी हे कार्यालय आणि त्यांच्या अधीनस्त ६ प्रादेशिक दक्षता व गुणनियंत्रण कार्यालये मंजूर करण्यात आली आहेत.
३. मुख्य दक्षता व गुणनियंत्रण अधिकारी स्वत: किंवा त्यांच्या अधिकाऱ्यामार्फत प्रादेशिक पथकाद्वारे किमान ५ टक्के कामे तपासणी करतील. तसेच मृद व जलसंधारण विभागाव्यतिरिक्त जलसंधारण कामांसाठी विविध विभागांना उपलब्ध करण्यात आलेल्या निधीच्या मर्यादेत त्या कामांचा आढावा घेणे, त्यामधील अनियमितता / गैरप्रकार याबाबत संबंधीत अधिकारी / कर्मचारी यांच्याविरुध्द म.ना.से. (शिस्त व अपील) नियमातील प्रचलित तरतूदीनुसार यथोचित प्रशासकीय कारवाई करणे याचे अधिकार मृद व जलसंधारण विभागास दिले आहेत.
४. मृद व जलसंधारण विभागाच्या शासन निर्णयाप्रमाणे शासन स्तरावरील चौकशी, शिस्तभंगविषयक प्रकरण, गुणनियंत्रणाच्या बाबतीतील राज्यातील चालू / चौकशीच्या कामांवर
# Page 2
शासन परिपत्रक क्रमांकः संकीर्ण-१०२२/(प्र.क्र.३६६/२२)/मोप्र-१
गुणनियंत्रण चाचण्या यावर कार्यवाही मृद व जलसंधारण विभागाचे मुख्य दक्षता व गुणनियंत्रण अधिकारी स्वत: किंवा त्यांचे अधिनस्त अधिकारी करणार आहेत. त्याअनुषंगाने जलसंधारण विभागांतर्गातील कामांची चौकशी जलसंपदा विभागाच्या यंत्रणेमार्फत करण्यात येऊ नये.