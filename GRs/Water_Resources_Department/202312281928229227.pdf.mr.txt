# Page 1
महाराष्ट्र अभियांत्रिकी (स्थापत्य) सेवा मुख्य परीक्षा - २०१९ मधील सहायक कार्यकारी अभियंता (स्थापत्य) या पदावरील पदस्थापनेबाबत.
महाराष्ट्र शासन
जलसंपदा विभाग
शासन निर्णय क्रमांक- नियुक्ती-२०२२/प्र.क्र.४८/आ (संनि)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २८ डिसेंबर, २०२३
शासन निर्णय
महाराष्ट्र लोकसेवा आयोग, मुंबई यांच्या क्रमांक : ३७४ (२)/स्थापत्य/२०१९/१९, दि.१५.०६.२०२२ च्या पत्रान्वये महाराष्ट्र अभियांत्रिकी (स्थापत्य) सेवा मुख्य परीक्षा-२०१९ च्या अंतिम निकालाच्या आधारे सहायक कार्यकारी अभियंता (स्थापत्य) या पदासाठी ७ उमेदवारांची नियुक्तीसाठी शासनास शिफारस केली होती.
त्यानुषंगाने सदरहू शिफारशीस अनुसरुन कागदपत्रांची पूर्तता केलेल्या सर्व उमेदवारांना सहायक कार्यकारी अभियंता (स्थापत्य) या पदावर समक्रमांक दि.०१.१२.२०२२ च्या शासन निर्णयान्वये दोन वर्षाच्या परिवीक्षाधीन कालावधीसाठी तात्पुरती नियुक्ती देण्यात आली आहे.
२. उपरोक्त नमूद दि.०१.१२.२०२२ च्या शासन निर्णयान्वये मेटा, नाशिक येथे सहायक कार्यकारी अभियंता (स्थापत्य ) या संवर्गात उपरोक्त नमूद ७ उमेदवार दिनांक ०२.०१.२०२३ रोजी प्रशिक्षणासाठी रुजू झाले आहेत.
सदरहू उमेदवारांचा एक वर्षाचा प्रशिक्षण कालावधी दि.३१.१२.२०२३ रोजी संपुष्टात येत आहे.
३. सदरहू उमेदवारांना दि. ०१.०१.२०२४ पासून महसूल विभाग वाटप नियम, २०२१ नुसार त्यांची पदस्थापना करणे आवश्यक आहे. महसूल विभाग वाटप नियम, २०२१ मधील तरतुदीनुसार शासन निर्णय दि.०१.१२.२०२२ अन्वये मेटा, नाशिक येथे प्रशिक्षणासाठी हजर झालेल्या ७ उमेदवारांना सहायक कार्यकारी अभियंता (स्थापत्य), गट-अ या पदासाठी महसूल विभाग वाटप व सविस्तर पदस्थापना “परिशिष्ट-अ” मध्ये दर्शविण्यात येत असून त्यांच्या पदस्थापनेत कोणताही बदल होणार नाही.
४. सहायक कार्यकारी अभियंता (स्थापत्य), गट-अ या पदावर महसूल विभाग वाटप झालेले उमेदवार ज्या दिवशी मेटा, नाशिक येथे प्रशिक्षणासाठी हजर झालेले आहेत तो दिनांक त्यांचा पदस्थापनेचा दिनांक समजण्यात यावा.
५. शासन निर्णय दिनांक ०१.१२.२०२२ च्या परि. ३ (१३) मध्ये नमूद केल्यानुसार अनुसूचित जाती व अनुसूचितमध्ये जमाती वगळता उर्वरित मागास प्रवर्गातील उमेदवारांचे उन्नत व व प्रगत गटात मोडत नसल्याबाबतचे प्रमाणपत्र संबंधित समितीकडून पडताळणीच्या अधीन राहून संबंधित उमेदवारांना सहायक कार्यकारी अभियंता (स्थापत्य) या पदावर तात्पुरती नियुक्ती देण्यात आली आहे. त्यानुषंगाने नियुक्ती देण्यात आलेल्या सर्व उमेदवारांचे पडताळणी अहवाल शासनास प्राप्त झाले आहेत.
६. समक्रमांक शासन निर्णय दिनांक ०१.१२.२०२२ मधील नियुक्ती संदर्भातील अन्य सर्व अटी व शर्ती कायम राहतील.
# Page 2
शासन निर्णय क्रमांकः नियुक्ती-२०२२/प्र.क्र.४८/आ (संनि)
# Page 3