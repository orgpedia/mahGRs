# Page 1
गट-अ आणि गट-ब (राजपत्रित) संवर्गातील अधिकाऱ्यांचे कार्यमूल्यमापन अहवाल “महापार” प्रणालीत नोंदविणेबाबत.
महाराष्ट्र शासन
जलसंपदा विभाग
शासन परिपत्रक क्रमांक: गोपअ-२०१८/(प्र.क्र.१८/२०१८)/गो.का.
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
तारीख: ११ जून, २०१८
वाचा : शासन निर्णय क्रमांक: सा.प्र. विभाग क्र. सीएफआर-१२१०/प्र.क्र.४७/२०१०/तेरा,दिनांक १ नोव्हेंबर,२०११.
शासन निर्णय क्रमांकः सा.प्र. विभाग क्र. सीएफआर-१२१७/प्र.क्र.१३१/ तेरा, दिनांक १५ डिसेंबर, २०१७.
शासन निर्णय क्रमांकः सा. प्र. विभाग क्र.सीएफआर-१२११/प्र.क्र.२५७/तेरा, दिनांक ७ फेब्रुवारी, २०१८.
शासन निर्णय क्रमांक्र: सा.प्र. विभाग क्र. सीएफआर-१२१८/प्र.क्र.८/तेरा, दिनांक ५ मार्च, २०१८.
शासन परिपत्रक क्रमांकः जलसंपदा विभाग, क्र.गोपअ-२०१७/(प्र.११०/१७)/गो.का., दि.१० एप्रिल, २०१८ शासन निर्णय क्रमांकः सा.प्र. विभाग क्र. सीएफआर-१२१७/प्र.क्र.१३१/तेरा,दिनांक ६ जून,२०१८.
शासनपत्र, समक्रमांक दि.१२ मार्च, २०१८
शासन परिपत्रक :
राज्य शासकीय अधिकारी/कर्मचारी यांचे गोपनीय अहवाल लिहिणे व जतन करणे याबाबत संदर्भ क्र.१ येथील सामान्य प्रशासन विभागाच्या दि.१/११/२०११ च्या शासन निर्णयान्वये मार्गदर्शक सूचना निर्गमित करण्यात आल्या आहेत. त्याचप्रमाणे, संदर्भ क्र.३ येथील सामान्य प्रशासन विभाग दिनांक ७ फेब्रुवारी, २०१८ च्या शासन निर्णयानुसार सर्वच अधिकारी व कर्मचारी यांच्या कार्यमूल्यमापन अहवालातील गुणांकनाच्या पध्दतीत एकसमानता असावी यासाठी कार्यमूल्यमापनाचे सुधारित नमुने विहित केले असून सन २०१७-१८ या प्रतिवेदन वर्षापासून गट-अ आणि गट-ब (राजपत्रित) संवर्गातील सर्व अधिकाऱ्यांचे कार्यमूल्यमापन अहवाल महापार या संगणक प्रणालीद्वारे ऑनलाईन पध्दतीने लिहिण्याबाबत तसेच गट-ब (अराजपत्रित) आणि गट-क यांचे कार्यमूल्यमापन अहवाल सुधारित नमुन्यात ऑफलाईन पध्दतीने लिहिण्याबाबत सूचित करण्यात आले आहे. संदर्भ क्र.४ येथील दिनांक ५ मार्च,२०१८ च्या शासन निर्णयान्वये अभियांत्रिकी सेवेतील गट-अ आणि गट-ब (राजपत्रित) अधिकाऱ्यांसाठी कार्यमूल्यमापनाचा स्वतंत्र नमुना प्रपत्र - ३ नुसार विहित करण्यात आला आहे.
आता सामान्य प्रशासन विभागाने शासन निर्णय, दिनांक ६ जून, २०१८ अन्वये निवडक १२ सेवामधील गट अ व गट ब (राजपत्रित) संवर्गातील राज्य शासकीय अधिकाऱ्यांचे सन २०१७-१८ या वर्षापासूनचे कार्यमूल्यमापन अहवाल ऑनलाईन पद्धतीने नोंदविण्याबाबत व अन्य सेवेतील गट अ व गट ब (राजपत्रित) अधिकाऱ्यांचे सन २०१७-१८ या प्रतिवेदन वर्षासाठीचे कार्यमूल्यमापन अहवाल ऑफलाईन पद्धतीने लिहिण्याबाबत निर्णय घेतला आहे. सदर निर्णयानुसार जलसंपदा विभागातील अभियांत्रिकी सेवेतील गट अ व गट ब (राजपत्रित) अधिकाऱ्यांचे कार्यमूल्यमापन अहवाल ऑफलाईन पद्धतीने लिहावयाचे आहेत. याअनुषंगाने संदर्भ क्र. ७ येथील शासनपत्रान्वये कळविण्यात आल्यानुसार जलसंपदा
# Page 2
शासन परिपत्रक क्रमांकः गोपअ-२०१८/(प्र.क्र.१८/२०१८)/गो.का.
विभाग मंत्रालय खुद्द येथील व क्षेत्रिय स्तरावरील प्रशासकीय (अकार्यकारी) पदावरील तांत्रिक अधिकारी यांचे कार्यमूल्यमापन अहवाल संदर्भ क्र.३ येथील शासन निर्णय, दि.०७.०२.२०१८ सोबतच्या परिशिष्ट-अ, प्रपत्र-१ मध्ये लिहिण्यात यावेत, तसेच इतर कार्यकारी पदावरील तांत्रिक अधिकारी यांचे कार्यमूल्यमापन अहवाल संदर्भ क्र.४ येथील शासन निर्णय, दिनांक ०५.०३.२०१८ सोबतच्या परिशिष्ट-अ, प्रपत्र-३ मध्ये लिहिण्यात यावेत.
सन २०१७–१८ या वर्षाचे कार्यमूल्यमापन अहवाल लिहिणे, प्रतिवेदन / पुनर्विलोकन आणि संस्करणाची कार्यवाही जुलै, २०१८ पूर्वी करण्याची दक्षता संबंधित कार्यालयाने घ्यावी. सदर कार्यमूल्यमापन अहवालाचे सुधारित नमुन्यातील फॉर्म शासकीय मुद्रणालयातून उपलब्ध करुन घेण्यात यावेत.
वरीलप्रमाणे सन २०१७-१८ साठी कार्यमूल्यमापन अहवाल ऑफलाईन पद्धतीने लिहावयाचे असले तरीही या कालावधीत संदर्भ क्र. ४ येथील दिनांक १० एप्रिल, २०१८ च्या शासन परिपत्रकानुसार दिलेल्या सूचनांनुसार, सर्व अधिकाऱ्यांचे शासकीय ई-मेल आयडी प्राप्त करुन घेणे, पार व्यवस्थापक यांची नियुक्ती करणे व संदर्भ क्र. २ मधील परिशिष्ट ड व परिशिष्ट इ मधील माहिती शासनास सादर करणे इ. बाबतची कार्यवाही त्वरित पूर्ण करण्यात यावी. उपरोक्त सर्व शासन निर्णय व शासन परिपत्रक महाराष्ट्र शासनाच्या वेबसाईटवर उपलब्ध आहेत. त्यांच्या प्रती वेबसाईटवरुन उपलब्ध करुन घेण्यात याव्यात व त्यातील सूचनांनुसार उचित कार्यवाही करावी.