# Page 1
टेंभू उपसा सिंचन योजना, ता. कराड, जि. सातारा या प्रकल्पास द्वितीय सुधारित प्रशासकीय मान्यता देणेबाबत..
महाराष्ट्र शासन
जलसंपदा विभाग
शासन निर्णय क्रमांक : टेंभू सुप्रमा-०४११/प्र.क्र.३०५/११/मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक:- ०४ फेब्रुवारी, २०१९.
संदर्भ:- १. शासन निर्णय क्र. टेंभू-१०९५/ १४२७/(३६१/९५)/ WRI, दि. १९/०२/१९९६.
२. महामंडळाचा निर्णय क्रमांक : महाकृखोविममं / एमपी-६ / (३८३ / २००२)/७१८ दि.२२/०१/२००४ प्रस्तावना : टेंभू उपसा सिंचन योजना हा प्रकल्प महाराष्ट्र कृष्णा खोरे विकास महामंडळांर्तगत “उर्वरीत महाराष्ट्र” या प्रदेशामध्ये आहे. टेंभू उपसा सिंचन प्रकल्पांतर्गत कृष्णा नदीवर टेंभू गावाजवळ बराज बांधून विविध टप्प्याव्दारे २२ अघफू पाणी उचलून योजनेव्दारे सातारा जिल्हयातील कराड तालुका (६०० हेक्टर), सांगली जिल्हयातील कडेगांव, खानापूर, तासगांव, आटपाडी व कवठेमहांकाळ तालुके (५९८७२ हेक्टर), तसेच सोलापूर जिल्हयातील सांगोला तालुका (२०००० हेक्टर) अशा एकूण ७ तालुक्यातील २४० गावातील ८०४७२ हे. क्षेत्रास ४५०.९० किमी लांबीच्या कालव्यांव्दारे सिंचनाचा लाभ देणे नियोजित आहे. प्रकल्पाच्या लाभक्षेत्रात समाविष्ट सांगली व सोलापूर जिल्हयातील संपूर्ण क्षेत्र (७९८७२ हे.) हे अवर्षण प्रवण भागातील आहे. याचा विचार करता प्रकल्पांतर्गत एकूण सिंचन क्षेत्रापैकी ९९.२५% सिंचन क्षेत्र अवर्षण प्रवण भागातील आहे.
प्रशासकीय मान्यता तसेच मंजूर प्रथम सु.प्र.मा.नुसार योजनेंतर्गतच्या लाभक्षेत्रास प्रचलित पध्दतीनुसार उघड्या कालव्याद्वारे सिंचनाचा लाभ देणे नियोजित होते. आता प्रस्तावित द्वितीय सु.प्र.मा.मध्ये प्रकल्पांतर्गत ८०४७२ हे. सिंचन क्षेत्रापैंकी ७५२०१ हे. क्षेत्रासाठीची वितरण व्यवस्था बंदिस्त नलिका पध्दतीने (upto average chak size १०० Ha) प्रस्तावित केलेली आहे. तसेच या ७५२०१ हे. क्षेत्रासाठीचे सिंचन करण्यासाठी योजनेचे पाणी विविध साठवण तलावात सोडणे नियोजित असून तेथून लाभार्थीने स्वखर्चाने पाण्याचा उपसा करून सिंचन करणे नियोजित आहे. या प्रकल्पासाठी कोयना(१८.४६ अ.घ.फु.), तारळी धरण (१.६७अ.घ.फु.) व वांग धरण (०.९७ अ.घ.फु.) तसेच कृष्णा नदीतील मान्सुनोत्तर प्रवाह (०.९० अ.घ.फु.) याव्दारे मिळून एकुण २२ अ.घ.फु. इतका पाणी वापर प्रस्तावित आहे.
# Page 2
शासन निर्णय क्रमांकः टेंभू सुप्रमा-०४११/प्र.क्र.३०५/११/मोप्र-१
प्रकल्पास शासनाने संदर्भ क्र.१ अन्वये सन १९९५-९६च्या दरसूचीवर आधारित रुपये १४१६.५९ कोटी इतक्या किंमतीस मूळ प्रशासकीय मान्यता प्रदान केली होती.
तद्नंतर महामंडळाने प्रकल्पास संदर्भ क्र.२ अन्वये सन २०००-०१ च्या दरसूचीवर आधारित रुपये २१०६.०९ कोटी इतक्या किंमतीस प्रथम सुधारित प्रशासकीय मान्यता प्रदान केली.
दरम्यानच्या कालावधीत दरसूचीतील दरात झालेली वाढ, भूसंपादनाच्या खर्चातील वाढ (विशेषतः नविन भूसंपादन कायद्यामुळे), संकल्पचित्रातील बदलामुळे झालेली वाढ, नविन / वगळलेल्या तरतूदी,अपुऱ्या तरतुदी व इतर कारणांमुळे झालेली वाढ तसेच अनुषंगिक खर्चामुळे (आस्थापना व हत्यारे संयंत्रे) प्रकल्प किंमतीत वाढ झाली. त्यामुळे महाराष्ट्र कृष्णा खोरे विकास महामंडळाने टेंभू प्रकल्पाचा द्वितीय सुधारित प्रशासकीय मान्यता प्रस्ताव शासनास मंजूरीस्तव सादर केला आहे.
टेंभू उपसा सिंचन योजनेच्या द्वितीय सुधारित प्रशासकीय मान्यतेच्या प्रस्तावाची राज्यस्तरीय तांत्रिक सल्लागार समितीने छाननी करून शासनाच्या निर्णयार्थ सादर केला आहे.
तसेच प्रकल्पाचा द्वितीय सुधारित प्रशासकीय मान्यता प्रस्ताव मंजूरी करिता मा. मंत्रीमंडळासमोर सादर करावा, असे नियोजन व वित्त विभागाने निर्देशित केले होते.
मा.मंत्रीमंडळाने बांधकामाची सद्य:स्थिती, किंमत वाढीची कारणमिमांसा, प्रकल्पाची उर्वरित कामे यांचा परामर्श घेऊन सातारा जिल्हयातील कराड तालुका, सांगली जिल्हयातील कडेगांव, खानापूर, तासगांव, आटपाडी व कवठेमहांकाळ तालुके, तसेच सोलापूर जिल्हयातील सांगोला तालुका अशा एकूण ७ तालुक्यातील २४० गावातील ८०४७२ हे. क्षेत्रास सिंचनाचा लाभ देण्याच्या अनुषंगाने प्रकल्पाचे काम पूर्णत्वास नेण्याच्या उद्देशाने, सन २०१६-१७ च्या दरसूचीवर आधारित रुपये ४०८८.९४ कोटी इतक्या किंमतीच्या द्वितीय सुधारित प्रकल्प अहवालास प्रशासकीय मान्यता देण्याचा जाणीवपूर्वक निर्णय घेतला आहे.
शासन निर्णय टेंभू उपसा सिंचन योजना, ता. कराड, जि. सातारा, या प्रकल्पाच्या सन २०१६-१७ दरसूचीवर आधारित रुपये ४०८८.९४ कोटी इतक्या किंमतीस (प्रत्यक्ष कामासाठी रुपये ३७२९.८२ कोटी व अनुषंगिक खर्च रुपये ३५९.१२ कोटी) खालील अटींच्या अधीन राहून द्वितीय सुधारित प्रशासकीय मान्यता प्रदान करण्यात येत आहे. प्रकल्पाच्या उपशिर्षनिहाय तरतुदींचा गोषवारा परिशिष्ट “अ” मध्ये सोबत जोडला आहे.
१) प्रकल्पाची किंमत कमी होण्याच्या दृष्टीने उर्वरित भूसंपादनासाठीच्या क्षेत्राबाबत भूसंपादन झालेल्या कामाचा विचार करुन किमान आवश्यक इतकेच क्षेत्राचे भूसंपादन करणेत यावे.
२) नवीन तरतूदी, अपुऱ्या तरतूदी व इतर अनुषंगिक बाबीबाबत आवश्यक तेवढी तरतूद ठेवण्यात यावी.
३) राज्यस्तरिय तांत्रिक सल्लागार समितीच्या अहवालातील मुद्यांची पुर्तता करावी.
४) संपूर्ण वन जमिनीसाठी केंद्र शासनाची विधीवत मान्यता सत्वर घेणेची दृष्टीने कार्यवाही करावी.
५) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
पृष्ठ ५ पैकी २
# Page 3
शासन निर्णय क्रमांकः टेंभू सुप्रमा-०४११/प्र.क्र.३०५/११/मोप्र-१
६) प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण करण्यात यावे.
७) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
८) सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
या प्रकल्पाच्या कामावरील खर्च मागणी क्र. आय - ५, मुख्य लेखाशीर्ष ४७०१ मोठे व मध्यम पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमातील गुंतवणूका, (०२) योजनांतर्गंत, (०२) (०१) महाराष्ट्र कृष्णा खोरे विकास महामंडळास भाग भांडवली अंशदान (उर्वरित महाराष्ट्र) (संगणक संकेतांक ४७०१ एच-२०८) अंतर्गत “टेंभू उपसा सिंचन योजना” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
सदर शासन निर्णय नियोजन विभाग अनौपचारीक संदर्भ क्र.१२०/१४३४.दि.०६/०८/२०१८ व वित्त विभाग अनौपचारीक संदर्भ क्र.२३५/व्यय-१२,दि.१७/१०/२०१८ अन्वये तसेच मा. मंत्रीमंडळाने दि.२०/१२/२०१८ रोजीच्या बैठकीत दिलेल्या मान्यतेनुसार निर्गमित करण्यात येत आहे.
# Page 4
# Page 5