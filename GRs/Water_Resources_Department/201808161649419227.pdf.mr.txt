# Page 1
जलसंपदा विभागाच्या अखत्यारितील धरणस्थळे व विश्रामगृहे बांधा - वापरा व हस्तांतरित करा (BOT) या तत्वावर खासगी यंत्रणांकडून विकसित करणे, व्यवस्थापन करणे यासाठी समितीचे संगठण करण्याबाबत.
महाराष्ट्र शासन
जलसंपदा विभाग
शासन आदेश क्र:- बीओटी -२०१८/ प्र.क्र.३१९/२०१८/सिं.व्य.(म).
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक:- १४ ऑगस्ट, २०१८.
प्रस्तावना :
राज्यात जलसंपदा विभागाअंतर्गत १३८ मोठे व २५५ मध्यम व २८६२ लघुपाटबंधारे प्रकल्प पूर्ण
झाले आहेत. यापैकी, अनेक धरणस्थळे सह्याद्री, सातपुडा इत्यादी डोंगररांगांत व निसर्गरम्य ठिकाणी असून
त्याठिकाणी पर्यटनस्थळे विकसित करण्यास मोठा वाव आहे. तसेच जलसंपदा विभागाअंतर्गत १४६
विश्रामगृहे महत्त्वाच्या ठिकाणी आहेत. जलसंपदा विभागांतर्गत असलेली धरणस्थळे व विश्रामगृहे बांधा
वापरा व हस्तांतरित करा (BOT) या तत्त्वानुसार विकसित केल्यास त्याद्वारे ग्रामिण भागात मोठ्या प्रमाणांत
पर्यटन विकसित होईल. त्याचबरोबर प्रकल्पग्रस्तांना व स्थानिक लोकांना रोजगाराच्या संधी निर्माण होऊ
शकतील. शिवाय, त्याद्वारे पाटबंधारे विकास मबामंडळांना महसूलाचा स्त्रोत निर्माण होऊ शकतो. त्यादृष्टीने
जलसंपदा विभागाच्या अखत्यारितील धरणस्थळे व विश्रामगृहे बांधा - वापरा व हस्तांतरित करा (BOT) या
तत्वावर खासगी यंत्रणांकडून विकसित करणे, व्यवस्थापन करणे यासाठी पुढील प्रमाणे समितीने संगठण
करण्यात येत आहे.
शासन आदेश:
-------------------------------------------------------------------
| १ | कार्यकारी संचालक, तापी पाटबंधारे विकास महामंडळ, जळगांव | अध्यक्ष |
| २ | मुख्य अभियंता, (जलसंपदा), पुणे. | सदस्य |
| ३ | मुख्य अभियंता, लाभक्षेत्र विकास प्राधिकरण, औरंगाबाद | सदस्य |
| ४ | मुख्य अभियंता, (जलसंपदा), नागपूर. | सदस्य |
| ५ | अधीक्षक अभियंता, ठाणे पाटबंधारे मंडळ, ठाणे. | सदस्य |
| ६  |  | अधीक्षक अभियंता, लाभक्षेत्र विकास प्राधिकरण, नाशिक | सदस्य सचिव |
-------------------------------------------------------------------
# Page 2
शासन आदेश क्रमांकः बीओटी -२०१८/ प्र.क्र. ३१९/२०१८/सिं.व्य.(म)
समितीची कार्यकक्षा:
(१) जलसंपदा विभागाच्या अखत्यारितील पर्यटनक्षम असलेल्या व विकसित करता येण्याजोग्या महत्त्वाच्या
धरणस्थळे/ विश्रामगृहांची प्राधान्यक्रमासह व विगतवारीसह सूची तयार करणे.
(२) बांधा – वापरा व हस्तांतरित करा (BOT) या तत्वावर खासगी यंत्रणांकडून धरण व विश्रांगृहे विकसित करणे व त्यांचे व्यवस्थापन करणे यासाठी जलसंपदा विभागाच्या धोरणांचा मसुदा तयार करणे.
(३) बांधा - वापरा व हस्तांतरित करा (BOT) या तत्वावर धरणस्थळे/ विश्रामगृहे विकसित करणे, व्यवस्थापन करण्याकरिता खासगी विकासकासमवेत करावयाचा करारनामा प्रकार व करारनाम्यातील अटी व शर्तीचा
मसुदा प्रारुप करारनामा मसुदा तयार करणे.
समितीची कार्यपध्दती व बैठका
जलसंपदा विभागाच्या विविध महामंडळांच्या अधिनियमांतील तरतुदी, राज्याच्या पर्यटन विभागाचे “महाराष्ट्र पर्यटन धोरण, २०१६” यातील तरतुदी, या विषया संबंधातील यापूर्वीचे शासन निर्णय, परिपत्रके, धरणांच्या जलविद्युत प्रकल्पांच्या सुरक्षेसंबंधी बाबी, नौकानयनाबाबतची मार्गदर्शक सूचना व अनुषंगिक
बाबींचा अभ्यास करुन धोरण मसुदा शासनास सादर करणे.
समितीच्या बैठकीच्यावेळी पर्यटन विभाग, सार्वजनिक बांधकाम विभाग, गृह विभाग, महसूल व वन विभाग यांच्या अधिकाऱ्यांना आवश्यकतेनुसार आमंत्रित करावे.
समितीचा कार्यकाळ
उपरोक्तप्रमाणे समितीने शासनास अहवाल सादर करण्याचा कालावधी ३० दिवसांचा राहिल.
सर्व महामंडळांना निर्देशित करण्यात येते की, उक्त समितीने मागितलेली माहिती तात्काळ उपलब्ध करुन द्यावी.
# Page 3