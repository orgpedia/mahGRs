# Page 1
कार्यकारी संचालक, विदर्भ पाटबंधारे विकास महामंडळ, नागपूर यांच्या कार्यालयातील नियत अस्थायी आस्थापनेवरील पदांना दिनांक ०१.०३.२०२३ ते ३१.०८.२०२३ पर्यंत मुदतवाढ देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: मुदतवाढ - २०२३/प्र.क्र.११६/मो.प्र.२
मंत्रालय, मुंबई - ४०० ०३२.
दिनांक : २१.०३.२०२३.
पहावे : १. शासन निर्णय, पाटबंधारे विभाग, मंत्रालय, मुंबई क्र.आढावा १००२/(३३५/२००२)आ(प्रशि), दि.०६/०२/२००३.
२. शासन निर्णय क्रमांक - मुदतवाढ २०२२/प्र.क्र.३०८/मोप्र-२, दिनांक ०७.१०.२०२२.
३. विदर्भ पाटबंधारे विकास महामंडळ, नागपूर यांचे पत्र क्रमांक-९६४/विपाविम/काआ-३(१)/ महामंडळ १० पदे/ मुदतवाढ / २०२३, दिनांक ०३.०२.२०२३.
४. वित्त विभागाचा शासन निर्णय क्र पदनि २०१६/प्र.क्र.८/१६/आ.पु.क., दि.०८.०२.२०२३.
प्रस्तावना :
संदर्भ क्र. १ येथील शासन निर्णयान्वये जलसंपदा विभागाच्या अधिपत्याखालील क्षेत्रिय आस्थापनेचा आढावा व आकृतीबंध निश्चित करण्यात आलेला आहे. संदर्भ क्र.२ च्या शासन निर्णयान्वये कार्यकारी संचालक, विदर्भ पाटबंधारे विकास महामंडळ, नागपूर यांच्या कार्यालयातील नियत अस्थायी आस्थापनेवरील १० पदांना दिनांक २८.०२.२०२३ पर्यंत मुदतवाढ देण्यात आली आहे. संदर्भ क्रमांक ४ च्या वित्त विभागाचे शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच यापूर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढ देण्याचे अधिकार देण्यात आले आहेत.
शासन निर्णय : आता संदर्भीय क्र. ३ अन्वये कार्यकारी संचालक, विदर्भ पाटबंधारे विकास महामंडळ, नागपूर यांनी प्रस्तावित केल्यानुसार सोबतच्या परिशिष्ट- अ मधील नियत अस्थायी आस्थापनेवरील १० पदांना दिनांक ०१.०३.२०२३ ते दि. ३१.०८.२०२३ पर्यंत चालू ठेवण्यास खालील अटींचे अधिन राहून मुदतवाढ देण्यात येत आहे.
१) उपरोक्त सर्व पदे विभागाने प्रस्तावित केलेल्या कालावधीत कार्यरत असतील.
२) रुपांतरीत अस्थायी आस्थापनेवरील पदे कर्मचारी कार्यरत असे पर्यंत चालू राहतील.
३) सदर पदे आकृती बंधानुसार मंजूर असतील.
# Page 2
शासन निर्णय क्रमांकः मुदतवाढ - २०२३ / प्र.क्र.११६/मो.प्र.२
४) उपरोक्त सर्व पदे व्यपगत झालेली नसतील.
५) यानंतर शासनास सादर करण्यात येणारे विहित प्रपत्र प्रमाणपत्र त्या त्या कालावधीच्या दिनांकासहीत प्रस्ताव विहित प्रपत्र, प्रमाणपत्रासह, रुपांतरीत अस्थायी आस्थापनेवरील पदांचे नावे व सेवानिवृत्तीच्या दिनांकसह सादर करण्यात यावेत.
यावर होणारा खर्च “ मागणी क्रमांक आय-५, मुख्य लेखाशीर्ष ४७०१ मोठे व मध्यम पाटबंधारे यावरील भांडवली खर्च, ८०, सर्वसाधारण, १९०, सार्वजनिक क्षेत्रातील व इतर उपक्रमांना कर्जे, (०४ ) विविध पाटबंधारे विकास महामंडळाना भागभांडवली अंशदान (वेतन), (०४)(०२) विदर्भ पाटबंधारे विकास महामंडळास भागभांडवली अंशदान (अनिवार्य ) ( संगणक संकेतांक (४७०१ आय १७१ ) ( दत्तमत)" या लेखाशिर्षाखाली खर्ची टाकावा व त्याखालील मंजूर अनुदानातून भागवावा.
हे आदेश वित्त विभाग, शासन निर्णय क्र. पदनि २०१६/प्र.क्र.८/१६/आ.पु.क., दिनांक ०८.०२.२०२३ अन्वये विभागास दिलेल्या प्राधिकारानुसार निर्गमित करण्यात येत आहे.
# Page 3