# Page 1
यांत्रिकी संघटनेमार्फत करण्यात येणारी द्वार निर्मिती /उभारणी/दुरुस्ती इत्यादी कामे बाहय अभिकरणामार्फत न करता यांत्रिकी विभागाकडे असलेल्या दापोडी व इतर प्रादेशिक कर्मशाळेमार्फत करणेबाबत.
महाराष्ट्र शासन
जलसंपदा विभाग
शासन निर्णय क्रमांक : संकीर्ण १०१४/ (प्र.क्र.१५८/२०१४)/यांत्रिकी
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १५ जून, २०१८
वाचा :- १) वित्त विभाग, शासन परिपत्रक क्र.पदनि २०१०/८४/१०/विसु-१, दि.२७/९/२०१० २) शासनाचे पत्र क्र.संकीर्ण २०१३(प्र.क्र.३१६/१३)/यांत्रिकी, दि.२१/१/२०१४
३) शासन निर्णय क्रमांक : संकीर्ण १०१४/ (प्र.क्र.१५८/२०१४)/यांत्रिकी, दि.२८/१०/२०१४
प्रस्तावना :
यांत्रिकी संघटनेमार्फत करण्यात येणा-या कामकाजामध्ये सुधारणा करण्याच्या दृष्टीकोनातून व जास्तीत जास्त कामे यांत्रिकी संघटनेच्या उपलब्ध असलेल्या दापोडी व व विविध प्रादेशिक कर्मशाळेमार्फत केली जावीत या अनुषंगाने संदर्भ क्र. ३ च्या शासन निर्णयान्वये यांत्रिकी संघटनेमार्फत खात्यांतर्गत उपलब्ध असलेली साधनसामुग्री, उपकरणे, कुशल / अकुशल कामगार वापरुन यांत्रिकी संघटनेच्या दापोडी व इतर विविध प्रादेशिक कर्मशाळेमध्ये विविध कामे करणे बंधनकारक राहील असे निर्देश देण्यात आले आहेत. तसेच एखादी बाब उपलब्ध यंत्रसामुग्री, मनुष्यबळ इ. यांचा वापर करुन करणे शक्य नसेल तर याबाबतचा सविस्तर अहवाल शासनाकडे सादर करुन शासनाची पूर्वपरवानगी घेऊन सदरील काम बाहय अभिकरणामार्फत (Outsourcing) करण्यास हरकत नसल्याचे नमूद करण्यात आले आहे. मागील ५-६ वर्षांमध्ये यांत्रिकी संघटनेमार्फत करण्यात येणाऱ्या कामांच्या पध्दतींमध्ये आवश्यक मनुष्यबळाअभावी बदल झाल्याचे दिसून येत असून काही कामे बाहय अभिकरणामार्फत करुन घेण्यात येत आहेत. तसेच शासनाच्या धोरणानुसार वित्त विभाग, परिपत्रक दि.२७/९/२०१० मधील सूचना क्र.६ मध्ये शासकीय कार्यालयातून वर्षानुवर्षे केली जाणारी, पण सध्याच्या बदललेल्या स्थितीत जी सहजपणे बाहेरुन करुन घेता येतील अशी कामे शासकीय कर्मचाऱ्यांकडून करुन घेण्याऐवजी ती शक्यतो बाहय यंत्रणेकडून (Outsourcing द्वारे) करण्याचे पर्याय अवलंबवावेत' असे निर्देश देण्यात आले आहेत. तसेच यांत्रिकी विभागाकडे सेवानिवृत्तीच्या कारणामुळे उपलब्ध असणारे कुशल मनुष्यबळ हे कमी होत आहे त्यामुळे शासन निर्णय दिनांक २८/१०/२०१४ मध्ये अंशत: सुधारणा करण्याची बाब शासनाच्या विचाराधीन होती.
शासन निर्णय : मुख्य अभियंता (यांत्रिकी ) यांच्या अंतर्गत सक्षम प्राधिकारी यांनी दिनांक २८/१०/२०१४ च्या शासन निर्णयानुसार बाहय अभिकरणाद्वारे कामे करतांना सार्वजनिक बांधकाम विभाग, शासन निर्णय क्र. विअसु २०१५/प्र.क्र.२१८/इमारती -२, दिनांक १६/१२/२०१५ नुसार महाराष्ट्र सार्वजनिक बांधकाम नियम पुस्तिका १९८४ मधील परिशिष्ट ४२ खालील वित्तीय अधिकारांनुसार सा.बां नियमावली परिशिष्ट ४२ मधील अनुक्रमांक १३ व सा.बां.वि च्या नियम पुस्तिकेतील परिच्छेद १३५ नुसार कामाचे तुकडे / विभागणी न करता कामांना तांत्रिक मान्यता देण्याची कार्यवाही करावी.
# Page 2
शासन निर्णय क्रमांकः संकीर्ण १०१४/ (प्र.क्र.१५८/२०१४)/यांत्रिकी
२. यंत्र सामुग्री- परिचालन, देखभाल व दुरुस्ती कामे बाहय अभिकरणामार्फत करतांना सार्वजनिक बांधकाम नियमावली परिशिष्ट ४२ मधील अनुक्रमांक ५७ मधील परिच्छेद ३९२ नुसार सक्षम प्राधिकाऱ्यांनी कार्यवाही करावी. सदर कामे बाहय अभिकरणामार्फत करतांना सर्व निविदा कामांना मुख्य अभियंता (यांत्रिकी), जलसंपदा विभाग, नाशिक यांची निविदा मागविण्यापूर्वी मान्यता घेण्यात यावी. तसेच कामास अनुदान / निधी उपलब्ध नसल्यास कोणत्याही परिस्थितीत निविदा विषयक कार्यवाही करण्यात येऊ नये व मंजूर रकमेपेक्षा कामाचे दायित्व वाढता कामा नये. यंत्रसामुग्रीसाठी असलेल्या वार्षिक मंजूर अनुदानाच्या अधीन राहून; संयंत्रे परिचालन, देखभाल व दुरुस्तीच्या कामांसाठी होणारा प्रत्यक्ष खर्च हा शासन मान्य यंत्रवापर दरसूचीतील तासानुसार केलेल्या तरतूदीपेक्षा जास्त होत असल्यास बाहय अभिकरणामार्फत करावयाच्या सदर कामांस शासनाची मान्यता घेण्यात यावी. निविदा बोलविण्यापूर्वी सदरचे काम यांत्रिकी विभागाकडील उपलब्ध संयत्रे व मनुष्यबळातून करणे शक्य होत नसल्याबाबतचे प्रमाणपत्र संबंधित अधीक्षक अभियंता व मुख्य अभियंता यांनी देणे अनिवार्य राहील.
३. उपसा सिंचन योजना निर्मिती व उभारणी, त्यांचे परिचालन, देखभाल व दुरुस्ती कामे तसेच द्वारे व उच्चालक- निर्मिती, उभारणी, परिचालन, देखभाल व दुरुस्ती कामे बाहय अभिकरणामार्फत करण्यापूर्वी मुख्य अभियंता (यांत्रिकी) यांनी सर्व कामांच्या प्रापणसूचीस संबंधित कार्यकारी संचालक यांची मान्यता घ्यावी.
किंबहुना या सर्व कामांचा समावेश महामंडळाच्या संबंधित आर्थिक वर्षाच्या कार्यकारी संचालक यांनी मान्यता दिलेल्या प्रापणसूचीत असणे अनिवार्य असेल. अशी कामे यांत्रिकी संघटनेने सार्वजनिक बांधकाम नियमावलीनुसार अंदाजपत्रकास प्रथम तांत्रिक मान्यता देऊन निविदा प्रक्रियेद्वारेच पूर्ण करावीत. ही कामे महामंडळाची Deposit Works कामे समजण्यात येतील, त्यानुसार त्यांचा लेखा ठेवण्यात यावा.
४. वरील निर्देश यांत्रिकी संघटनेमार्फत केल्या जाणाऱ्या सर्व प्रकारच्या कामांसाठी असून जास्तीत जास्त कामे यांत्रिकी संघटनेमार्फत खात्यांतर्गत उपलब्ध असलेल्या साधन सामुग्री, उपकरणे, कुशल / अकुशल मनुष्यबळ वापरुन यांत्रिकी संघटनेच्या दापोडी व इतर विविध प्रादेशिक कर्मशाळेमध्ये करणे बंधनकारक राहील. बाहय अभिकरणाद्वारे कामे करणे हा अपवाद आहे, नियम नव्हे याची यांत्रिकी विभागाने नोंद घ्यावी.
# Page 3