# Page 1
अधीक्षक अभियंता, अमरावती पाटबंधारे प्रकल्प मंडळ, अमरावती अधिनस्त कार्यकारी अभियंता, अमरावती प्रकल्प बांधकाम विभाग क्र. १, अमरावती अंतर्गत तीन उपविभागीय कार्यालयातील नियत अस्थायी व रुपांतरीत अस्थायी आस्थापनेवरील पदांना दिनांक ०१/०९/२०२२ ते दिनांक २८/०२/२०२३ पर्यंत मुदतवाढ देणेबाबत.
महाराष्ट्र शासन
जलसंपदा विभाग
शासन निर्णय क्रमांक : मुवाढ-२०२२/(३२२/२०२२)/लपा
मंत्रालय, मुंबई ४०० ०३२
दिनांक :- २९.०९.२०२२
पहावे : : १) शासन निर्णय क्रमांक मुवाढ-२०२२/(७४/२०२२)/लपा, दिनांक : २१/०३/२०२२.
२) वित्त विभाग शासन निर्णय क्र. पदनि २०१६/प्र.क्र. ८/१६/आ.पु.क., दि. १८.०८.२०२२ ३) अधीक्षक अभियंता, अमरावती पाटबंधारे प्रकल्प मंडळ, अमरावती यांचे पत्र क्र.३००१/आस्था ३/मुदतवाढ/२०२२, दि.३०.०८.२०२२
प्रस्तावना: संदर्भाधीन क्र.१ चे शासन निर्णयान्वये अधीक्षक अभियंता, अमरावती पाटबंधारे प्रकल्प मंडळ, अमरावती अधिनस्त कार्यकारी अभियंता, अमरावती प्रकल्प बांधकाम विभाग क्र. १, अमरावती अंतर्गत तीन उपविभागीय कार्यालयातील नियत अस्थायी आस्थापनेवरील ४९ पदांना व रुपांतरीत अस्थायी आस्थापनेवरील ०१ पदास दि. ३१/०८/२०२२ पर्यंत मुदतवाढ देण्यात आली होती. संदर्भ क्र.२ चे वित्त विभागाचे शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच यापुर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दि. ०१.०९.२०२२ ते दि. २८.०२.२०२३ पर्यंत मुदतवाढ देण्याचे अधिकार देण्यात आले आहेत.
शासन निर्णय: संदर्भ क्रमांक ३ अन्वये प्रस्तावित केल्यानुसार सोबतच्या परिशिष्ट “अ”, आणि “ब” मध्ये दर्शविल्याप्रमाणे अधीक्षक अभियंता, अमरावती पाटबंधारे प्रकल्प मंडळ, अमरावती अधिनस्त कार्यकारी अभियंता, अमरावती प्रकल्प बांधकाम विभाग क्र. १, अमरावती अंतर्गत तीन उपविभागीय कार्यालयातील नियत अस्थायी आस्थापनेवरील ४९ पदांना व रुपांतरीत अस्थायी आस्थापनेवरील ०१ पदास दि. ०१.०९.२०२२ ते दि.२८.०२.२०२३ पर्यंत खालील अटींचे अधिन राहून मुदतवाढ देण्यात येत आहे.
१) रुपांतरीत अस्थायी आस्थापनेवरील पदे, सदर कर्मचारी कार्यरत असेपर्यंत चालु राहतील.
२) उपरोक्त पदे विभागाने प्रस्तावित केलेल्या कालावधीत कार्यरत असतील.
३) मुदतवाढ मंजुरी द्यावयाची नियत अस्थायी पदे विहित आकृतीबंधातील असावीत व ही पदे सहा महिन्यांपेक्षा अधिक कालावधीसाठी रिक्त/व्यपगत झालेली नसतील.
४) अधीक्षक अभियंता, अमरावती पाटबंधारे प्रकल्प मंडळ, अमरावती यांच्या कार्यालयाने उपलब्ध करुन दिलेल्या प्रस्तावामधील पदांची संख्या/पदांमधील घट/पदांमधील वाढ / सेवानिवृत्ती इ.
माहिती अंतिम/अचूक आहे असे गृहित धरुन त्यांचे मागणीनुसार पदांना मुदतवाढ देण्यात येत आहे.
५) या सर्व पदांचा पुढील मुदतवाढीचा प्रस्ताव विहित प्रपत्रात प्रमाणपत्रासह विनाविलंब सादर करण्यात यावा.
# Page 2
शासन निर्णय क्रमांकः मुवाढ-२०२२/(३२२/२०२२)/लपा
या शासन निर्णयान्वये मुदतवाढ देण्यात आलेल्या पदांपैकी नियत अस्थायी आस्थापनेच्या पदांचा वेतनाचा खर्च “मागणी क्र. आय - ५, मुख्य लेखाशीर्ष ४७०२ लहान पाटबंधारे यावरील भागभांडवली खर्च (८०) सर्वसाधारण, १९०, सार्वजनिक क्षेत्रातील व इतर उपक्रमातील गुंतवणुका (००), (००) (०५), विदर्भ पाटबंधारे विकास महामंडळास भागभांडवली अंशदान (४७०२ ५१०१)”(लहान पाटबंधारे) (कार्यक्रम) या लेखाशीर्षाखाली तसेच रुपांतरीत अस्थायी आस्थापनेच्या पदांचा वेतनाचा खर्च “मागणी क्र. आय - ५, मुख्य लेखाशीर्ष ४७०१ मोठे व मध्यम पाटबंधारे यावरील भांडवली खर्च (८०) सर्वसाधारण, १९० सार्वजनिक क्षेत्रातील व इतर
उपक्रमातील गुंतवणुका, (०४) विविध पाटबंधारे विकास महामंडळांना भागभांडवली अंशदान (०४) (०२) विदर्भ पाटबंधारे विकास महामंडळास भागभांडवली अंशदान (अनिवार्य) (४७०१ आय १७१) ” या लेखाशीर्षाखाली
खर्ची टाकावा व त्या खालील मंजूर अनुदानातुन भागवावा.
हा निर्णय वित्त विभागाच्या शासन निर्णय पदनि २०१६/प्र.क्र.८/१६/आ.पु.क.,दि.१८.०८.२०२२ अन्वये प्रशासनिक विभागाला प्रदान केलेल्या अधिकारांचा वापर करुन निर्गमित करण्यात येत आहे.
# Page 3
# Page 4