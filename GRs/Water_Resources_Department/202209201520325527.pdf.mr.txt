# Page 1
सवनस तुंबाड, ता.खेड, जि. रत्नागिरी या योजनेच्या नुतनीकरणाच्या अंदाजपत्रकास प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांकः खाभूयो - २०२२/(प्र.क्र.०६)/खारभूमी
मंत्रालय, मुंबई - ४०० ०३२.
दिनांक:- २० सप्टेंबर, २०२२
पहावे- मुख्य अभियंता, जलसंपदा विभाग, कोंकण प्रदेश, मुंबई यांचे पत्र क्र. मुअकोप्र / खाभूयो-२०२० / सवनस- तुंबाड / खारभूमी / तां- ३/१९४, दिनांक १३/०१/२०२२.
प्रस्तावना: सवनस तुंबाड, ता.खेड, जि.रत्नागिरी ही योजना जगबुडी नदीच्या तीरावर दाभोळ खाडीवर आहे.
सवनस तुंबाड, ता.खेड, जि. रत्नागिरी ही योजना रत्नागिरी जिल्हातील खारभूमी विकास योजनेच्या बृहत आरखड्यात समाविष्ट आहे. तसेच केद्रिय पर्यावरण व वन मंत्रालय, नवी दिल्ली यांचे कडील पत्र जा. क्र. जे १७०११/३२/२००१ /आय - ३/दिनांक २२/८/२००३ अन्वये सागरी नियमन कायदा, १९९१ मधून सूट दिलेल्या कोकणातील एकूण ५७५ (रत्नागिरी जिल्हातील १७० खारभूमी योजना) खारभूमी योजनांध्ये सदर योजनेचा समावेश आहे. सदरहू योजना बोर्डकालीन असून सन १९६८ मध्ये योजनेचे देखभाल दुरुस्तीचे काम पूर्ण करण्यात आले आहे. सदर योजना पूर्ण होऊन ५३ वर्षाचा कालावधी लोटला आहे. सदर योजनेमुळे ५७ हेक्टर क्षेत्र पुनःप्रापीत होणार आहे. योजनेच्या बांधाची एकूण लांबी १९४० मीटर आहे, तसेच या योजनेवर सा. क्र. ३६० मी.६६० मी. व १४७० मी वर अशा ३ उघाड्या आहेत.
सदर योजनेचे काम करुन ५३ वर्षाचा कालावधी लोटल्यामुळे तसेच वारंवार होणाऱ्या भरतीमुळे खारे पाणी प्रापण क्षेत्रात शिरुन शेत जमिनीचे नुकसान होत असल्याने, बृहत आराखडयात समाविष्ट असलेल्या योजनेचे काम करुन मिळावे अशी सुचना स्थानिक आमदार यांनी केल्यानुसार तसेच योजनेवरील खारभूमी लाभार्थी शेतकरी यांनी योजनेचे काम करुन मिळावे अशी मागणी केलेली आहे. योजनेचा पुन:प्रापित क्षेत्रानुसार प्रतिहेक्टरी खर्च रु. ३,२८,४१६/- इतका येत असून तो सध्याच्या प्रचलित आर्थिक मापदंड रु. ३,५८,०२०/- पेक्षा कमी आहे. सदर योजना मापदंडात बसते.
मुख्य अभियंता, जलसंपदा विभाग, कोकण प्रदेश, मुंबई यांच्याकडून संदर्भाधीन पत्रान्वये प्राप्त झालेला सवनस तुंबाड, ता. खेड, जि. रत्नागिरी या खारभूमी योजनेच्या नूतनीकरणाच्या कामास प्रशासकीय मान्यता देण्याचा प्रस्तावास मुख्य अभियंता यांनी शासनास शिफारस केलेली आहे. त्यानुसार सदर प्रस्ताव शासनाच्या विचाराधीन होता. सदर प्रस्तावासंदर्भात शासनाने पुढीलप्रमाणे निर्णय घेतला आहे.
शासन निर्णय : सवनस तुंबाड, ता.खेड, जि.रत्नागिरी या योजनेच्या नूतनीकरणाच्या कामास खारभूमी विभागाच्या सन २०१९-२० या वर्षाच्या दरसूचीवर आधारित अंदाजित रूपये १,८७, १९,७१८/- (रुपये एक कोटी सत्त्याऐंशी लक्ष एकोणीस हजार सातशे अठरा फक्त) एवढया रक्कमेस याव्दारे प्रशासकीय मान्यता प्रदान करण्यात येत आहे.
मुख्य कामाकरिता रुपये १,२४,८४,०७६/- (रुपये एक कोटी चोवीस लक्ष चौऐशी हजार शहात्तर फक्त) व
# Page 2
शासन निर्णय क्रमांकः खाभूयो २०२२/ प्र.क्र.०६/खारभूमी
अनुषंगिक कामाकरिता रुपये १२,४८,४०८/- (रुपये बारा लक्ष अठ्ठेचाळीस हजार चारशे आठ फक्त), GST करीता रू. १४,९८,०८९/- (रुपये चौदा लक्ष अठ्ठाण्णव हजार एकोणनव्वद फक्त), गौण खनिज करिता रू.३३,६४,३०४/- लक्ष (रुपये तेहत्तीस लक्ष चौसष्ट हजार तीनशे चार फक्त) अशी तरतूद असून तरतुदींचा उपशीर्षवार गोषवारा सोबतच्या परिशिष्टामध्ये देण्यात आले आहे. सदरील प्रशासकीय मान्यता पुढील अटींच्या अधीन राहून देण्यात येत आहे.
१) योजनेच्या कामावरील खर्च मागणी क्रमांक आय-५, मुख्य लेखाशिर्ष “४४०२ मृद व जलसंधारण यावरील भांडवली खर्च (१०२) मृद संधारण (०१) खार जमीन योजना (०१) बांधकामे (योजनांतर्गत) (४४०२०३८४)” या लेखाशीर्षाखाली खर्ची टाकावा व तो मंजूर अनुदानातून भागविण्यात यावा.
२) शासन निर्णय, जलसंपदा विभाग, दिनांक २२.६.२०१५ मधील परिच्छेद क्र. २(१) व २(२) मधील तरतुदींनुसार खारभूमी योजनेचे बांधकाम सुरु करण्यापूर्वी लाभधारकांनी सहकारी संस्था स्थापन करावी व खारभूमी योजना पूर्ण करण्यासाठी पुन: प्रापित क्षेत्रातील लाभधारकांकडून प्रकल्पातील सहभाग म्हणून रुपये ५००/- प्रती हेक्टर खर्च (किमान रुपये २००/- रोख व रुपये ३००/- मजूरीच्या स्वरुपात किंवा रोखीने) घेण्यात यावा. योजनेचे काम पूर्ण झाल्यानंतर योजना देखभाल व दुरुस्तीसाठी त्यांच्याकडे हस्तांतरित करणे आवश्यक राहील.
३) सदर कामासाठी विहित मार्गाने तरतूद अर्थसंकल्पित केल्याशिवाय त्यावर खर्च केला जाणार नाही याची दक्षता घेण्यात यावी.
४) योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरणे याची सर्वस्वी जबाबदारी संबंधीत क्षेत्रिय कार्यालयांची राहील ५) या कामाकरीता पर्यावरण विषयक तसेच इतर सर्व वैधानिक मान्यता घेतल्यानंतरच प्रत्यक्ष काम सुरु करावे.
६) सदर प्रशासकीय मान्यता म्हणजे प्रकल्प कार्यान्वयीत करण्याच्या विविध टप्प्यांवर झालेल्या अनियमिततेस मान्यता असल्याचे गृहित धरता येणार नाही. सदर प्रशासकीय मान्यता देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास सदर प्रशासकीय मान्यता प्रदान केल्याने ती नियमीत झालेली आहे असे गृहीत धरता येणार नाही.
७) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी. सदर प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहोचणार नाही.
८) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपद्धती यांची काटेकोरपणे अंमलबजावणी करण्यात यावी.
९) सदर प्रकल्पाच्या प्रस्तावित प्रशासकीय मान्यतेमध्ये अंतर्भूत किंमतीला तांत्रिक मान्यता प्राप्त करून घ्यावी.
१०) संपूर्ण प्रकल्प हा सदर प्रशासकीय मान्यता किंमतीच्या मर्यादेत पूर्ण करावा.
सदरहू शासन निर्णय, वित्त विभाग, क्रमांक विअप्र-१०१३/प्र.क्र.३०/२०१३/ विनियम भाग-२, दिनांक १७.०४.२०१५, भाग पहिला, उपविभाग तीन, अनुक्रमांक ४, परिच्छेद क्रमांक २७ (२) अन्वये प्रशासकीय विभागास प्रदान करण्यात आलेल्या अधिकारानुसार आंतरवित्त सल्लागार व सह सचिव तसेच नियोजन विभागाच्या (कार्यासन-१४३४) यांच्या अनौपचारिक संदर्भ क्र.६५/२०२२, दिनांक २६/०४/२०२२ नुसार दिलेल्या सहमतीने निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः खाभूयो २०२२/ प्र.क्र.०६/खारभूमी या योजनेस प्रदान करण्यात आलेली प्रशासकीय मान्यता या विभागातील ( लपा) कार्यासनातील नोंदवहीत २३८ या अनुक्रमांकावर नोंदविण्यात आली आहे.
# Page 4