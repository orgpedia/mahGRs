# Page 1
मुख्य अभियंता (यांत्रिकी), जलसंपदा विभाग, नाशिक अंतर्गत जनाई शिरसाई उपसा सिंचन (यांत्रिकी) विभाग, अहमदनगर या विभागीय कार्यालयाचे नाव बदलण्याबाबत
महाराष्ट्र शासन
जलसंपदा विभाग
शासन निर्णय क्रमांक:- आढावा-२०१९/प्र.क्र. ७६/२०१९/आस्था.(पुनर्रचना) मादाम कामा मार्ग हुतात्मा राजगुरू चौक,
मंत्रालय, मुंबई- ४०० ०३२
दिनांक :- ०१ जानेवारी, २०२०
वाचा:- १) जलसंपदा विभाग, शासन निर्णय, क्रमांक : आढावा२०१६/प्र.क्र.२२१/२०१६/आ.(प्रशि), दि.११/०४/२०१७
प्रस्तावना :
मुख्य अभियंता (यांत्रिकी), जलसंपदा विभाग, नाशिक या प्रदेश कार्यालयांतर्गतच्या अधीक्षक अभियंता, यांत्रिकी मंडळ, पुणे यांच्या अधिनस्त असलेले कार्यकारी अभियंता, जनाई शिरसाई उपसा सिंचन (यांत्रिकी) विभाग, अहमदनगर या विभागीय कार्यालयांतर्गत अहमदनगर जिल्हयातील यांत्रिकी स्वरुपाची कामे केली जातात. त्यामुळे कामाच्या बदलत्या स्वरुपानुसार विभागाच्या नावात बदल करण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णय -:
मुख्य अभियंता (यांत्रिकी), जलसंपदा विभाग, नाशिक या प्रदेश कार्यालयांतर्गत अधीक्षक अभियंता, यांत्रिकी मंडळ, पुणे यांच्या अधिनस्त असलेल्या कार्यकारी अभियंता, जनाई शिरसाई उपसा सिंचन (यांत्रिकी ), विभाग, अहमदनगर या विभागीय कार्यालयाचे नाव बदलून कार्यकारी अभियंता, यांत्रिकी विभाग, अहमदनगर असे बदलण्यास खालील अटींच्या अधीन राहून मान्यता देण्यात येत आहे.
१. सदर विभागीय कार्यालयाच्या मुख्यालयात, कार्यप्रकारात व रचना यामध्ये कोणताही बदल होणार नाही.
२. नावात बदलामुळे कोणताही अतिरिक्त खर्च शासनावर पडणार नाही.
३. मुदतवाढीचे प्रस्ताव सादर करताना कार्यालयाच्या नावात आवश्यक तो बदल करून मुदतवाढीचे प्रस्ताव शासनास सादर करावेत.
४. कार्यालयाच्या नावात बदल झाल्याने नवीन नावानुसार पुन्हा “नियंत्रक अधिकारी” व “आहरण व संवितरण अधिकारी” घोषित करण्यात यावे.
५. कार्यालयाच्या नावात झालेले बदल दिनांक ०१/०१/२०२० पासून अंमलात आणावेत.
२. उपरोक्त प्रमाणे नावात होणाऱ्या बदलाबाबतची आवश्यक ती सर्व कार्यवाही संबंधित कार्यालयांनी करावी.
# Page 2
शासन निर्णय क्रमांकः आढावा-२०१९/प्र.क्र.७६/२०१९/आस्था.(पुनर्रचना)