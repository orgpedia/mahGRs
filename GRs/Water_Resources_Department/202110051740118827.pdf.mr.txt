# Page 1
पेढी बॅरेज उसिंयो मध्यम प्रकल्प, तालुका - जिल्हा अमरावती प्रथम सुधारीत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०२१/(प्र.क्र.१३६/२१)/ मध्यम प्रकल्प
मंत्रालय, मुंबई-४०० ०३२.
दिनांक :- ०५ ऑक्टोबर, २०२१.
संदर्भ:- १) कार्यकारी संचालक, विदर्भ पाटबंधारे विकास महामंडळ, नागपूर महामंडळ निर्णय विपाविम/६/२०११/प्रमा/(४४/२००८) २००८ दि.३०.०४.२००८
२) कार्यकारी संचालक, विदर्भ पाटबंधारे विकास महामंडळ, नागपूर, यांचे पत्र जा.क्र. २८४८/कातां ७/पेढी बॅरेज सुप्रमा / २०२१
दिनांक १९/०५/२०२१
प्रस्तावना: पेढी बॅरेज उसिंयो मध्यम प्रकल्प, तालुका - जिल्हा - अमरावती येथे पेढी नदीवर ४.६५
दलघमी क्षमतेचे धरण बांधणे प्रस्तावित आहे. सदर प्रकल्प हा मा. राज्यपाल यांच्या सिंचन
अनुशेष अंतर्गत असून तो विदर्भ पाटबंधारे विकास महामंडळांतर्गत अमरावती या प्रदेशांतर्गत
आहे. प्रकल्पाव्दारे अमरावती जिल्हयामधील अमरावती तालुक्यातील २२३२ हे. क्षेत्र
सिंचनाखाली आणण्याचे नियोजित आहे.
पेढी बॅरेज उसिंयो प्रकल्पास महामंडळ निर्णय विपाविम//६/२०११/प्रमा/(४४/२००८)
२००८ दि.३०.०४.२००८ अन्वये रु.६२.७६ कोटी रकमेस प्रशासकीय मान्यता देण्यात आली
होती.
दरम्यानच्या काळात दरसूचीतीलवाढ, भूसंपादन किंमतीतील वाढ, संकल्पचित्रातील
बदल, इत्यादी कारणांमुळे प्रकल्पाच्या किंमतीत वाढ झाल्यामुळे कार्यकारी संचालक, विदर्भ
पाटबंधारे विकास महामंडळ, नागपूर यांचे संदर्भ क्रमांक २ अन्वये सन २०१८-१९ चे दरसूचीवर
आधारीत रुपये ३६१.६१ कोटी किंमतीचा प्रथम सुधारित प्रशासकीय मान्यतेचा प्रस्ताव
मान्यतेस्तव शासनास सादर केला आहे. प्रकल्पाचे लाभ व्यय गुणोत्तर ०.६३ येत असून प्रकल्प
आर्थिक मापदंडात बसत नाही.
# Page 2
शासन निर्णय क्रमांकः सुप्रमा-२०२१/(प्र.क्र.१३६/२१)/ मध्यम प्रकल्प
सदर प्रकल्पाची प्रस्तावित प्रथम सुधारित प्रशासकीय मान्यता किंमत रूपये ३६१.६१
कोटी प्रथम नव्याने प्रशासकीय मान्यता किंमत रूपये ६२.७६ कोटी च्या तुलनेत रूपये २९८.८५
कोटीने जास्त आहे. किंमत वाढीची प्रमुख कारणे पुढीलप्रमाणे आहेत :
--------------------------------------------
| अनुक्रमांक | बाब | वाढ (रुपये कोटी) |
| १ | दरसूचीतील बदलामुळे झालेली वाढ | ५३.४९ |
| २ | जादा दराची निविदा स्विकृतीमुळे वाढ | १०.२५ |
| ३ | भूसंपादनाच्या किंमतीतील वाढ | १२८.२९ |
| ४ | संकल्पचित्रातील वाढ | ३३.३५ |
| ५ | अपुऱ्या तरतुदींमुळे झालेली वाढ | ४.५० |
| ६ | इतर कारणांमुळे झोलली वाढ | ५८.३७ |
| ७ | अनुषंगिक खर्चात झालेली वाढ | १०.६० |
|  | एकूण वाढ | २९८.८५ |
--------------------------------------------
प्रकल्पाचा संकल्पित एकूण पाणीसाठा ४.६५ दलघमी असून एकूण पाणीवापर ०९.७२
दलघमी इतका आहे. अमरावती जिल्हयामधील अमरावती तालुक्यातील २२३२ हे. क्षेत्रास
सिंचनाचा लाभ होणार आहे.
सदर प्रस्ताव नियामक मंडळाच्या दिनांक १२/०४/२०२१ रोजीच्या बैठकीत विचारार्थ
सादर करण्यात आला. नियामक मंडळाने सदर प्रस्ताव मा. मंत्रीमंडळाच्या विचारार्थ सादर
करण्याच्या सूचना दिल्या.
त्यानुसार दिनांक १५/०९/२०२१ रोजीच्या मा. मंत्रीमंडळ बैठकीत सदर प्रस्ताव
विचारार्थ सादर करण्यात आला. मा. मंत्रीमंडळाने बांधकामाची सद्य:स्थिती, किंमतवाढीची
कारणमीमांसा इ. बाबींचा परामर्श घेऊन पेढी बॅरेज उसिंयो मध्यम प्रकल्पाच्या सन २०१८-१९
दरसूची वर आधारित रुपये ३६१.६१ कोटी किंमतीच्या प्रथम सुधारित प्रकल्प अहवालास
प्रशासकीय मान्यता देण्याचा निर्णय घेतला आहे.
पृष्ठ ७ पैकी २
# Page 3
शासन निर्णय क्रमांकः सुप्रमा-२०२१/(प्र.क्र.१३६/२१)/ मध्यम प्रकल्प शासन निर्णय :
शासनाच्या या निर्णयाव्दारे पेढी बॅरेज उसिंयो मध्यम प्रकल्पाच्या सन २०१८-१९
दरसूची वर आधारित रुपये ३६१.६१ कोटी (रुपये तीनशे एकसष्ठ कोटी एकसष्ठ लक्ष फक्त)
किंमतीच्या प्रथम सुधारित प्रकल्प अहवालास प्रशासकीय मान्यता प्रदान करण्यात येत आहे.
उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली प्रथम सुधारित प्रशासकीय मान्यता मध्यम प्रकल्प
कार्यासनाच्या नोंदवहीमध्ये अनुक्रमांक ०७/२०२१ वर नोंदवण्यात आली आहे.
३. सदर प्रकल्पाचे काम नियोजित वेळेत व सुधारित प्रशासकीय मान्यता तरतुदीच्या
मर्यादेत पूर्ण करण्यात यावे.
४. या प्रकल्पाच्या कामावर होणारा खर्च मुख्य लेखाशीर्ष आय-५, ४७०१ मोठे व मध्यम
पाटबंधारे प्रकल्प यावरील भांडवली खर्च, १९०- सार्वजनिक क्षेत्रातील व इतर उपक्रमातील
गुंतवणूका (०२) योजनांतर्गत, (०२) (०१) विदर्भ पाटबंधारे विकास महामंडळ, नागपुर भाग
भांडवली अंशदान (४७०१-एच ७२९) या लेखाशिर्षाखाली टाकावा व त्याखालील मंजूर
अनुदानातून भागविण्यात यावा.
५. सदर प्रथम सुधारित प्रशासकीय मान्यता खालील अटींच्या अधीन राहून देण्यात येत
आहे.
i) राज्यस्तरीय तांत्रिक सल्लागार समितीने तांत्रिक छाननी अहवालात मुद्दा क्र. २७ मध्ये नमूद केलेल्या मुद्यांची पुर्तता करण्यात यावी.
ii) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येणार नाही.
iii) प्रगतीपथावरील निविदांची कामे प्राधान्याने पूर्ण करण्यात येवून पाणीसाठ्याचा सिंचना करिता जास्तीत जास्त लाभ होईल अशा प्रकारे उर्वरित कामांचा प्राधान्यक्रम निश्चित करून त्यानुसार कामे/निविदा प्रक्रिया करण्यात येईल.
iv) सदर प्रकल्पासाठी कोणत्याही प्रयोजनार्थ मंजूर प्रथम सुधारित प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्त अधिकार
पृष्ठ ७ पैकी ३
# Page 4
शासन निर्णय क्रमांकः सुप्रमा-२०२१/(प्र.क्र.१३६/२१)/ मध्यम प्रकल्प मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात येईल.
v) प्रकल्पाचे काम नियोजना नुसार पूर्ण करण्यात येईल.
vi) सदर प्रकल्पास केंद्रीय जल आयोगाची मान्यता प्राप्त करुन घेण्यात येईल.
vii) राज्य तांत्रिक सल्लागार समिती (SLTAC) यांच्या छाननी अहवालातील मुद्दा क्र.
२७ मध्ये नमुद अटी तसेच पेढी बॅरेज मध्यम प्रकल्प ता. जि. अमरावती प्रकल्पाच्या प्रथम सुधारित प्रशासकीय मान्यता प्रस्तावा संदर्भात वर नमुद केलेल्या सर्व अटींची वेळेवर पुर्तता होत असल्याची संपूर्ण जबाबदारी विदर्भ पाटबंधारे विकास महामंडळ, नागपूर यांची राहील.
६. सदर शासन निर्णय, नियोजन विभाग, अनौपचारीक संदर्भ क्रमांक १०६/२०२१/का.
१४३४. दिनांक ०१/०७/२०२१ तसेच वित्त विभाग अनौपचारीक संदर्भ दिनांक २६/०७/२०२१ यांच्या सहमतीने व मा. मंत्रीमंडळाच्या दिनांक १५/०९/२०२१ रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 5
# Page 6
# Page 7