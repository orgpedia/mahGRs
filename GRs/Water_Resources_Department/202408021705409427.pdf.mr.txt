# Page 1
विशेष दुरूस्ती /विस्तार व सुधारणा/पूर
संरक्षक कामे/धरण सुरक्षा अधिनियम, २०२१
अंतर्गतचे प्रशासकीय मान्यतेचे व सुधारीत
प्रशासकीय मान्यतेचे प्रस्ताव /अंदाजपत्रक
राज्यस्तरीय तांत्रिक सल्लागार समितीमार्फत
शासनास सादर करणेबाबत.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र-२०१७/प्र.क्र.५६६/सिंव्य(कामे)
मंत्रालय, मुंबई - ४०० ०३२
दिनांक : ०२/०८/२०२४
संदर्भ :- १) जलसंपदा विभाग, शा.नि.क्र.२०१७/(५६६/१७)/सिं.व्य.( कामे), दि.३१/०८/२०१८ २) जलसंपदा विभाग, शा.नि.क्र.प्रमा-२०१३/(प्र.क्र.७८५/१३)/सिंव्य( कामे),दि.०१/०८/२०१९ ३) जलसंपदा विभाग,शा.नि.क्र.संकीर्ण-२०२२/प्र.क्र.५१६/२०२२/सिंव्य(कामे),दि.१४/०३/२०२३
प्रस्तावना :-
विशेष दुरुस्ती/ विस्तार सुधारणा/ पूर संरक्षक कामे/ दुरुस्ती, नूतनीकरण व
पुर्नस्थापना (RRR) यांचे प्रशासकीय मान्यतेचे/ सुधारीत प्रशासकीय मान्यतेचे प्रस्ताव/
अंदाजपत्रके शासन स्तरावर मंजुरीकरीता प्राप्त होत असतात. सदर प्रस्ताव/
अंदाजपत्रकांची व त्यासोबतच्या तपासणी सूची, प्रपत्रे यांची प्रचलित शासन निर्णय/
परिपत्रके यांचे अधिन राहून वरिष्ट्ठ क्षेत्रिय कार्यालयामध्ये तांत्रिक तपासणी/ पडताळणी होत
नसल्यामुळे शासन स्तरावर तांत्रिक तपासणी/ पडताळणी करीता बराच वेळ लागत
असल्याने दि. ३१/०८/२०१८ रोजीच्या शासन निर्णयान्वये विशेष दुरुस्ती/ विस्तार व
सुधारणा/ पूर संरक्षक/ दुरुस्ती, नूतनीकरण व पुनस्र्थापना (RRR) कामांच्या प्रशासकीय
मान्यतेची/ सुधारीत प्रशासकीय मान्यतेचे प्रस्ताव/ अंदाजपत्रक राज्यस्तरीय तांत्रिक
सल्लागार समिती मार्फत शासनास सादर करणेबाबतची सुधारीत कार्यपध्दती निश्चित
करण्यात आली आहे.
शासन निर्णय क्र. संकीर्ण-२०२२/प्र.क्र.५१६/२०२२/सिंव्य(कामे),दि.१४/०३/२०२३
अन्वये सिंचन प्रकल्पांच्या विशेष दुरुस्ती/ देखभाल दुरुस्तीच्या रु. १५.०० कोटी पयंतच्या
अनावर्ती कामांना प्रशासकीय (वित्तीय मंजुरी धरुन) मान्यता प्रदान करण्याचे अधिकार
जलसंपदा विभागास प्राप्त असून रु. १५.०० कोटी पेक्षा अधिकच्या कामाबाबत वित्त व
नियोजन विभागाकडे प्रस्ताव सादर करणे आवश्यक आहे. तसेच विस्तार व सुधारणा अंतर्गत
प्राप्त सर्व प्रस्ताव जलसंपदा विभागामार्फत वित्त व नियोजन विभागास सादर होत असतात.
दि.३१/०८/२०१८ नंतर दरसूचीत झालेली वाढ गौणशुल्क खनिजात झालेली वाढ, वस्तु व
# Page 2
शासन निर्णय क्रमांकः प्रमाप्र-२०१७/प्र.क्र.५६६/सिंव्य(कामे)
सेवा करात झालेली वाढ, बांधकाम साहित्यात झालेली वाढ, इंधन दरवाढ, मजूरीत झालेली
वाढ या सर्व बाबीमुळे अंदाजपत्रकांच्या किंमतीत वाढ झालेली आहे. तसेच विशेष दुरुस्ती
अंतर्गत प्राप्त होणाऱ्या अंदाजपत्रकांची संख्या देखील वाढत आहे.
तसेच धरण सुरक्षितता अधिनियम २०२१ हा संपूर्ण देशात ३० डिसेंबर, २०२१ पासून
लागू झाला असून या अधिनियमातील विविध तरतुदीनुसार निर्दिष्ट्ट धरणांच्या बाबतीत विविध
मूल्यमापने, अभ्यास जसे की, Flood Studies, comprehensive Dam Safety Review
(CDSR), Emergency Action Plan (EAP) तातडीने हाती घ्यावयाची आहेत. तसेच निर्दिष्ट्ट
धरणांच्या दुरुस्तीबाबतची कामे देखील हाती घ्यावी लागणार आहेत. त्यामुळे याकरिता नवीन
२१ लेखाशिर्षाची निर्मिती केलेली आहे.
या सर्व पार्श्वभूमीवर दि. ३१/०८/२०१८ रोजीच्या शासन निर्णयात बदल करणे
आवश्यक झाले आहे. त्याअनुषंगाने दि. ३१/०८/२०१८ रोजीचा शासन निर्णय अधिक्रमित
करून शासन पुढीलप्रमाणे निर्णय घेत आहे.
शासन निर्णय :-
पूर्ण झालेल्या व सिंचन व्यवस्थापनेतंर्गत हस्तांतरीत झालेल्या मोठे, मध्यम व लघु
पाटबंधारे प्रकल्पांचे विशेष दुरूस्ती / विस्तार सुधारणा/पूर संरक्षक कामे/ धरण सुरक्षा
अधिनियम, २०२१ अंतर्गतचे प्रशासकीय मान्यतेचे व सुधारीत प्रशासकीय मान्यतेचे प्रस्ताव
शासन मान्यतेसाठी सादर करण्याबाबतची कार्यपध्दती पुढीलप्रमाणे सुधारीत करण्यात येत
आहे.
अ) रुपये १५ कोटी पेक्षा कमी किंमतीच्या प्रशासकीय मान्यतेचे व सुधारीत प्रशासकीय
मान्यतेचे प्रस्ताव / अंदाजपत्रके राज्य तांत्रिक सल्लागार समिती कार्यालय करत
असलेल्या छाननी प्रमाणेच महामंडळस्तरावर छाननी करुन सदर छाननी
अहवालासहित कार्यकारी संचालक यांचे शिफारशीने थेट शासनास सादर करावीत.
ब) रूपये १५ कोटीपेक्षा अधिक व रू.५०.०० कोटी किंमतीपयंतच्या प्रशासकीय मान्यतेचे व
सुधारीत प्रशासकीय मान्यतेचे प्रस्ताव /अंदाजपत्रके राज्य तांत्रिक सल्लागार समिती
कार्यालय करीत असलेल्या छाननी प्रमाणे महामंडळस्तरावर छाननी करुन सदर
छाननी अहवाल राज्य तांत्रिक सल्लागार समितीकडून मुल्यार्पण (Vetting) करुन
घ्यावेत. राज्य तांत्रिक सल्लागार समितीने मुल्यार्पण केलेले प्रशासकीय मान्यतेचे/
सुधारीत प्रशासकीय मान्यतेचे प्रस्ताव महामंडळाने सुस्पष्ट्ट शिफारशीसह शासनास
सादर करावेत.
क) रुपये ५० कोटी पेक्षा जास्त किंमतीच्या प्रशासकीय मान्यतेचे व सुधारीत प्रशासकीय
मान्यतेच्या प्रस्तावांबाबत राज्य तांत्रिक सल्लागार समिती मार्फत सविस्तर तपासणी
करुन छाननी अहवालासहित सुस्पष्ट्ट शिफारशी असलेले प्रस्ताव शासनास सादर
करावेत.
पृष्ट्ठ ४ पैकी २
# Page 3
शासन निर्णय क्रमांकः प्रमाप्र-२०१७/प्र.क्र.५६६/सिंव्य(कामे)
उपरोक्त “अ” मध्ये नमूद प्रशासकीय मान्यतेची व सुधारीत प्रशासकीय मान्यतेची
अंदाजपत्रके थेट शासनास महामंडळामार्फत सादर होणार असल्यामुळे तसेच उपरोक्त “ब”
व “क” मध्ये नमूद अंदाजपत्रके राज्य तांत्रिक सल्लागार समितीच्या मुल्यार्पण व सविस्तर
तपासणी नंतर शासनास महामंडळामार्फत सादर होणार असल्यामुळे क्षेत्रिय मुख्य अभियंता
यांनी अंदाजपत्रकातील तरतुदी, दर, वहन अंतर, संकल्पन व इतर सर्व तांत्रिक निकष
याबाबत प्रचलित शासन निर्णय/परिपत्रके व प्रचलित नियमांच्या अधीन राहून अचूक
अंदाजपत्रके सादर करण्याची दक्षता घ्यावी. सदर अंदाजपत्रकांच्या तांत्रिक अचुकतेची व
तांत्रिक व्यवहार्यतेची संपूर्ण जबाबदारी क्षेत्रिय मुख्य अभियंता यांची राहील. तसेच या
कामांसाठी उपलब्ध अनुदान, प्राधान्यक्रम, कामांची आवश्यकता, त्यापासून होणारे लाभ या
सर्व बाबी विचारात घेऊनच प्रस्ताव शिफारस करण्याची जबाबदारी कार्यकारी संचालक यांची
राहील.
उपरोक्त अ), ब) आणि क) मध्ये नमूद विशेष दुरूस्ती /विस्तार व सुधारणा प्रशासकीय
मान्यता आणि सुधारीत प्रशासकीय मान्यता प्रस्ताव/ अंदाजपत्रके यांची महामंडळ स्तरावर
सखोल छाननी होण्याच्या दृष्ट्टीने प्रत्येक महामंडळ स्तरावर पुढीलप्रमाणे समिती गठीत
करावी :-
------------------------------------------------------------------------------------------------------------
| १ | कार्यकारी संचालक | अध्यक्ष |
| २ | प्रकल्पाशी संबंधित मुख्य अभियंता | सदस्य |
| ३ | महामंडळांतर्गतच्या इतर प्रादेशिक कार्यालयातील मुख्य अभियंता अथवा लगतच्या महामंडळातील मुख्य अभियंता | सदस्य |
| ४ | प्रकल्पाशी संबंधित अधीक्षक अभियंता | सदस्य |
| ५ | महामंडळातील अधीक्षक अभियंता (तापी व कोकण महामंडळामधील कार्यकारी अभियंता) | सदस्य सचिव |
------------------------------------------------------------------------------------------------------------
सदर शासन निर्णय महाराष्ट्र शासनाच्या www.maharashtra.gov.in या संकेत
# Page 4