# Page 1
जलसंपदा विभागातंर्गत करण्यात येणा-या कामांसाठी निविदा स्वीकृतीच्या प्रचलित अधिकारात सुधारणा करण्याबाबत...
महाराष्ट्र शासन
जलसंपदा विभाग
शासन शुध्दिपत्रक क्र. वित्तीय ०४१८/प्र.क्र.२३२/मोप्र-१
मंत्रालय, मुंबई- ४०० ०३२
दिनांक :- १५ सप्टेंबर, २०१८
संदर्भ :- शासन निर्णय क्र. वित्तीय ०४१८/प्रक्र२३२/मोप्र-१, दिनांक ३० ऑगस्ट २०१८
प्रस्तावना: सार्वजनिक बांधकाम नियमावलीच्या परिशिष्ट-४२ मधील वित्तिय अधिकारामध्ये सार्वजनिक बांधकाम विभाग निर्णय क्र.निअसु/२०१५/प्र.क्र.१२८/ इमारती-२, दि.१६.१२.२०१५ चे निर्णयान्वये सुधारणा करण्यात आली असून सदर अधिकार जलसंपदा विभागास लागू आहेत. सदर वित्तीय अधिकारात, जलसंपदा विभागांतर्गत करण्यात येणा-या प्रकल्पाच्या कामांच्या निविदा मंजूरीच्या प्रक्रियेमध्ये गती आणण्यासाठी निविदा स्वीकृतीबाबत प्रचलित वित्तीय अधिकारात शासन निर्णय क्र.वित्तीय ०४१८/प्र.क्र.२३२/मोप्र-१, दिनांक ३० ऑगस्ट २०१८ सुधारणा करण्यात आली आहे. तथापि, मुख्य अभियंता यांना दिनांक १६/१२/२०१५ चे शासन निर्णयान्वये प्रदान केलेले निविदा स्वीकृतीबाबतचे वित्तीय अधिकार अबाधित ठेवणे आवश्यक आहे. तशी मागणी क्षेत्रीय मुख्य अभियंता यांनी केली असल्याने मुख्य अभियंता यांना असलेले प्रचलित वित्तीय अधिकार पुर्नस्थापीत करण्यासाठी संदर्भीय शासन निर्णयास अनुसरुन खालीलप्रमाणे शुध्दिपत्रक निर्गमित करण्यात येत आहे.
शासन शुध्दिपत्रक: १. रुपये २.५० कोटी पेक्षा जास्त ते रुपये १५ कोटी पर्यंत किंमतीच्या निविदांसाठी कोणतेही अद्ययावतीकरण न करता अंदाजपत्रकीय दराने अथवा कमी दराने तसेच रुपये ५० लक्ष पेक्षा जास्त ते रुपये २.५० कोटी पर्यंत किंमतीच्या निविदांसाठी कोणतेही अद्ययावतीकरण न करता ५ % अधिक्यापर्यंत निविदा स्वीकारण्याचे अधिकार मुख्य अभियंता यांना प्रदान करण्यात येत आहेत.
२. रुपये १५ कोटी पेक्षा जास्त ते रुपये ५० कोटी पर्यंत किंमतीच्या निविदांसाठी कोणतेही अद्ययावतीकरण न करता अंदाजपत्रकीय दराने अथवा कमी दराने तसेच रुपये २.५० कोटी पेक्षा जास्त ते रुपये ३० कोटी पर्यंत किंमतीच्या निविदांसाठी कोणतेही अद्ययावतीकरण न करता ५% अधिक्यापर्यंत निविदा स्वीकारण्याचे अधिकार मुख्य अभियंता स्तरावरील समितीस राहतील.
३. संदर्भीय शासन निर्णयातील उर्वरित निविदा स्वीकारण्याचे अधिकारात कोणतेही बदल नाहीत.
# Page 2
शासन शुध्दिपत्रक क्रमांकः वित्तीय ०४१८/प्र.क्र.२३२/मोप्र-१