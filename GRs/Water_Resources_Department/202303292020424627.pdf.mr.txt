# Page 1
वाशिम जिल्ह्यातील पैनगंगा नदीवरील ११ बॅरेजेसच्या रु.७८७.१५ कोटी इतक्या किंमतीच्या प्रस्तावास व्दितीय सुधारित प्रशासकीय मान्यता मिळणेबाबत.
महाराष्ट्र शासन
जलसंपदा विभाग,
शासन निर्णय क्रमांकः संकिर्ण-२०२२/(१६०/२०२२)/लपा
मंत्रालय, मुंबई - ४०० ०३२.
दिनांक-२९ मार्च, २०२३
पहावे :- (१) कार्यकारी संचालक, विदर्भ पाटबंधारे विकास महामंडळ, नागपूर यांचे जावक्र.३३४३/विपाविम/कातां ७(१)/ ११ बॅरेजेस/(५४४/२०१६)/२०२२, दिनांक २९/०४/२०२२ चे पत्र.
(२) कार्यकारी संचालक, विदर्भ पाटबंधारे विकास महामंडळ, नागपूर यांचे जावक्र.८२५४/विपाविम/कातां ७(१)/ ११ बॅरेजेस/(५४४/२०१६)/२०२२, दिनांक २५/११/२०२२ चे पत्र.
प्रस्तावना: वाशिम जिल्हातील पैनगंगा नदीवरील वरुड, जुमडा, कोकलगांव, अडगांव, गणेशपुर, राजगांव, उकळी, सोनगव्हाण, टणका, ढिल्ली व जयपुर या ११ बॅरेजेस प्रकल्पांना वाशिम जिल्हयातील विदर्भ पाटबंधारे विकास महामंडळ,नागपूर अंतर्गत सिंचन अनुशेष क्षेत्रामध्ये आहेत. या प्रकल्पात गोदावरी खोऱ्यातील पैनगंगा उपखोऱ्यातील पैनगंगा नदीवर ११ बॅरेजेस बांधण्यात आलेले आहेत. सदर प्रकल्पाद्वारे वाशिम जिल्ह्यातील वाशिम तालुक्यातील ५५५४ हे व हिंगोली जिल्ह्यातील २१३६ हे., असे एकूण ७६९० हे.क्षेत्रास सिंचनाचा लाभ मिळणार आहे. सदर ११ बॅरेजेसचा एकूण पाणीसाठा ३३.२७ दलघमी इतका आहे.
पैनगंगा नदीवरील वरुड (रू. ७.८३ कोटी), जुमडा (रू.९.६१ कोटी), कोकलगांव (रू.८.५६ कोटी), अडगांव (रू.८.५९ कोटी), गणेशपुर (रू.८.६६ कोटी), राजगांव (रू.६.९५ कोटी), उकळी (रू.७.८६ कोटी), सोनगव्हाण (रू.८.६८ कोटी), टणका (रू.६.८४ कोटी), ढिल्ली(रू.९.४५ कोटी) व जयपुर (रू.७.८२ कोटी) या ११ बॅरेजेस प्रकल्पांना सन २००८ ०९ च्या दरसूचीनुसार दिनांक१२/०२/२००९ रोजी मुळ प्रशासकीय मान्यता आहे. तसेच सदर पैनगंगा नदीवरील वरुड (रू.५५.८१ कोटी), जुमडा (रू.६०.५५ कोटी), कोकलगांव (रू.६०.६७ कोटी), अडगांव (रू.५६.२८ कोटी), गणेशपुर (रू.५७.६१ कोटी), राजगांव (रू.५४.५८ कोटी), उकळी (रू.८९.२७ कोटी), सोनगव्हाण (रू.६१.९० कोटी), टणका (रू.६७.६८ कोटी), ढिल्ली (रू.७३.८७ कोटी) व जयपुर (रू.७८.२० कोटी) या ११ बॅरेजेस प्रकल्पांना शासन निणर्य क्र.संकीर्ण २२१५/(२८६/२०१५)/लपा-२, मंत्रालय, मुंबई दिनांक ०२/०१/२०१६ अन्वये रू.७१६.४२ कोटी इतक्या किंमतीस दरसूची वर्ष २०१४-१५ नुसार प्रथम सुधारीत प्रशासकीय मान्यता आहे.
पैनगंगा नदीवरील वरुड, जुमडा, कोकलगांव, अडगांव, गणेशपुर, राजगांव, उकळी, सोनगव्हाण, टणका, ढिल्ली व जयपुर या ११ बॅरेजेस प्रकल्पांच्या व्दितीय सुधारीत प्रशासकीय मान्यता प्रस्तावास राज्यस्तरीय तांत्रिक सल्लागार समितीच्या दि.१८/०२/२०२१ रोजी झालेल्या १५६ व्या बैठकीत रू.७८७.१५ कोटी (दरसूची २०१८-१९) किंमतीस सहमती दिली आहे. दिनांक २२/११/२०२१ रोजी झालेल्या सचिव स्तरीय उपसमितीच्या बैठकीत राज्यस्तरीय तांत्रिक सल्लागार समितीच्या तपासणी अहवालातील मुद्दा क्र.२६ व २७ ची पुर्तता करण्याच्या तसेच प्रकल्पाची सर्व कामे राज्यस्तरीय तांत्रिक सल्लागार समीतीने विहीत केलेल्या कालावधीत पुर्ण करणेच्या अटीच्या अधिन राहुन प्रस्तुत पैनगंगा नदीवरील वरुड, जुमडा,कोकलगांव, अडगांव, गणेशपुर, राजगांव,उकळी, सोनगव्हाण, टणका, ढिल्ली व जयपुर या ११ बॅरेजेस प्रकल्पांचा व्दितीय सुधारीत प्रशासकीय मान्यतेचा प्रस्ताव पुढील निर्णयार्थ मा.मंत्रीमंडळास सादर करणे करीता नियामक मंडळास शिफारस करण्यात आली होती. तसेच दिनांक १४/०२/२०२२ रोजी संपन्न झालेल्या नियामक मंडळाच्या ८२ व्या बैठकीमध्ये विदर्भ पाटबंधारे विकास महामंडळ नागपुर अंतर्गत प्रस्तुत पैनगंगा नदीवरील वरुड, जुमडा,कोकलगाव, अडगाव, गणेशपुर, राजगाव,उकळी, सोनगव्हाण, टणका,ढिल्ली व जयपुर या ११ बॅरेजेस प्रकल्पांच्या रु.७८७.१५ कोटी इतक्या किंमतीच्या व्दितीय सुधारीत प्रशासकीय मान्यता प्रस्तावास राज्यस्तरीय तांत्रीक सल्लागार समीतीच्या तपासणी अहवालातील मुद्दा क्र.२६ व २७ ची पुर्तता करण्याच्या अटीच्या अधीन राहुन, तसेच सचिवस्तरीय उपसमीतीच्या दिनांक २२/११/२०२१ च्या बैठकीमध्ये उपस्थीत केलेल्या मुद्यांचे अटिचे अधीन राहुन केलेल्या शिफारशीनुसार या प्रकल्पांचा व्दितीय सुधारीत प्रशासकीय मान्यता प्रस्ताव शिफारशीसह मा.मंत्रीमंडळासमोर ठेवण्यास
# Page 2
शासन निर्णय क्रमांकः संकिर्ण-२०२२/१६०/२०२२)/लपा
नियामक मंडळाने मान्यता दिली. नियामक मंडळाच्या शिफारशीनुसार मा.मंत्रिमंडळाच्या मान्यतेकरिता सदर प्रस्ताव सादर करण्यात आला होता. सदर प्रकल्पाच्या किमतीतील वाढ ही भूसंपादनाच्या किंमतीतील वाढ, इतर कारणांमुळे झालेली वाढ, अपुऱ्या तरतुदींमुळे झालेली वाढ व अनुषांगिक खर्चातील बचत इ.मुळे होत आहे. वरील सर्व बाबींचा विचार करून वाशिम जिल्हातील पैनगंगा नदीवरील वरुड, जुमडा, कोकलगांव, अडगांव, गणेशपुर, राजगांव, उकळी, सोनगव्हाण, टणका, ढिल्ली व जयपुर या ११ बॅरेजेससाठी दरसूची २०१८-१९ वर आधारित रु.७८७.१५ कोटी इतक्या किंमतीस व्दितीय सुधारीत प्रशासकीय मान्यता देण्याचा निर्णय मा.मंत्रीमंडळाने दिनांक १४/०२/२०२३ रोजीप्रमाणे घेतला आहे. त्यानुसार शासन निर्णय निर्गमित करण्याची बाब विचाराधिन आहे.
शासन निर्णय :
वाशिम जिल्हातील पैनगंगा नदीवरील ११ बॅरेजेस वरुड, जुमडा, कोकलगांव, अडगांव, गणेशपुर, राजगांव, उकळी, सोनगव्हाण, टणका, ढिल्ली व जयपुर, या प्रकल्पांना जलसंपदा विभाग दरसूची २०१८-१९ वर आधारित रु.७८७.१५ कोटी (सातशे सत्त्याऐंशी कोटी, पंधरा लक्ष फक्त) इतक्या किंमतीस (प्रत्यक्ष कामासाठी एकूण रु.७५१.५७ कोटी व अनुषंगीक खर्च रू.३५.५८ कोटी) व्दितीय सुधारीत प्रशासकीय मान्यता खालील अटींच्या अधीन राहून प्रदान करण्याचा निर्णय शासनाने घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट - "अ" मध्ये सोबत जोडला आहे.
१) संपूर्ण प्रकल्प हा प्रस्तावित व्दितीय सु.प्र. मा. किंमतीच्या मर्यादेत करण्याचीजबाबदारी/हमी महामंडळाची राहील.
२) सदर प्रकल्पाच्या व्दितीय सु.प्र.मा. प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
३) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
४) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियम बाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी
कोणतीही सहमती/ मान्यता शासनाने प्रस्तुत प्रकल्पाबाबत दिलेली नाही. अशा प्रत्येक प्रकरणी व अशा प्रत्येक बाबीवर महामंडळाने विहित कार्यपध्दती अनुसरुन सक्षम प्राधिकाऱ्यांची मान्यता घेणे आवश्यक राहील.
याबाबतची संपूर्णपणे जबाबदारी महामंडळाची राहील.
५) व्दितीय सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
६) सुधारित प्रशासकीय मान्यता म्हणजे अहवालातील तांत्रीक बाबी अथवा निविदा विषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही. तसेच सुधारित प्रशासकीय मान्यता देणारे प्राधिकारी हे झालेल्या क्षेत्रीय निर्णयास व अनियमिततेस जबाबदार नसतील याबाबतची जबाबदारी निर्णय घेणाऱ्या क्षेत्रीय अधिकाऱ्यांची राहील, अशा तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे आवश्यक असून याची सर्वस्वी जबाबदारी महामंडळाची राहील.
७) सदर प्रकल्पावर लाभधारकांची पाणी वापर संस्था स्थापन करण्यात यावी.
या योजनेच्या कामावरील खर्च मागणी क्र.आय-५, मुख्य लेखाशीर्ष "४७०२”, लघु पाटबंधारे यावरील भांडवली खर्च, (८०)-सर्वसाधारण, (१९०)- सार्वजनिक क्षेत्रातील व इतर उपक्रमातील गुंतवणूका, (००) (०५), विदर्भ पाटबंधारे विकास महामंडळ भाग भांडवली अंशदान (४७०२ ५१०१) या लेखाशीर्षाखाली खर्ची घालावा आणि तो मंजूर अनुदानातून भागविण्यात यावा.
पृष्ठ १० पैकी २
# Page 3
शासन निर्णय क्रमांकः संकिर्ण-२०२२/(१६०/२०२२)/लपा
नियोजन विभागाच्या अनौपचारिक संदर्भ क्र.४/२०२३/कार्यासन १४३४, दिनांक १०/०१/२०२३ व वित्त विभागाच्या अनौपचारिक संदर्भ क्र.७/२०२३/ कार्यासन व्यय-१२, दिनांक २५/०१/२०२३ अन्वये प्राप्त सहमतीने तसेच दिनांक १४/०२/२०२३ रोजी झालेल्या मा.मंत्रीमंडळाचे निर्णयाच्या अनुषंगाने सहमती दिलेली आहे.
या योजनेस प्रदान करण्यात आलेली व्दितीय सुधारित प्रशासकीय मान्यता लपा कार्यासनाच्या प्रशासकीय मान्यता नोंदवहीत २५६ या अनुक्रमांकावर नोंदविण्यात आली आहे.
# Page 4
# Page 5
# Page 6
# Page 7
# Page 8
# Page 9
# Page 10