# Page 1
एकात्मिक राज्य जल आराखडा तयार करण्यासाठी कृतीगटास मुदतवाढ देण्याबाबत...
महाराष्ट्र शासन
जलसंपदा विभाग
शासन निर्णय क्र. मजनिप्रा- २०१७/२०३/प्र.क्र.४१-भाग-१/२०१७/जसं(आस्था) मादाम कामा मार्ग, हुतात्मा राजगुरु चौक,
मंत्रालय,मुंबई-४०० ०३२.
दिनांक :- ०१/०८/२०१८
वाचा:- १) शासन निर्णय क्र.मजनिप्रा-२०१७/२०३/(प्र.क्र.४१-भाग-१/२०१७/जसं(आस्था), दि.२७/१२/२०१७.
२) शासन निर्णय क्र.मजनिप्रा-२०१७/२०३/(प्र.क्र.४१-भाग-१/२०१७/जसं(आस्था), दि. १२/०४/२०१८.
३) शासन निर्णय क्र.मजनिप्रा २०१७/२०३/प्र.क्र. ४१-भाग-१/२०१७/जसं(आस्था), दि. ०४/०६/२०१८.
प्रस्तावना : राज्यात गोदावरी, कृष्णा, तापी, नर्मदा व पश्चिम वाहिनी खोरे अशी एकुण ५ खोरे आहेत. त्यापैकी एकात्मिक राज्य जल आराखडा-गोदावरी खोरे यास मा. मुख्यमंत्री महोदयांच्या अध्यक्षतेखालील राज्य जल परिषदेने दि.३०/११/२०१७ रोजीच्या चवथ्या बैठकीत मान्यता दिली आहे. उर्वरित कृष्णा खोरे, तापी खोरे, नर्मदा खोरे व पश्चिम वाहिनी नदी खोऱ्याचे एकात्मिक जल आराखडे हे एकात्मिक राज्य जल आराखडा - गोदावरी खोरे च्या धर्तीवर तयार करण्यात आले. राज्य जल परिषदेच्या दि. २२/६/२०१८ रोजी मा. मुख्यमंत्री महोदयांच्या अध्यक्षतेखाली झालेल्या बैठकीत कृष्णा खोरे, तापी खोरे, नर्मदा खोरे, पश्चिम वाहिनी नदी खोरे व महानदी खोऱ्याचे एकात्मिक जल आराखडयास मान्यता मिळाली आहे..
राज्य जल परिषदेच्या दि.२२/०६/२०१८ च्या पाचव्या बैठकीत “सर्व खोरे निहाय एकात्मिक राज्य जल आराखड्याचे एकत्रिकरण व एकात्मीकीकरण करुन सर्व खो-यांचा एकात्मिक राज्य जल आराखडा कृतीगटामार्फत १५ जुलै, २०१८ पर्यंत पूर्ण करुन राज्य जलमंडळ व राज्य जल परिषद यांच्या मान्यतेसह३१ जुलै, २०१८ पर्यन्त अंतिम करावे" असे निदेश आहेत.
तसेच मा.उच्च न्यायालयात जनहित याचिका क्र. १७३/२०१३ बाबत मा. उच्च न्यायालय, मुंबई यांनी दि.२३/०९/२०१६ रोजी दिलेल्या एका महत्वपूर्ण निर्णयाद्वारे एकात्मिक राज्य जल आराखडा दिलेल्या विहित मुदतीत करणे बाबत आदेश आहेत.
मा. उच्च न्यायालय व राज्य जलपरिषदेच्या सुचनेनुसार कृष्णा खोरे, तापी खोरे, नर्मदा खोरे व पश्चिम वाहिनी नदी खोऱ्याचे एकात्मिक जल आराखडे पूर्ण राज्याच्या सर्व नदी खोऱ्याचा एकात्मिक जल आराखडा विहित मुदतीत पूर्ण होण्यासाठी समांतररित्या कार्यवाही करण्यासाठी शासन निर्णय दि.२७/१२/२०१७ अन्वये कृतीगटाची स्थापन करण्यात आली आहे. कृतीगटाचा कार्यकाळ दि.१५ मार्च, २०१८ असा आहे.
# Page 2
शासन निर्णय क्रमांकः मजनिप्रा-२०१७/२०३/प्र.क्र.४१-भाग-१/२०१७/जसं(आस्था)
कृतीगटाच्या आतापर्यंत १२ बैठका झाल्या आहेत. कृतीगटातर्फे एकात्मिक राज्य जल आराखडा तयार करण्याचे काम अंतिम टप्यात आहे. सदर प्रारुप आराखडा अंतिम करुन सर्व नदी खोरे अभिकरणांतर्गत कार्यकारी संचालकांची कार्यशाळा आयोजित करुन सदर कार्यशाळेत संमत करुन
प्रमाणित करुन घेण्यात येणार आहे. कृतीगटास शासन निर्णय दि.१२/०४/२०१८ अन्वये दि. १५/०५/२०१८ पर्यंत व त्यानंतर शासन निर्णय दि.०४/०६/२०१८ अन्वये दि.३१/०७/२०१८ पर्यंत मुदतवाढ देण्यात आलेली आहे.
सदर कृतीगटाच्या कामाची व्याप्ती विचारात घेता, कृतीगटास मुदतवाढ देण्याची बाब शासनाच्या विचाराधीन होती. त्यानुसार शासनाने आता खालील प्रमाणे निर्णय घेतला आहे.
शासन निर्णय :
राज्यातील सर्व खोऱ्याचा एकात्मिक राज्य जल आराखडा तयार करण्याच्या दृष्टीने स्थापन करण्यात आलेल्या कृतीगटास दि.३१ ऑगस्ट, २०१८ पर्यंत मुदतवाढ देण्यास शासन मान्यता देण्यात येत आहे.
# Page 3