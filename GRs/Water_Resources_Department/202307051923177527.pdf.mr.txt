# Page 1
कार्यकारी अभियंता (स्थापत्य) संवर्गातील अधिकाऱ्यांच्या मुदतपूर्व/ विनंती बदल्यांबाबत.
महाराष्ट्र शासन
जलसंपदा विभाग
शासन आदेश क्रमांक: एलटीएस ११२२/प्र.क्र.२९४/२०२२/आ (वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०५ जुलै, २०२३.
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन अधिनियम, २००५ च्या कलम ४(४) व ४(५) मधील तरतुदीनुसार, जलसंपदा विभागातील कार्यकारी अभियंता (स्थापत्य) संवर्गातील अधिकाऱ्यांची प्रशासकीय कारणास्तव, नागरी सेवा मंडळाच्या शिफारशीनुसार व सक्षम प्राधिकरणाच्या मान्यतेने खाली दर्शविल्याप्रमाणे बदलीने पदस्थापना करण्यात येत आहे :
----------------------------------------------------------------------------------------------------------------------------------------
|  | अ. क्र. |  |  | अधिकाऱ्यांचे नाव |  |  | सध्या धारण करीत असलेले पद |  |  | बदलीने पदस्थापनेचे पद |  |
| १ | २ | ३ | ४ |
| १. | श्री. उमेश विश्वनाथराव वानखेडे | कार्यकारी अभियंता, बीड पाटबंधारे विभाग, बीड. | कार्यकारी अभियंता, लघु पाटबंधारे विभाग क्र. १, औरंगाबाद |
| २. | श्री.धनंजय मारुती गोडसे | कार्यकारी अभियंता, लघु पाटबंधारे विभाग क्र.१, औरंगाबाद. | कार्यकारी अभियंता, बीड पाटबंधारे विभाग, बीड |
----------------------------------------------------------------------------------------------------------------------------------------
२. विनंती बदलीच्या अनुषंगाने बदलीच्या पदावर रुजू होण्याकरिता संबंधित अधिकाऱ्यांना प्रवास भत्ता अनुज्ञेय राहणार नाही.
३. संबंधीत अधिकाऱ्यास नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत शासनास doesttclass1.wrd@maharashtra.gov.in या ई-मेल संकेतस्थळावर त्वरित कळवावे.
४. संबंधीत अधिकाऱ्यास शासनाच्या पूर्व परवानगीशिवाय कोणत्याही कारणास्तव रजा मंजूर करु नये.
तसेच, म.ना.से. (रजा) नियम, १९८१ मधील नियम ३० (सी) नुसार मूळ कार्यालयाने बदली झालेल्या अधिकाऱ्याचे कोणत्याही प्रकारचे रजेचे अर्ज स्विकारु नयेत, असे अर्ज प्राप्त झाल्यास, ते संबंधीत अधिकाऱ्यास मूळ पत्त्यावर नोंदणी पोच देय डाकेने परत करावेत. मूळ कार्यालयाकडे बदली झालेल्या अधिकाऱ्याचे रजेचे अर्ज पाठविल्यास सदर अर्जांची दखल घेण्यात येणार नाही.
५. सदरहू बदली आदेशानुसार तात्काळ नियुक्तीच्या ठिकाणी हजर न झाल्यास वा कोणत्याही प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९ मधील नियम २३ चे उल्लंघन करणारी असल्यामुळे, ती गैरवर्तणूक समजून त्यांचे विरुध्द शिस्तभंगविषयक कारवाई करण्यात येईल, याची संबंधितांनी नोंद घ्यावी.
# Page 2
शासन आदेश क्रमांक: एलटीएस ११२२/प्र.क्र.२९४/२०२२/आ (वर्ग-१)