# Page 1
माहुरकुंड लघु प्रकल्प ता. सावनेर, जि. नागपूर, विशेष दुरुस्ती व पुनःस्थापनेच्या कामाचा प्रशासकीय मान्यता प्रस्ताव.
महाराष्ट्र शासन
जलसंपदा विभाग,
शासन निर्णय क्रमांक: प्रमाप्र-२०१६/ (प्र.क्र. ७४३/२०१६)/सिं.व्य. (कामे)
मंत्रालय, मुंबई ४०००३२,
दिनांक: १८/०६/२०१८
वाचा :- कार्यकारी संचालक, विदर्भ पाटबंधारे विकास महामंडळ, नागपूर यांचे १. पत्र क्र. जा.क्र./ ८८३३/विपाविम/कातां-६ (१) / माहुरकुंड प्रमा ३७७/२०१६, दि.०५/११/२०१६.
२. जा.क्र./११५१/विपाविम/कातां-६(१)/ नागलवाडी- माहुरकुंड - प्रमा ३७७/२०१६, दि. १५/०२/२०१७.
३. पत्र क्र. जा.क्र./८९४८/विपाविम/कातां-६(१)/ नागलवाडी- माहुरकुंड प्रमा/३७७/२०१७, दि. २९/०९/२०१७.
४. जा.क्र./५४४/कातां-६(२)/(धा.क्र. ३७७/माहुरकुंड प्रमाप्र /२०१८, दि. १६/०१/२०१८.
५. शासन निर्णय संकीर्ण २०१६/(२७/२०१६)/लपा-२, दि.२६.०५.२०१७.
प्रस्तावना :
माहुरकुंड हा लघु प्रकल्प सावनेर तालुक्यामध्ये माहुरकुंड गावाजवळ स्थानिक नाल्यावर बांधण्यात असून सन १९७३ मध्ये पूर्ण झाला आहे. प्रकल्पाच्या धरणाची लांबी ४४१ मी. असून सांङ्ख्याची लांबी ४९ मी. आहे. प्रकल्पाचे एकूण समादेश क्षेत्र ५२२ हेक्टर, लागवडी योग्य क्षेत्र ३७८ हेक्टर व या प्रकल्पाचे सिंचन क्षेत्र २६१ हे. आहे. प्रकल्पाचे कालव्यात उतारावरील माती ढासळल्याने व गाळ साचल्याने तसेच बांधकामे जीर्ण झाल्यामुळे त्यातून व कालव्याचे अतीभरावाचे भागातून होणाऱ्या गळतीमुळे कालव्यातून पुर्ण क्षमतेने विसर्ग वहन होत नव्हते. वर्ष २०१२-१३, २०१३-१४ व २०१४-१५ मध्ये झालेल्या अतिवृष्टीमुळे वितरणप्रणालीस बरीच दुरुस्तीची आवश्यकता होती. सदर कामांची लोकप्रतिनीधी,लाभार्थी व पाणी वापर संस्था, माहुरकुंड मागणीनुसार धरणाची व कालवा, वितरण प्रणालींची कामे प्रस्तावित आहेत. एका पाणी वापर संस्थाचे एकूण सिंचन क्षेत्र २६१ हे. असून त्यापैकी ९५ हे. सिंचन क्षेत्राचे सिंचन होत असते. त्यानुसार १६६ हे. क्षेत्र हे सिंचनापासून वंचित राहत आहे. सदर पुनर्स्थापनेची कामे पूर्ण झाल्यावर हे संपूर्ण क्षेत्र सिंचीत होणार आहे. याअनुषंगाने संदर्भ क्र. ५ येथील शासन निर्णयान्वये विभागास देण्यात आलेल्या अधिकाराचा वापर करुन सदर दुरूस्तीच्या कामाकरीता विशेष दुरूस्ती प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : विदर्भ पाटबंधारे विकास महामंडळ, माहुरकुंड लघु प्रकल्प ता. सावनेर, जि.नागपूर बांधकामांच्या विशेष दुरूस्ती अंतर्गत संदर्भ क्र. १ येथील पत्रान्वये प्रस्तावित कामांच्या रू. १,४९,८७,२३१/-, १ टक्के विमा खर्च रु. १,४९,८७२/-, अनुषंगिक खर्च रू. १४,९८,७२३/- अशा एकूण रू. १,६६,३५,८२३/- (रू. एकशे सहासष्ठ लक्ष, पसत्तीस हजार, आठशे तेवीस फक्त) एवढया खर्चाच्या प्रस्तावास संदर्भ क्र.५ येथील शासन
# Page 2
शासन निर्णय क्रमांकः प्रमाप्र-२०१६/ (प्र.क्र. ७४३/२०१६)/सिं.व्य.(कामे)
निर्णयान्वये विभागास दिलेल्या अधिकारान्वये व आंतरवित्त सल्लागार तथा उप सचिव यांच्या सहमतीने खालील अटींच्या अधीन राहून सोबतच्या परिशिष्ट-अ नुसार प्रशासकीय मान्यता प्रदान करण्यात येत आहे.
१) शासन परिपत्रक दि. ०१/०१/२०१५ मधील तरतुदीनुसार कामाचे नियोजन करावे.
२) यांत्रिकी विभागाकडून कामे करुन घेण्याबाबत प्रचलित शासन निर्णयानुसार योग्य ती कार्यवाही करावी.
३) सदर अंदाजपत्रकात वस्तू व सेवा कराची तरतूद करण्यात आलेली नाही., तरी याबाबत महामंडळ स्तरावरुन पुढील निर्णय घ्यावा.
४) अंदाजपत्रकात गृहीत धरलेले आराखडे / संकल्पने दरसूची बाहयबाबी व वहन अंतरे तपासून अंदाजपत्रकास सक्षमस्तरावर तांत्रिक मान्यता प्रदान करावी.
५) प्रकल्पा वरील पाणी वापर संस्थेकडे संपूर्ण लाभक्षेत्र हस्तांतरणाचे नियोजन काम सुरु करण्यापूर्वी करुन कामे पूर्ण झाल्यानंतर संपूर्ण लाभक्षेत्र पाणी वापर संस्थेस हस्तांतरण करण्याची जबाबदारी अधीक्षक अभियंता यांची असेल.
६) माती कामे व गवत झाडे/झुडपे काढण्याची कामे जलसंपदा विभागाच्या यांत्रिकी संघटनेकडे उपलब्ध मशिनरीने करावीत.
७) प्रस्तावीत कामांमुळे खोदकामातून उपलब्ध होणारे बांधकाम साहित्याचा पूर्णवापर करुन बचत साधावी.
८) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करण्यात यावा.
९) सदरच्या कामांचा कार्यारंभ आदेश काढण्यापासून कामे पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
१०) शासन पत्र दि.४/०६/२०१६ अन्वये तपासणी सूचीतील मुद्दे आर्थीक निकष मा. राज्यपाल यांच्या निदेशानुसार २% मर्यादेत निधी खर्च करणे, दायित्व निर्मिती मर्यादेत राहण्यासाठी कामाचे दोन वर्षाचे नियोजन करणे, याची संपूर्ण जबाबदारी महामंडळाची असेल.
या कामावर होणारा खर्च सन २०१८-१९ या आर्थिक वर्षात आदिवासी घटक कार्यक्रमातंर्गत २७०२ लहान पाटबंधारे या मुख्य लेखाशीर्षाखालील (०१) (१४) - स्वेच्छाधीन अनुदान ( विस्तार व सुधारणा) (२७०२ ८७५१) या लेखाशीर्षाखाली खर्ची टाकून या कामासाठी आदिवासी विकास विभागाकडून मंजूर होणाऱ्या अनुदानातून भागविण्यात यावा तसेच अंदाजित खर्चाच्या मंजूरीपेक्षा अधिक खर्च करण्यात येऊ नये.
या कामास प्रदान करण्यात आलेली प्रशासकीय मान्यता सिं. व्य. (कामे) कार्यासनाच्या नोंदवहीमध्ये क्र. ०३ सन २०१८-१९ मध्ये नोंदविण्यात आलेली आहे.
पृष्ठ ४ पैकी २
# Page 3
शासन निर्णय क्रमांकः प्रमाप्र-२०१६/ (प्र.क्र. ७४३/२०१६)/सिं.व्य.(कामे)
# Page 4