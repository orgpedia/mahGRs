# Page 1
करजगाव, ता. चांदूर बाजार, जि. अमरावती येथे बहुडी नदीवर पूर संरक्षक कामाच्या प्रस्तावास प्रशासकीय मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०२० / (प्र.क्र. १६४/२०२०) / सिं.व्य. (महसूल) मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२,
दिनांक :- ०४ मे, २०२१.
वाचा : १) शासन परिपत्रक क्र. एफडीडब्ल्यू १०९२/१७०-सिंव्य, (कामे) दिनांक ७ ऑगस्ट, १९९२ २) शासन निर्णय क्र. पूसंभि २०१९/(प्र.क्र.११५/२०१९) सिंव्य.म.दि.३१/८/२०१९ ३) कार्यकारी संचालक, विदर्भ पाटबंधारे विकास महामंडळ, नागपूर यांचे पत्र जा. क्र. ३७७९/ विपाविम/ का.तां. ४/ करजगाव बहुडी नदी / धा.क्र. / २०), दि. १४.०८.२०२०.
४) शासन निर्णय वित्त विभाग क्रमांक - अर्थसं-२०२०/प्र.क्र. ६५/ अर्थ-३, दि. ०४.०५.२०२०.
प्रस्तावना : करजगाव, ता. चांदूर बाजार, जि. अमरावती येथे बहुडी नदीवर पूर संरक्षक काम करण्यासाठी याकामाचे तातडीने सर्व्हेक्षण करुन अंदाजपत्रके तयार करण्याचे मा.ना. श्री ओमप्रकाश ऊर्फ बच्चू भाऊ कडू राज्यमंत्री (जलसंपदा व लाक्षेवि) यांनी निर्देश दिलेले आहेत. त्यानुसार क्षेत्रीय परिस्थितीनुसार अंदाजपत्रके तयार करण्यात आलेली असून रु. ४,९८,०३,००० /- एवढया किंमतीच्या कामास प्रशासकीय मान्यता देण्याबाबतचा प्रस्ताव शासनास प्राप्त झाला आहे. सन २०१७-१८ मध्ये अतिवृष्टीमुळे नदीला पूर आला असून प्रवाहाच्या उजव्या तसेच डाव्या बाजूस अंदाजे ८० ते ९० घरे पुरामुळे बाधीत झाली आहेत. सदर नदीवर अंदाजे ३००० लोकांची वस्ती असून दोन्ही नदीपात्राच्या बाजुने सुरक्षा भिंतीचे बांधकाम करणे आवश्यक आहे. त्यामुळे पूर्णा, मेघा व बहुडी नदीलगतच्या वरील गावांना नदीपात्राच्या बाजुने संरक्षित झाल्यास नदीकाठावरील लोकांचे पुराच्या पाण्यापासून मोठ्या प्रमाणात संरक्षण होऊ शकेल तसेच घरांचे व शेतीचे होणारे नुकसान टाळता येईल व नुकसानीच्या अनुषंगाने संबंधितांना द्याव्या लागणाऱ्या अनुदानात बचत होऊ शकेल. त्यामुळे करजगाव, ता. चांदूर बाजार, जि. अमरावती येथे बहुडी नदीवर पूर संरक्षक कामाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
विदर्भ पाटबंधारे विकास महामंडळ, नागपूर अंतर्गंत करजगाव, ता. चांदूर बाजार, जि. अमरावती येथे बहुडी नदीवर पूर संरक्षक कामासाठी रु. ४९८.०३ लक्ष (चार कोटी अठ्यान्नव लक्ष
# Page 2
शासन निर्णय क्रमांकः प्रशामा-२०२०/ (प्र.क्र. १६४/२०२०)/ सिं.व्य.(महसूल)
तीन हजार) एवढया खर्चाच्या जलसंपदा विभागाच्या सन २०१८-१९ व सार्वजनिक बांधकाम विभागाच्या सन २०१९-२० च्या दरसूचीवर आधारित अंदाजपत्रकास खालील अटींच्या अधिन राहून प्रशासकीय मान्यता प्रदान करण्यात येत आहे.
अ) शासन निर्णय क्रमांक पुसंभि-२०१९/(प्र.क्र.११५/२०१९)/सिंव्य(म) दिनांक ३१/०८/२०१९ मधील तरतूदी नुसार कार्यवाही करावी.
ब) शासन परिपत्रक क्र. एफडीडब्ल्यू-१०८९/२४३/८९/सिंव्य(कामे),दि. २१.९.१९८९ व दि. ३/५/२०१८ नुसार पूर रेषा आखणी केल्यानंतरच पूर संरक्षक भिंतीची संरेखा निश्चित करावी.
क) i) अंदाजपत्रकात गृहीत धरलेले आराखडे / संकल्पने, दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
ii) तांत्रिक मान्यतेपूर्वी संरक्षक भिंतीचे संकल्पन Loft type किंवा Counterfort इ. पर्यत यांचा विचार करुन खर्च कमी होण्याच्या दृष्टीने सक्षम स्तरावर संकल्पने मंजूर करून घ्यावे.
ड) कामाचा खर्च उपलब्ध अनुदानातून प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशाकिय मान्यता दिली जाणार नाही.
इ) भिंतीच्या बांधकामासाठी भूसंपादन करू नये, बांधकामासाठी आवश्यक जमीन संबंधितांनी विनामोबदला उपलब्ध करून द्यावी, पूर संरक्षक भिंतीच्या बांधकामामुळे नदीप्रवाहाला अडथळा निर्माण होणार नाही याची दक्षता घ्यावी.
ई) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
प) सदर योजना पूर्ण झाल्यानंतर ग्राम विकास अधिकारी, ग्राम पंचायत करजगाव, ता. चांदूर बाजार, जि. अमरावती यांनी ताब्यात घेऊन भविष्यातील देखभाल व दुरूस्ती करावयाची आहे. तांत्रिक मान्यता देण्यापूर्वी तसे लेखीपत्र ग्राम विकास अधिकारी, ग्राम पंचायत करजगाव, ता. चांदूर बाजार, जि. अमरावती यांचेकडून प्राप्त करुन घेण्याची जबाबदारी तांत्रिक मान्यता देण्यास सक्षम अधिका-यांची असेल.
फ) काम पूर्ण झाल्यानंतर त्याबाबतचे प्रमाणपत्र शासनास त्वरित उपलब्ध करून द्यावे.
ग) सदरहू कामास तांत्रिक मंजुरी देण्यापूर्वी संदर्भ क्र. २ मधील अटींचे कोटेकोरपणे पालन करावे. सदरच्या ठिकाणी पूररेषा निश्चितीची कार्यवाही पूर्ण झाल्याखेरीज या कामांस तांत्रिक मंजुरी देता येणार नाही.
प्रस्तावित कामासाठी होणारा खर्च “४७११, पूर नियंत्रण प्रकल्पावरील भांडवली खर्च, १९० सार्वजनिक क्षेत्रातील व इतर उपक्रमातील गुंतवणुका, (०१) सार्वजनिक क्षेत्रातील व इतर उपक्रमातील
पृष्ठ ३ पैकी २
# Page 3
शासन निर्णय क्रमांकः प्रशामा-२०२०/ (प्र.क्र. १६४/२०२०)/ सिं.व्य. (महसूल)
गुंतवणुका, (०१) (०५) विदर्भ पाटबंधारे विकास महामंडळ, नागपूर भागभांडवली अंशदान (४७११ २८८३)” या लेखाशीर्षाखाली करावा व मंजूर अनुदानातून भागविण्यात यावा.
या कामास प्रदान करण्यात आलेली प्रशासकीय मान्यता सिं. व्य. (महसुल) कार्यासनाच्या नोंदवहीमध्ये क्र. २२ / सन २०२१ वर नोंदविण्यात आलेली आहे.