# Page 1
बोरी नदीवरील मौजे फाफोरा गावा जवळील ब्रिटीश कालीन वळण बंधारा व त्यावरील पूरपाटचारीच्या दुरुस्ती कामास
विशेष दुरूस्ती अंतर्गत प्रशासकीय मान्यता.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२३/(प्र.क्र.१८/२०२३)/ सिंव्य(कामे)
मंत्रालय, मुंबई - ४०००३२
दिनांक :- २३ जुलै २०२४
वाचा:-
१.कार्यकारी संचालक, तापी पाटबंधारे विकास महामंडळ, जळगांव यांचे पत्र.जा.क्र. कांस
/तापाविम -/ प्रशा -४/ ५२४८ दि.२३/१२/२०२२.
२. कार्यकारी संचालक, तापी पाटबंधारे विकास महामंडळ, जळगांव यांचे पत्र.जा.क्र. कांस /तापाविम -/ प्रशा -४/३५५० दि.२६/७/२०२३.
३.कार्यकारी संचालक, तापी पाटबंधारे विकास महामंडळ, जळगांव यांचे पत्र.जा.क्र. कांस
/तापाविम -/ प्रशा -४/ ८९/सन -२०२४ दि. ५/१/२०२४ ४.शासन निर्णय - २०१७/५६६/१७/सिंव्य(कामे), दि.३१/०८/२०१८.
५.शासन निर्णय - २०१८/५५१/१७/सिंव्य(कामे), दि.२७/११/२०१८.
६.शासन निर्णय - २०१३/७८५/१३/ सिंव्य (कामे) दि ०१/०८/२०१९.
७.शासन परिपत्रक- प्रमा २०१३/७८५/१३/ सिंव्य (कामे), दि.१६/०९/२०२१.
८.शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
९.शासन निर्णय क्रमांक संकिर्ण-२०२२/प्र.क्र.५१६/२०२२/सिंव्य(कामे) दिनांक १४/०३/२०२३.
प्रस्तावना:-
बोरी नदीवरील सदर ब्रिटिशकालीन बंधारा /कालवा हा मागील ४० वषांपासून बंद असून
सध्य:स्थितीत याद्वारे सिंचन करता येत नाही. सध्य:स्थितीत क्षेत्रीय पाहणी करून सदर कालव्याचे
बांधकाम, मातीकाम, इ. अवशेषांच्या आधारावर कालवा संरेखा निश्चित करण्यात येऊन व गट नकाशात
दर्शवून कालव्याचा काटछेदाचा अंदाज घेऊन ९.३८० घनफूट /सेकंद विसर्ग याप्रमाणे काटछेद संकल्पित
करून कालवा दुरुस्तीचे व आवश्यक बांधकामाचे अंदाजपत्रक क्षेत्रीय स्तरावरुन प्राप्त आहे.
फाफोरा बंधाऱ्याचा डावा तीरावरील वळण कालवा हा सुमारे ४० वषांपासून बंद आहे. या
वळण कालव्याद्वारे फाफोरा, अमळनेर शिवारातील शेतीस पूर्वी सिंचनाचा लाभ होत होता. सदर वळण
कालवा दुरुस्ती करून त्याद्वारे बोरी नदीतील पाणी वळवुन त्याद्वारे अमळनेर परिसरातील धार मालपूर
साठवण तलावात पाणीसाठा करणेसाठी त्या परिसरातील १२ गावाच्या सरपंच व ग्रामस्थांनी निवदेनाद्वारे
मागणी केली आहे.
त्यामुळे या ठिकाणी सदर वळण कालवा दुरुस्ती करून त्याद्वारे बोरी नदीतील पाणी वळवुन
त्याद्वारे अमळनेर परिसरातील धार मालपूर साठवण तलावात पाणीसाठा करुन त्या परिसरातील १२
गावांना पाणी देण्याच्या दृष्ट्टीने फाफोरा वळण बंधारा कालवा दुरुस्ती या कामास विशेष दुरुस्ती अंतर्गत
म्हणून प्रशासकीय मान्यता देण्याची बाब शासनाच्या विचाराधीन होती त्यानुसार शासन पुढील प्रमाणे निर्णय
घेत आहे.
# Page 2
शासन निर्णय क्रमांकः प्रमाप्र-२०२३/(प्र.क्र.१८/२०२३)/ सिंव्य(कामे)
शासन निर्णय :-
तापी पाटबंधारे विकास महामंडळ जळगाव ,अंतगंत ता अमळनेर जि जळगाव येथील फाफोरा
वळण बंधारा व त्याच्या डावा तीरावरील पूर पाटचारीच्या दुरुस्तीच्या अंदाजपत्रकास विशेष दुरुस्ती
अंतर्गत रू. १,५२,९२,४१४(रू. एक कोटी, बावन्न लक्ष, ब्याण्णव हजार ,चारशे चौदा फक्त) एवढया खर्चाच्या
प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत
आहे.
१)तांत्रिक मान्यता , निविदा प्रक्रिया , कामाचे नियोजन व पूर्णत्व , प्रशासकीय मान्यतेच्या मर्यादेत खर्च
करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२)प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा
पूर्ण वापर करुन बचत साधावी.
३)सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय
मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४)सदर कामास नियामक मंडळाच्या बैठकीत मंजूरी प्राप्त झाल्याशिवाय प्रत्यक्ष कामास सुरुवात न
करण्याची जबाबदारी सबंधित कार्यकारी अभियंता यांची राहील.
५)सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापन करुन
लाभक्षेत्र हस्तांतरीत करणेची संपुर्ण जबाबदारी क्षेत्रिय अधिका-यांची राहील.
६)सदर प्रशासकीय मान्यता म्हणजे अहवालातील तांत्रिक बाबी,निविदाविषयक क्षेत्रिय निर्णय किंवा
अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या
प्रचलित शासन नियमानुसार करण्याची जबाबदारी कार्यकारी संचालक, तापी पाटबंधारे विकास
महामंडळ, जळगांव यांची राहील.
७)तापी पाटबंधारे विकास महामंडळाकडील भूसंपादन दायित्वात सतत वाढ होत असल्याचा
सर्वसाधारण अनुभव पाहता विषयांकित प्रकरणी ब्रिटिश कालीन फाफोरा बंधा-याच्या लघु कालवा/
पुर पाटचारी ज्या गट नंबर मधून जातो त्या सर्व संबंधित गटांचे गाव नमुना नंबर ७/१२ तसेच
त्यावरील फेरफार उतारे हे अधिकार अभिलेख तपासुन सदर जमिन यापूर्वी शासनाने संपादित
केली आहे किंवा कसे याबाबतची खात्री प्रथमत: करावी .अशी खात्री झाल्यानंतरच भूसंपादना
बाबतची योग्य ती कार्यवाही करावी.
८)भूसंपादन झाल्याशिवाय प्रत्यक्ष कामास सुरुवात करु नये.
------------------------------------------------------------------------------------------
| प्रस्तावित कामासाठी होणारा खर्च ४७०२ लघु पाटबंधारे प्रकल्प यावरील भांडवली खर्च, |
| ८०-सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती / |
| विस्तार व सुधारणा कार्यक्रमा अंतर्गत भाग भांडवली अंशदान (००)(१७) तापी मराठवाडा पाटबंधारे |
| विकास महामंडळास भाग भांडवली अंशदान (कार्यक्रम) (४७०२ ७४७२) (योजनांतर्गत) ५४ गुंतवणुका |
| या लेखाशिर्षा खाली टाकुन मंजुर अनुदानातुन भागवावा. |
|  |
------------------------------------------------------------------------------------------
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही मध्ये
क्र. ०३ सन २०२४-२५ मध्ये नोंदविण्यात आलेली आहे.
# Page 3
शासन निर्णय क्रमांकः प्रमाप्र-२०२३/(प्र.क्र.१८/२०२३)/ सिंव्य(कामे)
सदर शासन निर्णय संकेतस्थळावर www.maharashtra.gov.in उपलब्ध करण्यात आला असून
# Page 4