# Page 1
यांत्रिकी संघटने अंतर्गत यांत्रिकी कामांसाठी संयत्रे भाडेतत्त्वावर न घेता खात्यातंर्गत संयंत्रे वापरणेबाबत.
महाराष्ट्र शासन
जलसंपदा विभाग
शासन परिपत्रक क्रमांक.संकिर्ण/०७१८/(प्र.क्र.८३/१८)/ यांत्रिकी
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक: २८/११/२०१८
प्रस्तावना :
यांत्रिकी संघटनेंतर्गत सद्यस्थितीत स्क्रेपर, एक्सकॅव्हेटर, लोडर, बॅकहो, क्राउलर ट्रॅक्टर, डंपर्स, ट्रान्सपोर्टर, टिप्पर, वॉटर टँकर, डिझेल टँकर्स, मोटर ग्रेडर, बोरिंग मशीन्स, क्रेन, डिझेल रोड रोलर जनरेटर, पंपिंग सेट, वेल्डिंग प्लांट, इ. नवीन -८७९ व जुनी-१४३८ याप्रमाणे एकूण २३१७ इतकी यंत्र सामुग्री उपलब्ध आहे. संघटनेमार्फत केल्या जाणाऱ्या कामासाठी विभागाकडील उपलब्ध विविध प्रकारची संयंत्रे वापरून सदर कामे केली जातात. त्यासाठी नजीकच्या काळात यांत्रिकी संघटनेकडे मोठ्या प्रमाणात नवीन मशीनरी / सयंत्रे ची खरेदी करण्यात आली आहे.
तसेच जिल्हा नियोजन आराखड्यातंर्गत उपलब्ध निधीतूनही नवीन सयंत्रे खरेदी करण्यात आली आहेत.
तथापि शासनास असे निदर्शनास आले आहे की, खात्याची मशिनरी उपलब्ध असतांना यांत्रिकी संघटनेतंर्गत सयंत्रे भाड्याने घेण्यात येत आहेत. याबाबतच्या तक्रारीही शासनास झाल्या आहेत.
यास्तव यापुढील कालावधीत यांत्रिकी संघटनेमार्फत करण्यात येणाऱ्या कामांसाठी यांत्रिकी संघटनेकडील मशिनरी / संयंत्रे वापरण्याच्या अनुषंगाने खालीलप्रमाणे निर्देश देण्यात येत आहेत.
शासनाचे निर्देश
जलसंपदा विभागाच्या यांत्रिकी संघटनेद्वारे करण्यात येणाऱ्या कामांसाठी खात्यातंर्गत
उपलब्ध असलेली साधनसामुग्री, यंत्रसामुग्री, संयंत्रे, पूरकसंयंत्रे यांचा पुरेपूर वापर करावा. यांत्रिकी संघटनेद्वारे करण्यात येणाऱ्या कामांसाठी कोणतीही सयंत्रे भाडेतत्त्वावर घेण्यात येऊ नयेत.
स्थापत्य विभागाकडून यांत्रिकी कामांबाबत कोणतीही तातडीची मागणी आली असली तरीही ती मागणी यांत्रिकी संघटनेंर्तगत उपलब्ध संयंत्राच्या साहाय्यानेच भागविण्यात यावी. तसेच यांत्रिकी संघटनेच्या संयंत्राच्या मातीकामाच्या क्षमतेपेक्षा जास्तीच्या कामांसाठी कोणतीही संयंत्रे भाडेतत्त्वावर घेऊन कामे करण्यात येऊ नयेत.
# Page 2
शासन परिपत्रक क्रमांक.संकिर्ण/०७१८/(प्र.क्र.८३/१८)/ यांत्रिकी
तसेच एखाद्या मंडळाकडे संबंधित सयंत्र उपलब्ध नसल्यास इतर मंडळाकडून सदर सयंत्र उपलब्ध करून देण्याचे नियोजन मुख्य अभियंता (यांत्रिकी), जलसंपदा विभाग, नाशिक यांच्या स्तरावरून करण्यात यावे.
काही अपवादात्मक / आपत्कालीन परिस्थितीमध्ये धरण / कालवा सुरक्षिततेच्या दृष्टीने यांत्रिकी संघटनेंतर्गत उपलब्ध सयंत्राचा वापर करून कामे करता येणे शक्य नसेल, तरच याबाबतचा सविस्तर अहवाल शासनाकडे सादर करून त्यास शासनाची पूर्व परवानगी घेण्यात यावी.
सदर शासन परिपत्रक निर्गमित झाल्याच्या दिनांकापासून अंमलात येईल.