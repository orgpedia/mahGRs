# Page 1
बेर्डेवाडी लघु पाटबंधारे योजना, तालुका लांजा, जिल्हा रत्नागिरी, या योजनेस तृतीय सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः सुप्रमा २०१८/(प्र.क्र.७/२०१८)/खारभूमी
मंत्रालय, मुंबई - ४०० ०३२.
दिनांक : १३ फेब्रुवारी, २०१९.
पहावे:- १) कार्यकारी संचालक, कोकण पाटबंधारे विकास महामंडळ, ठाणे यांचे पत्र क्र. कोपाविम/तां-३/बेर्डेवाडी/४२८३, दिनांक २६/१२/२०१७ २) वित्त विभाग, मंत्रालय, मुंबई - ३२ यांचे क्रमांक व्यअस-२०१८/प्र.क्र.८७/अर्थसं-२, दिनांक २०/११/२०१८ चे पत्र व त्यासोबतचे इतिवृत्त.
प्रस्तावना बेर्डेवाडी लघु पाटबंधारे योजना, तालुका लांजा, जिल्हा रत्नागिरी, या योजनेस शासन निर्णय पाटबंधारे विभाग क्रमांक बीआरडब्ल्यू/१०८२/२२८/(११/८३)/ए.एस. ए-३, दिनांक १५/०९/१९८३ अन्वये एकूण रुपये ३.७४ कोटी किंमतीस ( दरसूची १९८२-८३) मूळ प्रशासकीय मान्यता प्रदान करण्यात आली होती. तद्नंतर या योजनेस शासन निर्णय पाटबंधारे विभाग क्रमांक एम. आय. / १२९५/(३५६/९५)/खारभूमी, दिनांक ०१/०८/१९९७ अन्वये एकूण रुपये २२.८७ कोटी किंमतीस (दरसूची १९९५-९६) प्रथम सुधारित प्रशासकीय मान्यता प्रदान करण्यात आली होती. तद्नंतर या योजनेस शासन निर्णय पाटबंधारे विभाग क्रमांक लपायो/२००८/(३४७/२००८)/खारभूमी, दिनांक ०२/०३/२००९ अन्वये एकूण रुपये ६३.०८ कोटी किंमतीस ( दरसूची २००७-०८) उंचीवाढीसह द्वितीय सुधारित प्रशासकीय मान्यता प्रदान करण्यात आली होती. मध्यंतरीच्या काळात योजनेच्या खर्चात दरसूचीतील फरकामुळे, भूसंपादन किंमतीतील झालेली वाढ, संकल्पचित्रातील बदल इत्यादी कारणांमुळे वाढ होत असल्यामुळे योजनेस तृतीय सुधारित प्रशासकीय मान्यता प्रदान करणेबाबत कार्यकारी संचालक, कोकण पाटबंधारे विकास महामंडळ, ठाणे यांनी संदर्भीय पत्र क्रमांक १ अन्वये तृतीय सुधारित प्रशासकीय मान्यतेचा प्रस्ताव शासनास सादर केला आहे. सदर प्रकल्पास तृतीय सुधारित प्रशासकीय मान्यता देण्याचे शासनस्तरावर विचाराधीन होते. त्याबाबत आता पुढीलप्रमाणे निर्णय घेण्यात येत आहे.
शासन निर्णय : आता या निर्णयान्वये बेर्डेवाडी लघु पाटबंधारे योजना, तालुका लांजा, जिल्हा रत्नागिरी, या योजनेच्या एकूण अंदाजित खर्च रुपये १४०.४९ कोटी (रुपये एकशे चाळीस पूर्णांक एकोणपन्नास शतांश कोटी फक्त) या किंमतीस तृतीय सुधारित प्रशासकीय मान्यता प्रदान करण्यात येत आहे. सदर किंमतीमध्ये कामाकरिता एकूण रूपये १२५.५६ कोटी (रुपये एकशे पंचवीस पूर्णांक छप्पन्न शतांश कोटी फक्त) व अनुषंगीक खर्च रूपये १४.९३कोटी (रुपये चौदा पूर्णांक त्र्याण्णव शतांश कोटी फक्त) एवढी
# Page 2
शासन निर्णय क्रमांकःसुप्रमा २०१८/(प्र.क्र.७/२०१८)/खारभूमी तरतूद आहे. उर्वरित कामासाठी सन २०१६-१७ या वर्षाच्या दरसूचीप्रमाणे दर वापरण्यात आले आहे.
उपशीर्षवार तरतुदींचा गोषवारा सोबतच्या परिशिष्टामध्ये दर्शविण्यात आला आहे.
सदर तृतीय सुधारित प्रशासकीय मान्यता खालील अटींच्या अधीन राहून देण्यात येत आहे.
१) सदर सुधारित प्रशासकीय मान्यता म्हणजे प्रकल्प कार्यन्वित करण्याच्या विविध टप्यांवर झालेल्या अनियमिततेस मान्यता गृहित धरता येणार नाही. सदर सुप्रमा देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास सदर सुप्रमा प्रदान केल्याने ती नियमीत झालेली आहे असे गृहीत धरता येणार नाही.
२) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पुढे चालू ठेवावी.
सदर सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहचणार नाही.
३) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CWC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात यावी.
४) सदर प्रकल्पाच्या तृतीय सुधारित प्रशासकीय मान्यता किंमतीला तांत्रिक मान्यता प्राप्त करून घ्यावी.
५) संपूर्ण प्रकल्प हा सदर तृतीय सुधारित प्रशासकीय मान्यता किंमतीच्या मर्यादेत पूर्ण करावा.
६) धरणाच्या वाढीव उंचीस कोकण रेल्वेकडून ना हरकत प्रमाणपत्र (No Objection Certificate) प्राप्त करून घेण्यात यावे.
सदर प्रस्तावास नियोजन विभागाच्या (कार्यासन १४३४) अनौपचारीक संदर्भ क्र. ६७/२०१८ दिनांक २३/०५/२०१८ अन्वये तसेच वित्त विभागाच्या (कार्यासन व्यय- १२) अनौपचारीक संदर्भ क्र.
२३१/२०१८ दि. २०/१०/२०१८ अन्वये नुसार सहमती दिलेली आहे. व्यय अग्रक्रम समितीच्या दिनांक ०५ नोव्हेंबर, २०१८ रोजी झालेल्या बैठकीत सदरचा प्रस्ताव मान्य करण्यात आला असून संदर्भ क्रमांक २ नुसार याबाबत प्रसृत करण्यात आलेल्या इतिवृत्तानुसार हा शासन निर्णय निर्गमित करण्यात येत आहे.
या योजनेच्या कामावरील खर्च मागणी मुख्य लेखाशीर्ष, "४७०२ लहान पाटबंधारे यावरील भांडवली खर्च ८०- सर्वसाधारण १९० सार्वजनिक क्षेत्रातील व इतर उपक्रमातील गुंतवणुका, ( ०० ) सार्वजनिक व इतर क्षेत्रातील गुंतवणुका (००) (०३) कोकण पाटबंधारे विकास महामंडळास भागभांडवली अंशदान (४७०२ ४९२७)” या लेखाशीर्षाखाली खर्ची घालावा व शासनाच्या मंजूर अनुदानातून भागविण्यात यावा.
या योजनेस प्रदान करण्यात आलेली तृतीय सुधारित प्रशासकिय मान्यता १९५ या अनुक्रमांकावर नोंदवण्यात आली आहे.
पृष्ठ ५ पैकी २
# Page 3
शासन निर्णय क्रमांक:सुप्रमा २०१८/(प्र.क्र.७/२०१८)/खारभूमी
# Page 4
# Page 5