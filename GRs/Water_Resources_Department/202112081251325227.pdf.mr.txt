# Page 1
देवघर मध्यम प्रकल्प ता. कणकवली,
जि. सिंधुदुर्ग, चतुर्थ सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१९/३१२/(प्र.क्र. ९६/१९)/मध्यम प्रकल्प
मंत्रालय, मुंबई-४०० ०३२.
दिनांक :- ०८ डिसेंबर, २०२१.
संदर्भ: - १)शासन निर्णय क्रमांक डीईओ/१०७८/९०२ (२३१३)/मप्र-१ दिनांक २१/०३/१९७९.
२) शासन निर्णय क्रमांक डीईओ/१०९३/ १६००/(२७५/९३)/मप्र दिनांक१८/०१/१९९४.
३) शासन निर्णय क्रमांक देवघर १०.०१/८११ (२०४/२००१)/म.प्र.
दिनांक १५/०१/२००२.
४) शासन निर्णय क्रमांक देवघर २००५/५४५/ (१७३/२००६)/मप्र दिनांक ०८/०१/२००७.
५) कार्यकारी संचालक, कोकण पाटबंधारे विकास महामंडळ, ठाणे यांचे पत्र क्रमांक कोपाविम/तां- ३ / देवघर सुप्रमा / १५२६, दिनांक २६/०४/२०१९.
६) वित्त विभाग, मंत्रालय, मुंबई-३२ यांचे पत्र क्रमांक व्यअस-२०२१/प्र.क्र.१०१/अर्थ-२ दिनांक २०/०८/२०२१.
प्रस्तावना: देवघर मध्यम प्रकल्पांतर्गत ता. कणकवली, जि. सिंधुदुर्ग येथे देवघर नदीला मिळणा-या कुर्ली
नाल्यावर मातीचे धरण बांधण्यात आले आहे. सदर प्रकल्प कोंकण पाटबंधारे विकास महामंडळ अंतर्गत
"उर्वरीत महाराष्ट्र” या प्रदेशांतर्गत आहे. या प्रकल्पांतर्गत डाव्या व उजव्या कालव्याव्दारे कणकवली
तालुक्यातील २५४६ हेक्टर व वैभववाडी तालुक्यातील १९६६ हेक्टर क्षेत्र सिंचनाखाली आणण्याचे
नियोजित आहे. अशा प्रकारे प्रकल्पाव्दारे एकूण ४५१२ हेक्टर क्षेत्रास सिंचनाचा लाभ होणार आहे.
देवघर मध्यम प्रकल्प ता. कणकवली, जि. सिंधुदुर्ग या प्रकल्पास संदर्भ क्रमांक १ नुसार सन
१९७६-७७ चे दरसूचीवर आधारित रूपये १५.४८ कोटी इतक्या रकमेस मूळ प्रशासकीय मान्यता देण्यात
आली होती. तद्नंतर संदर्भ क्रमांक २ नुसार सन १९९२-९३ चे दरसूचीवर आधारित रूपये ७०.९८ कोटी
इतक्या रकमेस प्रथम सुधारित प्रशासकीय मान्यता प्रदान केली होती. तद्नंतर संदर्भ क्रमांक ३ नुसार
सन १९९९-२००० चे दरसूचीवर आधारित रूपये १७४.९८ कोटी इतक्या रकमेस द्वितीय सुधारित
प्रशासकीय मान्यता प्रदान केली होती. तद्नंतर संदर्भ क्रमांक ४ नुसार सन २००३-०४ चे दरसूचीवर
आधारित रूपये २४९.७९ कोटी इतक्या रकमेस तृतीय सुधारित प्रशासकीय मान्यता प्रदान केली होती.
कार्यकारी संचालक, कोकण पाटबंधारे विकास महामंडळ, ठाणे यांनी संदर्भ क्रमांक ५ अन्वये
सन २०१६-१७ चे दरसूचीवर आधारीत रुपये ४५१.४८ कोटी किंमतीचा चतुर्थ सुधारित प्रशासकीय
मान्यतेचा प्रस्ताव मान्यतेस्तव शासनास सादर केला होता. या चतुर्थ सुधारित प्रशासकीय मान्यता
प्रस्तावास मंजुरी देण्याची बाब शासनाच्या विचाराधीन होती.
# Page 2
शासन निर्णय क्रमांकः सुप्रमा-२०१९/३१२/(प्र.क्र. ९६/१९)/मध्यम प्रकल्प
शासन निर्णय :
शासनाच्या या निर्णयाव्दारे देवघर मध्यम प्रकल्प ता. कणकवली, जि. सिंधुदुर्ग या प्रकल्पाच्या
सन २०१६-१७ चे दरसूचीवर आधारीत रुपये ४५१.४८ कोटी किंमतीच्या चतुर्थ सुधारित प्रकल्प
अहवालास सुधारित प्रशासकीय मान्यता प्रदान करण्यात येत आहे. त्यापैकी रूपये ४१४.४४ कोटी
कामाप्रीत्यर्थ व रुपये ३७.०४ कोटी अनुषंगिक खर्चासाठी तरतूद आहे. उपशीर्ष निहाय तरतुदींचा
गोषवारा सोबत जोडण्यात येत आहे.
२. या योजनेस प्रदान केलेली चतुर्थ सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ०९/२०२१ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व मंजूर चतुर्थ सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
४. या प्रकल्पाच्या कामावर होणारा खर्च मुख्य लेखाशीर्ष ४७०१ मोठे व मध्यम पाटबंधारे प्रकल्प यावरील भांडवली खर्च, मध्यम पाटबंधारे प्रकल्प देवघर मध्यम प्रकल्प (योजनांतर्गत) या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
५. सदर चतुर्थ सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समितीच्या अहवालातील मुद्दा क्र. १ ते २७ मधील निरीक्षणांची पूर्तता करावी.
५.२) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
५.३) प्रगतीपथावरील निविदांची कामे प्राधान्याने पूर्ण करण्यात यावी. पाणीसाठ्याचा सिंचनाकरिता जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे / निविदा प्रक्रिया करण्यात यावी.
५.४) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
५.५) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंबलबजावणी करण्यात यावी.
५.६) सदर सुधारित प्रशासकीय मान्यतेमुळे प्रकल्प कार्यान्वयीकरणाच्या विविध टप्यावर झालेल्या अनियमितता नियमित केल्या आहेत, असे गृहित धरता येणार नाही.
६. सदर शासन निर्णय, नियोजन विभाग (कार्यासन १४३४), अनौपचारीक संदर्भ क्रमांक ५३/२०२०/
का.१४३४ दिनांक ०३/११/२०२०, वित्त विभाग (कार्यासन व्यय-१२), अनौपचारीक संदर्भ क्रमांक १७९/
२०२०/ व्यय-१२, दिनांक ०७/१२/२०२० नुसार प्राप्त सहमती व संदर्भीय पत्र क्रमांक ६ अन्वये निर्गमित
पृष्ठ ४ पैकी २
# Page 3
शासन निर्णय क्रमांकः सुप्रमा-२०१९/३१२/(प्र.क्र. ९६/१९)/मध्यम प्रकल्प
करण्यात आलेल्या व्यय- अग्रक्रम समितीच्या दिनांक १२/०७/२०२१ रोजी झालेल्या बैठकीतील
निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 4