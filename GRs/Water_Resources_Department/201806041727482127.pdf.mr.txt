# Page 1
एकात्मिक राज्य जल आराखडा तयार करण्यासाठी कृतीगटास मुदतवाढ देण्याबाबत...
महाराष्ट्र शासन
जलसंपदा विभाग
शासन निर्णय क्र. मजनिप्रा- २०१७/२०३/प्र.क्र.४१-भाग-१/२०१७/जसं (आस्था) मादाम कामा मार्ग, हुतात्मा राजगुरु चौक,
मंत्रालय,मुंबई-४०० ०३२.
दिनांक :- ०४/०६/२०१८
वाचा - -:- शासन निर्णय क्र.मजनिप्रा-२०१७/२०३/(प्र.क्र.४१-भाग-१/२०१७/जसं(आस्था), दि.२७/१२/२०१७ व दि.१२/०४/२०१८.
प्रस्तावना : राज्यात गोदावरी, कृष्णा, तापी, नर्मदा व पश्चिम वाहिनी खोरे अशी एकुण ५ खोरे आहेत.
त्यापैकी एकात्मिक राज्य जल आराखडा - गोदावरी खोरे यास मा. मुख्यमंत्री महोदयांच्या अध्यक्षतेखालील राज्य जल परिषदेने दि.३०/११/२०१७ रोजीच्या चवथ्या बैठकीत मान्यता दिली आहे. उर्वरित कृष्णा खोरे, तापी खोरे, नर्मदा खोरे व पश्चिम वाहिनी नदी खोऱ्याचे एकात्मिक जल आराखडे हे एकात्मिक राज्य जल आराखडा- गोदावरी खोरे च्या धर्तीवर तयार करण्याचे काम प्रगतीत आहे.
राज्य जल परिषदेच्या दि.३०/११/२०१७ च्या चवथ्या बैठकीत “कृष्णा व तापी खोऱ्याचे एकात्मिक राज्य जल आराखडे जानेवारी, २०१८ अखेरीस तसेच नर्मदा व पश्चिम वाहिनी नदी खोऱ्याचे एकात्मिक राज्य जल आराखडे फेब्रुवारी, २०१८ मध्ये पूर्ण करुन राज्य जलमंडळ व राज्य जल परिषद यांच्या मान्यतेसह सर्व खोऱ्यांचा एकात्मिक राज्य जल आराखडा ३१ मार्च, २०१८ पर्यन्त अंतिम करावे" असे निदेश आहेत.
तसेच मा.उच्च न्यायालयात जनहित याचिका क्र. १७३/२०१३ बाबत मा. उच्च न्यायालय, मुंबई यांनी दि.२३/०९/२०१६ रोजी दिलेल्या एका महत्वपूर्ण निर्णयाद्वारे एकात्मिक राज्य जल आराखडा दिलेल्या विहित मुदतीत तयार करणे बाबत आदेश आहेत.
मा. उच्च न्यायालय व राज्य जलपरिषदेच्या सुचनेनुसार कृष्णा, तापी, नर्मदा व पश्चिम वाहिनी नदी खोऱ्याचे एकात्मिक राज्य जल आराखडा तयार करण्याचे काम संबंधित नदी खोरे अभिकरणाद्वारे प्रगतीत आहे. पूर्ण राज्याच्या सर्व नदी खोऱ्याचा एकात्मिक जल आराखडा विहित मुदतीत पूर्ण होण्यासाठी समांतररित्या कार्यवाही करण्यासाठी शासन निर्णय दि.२७/१२/२०१७ अन्वये कृतीगटाची स्थापन करण्यात आली आहे. कृतीगटाचा कार्यकाळ दि.१५ मार्च, २०१८ असा आहे.
कृतीगटाच्या आतापर्यंत सहा बैठका झाल्या असून कृतीगटातर्फे एकात्मिक राज्य जल आराखड्याचे प्रारुप तयार करण्यात आले आहे. सदर प्रकरणांवर पुढील बैठकीत सविस्तर चर्चा
# Page 2
शासन निर्णय क्रमांकः मजनिप्रा-२०१७/२०३/प्र.क्र.४१-भाग-१/२०१७/जसं(आस्था)
करण्यात येणार आहे. तदनंतर आराखडयात बदल करणे व नकाशे सुधारीत करणे इत्यादीसाठी काही कालावधी लागणार आहे.
एकात्मिक राज्य जल आराखडा मसुदा अंतिम झाल्यावर सर्व नदी खोरे अभिकरणांतर्गत कार्यकारी संचालकांची कार्यशाळा आयोजित करुन सदर कार्यशाळेत संमत करुन घेऊन त्यानुसार अंतिम मसुदा सर्व कार्यकारी संचालकांकडून प्रमाणित करुन घेण्यात येणार आहे. कृतीगटास शासन निर्णय दि.१२/०४/२०१८ अन्वये दि.१५/०५/२०१८ पर्यंत मुदतवाढ देण्यात आली आहे.
तथापि, कृतीगटाच्या कामाची व्याप्ती विचारात घेता, कृतीगटास पुन्हा मुदतवाढ देण्याची बाब शासनाच्या विचाराधीन होती. त्यानुसार शासनाने आता खालील प्रमाणे निर्णय घेतला आहे.
शासन निर्णय : राज्यातील सर्व खोऱ्याचा एकात्मिक राज्य जल आराखडा तयार करण्याच्या दृष्टीने स्थापन करण्यात आलेल्या कृतीगटास दि. ३१ जुलै, २०१८ पर्यंत मुदतवाढ देण्यास शासन मान्यता देण्यात येत आहे.
# Page 3