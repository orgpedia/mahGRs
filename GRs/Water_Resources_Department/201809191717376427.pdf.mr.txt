# Page 1
यशदा, पुणे येथे जलसाक्षरता केंद्र आणि चंद्रपूर वन प्रशासन विकास व व्यवस्थापन प्रबोधिनी, चंद्रपूर, जल व भूमी व्यवस्थापन संस्था (वाल्मी), औरंगाबाद व डॉ. पंजाबराव देशमुख विदर्भ प्रशासकीय व विकास प्रशिक्षण प्रबोधिनी, अमरावती येथे विभागीय जलसाक्षरता केंद्रे स्थापन करण्याबाबत. (सुधारीत निर्णय)
महाराष्ट्र शासन
जलसंपदा विभाग,
शासन निर्णय, क्र. जलसा-२०१८/प्र.क्र.३०८/२०१८/सिं.व्य. (महसूल) मंत्रालय, मुंबई-४०० ०३२
दिनांक :– १९ सप्टेंबर, २०१८
संदर्भ: १) शासन निर्णय क्र. संकीर्ण २०१६/प्र.क्र.०७/२०१६)/लाक्षेवि (आस्था) दि.११ फेब्रुवारी २०१६ २) शासन निर्णय क्र. वाल्मी-२०१६/प्र.क्र.६९/१६ लाक्षवि (आस्था), दिदि. .३० ३० नोव्हेंबर, २०१६ प्रस्तावना:
राज्यातील वापरायोग्य पाण्याची उपलब्धता मर्यादित असून गरजेपेक्षा कमी आहे.
वाढती लोकसंख्या, वाढते उद्योग व अनियमित पर्जन्यमान यामुळे भविष्यात उपलब्ध पाण्यावरील ताण आणखी वाढणार आहे. उपलब्ध पाणी सर्व वापरकर्त्यांना त्यांच्या गरजेच्या प्रमाणात उपलब्ध होण्यासाठी पाण्याचा वापर अत्यंत काटकसरीने व नियोजनपूर्वक करण्याची आवश्यकता आहे. यासाठी समाजात जलजागृती व जलसाक्षरता निर्माण होण्याची गरज असून त्यादृष्टीने राज्यात राबविण्यात येणा-या जलजागृती सप्ताहास जनतेचा मोठा प्रतिसाद मिळत आहे. त्यानुषंगाने मा. वित्त मंत्री महोदयांनी २०१६ च्या अर्थसंकल्पीय अधिवेशनामध्ये राज्यात कायमस्वरुपी जलसाक्षरता केंद्र निर्माण करण्याची घोषणा केली आहे. त्याची अंमलबजावणी करण्याच्या दृष्टीने जलसाक्षरता केंद्राची स्थापना, रचना व कार्यपध्दती याबाबत सविस्तर सूचना देण्याची बाब शासनाच्या विचाराधीन होती. त्यानुषंगाने संदर्भीय दि. ३०.११.२०१६ चा शासन निर्णय निर्गमित करण्यात आला आहे. जलसाक्षरतेच्या प्रसाराच्या दृष्टीने त्यामध्ये काही अनुषंगिक सुधारणा करून खालीलप्रमाणे सुधारित शासन निर्णय जाहीर करण्यात येत आहे.
संकल्पना:
पाण्यासंबंधी काम करण्याच्या शासकीय विभागामार्फत राबविल्या जाणाऱ्या विविध योजना जनतेपर्यंत पोहोचविण्यासाठी आणि पाण्याचा वापर नियोजनपूर्वक काटकसरीने करण्यासाठी जनतेचा सक्रीय सहभाग आवश्यक असून त्यादृष्टीने राज्यात कायमस्वरुपी जलजागृती अभियान राबविण्याचा शासनाने निर्णय घेतला आहे. जलजागृतीसाठी व जलसाक्षरतेसाठी विविध उपक्रम तयार करणे व जनतेपर्यंत पोहोचविण्यासाठी आवश्यक प्रशिक्षण देण्याची व्यवस्था जलसाक्षरता केंद्रामध्ये केली जाईल. जलसाक्षरता उपक्रम
# Page 2
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल) जनतेपर्यंत पोहोचविण्यासाठी राज्यस्तर, विभागस्तर, जिल्हास्तर, तालुकास्तर, व ग्रामस्तरावर अनुक्रमे जलनायक, जलयोद्धा, जलप्रेमी, जलदूत व जलसेवक तसेच शासन स्तरावर कार्यरत किंवा शासन सेवेतून सेवानिवृत्त अधिकारी / कर्मचारी असे जलकर्मी अशा उत्स्फूर्त स्वयंसेवकांची संरचनात्मक फळी निर्माण केली जाईल. राज्यामध्ये राबविल्या जाणाऱ्या जलसाक्षरता उपक्रमांमध्ये समन्वय व सुसंगतपणा ठेवण्यासाठी राज्यस्तर, यशदास्तर, विभागस्तर, जिल्हास्तर, तालुकास्तरावर जलसाक्षरता समन्वय समित्या निर्माण करुन त्यांच्याद्वारे जलसाक्षरतेचा कार्यक्रम राज्यात कायमस्वरुपी राबविला जाईल.
शासन निर्णयः
१.० राज्यात यशदा, पुणे येथे कायमस्वरुपी मुख्य जलसाक्षरता केंद्र आणि चंद्रपूर वन प्रशासन विकास व व्यवस्थापन प्रबोधिनी, चंद्रपूर, जल व भूमी व्यवस्थापन संस्था (वाल्मी), औरंगाबाद व डॉ. पंजाबराव देशमुख विदर्भ प्रशासकीय व विकास प्रशिक्षण प्रबोधिनी, अमरावती येथे विभागीय जलसाक्षरता केंद्रे स्थापन करण्यास मान्यता देण्यात येत आहे.
२.० जलसाक्षरता केंद्राची कार्यकक्षा व कार्यपध्दती
जलसाक्षरता केंद्रामार्फत खालीलप्रमाणे प्रशिक्षण, संशोधन, अभ्यास व प्रलेखन, तसेच अनुषंगिक सहाय्यकारी कामे करण्यात यावीत.
२.१ प्रशिक्षण (१) जलसाक्षरतेचा पाच वर्षाचा व वार्षिक प्रशिक्षण आराखडा तयार करणे.
(२) जलसाक्षरता विषयक प्रशिक्षणाच्या गरजांची निश्चिती करणे.
(३) प्रशिक्षणासाठी विविध मोड्यूल निश्चित करणे.
(४) विविध स्तरांवरील उत्स्फूर्त स्वयंसेवकांची (जलनायक, जलयोद्धा, जलप्रेमी, जलदूत, जलकर्मी व जलसेवक) निवड करणे.
(५) विविध पाणी वापरकर्ते/ लाभधारक/ जलनायक/ जलयोद्धा/ जलप्रेमी/ जलदूत/जलकर्मी / जलसेवक यांना प्रशिक्षण देणे.
(६) विभागीय जलसाक्षरता केंद्राच्या प्रशिक्षणाचे नियोजन करणे व मार्गदर्शन करणे.
(७) जलसाक्षरता अभियान व प्रशिक्षणासंबंधी वाचन साहित्य व प्रसार साहित्य तयार करणे.
(८) जलसाक्षरतेबाबत राज्यात विविध स्तरावर प्रशिक्षण व कार्यशाळा आयोजित करणे व त्यामध्ये मार्गदर्शन करणे.
२.२ संशोधन, अभ्यास व प्रलेखन
राज्यातील शासनामार्फत पूर्ण झालेले व बांधकामाधीन प्रकल्पांचे जलसाठे, जलसंधारणाची कामे, सिंचन प्रकल्प, लोकसहभागातून पूर्ण झालेल्या योजना व त्यांचा जनमानसावर झालेला परिणाम, पाण्याचे प्रदूषण व उपाययोजना, पाण्याचा पुनर्वापर याबाबत संदर्भ साहित्य निर्माण करणे व जनतेला सहजपणे उपलब्ध करुन देणे, त्यासाठी आवश्यक तिथे संकेत स्थळाचा वापर करुन जनतेला सहजपणे माहिती उपलब्ध करुन देणे, प्रशिक्षण व जलसाक्षरतेबाबत लघुपट/माहितीपट संबंधित
पृष्ठ १५ पैकी २
# Page 3
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल) शासकीय यंत्रणेस उपलब्ध करुन देणे, सर्वसामान्य जनतेला समजेल अशा सोप्या भाषेतील तांत्रिक साहित्याची निर्मिती करणे, इत्यादी कामे करणे.
२.३ जलसाक्षरता प्रसार व प्रसिध्दी:
राज्यात जलसाक्षरता व जलजागृती निर्माण करण्यासाठी प्रसार प्रसिध्दीबाबतचे धोरण तयार करणे, त्यासाठी साहित्य निर्मिती करणे, प्रतिवर्षी शासनाच्या धोरणानुसार राज्यात जलजागृती सप्ताह राबविण्यासाठी प्रशिक्षण देणे व त्यासाठी आवश्यक साहित्य निर्मिती करणे इत्यादी.
२.४ सहाय्यकारी कामे
पाण्याच्या क्षेत्रात कार्यरत असेलेले शासनाचे विविध विभाग उदा. जलसंपदा विभाग/ जलसंधारण विभाग / ग्राम विकास विभाग / पाणी पुरवठा व स्वच्छता विभाग / रोजगार हमी योजना / कृषि विभाग / नगर विकास विभाग / उद्योग विभाग / पर्यावरण विभाग/शिक्षण विभाग इत्यादी विभागाच्या यंत्रणांना जलसाक्षरतेसंबंधी धोरणात्मक मार्गदर्शन करणे.
३.० यशदा, पुणे येथील राज्यस्तरीय जलसाक्षरता केंद्राची रचना व पदांचा तपशील खालीलप्रमाणे राहील:
---------------------------------------------------------------------------------
| अ.क्र. | पदनाम | पद | संख्या |
| १. | संचालक, जल साक्षरता केंद्र, यशदा | सहयोगी / सहाय्यक प्राध्यापक | १ |
| २. | कार्यकारी संचालक | सहाय्यक प्राध्यापक / सहयोगी प्राध्यापक | १ |
| ३. | संशोधन अधिकारी (प्रलेखन ) किंवा समकक्ष अधिकारी | संशोधन अधिकारी | २ |
| ४. | संशोधन अधिकारी(प्रशिक्षण) किंवा समकक्ष अधिकारी | संशोधन अधिकारी |  |
| ५. | संशोधन अधिकारी(माहिती, शिक्षण व संवाद) किंवा समकक्ष अधिकारी | संशोधन अधिकारी | १ |
| ६. | संशोधन सहायक किंवा समकक्ष अधिकारी | संशोधन सहायक | ४ OC |
| ७. | लिपिक टंकलेखक |  | ३ |
---------------------------------------------------------------------------------
जलसाक्षरता केंद्रातील संचालक व इतर अधिकारी / कर्मचारी ही पदे यशदा संस्थेच्या प्रचलित कार्यप्रणाली नुसार प्रतिनियुक्ती/करार तत्वावर भरण्याची कार्यवाही करावी.
४.० विभागीय जलसाक्षरता केंद्राची रचना व पदांचा तपशील खालीलप्रमाणे राहील :
------------------------------
| अ.क्र. | पदनाम | संख्या |
| १. | विभागीय संचालक | १ |
| २. | विभागीय कार्यकारी संचालक |  |
------------------------------
पृष्ठ १५ पैकी ३
# Page 4
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल)
---------------------------------------------
| ३. | प्रलेखन अधिकारी किंवा समकक्ष अधिकारी | १ |
| ४. | प्रशिक्षण अधिकारी किंवा समकक्ष अधिकारी |  |
| ५. | प्रशिक्षण सहाय्यक किंवा समकक्ष अधिकारी | २ |
| ६. | प्रलेखन सहाय्यक किंवा समकक्ष अधिकारी | १ |
| ७. | लिपिक टंकलेखक |  |
---------------------------------------------
५.० विभागीय जलसाक्षरता केंद्राचे कार्यक्षेत्र :
--------------------------------------------------------------------------------------------------
| अ.क्र | जलसाक्षरता केंद्र / विभागीय केंद्र | कार्यक्षेत्र |
| १ | २ | ३ |
| १. | यशवंतराव चव्हाण विकास प्रशासन प्रबोधिनी (यशदा), पुणे | पुणे, नाशिक आणि कोकण महसूल विभाग |
| २. | जल व भूमी व्यवस्थापन संस्था (वाल्मी), औरंगाबाद | औरंगाबाद महसूल विभाग |
| ३. | डॉ. पंजाबराव देशमुख विदर्भ प्रशासकीय व विकास प्रशिक्षण प्रबोधिनी, अमरावती | अमरावती महसूल विभाग |
| ४. | चंद्रपूर वन प्रशासन विकास व व्यवस्थापन प्रबोधिनी, चंद्रपूर | नागपूर महसूल विभाग |
--------------------------------------------------------------------------------------------------
उपरोक्त विभागीय जलसाक्षरता केंद्रे ही त्या त्या महसूल विभागातून जलसाक्षरता विषयक कामांची अमलबजावणी यशदा या राज्यस्तरीय केंद्राच्या मार्गदर्शनाखाली करतील.
यासंबधी यशदा स्तरीय जलसाक्षरता समितीकडून मार्गदर्शन करण्यात येईल व आवश्यकतेनुसार सूचना / निर्देश देण्यात येतील. त्याचे अनुपालन करणे विभागीय केंद्राला बंधनकारक असेल. विभागीय जलसाक्षरता केंद्राचे संचालक व इतर अधिकारी/कर्मचारी ही पदे त्या त्या संस्थेच्या प्रचलित कार्यप्रणालीनुसार व उपलब्ध निधीचा विचार करुन प्रतिनियुक्ती/करार तत्वावर भरण्याची कार्यवाही करण्यात यावी. तथापि, याबाबत उपलब्ध साधन सामुग्रीचा विचार करुन नियोजन करण्यात यावे.
५.१ राज्यात जलसाक्षरता व जलजागृतीचे उपक्रम लोकसहभागातून व स्वयंस्फूर्तीने पुढे येणाऱ्या स्वयंसेवकाद्वारे राबविण्याचे शासनाचे धोरण आहे. त्यासाठी प्रशिक्षणाच्या माध्यमातून जलसेवक, जलनायक, जलयोद्धा, जलप्रेमी, जलदूत, व जलकर्मी, यांची संरचनात्मक फळी निर्माण करण्यात यावी.
५.२ जलसेवक ग्रामस्तर व स्थानिक संस्था स्तरावर जलसाक्षरतेचे काम करणाऱ्या प्रशिक्षित व्यक्तीस “जलसेवक” असे संबोधण्यात यावे. प्रत्येक ग्राम पंचायत स्तरावर एक जलसेवक असेल.
५.२.१. जलसेवकाचे कार्य :
(१) जलयुक्त शिवार अभियानाच्या अंमलबजावणीमध्ये तसेच सिंचन व्यवस्थापनाच्या कार्यान्वयनामध्ये योगदान देणे.
पृष्ठ १५ पैकी ४
# Page 5
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल) (२) जलसाक्षरता कार्यक्रमात स्थानिक स्तरावर सक्रीय सहभाग घेणे.
(३) ग्रामसभा / इतर सभांमध्ये जलसाक्षरतेबाबत माहिती देणे, जलसाक्षरतेविषयी विविध उपक्रमात सहभागी होऊन जलसाक्षरतेच्या प्रसारासाठी प्रयत्न करणे, (४) शालेय महाविद्यालयीन व इतर स्तरावर जलसाक्षरतेच्या उपक्रमांमध्ये सहाय्य करणे.
(५) जलयुक्त शिवार अभियान अंतर्गत संबंधित ग्राम पंचायतीमधील गावांचे पाण्याचे अंदाजपत्रक तयार करण्यास आणि त्या ग्राम पंचायतीमधील गावांच्या समाप्ती निर्गमन )exit Protocol) प्रक्रियेमध्ये कृषि सहाय्यक / जलसंधारण सहायक/संबंधित प्राधिकारी यांना सहाय्य करणे.
(६) आपल्या ग्राम पंचायत कार्यक्षेत्रात असलेल्या पाणी वापर संस्थांच्या प्रशिक्षणामध्ये शाखा अभियंता / सक्षम प्राधिकारी यांना सहाय्य करणे.
(७) जलसाक्षरतेच्या कार्यात जलकर्मी, जलदूत यांच्याशी समन्वय ठेवणे व प्रशिक्षणात सहभागी होणे; आपल्या ग्राम पंचायतीशी निगडित जलसाक्षरता विषयक बाबींसाठी तालुका स्तरीय समितीच्या सूचना व मार्गदर्शनानुसार कामकाज करणे.
(८) जलसेवकाने स्वत:चे काम सांभाळून स्वयंप्रेरणेने, उत्स्फूर्तपणे व सामाजिक बांधिलकी म्हणून काम करावयाचे असून त्यास कोणतेही मानधन देण्यात येणार नाही (९) जलसेवकास विनामूल्य प्रशिक्षण देण्यात येईल व प्रशिक्षण कालावधीत प्रवास खर्च देण्यात येईल.
(१०) जलसेवकाने केलेल्या कामांची नोंद संबंधित ग्रामपंचायतीने ठेवावी.
५.२.२. जलसेवकासाठी अर्हता व निवड :
अअर्हता.-:
(१) जलसेवक हा लिहिता वाचता येणारा व जीवनात उच्च मूल्ये जोपासणारा आणि त्याग व राष्ट्रभावनेने प्रेरित असावा .
(२) जलसेवक हा ग्रामसभेचा सदस्य असावा व त्याच्या नामनिर्देशनास ग्रामसभेची मान्यता असावी.
(३) शासनाच्या विविध विकास उपक्रमांविषयी जाणकार अशी व्यक्ती; स्वच्छता दूत स्वयंसहाय्यता गटातील उत्कृष्ट काम केलेल्या महिला, सामाजिक कार्यकर्ते, राष्ट्रीय सेवा योजनेतील स्वयंसेवक, पाणलोट क्षेत्रात उत्कृष्ट काम केलेल्या व्यक्ती, पाणी वापर संस्थांमध्ये कार्य केलेल्या व्यक्ती, सामाजिक बांधिलकी म्हणून काम करणा-या व्यक्ती, स्वयंस्फूर्तीने पुढे येणारे नागरीक, अशा व्यक्तींमधून नामनिर्देशन करण्यात यावे.
ब. नामनिर्देशन-: (१) ग्रामसभेने ग्रामसेवकाद्वारे प्रत्येक ग्रामपंचायतीमध्ये जलसेवकाचे नामनिर्देशन करण्यासाठी लेखी अर्ज मागवावेत. याकरीता दवंडी, जाहीर निवेदन इत्यादींचा अवलंब करावा.
(२) जलसेवकाचे नामनिर्देशन करावयाच्या वेळी त्या ग्रामसभेमध्ये संबंधित तालुक्यातील कोणत्याही जलदूतास मार्गदर्शनासाठी बोलाविण्यात यावे.
पृष्ठ १५ पैकी ५
# Page 6
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल) (३) ग्राम पंचायतीने छाननी केलेली यादी ग्रामसभेसमोर ठेवावी.
(४) ग्रामसभेने एका व्यक्तीस जलसेवक म्हणून नामनिर्देशित करावे.
(५) जलसेवकाबाबत अधिक तपशीलवार मार्गदर्शक सूचना आवश्यकतेनुसार वेगळ्याने निर्गमित करण्यात येतील.
५.३ जलकर्मी
पाण्याबाबतचे उपक्रम राबविणारे शासनाच्या तसेच शासनास सहाय्यकारी संस्थांतील व विविध विभागांचे जनतेशी थेट संपर्क असणारे प्रशिक्षित निवडक क्षेत्रीय कर्मचारी/ अधिकारी तसेच काम करण्यास इच्छुक असणारे व निवड केलेले शासकीय सेवेतून सेवा निवृत्त अधिकारी / कर्मचारी यांना जलकर्मी असे संबोधण्यात यावे. प्रत्येक जिल्ह्यामध्ये जलकर्मींची संख्या ३० एवढी असेल. सदर जलकर्मींचा जिल्हास्तरावर संच करण्यात यावा.
जलकर्मी हे विविध स्तरावरील स्वयंसेवकांच्या फळीला तांत्रिक सहाय्य व मार्गदर्शन करतील.
त्यांना जलसाक्षरता व जलजागृतीचे आवश्यक प्रशिक्षण जलसाक्षरता केंद्रामार्फत देण्यात येईल.
५.४ जलनायक व विविध स्तरावरील संरचनात्मक फळी :
जलनायक व विविध स्तरावरील संरचनात्मक फळी तयार करताना विविध स्तरांवर प्रशिक्षण देण्याचा व जलक्षेत्रातील कामाचा अनुभव असणाऱ्या प्रशिक्षकांची निवड करून त्यांना त्यांच्या कार्यक्षेत्राच्या अनुषंगाने खालीलप्रमाणे संबोधण्यात येईल.
राज्यस्तरावर जलनायक; विभाग स्तरावर जलयोद्धा; जिल्हा स्तरावर जलप्रेमी तसेच तालुका स्तरावर जलदूत असे संबोधण्यात येईल. विविध स्तरावरील प्रशिक्षकांची संख्या पुढीलप्रमाणे असेल: राज्यस्तर जलनायक २४ (प्रत्येक विभागातून ४ प्रमाणे), विभागस्तर जलयोद्धा ४८ (प्रत्येक विभागातून ८ प्रमाणे), जिल्हास्तर जलप्रेमी ३४० (प्रत्येक जिल्ह्यातून १०), तालुका स्तर जलदूत ३५१० (प्रत्येक तालुक्यास १० प्रमाणे).
या संख्येमध्ये आवश्यकतेनुसार बदल करणे, संरचनात्मक फळीमधील विविध स्तरावरील उत्स्फूर्त स्वयंसेवकांची कार्यकक्षा निश्चित करणे, त्यांच्या निवडीचे निकष ठरविणे याबाबतची कार्यवाही संबंधित जलसाक्षरता केंद्राकडून करण्यात यावी.
विविध स्तरावरील प्रशिक्षकांना तसेच जलसेवकांना व जलकर्मींना मार्गदर्शन करणे असे प्रशिक्षणासह कामकाज देखील करण्यात येईल.
५.५ वरील प्रमाणे राज्यस्तर ते तालुका स्तरापर्यंतच्या फळीचे निवडीचे निकष, त्यांची संख्या व कार्यपध्दती याबाबत आवश्यकतेनुसार यशदा, पुणे यांच्याकडून वेळोवेळी मार्गदर्शक सूचना देण्यात येतील.
६.० समन्वय
राज्यात जलजागृती व जलसाक्षरता यासाठी राबविल्या जाणाऱ्या विविध उपक्रमांचे समन्वय करण्यासाठी विविध स्तरांवर खालीलप्रमाणे समित्या स्थापन करण्यात येत आहेत.
पृष्ठ १५ पैकी ६
# Page 7
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल)
-----------------------------------------------------------------------
| अ.क्र | समन्वय समिती | अध्यक्ष | रचना |
| १. | राज्यस्तरीय जलसाक्षरता समिती | सचिव (लाक्षेवि) | परिशिष्ट “अ” नुसार |
| २. | यशदा स्तरीय जलसाक्षरता समिती | उप महासंचालक, यशदा | परिशिष्ट “ब” नुसार |
| ३. | विभाग स्तरीय जलसाक्षरता समिती | विभागीय आयुक्त | परिशिष्ट “क॰ नुसार |
| ४. | जिल्हास्तरीय जलसाक्षरता समिती | जिल्हाधिकारी | परिशिष्ट "ड" नुसार |
| ५. | तालुकास्तरीय जलसाक्षरता समिती | तहसिलदार | परिशिष्ट “इ” नुसार |
-----------------------------------------------------------------------
६.१ राज्यस्तरीय जलसाक्षरता समितीची कार्यकक्षा
(१) विविध विभागातील जलसाक्षरतेबाबतचे विषय, धोरणे व अडचणी बाबत निर्णय घेणे.
(२) जलसाक्षरतेबाबतची प्रचार व प्रसिध्दीसाठी माध्यमे व व धोरण ठरवणे.
(३) संशोधन, अभ्यास आणि प्रलेखनाचा आढावा घेणे.
(४) सर्वसाधारणपणे राज्यस्तरीय समन्वय समितीची बैठक वर्षातून दोन वेळा घेण्यात यावी.
६.२ यशदा स्तरावरील जलसाक्षरता समितीची कार्यकक्षा
(१) राज्यस्तरीय जलसाक्षरता समितीकडून प्राप्त होणाऱ्या निर्देशांची अंमलबजावणी करण्यासाठी नियोजन करणे.
(२) जलसाक्षरता केंद्राच्या कार्यक्षेत्रातील कामकाज यासाठी आवश्यकतेनुसार निर्णय घेणे, विविध कार्यक्रमांचे कार्यान्वयन व संनियंत्रण करणे व संबंधितांना आवश्यकतेनुसार मार्गदर्शन करणे (३) राज्यस्तरीय जलसाक्षरता केंद्र व विभागीय जलसाक्षरता केंद्राच्या प्रशिक्षण आराखडयास मान्यता देऊन राबविणे; जलसाक्षरता केंद्राच्या कार्यक्षेत्रातील कामकाजाचा वेळोवेळी आढावा घेणे व त्याबाबत संबंधिताना मार्गदर्शन करणे; प्रशिक्षण कार्यक्रमाच्या नियोजनाचा तसेच प्रत्यक्ष अंमलबजावणीचा आढावा घेणे.
(४) जलनायक व जलयोद्धा यांची निवड करणे, त्यात बदल करणे, निवड रद्द करणे, इत्यादी.
(५) यशदा स्तरावरील जलसाक्षरता समितीच्या वर्षातून किमान दोन बैठका घेण्यात याव्यात.
६.३ विभाग स्तरीय जलसाक्षरता समितीची कार्यकक्षा
(१) विभागीय जलसाक्षरता केंद्राच्या प्रशिक्षणाचे नियोजन व अंमलबजावणी (२) राज्य आणि यशदा स्तरीय समिती कडील सूचनांप्रमाणे कार्यवाही करणे; जिल्हा स्तरीय व तालुका स्तरीय जलसाक्षरता समितीस मार्गदर्शन करणे.
(३) विभागीय जलसाक्षरता केंद्राच्या कामाचा आढावा, विभागीय जलसाक्षरता केंद्रांचे आणि समस्यांचे निराकरण.
(४) जलप्रेमी यांची निवड करणे व त्यांचा आढावा घेणे, जलनायक ते जलसेवक या फळीतील स्वयंसेवकांना आवश्यकतेनुसार मार्गदर्शन करणे.
(५) विभाग स्तरावरील जलसाक्षरता समितीच्या वर्षातून किमान दोन बैठका घेण्यात याव्यात.
पृष्ठ १५ पैकी ७
# Page 8
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल) ६.४ जिल्हास्तरीय जलसाक्षरता समिती
(१) जिल्ह्यातील वर्षभरातील जलसाक्षरता कार्यक्रमाचा आराखडा व अहवालाचा आढावा घेऊन अंतिम करणे.
(२) जलजागृती कार्यक्रम उदा. जलजागृती, वृक्षारोपण, इत्यादी कार्यक्रमांचे नियोजन व अंमलबजावणीमध्ये सहाय्य करणे.
(३) जिल्ह्यातील जलसाक्षरता विषयाशी संबंधित तज्ञ, अशासकीय / शासकीय व्यक्ती, स्वयंसेवी संस्था यांची माहिती संकलित करुन विभागीय जलसाक्षरता केंद्रास देणे.
(४) जलप्रेमी यांच्या निवडीसाठी विभागीय जलसाक्षरता केंद्रास साहाय्य करणे तसेच जलकर्मी व जलदूत यांची निवड करणे, त्यात बदल करणे, रद्द करणे इ.
(५) जलकर्मी, जलप्रेमी, जलदूत, जलसेवक यांच्या प्रशिक्षणाच्या गरजा, विषय, अडचणी विभागीय जलसाक्षरता केंद्रास कळविणे.
(६) ग्रामपंचायत/ग्रामसभा यांच्याकडून जलसेवकांच्या निवडीच्या प्रक्रियेचा व कामकाजाचा आढावा घेऊन मार्गदर्शन करणे.
(७) जिल्हास्तरीय जलसाक्षरता समितीच्या बैठका प्रत्येक तीन महिन्यातून किमान एकदा घेण्यात याव्यात
६.५ तालुकास्तरीय जलसाक्षरता समितीची कार्यकक्षा
(१) ग्रामपंचायत/ग्रामसभा यांच्याकडून जलसेवकांची निवड आवश्यकतेनुसार जलदूतांकरवी पूर्ण करणे; निवड प्रक्रियेचा आढावा घेणे व त्यास मार्गदर्शन करणे, जलसेवकांच्या कार्याचे मूल्यमापन करणे.
(२) जलदूतांचे / जलकर्मींचे प्रस्ताव जिल्हा स्तरीय जलसाक्षरता समितीकडे पाठविणे.
(३) जलसेवकांच्या कामांचे संनियंत्रण करणे.
(४) वेळोवेळी होणाऱ्या प्रशिक्षणाचा आढावा घेणे.
(५) शासनाच्या विविध विभागाच्या जलविषयक कार्यक्रम/उपक्रमामध्ये समन्वय ठेवणे.
(६) पाणी वापर संस्थांशी समन्वय करुन त्यांचे क्षमता बांधणीसाठी प्रयत्न करणे.
(७) सदर समितीची बैठक महिन्यातून किमान एकदा घेण्यात यावी.
७.० जल साक्षरता केंद्रासाठी निधी :
जलसाक्षरता राज्यस्तरीय केंद्र व विभागीय केंद्रासाठी आवश्यक निधी जलसंपदा विभागाकडून मागणीनुसार यशदा पुणे यांचेकडे वेळोवेळी वर्ग करण्यात येईल. सदर निधीचे विनियोग यशदाच्या कार्यप्रणालीनुसार करण्यात यावा. लेखा परीक्षण आणि इतर वित्तीय बाबी यशदाच्या मानकानुसार असतील. जलसाक्षरता केंद्र व विभागीय जलसाक्षरता केंद्र यांच्या जलसाक्षरताविषयक कामकाजावर यशदाचे प्रशासकीय नियंत्रण राहील.
पृष्ठ १५ पैकी ८
# Page 9
शासन निर्णय क्रमांक : जलसा-२०१८/प्र.क्र.३०८/२०१८/सिं.व्य. (महसूल) ८.० जलसाक्षरता केंद्र व विभागीय जलसाक्षरता केंद्र यांच्या कामकाजाबाबत आवश्यकतेनुसार सविस्तर मार्गदर्शक सूचना जलसंपदा विभाग/यशदाकडून निर्गमित करण्यात येतील.
९.० जलजागृती व जलसाक्षरतेचे उत्कृष्ट काम करणाऱ्या जलनायक, जलयोद्धा, जलप्रेमी, जलदूत, जलकर्मी व जलसेवकांचा प्रतिवर्षी गौरव करण्यात येईल.
त्याबाबत ची प्रणाली यशदाने निश्चित करावी.
१०.० जलजागृती व जलसाक्षरतेचे काम जलनायक, जलयोद्धा, जलप्रेमी, जलदूत, जलकर्मी व जलसेवकांनी स्वयंस्फूर्तीने सामाजिक बांधिलकीतून करावयाचे असल्याने त्याबद्दल त्यांना कोणताही मोबदला अथवा आर्थिक मानधन दिले जाणार नाही.
प्रशिक्षण कार्यक्रमांमध्ये सहभागी होण्यासाठी संरचनात्मक फळीतील सदर घटकांना प्रचलित पद्धतीनुसार प्रत्यक्ष प्रवास खर्च देण्यात येईल.
११.० सदरचा शासन निर्णय साप्रविच्या अनौपचारिक संदर्भ क्र. २९/१६, दि.१९/०८/२०१६ तसेच वन विभाग, जल व मृद संधारण विभाग, नियोजन व वित्त विभागाच्या सहमतीने निर्गमित करण्यात येत आहे.
# Page 10
# Page 11
# Page 12
# Page 13
# Page 14
# Page 15