# Page 1
नरडवे (महमदवाडी) मध्यम प्रकल्प, ता. कणकवली जि. सिंधुदुर्ग.
चतुर्थ सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१७/७९५/(प्र.क्र.२४४/१७)/मध्यम प्रकल्प
मंत्रालय, मुंबई-४०० ०३२.
दिनांक :- ०४ फेब्रुवारी, २०१९.
संदर्भ:- १) शासन निर्णय क्रमांक एमएचडी १०८५/(३९०/८५)/ जसंअ दि. १२/७/१९८९ २) शासन निर्णय क्र. एमएचडी १०९६/(७०/९७)/म.प्र दि. १७/११/१९९७
३) शासन निर्णय क्र. एमएचडी१०९९/६७/(१६/९९)/ म.प्र. दि.२२/०४/१९९९
४) शासन निर्णय क्र. सुप्रमा२००७/१४० (४७/२००७) - म.प्र. दि. १९/०७/२००७.
५) कार्यकारी संचालक, कोकण पाटबंधारे विकास महामंडळ, ठाणे यांचे पत्र
कोंपाविम/तां.१/PMKSY/नरडवे/चतुर्थसुप्रमा/२४४६ दि. ०१/०८/२०१७.
प्रस्तावना: नरडवे मध्यम प्रकल्पांतर्गत मौजे नरडवे तालुका कणकवली, जिल्हा सिंधुदुर्ग येथे गड
नदीवर १२३.७४ दलघमी क्षमतेचे धरण बांधणे प्रस्तावित आहे. सदर प्रकल्प कोकण पाटबंधारे विकास
महामंडळांतर्गत "उर्वरीत महाराष्ट्र" या प्रदेशांतर्गत आहे. या प्रकल्पाचा समावेश “प्रधानमंत्री कृषी सिंचन
योजना (PMKSY)” या योजनेंतर्गत करण्यात आलेला आहे. प्रकल्पाव्दारे सिंधुदुर्ग जिल्हयामधील
कणकवली तालुक्यातील तालुक्यातील ५१९१ हे., कुडाळ तालुक्यातील ९०९ हे. व मालवण
तालुक्यामधील १९८४ हे. क्षेत्र सिंचनाखाली आणण्याचे नियोजित आहे. अशा प्रकारे प्रकल्पाद्वारे एकूण
८०८४ हे. क्षेत्रास सिंचनाचा लाभ होणार आहे.
नरडवे मध्यम तालुका कणकवली, जिल्हा सिंधुदुर्ग या प्रकल्पास संदर्भ क्रमांक १ नुसार सन
१९८६-८७ चे दरसूचीवर आधारित रूपये ३२.४४ कोटी इतक्या रकमेस मूळ प्रशासकीय मान्यता देण्यात
आली होती. तद्नंतर संदर्भ क्रमांक २ नुसार सन १९९३-९४ चे दरसूचीवर आधारीत रूपये १०२.९८ कोटी
इतक्या रकमेस प्रथम सुधारित प्रशासकीय मान्यता देण्यात आली होती. संदर्भ क्रमांक ३ नुसार सन
१९९७-९८ चे दरसूचीवर आधारीत रूपये १८९.९१ कोटी इतक्या रकमेस द्वितीय सुधारित प्रशासकीय
मान्यता प्रदान केली होती व संदर्भ क्रमांक ४ नुसार सन २००५-०६ चे दरसूचीवर आधारीत रूपये ४४६.७१
कोटी इतक्या रकमेस तृतीय सुधारित प्रशासकीय मान्यता प्रदान केली होती
कार्यकारी संचालक, कोकण पाटबंधारे विकास महामंडळ, ठाणे यांचे संदर्भ क्रमांक ५ अन्वये
सन २०१६-१७ चे दरसूचीवर आधारीत रुपये १०८४.६६ कोटी किंमतीचा चतुर्थ सुधारित प्रशासकीय
मान्यतेचा प्रस्ताव मान्यतेस्तव शासनास सादर केला आहे. सदर चतुर्थ सुधारित प्रशासकीय मान्यतेचा
प्रस्तावास व्यय अग्रक्रम समितीच्या मान्यतेकरिता सादर करण्यासाठी नियोजन व वित्त विभागाची सहमती
प्राप्त करून घेण्याकरिता प्रस्ताव सादर केला असता चतुर्थ सुधारित प्रशासकीय मान्यतेचा प्रस्ताव
# Page 2
शासन निर्णय क्रमांकः सुप्रमा-२०१७/७९५/(प्र.क्र. २४४/१७)/ मध्यम प्रकल्प
मा.मंत्रीमंडळाच्या मान्यतेस्तव सादर करण्यास संबंधीत विभागांनी कळविले आहे. प्रकल्पाचे लाभ व्यय
गुणोत्तर १.७८ येत असून प्रकल्प आर्थिक मापदंडात बसतो.
सदर प्रकल्पाची प्रस्तावित चतुर्थ सुधारित प्रशासकीय मान्यता किंमत रूपये १०८४.६६ कोटी
तृतीय सुधारित प्रशासकीय मान्यता किंमत रूपये ४४६.७१ कोटी च्या तुलनेत रूपये ६३७.९५ कोटीने
जास्त आहे. किंमत वाढीची प्रमुख कारणे पुढीलप्रमाणे आहेत :
----------------------------------------------
| अनुक्रमांक | बाब | वाढ (रुपये कोटी) |
| १ | दरसूचीतील फरकामुळे | २५१.५८ |
|  | भूसंपादनातील वाढ | २५.११ |
| ३ | संकल्पचित्रातील बदलामुळे झालेली वाढ | ११९.१३ |
| ४  |  | इतर कारणे |  |
|  | अ) नवीन / वगळलेल्या तरतूदी | ९४.१९ |
|  | ब) अपु-या तरतूदी | ३१.७९ |
| ( | क) इतर वाढ | ७८.४२ |
| ५ | अनुषंगिक खर्चातील वाढ (इटीपी व इतर) | ३७.७३ |
|  | एकूण | ६३७.९५ |
----------------------------------------------
प्रकल्पाचा संकल्पित उपयुक्त पाणीसाठा ११९.१६ दलघमी असून एकूण पाणीवापर १२१.७७८
दलघमी इतका आहे. सिंधुदुर्ग जिल्हयामधील कणकवली तालुक्यातील तालुक्यातील ५१९१ हे., कुडाळ
तालुक्यातील ९०९ हे. व मालवण तालुक्यामधील १९८४ हे. क्षेत्र सिंचनाखाली आणण्याचे नियोजित आहे.
अशा प्रकारे प्रकल्पाद्वारे एकूण ८०८४ हे. क्षेत्रास सिंचनाचा लाभ होणार आहे. सदर प्रकल्प केंद्र
शासनाच्या प्रधानमंत्री कृषी सिंचाई योजने अंतर्गत (PMKSY) समाविष्ट आहे.
सदर प्रस्ताव मा. मंत्रीमंडळच्या दिनांक ११/१२/२०१८ रोजीच्या बैठकीत विचारार्थ सादर
करण्यात आला. मा. मंत्रीमंडळाने बांधकामाची सद्य:स्थिती, किंमतवाढीची कारणमीमांसा इ. बाबींचा
परामर्श घेऊन नरडवे मध्यम प्रकल्पाच्या सन २०१६-१७ दरसूची वर आधारित रुपये १०८४.६६ कोटी
किंमतीच्या चतुर्थ सुधारित प्रकल्प अहवालास प्रशासकीय मान्यता देण्याचा जाणीवपूर्वक निर्णय घेतला
आहे.
पृष्ठ ६ पैकी २
# Page 3
शासन निर्णय क्रमांकः सुप्रमा-२०१७/७९५/(प्र.क्र. २४४/१७)/ मध्यम प्रकल्प
शासन निर्णय :
शासनाच्या या निर्णयाव्दारे नरडवे मध्यम प्रकल्पाच्या सन २०१६-१७ दरसूची वर आधारित रुपये
१०८४.६६ कोटी (रुपये एक हजार चौ-याऐंशी पूर्णांक सहासष्ट शतांश कोटी फक्त) किंमतीच्या चतुर्थ
सुधारित प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये ९७०.५६
कोटी (रुपये नऊशे सत्तर पूर्णांक छपन्न शतांश कोटी फक्त) कामाप्रीत्यर्थ व रुपये ११४.१० कोटी (रुपये
एकशे चौदा पूर्णांक एक दशांश कोटी फक्त) अनुषंगिक खर्चासाठी तरतूद आहे. उपशीर्ष निहाय
तरतुदींचा गोषवारा सोबत जोडण्यात येत आहे.
२. या योजनेस प्रदान केलेली चतुर्थ सुधारित प्रशासकीय मान्यता मध्यम प्रकल्प कार्यासनाच्या
नोंदवहीमध्ये अनुक्रमांक ०२/२०१९ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतुदीच्या
मर्यादेत पूर्ण करण्यात यावे.
४. या प्रकल्पाच्या कामावर होणारा खर्च मुख्य लेखाशीर्ष ४७०१ मोठे व मध्यम पाटबंधा-यावरील
भांडवली खर्च ०३, मध्यम पाटबंधारे प्रकल्प (वाणिज्यिक) नरडवे मध्यम पाटबंधारे प्रकल्प (योजनांतर्गत)
या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
५. सदर चतुर्थ सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समितीच्या अहवालातील मुद्या क्र. २६ व २७ मधील
निरीक्षणांची पूर्तता करावी.
५.२) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश
करू नये.
५.३) प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण
करण्यात यावे.
५.४) प्रगतीपथावरील निविदांची कामे प्राधान्याने पूर्ण करण्यात यावीत. पाणीसाठ्याचा सिंचनाकरिता
जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व
त्यानुसार कामे / निविदा प्रक्रिया करण्यात यावी.
५.५) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस
हस्तांतरित करावे.
पृष्ठ ६ पैकी ३
# Page 4
शासन निर्णय क्रमांकः सुप्रमा-२०१७/७९५/(प्र.क्र. २४४/१७)/ मध्यम प्रकल्प
५.६) सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय
अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा
अनियमिततेस सहमती असल्याचे गृहीत धरता येणार नाही.
६. सदर शासन निर्णय, नियोजन विभाग, अनौपचारीक संदर्भ क्रमांक ८१/का.१४३४ दिनांक
१४/०५/२०१८, वित्त विभाग, व्यय-१२ कार्यासनाच्या अनौपचारीक संदर्भ दिनांक १५/१०/२०१८ व मा.
मंत्रीमंडळाच्या दिनांक ११/१२/२०१८ रोजी झालेल्या बैठकीतील निर्णयानुसार निर्गमित करण्यात येत
आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 5
# Page 6