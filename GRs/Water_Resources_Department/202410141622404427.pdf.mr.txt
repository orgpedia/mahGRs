# Page 1
जलसंपदा विभागाच्या प्रकल्पांतर्गत पाणी वापर
संस्थांसमेवत संयुक्त पाहणी प्रमाणे हस्तांतरण पूर्व
कालवा पुनस्र्थापनेची कामे संबंधित पाणी वापर
संस्थांमार्फत करणेबाबत.
महाराष्ट्र शासन
जलसंपदा विभाग
शासन निर्णय क्र. सिडीए-२०२४/(१०५/२०२४)/लाक्षेवि(कामे),
मंत्रालय, मुंबई -४०००३२.
दिनांक- १४ ऑक्टोंबर,२०२४.
वाचा:- १. महाराष्ट्र सिंचन पदधतीचे शेतक-यांकडून व्यवस्थापन अधिनियम, २००५.
२. जलसंपदा विभाग शासन निर्णय क्र पावासं १००७/(३२३/२००७)/सिं व्य.(धो)
दि. २२/०६/२००७.
३. जलसंपदा विभाग शासन निर्णय म.ज.सु प्र.१००६/(६८८/०६)/लाक्षेवि (कामे),
दि. १४/०६/२००७.
प्रस्तावना-
संदर्भ क्रं.१ येथे नमूद महाराष्ट्र सिंचन पदधतीचे शेतक-यांकडून व्यवस्थापन अधिनियम, २००५
मधील तरतुदीनुसार पाटबंधारे प्रकल्पावर पाणी वापर संस्था कार्यान्वित करुन त्यांचेमार्फत सिंचन
व्यवस्थापनाची कामे करण्यात येत आहेत.
बहुतांशी पाणी वापर संस्था स्थापन झाल्या असल्या तरी कालवा पुनस्र्थापनेची कामे पूर्ण नसल्यामुळे
पाणी वापर संस्थांना लाभक्षेत्र हस्तांतर झालेले नाही. तसेच जी कालवा पुन:स्थापनेची कामे खाजगी
अभिकरणामार्फत झालेली आहेत, ती कामे पाणी वापर संस्थांनी उणीवा/त्रुट्या दर्शवून हस्तांतरित करुन
घेतलेली नाहीत.
संदर्भ क्र.२ येथे नमूद शासन निर्णयातील परिच्छेद-४ मधील तरतूदीनुसार कालवे, वितरिका,
लघूवितरिका इ. वितरण प्रणालीची देखभाल दुरुस्ती व परिचालनाची जबाबदारी वेगवेगळया स्तरावरील
पाणी वापर संस्थांची आहे. त्यामुळे पाणी वापर संस्था त्यांच्या कार्यक्षेत्रातील हस्तांतरपूर्व पुनस्र्थापना कामे
करण्यास तयार असतील तर ती कामे त्यांच्यामार्फत करुन घेणे ईष्ट्ट ठरु शकेल. तशी कामे त्यांच्या मार्फत
करुन घेतल्यास ती अधिक चांगल्या पध्दतीने होऊ शकतील, जेणेकरुन पाणी वापर संस्था कार्यान्वित होऊन
शाश्वतरित्या सिंचन व्यवस्थापन करु शकतील.
वरील बाबी विचारात घेता पाणी वापर संस्थांना अधिकाधिक क्षेत्र हस्तांतरण व्हावे व कार्यान्वित पाणी
वापर संस्था अधिक सक्षम व्हावेत यासाठी कालवा पुनस्र्थापना/ हस्तांतरण पूर्व कामे संबंधित पाणी वापर
संस्थांमार्फत करण्याची व त्यासाठी आवश्यक कार्यपध्दती विहित करण्याची बाब शासनाच्या विचाराधीन
होती.
शासन निर्णय-
पाणी वापर संस्थांना त्यांच्या कार्यक्षेत्रातील कालवा पुनस्र्थापना/हस्तांतरण पूर्व कामे करण्याबाबत
खालील प्रमाणे कार्यपध्दती निश्चित करण्यात येत आहे.
# Page 2
अ) १) पहिल्या टप्प्यामध्ये प्राधान्य क्र.१ मधील हस्तांतर पूर्व कालवा पुनस्र्थापनेची रुपये १० लक्ष पयंतची व
पाणी वापर संस्थांच्या कार्यक्षेत्रातील कामे संबंधित पाणी वापर संस्था करण्यास तयार असल्यास ती
त्यांच्यामार्फत करण्यात यावीत.
२) यासाठीची लेखी मागणी पाणी वापर संस्थांच्या ठरावासह कार्यकारी अभियंता यांचेकडे पाणी वापर
संस्थांनी सादर करावी.
३) कामाच्या अंदाजपत्रकीय किंमतीच्या १० टक्के रक्कम पाणी वापर संस्था स्वत: खर्च करण्यास तयार
असावी व तसे हमी पत्र पाणी वापर संस्थांनी कार्यकारी अभियंतांकडे मागणी नोंदवितांना दयावे.
४) कार्यकारी अभियंत्यांनी पाणी वापर संस्थेबरोबर करारनामा करावा.
५) पाणी वापर संस्थेस लागणारे तांत्रिक सहाय्य व कामाची मोजमापे इ. कार्यवाही उपविभाग/
विभागामार्फत करण्यात यावी. तसेच देयक अदायगी देखील प्रचलित विहित कार्यपध्दतीनेच करण्यात
यावी.
६) पहिले काम यशस्वीरित्या पुर्ण झालेनंतर अशाप्रकारे जास्तीत जास्त ३ कामे एकामागून एक याप्रमाणे
करण्याची संबंधित पाणी वापर संस्था यांना मुभा राहील.
७) कामे पूर्ण झालेनंतर संबंधित लाभक्षेत्र व कालवा /बांधकामे पाणी वापर संस्थेने स्वत:कडे हस्तांतरीत
करुन घ्यावी. असे हस्तांतरण करुन घेण्यास तयार असल्याबाबतचे बंधपत्र कामाचे आदेश देणेपूर्वी
कार्यकारी अभियंता यांना पाणी वापर संस्थेने सादर करणे आवश्यक राहील.
ब) मंजूर कालवा पुनस्र्थापना कामाची किंमत रु.३० लक्ष यापेक्षा जास्त असल्यास संदर्भ क्रं.३ येथे नमूद
शासन निर्णयातील तरतूदीनुसार कंत्राट व्यवस्थापन समिती स्थापन करुन त्यापध्दतीने करण्यात यावी.
क) सर्व कालवा पुनस्र्थापना/ हस्तांतरणपूर्व कामांची प्रापणसुची कार्यकारी अभियंता यांनी विहित पध्दतीने
सिंचन / बिगर सिंचन / विशेष दुरुस्ती लेखाशिषांर्तर्गत सक्षम स्तरावरुन मंजुर करुन घेणे आवश्यक राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3