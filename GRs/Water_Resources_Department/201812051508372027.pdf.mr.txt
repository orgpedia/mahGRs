# Page 1
आष्टी उपसा सिंचन योजना, जि. सोलापूर या प्रकल्पास रुपये ३४७.४५ कोटी इतक्या किंमतीस द्वितीय सुधारित प्रशासकीय मान्यता प्रदान करणेबाबत..
महाराष्ट्र शासन
जलसंपदा विभाग
शासन निर्णय क्रमांक: सुप्रमा-०२१८/प्र.क्र.६५/२०१८/मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०५ डिसेंबर, २०१८
संदर्भ :- १. महाराष्ट्र कृष्णा खोरे विकास महामंडळ, पुणे यांचा निर्णय क्र. आष्टी उसिंयो /२९६/(१४५/९६) प्रशा-२/५०८८, दि. १०/१०/१९९६ २. शासन निर्णय क्र.आष्टी उसिंयो सुप्रमा२००९/६३२/२४४/०९ मध्यम प्रकल्प/ दि.०१/११/२०१०
प्रस्तावना : आष्टी उपसा सिंचन योजना महाराष्ट्र कृष्णा खोरे विकास महामंडळाअंतर्गत "उर्वरीत महाराष्ट्र" या प्रदेशामध्ये आहे. योजनेचा उद्भभव मौजे आष्टी ता. मोहोळ जि. सोलापूर येथील अस्तित्वातील आष्टी मध्यम प्रकल्पाच्या तलावामध्ये आहे. योजनेचा पाणीवापर १.५५ अघफू इतका असून त्यापैकी उजनी प्रकल्पाचे १.०० अघफू पाणी उजनी डावा कालव्याच्या कि.मी. ९५ मधील (सा. क्र. ९४/५५०) अतिवाहकाद्वारे आष्टी तलावात सोडणे नियोजित आहे. तसेच आष्टी तलावाच्या स्वतःच्या येव्यातून उर्वरित ०.५५ अघफू पाणी वापरण्याचे नियोजन आहे. या योजनेंतर्गत आष्टी तलावामधून पाणी उपसा करुन टप्पा-१ द्वारे मोहोळ तालुक्यातील ११ गावांमधील ७९३५ हे. व माढा तालुक्यातील ३ गावांमधील ४८० हे. क्षेत्रास सिंचनलाभ देणे नियोजित आहे. टप्पा-१ च्या उजव्या कालव्यावरील कि.मी. क्र. १३ (सा.क्र. १२/३४०) येथे टप्पा- २ नियोजित आहे. टप्पा -२ मधून मोहोळ तालुक्यातील ३ गावातील ५८५ हे. क्षेत्रास सिंचनाचा लाभ देणे नियोजित आहे. अशा प्रकारे योजनेव्दारे ९००० हे. क्षेत्रास सिंचनाचा लाभ देणे नियोजित आहे.
सदर प्रकल्पास संदर्भ १ अन्वये सन १९९५-९६ चे दरसूचीवर आधारित रु. ४९.६० कोटीस प्रशासकीय मान्यता देण्यात आली होती. तदनंतर संदर्भ २ अन्वये सन २००७-०८ चे दरसूचीवर आधारित रु. ८३.०४ कोटीस प्रथम सुधारित प्रशासकीय मान्यता देण्यात आली होती.
दरम्यानच्या कालावधीत प्रामुख्याने दरसुचीत वाढ झाल्याने, भूसंपादन खर्चात वाढ झालेने, तसेच संकल्पनातील बदल व प्रथम सुधारित प्रकल्प अहवालातील अपु-या तरतुदी, नवीन तरतूदी व इतर अनुषंगीक बाबी यामुळे प्रकल्प किंमतीत वाढ झाली आहे. त्यामुळे महाराष्ट्र कृष्णा खोरे विकास महामंडळाने प्रथम सुधारीत प्रकल्प अहवाल मान्यतेस्तव शासनास सादर केला आहे. या प्रकल्प अहवालास राज्यस्तरीय तांत्रिक सल्लागार समिती-२ यांनी १६ व्या बैठकीमध्ये शिफारस केली आहे.
# Page 2
शासन निर्णय क्रमांकः सुप्रमा-०२१८/प्र.क्र.६५/२०१८/मोप्र-१
तसेच प्रकल्प अहवालावर दि. ०५/११/२०१८ रोजी झालेल्या व्यय अग्रक्रम समितीचे बैठकीत चर्चा झाली. व्यय अग्रक्रम समितीने वाढीची कारणमिमांसा, राज्य तांत्रिक सल्लागार समितीचा अहवाल, समितीची निरिक्षणे या बाबींचा विचार करून सोलापूर जिल्हयातील मोहोळ व माढा तालुक्याला वरदान ठरणाऱ्या आष्टी उपसा सिंचन योजनेचे काम पूर्णत्वास नेण्याच्या उद्देशाने, सन २०१३-१४ च्या दरसूचीवर आधारीत रुपये ३४७.४५ कोटी इतक्या किंमतीस द्वितीय सुधारित प्रशासकीय मान्यता देण्याचा जाणिवपुर्वक निर्णय घेतला आहे.
शासन निर्णय : आष्टी उपसा सिंचन योजना जि. सोलापूर या प्रकल्पाच्या जलसंपदा विभागाच्या सन २०१३ १४ च्या दरसूचीवर आधारित रुपये ३४७.४५ कोटी (रुपये तीनशे सत्तेचाळीस कोटी पंचेचाळीस लक्ष फक्त) इतक्या किंमतीस प्रत्यक्ष कामासठी रुपये ३१९.२८ कोटी (रुपये तीनशे एकोणीस कोटी अठ्ठावीस लक्ष फक्त) व अनुषंगीक खर्च २८.१७ कोटी (रुपये अठ्ठावीस कोटी सतरा लक्ष फक्त) खालील अटींच्या अधीन राहून द्वितीय सुधारीत प्रशासकीय मान्यता प्रदान करण्यात येत आहे. प्रकल्पाचा उपशिर्षनिहाय तरतूदीचा गोषवारा सोबत जोडला आहे.
१. प्रशासकीय मान्यतेपेक्षा जादा खर्च का करण्यात आला या अनुषंगाने जाबाबदारी निश्चित करून नियमानुसार कार्यवाही करावी.
२. प्रचलीत शासन धोरणानुसार बंदीस्त नलिका प्रणालीचा वापर केल्याने भूसंपादनाच्या किमतीत बचत होणार असल्याने त्याप्रमाणे नियोजन करावे.
३. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येऊ नये.
४. राज्यस्तरिय तांत्रिक सल्लागार समितीच्या अहवालातील शिफारशींवर आवश्यक ती कार्यवाही करण्यात यावी.
५. संकल्पचित्रातील बदलास सक्षम स्तरावर मान्यता घेण्यात यावी.
६. नियोजित वेळेत प्रकल्पाचे काम पूर्ण करण्यात यावे.
७. भूसंपादन प्रकरणांचे दायित्व, वितरण व्यवस्थेची कामे व महत्तम सिंचन निर्मिती करण्यासाठी प्राधान्याने निधीचा विनियोग करावा.
८. कालव्याची व वितरणव्यवस्थेची कामे सलगतेने करावीत व सिंचन उदिष्ट साध्य करावे.
९. संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
१०. सुधारित प्रशासकीय मान्यता म्हणजे प्रकल्प कार्यान्वयीकरनाचे विविध टप्प्यावर क्षेत्रिय अधिका यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती आहे, असे गृहीत धरता येणार नाही.
या प्रकल्पाच्या कामावरील खर्च मागणी क्र. आय - ५, मुख्य लेखाशीर्ष ४७०१ मोठे व मध्यम पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमातील
पृष्ठ ५ पैकी २
# Page 3
शासन निर्णय क्रमांकः सुप्रमा-०२१८/प्र.क्र.६५/२०१८/मोप्र-१
गुंतवणूका, (०२) योजनांतर्गंत, (०२) (०१) महाराष्ट्र कृष्णा खोरे विकास महामंडळास भाग भांडवली अंशदान (उर्वरित महाराष्ट्र) (संगणक संकेतांक ४७०१एच-७६३) आष्टी उपसा सिंचन योजना या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
सदर शासन निर्णय दिनांक ०५/११/२०१८ रोजी व्यय अग्रक्रम समितीने घेतलेल्या निर्णयानुसार निर्गमित करण्यात येत आहे.
# Page 4
# Page 5