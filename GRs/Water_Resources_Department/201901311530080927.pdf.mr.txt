# Page 1
गुंजवणी प्रकल्प ता.वेल्हे, जि. पुणे येथील धरण पायथा जलविद्युत प्रकल्पामुळे निर्माण होणा-या संभाव्य परिस्थितीबाबतचा अंतिम निर्णय घेण्यासाठी मंत्रिमंडळ उपसमिती गठीत करणेबाबत.
महाराष्ट्र शासन
जलसंपदा विभाग
शासन निर्णय क्र. गुंजव-१२१७/प्र.क्र.५९६/१७/मो.प्र.१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ३१ जानेवारी, २०१९.
प्रस्तावना :
गुंजवणी प्रकल्प ता.वेल्हे जि.पुणे या प्रकल्पास रु.१३१३.७३ कोटी किमतीच्या प्रकल्प अहवालास शासन निर्णय दि.०३.०८.२०१८ अन्वये व्दितीय सुधारीत प्रशासकीय मान्यता काही अटींच्या अधीन राहून प्रदान करण्यात आली आहे. सदरहू शासन निर्णयातील अट क्र.१ वगळण्याबाबत मा.राज्यमंत्री (जलसंपदा) यांनी केलेल्या विनंतीच्या अनुषंगाने मा.मंत्रिमंडळाची दि.१३.११.२०१८ रोजी झालेल्या बैठकीमध्ये सदरहू प्रस्तावास मा. मंत्री मंडळाने मान्यता दिली आहे. याबाबतचे शासन शुध्दीपत्रक दि.२०.११.२०१८ रोजी निर्गमित करण्यात आले आहे.
सदर जलविद्युत प्रकल्पामुळे निर्माण होणा-या संभाव्य परिस्थिती बाबतचा अंतिम निर्णय घेण्यासाठी मा.मंत्री (जलसंपदा) यांचे अध्यक्षतेखाली मंत्रीमंडळ उपसमिती स्थापन करण्याची बाब विचाराधीन होती त्या अनुषंगाने खालीलप्रमाणे निर्णय घेण्यात येत आहे :
शासन निर्णय :
गुंजवणी प्रकल्प ता.वेल्हे, जि.पुणे येथील धरण पायथा जलविद्युत प्रकल्पामुळे निर्माण होणा-या संभाव्य परिस्थिती बाबतचा अंतिम निर्णय घेण्यासाठी मा.मंत्री (जलसंपदा) यांचे अध्यक्षतेखाली मंत्रिमंडळ उपसमिती खालीलप्रमाणे गठित करण्यात येत आहे:
----------------------------------------------------------------------
| अ.क्र. | मंत्रिमंडळातील मंत्र्यांचे पदनाम | पद |
| १ | मा.मंत्री (जलसंपदा) | अध्यक्ष |
| २ | मा.मंत्री (उर्जा,नवीन व नवीकरणीय उर्जा, राज्य उत्पादन शुल्क) | सदस्य |
| ३ | मा.मंत्री (रोजगार हमी व पर्यटन) | सदस्य |
----------------------------------------------------------------------
# Page 2
शासन निर्णय क्रमांकः गुंजव-१२१७/प्र.क्र.५९६/१७/मो.प्र.१
सदर समितीची कार्यकक्षा ही गुंजवणी प्रकल्प ता. वेल्हे, जि. पुणे या प्रकल्पाच्या दि. ३.८.२०१८ रोजीच्या सुधारित प्रशासकीय मान्यता आदेशातील अट क्र.१ वगळण्यास मा.मंत्रिमंडळाने तत्वतः मान्यता दिल्यामुळे निर्माण होणा-या संभाव्य परिस्थितीबाबतचा अंतिम निर्णय घेण्यासाठी मर्यादित आहे.