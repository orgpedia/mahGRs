# Page 1
गोसीखुर्द राष्ट्रीय प्रकल्पासाठी स्थापन करण्यात आलेली उच्चाधिकार समिती रद्द करणेबाबत.
महाराष्ट्र शासन
जलसंपदा विभाग
शासन निर्णय क्र. पीएलएन २०१७/(१७२/०७१७)/निवसं-१
मंत्रालय, मुंबई - ४०००३२
दिनांक : १८ मे, २०१८.
वाचा : शासन निर्णय जलसंपदा विभाग क्र. पीएलएन २००९/९९/०९)/निवसं-१ दि.०२/०३/२०१०.
प्रस्तावना :
गोसीखुर्द राष्ट्रीय प्रकल्प विहित कालावधीत कालबद्ध रीतीने पूर्ण होण्यासाठी, प्रकल्पाच्या अंमलबजावणीचे सनियंत्रण करण्यासाठी १) उच्चाधिकार समिती, २) राज्यस्तरीय समिती व ३) महामंडळस्तरीय समिती अशा ३ समित्या संदर्भाधीन शासन निर्णयान्वये गठीत करण्यात आल्या होत्या.
गोसीखुर्द प्रकल्पाचा सन २०१५-१६ मध्ये प्रधान मंत्री कृषी सिंचाई योजनेमध्ये (PMKSY) समावेश करण्यात आला असून प्रधान सचिव स्तरावर नियमित प्रकल्पाचा आढावा घेण्यात येतो. सन २०१५ पासून मा. मुख्यमंत्री महोदयांच्या अध्यक्षतेखाली वॉर रुम मध्ये तसेच मुख्य सचिवांच्या अध्यक्षतेखालील राज्यस्तरीय मान्यता समिती (State Level Sanctioning Committee) मध्ये सुद्धा गोसीखुर्द प्रकल्पाचा नियमीत आढावा घेण्यात येतो. त्यामुळे गोसीखुर्द प्रकल्पासाठी मुख्य सचिव यांचे अध्यक्षतेखाली स्थापन करण्यात आलेल्या समितीने पुन्हा आढावा घेण्याची आवश्यकता नसल्याने सदर उच्चाधिकार समिती रद्द करण्याची बाब शासनाच्या विचाराधीन होती.
शासन निर्णय :
गोसीखुर्द राष्ट्रीय प्रकल्प विहित कालावधीत कालबद्ध रीतीने पूर्ण होण्यासाठी, प्रकल्पाच्या अंमलबजावणीचे सनियंत्रण करण्यासाठी संदर्भाधीन दिनांक ०२/०३/२०१० च्या शासन निर्णयान्वये स्थापन करण्यात आलेली उच्चाधिकार समिती या शासन निर्णयान्वये रद्द करण्यात येत आहे.
# Page 2