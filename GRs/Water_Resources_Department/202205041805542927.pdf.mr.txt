# Page 1
पाटबंधारे संशोधन व विकास संचालनालय, पुणे या कार्यालयाच्या नियंत्रणाखालील “सिंचन व पाणी वापर संस्था सक्षमीकरण कक्ष" या कक्षाचे सबळीकरण करुन कार्यकक्षेत वाढ करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- आढावा-२०२२/प्र.क्र.२८/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०४ मे, २०२२.
वाचा :- १) वित्त विभाग, शासन निर्णय, क्र. १०९२/सीआर-८०६/व्यय-६, दिनांक १५/१०/१९९२ २) जलसंपदा विभाग, शासन निर्णय क्र.पासंवि २००४/(२२४/२००४)/लाक्षेवि (आस्था), दि.१७/०७/२००६.
३) जलसंपदा विभाग, शासन निर्णय क्र. आढावा-२०११/(१७६/२०११/लाक्षेवि (आस्था), दि.११/०७/२०१२.
४) जलसंपदा विभाग, शासन निर्णय क्र. पावासं - २०१३/(६१ /२०१३) / लाक्षेवि (आस्था), दि.१६/०६/२०१४.
५) जलसंपदा विभाग, शासन निर्णय क्र. मुलेप-२०१६/(प्र.क्र.६५/२०१६)/लाक्षेवि (आस्था), दि.१८/०५/२०१६.
६) जलसंपदा विभाग, शासन आदेश क्र. Misc-२०१८/४४६(१२०/१८)/WR (Est), दि.०८/१०/२०१८.
७) जलसंपदा विभाग, शासन निर्णय क्र. सिडीए २०२० / (प्र.क्र.३६/२०) / लाक्षेवि (कामे), दि.१४/०८/२०२०.
प्रस्तावना: जलसंपदा विभागाच्या वतीने प्रकाशित करण्यात येणाऱ्या "महाराष्ट्र सिंचन विकास” या
त्रैमासिकाचा प्रसार वाढावा तसेच राज्यातील पाणी वापर संस्थांचे संनियंत्रण प्रभावीपणे करण्याच्या
अनुषंगाने पाटबंधारे संशोधन व विकास संचालनालय, पुणे यांच्या अधिपत्याखाली संदर्भ क्र.३ येथील
शासन निर्णयान्वये सिंचन व पाणी वापर संस्था सक्षमीकरण कक्ष निर्माण करण्यात आला असून सदर
कक्षास १८ पदे उपलब्ध करुन देण्यात आली आहेत.
२. तद्नंतर पाणी वापर संस्थाची स्थापना, नोंदणीकरण, कार्यान्वितीकरण, सक्षमीकरण इ.
कार्यवाहीत वेळोवेळी येणाऱ्या अडचणीवर मात करण्यासाठी संदर्भ क्र. ४ येथील शासन निर्णयान्वये
पाटबंधारे संशोधन व विकास संचालनालय, पुणे यांच्या प्रशासकीय नियंत्रणाखाली “पाणी वापर संस्था
मुल्यांकन व संनियंत्रण कक्ष” या कक्षाची स्थापना करण्यात आली आहे.
# Page 2
शासन निर्णय क्रमांकः आढावा-२०२२/प्र.क्र.२८/आ.(पुनर्रचना),
३. परंतु, मुख्य अभियंता, जलसंपत्ती विकास केंद्र, औरंगाबाद या कार्यालयाचे संदर्भ क्र. ५ येथील
शासन निर्णयान्वये सबळीकरणासह "मुख्य लेखा परिक्षक, जल व सिंचन, महाराष्ट्र राज्य" या
कार्यालयामध्ये रुपांतर करण्यात आले आहे. तसेच पाणी वापर संस्था मुल्यांकन व संनियंत्रण कक्ष बंद
करुन त्यातंर्गतची पदे व सर्व कामे मुख्य लेखा परिक्षक, जल व सिंचन, औरंगाबाद या कार्यालयाकडे
देण्यात आली आहेत.
४. राज्यातील पाणी वापर संस्थांचे मुल्यांकन व संनियंत्रण प्रभावीपणे आणि नियमितपणे होणे
आवश्यक असल्याने महाराष्ट्र सिंचन पध्दतीचे शेतकऱ्यांकडून व्यवस्थापन अधिनियम २००५ च्या
अनुषंगाने सहभागी सिंचन धोरणाची यशस्वी अंमलबजावणी करण्यासाठी पाटबंधारे संशोधन व
विकास संचालनालय, पुणे अंतर्गतच्या सिंचन व पाणी वापर संस्था सक्षमीकरण कक्षाचे सबळीकरण
करुन सदर कक्षाच्या कार्यकक्षेत वाढ करण्याची तसेच त्यांच्या आस्थापनेवर तांत्रिक व अतांत्रिक पदे
उपलब्ध करुन देण्याची बाब शासनाच्या विचाराधीन होती.
शासन निर्णय :
महाराष्ट्र सिंचन पध्दतीचे शेतकऱ्यांकडून व्यवस्थापन अधिनियम २००५ च्या अनुषंगाने
अवलंबिण्यात आलेले सिंचन धोरण परिणामकारकरित्या राबविण्यासाठी अधीक्षक अभियंता व
संचालक, पाटबंधारे संशोधन व विकास संचालनालय, पुणे यांच्या अधिपत्याखाली असलेल्या सिंचन व
पाणी वापर संस्था सक्षमीकरण कक्षाचे सबळीकरण करण्यात येत आहे. जलसंपदा विभाग शासन
निर्णय दि.११/०७/२०१२ अन्वये सदर कक्षाकडे सोपविण्यात आलेल्या कामांसह खालील कामे
सोपविण्यात येत आहेत.:
१) पाटबंधारे प्रकल्पाच्या लाभक्षेत्रात पाणी वापर संस्था स्थापन करण्याचा प्रकल्पनिहाय बृहत
आराखडा संबंधित क्षेत्रिय अधिकाऱ्याकडून प्राप्त करुन घेणे व त्यानुसार अंमलबजावणीचे
संनियंत्रण करणे.
२) महामंडळ / प्रदेश / मंडळ / प्रकल्पनिहाय पाणी वापर संस्थांची माहिती संकलित करणे व सदर
माहिती वेगवेगळ्या विषयक अहवालांसाठी पुरविणे.
३) पाणी वापर संस्थांच्या व सक्षम प्राधिकरणाच्या कामगिरीचे संनियंत्रण करणे.
पृष्ठ ५ पैकी २
# Page 3
शासन निर्णय क्रमांकः आढावा-२०२२/प्र.क्र.२८/आ.(पुनर्रचना),
४) सहभागी सिंचन विषयांशी निगडीत विविध संस्था/विभागांमध्ये समन्वय साधणे.
५) प्रधानमंत्री कृषी सिंचन योजनेंतर्गत CADWM घटकातील Non Structural बाबींची
अंमलबजावणी व संनियंत्रण.
६) मुख्य सचिव यांच्या अध्यक्षतेखाली Multi Stakeholder Platform अंतर्गतच्या Command
Area Water Productivity Work Stream विषयक कामांकरीता स्थापन करण्यात आलेल्या
Project Implementation Unit (PIU) ची कामे PIU प्रमुखाच्या आदेशानुसार पार पाडणे व
त्याबाबत क्षेत्रीय कामांविषयी समन्वय साधणे.
७) पाणी वापर संस्थामध्ये विविध माध्यमाद्वारे (जसे Print, दृकश्राव्य इ.) जनजागृती निर्माण
करण्यासाठी माहिती, शिक्षण व संप्रेशन (IEC) कार्यक्रम तयार करुन राबविणे.
८) पाणी वापर संस्था सक्षमीकरणासाठी व बळकटीकरणासाठी आवश्यकतेनुसार सल्लागारांची
निवड व नियुक्ती करण्यासंदर्भात धोरण निश्चिती व त्यासंबंधीची अनुषंगिक कार्यवाही करणे व
या सल्लागारांच्या कामांचे संनियंत्रण करणे.
९) पाणी वापर संस्था सक्षमीकरणासाठी प्रशिक्षणाची गरज तपासून, त्यानुसार प्रशिक्षण कार्यक्रम
तयार करणे.
१०) सहभागी सिंचन व्यवस्थापनाच्या अनुषंगाने शासनाच्या सूचनेनुसार कार्यवाही करणे.
२. जलसंपदा विभाग शासन निर्णय दि. ०८/०८/२०१८ व दि. १४/०८/२०२० अन्वये स्थापन
करण्यात आलेल्या प्रकल्प अंमलबजावणी कक्षास सोपविण्यात आलेली क्षेत्रीय कार्यालयाशी समन्वय
विषयक कामे व त्याबाबतची संनियंत्रणाची कार्यवाही ही सिंचन व पाणी वापर संस्था सक्षमीकरण
कक्षाकडे सोपविण्यात येत आहे. मात्र या कामाकरीता सदर कक्ष कार्यकारी अभियंता, माहिती
व्यवस्थापन व प्रशिक्षण विभाग, मुंबई या विभागामार्फत थेट उप सचिव (लाक्षेवि) यांच्या तांत्रिक
नियंत्रणाखाली राहील. उर्वरित बाबींकरीता सदर कक्ष पूर्वी प्रमाणेच अधीक्षक अभियंता व संचालक,
पाटबंधारे संशोधन व विकास संचालनालय, पुणे यांच्या प्रशासकीय नियंत्रणाखाली कार्यरत राहील.
३. सदर कक्षाकरीता अधीक्षक अभियंता, ई-प्रशासन मंडळ, पुणे या मंडळ कार्यालयाच्या
अधिपत्याखाली असलेल्या कार्यकारी अभियंता, माहिती व्यवस्थापन व प्रशिक्षण विभाग, मुंबई या
विभागांतर्गत उपलब्ध असलेल्या एकूण १८ पदांपैकी सहायक अभियंता श्रेणी-२ / शाखा अभियंता या
पृष्ठ ५ पैकी ३
# Page 4
शासन निर्णय क्रमांकः आढावा-२०२२/प्र.क्र.२८/आ.(पुनर्रचना),
संवर्गातील (२) पदे व सहायक अभियंता श्रेणी-१/उप अभियंता या संवर्गातील (२) पदे अशी (४) पदे
तसेच मुख्य लेखा परिक्षक, जल व सिंचन, औरंगाबाद या कार्यालयाच्या मंजूर आकृतीबंधातील ९
पदांपैकी (२) लिपिक-टंकलेखक व (१) शपई अशी(३) पदे, अशाप्रकारे एकूण (७) पदे फिरवाफिरवीने
उपलब्ध करुन देण्यात येत आहेत.
४. उपरोक्त फिरवाफिरवीने पदे उपलब्ध करुन दिल्यामुळे कार्यकारी अभियंता, माहिती
व्यवस्थापन व प्रशिक्षण विभाग, मुंबई, मुख्य लेखा परिक्षक, जल व सिंचन, औरंगाबाद व सिंचन व
पाणी वापर संस्था सक्षमीकरण कक्ष या तीन कार्यालयाच्या पदांचा सुधारित तपशिल सोबतच्या
विवरणपत्र - १ प्रमाणे राहील.
५. वित्त विभाग, शासन निर्णय, क्र. १०९२/सीआर-८०६/व्यय-६, दिनांक १५/१०/१९९२
मधील तरतूदींनुसार विभागास प्रदान केलेल्या अधिकारानुसार सिंचन व पाणी वापर संस्था
सक्षमीकरण कक्ष या कार्यालयांसाठी पदे उपलब्ध करुन देण्यात येत असून त्यामुळे शासनावर
कोणताही अधिक आर्थिक भार पडणार नाही.
६. उपरोक्त प्रमाणे करण्यात आलेल्या बदलाबाबतची आवश्यक ती सर्व कार्यवाही अधीक्षक
अभियंता व संचालक, पाटबंधारे संशोधन व विकास संचालनालय, पुणे यांनी करावी व केलेल्या
कार्यवाहीचा अनुपालन अहवाल शासनास त्वरीत सादर करावा. तसेच, मुदतवाढीचे प्रस्ताव सादर
करताना आवश्यक ते बदल करुन प्रस्ताव शासनास सादर करावेत.
# Page 5
# Page 6