# Page 1
साठवण तलाव पद्मालय- २ उपसा सिंचन योजना जि. जळगाव प्रथम सुधारित प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्र.- सुप्रमा-२०१९/५८४/(प्र.क्र.१८७/१९)/मप्र
मंत्रालय, मुंबई-४०० ०३२.
दिनांक :- ११ ऑगस्ट, २०२२.
संदर्भ:- १. तापी पाटबंधारे विकास महामंडळ, जळगाव यांचा निर्णय तापाविम/का.अ./प्रवि-१/प्रमा ७४/९९, दि. ०१/०३/१९९९.
२. कार्यकारी संचालक, तापी पाटबंधारे विकास महामंडळ,जळगाव यांचे पत्र क्र. तापाविम/ तां-१/६२३६/सन २०१९ दिनांक :- १६-०९-२०१९.
प्रस्तावना: पद्मालय -२ उपसा सिंचन योजना जि. जळगाव ७०.३६ दलघमी क्षमतेचे धरण बांधणे प्रस्तावित आहे. सदर प्रकल्प तापी पाटबंधारे विकास महामंडळांतर्गत "खान्देश" या प्रदेशांतर्गत आहे. प्रकल्पाव्दारे जळगांव जिल्ह्यामधील एरंडोल व धरणगाव तालुक्यातील ९००० हे. क्षेत्र सिंचनाखाली आणण्याचे नियोजित आहे.
पद्मालय -२ उपसा सिंचन योजना जि.जळगाव या प्रकल्पास संदर्भ क्रमांक- १ नुसार सन १९९७-९८ चे दरसूचीवर आधारीत रू. ९५.४४ कोटी (रूपये पंच्यानऊ कोटी चौरेचाळीस लक्ष फक्त) मूळ प्रशासकीय मान्यता देण्यात आली होती.
कार्यकारी संचालक, तापी पाटबंधारे विकास महामंडळ, जळगांव यांनी संदर्भ क्रमांक - २ अन्वये सन २०१६-१७ चे दर सूची वर आधारीत रुपये ३७०.९४ कोटी किंमतीचा प्रथम सुधारित प्रशासकीय मान्यतेचा प्रस्ताव मान्यतेस्तव शासनास सादर केला आहे. प्रकल्पाचे लाभव्यय गुणोत्तर १.९५ येत असून प्रकल्प आर्थिक मापदंडात बसतो.
सदर प्रकल्पाची प्रशासकीय मान्यता किंमत रूपये ९५.४४ कोटी प्रथम सुधारित प्रशासकीय मान्यता किंमत रूपये ३७०.९४ कोटीच्या तुलनेत रूपये २७५.५० कोटीने जास्त आहे.
किंमत वाढीची प्रमुख कारणे पुढीलप्रमाणे आहेत :
--------------------------------------
| अ.क्र. | बाब | वाढ (रुपये कोटी) |
| १ | दरसुचीतील बदलामुळे | ११०.०८ |
| २ | भुसंपादन किंमतीतील वाढ | ९१.७० |
| ३ | अपुर्ण तरतुदी मूळे झालेली वाढ | ८.१३ |
| ४ | इतर कारणामुळे झालेली वाढ | ५६.७९ |
| ५ | अनुषंगिक खर्च | ८.८० |
|  | एकुण वाढ | २७५.५० |
--------------------------------------
प्रकल्पाचा संकल्पित उपयुक्त पाणीसाठा ७०.३६ द.ल.घ.मी. असून एकूण पाणी वापर ७०.३१ दलघमी इतका आहे. संदर्भ क्रमांक- २ अन्वये प्राप्त प्रस्तावास प्रथम सुधारित प्रशासकीय मान्यता देण्याची बाब शासनाच्या विचाराधीन होती.
पृष्ठ ५ पैकी १
# Page 2
शासन निर्णय क्रमांकः सुप्रमा-२०१९/५८४/(प्र.क्र.१८७/१९)/मप्र
शासन निर्णय: शासनाच्या या निर्णयाव्दारे साठवण तलाव पद्मालय-२ उपसा सिंचन योजनेच्या सन २०१६-१७ दरसूचीवर आधारित रुपये ३७०.९४ कोटी (रु.रुपये तिनशे सत्तर कोटी चौ-२ -याण्णऊ लक्ष फक्त) किंमतीच्या प्रकल्प अहवालास प्रथम सुधारित प्रशासकीय मान्यता प्रदान करण्यात येत आहे. त्यापैकी रूपये रु. ३४४.०४ कोटी (रुपये तिनशे चौरेचाळीस कोटी चार लक्ष मात्र) कामाप्रित्यर्थ, रु.२६.९० कोटी आस्थापना व अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली प्रथम सुधारित प्रशासकीय मान्यता मध्यम प्रकल्प कार्यासनाच्या नोंदवही मध्ये अनुक्रमांक- ०३/२०२२ वर नोंद घेण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
४. या प्रकल्पाच्या कामावर होणारा खर्च मागणी क्रमांक- आय-५, ४७०१ मोठे व मध्यम पाटबंधारे प्रकल्प यावरील भांडवली खर्च, १९०-सार्वजनिक क्षेत्रातील व इतर उपक्रमातील गुंतवणूका (०२) योजनांतर्गत, (०२) (०१)तापी पाटबंधारे विकास महामंडळ जळगाव भाग भांडवली अंशदान (४७०१-एच ७२९) या लेखा शिर्षा खाली टाकावा व त्या खालील मंजुर अनुदानातून भागविण्यात यावा.
५. सदर प्रथम सुधारित प्रशासकीय मान्यता खालील अटींच्या अधीन राहून देण्यात येत आहे.
५.१ प्रकल्पास केंद्रीय जल आयोगाची मान्यता प्राधान्याने घेण्यात यावी.
५.२ प्रकल्पाच्या बंदिस्त नलिका वितरण प्रणालीचे संकल्पन मध्यवर्ती संकल्पचित्र संघटना, नाशिक यांच्याकडून तपासून बंदिस्त वितरण प्रणालीच्या संकल्पचित्रास व आरखड्यास मुख्य अभियंता यांची मान्यता घेण्यात यावी.
५.३ या प्रकल्पांर्तगत एकूण ९००० हे. क्षेत्र सिंचनाखाली येणार आहे, त्यापैकी ७००० हे. क्षेत्र अस्तित्वात असलेल्या गिरणा कालव्याद्वारे भिजवण्याचे (स्थैर्यीकरण करणे) मुळ प्रकल्प अहवालामध्ये प्रस्तावित आहे. फक्त २००० हे. क्षेत्र नव्याने सिंचना खाली येत असल्याने, सदर प्रकल्पास भारताचे राजपत्र दिनांक १४.०१.२०१८ अन्वये पर्यावरण मान्यतेची आवश्यकता नाही, असे नमूद केले आहे. सबब, प्रकल्पाचे सिंचन क्षेत्र किती व पर्यावरण मान्यतेबाबत महामंडळाने सक्षम स्तरावर खातरजमा प्रथम करावी.
५.४ प्रकल्पासाठी लागणा-या सर्व तांत्रिक मान्यता सक्षम स्तरावर घेण्याची महामंडळाने कार्यवाही करावी.
५.५ राज्यतांत्रिक सल्लागार समितीच्या छाननी अहवालातील मुद्यांची पुर्तता झाल्याची महामंडळाने खातरजमा करावी.
५.६ सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात शासनाचे प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
पृष्ठ ५ पैकी २
# Page 3
शासन निर्णय क्रमांकः सुप्रमा-२०१९/५८४/(प्र.क्र.१८७/१९)/मप्र
५.७ सदर प्रकल्पासंदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती/मान्यता शासनाने प्रस्तुत प्रकल्पाबाबत दिलेली नाही.
५.८ सुधारित प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही.
५.९ आर्थिक दायित्व निर्माण होईल अशा नवीन घटकांचा शासन मान्यते शिवाय प्रकल्पात समावेश करू नये.
५.१० प्रगतीपथावरील निविदांची कामे प्राधान्याने पूर्ण करण्यात यावीत. पाणी साठ्याचा सिंचनाकरिता जास्तीत जास्त लाभ होईल अशा प्रकारे उर्वरित कामांचा प्राधान्य क्रम निश्चित करण्यात यावा व त्यानुसार कामे / निविदा प्रक्रिया करण्यात यावी.
६. सदर शासन निर्णयाची अंमलबजावणी निर्गमित दिनांकापासून करण्यात यावी.
७. सदर शासन निर्णय, नियोजन विभाग, अनौपचारीक संदर्भ क्रमांक- ९२/२०२२ / का. १४३४ दिनांक-२०/०४/२०२२, वित्त विभाग, अनौपचारीक संदर्भ क्रमांक- १७०/२२/व्यय-१२ दिनांक ०५/०५/२०२२ यांच्या शिफारशीसह निर्गमित करण्यात येत आहे.
# Page 4
# Page 5