# Page 1
बाह्यस्त्रोताद्वारे कामे करुन घेण्यासाठी मनुष्यबळ सेवापुरवठादारांच्या नामिका सूचीला मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- आढावा-२०२१/प्र.क्र.२९/आ. (पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ३० मे, २०२२.
वाचा :- १. जलसंपदा विभाग, शासन निर्णय क्र. आढावा-१००२ / (३३५/२००२) / आ. (प्रशि), दि.०६.०२.२००३
२. वित्त विभाग, परिपत्रक क्र.पदनि-२०१०/८४/१०/विसु १, दि.२७.०९.२०१० ३. जलसंपदा विभाग, शासन आदेश क्र. आढावा-२०२१/प्र.क्र.२९, दि.३०.०३.२०२१ ४. वित्त विभाग, शासन निर्णय क्र.पदनि-२०२२/प्र.क्र.१५/आ.पु.क, दि.२७.०४.२०२२
प्रस्तावना:
जलसंपदा विभागाच्या अधिपत्याखाली कार्यरत असणाऱ्या महासंचालक कार्यालय व महामंडळ यंत्रणेद्वारे राज्यातील धरण प्रकल्पांचे संकल्पन, सर्वेक्षण, बांधकाम, संशोधन व धरण सुरक्षितता, जलविज्ञान, प्रशिक्षण तसेच सिंचन व्यवस्थापनाचे काम केले जाते. बांधकामाधीन प्रकल्पांचे बांधकाम पुर्ण झाल्यानंतर अशा प्रकल्पांची देखभाल, दुरुस्ती व जल व्यवस्थापन अशी कामे विभागाद्वारे पार पाडली जातात.
२. जलसंपदा विभाग, शासन निर्णय दि.०६.०२.२००३ अन्वये विभागातंर्गत क्षेत्रीय कार्यालयांसाठी एकूण ४५,२९७ पदांचा आकृतीबंध मंजूर करण्यात आला आहे. वित्त विभागाच्या सुचनेनुसार सदर आकृतीबंधाचा आढावा घेऊन सुधारित आकृतीबंध निश्चित करण्याची कार्यवाही सुरु आहे. वित्त विभाग, परिपत्रक दि.२७.०९.२०१० मधील सूचनांनुसार प्रस्तावित आकृतीबंधामध्ये कार्यप्रकारानुसार गट-क व गट-ड संवर्गातील काही पदे बाह्यस्त्रोताने भरण्याची तरतूद करण्यात आली आहे.
३. विभागाच्या प्रस्तावित आकृतीबंधाला मान्यता प्राप्त झाल्यानंतर आकृतीबंधातील बाह्यस्त्रोताद्वारे भरावयाच्या पदांवर मनुष्यबळ उपलब्ध करुन घेण्याच्या उद्देशाने विभागाने मे.केपीएमजी या सल्लागार संस्थेकडून RFP तयार करुन घेतली असून विहित कार्यपध्दतीचा अवलंब करुन ई-निविदा प्रक्रिया राबविण्यात आली आहे. सदर निविदांची छाननी करण्यासाठी आणि योग्य निविदाधारकांची पात्रता तपासून शासनास शिफारस करण्यासाठी जलसंपदा विभाग, शासन आदेश दि. ३०.०३.२०२१ अन्वये विभागांतर्गत समिती गठीत करण्यात आली आहे. सदर समितीने सादर केलेल्या अंतिम अहवालाच्या अनुषंगाने तांत्रिक मुल्यमापनात पात्र ठरलेल्या आणि ई-निविदेमधील अटी व शर्तींची पुर्तता करणाऱ्या चार मनुष्यबळ सेवापुरवठादारांच्या सूचीला मान्यता देण्याची बाब शासनाच्या विचाराधीन होती. या संदर्भात शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः आढावा-२०२१/प्र.क्र.२९/आ.(पुनर्रचना)
शासन निर्णय :
जलसंपदा विभागाच्या क्षेत्रीय कार्यालयांच्या सुधारित आकृतीबंधाला वित्त विभागाची मान्यता प्राप्त झाल्यानंतर सदर आकृतीबंधातील बाह्यस्त्रोताने भरावयाच्या पदांवर मनुष्यबळ उपलब्ध करुन देण्यासाठी तांत्रिक मुल्यमापनात पात्र ठरलेल्या व ई-निविदेमधील अटी व शर्तींची पूर्तता करणाऱ्या खालील चार सेवापुरवठादारांच्या सुचीला शासन मान्यता देण्यात येत आहे.
I. Aksentt Tech Services Ltd.
]]. E-Governance Solutions Private Ltd.
III. S2 InfoTech International Ltd.
IV. Innowave IT Infrastructure Ltd.
२. उक्त मंजूरी खालील अटी व शर्तीच्या अधीन राहून देण्यात येत असून सुचीबध्द सेवापुरवठादार यांच्याकडून बाह्यस्त्रोताने सेवा उपलब्ध करुन घेताना खालील सर्व अटींचे पालन करणे बंधनकारक राहील.
१) वित्त विभागाच्या उच्चस्तरीय सचिव समितीने आकृतीबंधाला मान्यता दिल्यानंतर सुधारित आकृतीबंध, कार्यालयनिहाय पदसंख्या व इतर बाबीं संदर्भात सविस्तर शासन आदेश निर्गमित करण्यात येतील त्यानंतर बाह्यस्त्रोताद्वारे सेवा घेण्यासाठी निश्चित केलेल्या पदांसाठी काल्पनिक पदे निर्माण केल्यानंतर अशा पदांवर बाह्यस्त्रोताने सेवा उपलब्ध करुन घेण्याबाबतची कार्यवाही करण्यात यावी.
२) सुधारित आकृतीबंधातील ज्या पदांवर बाह्यस्त्रोताने सेवा उपलब्ध करुन घेण्यासाठी वित्त विभागाची मान्यता प्राप्त होईल त्याच पदांवर बाह्यस्त्रोताने सेवा उपलब्ध करुन घेता येईल.
३) बाह्यस्त्रोताने सेवा उपलब्ध करुन घेण्याबाबतच्या कार्यवाहीसाठी अधीक्षक अभियंता, ई-प्रशासन मंडळ, पुणे हे “नोडल अधिकारी” म्हणून कार्यरत राहतील. बाह्यत्रोताने सेवा उपलब्ध करुन घेताना वित्त विभागाने वेळोवेळी दिलेल्या मार्गदर्शक सूचना तसेच आवश्यक अटी व शर्तीचे पालन अधीक्षक अभियंता, ई-प्रशासन मंडळ, पुणे यांनी करणे बंधनकारक राहील.
४) भविष्यात बाह्यस्त्रोताने सेवा उपलब्ध करुन घेण्याबाबत अन्य विभागाकडून धोरण / दर निश्चित झाल्यास, उपरोक्त सूचीबध्द सेवा पुरवठादार त्यापेक्षा अधिक दराने सेवा उपलब्ध करुन देत असल्यास, नवीन धोरणाअंती निश्चित केलेल्या सुधारित दरांच्या बरोबरीने (AT PAR) उपरोक्त सूचीबध्द सेवा पुरवठादारांनी सेवा उपलब्ध करुन देणे बंधनकारक राहील.
पृष्ठ ४ पैकी २
# Page 3
शासन निर्णय क्रमांकः आढावा-२०२१/प्र.क्र.२९/आ.(पुनर्रचना)
५) वित्त विभागाच्या प्रचलित मार्गदर्शक सूचनेनुसार बाह्यस्त्रोताने सेवा उपलब्ध करुन घेतांना नियमितपणे पदे भरल्यावर शासनावर जितका खर्च झाला असता त्या खर्चाच्या कमीत कमी २० ते ३० % इतकी बचत होणे आवश्यक आहे. सदर सूचनेचे पालन केले जाईल याची खातरजमा, अधीक्षक अभियंता, ई-प्रशासन मंडळ, पुणे यांनी सेवा पुरवठादारांशी करारनामा करताना करावी.
६) प्रस्तुत बाबीवर होणारा खर्च “वेतन” या शिर्षाखाली न दाखवता तो “१० कंत्राटीसेवा” या शीर्षाखालीच दाखविण्यात यावा आणि तो अर्थसंकल्पिय वर्षात मंजूर झालेल्या अनुदानातून भागविण्यात यावा. तसे न केल्यास ती प्रशासकीय अनियमितता समजण्यात येईल.
७) बाह्यस्त्रोताने सेवा उपलब्ध करुन देणाऱ्या सेवापुरवठादाराने, शासनाने निर्धारित केलेल्या दराप्रमाणे वेतन व भत्त्यांची तसेच वेळोवेळी लागू असलेले करांची अदायगी करणे बंधनकारक राहील. सेवापुरवठादाराने उपलब्ध करुन दिलेल्या मनुष्यबळाला देय असलेले कायदेशीर दायित्व (Statutory liabilities) उदा. भविष्यनिर्वाह निधी, ईएसआयसी, बोनस, लेबर वेलफेअर फंड, रजारोखीकरण इ. चा समावेश वेतनात अंतर्भूत आहे. असे कायदेशीर दायित्व संबंधित प्राधिकरणाकडे जमा करण्याची जबाबदारी संबंधित सेवा पुरवठादाराची राहील. त्याबाबतची कागदपत्रे महासंचालक/ कार्यकारी संचालक यांच्याकडे वेळोवेळी जमा करण्याची जबाबदारी सूचीबध्द सेवा पुरवठादार यांची राहील.
८) सेवा पुरवठादारातर्फे बाह्यस्त्रोताने काम करणाऱ्या कोणत्याही कर्मचाऱ्याच्या सेवेचे उत्तरदायित्व शासनावर राहणार नाही, याची पुरेपुर दक्षता अधीक्षक अभियंता, ई-प्रशासन मंडळ, पुणे यांनी करारनामा करताना घ्यावी.
९) अधीक्षक अभियंता, ई-प्रशासन मंडळ, पुणे यांनी उपरोक्त मनुष्यबळ पुरवठादारांकडे मनुष्यबळाची मागणी नोंदविण्यासाठी राज्यव्यापी स्वतंत्र संकेतस्थळ व समान ऑन लाईन रोस्टर प्रणाली उपलब्ध करुन देण्याची कार्यवाही करावी.
१०)सल्लागार संस्था मे.केपीएमजी यांच्या सहाय्याने, स्वीकृत सेवा पुरवठादारांकडून क्षेत्रीय कार्यालयातील व मंत्रालयातील सर्व सक्षम स्तरावरील अधिकाऱ्यांना संकेतस्थळाचा वापर आणि ऑन लाईन रोस्टर सिस्टीमचा वापर करण्यासाठी अधिकृत करणे, त्यांना अॅक्सेस कोड उपलब्ध करुन देणे, मास्टर डेटा तयार करणे तसेच त्यासंबंधीची अनुषंगिक कार्यवाही करण्याची जबाबदारी अधीक्षक अभियंता, ई-प्रशासन मंडळ, पुणे यांची राहील.
११) बाह्यस्त्रोताने मनुष्यबळाचा पुरवठा करुन घेण्यासाठी तयार करावयाचे संकेतस्थळ व ऑनलाईन रोस्टर सिस्टीमचा योग्य व प्रभावीपणे वापर करण्यासाठी स्वीकृत
पृष्ठ ४ पैकी ३
# Page 4
शासन निर्णय क्रमांकः आढावा-२०२१/प्र.क्र.२९/आ.(पुनर्रचना)
सेवापुरवठादार आणि सल्लागार मे.केपीएमजी यांच्या सहाय्याने संबंधित अधिकारी आणि सक्षम प्राधिकरण यांची क्षमता निर्मिती कार्यशाळा आयोजित करण्याची जबाबदारी अधीक्षक अभियंता, ई-प्रशासन मंडळ, पुणे यांची राहील.