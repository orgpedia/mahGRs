# Page 1
नांदूर मधमेश्वर प्रकल्पाच्या रु. २९९२.६४ कोटी किंमतीच्या चतुर्थ सुधारित प्रशासकीय अहवालास मान्यता देणेबाबत.
महाराष्ट्र शासन
जलसंपदा विभाग
शासन निर्णय क्रमांक : सुप्रमा-०१२४/प्र.क्र.०१/२०२४ /मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०१ मार्च २०२४
पहावे:- १. शासन निर्णय क्र. पीआयएम (६२७७/ १२६८) जसंअ-१ दि.१९.०७.१९७९
२.शासन निर्णय क्र.नांदूर/ १८९/ ३३८० /२/ ८९/ मोप्र-१/ दि.०९.०७.१९९९
३.गोमपाविम,औरंगाबाद यांचा निर्णय क्र.गोमपाविम/ तां.५/ नांदूर मधमेश्वर प्रकल्प/ द्वितीय
सुप्रमा/२२, दि.१६.११.२००५
४.शासन निर्णय क्र. सुप्रमा ०७१६/ प्रक्र. ५७५१६/मोप्र-१ दि.१३.१०.२०१६
प्रस्तावना
गोदावरी खोऱ्यातील नांदूर मधमेश्वर प्रकल्पांतर्गत ४ माती धरणे व एक उन्नयी बंधारा, हे घटक नाशिक
जिल्हयात असून, १२८ किमी लांबीचा जलद कालवा व त्यावरील वितरण व्यवस्था तसेच १२ को.प. बंधाऱ्यांचा
समावेश आहे. या प्रकल्पाद्वारे एकूण ४५,५७६ हेक्टर सिंचनाचा लाभ मिळणार आहे. सिंचीत होणाऱ्या क्षेत्रापैकी
१७१६ हेक्टर नाशिक जिल्हयातील, १५६२ हेक्टर अहमदनगर जिल्हयातील व ४२,२९८ हेक्टर औरंगाबाद
जिल्हयातील इतके क्षेत्र अंतर्भूत आहे. सदर प्रकल्पामध्ये भिजणाऱ्या एकूण क्षेत्रापैकी औरंगाबाद जिल्हयातील
४२,२९८ हेक्टर क्षेत्र हे गंगापूर व वैजापूर या अवर्षण प्रवण तालुक्यातील आहे.
सदर प्रकल्पास संदर्भिय पत्र क्र. ४ अन्वये सन २०१३-१४ चे दरसुचीवर आधारीत रु. २२१०.५९ कोटीस
तृतीय सुधारीत प्रशासकीय मान्यता देण्यात आली होती.
नांदूर मधमेश्वर प्रकल्पास रु. २९९२.६४ कोटीच्या चतुर्थ सुधारित प्रशासकीय मान्यता अहवालास
राज्यस्तरीय तांत्रिक सल्लागार समितीने त्यांच्या बैठक क्र. २०३ मध्ये झालेल्या निर्णयानुसार छाननी अहवाल
सादर केला आहे.
चतुर्थ सुप्रमा प्रस्तावात केल्यानुसार टप्पा १ मधील नांदूर मधमेश्वर बंधाऱ्यास अतिरिक्त १० वक्रव्दारांचे बांधकाम केल्यामुळे धरणाचे ऊध्र्व बाजूस ४ ते ५ कि.मी. पयंत करंजगाव, चापडगाव, मांजरगाव, कुरुडगाव, काथरगाव, जळगाव, कोठुरे, सुंदरपूर, शिवरे या गावातील महत्तम पूर पातळी कमी होणार आहे त्या वरील गावे सायखेडा ,करंजगाव इ. येथील पूर कालावधी कमी होणार आहे व धरणातील गाळ कमी होण्यास मदत होणार असून त्यामुळे धरण साठ्यात वाढ होईल.टप्पा २ मधील सायखेडा ते नांदूर मधमेश्वर बंधाऱ्यापर्यत गोदावरी नदीचे २०० मी.
तळात रुंदीकरणाचे काम पूर्ण झालेनंतर सायखेडा ,करंजगाव येथील महत्तम पूर पातळी कमी होऊन पूर कालावधी कमी होणार आहे.
सदर प्रकल्पावर ४५,५७६ हे. इतकी प्रकल्पीय सिंचन क्षमता निर्माण झाल्याचे घोषित करण्यात आलेले
आहे. चारही धरणांची कामे पूर्ण झाली असून सदर घोषित सिंचन क्षमता पूर्ण पणे वापरात येणे करिता वितरण
व्यवस्था व लाभ क्षेत्र विकासाची उर्वरीत कामे चतुर्थ सुप्रमा मध्ये प्रस्तावित करण्यात आले आहेत.
दि.०६ फेब्रुवारी २०२४ रोजी झालेल्या व्यय अग्रक्रम समितीच्या बैठकीत नांदूर मधमेश्वर प्रकल्पास
जलसंपदा विभागाच्या २०२२-२३ आणि सार्वजनिक बांधकाम विभागाच्या २०२२-२३ दरसूचीवर आधारीत रुपये
२९९२.६४ कोटी किमंतीच्या चतुर्थ सुधारित प्रकल्प अहवालास प्रशासकीय मान्यता देण्याचा निर्णय घेतलेला
आहे.
# Page 2
शासन निर्णय क्रमांकः सुप्रमा-०१२४/प्र.क्र.०१/२०२४ /मोप्र-१
शासन निर्णय-
नांदूर मधमेश्वर प्रकल्प , जि. नाशिक या प्रकल्पाच्या जलसंपदा विभागाच्या २०२२-२३ आणि सार्वजनिक बांधकाम
विभागाच्या २०२२-२३ च्या दरसूचीवर आधारित रुपये २९९२.६४ कोटी किंमतीस [प्रत्यक्ष कामासाठी रुपये २७७२.७६
कोटी व अनुषंगीक खर्च रुपये २१९.८८ कोटी ] खालील अटींच्या अधीन राहून चतुर्थ सुधारित प्रशासकीय मान्यता
प्रदान करण्यात येत आहे.
१)आवश्यक सर्व वैधानिक व तांत्रिक मान्यता सक्षम स्तरावर घेण्यात याव्यात.
२)रा. तां. स. समितीच्या छाननी अहवालातील मुद्याची पुर्तता करावी.
३)प्रकल्प विहित वेळेत पूर्ण होऊन शेतकरी/लाभार्थी यांना लाभ होईल या दृष्ट्टीने प्रकल्प निर्धारित वेळेत
पूर्ण करण्याचे नियोजन करावे व त्यानुसार उचित कार्यवाही करण्याची दक्षता महामंडळाने घ्यावी.
४)प्रत्यक्ष काम करण्यापूर्वी सविस्तर संकल्पन मध्यवर्ती संकल्पचित्र संघटना, नाशिक यांचेकडून करुन
घेण्याची दक्षता घ्यावी.
५)संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित
करावे.
६)सुधारीत प्रशासकीय मान्यतेच्या मर्यादेतच काम पुर्ण करण्याची दक्षता महामंडळाने घ्यावी.
७) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी
वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. तसेच प्रचलित
शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा
कार्यपध्दती याची काटेकोरपणे अंमलबजावणी करणे आवश्यक आहे.
८)आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
९) सुधारित प्रशासकीय मान्यता म्हणजे प्रकल्प अहवालातील तांत्रिक बाबी, निविदाविषयक क्षेत्रिय निर्णय
किंवा अनियमितता यास मान्यता गृहीत धरली जाणार नाही. अशा प्रकरणाची तपासणी त्यावेळच्या
प्रचलित शासन नियमानुसार करण्याची जबाबदारी महामंडळाची राहील.
सदरहू शासन निर्णय सं.क्र.५ अन्वये प्राप्त दिनांक ०६/०२/२०२४ रोजी संपन्न झालेल्या व्यय अग्रक्रम
समितीच्या बैठकीच्या इतिवृत्तातील निदेशानूसार निर्गमित करण्यात येत आहे.
प्रकल्पाच्या उपशिर्षनिहाय तरतूदीचा गोषवारा परिशिष्ट्ट "अ" मध्ये सोबत जोडला आहे.
या प्रकल्पाच्या कामावरील खर्च मागणी क्र. आय ५, मुख्य लेखाशीर्ष ४७०० मोठे पाटबंधाऱ्यावरील
भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमातील गुंतवणूका, (०२)
योजनांतर्गत, (०२) (०१) गोदावरी मराठवाडा पाटबंधारे विकास महामंडळास भाग भांडवली अंशदान उर्वरित
महाराष्ट्र) (संगणक संकेतांक ४७००-०१३१) या लेखाशिर्षाखाली खर्ची घालावा व शासनाच्या मंजूर
अनुदानातून भागविण्यात यावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4