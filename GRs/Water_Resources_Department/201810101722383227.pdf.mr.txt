# Page 1
अधीक्षक अभियंता (स्थापत्य) या पदावर पदोन्नतीने पदस्थापना.
महाराष्ट्र शासन
जलसंपदा विभाग
शासन आदेश क्रमांकः एसएलएस-१२१७/(३८३/२०१७)/आ.(वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १० ऑक्टोबर, २०१८.
शासन आदेश : जलसंपदा विभागातील खाली नमूद केलेल्या कार्यकारी अभियंता (स्थापत्य) संवर्गातील अधिकाऱ्यांना अधीक्षक अभियंता (स्थापत्य) या पदावर रुपये १५६००-३९१०० + श्रेणीवेतन (Grade pay) रु.७६००/- या वेतनश्रेणीत खुल्या प्रवर्गातील रिक्त पदावर तदर्थ स्वरुपात महाराष्ट्र लोकसेवा आयोगाच्या मान्यतेच्या अधीन राहून पदोन्नती देण्यात येत आहे.
१. श्री. यशवंतराव काशिनाथ भदाणे (इ.मा.व.) ( ज्ये.क्र.५१ )
२. वर नमूद अधिकाऱ्यास खालील अटींच्या अधीन राहून पदोन्नती देण्यात येत आहे : १) सदर पदोन्नती ही मा.उच्च न्यायालय, मुंबई यांनी याचिका क्र.२७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात दाखल केलेल्या व प्रलंबित असलेल्या विशेष अनुज्ञा याचिका क्र.२८३०६/२०१७ वरील मा.सर्वोच्च न्यायालयाच्या अंतिम निर्णयाच्या अधीन राहील.
२) सदर पदोन्नती ज्येष्ठतासूचीसंदर्भात मा. महाराष्ट्र प्रशासकीय न्यायाधिकरण, मुंबई येथे श्री. र. दौ. वर्धने व इतर ८ यांनी मूळ अर्ज क्र.१०७८/२०१६, श्री.सु. ब. चव्हाण व इतर २० यांनी मूळ अर्ज क्र.७११/२०१४ व श्री. सं.दि.डोणगावकर यांनी मूळ अर्ज क्र.११०१/२०१५ अन्वये दाखल केलेल्या याचिकांवरील होणाऱ्या अंतिम निर्णयाच्या अधीन राहतील.
३) वरील अधिकाऱ्याची पदोन्नती ही कार्यकारी अभियंता (स्थापत्य) संवर्गाच्या अंतिम ज्येष्ठतेच्या व त्यामध्ये होणाऱ्या बदलांच्या अधीन राहील व या पदोन्नतीमुळे वरील अधिकाऱ्यांना सदर पदोन्नतीच्या दिनांकापासून ज्येष्ठतेचा हक्क मागता येणार नाही.
४) त्यांना देण्यात आलेली ही पदोन्नती कोणतीही पूर्वसूचना वा नोटीस न देता रद्द करण्याचा अधिकार शासन राखून ठेवीत आहे.
३. पदोन्नत झालेल्या वरील अधिकाऱ्यास सार्वजनिक सेवेच्या हितार्थ व प्रशासकीय सोईच्या दृष्टीने पुढीलप्रमाणे पदोन्नतीने नियुक्ती करण्यात येत आहे:
----------------------------------------------------------------------------------------------------------------------------------------------
|  | अ.क्र. |  |  | अधिकाऱ्याचे नाव |  |  | सध्या धारण करीत |  |  | पदोन्नतीने नियुक्तीचे पद |  |  | अभिप्राय |  |
|  |  | असलेले पद |  |  |
| १ | २ | ३ | ४ |  |
| १. | श्री. यशवंतराव काशिनाथ भदाणे | कार्यकारी अभियंता, पाटबंधारे संशोधन विभाग, नाशिक. | अधीक्षक अभियंता, आधार सामग्री संकलन मंडळ, नाशिक | रिक्त पदी. |
----------------------------------------------------------------------------------------------------------------------------------------------
४. पदोन्नत झालेल्या वरील अधिकाऱ्यांना सामान्य प्रशासन विभागाच्या दि.२८.०४.२०१५, दि.१६.०७.२०१५ व दि.१५.०६.२०१७ रोजीच्या महसूली विभाग वाटप नियमामधील तरतूदीनुसार महसूली विभाग वाटप करण्यात आलेला आहे.
# Page 2
शासन आदेश क्रमांकः एसएलएस-१२१७/(३८३/२०१७)(भाग-२)/आ.(वर्ग-१)
५. संबंधीत वरिष्ठ अधिकाऱ्यांनी वरील पदोन्नत अधिकाऱ्यास पदोन्नतीच्या पदावर रुजू होण्याकरीता तात्काळ कार्यमुक्त करावे.
६. सदर पदोन्नत अधिका-यांना कळविण्यात येते की, त्यांनी पदोन्नतीचे / नियुक्तीचे आदेश प्राप्त झाल्यापासून तात्काळ नियुक्तीच्या ठिकाणी हजर होणे आवश्यक आहे. त्याप्रमाणे ते विहित मुदतीत नियुक्तीच्या ठिकाणी हजर झाले नाहीत, तर त्यांना सदर पदोन्नतीमध्ये स्वारस्य नाही असे गृहीत धरुन शासन निर्णय, सामान्य प्रशासन विभाग क्र. एसआरव्ही-२०१५/प्र.क्र.३०३/का-बारा, दि.१२.०९.२०१६ मधील तरतूदीनुसार शासनस्तरावरुन त्यांची पदोन्नती रद्द करण्यात येईल, याची कृपया नोंद घ्यावी.
७. वरील पदोन्नत अधिकारी हे नवीन नियुक्तीच्या जागी कोणत्या दिनांकास हजर झाले याबाबत शासनास doesttclass1.wrd@maharashtra.gov.in या ई-मेल आयडीवर त्वरीत अवगत करावे.