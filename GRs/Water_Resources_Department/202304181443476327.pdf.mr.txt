# Page 1
महाराष्ट्र अभियांत्रिकी (स्थापत्य) सेवा मुख्य परीक्षा-२०१९ मधील सहायक अभियंता श्रेणी-१ (स्थापत्य), गट-अ या पदावर नामनिर्देशनाने तात्पुरती नियुक्ती देणेबाबत.
महाराष्ट्र शासन
जलसंपदा विभाग
शासन निर्णय क्रमांक : नियुक्ती-२०२२/प्र.क्र.४९(१)/आ(संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८.०४.२०२३
शासन निर्णय:
महाराष्ट्र अभियांत्रिकी सेवा परिक्षा-२०१९ च्या अंतिम निकालाच्या आधारे महाराष्ट्र लोकसेवा आयोगाने श्री.अमोल अशोक कदम व श्रीम. शितल जगन्नाथ फडतरे यांची जलसंपदा विभागात सहायक अभियंता श्रेणी–१ (स्थापत्य), गट-अ या पदावर शिफारस केली आहे. सदरहू शिफारशीस अनुसरुन शासन निर्णय समक्रमांक दि.०१.१२.२०२२ अन्वये श्री. अमोल अशोक कदम व श्रीम.शितल जगन्नाथ फडतरे यांची उक्त पदावर विहित अटी व शर्तीच्या अधीन राहून तात्पुरती नियुक्ती करण्यात आली असून दिनांक ०२.०१.२०२३ रोजी महाराष्ट्र अभियांत्रिकी प्रशिक्षण प्रबोधिनी, नाशिक येथे प्रशिक्षणासाठी रूजू होण्याचे आदेशित करण्यात आले होते. तथापि, श्री.कदम व श्रीम. फडतरे यांनी ते प्रशिक्षणास हजर होणार आहेत किंवा कसे? याबाबत शासनास अवगत केलेले नाही. तसेच विहित मुदतीनंतर सेवेत रुजू होण्यासाठी मुदतवाढीसाठी शासनाकडे अर्जही केलेला नाही. यास्तव शासन निर्णय, समक्रमांक दिनांक ०१.१२.२०२२ अन्वये श्री. कदम व श्रीम. फडतरे यांची सहायक अभियंता श्रेणी–१ (स्थापत्य) गट-अ या पदावर करण्यात आलेली तात्पुरती नियुक्ती या शासन निर्णयान्वये रद्द करण्यात येत आहे .
# Page 2