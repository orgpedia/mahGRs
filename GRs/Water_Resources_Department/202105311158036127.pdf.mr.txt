# Page 1
पुनर्वसित गावांना देण्यात येणा-या नागरी सुविधांच्या देखभाल दुरुस्तीबाबतच्या धोरणाबाबत.
महाराष्ट्र शासन
जलसंपदा विभाग
शासन निर्णय क्रमांक - पुनर्व- २०१७/(२३५/१७)/मोप्र-(२)
मंत्रालय, मुंबई-४०० ०३२,
दिनांक :- ३१/०५/२०२१
संदर्भ - १) शासन निर्णय, महसूल व वन विभाग क्रमांक-आरपीए-२०१७/प्र.क्र.२१(१)/र-१ दि. २६ जुन २०१८
प्रस्तावना : महाराष्ट्र प्रकल्पबाधित व्यक्तींचे पुनर्वसन अधिनियम १९९९ मधील तरतुदींनुसार पाटबंधारे प्रकल्पामुळे बाधित होणा-या गावठाणाचे नविन वसाहतीत पुनर्वसन करण्यात येते. पुनर्वसित गावठाणात स्थलांतरित होताना प्रकल्पग्रस्तांना अनेक अडचणी येतात. प्रकल्प कार्यान्वित करण्याचा कालावधी मोठा असल्यामुळे नागरी सुविधांच्या हस्तांतरणात येणा-या अडचणी लक्षात घेवून पुनर्वसित गावठाणातील नागरी सुविधांच्या देखभाल व दुरुस्तीबाबत निश्चित धोरण ठरविल्यास प्रकल्पग्रस्तांना चांगल्या दर्जाच्या सुविधा प्राप्त होतील. सन १९७६ नंतरच्या पाटबंधारे प्रकल्पबाधित पुनर्वसित गावांना देण्यात आलेल्या नागरी सुविधा तसेच यापुढे प्रकल्पबाधीत पुनर्वसित गावांना देण्यात येणा-या नागरी सुविधा व त्यांच्या देखभाल दुरुस्तीबाबत पुढीलप्रमाणे निर्णय घेण्यात येत आहेत.
शासन निर्णय : १) ग्रामपंचायतीस नागरी सुविधा हस्तांतरीत झाल्यानंतर त्याची देखभाल दुरुस्ती ग्रामपंचायतीस करणे शक्य व्हावे यासाठी अंदाजित किंमतीच्या २०% रकमेची तरतुद अंदाजपत्रकात करुन, ही रक्कम ग्रामपंचायतीचे सरपंच व ग्रामविकास अधिकारी यांचे संयुक्त बँक खात्यात प्रकल्प अधिका-यांनी जमा करावी. या रक्कमेच्या व्याजाचा विनियोग ग्रामपंचायतीस पुनर्वसित गावठाणाचे देखभाल दुरुस्तीसाठी करता येईल.
२) ज्या पुनर्वसन गावठाणातील नागरी सुविधांची कामे यापूर्वी झालेली आहेत मात्र गावठाणे ग्रामपंचायतीस हस्तांतरीत झालेली नाहीत, अशा गावठाणातील नागरी सुविधाच्या दुरुस्तीसाठी नागरी सुविधावर झालेल्या खर्चाच्या २०% मर्यादेत प्रशासकीय मान्यता देणेचे अधिकार जिल्हाधिका-यांना राहतील.
तसेच अशी गावठाणे ग्रामपंचायतीस हस्तांतरीत करतांना नागरी सुविधांवर झालेल्या मूळ खर्चाच्या २०% रक्कम प्रकल्पावर खर्ची टाकून उपरोक्त क्रमांक १ मधील प्रयोजनार्थ सरपंच व ग्रामविकास अधिकरी यांचे संयुक्त खात्यात जमा करावी.
उपरोक्त क्र.२ येथे नमूद प्रशासकीय मान्यतेची तरतूद गोसीखुर्द प्रकल्प, बेंबळा प्रकल्प आणि अरुणावती प्रकल्प या प्रकल्पांच्या पुनर्वसित गावातील नागरी सुविधांच्या देखभाल दुरुस्तीच्या कामांसाठी
# Page 2
शासन निर्णय क्रमांकः पुनर्व-२०१७/(२३५/१७) / मोप्र - (२)
ही अट लागू राहणार नाही. कारण सदर प्रकल्पांच्या पुनर्वसन आराखड्यास शासनाची मान्यता प्राप्त झालेली आहे.