# Page 1
ब्रम्हगव्हाण उपसा सिंचन योजना भाग-३, ता.गंगापूर, जि. औरंगाबाद या योजनेस प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०१८/(१३७/२०१८ ) / जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- ८ मार्च, २०१९
संदर्भ : १. अधीक्षक अभियंता व सदस्य सचिव, राज्यस्तरीय तांत्रिक सल्लागार समिती, नाशिक यांचे क्र.
रातासस(१)/ब्रह्मगव्हाण उसियो भाग-३/(धा.क्र.७८/२०१७)/२१५/२०१८ दि. १३.०३.२०१७ चे पत्र २. कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे क्र.
गोमपाविम/ता.३/औपामं/BLI-३/१०७५ दि. २४.०१.२०१९ चे पत्र ३. महाराष्ट्र जलसंपत्ती नियमन प्राधिकरण यांचे क्रमांक मजनिप्रा /२०१८/प्र. मा. / गोमपाविम /१०३/१७१, दि. २२/०२/२०१९ चे पत्र.
४. मा. राज्यपाल, महाराष्ट्र यांचे सचिव यांचे क्र. RB/DB/e-११०१९ (४) (२०१८) / Brahmagavhan/३४७, दि.१८.१२.२०१८ चे पत्र.
प्रस्तावना : ब्रम्हगव्हाण उपसा सिंचन योजना भाग-३ “मोठा प्रकल्प” गोदावरी मराठवाडा पाटबंधारे विकास महामंडळ, औरंगाबाद अंतर्गत गोदावरी खोऱ्यातील अवर्षण प्रवण भागातील आहे. जायकवाडी जलाशयावरील गंगापूर तालुक्यातील जुने लखमापूर गांवठाणालगत उपसा सिंचन योजना उभारुन यामध्ये गंगापूर तालुक्यातील १०००० हेक्टर (ICA) सिंचनक्षेत्र ठिबकव्दारे प्रस्तावित करण्यात आले आहे. यासाठी ५५.०० द.ल.घ.मी. पाणी वापर अपेक्षित आहे. दोन टप्प्यात पाणी उपसा करुन संपूर्ण सिंचन ठिबकव्दारे प्रस्तावित आहे.
जलसंपदा विभागाच्या सन २०१६-१७ च्या दरसूचीवर आधारित सविस्तर अंदाजपत्रक तयार करण्यात आले असून त्यानुसार प्रकल्पाची किंमत रु. ४२६.२६ कोटी असून योजनेचे सिंचन क्षेत्र १०००० हेक्टर इतके आहे. सदर प्रकल्पाचे लाभव्यय गुणोत्तर १.२४ असून आर्थिक परतावा दर १७.०७७ आहे.
शासकीय खर्चाने मोठ्या उपसा सिंचन योजना (२००० हे. वरील) अपवाद म्हणून विहित केलेल्या पैकी किमान एक अट पूर्ण होतअसल्याने मा. मुख्यमंत्री महोदयांनी सदर योजना हाती घेण्यास मान्यता दिली आहे.
तसेच मा. राज्यपाल यांचे सचिव यांनी दि. १८/१२/२०१८ रोजीच्या पत्रान्वये सदर प्रकल्पास वैधानिक मान्यता मिळविणे, विसृत संकल्पन व नकाशे तयार करणे व जमीन संपादन घेण्याकरिता तत्वत: मान्यता कळविली आहे.
तसेच महाराष्ट्र जलसंपत्ती नियमन प्राधिकरणाने दि. २२.०२.२०१९ रोजी ठराव क्र. २९ पारित
# Page 2
शासन निर्णय क्रमांकः संकीर्ण-२०१८/(१३७/२०१८)/जसंअ
केला आहे. प्राधिकरणाने मजनिप्रा अधिनियम २००५ कलम ११(च) अन्वये वैधानिक मान्यता मिळविणे, सविस्तर संकल्पचित्रे व नकाशे तयार करणे, भूसंपादन विषयक तपशील संकलित करणे यासाठी लागणाऱ्या खर्चाच्या तरतुदीस मान्यता दिलेली आहे. प्राधिकरणाने पारित केलेल्या ठरावानुसार वैधानिक मान्यता प्राप्त झालेनंतर प्रत्यक्ष काम सुरु करणेपुर्वी प्राधिकरणाची मान्यता घेणे आवश्यक आहे, असे नमूद केले आहे.
त्यानुषंगाने प्रस्तुत योजना अवर्षण प्रवण क्षेत्रात असल्याने सदरील योजनेच्या प्रशासकीय मान्यतेचा प्रस्ताव शासनाच्या विचाराधीन होता. त्यानुसार खालील प्रमाणे निर्णय निर्गमित करण्यात येत आहे : शासन निर्णय : प्रस्तावित ब्रह्मगव्हाण उपसा सिंचन योजना (भाग -३) ता. गंगापूर जि. औरंगाबाद या योजनेस खालीलप्रमाणे दोन टप्प्यात प्रशासकीय मान्यता देण्यात येत आहे :
१. प्रथम टप्पा : (उदा. पर्यावरण विषयक मान्यता, वन्यजीव (संरक्षण) अधिनियमानुसार अपेक्षित असलेली मान्यता इत्यादी)
ब्रह्मगव्हाण उपसा सिंचन योजना (भाग-३) काम हाती घेण्यापूर्वी आवश्यक असलेल्या सर्व प्रकारच्या वैधानिक मान्यता प्राप्त करण्यासाठी रु. ४.७९ कोटी रकमेस प्रशासकीय मान्यता देण्यात येत आहे.
२. द्वितीय टप्पा : प्रकल्पास आवश्यक सर्व वैधानिक मान्यता प्राप्त करवून घेण्यासाठीच्या प्रयोजनार्थ ब्रह्मगव्हाण उपसा सिंचन योजना (भाग-३) या प्रकल्पास रु.४२१.४७ (चारशे एकवीस कोटी सत्तेचाळीस लाख रुपये फक्त) कोटी इतक्या किमतीची तत्वत: प्रशासकीय मान्यता देण्यात येत आहे.
सदरील मान्यता खालील अटींच्या अधीन राहून देण्यात येत आहे : १) सर्व वैधानिक मान्यता प्राप्त झालेनंतर प्रत्यक्ष प्रकल्पास व्दितीय टप्प्याची प्रशासकीय मान्यता देण्यापूर्वी महाराष्ट्र जलसंपत्ती नियमन प्राधिकरणाच्या मान्यतेसाठी प्रस्ताव पाठवावा.
२) राज्य तांत्रिक सल्लागार समितीच्या अहवालात उपस्थित करणेत आलेल्या सर्व मुद्दयांची पूर्तता करण्यात यावी.
३) मा. राज्यपाल, महाराष्ट्र राज्य, मुंबई यांनी प्रकल्पास तत्वत: मान्यता देताना उपस्थित केलेल्या मुद्दयांची पूर्तता करणेत यावी तसेच सर्व वैधानिक मान्यता प्राप्त झालेनंतर व व्यवहार्यता ठरल्यानंतर तसेच निधी उपलब्धतेबाबत सुनिश्चिती झाल्यानंतर मा. राज्यपालांच्या मान्यतेसाठी प्रस्ताव पाठवावा.
प्रकल्पाच्या उपशिर्षनिहाय तरतुदीच्या गोषवारा परिशिष्ट-अ मध्ये सोबत जोडला आहे.
मा. राज्यपाल व महाराष्ट्र जलसंपत्ती नियमन प्राधिकरणाची (MWRRA) मान्यता मिळाल्यानंतर व निधी उपलब्धता टप्पा-२ निश्चित झाल्यानंतर सदर काम करण्यासाठी प्रशासकीय मान्यता देण्यात येईल.
पृष्ठ ४ पैकी २
# Page 3
शासन निर्णय क्रमांकः संकीर्ण-२०१८/(१३७/२०१८)/जसंअ
सदर योजनेचा टप्पा-१ साठीचा खर्च “ मुख्य लेखा शिर्ष ४७०१-मोठे व मध्यम पाटबंधारे यावरील भांडवली खर्च, ८० सर्व साधारण, १९०-सार्वजनिक क्षेत्रातील व इतर उपक्रमातील गुंतवणूक, (०२) योजनांतर्गत, (०२)(०५) उर्वरित महाराष्ट्र प्रदेशाकरिता गोदावरी मराठवाडा पाटबंधारे विकास महामंडळास भागभांडवली अंशदान (४७०१ एच ८९९) "या लेखाशिर्षाखाली खर्ची टाकावा. टप्पा-२ साठी प्रशासकीय मान्यतेच्या आदेशात यथोचित लेखाशिर्षाचा उल्लेख करण्यात येईल.
सदर शासन निर्णय नियोजन व वित्त विभागाच्या अनुक्रमे अनौपचारिक संदर्भ क्र. ३९/१४२४ व ६२/व्यय-१२ अन्वये प्राप्त झालेल्या सहमतीने निर्गमित करण्यात येत आहे.
# Page 4