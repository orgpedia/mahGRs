# Page 1
ममदापुर उच्च पातळी बंधारा ता. पूर्णा जि.परभणी या प्रकल्पास रु. २७१.८८ कोटी इतक्या किंमतीस मुळ प्रशासकीय मान्यता मिळणेबाबत.
महाराष्ट्र शासन
जलसंपदा विभाग,
शासन निर्णय क्रमांकः सुप्रमा-२०२३/(२०१/२०२३)/लपा
मंत्रालय, मुंबई - ४०० ०३२.
दिनांक:- २७/१०/२०२३
पहावे:- कार्यकारी संचालक, गोदावरी मराठवाडा पाटबंधारे विकास महामंडळ, छ.संभाजीनगर यांचे जा.क्रं गोमपाविम/तां-३/नांपामं/ममदापुर उपाबं/प्रमा/६३९. दि.२०/०१/२०२३ चे पत्र.
प्रस्तावना: ममदापुर उच्च पातळी बंधारा हा प्रकल्प गोदावरी मराठवाडा पाटबंधारे विकास महामंडळ, छ. संभाजीनगर अंतर्गत गोदावरी खोऱ्यातील पूर्णा उपखोऱ्या अंतर्गत परभणी जिल्ह्यातील पूर्णा तालुक्यात मौजे ममदापुर गावाजवळ पूर्णा नदीवर सिध्देश्वर प्रकल्पाच्या अधोबाजूस (D/s) ५५.१८५ कि.मी. अंतरावर प्रस्तावित आहे. या प्रकल्पाच्या निर्मितीमुळे उपलब्ध होणा-या पाण्याने उपशाव्दारे लाभधारकांचे स्वखर्चाने सिंचन प्रस्तावित आहे. प्रकल्पाचा एकूण पाणीसाठा ९.१० दलघमी आहे. प्रकल्पाचे लाभक्षेत्र बंधाऱ्याच्या दोन्ही तिरावर असुन परभणी जिल्ह्यातील १३७५ हे. क्षेत्रास सिंचनाचा लाभ मिळणार आहे राज्यस्तरीय तांत्रिक सल्लागार समिती, नाशिक यांच्या दि.१८/०८/२०२२ रोजी संपन्न झालेल्या १७५ व्या बैठकीत रु.२७१.८८ कोटी (दरसूची सन २०२२-२३) इतक्या किंमतीच्या मुळ प्रशासकीय मान्यता प्रस्तावास सहमती प्राप्त आहे. तसेच महाराष्ट्र जलसंपत्ती नियमन प्राधिकरण, मुंबई यांनी दि. २५.०५.२०२३ च्या पत्रान्वये सदर प्रकल्पाच्या मान्यतेस्तव शिफारस केलेली आहे.
लघु प्रकल्पांसाठीच्या प्रचलित पाणीसाठा प्रतिसघमी किंमतीच्या मापदंडात सदर प्रकल्प बसत नाही. तथापि सदर प्रकल्प आर्थिक परतावा दराच्या मापदंडात बसत आहे. याचा विचार करता सदर
प्रकल्प मापदंड पूर्ण करत नसला तरी या प्रकल्पाचे दरसूची २०२२-२३ वर आधारित रु.२७१.८८ कोटी इतक्या किंमतीस मुळ प्रशासकीय मान्यता देण्याचा निर्णय मा.मंत्रीमंडळाने दिनांक १६/०९/२०२३ रोजीचे बैठकीत घेतला आहे.
शासन निर्णय : या विषयावरील विभागाने सादर केलेल्या प्रस्तावावर मंत्रीमंडळाने चर्चा केली आणि ममदापुर उच्च पातळी बंधारा ता.पूर्णा जि. परभणी या प्रकल्पास जलसंपदा विभाग दरसूची २०२२-२३ वर आधारित रु.२७१.८८ कोटी (दोनशे एकाहत्तर कोटी, अठ्ठयाऐशी लक्ष फक्त) इतक्या किंमतीस (प्रत्यक्ष कामासाठी एकूण रु. २४८.४६ कोटी व अनुषंगीक खर्च रू.२३.४२ कोटी) खालील अटींच्या अधीन राहून मुळ प्रशासकीय मान्यता प्रदान करण्याबाबत निर्णय घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट – "अ" मध्ये सोबत जोडला आहे.
१) योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपद्धती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पुर्तता करणे याची सर्वस्वी जबाबदारी महामंडळाची राहील.
# Page 2
शासन निर्णय क्रमांकः सुप्रमा-२०२३/(२०१/२०२३)/लपा
२) सदर प्रशासकीय मान्यता म्हणजे अहवालातील तांत्रिक बाबी, निविदा विषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी महामंडळाची राहील.
३) महामंडळाने आवश्यक सर्व तांत्रिक मान्यता सक्षम स्तरावर घेण्याची कार्यवाही करावी.
४) प्रकल्प विहित वेळेत पुर्ण होवून शेतकरी / लाभार्थांना लाभ होईल या दृष्टीने प्रकल्प विहीत वेळेत पुर्ण होण्यासाठी नियोजनानुसार प्राधान्याने निधी उपलब्ध करून देण्याबाबत तसेच अनुपयुक्त सिंचन क्षमता निर्माण होणार नाही याबाबत दक्षता घ्यावी.
५) सदर प्रकल्पावर लाभधारकांची पाणी वापर संस्था स्थापन करण्यात यावी.
या प्रकल्पाच्या कामावरील खर्च मागणी मुख्य लेखाशीर्ष “ ४७०२ लहान पाटबंधारे यावरील भांडवली खर्च, ८० - सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००) (०४ ) गोदावरी मराठवाडा पाटबंधारे विकास महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका" या लेखाशीर्षाखाली खर्ची टाकण्यात यावा आणि तो मंजूर अनुदानातून भागविण्यात यावा.
नियोजन विभागाच्या अनौपचारिक संदर्भ क्र.२२२/२०२३ कार्यासन १४३४, दिनांक ११/०९/२०२३ अन्वये व वित्त विभागाच्या अनौपचारिक संदर्भ क्र.३३२/२०२३ कार्यासन व्यय-१२, दिनांक १३/०९/२०२३ अन्वये प्राप्त सहमती नुसार तसेच सदर शासन निर्णय, दिनांक १६/०९/२०२३ रोजी झालेल्या मा.मंत्रीमंडळाच्या बैठकीतील निर्णयानुसार ( मा. मुख्य सचिव कार्यालय, साप्रवि, मंत्रालय, मुंबई यांचे पत्र दिनांक ०३/१०/२०२३) निर्गमित करण्यात येत आहे.
या योजनेस प्रदान करण्यात आलेली मुळ प्रशासकीय मान्यता लपा कार्यासनाच्या प्रशासकीय मान्यता नोंदवहीत २६८ या अनुक्रमांकावर नोंदविण्यात आली आहे.
# Page 3
# Page 4