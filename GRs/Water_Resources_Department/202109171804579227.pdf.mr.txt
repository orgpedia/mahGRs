# Page 1
मुख्य अभियंता (यांत्रिकी), जलसंपदा विभाग, नाशिक यांच्या अधिपत्याखालील विभाग व उपविभागांतर्गत पदे फिरवाफिरवीने उपलब्ध करुन देण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- आढावा-२०२०/प्र.क्र.४०/आ. (पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- १७ सप्टेंबर, २०२१.
वाचा:- १) वित्त विभाग, शासन निर्णय क्र.१०९२/सीआर/८०६/व्यय-६, दि.१५/१०/१९९२ २) जलसंपदा विभाग, शासन निर्णय क्र. आढावा - १००२/(३३५/२००२) आ. (प्रशि), दि.०६/०२/२००३
३) जलसंपदा विभाग, शासन निर्णय क्र. आढावा - १००८/८१/२००८ / यांत्रिकी, दि.१४/०२/२०११
प्रस्तावना : जलसंपदा विभागांतर्गत विविध क्षेत्रीय कार्यालयांसाठी संदर्भ क्र २ येथील शासन निर्णयान्वये पदसंख्या मंजूर करण्यात आली असून संदर्भ क्र. ३ येथील शासन निर्णयान्वये मुख्य अभियंता (यांत्रिकी), जलसंपदा विभाग, नाशिक यांच्या अधिपत्याखालील कार्यालयातील पदांचा फेर आढावा घेऊन कामाच्या आवश्यकतेनुसार सुधारित आकृतीबंध लागू करण्यात आला आहे.
२. महाराष्ट्र सार्वजनिक बांधकाम नियम पुस्तिका १९९४ मधील परिशिष्ट ४२ नुसार अधीक्षक अभियंता, यांत्रिकी मंडळ, पुणे यांनी त्यांच्या अधिपत्याखालील कार्यकारी अभियंता, यांत्रिकी भांडार विभाग, दापोडी पुणे या विभागीय कार्यालयातील गुणनियंत्रण व तपासणी उपविभाग, दापोडी हा उपविभाग मातीकामे, कालवा स्वच्छता, जलयुक्त शिवार, द्वार निर्मिती, उभारणी व दुरुस्ती इ.
यांत्रिकी स्वरुपाची कामे करण्याच्या अनुषंगाने यांत्रिकी विभाग, अहमदनगर या विभागांतर्गत यांत्रिकी उपविभाग, केडगाव या नामांतरणाने त्या उपविभागांतर्गतच्या मंजूर आस्थापनेसह वर्ग केला असून सदर आस्थापना संवर्गात शाखा अभियंता (विद्युत) या पदाचाही समावेश आहे.
३. सदर उपविभागाच्या विभागीय नियंत्रण, मुख्यालय व कामाच्या स्वरुपात बदल केल्याने सदर विभाग व उपविभागांना शाखा अभियंता (यांत्रिकी) व शाखा अभियंता (विद्युत) हे पद फिरवाफिरवीने उपलब्ध करुन देण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय : मुख्य अभियंता (यांत्रिकी), जलसंपदा विभाग, नाशिक यांच्या अधिपत्याखालील यांत्रिकी मंडळ, पुणे या मंडळ कार्यालयाच्या अंतर्गत असलेल्या यांत्रिकी भांडार विभाग, दापोडी, पुणे या विभागांतर्गतच्या आस्थापनेत मंजूर असलेले शाखा अभियंता (यांत्रिकी) हे पद यांत्रिकी विभाग, अहमदनगर या विभागांतर्गतच्या यांत्रिकी उपविभाग, केडगाव या उपविभागीय कार्यालयात द्वार निर्मिती, उभारणी, दुरुस्ती इ. यांत्रिकी स्वरुपाच्या कामांकरीता वर्ग करण्यात येत आहे.
२. तसेच यांत्रिकी विभाग, अहमदनगर या विभागांतर्गतच्या यांत्रिकी उपविभाग, केडगाव या उपविभागाच्या आस्थापनेत मंजूर असलेले शाखा अभियंता (विद्युत) हे पद याच मंडळांतर्गतच्या
# Page 2
शासन निर्णय क्रमांकः आढावा-२०२०/प्र.क्र.४०/आ.(पुनर्रचना)
यांत्रिकी भांडार विभाग, दापोडी, पुणे या विभागीय कार्यालयास उपसा सिंचन योजनांच्या कामांच्या अनुषंगाने वर्ग करण्यात येत आहे.
३. उपरोक्त प्रमाणे फिरवाफिरवीने पद उपलब्ध केल्यामुळे सदर विभाग व उपविभागीय कार्यालयांच्या मंजूर आकृतीबंधाच्या एकूण पदसंख्येत कोणताही बदल होणार नाही. याबाबत संबंधित प्रदेश/मंडळ कार्यालयाने दक्षता घ्यावी.
४. वित्त विभाग, शासन निर्णय क्र. १०९२/सीआर/८०६/व्यय-६, दि.१५/१०/१९९२ अन्वये आस्थापना फिरवाफिरवीने वर्ग करण्यास जलसंपदा विभागास प्रदान केलेल्या अधिकारानुसार यांत्रिकी भांडार विभाग, दापोडी, पुणे व यांत्रिकी उपविभाग, केडगाव, अहमदनगर या कार्यालयांसाठी पद वर्ग करुन देण्यात येत असून त्यामुळे शासनावर कोणताही आर्थिक भार पडणार नाही.
५. उपरोक्त नमुद केलेल्या विभाग/उपविभागांतर्गत पदांची फिरवाफिरव ही दि. ०१.१०.२०२१ पासून अंमलात येतील. तसेच, सदर शासन निर्णयाच्या अनुषंगाने केलेल्या कार्यवाहीचा अनुपालन अहवाल शासनास त्वरित सादर करावा.
# Page 3