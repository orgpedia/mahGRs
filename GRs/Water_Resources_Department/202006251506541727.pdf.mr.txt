# Page 1
सांबरकुंड मध्यम प्रकल्प, तालुका - अलिबाग जिल्हा रायगड प्रथम सुधारीत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०२०/१४६/(प्र.क्र.५०/२०)/ मध्यम प्रकल्प मंत्रालय, मुंबई - ४०० ०३२.
दिनांक :- २५ जून, २०२०.
संदर्भ :- १) शासन निर्णय क्रमांक सांबरकुंड - २००१/४९८/(८०/२००१)/ जसंअ, मंत्रालय, मुंबई दि.०६/१०/२००१.
२) कार्यकारी संचालक, कोकण पाटबंधारे विकास महामंडळ, ठाणे, यांचे पत्र जा.क्र.
कोंपाविम/तां४/सांबरकुंड सु.प्र.मा/५५२/सन २०२० दिनांक १४/०२/२०२० प्रस्तावना: सांबरकुंड मध्यम प्रकल्प, तालुका - अलिबाग जिल्हा - रायगड येथे सांबरकुंड नदीवर ४९.८५ दलघमी क्षमतेचे धरण बांधणे प्रस्तावित आहे. सदर प्रकल्प कोंकण पाटबंधारे विकास महामंडळांतर्गत "उर्वरित महाराष्ट्र" या प्रदेशांतर्गत आहे. प्रकल्पाव्दारे रायगड जिल्हयामधील अलिबाग तालुक्यातील २५२८ हे. क्षेत्र सिंचनाखाली आणण्याचे नियोजित आहे.
सांबरकुंड मध्यम प्रकल्प, तालुका-अलिबाग जिल्हा-रायगड या प्रकल्पास संदर्भ क्रमांक १ नुसार सन १९९९-०० चे दरसूचीवर आधारीत रूपये ५०.४०५ कोटी (रूपये पन्नास कोटी चाळीस लक्ष पन्नास हजार फक्त) दुसऱ्यांदा नव्याने प्रशासकीय मान्यता देण्यात आली होती.
दरम्यानच्या काळात दरसूचीतील वाढ, भूसंपादन किंमतीतील वाढ, संकल्पचित्रातील बदल, नवीन तरतुदी इत्यादी कारणांमुळे प्रकल्पाच्या किंमतीत वाढ झाल्यामुळे कार्यकारी संचालक, कोंकण पाटबंधारे विकास महामंडळ, ठाणे यांचे संदर्भ क्रमांक २ अन्वये सन २०१८ १९ चे दरसूचीवर आधारीत रुपये ७४२.८८ कोटी किंमतीचा प्रथम सुधारित प्रशासकीय मान्यतेचा प्रस्ताव मान्यतेस्तव शासनास सादर केला आहे. सदर प्रथम सुधारित प्रशासकीय मान्यतेचा प्रस्तावास व्यय अग्रक्रम समितीच्या मान्यतेकरिता सादर करण्यासाठी नियोजन व वित्त विभागाची सहमती प्राप्त करून घेण्याकरिता सादर केला असता संबंधीत विभागांनी व्यय अग्रक्रम समितीच्या मान्यतेकरिता सादर करण्यासाठी सहमती दिली आहे. प्रकल्पाचे लाभ व्यय गुणोत्तर १.६९ येत असून प्रकल्प आर्थिक मापदंडात बसतो.
सदर प्रकल्पाची प्रस्तावित प्रथम सुधारित प्रशासकीय मान्यता किंमत रूपये ७४२.८८ कोटी दुसऱ्यांदा नव्याने प्रशासकीय मान्यता किंमत रूपये ५०.४०५ कोटी च्या तुलनेत रूपये ६९२.४७ कोटीने जास्त आहे. किंमत वाढीची प्रमुख कारणे पुढीलप्रमाणे आहेत :
----------------------------------------------
| अनुक्रमांक | बाब | वाढ (रुपये कोटी) |
| १ | दरसूचीतील वाढीमुळे | २२५.८० |
| २ | भूसंपादन किंमतीतील वाढ | २०२.६९ |
| ३ | संकल्पचित्रातील बदलामुळे झालेली वाढ | १५८.७३ |
| ४ | नवीन तरतुदी | -७.२९ |
----------------------------------------------
पृष्ठ ६ पैकी १
# Page 2
शासन निर्णय क्रमांक सुप्रमा-२०२०/१४६/(प्र.क्र.५०/२०)/ मध्यम प्रकल्प
-----------------------------------------
| ५ | इतर कारणे | ७१.३८ |
| ६ | आस्थापना वअनुषंगिक खर्चातील वाढ | ४१.१६ |
|  | एकुण वाढ | ६९२.४७ |
-----------------------------------------
प्रकल्पाचा संकल्पित एकूण पाणीसाठा ४९.८५ दलघमी असून एकूण पाणीवापर ४७.४७ दलघमी इतका आहे. रायगड जिल्हयामधील अलिबाग तालुक्यातील २५२८ हे. क्षेत्रास सिंचनाचा लाभ होणार आहे.
सदर प्रस्ताव व्यय अग्रक्रम समितीच्या दिनांक १२/०३/२०२० रोजीच्या बैठकीत विचारार्थ सादर करण्यात आला. व्यय अग्रक्रम समितीने सदर प्रस्ताव मा. मंत्रीमंडळाच्या विचारार्थ सादर करण्याच्या सूचना दिल्या. त्यानुसार दिनांक ०६/०५/२०२० रोजीच्या मा.
मंत्रीपरिषद बैठकीत सदर प्रस्ताव विचारार्थ सादर करण्यात आला. मा. मंत्रीपरिषदेने बांधकामाची सद्य:स्थिती, किंमतवाढीची कारणमीमांसा इ. बाबींचा परामर्श घेऊन सांबरकुंड मध्यम प्रकल्पाच्या सन २०१८-१९ दरसूची वर आधारित रुपये ७४२.८८ कोटी किंमतीच्या प्रथम सुधारित प्रकल्प अहवालास प्रशासकीय मान्यता देण्याचा निर्णय घेतला आहे.
शासन निर्णय : शासनाच्या या निर्णयाव्दारे सांबरकुंड मध्यम प्रकल्पाच्या सन २०१८-१९ दरसूची वर आधारित रुपये ७४२.८८ कोटी (रुपये सातशे बेचाळीस कोटी अठ्ठयांऐशी लक्ष फक्त) किंमतीच्या प्रथम सुधारित प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये ६९२.७८ कोटी (रुपये सहाशे ब्याण्णव कोटी अठयात्तर लक्ष फक्त) कामाप्रीत्यर्थ व रुपये ५०.१० कोटी (रुपये पन्नास कोटी दहा लक्ष फक्त) आस्थापना व अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली प्रथम सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ०१ / २०२० वर नोंदवण्यात आली आहे.
३. सदर प्रकल्पाचे काम नियोजित वेळेत व सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
४. या प्रकल्पाच्या कामावर होणारा खर्च मुख्य लेखाशीर्ष आय-५, ४७०१ मोठे व मध्यम पाटबंधारे प्रकल्प यावरील भांडवली खर्च, १९०-सार्वजनिक क्षेत्रातील व इतर उपक्रमातील गुंतवणूका (०२) योजनांतर्गत, (०२) (०१)कोंकण पाटबंधारे विकास महामंडळ, ठाणे भाग भांडवली अंशदान (४७०१-एच ७२९) या लेखाशिर्षाखाली टाकावा व त्याखालील मंजूर अनुदानातून भागविण्यात यावा.
५. सदर प्रथम सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समितीच्या अहवालातील मुद्दा क्रमांक १ ते २७ मधील निरीक्षणांची पूर्तता करावी.
५.२) सर्व वैधानिक मान्यता प्राप्त केल्याखेरीज काम सुरु करु नये.
पृष्ठ६पैकी२
# Page 3
शासन निर्णय क्रमांक सुप्रमा-२०२०/१४६/(प्र.क्र.५०/२०)/ मध्यम प्रकल्प
५.३) नलिका वितरण प्रणालीचे संकल्पन मध्यवर्ती संकल्प चित्र संघटना कडून तपासून घ्यावे तद्नंतर नलिका वितरण अथवा खुला कालवा या पर्यायांपैकी किफायतशीर पर्याय कार्यकारी संचालक यांनी प्रमाणित करुन निवडावा.
५.४) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये. तसेच यापुढे प्रकल्पाच्या किंमतीत वाढ होणार नाहीत, याची दक्षता घ्यावी.
५. ५) प्रकल्पाची कामे जून २०२५ पर्यंत व सुधारित प्रशासकीय मान्यता किंमतीच्या मर्यादेत पूर्ण करण्यात यावीत.
५.६) पाणीसाठ्याचा सिंचनाकरिता जास्तीत जास्त लाभ होईल अशाप्रकारे कामांचा प्राधान्यक्रम निश्चित करण्यात यावा व त्यानुसार कामे / निविदा प्रक्रिया करण्यात यावी.
५.७) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
५. ८) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंमलबजावणी करण्यात यावी.
५. ९) सदर सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
५.१०) या योजनेबाबत चालू असलेल्या अथवा प्रस्तावित विभागीय चौकशीची कार्यवाही पुढे चालू ठेवावी. सदर सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहचणार नाही.
६. सदर शासन निर्णय, नियोजन विभाग, अनौपचारीक संदर्भ क्रमांक ३४/का.१४३४ दि. ५/३/ २०२०, वित्त विभाग, व्यय- १२ कार्यासनाच्या अनौपचारीक संदर्भ क्रमांक ६४/व्यय-१२ दिनांक ११/०३/२०२० व मा. मंत्रीपरिषदेच्या दिनांक ०६/०५/२०२० रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 4
# Page 5
# Page 6