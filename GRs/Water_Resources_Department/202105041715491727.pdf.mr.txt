# Page 1
दहिकुटे ल. पा. प्रकल्प, ता. मालेगाव जि. नाशिक उजवा कालवा कि.मी. ०.०० ते ६.५४ मध्ये बंदीस्त नलिकेद्वारे पाणी पुरवठा करण्यासाठीच्या विशेष दुरुस्ती कामास प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक : प्रमाप्र -२०२०/(प्र.क्र.१६४/२०/सिं.व्य. (कामे)
मंत्रालय, मुंबई ४०० ०३२
दिनांक : ०४/०५/२०२१
वाचा :
१. कार्यकारी संचालक, गोदावरी मराठवाडा विकास महामंडळ, औरंगाबाद यांचे पत्र जा.क्र./ गोमपाविम/तां-१/विवसु.-कडा नाशिक/ धा.क्र.०८/ २०२०/००४९६९, दि.१०.०७.२०२० २. शासन निर्णय क्र. सिंचन २०१५/प्र.क्र.२४/२०१५/जसं (धोरण),दि.१३/०१/२०१७.
३. शासन परिपत्रक क्र. सिंचन२०१५/प्र.क्र.२४/(भाग-२)/२०१५/जसं (धोरण), दिनांक ०२.०२.२०१७.
४. शासन निर्णय क्र. संकीर्ण २०१५/(५५०/४/१५)/सिव्य (धोरण), दि. ०२.०५.२०१७ ५. शासन निर्णय क्र. संकीर्ण-२०१६/२७/२०१६/लपा-०२, दि.२६/०५/२०१७.
६. शासन निर्णय – २०१७/५६६/१७/सिंव्य (कामे), दि.३१/०८/२०१८.
७. शासन निर्णय-संकीर्ण-२०१८/प्र.क्र.५५१/१७/सिंव्य (कामे) दि. २७/११/२०१८.
८. अधीक्षक अभियंता, राज्यस्तरीय तांत्रिक सल्लागार समिती कार्यालय, नाशिक यांचे पत्र क्र.
राताससं (१)/दहिकुटे लपा/धाक्र.११/२०२०/४०४/२०२०, दि. ०८/०७/२०२०.
प्रस्तावना
दहिकुटे लघुपाटबंधारे प्रकल्प हा तापी खोरे अंतर्गत नाशिक जिल्ह्याच्या मालेगाव तालुक्यातील दहिकुटे गावाजवळ कान्हेरी नदीवर बांधण्यात आला आहे. सन १९७५ या वर्षी सदर प्रकल्पाच्या माती धरणाचे बांधकाम पूर्ण करण्यात आले. मुळ प्रकल्प अहवालानुसार प्रकल्पाचा एकूण पाणीसाठा ३.५७ द.ल.घ.मी., उपयुक्त जलसाठा २.९० द.ल.घ.मी. व सिंचनक्षेत्र ६४८ हे. आहे. सदर प्रकल्पास मालेगाव तालुक्यातील देवरपाडे, जळकू व झोडगे या शिवारातील सिंचन क्षेत्र उपलब्ध आहे. सदर प्रकल्पास उजवा कालवा ८.० कि.मी. लांबीचा आहे. उजव्या कालव्यावर लहान थेट १४ विमोचके असून १ वितरिका आहे.
दहिकुटे लघु पाटबंधारे प्रकल्पाचा उजवा कालवा पूर्ण लांबीत खडकाळ व मुरमाड जमिनीतून जात असल्याने आवर्तन काळात ८० ते ९० टक्के पाण्याची गळती होऊन पाणी वाया जाते. परिणामी गत पाच वर्षात फक्त सरासरी सिंचन १३६ हे झालेले आहे.
दहिकुटे प्रकल्पाचा उजवा कालवा कि.मी. ०.०० ते कि.मी. ६.५४ पाण्याची गळती रोखून आवर्तन
कालावधी कमी करुन कालव्याची वहन क्षमता सुधारुन प्रकल्पाच्या पुच्छ भागातील वंचित राहणाऱ्या सिंचन
क्षेत्राची पुनर्स्थापना करण्यासाठी बंदिस्त नलिका प्रणाली प्रस्तावित करण्यात आली आहे. प्रकल्पाचे सदर
काम पूर्ण झाल्यानंतर ६४८ हे. सिंचन क्षेत्र पुर्नस्थापित होणार आहे.
# Page 2
शासन निर्णय क्रमांकः प्रमाप्र -२०२०/(प्र.क्र.१६४/२०/सिं.व्य. (कामे)
मंत्रिमंडळाच्या दि. २४/०३/२०२१ रोजीच्या बैठकीत दहीकुटे प्रकल्पाच्या अस्तित्वातील कालव्याचे रुपांतर बंदिस्त नलिका वितरण प्रणाली मध्ये करण्याच्या प्रस्तावास विशेष दुरुस्ती अंतर्गत विशेष बाब म्हणून
प्रशासकीय मान्यता देणेबाबत निर्णय घेण्यात आला आहे. त्यानुसार पुढीलप्रमाणे शासन निर्णय निर्गमित करण्यात येत आहे.
शासन निर्णय : गोदावरी मराठवाडा पाटबंधारे विकास महामंडळ, औरंगाबाद अंतर्गत दहिकुटे, तालुका मालेगाव, जि. नाशिक लघु पाटबंधारे प्रकल्पाचे कालव्याचे बंदिस्त नलिका प्रणाली रूपांतर करण्याच्या कामाच्या विशेष दुरुस्तीच्या रु. ७,३६,००,४०७/- (रू. सात कोटी छत्तीस लक्ष, चारशे सात रुपये फक्त) किंमतीच्या अंदाजपत्रकास खालील अटी व शर्तींच्या अधीन प्रशासकीय मान्यता देण्यात येत आहे.
अटी व शर्ती :
१. शासन परिपत्रक क्र.प्रमा-२०१३/(७८५/१३)/सिं.व्य.(कामे), दि. ०१.०१.२०१५ मधील मार्गदर्शक सूचनांचे पालन करणे अभिलेखे ठेवणे व कार्यवाही करणे महामंडळावर बंधनकारक आहे.
२. जलसंपदा विभाग शा. नि. दि. १३ जानेवारी २०१७ व दि.०२/०२/२०१७ मधील मार्गदर्शक सुचनांनुसारच प्रस्तावित अंदाजपत्रकात तरतूदी केल्या आहेत याबाबत तांत्रिक मान्यता देण्यास सक्षम प्राधिकाराने खात्री करावी व तद्नंतरच तांत्रिक मान्यता दयावी.
३. अधीक्षक अभियंता मध्यवती संकल्पचित्र संघटना नाशिक यांचे दि. ४/८/२०१७ च्या पत्रान्वये कालवा वितरिकेची सविस्तर सर्वेक्षण निहाय माहिती जसे सा.क्र. व अपेक्सनिहाय GL,CBL, Bearing Strata, कालव्यावरील बांधकामे व त्याची सद्य:स्थिती इ. माहितीच्या उपलब्धते अभावी प्रणालीचे सविस्तर लंबधेद नकाशे, इनलेट चेंबर संकल्पचित्र, थ्रस्ट ब्लॉक आकार व लोकेशन इ. सर्व बाबींचे संकल्पन अधीक्षक अभियंता मध्यवर्ती संकल्पचित्र संघटना नाशिक यांच्याकडून करुन घेवून त्यास मुख्य अभियंता यांचे मान्यता घेण्यात यावी.
४. नलिका वितरण प्रणाली आणि विकेंद्रित सिंचन वितरण व्यवस्था या दोन्ही धोरणांच्या अनुषंगाने एकत्रित कार्यवाही करत असताना लाभक्षेत्रामध्ये असलेले सर्व तलाव, बंधारे, शेततळी, नैसर्गिक
नाले इत्यादी ठिकाणी असलेल्या स्त्रोतांचा पुरेपूर वापर होईल याचा विचार करुन संरेखा निश्चित करण्याची कार्यवाही करावी. साधारणपणे १०० हेक्टर क्षेत्रात चक (chak) प्रस्तावित करुन त्या ठिकाणापर्यत पाईपलाईन द्वारे पाणी उपलब्ध करुन देण्याची व्यवस्था करावी.
५. सदर कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच सुधारीत प्रशासकीय मान्यता देण्यात येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपध्दत याची काटेकोरपणे अंमलबजावणी करण्यात यावी.
६. सदर दुरुस्तीचे काम झाल्यास ६४८ हे. सिंचन क्षेत्र पुर्नस्थापित होईल याची दक्षता प्रकल्प यंत्रणेने घ्यावी.
पृष्ठ ४ पैकी २
# Page 3
शासन निर्णय क्रमांकः प्रमाप्र -२०२०/(प्र.क्र.१६४/२०/सिं.व्य. (कामे)
७. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची जबाबदारी अधीक्षक अभियंता यांची राहील.
प्रस्तावित कामासाठी होणारा खर्च ४७०१ मोठे व मध्यम पाटबंधारे यावरील भांडवली खर्च, ८०
सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूका, (१०) .(०४) गोदावरी मराठवाडा पाटबंधारे विकास महामंडळास भागभांडवली अंशदान (उत्तर महाराष्ट्र विभाग) (कार्यक्रम) (४७०१ जे १९४) ५४, गुंतवणुका या लेखाशीर्षाखाली करावा व मंजूर अनुदानातून भागविण्यात यावा.
या कामास प्रदान करण्यात आलेली प्रशासकीय मान्यता सिं.व्य (कामे) कार्यासनाच्या नोंदवही सन २०२१-२०२२ मध्ये अ.क्र. १ वर नोंदविण्यात आलेली आहे.
# Page 4