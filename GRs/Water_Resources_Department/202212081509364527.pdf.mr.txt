# Page 1
सुरेवाडा उपसा सिंचन योजना, तालुका व जिल्हा भंडारा या प्रकल्पास प्रथम सुधारीत प्रशासकीय मान्यता प्रदान करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१९/(प्र.क्र.१९५/१९) / मध्यम प्रकल्प
मंत्रालय, मुंबई-४०० ०३२.
दिनांक :- ०८ डिसेंबर, २०२२.
संदर्भ :- १. जलसंपदा विभाग शासन निर्णय क्र. सुरेवाडा-२००१/१०८६/(८१७१/०१)/जसअ, मंत्रालय, मुबई दि.२९/११/२००६.
२. कार्यकारी संचालक विदर्भ पाटबंधारे विकास महामंडळ नागपुर, यांचे पत्र क्र.७२५४/कातां-१(धा.क्र.६५/१८)२०१९ दि. ०७/०९/२०१९.
प्रस्तावना: सुरेवाडा उपसा सिंचन योजना ता. जि. भंडारा हा प्रकल्प मौजा-सुरेवाडा ता. जि. भंडारा येथे वैनगंगा
नदीच्या डाव्या तिरावर ३८.६८५ द.ल.घ.मी. पाणीवापरासाठी बांधकामाधीन आहे. सदर प्रकल्प विदर्भ
पाटबंधारे विकास महामंडळाअंतर्गत येत असून, या प्रकल्पाद्वारे भंडारा व गोंदिया जिल्ह्यातील ५००० हे. क्षेत्र सिंचनाखाली आणण्याचे नियोजित आहे.
सुरेवाडा मध्यम प्रकल्पास संदर्भ क्रमांक - १ नुसार सन २००३-०४ चे दरसूचीवर आधारीत रू.
६८.५८ कोटी इतक्या रकमेस मूळ प्रशासकीय मान्यता प्रदान करण्यात आली होती.
कार्यकारी संचालक, विदर्भ पाटबंधारे विकास महामंडळ, नागपुर यांनी संदर्भीय पत्र क्रमांक - २
अन्वये सन २०१७-१८ चे दरसूचीवर आधारीत रु. ३३६.२२ कोटी किंमतीचा प्रथम सुधारीत प्रशासकीय
मान्यतेचा प्रस्ताव शासनास मंजुरीस्तव सादर केला आहे. या प्रस्तावास मान्यता देण्याची बाब शासनाच्या विचाराधीन होती.
शासन निर्णय : या निर्णयाव्दारे सुरेवाडा मध्यम प्रकल्प, तालुका व जिल्हा भंडारा या प्रकल्पाच्या सन २०१७-१८ च्या दरसूचीवर आधारीत रूपये ३३६.२२ कोटी (रूपये तिनशे छत्तीस कोटी बावीस लक्ष फक्त) इतक्या किंमतीच्या प्रथम सुधारीत प्रकल्प अहवालास सुधारित प्रशासकीय मान्यता प्रदान करण्यात येत आहे. त्यापैकी रूपये ३०४.७८ कोटी कामाप्रित्यर्थ व रूपये ३१.४४ कोटी अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली प्रथम सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक - ०५/२०२२ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतूदीच्या मर्यादेत पूर्ण करण्यात यावे.
४. या योजनेच्या कामावर होणारा खर्च मागणी क्रमांक- आय-५, ४७०१ मोठे व मध्यम पाटबंधारे यावरील भांडवली खर्च, ८०-सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूका ( ०२ )
पृष्ठ ४ पैकी १
# Page 2
योजनांतर्गत, (०२) (०१) विदर्भ पाटबंधारे विकास महामंडळ या महामंडळास भाग भांडवली अंशदान (४७०१ एच ६२९) या लेखाशिर्षाखाली खर्च टाकावा व त्याखालील मंजुर अनुदानातून भागविण्यात यावा.
५. सदर प्रथम सुधारित प्रशासकीय मान्यता खालील अटींच्या अधीन राहून देण्यात येत आहे.
अ. सुधारित प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रिय स्तरावरील निर्णयास किंवा झालेल्या क्षेत्रिय अनियमिततेस मान्यता गृहीत धरली जाणार नाही.
आ. सदर प्रकल्पासंदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतीही नियमबाह्य कार्यवाही करण्यात आली असेल अथवा ज्यामुळे घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती/मान्यता शासनाने प्रस्तुत प्रकल्पाबाबत दिलेली नाही.
इ. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येऊ नये.
ई. प्रगतीपथावरील निविदांची कामे प्राधान्याने पूर्ण करण्यात यावीत. पाणीसाठ्याचा सिंचनाकरिता जास्तीत जास्त लाभ होईल अशा प्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे/निविदा प्रक्रिया करण्यात यावी.
उ. सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे महामंडळाची राहील. या संदर्भात प्रचलित शासन निर्णय, CVC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंबलबजावणी करणे आवश्यक आहे व याची जबाबदारी संपूर्णपणे महामंडळाची राहील.
६. सदर शासन निर्णय, नियोजन विभाग (कार्यासन १४३४), अनौपचारीक संदर्भ क्रमांक २१/२०२२, दिनांक २५-०२-२०२२, वित्त विभाग (कार्यासन व्यय-१२), अनौपचारीक संदर्भ क्रमांक ९६ / २०२२, दिनांक ०४ ०३-२०२२ व मा. मंत्रीमंडळाच्या दिनांक ०४-१०-२०२२ रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 3
# Page 4