# Page 1
पूर्णा नदीवरील १० साखळी बंधाऱ्याच्या कामास प्रशासकीय
मान्यता प्रदान करणेबाबत..
महाराष्ट्र शासन
जलसंपदा विभाग,
शासन निर्णय क्रमांकः प्रशामा-२०२४/(१४९/२०२४)/लपा
मंत्रालय, मुंबई - ४०० ०३२.
दिनांक:-०७/१०/२०२४
पहावे :- (१) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद यांचे जा.
क्र.गोमपाविम/तां-३/भराडी/२३११, दि.०७/०३/२०२४ चे पत्र.
(२) जलसंपदा विभाग, शासन निर्णय क्रमांकः समिती-२०२३/(१९१/२०२३) लपा, दिनांक २७/१०/२०२३
प्रस्तावना:-
पूर्णा नदीवरील १० साखळी बंधाऱ्यांना (६-उच्च पातळी बंधारे व ४- कोल्हापूर पद्धतीचे बंधारे) प्रशासकीय मान्यता प्रदान
करण्याच्या महामंडळाच्या प्रस्तावास राज्यस्तरीय तांत्रिक सल्लागार समिती, नाशिक यांनी दि.२१/०२/२०२४ रोजी संपन्न
झालेल्या २१० व्या बैठकीत रु.५३४.९२ कोटी (दरसूची सन २०२२-२३) इतक्या किंमतीच्या प्रशासकीय मान्यता प्रस्तावास मुद्दा
क्र.२६ व २७ ची पुर्तता करण्याच्या अधिन राहून छाननी अहवाल निर्णयार्थ सादर केला होता. त्यानंतर महामंडळाने दिनांक
०७/०३/२०२४ रोजीच्या पत्रान्वये सदर प्रशासकीय मान्यता प्रस्ताव शासन मान्यतेस्तव सादर केला होता. शासनाने दिनांक
०५/०४/२०२४ रोजीच्या पत्रान्वये सदर प्रकरणी राज्यस्तरीय तांत्रिक सल्लागार समितीच्या छाननी अहवालातील १ ते २७
मुद्यांच्या अनुषंगाने महामंडळाचे अनुपालन राज्यस्तरीय तांत्रिक सल्लागार समितीस सादर करून समितीच्या सहमतीसह
शासनास सादर करावा असे कळविले होते. त्यास अनुसरून प्रस्तावास छाननी अहवालास मुद्दा क्र.२७ च्या अधीन राहून
शिफारस आहे, असे दिनांक २६/०४/२०२४ रोजीच्या पत्रान्वये रा.तां.स.स, नाशिक यांनी महामंडळास कळविले आहे. सदर
अंशत: पुर्तता झालेला प्रस्ताव महामंडळाने दिनांक १९/०४/२०२४ रोजी शासनास सादर केला होता. शासनाने दिनांक
०४/०९/२०२४ रोजीच्या पत्रानवये मुद्यांची पुर्तता करणेस महामंडळास कळविले होते. सदर प्रशासकीय मान्यता प्रस्तावास
मा.राज्यपाल महोदयांची मान्यता, महाराष्ट्र जलसंपत्ती नियमन प्राधिकरणाची मान्यता, रा.तां.स.स, नाशिक यांच्या छाननी
अहवालातील मुद्यांची पुर्तता आवश्यक आहे. महामंडळाने सदरचा प्रशासकीय मान्यता प्रस्ताव महाराष्ट्र जलसंपत्ती नियमन
प्राधिकरणाच्या मान्यतेच्या अधिन राहून मा. मंत्रीमंडळ बैठकीत सादर करणेबाबत दिनांक २७/०९/२०२४ रोजीच्या पत्रान्वये
शासनास सादर केला आहे.
पूर्णा नदीवरील साखळी बंधारे (६ उच्च पातळी बंधारे व ४ प्रस्तावित कोल्हापुर पध्दतीचे बंधारे) या योजनेमध्ये १०
बंधाऱ्यांद्वारे सिल्लोड तालुक्यातील १२ गावांतील १४२२ हे. क्षेत्रास सूक्ष्म सिंचनाद्वारे सिंचनाचे लाभ मिळणार आहे. संदर्भाधीन
क्र.२ च्या शासन निर्णयान्वये मा.मंत्रीमंडळाच्या मान्यतेस्तव सादर करण्याचे धोरण निश्चित करण्यात आले आहे. तसेच सदर
प्रकल्प लाभव्यय गुणोत्तर व आर्थिक परतावा दराच्या मापदंडात बसत आहे, तथापि पाणीसाठ्याच्या प्रतिसघी किंमतीच्या
मापदंडात बसत नाही. यास्तव नियोजन व वित्त विभागाच्या सहमतीने सदर प्रकल्पाचा प्रशासकीय मान्यता प्रस्ताव
मा.मंत्रीमंडळाच्या निर्णयार्थ सादर केला होता. त्यानुसार मा.मंत्रीमंडळाने दिनांक ०४/१०/२०२४ रोजी झालेल्या बैठकीत या
प्रस्तावास मान्यता प्रदान केली आहे. सदर मान्यतेनुसार प्रशासकीय मान्यता देण्याचा निर्णय निर्गमीत करण्याचा प्रस्ताव
शासनाचे विचारार्थ होता.
शासन निर्णय :-
पूर्णा नदीवरील १० साखळी बंधारे जि.छत्रपती संभाजीनगर (६- उच्च पातळी बंधारे व ४- कोल्हापुर पध्दतीचे बंधारे),
या प्रकल्पास दरसूची २०२२-२३ वर आधारित रु.५३४.९२ कोटी (पाचशे चौथीस कोटी, ब्याण्णव लक्ष फक्त) इतक्या किंमतीस
(प्रत्यक्ष कामासाठी एकूण रु.५२४.९२ कोटी व अनुषंगीक खर्च रू.१०.०० कोटी) खालील अटींच्या अधीन राहून प्रशासकीय
मान्यता प्रदान करण्याचा निर्णय शासनाने घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट्ट - "अ" मध्ये
सोबत जोडला आहे.
१)प्रकल्पातील कामे सुरू करण्यापुर्वी आवश्यक सर्व वैधानिक व तांत्रिक मान्यता सक्षम स्तरावर घेण्यात याव्यात.
तसेच प्रत्यक्ष काम करण्यापूर्वी सविस्तर संकल्पन मध्यवर्ती संकल्पचित्र संघटना, नाशिक यांचेकडून करुन
घेण्याची दक्षता घ्यावी.
# Page 2
शासन निर्णय क्रमांकः प्रशामा-२०२४/(१४९/२०२४)/लपा
२)सदर प्रस्तावास मा.राज्यपाल महोदयांची मान्यता व महाराष्ट्र जलसंपती नियामन प्राधिकरण यांची मान्यता घेणे
आवश्यक आहे.
३)प्रस्तावित १० साखळी बंधारे/को.प. बंधारे प्रकल्पाचा स्वतंत्रपणे अभ्यास करून जो प्रकल्प पाणीसाठ्याच्या
किमतीच्या निकषात बसत असेल तोच प्रकल्प हाती घ्यावा अथवा उपलब्ध पाणीसाठ्यात खर्चाच्या मापदंडानुसार
जेवढे सिंचन शक्य होईल त्या मर्यादेत प्रकल्प हाती घ्यावा.
४)राज्य तांत्रिक सल्लागार समितीच्या छाननी अहवालातील मुद्यांची पुर्तता करावी. राज्य तांत्रीक सल्लागार
समितीने उपस्थित केलेल्या मुद्द्यांबाबत सदर प्रकल्पाचे आर्थिक बाबतीत व इतर मुद्द्यांच्या बाबतीत भविष्ट्यात
कोणतीही अनियमितता झाल्याचे निर्दशनास आल्यास त्याबाबबतची जबाबदारी महामंडळाची राहील.
५)प्रस्तावित १० बंधाऱ्यांचा पाणीवापराच्या तपशिलाचा समावेश एकात्मिक राज्य जलआराखड्यात करण्याची
दक्षता महामंडळाने घ्यावी.
६)प्रकल्प विहित वेळेत पूर्ण होऊन शेतकरी/लाभार्थी यांना लाभ होईल या दृष्ट्टीने प्रकल्प निर्धारित वेळेत पूर्ण
करण्याचे नियोजन करावे व त्यानुसार उचित कार्यवाही करण्याची दक्षता महामंडळाने घ्यावी.
७)संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
८)प्रस्तुत प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील
निर्णयास मान्यता गृहीत धरली जाणार नाही. तसेच सदर प्रकल्पासाठी कोणत्याही प्रयोजनार्थ मंजूर प्रशासकीय
मान्यतेच्या मर्यादेबाहेर जाऊन, निधी वितरण अथवा अतिरिक्त खर्च न करण्याची जबाबदारी संपूर्णपणे
महामंडळाची राहील.
९)आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
१०)प्रस्तुत प्रशासकीय मान्यता म्हणजे प्रकल्प कार्यान्वितीकरणाच्या विविध टप्प्यांवर क्षेत्रिय अधिकाऱ्यांनी घेतलेल्या
विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहीत धरता
येणार नाही.
११)प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा
कार्यपध्दती याची काटेकोरपणे अंमलबजावणी करणे आवश्यक आहे.
उपरोक्त सर्व मुद्यांची पुर्तता केल्याची खात्री महामंडळस्तरावर करून त्यानंतरच कामे हाती घेण्याबाबतची कार्यवाही
करावी.
या प्रकल्पाच्या कामावरील खर्च मागणी मुख्य लेखाशीर्ष "४७०२ लहान पाटबंधारे यावरील भांडवली खर्च, ८०-
सर्वसाधारण, १९० सार्वजनिक क्षेत्रातील व इतर उपक्रमातील गुंतवणूका, (००)(०४) गोदावरी मराठवाडा पाटबंधारे विकास
महामंडळास भागभांडवली अंशदान (४७०२ ४९९२) लहान पाटबंधारे (कार्यक्रम) ५४ गुंतवणूका" या लेखाशीर्षाखाली खर्ची
टाकण्यात यावा आणि तो मंजूर अनुदानातून भागविण्यात यावा.
नियोजन विभागाच्या अनौपचारिक संदर्भ क्र.२३५/२०२४ कार्यासन १४३४, दिनांक ३०/०९/२०२४ अन्वये व वित्त
विभागाच्या अनौपचारिक संदर्भ क्र.४३५/२०२४ कार्यासन व्यय-१२, दिनांक ०१/१०/२०२४ अन्वये प्राप्त सहमती नुसार तसेच
दिनांक ०४/१०/२०२४ रोजी झालेल्या मा.मंत्रीमंडळाच्या बैठकीतील निर्णयानुसार निर्गमित करण्यात येत आहे..
या योजनेस प्रदान करण्यात आलेली प्रशासकीय मान्यता लपा कार्यासनाच्या प्रशासकीय/सुधारीत मान्यता
नोंदवहीत २७८ या अनुक्रमांकावर नोंदविण्यात आली आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आला
# Page 3
# Page 4