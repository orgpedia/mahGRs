# Page 1
अतिरिक्त दायित्वास मान्यता देण्याबाबतचे अधिकार व कार्यपध्दतीबाबत मार्गदर्शक सूचना.
महाराष्ट्र शासन
जलसंपदा विभाग
शासन निर्णय क्र. निविदा-१२१३/(७३५/१३) मोप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ११ सप्टेंबर २०१९
संदर्भ -:
१. शासन निर्णय क्र.निविदा-१२१३/(७३५/१३)मोप्र-१ दि.२२/१२/२०१७.
२. शासन निर्णय क्र. निविदा- १२१३/७३५/१३)मोप्र-१ दि.०१/०३/२०१९
प्रस्तावना:
जलसंपदा विभागाने संदर्भ क्र.१ च्या शासन निर्णयान्वये सिंचन प्रकल्पावरील आर्थिक दायित्वावर नियंत्रण ठेवण्याच्या दृष्टीने निविदेवरील निर्माण होणाऱ्या अतिरिक्त दायित्वास मान्यता देण्याबाबतचे अधिकार व कार्यपध्दतीबाबत मार्गदर्शक सूचना निर्गमित केल्या आहेत.
सदर शासन निर्णय हा केंद्र अर्थसहाय्यित प्रधानमंत्री कृषी सिंचन योजना, आत्महत्याग्रस्त जिल्हयातील प्रकल्प तसेच अवर्षण प्रवण भागातील प्रकल्प पूर्ण करण्यासाठी राज्य शासनाने केंद्र शासनाच्या अर्थसहाय्याने प्रस्तावित केलेली बळीराजा जलसंजीवनी योजना व अनुशेषांतर्गत असलेल्या प्रकल्पांच्या करारामधील वाढीव दायित्वासाठी लागू करण्यात आला आहे.
तसेच संदर्भ क्र.२ अन्वये इतर प्रकल्पांतर्गत कामांच्या निविदांवरील निर्मित दायित्वाच्या अनुषंगाने कार्यपध्दत ठरविण्यात आली आहे. या आदेशाच्या कार्यान्वयानामध्ये येत असलेल्या अडचणीबाबत क्षेत्रीय स्तरावरुन शासनाला अवगत करण्यात आले होते. या अडचणींचा विचार करता संदर्भ क्र. २ चा शासन निर्णय अधिक्रमीत करुन संदर्भ क्र. १ चा शासन निर्णय निवडक अन्य प्रकल्पांना लागू करण्याची बाब शासनाच्या विचाराधीन होती.
शासन निर्णय:
१) संदर्भ क्र १. च्या शासन निर्णयातील तरतूदी व कार्यपध्दती प्रधानमंत्री कृषी सिंचन योजना बळीराजा,अनुशेष, या व्यतिरिक्त परिशिष्ट “अ” मध्ये जोडण्यात आलेल्या प्रारुप यादीतील प्रकल्पांना लागू करण्यात येत आहेत. सदर प्रकल्पांच्या यादीचे दृढीकरण वित्त व नियोजन विभागाकडून करण्यात येईल.
२) या आदेशान्वये संदर्भ क्र.२ चा शासन निर्णय अधिक्रमित करण्यात येत आहे.
३) कामाच्या प्रकारानुसार मूळ स्वीकृत निविदा किंमतीच्या तुलनेत कोणत्या मर्यादेपर्यंत अतिरिक्त दायित्व मान्य करता येईल, याबाबत स्वतंत्र आदेश निर्गमित करण्यात येतील.
सदर शासन निर्णय मा. मंत्रिमंडळाने दि. ०९/०९/२०१९ रोजीच्या बैठकीत दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः निविदा-१२१३/(७३५/१३) मोप्र-१
# Page 3