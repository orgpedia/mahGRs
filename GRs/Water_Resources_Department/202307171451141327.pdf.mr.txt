# Page 1
मुख्य अभियंता (स्थापत्य) संवर्गातील अधिकाऱ्यांच्या बदल्यांबाबत...
महाराष्ट्र शासन
जलसंपदा विभाग
शासन आदेश क्रमांक : एलटीएस १३२३/प्र.क्र.१२५/२०२३/आ(वर्ग-१)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ जुलै, २०२३.
वाचा : शासन आदेश क्रमांक : एलटीएस १३२३/प्र.क्र.१२५/२०२३/आ(वर्ग-१), दि. २८ जून, २०२३
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना
होणा-या विलंबास प्रतिबंध अधिनियम, २००५ कलम ४ (४) आणि ४ (५) मधील तरतुदीनुसार व सक्षम
प्राधिकाऱ्याच्या मान्यतेने वाचा येथील दि.२८.०६.२०२३ च्या शासन आदेशान्वये जलसंपदा विभागातील
मुख्य अभियंता (स्थापत्य) संवर्गातील अधिकाऱ्यांच्या प्रशासकीय कारणास्तव बदली करण्यात आल्या होत्या
सदर आदेशान्वये श्री.आशिष दु. देवगडे, मुख्य अभियंता, गोसीखुर्द प्रकल्प, नागपूर यांची बदली करण्यात
आली असून, त्यांच्या पदस्थापनेबाबत स्वतंत्रपणे आदेश निर्गमित करण्यात येतील असे नमूद करण्यात आले
होते. त्यानुसार सक्षम प्राधिकाऱ्याच्या मान्यतेने त्यांची बदलीने पदस्थापना स्तंभ क्र.४ मध्ये दर्शविल्याप्रमाणे
करण्यात येत आहे
-----------------------------------------------------------------------------------------------------
| अ.क्र. | अधिकाऱ्यांचे नाव | सध्या धारण करीत असलेले पद | बदलीने पदस्थापनेचे पद |
| १ | २ | ३ | ४ |
| १ | श्री. आशिष दु. देवगडे | पदस्थापनेच्या प्रतिक्षेत | मुख्य अभियंता, मध्यवर्ती संकल्पचित्र संघटना, नाशिक |
-----------------------------------------------------------------------------------------------------
२. श्री.देवगडे, मुख्य अभियंता यांनी बदलीने पदस्थापनेच्या पदावर तात्काळ रुजू व्हावे.
३. संबंधित अधिकाऱ्यास बदलीने पदस्थापनेच्या जागी हजर होण्यासाठी कोणत्या दिनांकास कार्यमुक्त
केले आणि ते बदलीच्या जागी कोणत्या दिनांकास दिनांकास हजर झाले याबाबत शासनास
doesttclass.wrd@maharashtra.gov.in या ई मेल वर त्वरित कळवावे.
४. सदर आदेशामुळे वरील बदलीने पदस्थापना करण्यात येत असलेल्या पदी संबंधित अधिकारी रुजू
झाल्यानंतर, संबंधित पदाचा अतिरिक्त कार्यभार यापूर्वी अन्य अधिका-यांकडे सोपविण्यात आला
असल्यास, तो संपुष्टात येईल.
# Page 2
शासन आदेश क्रमांक: एलटीएस १३२३/प्र.क्र.१२५/२०२३/आ(वर्ग-१)
५. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर करु नये.
तसेच महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने बदली
झालेल्या अधिकाऱ्याच कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास, ते संबंधित
अधिकाऱ्यास मूळ पत्त्यावर नोंदणीकृत पोच देय डाकेने परत करावेत. मूळ कार्यालयाकडे बदली झालेल्या
अधिकाऱ्याचे रजेचे अर्ज पाठविल्यास सदर अर्जाची दखल घेण्यात येणार नाही.
६. सदर बदली आदेशानुसार तात्काळ नियुक्तीच्या ठिकाणी हजर न झाल्यास वा कोणत्याही प्रकारचा
दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम, १९७९
मधील नियम २३ चे उल्लंघन करणारी असल्यामुळे, ती गैरवर्तणूक समजून त्यांचे विरुध्द शिस्तभंगविषयक
कारवाई करण्यात येईल, याची संबंधितांनी नोंद घ्यावी.