# Page 1
अन्नपूर्णा खारभूमी योजना ता. रोहा, जि. रायगड या योजनेचे प्रथम सुधारित प्रशासकीय अंदाजपत्रकास मान्यता मिळणेबाबत
महाराष्ट्र शासन
जलसंपदा विभाग
शासन निर्णय क्रमांकः खाभूयो २०१८/(प्र.क्र.३४४/१८) /खारभूमी
मंत्रालय, मुंबई - ४०० ०३२.
दिनांक:- ०६ नोव्हेंबर, २०२०
पहावे- मुख्य अभियंता, जलसंपदा विभाग, कोंकण प्रदेश, मुंबई यांचे
पत्र क्र. मुअ/जसंविकोप्र/खारभूमी/अन्नपूर्णा/रायगड/तां-२/४७४७ दिनांक २६/११/२०१८.
प्रस्तावना: अन्नपूर्णा खारभूमी योजना ता. रोहा, जि. रायगड ही खारभूमी योजना बृहत आराखड्यात समाविष्ट आहे. महाराष्ट्र शासन राजपत्र डिसेंबर २५,२००३ अन्वये या योजनेतील अन्नपूर्णा गावातील १९६ हे. क्षेत्रासाठी सूट दिली आहे. त्यापैकी १६८ हे. क्षेत्र संरक्षित होणार आहे. हि योजना बोर्डकालीन असून रोहा या तालुका मुख्यालयापासून २० किमी अंतरावर आहे. योजनेच्या बांधाची एकूण लांबी ३५४० मी. असून जास्तीत उंची ३.३९. व बांधाच्या माथ्याची रुंदी ३.०० मी. आहे. योजनेवर सा.क्र. ९६० मी., सा.क्र. २१०० मी. व सा.क्र. ३५४० मीटरवर अशा तीन उघाड्या प्रस्तावित आहेत.
सतत येणाऱ्या भरती-ओहोटी व पुरामुळे बोर्डकालीन योजना कमकुवत झाली आहे. बांधाच्या दोन्ही बाजूस दगडी अश्मपटलाने बांध दुहेरी संरक्षित करणे प्रस्तावित आहे. योजनेचा पुन:प्रापित क्षेत्रानुसार प्रतिहेक्टरी खर्च रु.२,०९,८२३/- इतका येत असून तो सध्याचा प्रचलित आर्थिक मापदंड रु. २,४१,१८७ /- पेक्षा कमी आहे. तसेच योजनेचे लाभव्यय गुणोत्तर १.६७ म्हणजे १ पेक्षा जास्त असल्याने योजना मापदंडात बसत आहे.
मुख्य अभियंता, जलसंपदा विभाग, कोकण प्रदेश, मुंबई यांच्याकडून संदर्भाधीन पत्रान्वये प्राप्त झालेला अन्नपूर्णा खारभूमी योजनेच्या नूतनीकरणाच्या कामास प्रथम सुधारीत प्रशासकीय मान्यता देण्याचा प्रस्ताव शासनाच्या विचाराधीन होता. त्यानुसार सदर प्रस्तावासंदर्भात शासनाने पुढीलप्रमाणे निर्णय घेतला आहे.
शासन निर्णय अन्नपूर्णा खारभूमी योजना ता. रोहा, जि.रायगड या योजनेच्या नूतनीकरणाच्या कामास खारभूमी विभागाच्या सन २०११-१२ या वर्षाच्या दरसूचीवर आधारित अंदाजित रूपये ३५२.५० लक्ष (रुपये तिनशे बावन्न पूर्णांक पन्नास लक्ष फक्त) एवढया रक्कमेस याव्दारे प्रथम सुधारीत प्रशासकीय मान्यता प्रदान करण्यात येत आहे. कामाकरिता रुपये ३५२.५० लक्ष (रुपये तिनशे बावन्न पूर्णांक पन्नास लक्ष फक्त) व
# Page 2
शासन निर्णय क्रमांकः खाभूयो २०१९/(प्र.क्र.९७/२०१९)/खारभूमी अनुषंगिक कामाकरिता रुपये ०.०० (शुन्य ) अशी तरतूद असून तरतुदींचा उपशीर्षवार गोषवारा सोबतच्या परिशिष्टामध्ये देण्यात येत आहे. सदरील प्रथम सुधारीत प्रशासकीय मान्यता पुढील अटींच्या अधीन राहून देण्यात येत आहे.
१. योजनेच्या कामावरील खर्च मागणी क्रमांक आय-५, मुख्य लेखाशिर्ष “४४०२ मृद व जलसंधारण यावरील भांडवली खर्च (१०२) मृद संधारण (०१) खार जमीन योजना (०१) बांधकामे (योजनांतर्गत) (४४०२०३८४)” या लेखाशीर्षाखाली खर्ची टाकावा व तो मंजूर अनुदानातून भागविण्यात यावा.
२. शासन निर्णय, जलसंपदा विभाग, दिनांक २२.६.२०१५ मधील तरतुदींनुसार कार्यवाही करावी.
तसेच सदर खारभूमी योजनेस निधी उपलब्ध करण्यापूर्वी लाभधारकांनी सहकारी संस्था स्थापन करावी व खारभूमी योजना पूर्ण करण्यासाठी पुनःप्रापित क्षेत्रातील लाभधारकांकडून प्रकल्पातील सहभाग म्हणून रुपये ५००/- प्रती हेक्टर खर्च (किमान रुपये २००/- रोख व रुपये ३००/- मजूरीच्या स्वरुपात किंवा रोखीने) घेण्यात यावा. योजनेचे काम पूर्ण झाल्यानंतर योजना देखभाल व दुरुस्तीसाठी त्यांच्याकडे हस्तांतरित करणे आवश्यक राहील.
३. सदर कामासाठी विहित मार्गाने तरतूद अर्थसंकल्पित केल्याशिवाय त्यावर खर्च केला जाणार नाही याची दक्षता घेण्यात यावी.
४. या कामाकरीता पर्यावरण विषयक तसेच इतर सर्व वैधानिक मान्यता घेतल्यानंतरच प्रत्यक्ष काम सुरु करावे.
५. सदर प्रथम सुधारित प्रशासकीय मान्यता म्हणजे प्रकल्प कार्यान्वयीत करण्याच्या विविध टप्यावर झालेल्या अनियमिततेस मान्यता असल्याचे गृहित धरता येणार नाही. सदर सुधारित प्रशासकीय मान्यता देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास सदर प्रथम सुधारित प्रशासकीय मान्यता प्रदान केल्याने ती नियमीत झालेली आहे असे गृहीत धरता येणार नाही.
६. या योजनेबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी.
सदर प्रथम सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणा-या विभागीय चौकशीच्या कार्यवाहीस कोणतीही बाधा पोहचणार नाही.
७. सदर योजनेसाठी कोणत्याही प्रयोजनार्थ मंजूर प्रथम सुधारित प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, वित्तीय अधिकार मर्यादा, विहित केलेली निविदा कार्यपद्धती यांचे काटेकोरपणे अंमलबजावणी करण्यात यावी.
८. सदर प्रकल्पाच्या प्रस्तावित प्रथम सुधारीत प्रशासकीय मान्यतेमध्ये अंतर्भूत किंमतीला तांत्रिक मान्यता प्राप्त करून घ्यावी.
९. संपूर्ण प्रकल्प हा सदर प्रथम सुधारीत प्रशासकीय मान्यता किंमतीच्या मर्यादेत पूर्ण करावा.
पृष्ठ ४ पैकी २
# Page 3
शासन निर्णय क्रमांकः खाभूयो २०१९/(प्र.क्र.९७/२०१९)/खारभूमी सदरहू शासन निर्णय शासन निर्णय, वित्त विभाग, क्रमांक विअप्र-१०१३/प्र.क्र.३०/२०१३/ विनियम भाग-२, दिनांक १७.०४.२०१५, भाग पहिला, उपविभाग तीन, अनुक्रमांक ४, परिच्छेद क्रमांक २७(२) अन्वये प्रशासकीय विभागास प्रदान करण्यात आलेल्या अधिकारानुसार आंतरवित्त सल्लागार व उप सचिव तसेच नियोजन विभागाच्या (कायार्सन-१४३४) यांच्या अनौपचारिक संदर्भ क्र. ६१ / २०२०, दिनांक १६.१०.२०२० नुसार दिलेल्या सहमतीने निर्गमित करण्यात येत आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या
प्रशासकीय मान्यता नोंदवहीत २०९ या अनुक्रमांकावर नोंदविण्यात आली आहे.
# Page 4