# Page 1
महाराष्ट्र जलक्षेत्र सुधार प्रकल्पांतर्गत पांझरा मध्यम प्रकल्पाच्या मुख्य कालव्याच्या पुनर्स्थापनेच्या कामाच्या संदर्भाने, मा. जिल्हा न्यायालय, धुळे येथे दाखल आरबिट्रेशन रेग्युलर दरखास्त क्र.६८/२०२० मधील न्याय निर्णयाच्या अनुषंगाने निधी उपलब्ध करुन देणेबाबत.
महाराष्ट्र शासन
जलसंपदा विभाग
शासन निर्णय क्र. सिडीए-२०२१/प्र.क्र.६१/२१/लाक्षेवि (कामे)
मंत्रालय, मुंबई-४०० ०३२
दि. ११ ऑक्टोबर, २०२१
संदर्भ:- १) मा. मुंबई उच्च न्यायालय, खंडपीठ औरंगाबाद येथील आरबिट्रेशन क्र. १४/२०१३ मधील न्यायनिर्णय दि.०५.०४.२०१६
२) मा. जिल्हा न्यायालय, धुळे येथील सिव्हील मिसलेनियस क्र.५३ / २०१६ मधील न्यायनिर्णय दि. २३.०४.२०१९
३) मा. मुंबई उच्च न्यायालय, खंडपीठ औरंगाबाद येथील आरबिट्रेशन अपील (स्टॅम्प) क्र.३६०६८/२०१९ मधील सिव्हील अॅप्लीकेशन क्र.४२१/२०२० चा न्यायनिर्णय.
दि.१७.१२.२०२०
४) मा. सर्वोच्च न्यायालय, नवी दिल्ली येथील सिव्हिल अपील क्र.९९५/२०२१ (विशेष रजा याचिका क्र.सी-६६५/२०२१) मधील न्यायनिर्णय, दि.१९.०३.२०२१
५) कार्यकारी संचालक, तापी पाटबंधारे विकास महामंडळ, जळगाव यांचे पत्र
जा.क्र.कासं/तापाविम/लेखा-१/१९५७/सन-२०२१, दि.०७.०५.२०२१
६) कार्यकारी संचालक, तापी पाटबंधारे विकास महामंडळ, जळगाव यांचे पत्र
जा.क्र.कासं/तापाविम/लेखा-१/३९०२/सन-२०२१, दि.०२.०९.२०२१
प्रस्तावना:
कार्यकारी अभियंता, धुळे पाटबंधारे विभाग, धुळे या कार्यालयाच्या अधिपत्याखालील महाराष्ट्र जलक्षेत्र सुधार प्रकल्पांतर्गत पांझरा मध्यम प्रकल्पाच्या मुख्य कालव्याचे पुर्नस्थापनेचे काम “ मे. बोरसे ब्रदर्स इंजिनिअर्स अॅण्ड कॉन्ट्रॅक्टर्स प्रा.लि.,२३, आनंदनगर, देवपूर, जि. धुळे” यांना देण्यात आले होते. संबंधित ठेकेदाराने दिलेल्या विहीत मुदतीत काम पूर्ण न केल्याने निविदा शर्त क्र. ५९ (२) अ नुसार निविदा विखंडीत करुन ठेकेदाराकडून Milestone – १ व Milestone – २ नुसार दंडात्मक कारवाई करुन रुपये ८२,७२,९२७ /- (अक्षरी रुपये ब्याऐंशी लक्ष बाहत्तर हजार नऊशे सत्तावीस फक्त) वसूल करण्याचे प्रस्तावित करण्यात आले होते. प्रस्तुत प्रकरणी सदर वसूलीपूर्वीच ठेकेदाराने, कामास झालेल्या विलंबाबाबत विभागास जबाबदार धरुन, नुकसान भरपाई म्हणून रुपये ५,४५,८०, १६८/- (अक्षरी रूपये पाच कोटी, पंचेचाळीस लक्ष, ऐंशी हजार, एकशे अडूसष्ठ फक्त) चा दावा मा. मुंबई उच्च न्यायालय, खंडपीठ औरंगाबाद येथे केला होता.
# Page 2
शासन निर्णय क्रमांकः सिडीए-२०२१/प्र.क्र.६१/२१/लाक्षेवि (कामे)
सदर प्रकरणी मा. मुंबई उच्च न्यायालय, खंडपीठ औरंगाबाद यांनी सदर दाव्याच्या सुनावणीसाठी श्री. पी.व्ही. पाटील, निवृत्त सचिव यांची लवाद म्हणून नियुक्ती केली. लवादाने रु.१,६०,१४,३९०/- (अक्षरी रुपये एक कोटी साठ लक्ष चौदा हजार तीनशे नव्वद फक्त) एवढ्या रकमेचा दावा दि.०५.०४.२०१६ रोजी मंजूर केला असून सदर रक्कम त्वरीत अदा करावी अन्यथा दि.०५.०४.२०१६ रोजी मंजूर केलेल्या दाव्याच्या दिनांकापासून रू १५% द.सा.द.शे. या प्रमाणे व्याजदर आकारण्यात येईल असे नमूद केले होते. प्रस्तुत निकालाविरूध्द जिल्हा न्यायालय, धुळे येथे दि.२३.०५.२०१६ रोजी अपील दाखल केलेले होते. याप्रकरणी मा.मुख्य न्यायाधीश, मा. जिल्हा न्यायालय, धुळे यांनी दि. २३.०४.२०१९ च्या न्यायनिर्णयान्वये विभागाचे अपील फेटाळत लवादाचा पूर्वीचाच निकाल कायम केला.
सदर निकालाच्या विरुद्ध मा. उच्च न्यायालय, खंडपीठ औरंगाबाद येथे दि.०८.०९.२०१९ रोजी शासनातर्फे अपील क्र.४३१/२०२० दाखल करण्यात आलेले होते. तथापि, मा. उच्च न्यायालय, औरंगाबाद खंडपीठ यांनी हे अपील दाखल करण्यास विलंब झाल्याने सदर अपील दि.१७.१२.२०२० रोजी फेटाळले.
मा. उच्च न्यायालयाच्या दि.१७.१२.२०२० च्या न्यायनिर्णयाच्या विरुद्ध मा. सर्वोच्च न्यायालय, नवी दिल्ली येथे दि.०५.०१.२०२१ रोजी विशेष रजा याचिका क्र. सी-६६५ / २०२१ दाखल करण्यात आली. या याचिकेमध्ये मा. सर्वोच्च न्यायालयाने, मा. उच्च न्यायालयाचा निर्णय कायम ठेवत दि.१९.०३.२०२१ रोजी आदेश पारित करुन याचिका फेटाळली.
वरील सर्व बाबी विचारात घेता आणि मा. जिल्हा न्यायालय, धुळे येथे दाखल आरबिट्रेशन रेग्युलर दरखास्त क्र.६८/२०२० मध्ये दिलेल्या दि.०५.०४.२०१६ च्या न्यायनिर्णयानुसार, महाराष्ट्र जलक्षेत्र सुधार प्रकल्पांतर्गत पांझरा मध्यम प्रकल्पाच्या मुख्य कालव्याच्या पुनर्स्थापनेचे कामासंदर्भात, कार्यकारी अभियंता, तापी पाटबंधारे विकास महामंडळ, जळगाव यांनी मागणी केल्यानुसार रु.५.१८ कोटी इतका निधी त्या कार्यालयास उपलब्ध करुन देण्याबाबतची बाब शासनाच्या विचाराधीन होती.
शासन निर्णय: महाराष्ट्र जलक्षेत्र सुधार प्रकल्पांतर्गत पांझरा मध्यम प्रकल्पाच्या मुख्य कालव्याच्या पुनर्स्थापनेच्या कामाच्या संदर्भाने, मा. जिल्हा न्यायालय, धुळे येथे दाखल आरबिट्रेशन रेग्युलर दरखास्त क्र.६८/२०२० नुसार, रु.५.१८ कोटी निधी वितरित करण्यास याव्दारे मान्यता देण्यात येत आहे.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | नियंत्रक अधिकारी आणि आहरण तथा संवितरण  |  अधिकारी | ज्या प्रयोजनासाठी निधी अर्थसंकल्पित केला आहे ते प्रयोजन | निधी |
| १. | नियंत्रक अधिकारी अधीक्षक अभियंता व प्रशासक, लाभक्षेत्र विकास  |  प्राधिकरण, जळगाव | महाराष्ट्र जलक्षेत्र सुधार प्रकल्पांतर्गत पांझरा मध्यम प्रकल्पाच्या मुख्य कालव्याच्या  |  पुनर्स्थापनेच्या कामाच्या संदर्भाने, मा. जिल्हा न्यायालय, धुळे येथे दाखल अरबिस्ट्रेशन रेग्युलर दरखास्त क्र.६८/२०२० मधील दि.०५.०४.२०१६ च्या निकालानुसार | रु.५.१८ कोटी |
| २. | आहरण व संवितरण |  अधिकारी-कार्यकारी अभियंता, तापी पाटबंधारे विकास महामंडळ, जळगाव |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः सिडीए-२०२१/प्र.क्र.६१/२१/लाक्षेवि (कामे)
२. सदरचा खर्च सन २०२१-२२ या आर्थिक वर्षासाठी मंजूर करण्यात येऊन “मागणी क्र. आय-३ (११)(०१)-जागतिक बँक सहाय्यित महाराष्ट्र जलक्षेत्र सुधार प्रकल्प (कार्यक्रम), ३१, सहायक अनुदाने (वेतनेतर) (२७०१ बी ०७३) ” या लेखाशीर्षाखाली खर्ची टाकण्यात यावा.
३. सदरचा शासन निर्णय वित्त विभागाच्या “अनौपचारिक संदर्भ क्र. ३२८/२०२१, व्यय - १२, दि.२७.०९.२०२१” नुसार मिळालेल्या सहमतीनुसार निर्गमित करण्यात येत आहे.