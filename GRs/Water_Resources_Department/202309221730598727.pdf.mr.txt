# Page 1
अधिसंख्य पदावरील नियुक्तीस मुदतवाढ देणेबाबत.....
महाराष्ट्र शासन
जलसंपदा विभाग
शासन निर्णय क्रमांकः संकीर्ण-२०१९/(प्र.क्र.५१३/२०१९)/भाग-१ /आ. (वर्ग-१) मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:२२ सप्टेंबर, २०२३.
वाचा: १) शासन निर्णय, सामान्य प्रशासन विभाग, क्रमांक - बीसीसी-२०१८/प्र.क्र.३०८/१६ब, दिनांक २१.१२.२०१९.
२) शासन निर्णय, सामान्य प्रशासन विभाग, क्रमांक – बीसीसी-२०२०/प्र.क्र.१८७ ओ/१६ ब, दिनांक २८.९.२०२० ३) शासन निर्णय, सामान्य प्रशासन विभाग, क्रमांक - बीसीसी-२०१९/प्र.क्र.५८१/१६ब, दिनांक १५.०६.२०२०.
४) शासन निर्णय, सामान्य प्रशासन विभाग, क्रमांक - बीसीसी-२०१८/प्र.क्र.३०८/१६ब, दिनांक २७.११.२०२०.
५) शासन निर्णय, सामान्य प्रशासन विभाग, क्रमांक - बीसीसी-२०१८/प्र.क्र.३०८/१६ब, दिनांक २८.१०.२०२१.
६) शासन निर्णय, जलसंपदा विभाग, समक्रमांक, दिनांक १४.१०.२०२०.
७) शासन निर्णय, जलसंपदा विभाग, समक्रमांक, दिनांक २६.११.२०२१.
८) शासन निर्णय, जलसंपदा विभाग, समक्रमांक, दिनांक १९.०९.२०२२.
९) शासन निर्णय, सामान्य प्रशासन विभाग, क्रमांक.- बीसीसी-२०१९/प्र.क्र.५८१९/१६ब, दिनांक १४.१२.२०२२.
शासन निर्णय
जलसंपदा विभागाच्या संदर्भ क्र.६ येथील दिनांक १४.१०.२०२० च्या शासन निर्णयान्वये अनुसूचित जमाती प्रवर्गातून नियुक्ती झालेल्या तथापि जात वैधता प्रमाणपत्र अवैध ठरलेल्या अथवा सादर करु न शकलेल्या, अन्य मागासवर्ग जात वैधता प्रमाणपत्र सादर केलेल्या, अधीक्षक अभियंता (स्थापत्य) संवर्गातील श्री.रविकुमार गजानन पराते यांच्याकरिता १ अधिसंख्य पद निर्माण करुन, त्यांची सेवा सदर अधिसंख्य पदावर वर्ग करण्यात आली आहे. तसेच संदर्भ क्र.८ येथील दिनांक १९.०९.२०२२ च्या शासन निर्णयान्वये श्री.पराते यांच्या अधिसंख्य पदावरील नियुक्तीस ११ महिन्यांची मुदतवाढ देण्यात आली आहे. श्री. पराते, अधीक्षक अभियंता यांचा अधिसंख्य पदावरील नियुक्तीचा कालावधी दिनांक ११.०७.२०२३ रोजी संपुष्टात आलेला आहे.
२. सामान्य प्रशासन विभागाच्या संदर्भाधीन क्र. ९ येथील दिनांक १४.१२.२०२२ च्या शासन निर्णयातील तरतुदीनुसार, श्री.र.ग. पराते, अधीक्षक अभियंता यांच्या अधिसंख्य पदावरील नियुक्तीस १ दिवसाचा तांत्रिक खंड देऊन, दि.१३.०७.२०२३ पासून पुढील ११ महिने किंवा त्यांचा सेवानिवृत्तीचा दिनांक यापैकी जे आधी घडेल तोपर्यंत मुदतवाढ देण्यात येत आहे.
३. अधिसंख्य पदांच्या वेतनावर येणारा खर्च हा संबंधित अधिकारी सध्या ज्या विभागात कार्यरत आहेत, त्या विभागाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांकः संकीर्ण-२०१९/(प्र.क्र.५१३/२०१९)/भाग-१/आ.(वर्ग-१)
४. हा शासन निर्णय, सामान्य प्रशासन विभागाच्या क्रमांक बीसीसी २०१८/प्र.क्र.३०८/१६-ब, दि.२१.१२.२०१९ व क्रमांक - बीसीसी २०१९/प्र.क्र.५८१९/१६ब, दि.१४.१२.२०२२ च्या शासन निर्णयांमधील तरतुदीनुसार निर्गमित करण्यात येत आहे.