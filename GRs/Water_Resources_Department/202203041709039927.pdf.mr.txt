# Page 1
कार्यकारी अभियंता, रायगड पाटबंधारे विभाग क्र.२, कोकण भवन, नवी मुंबई अंतर्गतच्या उपविभागीय कार्यालयाच्या नियंत्रणातील बदलाबाबत.
महाराष्ट्र शासन
जलसंपदा विभाग़
शासन निर्णय क्रमांक :- आढावा-२०२२/प्र.क्र.०६/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०४ मार्च, २०२२.
वाचा:- १) वित्त विभाग, शासन निर्णय क्र. ईआरडब्ल्यू-१०८३/सीआर-६११/८३/एडीएम-९, दि.०८ मार्च,१९८४.
२) जलसंपदा विभाग, शासन निर्णय क्र. आढावा-२०१६/प्र.क्र.२९८/२०१६/आ.(प्रशि), दि.०७/०३/२०१७.
३) कोकण पाटबंधारे विकास महामंडळ, ठाणे जा.क्र. कोपाविम/आ-३/आढावा/६१४/ सन २०२२, दि. २३/०२/२०२२.
प्रस्तावना:
कोकण पाटबंधारे विकास महामंडळ, ठाणे अंतर्गतच्या ठाणे पाटबंधारे मंडळ, ठाणे व उत्तर
कोकण पाटबंधारे प्रकल्प मंडळ, कळवा-ठाणे अंतर्गतच्या बांधकाम, सर्वेक्षण-अन्वेषण व विद्युत
कार्यप्रकारातील विभाग व उपविभाग कार्यालयांचे आवश्यकतेनुसार त्यांच्या नावात, कार्यप्रकारात,
मुख्यालयात व मंडळीय/विभागीय नियंत्रणात बदल करुन संदर्भ क्र. २ येथील शासन निर्णयान्वये
मंडळनिहाय विभाग व उपविभाग कार्यालयांच्या फेररचनेस मान्यता देण्यात आलेली आहे.
२. कार्यकारी अभियंता, रायगड पाटबंधारे विभाग, कोलाड या विभागांतर्गतचा रायगड लघु
पाटबंधारे उपविभाग, कोलाड हे उपविभागीय कार्यालय अस्तित्वातील व बाळगंगा प्रकल्पाच्या
कामांसह तसेच कार्यालयीन अभिलेख व मंजूर आस्थापनेसह उत्तर कोकण पाटबंधारे प्रकल्प
मंडळांतर्गतच्या रायगड पाटबंधारे विभाग क्र. २, कोकण भवन, नवी मुंबई या विभागाच्या अधिनस्त
रायगड लघु पाटबंधारे उपविभाग क्र. ३, कोलाड या नावाने संलग्न करण्यात आला आहे. बाळगंगा
प्रकल्पाची कामे नियोजित कालावधीत पूर्ण होण्याच्या अनुषंगाने कार्यकारी संचालक, कोकण
पाटबंधारे विकास महामंडळ, ठाणे यांनी संदर्भ क्र. ३ येथील पत्रान्वये विनंती केल्याप्रमाणे सदर
उपविभागाच्या नियंत्रणात बदल करण्याची बाब शासनाच्या विचाराधिन होती.
# Page 2
शासन निर्णय क्रमांकः आढावा-२०२२/प्र.क्र.०६/आ.(पुनर्रचना)
शासन निर्णय :
कोकण पाटबंधारे विकास महामंडळ, ठाणे अंतर्गतच्या उत्तर कोकण पाटबंधारे प्रकल्प मंडळ,
कळवा, ठाणे अंतर्गत रायगड पाटबंधारे विभाग क्र. २, कोकण भवन, नवी मुंबई यांच्या
अधिपत्याखालील रायगड लघु पाटबंधारे उपविभाग क्र. ३, कोलाड हा उपविभाग बाळगंगा धरणाच्या
(भू-संपादन, पुनर्वसन व इतर कामे वगळून) कामांसह अधीक्षक अभियंता, ठाणे पाटबंधारे मंडळ, ठाणे
अंतर्गतच्या कार्यकारी अभियंता, रायगड पाटबंधारे विभाग, कोलाड या विभागांतर्गत संलग्न करण्यास
शासन मान्यता देण्यात येत आहे.
२. उपरोक्त उपविभागीय कार्यालयाच्या नियंत्रणातील बदलास खालील अटींच्या अधीन राहून
मान्यता देण्यात येत आहे.
१. सदर उपविभागीय कार्यालयाचे मंडळीय नियंत्रण अधीक्षक अभियंता, ठाणे पाटबंधारे मंडळ,
ठाणे यांच्याकडे व विभागीय नियंत्रण कार्यकारी अभियंता, रायगड पाटबंधारे विभाग, कोलाड
यांच्याकडे राहील.
२. उपरोक्त बदला व्यतिरिक्त सदर उपविभागाच्या सद्याच्या रचनेत व मंजूर आस्थापनेत
कोणताही बदल करण्यात आलेला नाही.
३. सदर बदलाच्या अनुषंगाने प्रशासकीय व आस्थापना विषयक खर्चात वाढ होणार नाही याची
दक्षता घेण्यात यावी, जेणेकरून शासनावर कोणताही आर्थिक भार पडणार नाही. तसेच
मुदतवाढीचे प्रस्ताव सादर करताना आवश्यक ते बदल करुन प्रस्ताव शासनास सादर करावेत.
३. सदर बदलाच्या अनुषंगाने मुख्य अभियंता, जलसंपदा विभाग, कोकण प्रदेश, मुंबई यांनी
आवश्यक ती सर्व कार्यवाही तात्काळ करावी.
४. शासन निर्णय, वित्त विभाग क्र. ईआरडब्ल्यू-१०८३/सीआर-६११/८३/एडीएम-९, दि.०८
मार्च, १९८४ मधील तरतूदींनुसार, संबंधित विभाग व त्यांतर्गतच्या उपविभागांकरीता आहरण व
संवितरण अधिकारी व नियंत्रक अधिकारी म्हणून घोषित करण्याबाबत प्रदेश व संबंधित मंडळ
कार्यालयाने कार्यवाही करावी. तसेच उपरोक्त प्रमाणे केलेल्या कार्यवाहीचा अनुपालन अहवाल
शासनास सादर करावा.
पृष्ठ ३ पैकी २
# Page 3
शासन निर्णय क्रमांकः आढावा-२०२२/प्र.क्र.०६/आ.(पुनर्रचना)