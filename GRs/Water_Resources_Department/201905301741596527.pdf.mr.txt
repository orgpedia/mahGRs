# Page 1
दुसऱ्या कृष्णा पाणी तंटा लवाद, महादयी पाणी तंटा लवाद, महानदी पाणी तंटा लवाद व पोलावरम बाबतच्या याचिके संदर्भात महाराष्ट्र राज्यातर्फे शासनाची बाजू मांडण्याच्या दृष्टीने श्री. रा.वा.
पानसे, सचिव (प्रकल्प समन्वय) यांची सेवानिवृत्ती नंतर (दि.१ जून, २०१९पासून) वरिष्ठ तांत्रिक सल्लागार म्हणून नेमणूक करण्याबाबत.
महाराष्ट्र शासन
जलसंपदा विभाग
शासन निर्णय क्र. नियुक्ती-२०१९/प्र.क्र.६४/२०१९/जसंनि
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक - ३० मे, २०१९.
प्रस्तावना: दुसऱ्या कृष्णा पाणी तंटा लवाद, महादयी पाणी तंटा लवाद, महानदी पाणी तंटा लवाद व पोलावरम बाबतच्या याचिके संदर्भात कायदेशीर प्रक्रिया लवादापुढे किंवा सर्वोच्च न्यायालयात प्रगतीत असून महाराष्ट्र राज्याच्या पाण्यासंबंधित हक्क अबाधित ठेवण्यासाठी महाराष्ट्र राज्यातर्फे बाजू समर्थ पणे मांडणे आवश्यक आहे. उपरोक्त सर्व पाणी तंटा बाबत कायदेशीर प्रक्रिया लवादापुढे किंवा सर्वोच्च न्यायालयात प्रगतीत असून महाराष्ट्र राज्याच्या पाण्यासंबंधित हक्क अबाधित ठेवण्यासाठी महाराष्ट्र राज्यातर्फे बाजू समर्थ पणे मांडणे आवश्यक आहे. याबाबत महाराष्ट्र तर्फे श्री. हुद्दार, सेवानिवृत्त सचिव (लाक्षेवि) (सेवानिवृत्त २००९) यांची वरिष्ठ तांत्रिक सल्लागार म्हणून नेमणूक जलसंपदा विभागाने केली आहे. लवादापुढे व सर्वोच्च न्यायालयात प्रलंबित उपरोक्त पाणी तंटा बाबत सुनावणी कामात होत असलेली वाढ व कार्यकक्षा पाहता श्री.
हुद्दार याच्यावर कामाचा अत्याधीक ताण असणे ही वस्तुस्थिती आहे. त्यासाठी उपाययोजना म्हणून एक सेवानिवृत्त सचिव स्तरावरचा समकक्ष, समर्थ व लवाद प्रक्रिया तसेच खोरे निहाय जलसंपत्ती बाबत सखोल माहिती असलेल्या वरिष्ठ अधिकारी यांची पूरक व पर्यायी स्वरुपाचे वरिष्ठ तांत्रिक सल्लागार यांची नितांत आवश्यकता आहे.
सद्य:स्थितीत श्री. रा.वा.पानसे, सचिव (प्रकल्प समन्वय) हे दिनांक ३१ मे २०१९ रोजी सेवा निवृत्त होणार आहेत. लवाद पाणी तंटा संदर्भात तसेच जलसंपत्ती संदर्भात श्री. पानसे यांचा दीर्घ अनुभव तसेच सखोल अभ्यास व असलेली माहिती व कार्यक्षमता पाहता श्री. पानसे यांची सेवानिवृत्ती नंतर (१ जून २०१९ पासून) दुसऱ्या कृष्णा पाणी तंटा लवाद, महादयी पाणी तंटा लवाद, महानदी पाणी तंटा लवाद व पोलावरम बाबतच्या याचिके संदर्भात शासनाचे वरिष्ठ तांत्रिक सल्लागार म्हणून नेमणूक करण्याची बाब शासनाच्या विचाराधिन होती.
# Page 2
शासन निर्णय क्रमांकः नियुक्ती-२०१९/प्र.क्र.६४/२०१९/जसंनि
२. शासन निर्णयः दुसऱ्या कृष्णा पाणी तंटा लवादाबाबत, महादयी पाणी तंटा लवादाबाबत, महानदी पाणी तंटा लवादाबाबत, सदर पाणी तंटा बाबत सर्वोच्च न्यायालयात दाखल विविध याचिका बाबत तसेच पोलावरम बाबतच्या याचिके संदर्भात महाराष्ट्र राज्यातर्फे शासनाची बाजू मांडण्याच्या दृष्टीने श्री. रा.वा. पानसे सचिव (प्रकल्प समन्वय) यांची सेवानिवृत्ती नंतर (दि.१ जून, २०१९पासून) उपरोक्त प्रकरणाबाबत अंतिम निर्णय होईपर्यंत वरिष्ठ तांत्रिक सल्लागार म्हणून नियुक्ती करण्यात येत आहे.
२.२ श्री. रा. वा. पानसे यांना महाराष्ट्र शासनास सल्ला देण्यासाठी दिल्ली येथील कामाकरिता प्रती दिन रु.१००००/- (रु. दहा हजार पाचशे मात्र) इतक मानधन तसेच मुंबई, गोवा, नागपूर व महाराष्ट्रातील अन्य ठिकाणच्या कामाकरिता प्रतिदिन ८००० /- (रु. आठ हजार मात्र ) इतक मानधन अनुज्ञेय राहील. शासनास सल्ला देण्याच्या कामाच्या अनुषंगाने दुरध्वनी, फॅक्स, झेरॉक्स व टंकलेखन यासाठी सल्लागार यांनी केलेला खर्च मानधनात समाविष्ट राहील. प्रत्येक महिन्याचे कामाचे दिवस व केलेल्या कामाबाबतची सविस्तर टिप्पणी दर महिन्यास शासनास सादर करणे आवश्यक राहील.
२.३ प्रवासाच्या दिवसासाठी व सल्ल्यानिमित्त मुख्यालयाबाहेरील मुक्कामातील बिगर कामाच्या दिवसासाठी प्रतिदिन रु. २,८००/- (रु. दोन हजार आठशे मात्र) इतके अनुज्ञेय राहील.
२.४ सल्लागारांना शासन निर्देश देईल त्या-त्या वेळेस लवादाशी निगडित कामासाठी उपस्थित रहावे लागेल. कामाच्या दिवसांच्या मानधन अनुज्ञेय असलेल्या दिवसांची प्रत्येक वर्षातील कमाल मर्यादा १२० दिवस इतकी राहील.
२.५ श्री. रा. वा. पानसे, (निवृत्त सचिव) वरिष्ठ तांत्रिक सल्लगार यांचे मुख्यालय पुणे हे राहील व दिल्ली, मुंबई, गोवा, नागपूर आणि इतर ठिकाणी आवश्यकतेनुसार त्यांना लवादाच्या कामासाठी उपस्थित रहावे लागेल. हॉटेलमधील निवासाचा प्रत्यक्षात केलेला खर्च प्रतिपूर्तीसाठी अनुज्ञेय राहील.
भोजनादी खर्च (Boarding Charges) मानधनात अंतर्भूत आहे.
२.६ जेथे विमान सेवा उपलब्ध असेल तेथे सल्लागारांना इकॉनॉमी क्लासने विमान प्रवास अनुज्ञेय राहील. त्यासाठी पूर्व अनुमतीची आवश्यकता भासणार नाही. रेल्वेच्या प्रवासासाठी वातानुकुलित प्रथम वर्ग अनुज्ञेय राहील. कामकाजाच्या ठिकाणी, विमानतळ किंवा रेल्वे स्टेशनवर येताना व जाताना कार अथवा भाड्याची वातानुकूलित कार अनुज्ञेय राहील.
३. यावरील खर्च खालील लेखाशीर्षावर टाकावा.
अ) महादयी पाणी तंटा लवाद मागणी क्र. आय-५, ४७०१ मोठे व मध्यम पाटबंधारे, ८०- सर्वसाधारण, १९०- सार्वजनिक क्षेत्रातील व इतर उपक्रमातील गुंतवणूका, (०७) विविध पाटबंधारे विकास महामंडळाना भाग भांडवली अंशदान (राष्ट्रीय कृषी व ग्रामिण विकास बँक) (०७) (०३) - कोंकण पाटबंधारे विकास
पृष्ठ ४ पैकी २
# Page 3
शासन निर्णय क्रमांकः नियुक्ती-२०१९/प्र.क्र.६४/२०१९/जसंनि
महामंडळास भाग भांडवली अंशदान कार्यक्रम (४७०१-आय-७८८).
ब) कृष्णा पाणी तंटा लवाद मागणी क्र. आय-१२७०१ – मोठे व मध्यम पाटबंधारे, ८०-सर्वसाधारण, ८०० इतर खर्च,(०८) कृष्णा पाणी विवाद न्यायाधिकरण, (०८)(०१)-अधीक्षक अभियंता, कृष्णा पाणी विवाद न्यायाधिकरण, विशेष कक्ष, पुणे (२७०१-९६५-५) अनिवार्य/दत्तमत.
क) महानदी पाणी तंटा लवाद कार्यकारी संचालक, विदर्भ पाटबंधारे विकास महामंडळ, नागपूर यांच्या मंजूर अनुदानातून भागविण्यात यावा.
# Page 4