# Page 1
अधीक्षक अभियंता (स्थापत्य) पदावरील पदोन्नतीचा मानीव दिनांक मंजूर करण्याबाबत...
श्री. रा. ग. मुंदडा, अधीक्षक अभियंता (स्था)
महाराष्ट्र शासन
जलसंपदा विभाग
शासन आदेश क्र. संकीर्ण २०२३/प्र.क्र.१५८/आ. (वर्ग-१).
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ जुलै, २०२३.
वाचा : १. शासन आदेश, जलसंपदा विभाग क्र.एसएलएस १२१३/(४०६/२०१३)/आ.(वर्ग-१), दि.२७.०२.२०१५ २. शासन आदेश, जलसंपदा विभाग क्र. एसएलएस १२१३/(४०६/२०१३)/आ.(वर्ग-१), दि.२७.११.२०१५ ३. शासन ज्ञापन, जलसंपदा विभाग, क्र. डीएलई-१०१०/(प्र.क्र.२४२/२०१०)/दक्षता-३, दि.०२.०५.२०२३
प्रस्तावना : श्री.रा.ग.मुंदडा, अधीक्षक अभियंता हे सन २०१३-१४ या निवडसूची वर्षाकरिता अधीक्षक अभियंता (स्थापत्य) संवर्गामध्ये पदोन्नतीकरिता विचारक्षेत्रामध्ये होते. तथापि, श्री. मुंदडा यांच्याविरूध्द दि.१५.१०.२०१२ रोजीच्या शासन ज्ञापनान्वये म.ना.से. (शिस्त व अपील) नियम, १९७९ च्या नियम ८ खाली विभागीय चौकशीची कार्यवाही सुरू असल्याने, आस्थापना मंडळाने त्यांना पदोन्नती देण्याबाबत सक्षम प्राधिकाऱ्यांच्या मान्यतेने जाणीवपूर्वक निर्णय घेण्याची शिफारस केली. त्यानुसार श्री. मुंदडा यांना अधीक्षक अभियंता (स्थापत्य) पदावर पदोन्नतीसंदर्भात जाणीवपूर्वक निर्णय घेण्याचा प्रस्ताव सक्षम प्राधिकाऱ्यांकडे सादर करण्यात आला असता, सक्षम प्राधिकाऱ्यांनी श्री. मुंदडा यांना विभागीय चौकशीच्या अधीन राहून अधीक्षक अभियंता (स्थापत्य) पदावर पदोन्नती देण्यास मान्यता दिली. शासनाच्या दि.२७.११.२०१५ रोजीच्या आदेशान्वये, श्री. मुंदडा यांना त्यांच्याविरूध्द सुरू असलेल्या विभागीय चौकशीच्या अंतिम निर्णयाच्या अधीन राहून अधीक्षक अभियंता (स्थापत्य) पदावर तदर्थ पदोन्नती देण्यात आली. सदर विभागीय चौकशीअंती श्री. मुंदडा यांना संदर्भ क्र.३ येथील शासन आदेशान्वये दोषमुक्त करण्यात आले आहे.
२. सन २०१३-१४ या निवडसूची वर्षामध्ये श्री. मुंदडा यांना सेवाकनिष्ठ असलेले श्री. ह. तु. धुमाळ यांना आस्थापना मंडळाने अधीक्षक अभियंता (स्थापत्य) संवर्गामध्ये पदोन्नतीसाठी पात्र ठरविल्याने, श्री. धुमाळ यांना दि.२७.०२.२०१५ रोजीच्या आदेशान्वये अधीक्षक अभियंता (स्थापत्य) पदावर पदोन्नती देण्यात आली.
सदर पदोन्नतीच्या अनुषंगाने श्री. धुमाळ यांना दि.२७.०२.२०१५ हा ज्येष्ठतेचा दिनांक देण्यात आलेला आहे. यास्तव, श्री. मुंदडा यांना, त्यांचे कनिष्ठ असलेले श्री. धुमाळ यांचा अधीक्षक अभियंता (स्थापत्य) पदावरील पदोन्नतीचा दिनांक मानीव दिनांक म्हणून मंजूर करण्याची बाब शासनाच्या विचाराधीन होती.
शासन आदेश : श्री.रा.ग. मुंदडा, अधीक्षक अभियंता (स्थापत्य) यांना त्यांचे सेवा कनिष्ठ असलेले श्री. ह. तु. धुमाळ यांचा अधीक्षक अभियंता (स्था) पदावरील पदोन्नतीचा दि.२७.०२.२०१५ हा मानीव दिनांक म्हणून मंजूर करण्यास खालील अटींच्या अधीन राहून मान्यता देण्यात येत आहे :
१. श्री. रा. ग. मुंदडा यांना अधीक्षक अभियंता (स्थापत्य) या पदावरील पदोन्नतीसाठी मंजूर केलेल्या दि.२७.०२.२०१५ या मानीव दिनांकापासून, पदोन्नतीच्या पदावर श्री. मुंदडा हे
# Page 2
शासन आदेश क्रमांक: संकीर्ण २०२३/प्र.क्र.१५८/आ.(वर्ग-१).
प्रत्यक्ष रुजू झाल्याच्या दि.०१.१२.२०१५ या दिनांकापर्यंत त्यांची काल्पनिक वेतननिश्चिती करण्यात येईल. काल्पनिक वेतननिश्चितीच्या अनुषंगाने वेतन व भत्त्यांची थकबाकी श्री. मुंदडा यांना अनुज्ञेय राहणार नाही.
२. सदर मानीव दिनांक मंजूरीस अनुसरून श्री. मुंदडा यांच्या नावाचा समावेश निवडसूचीत करण्याबाबतची कार्यवाही स्वतंत्ररित्या करण्यात येईल.
३. श्री.रा.ग.मुंदडा यांना अधीक्षक अभियंता (स्था) पदावरील पदोन्नतीसाठी मंजूर करण्यात येत असलेल्या दि.२७.०२.२०१५ या पदोन्नतीच्या मानीव दिनांकास महाराष्ट्र लोकसेवा आयोगाची मान्यता घेण्यात येईल.
२. सदर आदेश हे सामान्य प्रशासन विभागाने अनौ.संदर्भ क्र.६३५/२०२३/का.१२, दि.२४.०७.२०२३ व वित्त विभागाने अनौ.संदर्भ क्र.३०६/२०२३/सेवा-३, दि.२६.०७.२०२३ अन्वये दिलेल्या मान्यतेने निर्गमित करण्यात येत आहेत.