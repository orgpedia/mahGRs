# Page 1
राज्यातील कृषी सिंचनाच्या वापरकर्त्यांसाठी घनमापन पध्दतीने पुरवावयाच्या पाणीपट्टीचे प्रचलित दर तसेच क्षेत्र व पिक आधारीत प्रचलित जलदर यास पुढे मुदतवाढ देणेबाबत...
महाराष्ट्र शासन
जलसंपदा विभाग
शासन निर्णय क्रमांक बिसिंआ-२०१९/प्र.क्र.१५३/सिंव्य (धोरण)
मंत्रालय, मुंबई-४०० ०३२.
दिनांक : १९/०१/२०२१.
संदर्भ : १. महाराष्ट्र जलसंपत्ती नियमन प्राधिकरणाचे आदेश क्र.१/२०१८ दि.११.०१.२०१८ व शुध्दीपत्रक आदेश क्र.२/२०१८ २. जलसंपदा विभाग, शासन निर्णय क्र. संकीर्ण-२०१४/४३/१४सिंव्य (धोरण) दि.२७.०२.२०१८.
३. जलसंपदा विभाग, शासन निर्णय क्र. संकीर्ण-२०१४/४३/१४सिंव्य (धोरण) दि.१७.१०.२०१८.
४. शासनपत्र क्रमांक संकिर्ण-२०१९/१५३/१९/सि.व्य.(धो), दि.२१.०४.२०२०.
५. महाराष्ट्र जलसंपत्ती नियमन प्राधिकरणाचे क्र. मजनिप्रा / २०२० / जलदर (२०-२३) / मुदतवाढ / ३२४/, दि.०२.०७.२०२० चे पत्र.
६. शासन निर्णय क्रमांक बिसिंआ-२०१९/प्र.क्र.१५३ /सिंव्य (धोरण), दि.३१.०७.२०२०.
७. महाराष्ट्र जलसंपत्ती नियमन प्राधिकरणाचे क्र.मजनिप्रा/२०२०/जलदर (२०-२३)/ मुदतवाढ/१०, दि.०५.०१.२०२१ चे आदेश.
प्रस्तावना :
महाराष्ट्र जलसंपत्ती नियमन प्राधिकरणाचे आदेश क्र.१/२०१८ दिनांक ११ जानेवारी, २०१८ तसेच शुध्दीपत्रक आदेश क्र.१/२०१८ व शुध्दीपत्रक आदेश क्र. २ /२०१८ नुसार महाराष्ट्र राज्यात घरगुती, औद्योगिक व कृषि सिंचन प्रयोजनार्थ वापरल्या जाणाऱ्या पाण्यासाठी १ फेब्रुवारी २०१८ ते ३० जून २०२० या कालावधीसाठी ठोक जलदर निर्धारित केले आहेत. त्यास अनुसरून संदर्भाधीन क्र.२ चा शासन निर्णय अंमलबजावणीसाठी निर्गमित करण्यात आला आहे. तसेच १ फेब्रुवारी, २०१८ ते ३० जून, २०२० या कालावधीसाठी राज्यातील कृषि सिंचनाच्या वापरकर्त्यासाठी घनमापन पध्दतीने पुरवावयाच्या पाणीपट्टी दर क्षेत्र व पिक आधारीत करणेबाबत संदर्भ क्र.३ अन्वये शासन निर्णय निर्गमित करण्यात आलेला आहे.
दरम्यानच्या काळात कोविड-१९ च्या प्रतिबंधामुळे करण्यात आलेली टाळेबंदी व काही तांत्रिक मुद्यांमुळे संदर्भ क्र. ४ अन्वये दर प्रस्तावास सहा महिने म्हणजे ३१.१२.२०२० पर्यंत मुदतवाढ देऊन प्रचलित दर ३० % वाढीसह लागू करावे अशी प्राधिकरणास विनंती करण्यात आली होती.
महाराष्ट्र जलसंपत्ती नियमन प्राधिकरणाने संदर्भ क्र.५ च्या आदेशान्वये दि.१.७.२०२० ते दि.३१.१२.२०२० या कालावधीसाठी ६ महिन्याची मुदतवाढ दिली होती. त्यास अनुसरून संदर्भ क्र. ६ चा शासन निर्णय निर्गमित करण्यात आला आहे. जुलै २०२० ते जून २०२३ या कालावधीच्या ठोक जलदर निर्धारणास आणखी काही कालावधी लागणार असल्याने महाराष्ट्र जलसंपत्ती नियमन प्राधिकरणाने
# Page 2
शासन निर्णय क्रमांकः बिसिंआ-२०१९/प्र.क्र.१५३/सिंव्य (धोरण)
संदर्भ क्र.७ च्या आदेशान्वये प्रचलित ठोक जल प्रशुल्क दराच्या वैधतेस दि.३०.०६.२०२१ पर्यंत मुदतवाढ दिली आहे. त्यास अनुसरून खालीलप्रमाणे शासन निर्णय निर्गमित करण्यात येत आहे :
शासन निर्णय :
संदर्भ क्र. २ व संदर्भ क्र. ३ येथील शासन निर्णय दि. ३०.०६.२०२१ पर्यंत प्रभावी राहतील. मात्र निश्चित व्हावयाचे सुधारित ठोक जलप्रशुल्क दि. ०१.०७.२०२० पासून लागू होणार असल्याने त्या दिनांकापासून सुधारित जलदरानुसार वापरकर्त्याकडून आकारणीतील फरक वसूल करण्यात येईल.
# Page 3