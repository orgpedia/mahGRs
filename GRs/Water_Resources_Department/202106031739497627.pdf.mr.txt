# Page 1
लाभक्षेत्रातील जमिनींचे कृषक वापरातून अकृषक वापरामध्ये रुपांतर करताना सिंचन पुनर्स्थापना खर्चाची आकारणी न करणेबाबत.
महाराष्ट्र शासन
जलसंपदा विभाग
शासन परिपत्रक क्रमांक: जमीन-२०२०/(प्र.क्र.२०७/२०२०)/ सिं.व्य. (महसूल)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२,
दिनांक:०३ जून, २०२१
संदर्भ:- शासन परिपत्रक क्र संकीर्ण-२००८/ (१३१/०८)/ सिं.व्य. (धोरण) दि. ०६/०३/२००९.
प्रस्तावना : उपरोक्त संदर्भाधीन शासन परिपत्रकान्वये राज्यात सिंचनेत्तर वापरासाठी प्रकल्पातील पाण्याचे आरक्षण दिल्यानंतर सिंचनासाठी उपलब्ध होणारे पाण्याचे परिणाम कमी झाल्यामुळे सिंचन क्षमतेमध्ये होणाऱ्या प्रति हेक्टरी घटीसाठी रू. १.०० लक्ष इतका सिंचन पुनर्स्थापना खर्च सिंचनेत्तर पाणी वापरकर्त्यास आकारण्यात येतो.
शासनाच्या असे निदर्शनास आले आहे की, लाभक्षेत्रातील जमिनींचे कृषक वापरातून अकृषक वापरामध्ये रूपांतर करण्यासाठी ना हरकत प्रमाणपत्र देताना संदर्भित परिपत्रकाचा आधार घेऊन सिंचन पुनर्स्थापना खर्चाची आकारणी करण्यात येते. लाभक्षेत्रातील कृषक जमिनींचे अकृषक जमिनीमध्ये रूपांतर केल्यामुळे सिंचनासाठीच्या पाण्याच्या उपलब्धतेमध्ये कोणताही फरक पडत नाही. त्यामुळे अशा प्रकरणी करण्यात येणारी सिंचन पुनर्स्थापना खर्चाची मागणी अयोग्य ठरते. या अनुषंगाने पुढीलप्रमाणे परिपत्रक निर्गमित करण्यात येत आहे.
शासन परिपत्रक: लाभक्षेत्रातील जमीनीचे कृषक वापरातून अकृषक वापरामध्ये रुपांतर करण्यासाठी ना हरकत प्रमाणपत्र देताना संदर्भित परिपत्रकाच्या आधारे सिंचन पुनर्स्थापना खर्चाची आकारणी करण्यात येऊ नये.
# Page 2