# Page 1
जलसंपदा विभागाच्या क्षेत्रिय कार्यालयांनी वरिष्ठ कार्यालयास किंवा शासनास सादर करावयाच्या प्रस्तावाबाबत घ्यावयाची खबरदारी
महाराष्ट्र शासन
जलसंपदा विभाग
शासन परिपत्रक क्रमांकः संकीर्ण-२०२३/प्र.क्र.८२/आ(रवका)
तिसरा मजला, मुख्य इमारत मादाम कामा मार्ग, हुतात्मा राजगुरु चौक,
मंत्रालय,मुंबई-४०००३२
तारीख: १२ सप्टेंबर, २०२३
शासन परिपत्रक -
जलसंपदा विभागाच्या क्षेत्रिय अधिकाऱ्यांकडून विविध प्रस्ताव शासनास प्राप्त होत असतात.
तसेच शासनाकडे विविध लोकप्रतिनिधी तसेच जनतेकडून प्राप्त होणाऱ्या निवेदनांच्या अनुषंगाने
क्षेत्रिय कार्यालयांकडून अहवाल मागविण्यात येत असतात.
२. याबाबत क्षेत्रिय कार्यालयांकडून प्राप्त होणारे प्रस्ताव / अहवाल यांसोबत सदर अहवालामध्ये
नमूद केलेली निवेदने तसेच इतर महत्वपूर्ण कागदपत्रांच्या व पत्रव्यवहाराच्या प्रती सादर करण्यात
येत नसल्याचे निदर्शनास आले आहे. त्यामुळे सदर कागदपत्रे उपलब्ध करुन घेण्याकरिता संबंधित
क्षेत्रिय कार्यालयांशी पत्रव्यवहार करावा लागतो किंवा दूरध्वनीवरुन संपर्क करुन सदरची कागदपत्रे
उपलब्ध करुन घ्यावी लागतात. त्यामुळे सदर प्रस्ताव वरिष्ठ स्तरावर सादर करण्यास उशिर होतो.
३. सबब, याप्रकरणी आपणांस सूचित करण्यात येते की, कोणताही प्रस्ताव वरिष्ठ कार्यालयास
किंवा शासनास सादर करताना सदर प्रस्तावात/ अहवालात नमूद केलेला पत्रव्यवहार, शासन निर्णय/
परिपत्रके, लोकप्रतिनिधी किंवा इतरांनी मागणी केलेल्या निवेदनांच्या प्रती तसेच इतर आवश्यक
महत्वपूर्ण कागदपत्रांच्या छायांकित प्रतीसह सादर करण्याची दक्षता घेण्यात यावी.
४. सर्व कार्यकारी संचालक व मुख्य अभियंता कार्यालयांनी त्यांच्याकडे प्राप्त होणाऱ्या
प्रस्तावासोबत सदर प्रस्तावास आवश्यक असलेली सर्व कागदपत्रे त्यांच्या अधिपत्याखालील
# Page 2
शासन परिपत्रक क्रमांकः संकीर्ण-२०२३/प्र.क्र.८२/आ(रवका )
कार्यालयांनी त्यांना सादर केली आहेत याबाबत खातरजमा करावी व शासनास सादर करावयाच्या
प्रस्तावासोबत ही सर्व कागदपत्रे सादर करण्यात आली आहेत याची दक्षता घ्यावी.