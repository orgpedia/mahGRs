# Page 1
राष्ट्रीय निवृत्तीवेतन योजनेच्या प्रभावी अंमलबजावणीबाबत क्षेत्रीय कार्यालयांना सूचना निर्गमित करणे.
महाराष्ट्र शासन
जलसंपदा विभाग
शासन परिपत्रक क्रमांकः रानियो-२०२०/प्र.क्र.९४/२०२०/आ(क्षेप्र)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
तारीख: ०५ मार्च २०२१.
वाचा : १) शासन परिपत्रक वित्त विभाग क्रमांकः संकीर्ण-२०२०/प्र.क्र.५३/कोषा प्रशा-४, दि.०७/०१/२०२१.
२) जलसंपदा विभाग, अर्धशासकीय पत्र, समक्रमांकित दिनांक ०५/०१/२०२१.
प्रस्तावना : दिनांक १/११/२००५ रोजी किंवा त्यानंतर नियुक्त होणा-या राज्य शासकीय कर्मचा-यांसाठी केंद्र शासनाच्या धर्तीवर राष्ट्रीय निवृत्तीवेतन योजनेच्या स्तर-१ ची अंमलबजावणी दिनांक ०१/०४/२०१५ पासून करण्याची कार्यपध्दती शासन निर्णय वित्त विभाग दिनांक २७/०८/२०१४ अन्वये विहित करण्यात आली आहे.
तसेच आहरण व संवितरण अधिका-यांच्या जबाबदा-याही दर्शविल्या आहेत. राष्ट्रीय निवृत्तीवेतन योजनेतील त्रुटींची पूर्तता करण्याबाबतच्या वित्त विभागाच्या दिनांक ०४ डिसेंबर २०२० च्या परिपत्रकातील सूचनांची काटेकोरपणे अंमलबजावणी करण्याबाबत आपल्या अधिनस्त कार्यालयांना तात्काळ सूचना देण्याचे आपणांस अ.क्र.२ येथील दिनांक ५/१/२०२१ च्या अर्धशासकीय पत्राने कळविले आहे. तसेच वित्त विभागाने अ.क्र.१ येथील दिनांक ७ जानेवारी २०२१ च्या परिपत्रकाने राष्ट्रीय निवृत्तीवेतन योजनेची प्रभावी अंमलबजावणी करण्याबाबतच्या सूचना निर्गमित केल्या आहेत.
शासन परिपत्रक : राष्ट्रीय निवृत्तीवेतन योजनेची प्रभावी अंमलबजावणी होण्याच्या दृष्टीने क्षेत्रीय स्तरावर कामाची जबाबदारी निश्चित केल्यास प्रलंबित प्रकरणांचा निपटारा वेळेत होऊ शकेल. तसेच सर्व स्तरावर उचित समन्वय साधला जाऊन यापुढे सर्व प्रकरणांवर वेळीच कार्यवाही होऊन प्रलंबितता वाढणार नाही, या दृष्टीने खालीलप्रमाणे सूचना निर्गमित करण्यात येत आहेत : राष्ट्रीय निवृत्तीवेतन योजनेच्या प्रभावी अंमलबजावणीकरीता संबंधित कार्यालयांच्या कार्यालय प्रमुख यांना त्या कार्यालयाकरीता नोडल अधिकारी म्हणून निश्चित करण्यात यावे. आपण आपल्या व आपल्या अधिनस्त कार्यालयांच्या कार्यालय प्रमुख यांना नोडल अधिकारी म्हणून घोषित करावे.
आदेशाची प्रत शासनास उपलब्ध करुन द्यावी.
२) प्रत्येक कार्यालय प्रमुख यांनी शासन परिपत्रक वित्त विभाग दिनांक ४ डिसेंबर २०२० मधील मुद्यांच्या अनुषंगाने कार्यवाही करुन त्याचा त्रैमासिक आढावा घ्यावा व वेळोवेळी केंद्रीय अभिलेख देखभाल अभिकरणाच्या राष्ट्रीय निवृत्तीवेतन प्रणालीत लॉगिन करुन त्यांच्या कार्यालयातील राष्ट्रीय निवृत्तीवेतन योजनेची सद्यस्थिती पहावी व त्यात त्रुटी दर्शविल्या असल्यास त्यांचे निराकरण करावे व त्याचा अहवाल विभाग प्रमुख यांना सादर करावा.
# Page 2
शासन परिपत्रक क्रमांकः रानियो-२०२०/प्र.क्र.९४/२०२०/आ (क्षेप्र)
३) प्रत्येक विभाग प्रमुख यांनी त्यांच्या अधिनस्त कार्यालयातील राष्ट्रीय निवृत्तीवेतन योजनेच्या प्रभावी अंमलबजावणीकरीता दर सहामाही आढावा घेवून त्याचा अहवाल समन्वय अधिकारी तथा स सचिव/उप सचिव (प्रशा), जलसंपदा विभाग, मंत्रालय, मुंबई यांना सादर करावा.
४) प्रत्येक सभासदाच्या प्रान (PRAN- Permanent Retirement Account Number) खात्यावर जमा असलेल्या रकमेचा तपशील केंद्रीय अभिलेख देखभाल अभिकरणाच्या प्रणालीवर उपलब्ध आहे.
राष्ट्रीय निवृत्तीवेतन योजनेचा सभासद असलेल्या अधिकारी / कर्मचारी यांनी त्यांच्या वेतनातून दरमहा कपात होणा-या त्यांच्या व शासनाच्या वर्गणीची कपात ही केंद्रीय अभिलेख देखभाल अभिकरण यांचेकडे विहित मुदतीत जमा होत आहे का याची खातरजमा करावी, तसेच यात काही त्रुटी असल्यास त्या तात्काळ संबंधित आहरण व संवितरण अधिका-याच्या निदर्शनास आणून द्याव्यात, अशा सूचना सर्व कार्यालय प्रमुख व विभाग प्रमुख यांनी त्यांच्या अधिनस्त सर्व अधिकारी/कर्मचारी यांना द्याव्यात. संबधित आहरण व संवितरण अधिकारी यांनी अशा त्रुटी असल्यास त्याचे निराकरण एक आठवड्यातच करावे.
# Page 3