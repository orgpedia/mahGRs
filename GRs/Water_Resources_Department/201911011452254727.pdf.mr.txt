# Page 1
भिमा व कृष्णा खोऱ्यात सन २०१९ मध्ये उद्भवलेल्या पूरपरिस्थितीची कारणे शोधणे व भविष्यकालिन उपाययोजनात्मक अहवाल तयार करण्यासाठी स्थापित अभ्यास समिती सदस्यांना मानधन व प्रवास भत्ता अदा करण्याबाबत.
महाराष्ट्र शासन
जलसंपदा विभाग
शासन निर्णय क्र:- पूरनि- २०१९/प्र.क्र. २९१/२०१९/सिं.व्य.(म).
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- ०१ नोव्हेंबर, २०१९.
वाचा:- १) महसूल व वन विभागाचे पत्र क्र. सीएलएस २०१९/प्र.क्र. १६५/ म-३. दि. २०.०८.२०१९.
२) शासन निर्णय क्र. २०१९/ पूरनि/ प्र.क्र.२९१/२०१९/सि.व्य. (म.), दि. २३.०८.२०१९
प्रस्तावना : सन २०१९ च्या पावसाळ्यात जुलै व ऑगस्ट महिन्यामध्ये कृष्णा खोऱ्यात अति पर्जन्यमानामुळे अभूतपूर्व पूर परिस्थिती उद्भवली होती. विशेषत: सांगली व कोल्हापूर जिल्हे मोठ्या प्रमाणात बाधित झाले.
मोठ्या प्रमाणामध्ये जीवित व वित्त हानी झाली. पुराच्या कारणांबाबत विविध स्तरावरुन मत - मतांतरे व्यक्त होत आहेत. २०१९ मध्ये निर्माण झालेली पूर परिस्थिती अधिकच गंभीर आहे. कर्नाटक राज्यातील अलमट्टी धरणाचे कामही ५१९.६० मीटर तलांकापर्यंत पूर्ण झालेले आहे. तसेच दोन्ही राज्यातील इतर जलसंपदा प्रकल्पही पूर्णत्वास आलेले आहेत. यात अनेक तांत्रिक गुंतागुंतीच्या बाबी आहेत. उपग्रहाद्वारे दूरसंवेदन माहिती प्रणालीत मोठ्या प्रमाणात प्रगती झालेली आहे. त्याचा वापर करणेदेखील आवश्यक आहे. या सर्व बाबींचे सखोल तांत्रिक अन्वेषण करुन पूर परिस्थितीची कारणे शोधणे, भविष्यात अशा दुर्दैवी घटनांची पुनरावृत्ती होऊ नये यासाठी उपाययोजना शोधणे याकरिता (MRSAC), भारतीय हवामान विभाग (IMD), भारतीय प्रौद्योगिक संस्था (IIT), महाराष्ट्र जलसंपत्ती नियमन प्राधिकरण (MWRRA), जलक्षेत्रातील विश्लेषक अशा तज्ञ अभ्यास समिती स्थापन करणेबाबत वरील संदर्भ क्र. २ मधील शासन निर्णयानुसार समितीची स्थापना करण्यात आली.
सदरहू समितीमधील सदस्यांना तसेच निमंत्रित सदस्यांना अदा करावयाचे मानधन व प्रवासभत्ता याबाबतची बाब शासनाच्या विचाराधीन होती.
शासन निर्णय: सदरहू बाबीच्या अनुषंगाने उक्त समिती सदस्यांना अदा करावयाचे मानधन व प्रवासभत्ता याबाबत शासन पुढीलप्रमाणे निर्णय घेत आहे.
१. समितीमधील प्रत्येक अशासकीय सदस्यांना समितीची बैठकीच्या दिवसापोटी रु.६,०००/ (रुपये सहा हजार फक्त) मानधन अदा करण्यात येईल, यामध्ये प्रवास खर्चाच्या रक्कमेचा अंतर्भाव असणार नाही. तथापि, मानधनाची कमाल मासिक मर्यादा रु.४०,०००/- (रुपये चाळीस हजार फक्त) एवढी राहिल.
२. वित्त विभागाचा शासन निर्णय क्र. शासाउ - १०.१०/ प्र.क्र. ९६/१०/सा. उ., दि. १३ मार्च, २०१२ मधील परिच्छेद क्र. १२ अशासकीय सदस्यांना प्रवासभत्ता मधील तरतुदींनुसार समितीमधील सदस्यांना प्रवासभत्ता अनुज्ञेय राहिल.
३. समिती सदस्यास समितीच्या बैठकीस उपस्थित राहण्यासाठी शासकीय वाहनाचा तसेच निवासासाठी शासकीय विश्रामगृहाचा वापर करणे अनुज्ञेय राहिल.
४. समितीमधील अशासकीय सदस्याचे मुख्यालय हे त्यांचे निवासस्थान म्हणून गणना केली जाईल.
# Page 2
शासन निर्णय क्रमांकः पूरनि २०१९/प्र.क्र.२९१/२०१९/सिं.व्य.(म)
२. सदरहू समिती सदस्यांचे मानधन व प्रवास खर्च यापोटी येणारा खर्च हा पुढील लेखाशीर्षांतर्गत उपलब्ध अनुदानातून व ठोक तरतुदीमधून भागविण्यात यावा.
मागणी क्र. आय – ५ मुख्य लेखा शीर्ष - ४७११ पूरनियंत्रण प्रकल्पावरील भांडवली खर्च ००, ०१ पूरनियंत्रण १९०, सार्वजनिक क्षेत्रातील व इतर उपक्रमातील गुंतवणुका (०१) विविध पाटबंधारे विकास महामंडळांना भाग भांडवली अंशदान (०१)(०१) महाराष्ट्र कृष्णा खोरे विकास महामंडळास भाग भांडवली अंशदान (कार्यक्रम) सांकेतांक क्रमांक ४७११ ०२०९ ५४, गुंतवणुका
शासकीय सेवेत कार्यरत असलेल्या अधिकाऱ्यांना दैनिक भत्ता व प्रवास खर्च संबंधित विभागांनी त्यांच्या उपलब्ध निधीतून व अनुज्ञेयतेप्रमाणे प्रदान करण्यात यावा.
सदरहू आदेश वित्त विभागाच्या सहमतीने त्यांचा अनौपचारिक संदर्भ क्र. २७४/ १९, व्यय-१२, दि. १०.१०.२०१९ नुसार निर्गमित करण्यात येत आहे.