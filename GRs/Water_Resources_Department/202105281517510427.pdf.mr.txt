# Page 1
कार्यकारी अभियंता, संपदा अभियांत्रिकी केंद्र, नाशिक येथे अभ्यासल्या जाणा-या कामांचे स्वरुप व अभ्यासल्या जाणा-या तांत्रिक अभ्यास अहवालास मान्यतेच्या कार्य पध्दतीमध्ये सुधारणा करणेबाबत.
महाराष्ट्र शासन
जलसंपदा विभाग
शासन परिपत्रक क्रमांक : मेरीना २०२१/प्र.क्र.७१/२०२१/लाक्षेवि(आस्था)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक- २८ मे, २०२१
वाचा: १) जलसंपदा विभाग, शासन निर्णय क्रमांक मेरीना, महाराष्ट्र शासन, २०१६ (प्र.क्र.१७८/१६) लाक्षेवि (आस्था) दिनांक ०६/०१/२०१७ २) जलसंपदा विभाग, महाराष्ट्र शासन, शासन परिपत्रक क्रमांक : ईप्रमं -२०१७/ (३/१७) दिनांक ०८/०५/२०१७ ३) जलसंपदा विभाग, महाराष्ट्र शासन, शासन निर्णय क्रमांक:आढावा २०१८/प्र.क्र. १४२/२०१८ आ (प्रशि) दिनांक २०/०८/२०१८
प्रस्तावना जलसंपदा विभागाद्वारे करण्यात येणा-या विविध कामात माहिती तंत्रज्ञानाचा वापर करुन विभागाचे कामकाज कार्यक्षम व पारदर्शक करण्यासाठी विविध स्तरावर वापरात असलेल्या सॉफ्टवेअर व माहिती संकलनाच्या बाबतीत एकसुत्रीपणा आणण्याकरीता ई प्रशासन मंडळाची स्थापना करण्यात आलेली आहे. तसेच महासंचालक, मेरी यांचे प्रशासकीय व तांत्रिक संनियत्रणात असलेले संपदा अभियांत्रिकी केंद्र, नाशिक (Resources Engineering Centre) यांचे नियंत्रण संदर्भ क्र. १ येथील शासन निर्णयान्वये अधीक्षक अभियंता, ई - प्रशासन मंडळ, मंत्रालय, मुंबई यांचेकडे देण्यात आलेले होते. त्याअनुषंगाने सदर विभागाद्वारे करावयाची कार्यपध्दती संदर्भ क्र. २ रोजीच्या परिपत्रकानुसार निश्चित करण्यात आलेली आहे. तथापि संदर्भ क्र. ३ येथील शासन निर्णयानुसार सदर विभाग हा प्रशासकिय कारणास्तव पुन:श्च महासंचालक, मेरी अंतर्गत अधीक्षक अभियंता, महाराष्ट्र अभियांत्रिकी संशोधन संस्था, नाशिक यांचे प्रशासकीय व तांत्रिक संनियंत्रणात आणण्यात आला आहे.
त्याअनुषंगाने संपदा अभियांत्रिकी केंद्र, मेरी, नाशिक या विभागाद्वारे करावयाच्या कार्यपद्धतीमध्ये बदल करण्याचे शासनाच्या विचाराधीन होते. याबाबत वरील संदर्भ क्र. २ येथील परिपत्रक अधिक्रमित करुन पुढील प्रमाणे सुधारित परिपत्रक निर्गमित करण्यात येत आहे.
शासन परिपत्रक : १. संपदा अभियांत्रिकी केंद्र, मेरी, नाशिक या विभागाद्वारे खालील कामे करण्यात यावीत.
१.१ जलसंपदा विभागाच्या विविध प्रकारच्या कामात उदा. बांधकाम व्यवस्थापन, सिंचन व्यवस्थापन, प्रशासन नियंत्रण इ. मध्ये सुदूर संवेदन तंत्रज्ञानाचा वापर करुन कामात सुलभता आणणे व त्याच्याशी संबंधीत संशोधन, विकसन अंमलबजावणी करणे.
१.२ वरील उपाययोजना राबविण्यास्तव इतर उपलब्ध तंत्रज्ञान जसे की, GIS, Microwave Remote Sensing, Hyper Spectral Imaging, DGPS, इतर संबंधित अद्ययावत Technology इ. बाबतही विचार करुन योग्य तंत्रज्ञान किंवा Hybrid approach निवडण्यात यावा.
१.३ सुदूर संवेदन तंत्रज्ञानाद्वारे करण्यात येणा-या गाळ सर्वेक्षण, पीक क्षेत्र मोजणी इ. कामांच्या निवडक प्रकल्पांना अंतिम स्वरुप देऊन त्याची मोठ्या प्रमाणावर अंमलबजावणी करणे व सदर कामाचा क्षेत्रिय स्तरावर वापर होण्यास्तव उपायोजना करणे.
१.४ तसेच सुदूर संवदेन तंत्राचा वापर करुन पुढील कामे करणे.
अ) भू- वापर व भू आच्छादन मोजणी व मापन (Land Use Land Cover) आ) प्रकल्पांच्या लाभक्षेत्रातील बागायती क्षेत्राचा अभ्यास (Green Cover)
# Page 2
शासन परिपत्रक क्रमांक: मेरीना २०२१/प्र.क्र.७१/२०२१/लाक्षेवि(आस्था)
इ) जिल्हानिहाय जल आच्छादन अभ्यास (Hydro Cover) ई) हंगामनिहाय उभे पीक क्षेत्र मोजणी (Standing Crop) उ) Ground DGPS तंत्राने लघु प्रकल्पांचे बुडीत क्षेत्र, सिंचन क्षेत्र, लाभ क्षेत्र, कालवा संरेखा यांचे भौगोलिक सर्व्हेक्षण (Topographic Survey)
१.५ सुदूर संवेदन व वरील नमुद इतर सर्व प्रकारच्या तंत्रज्ञानाचे शासकीय कामकाजात वापर वाढवून कार्यक्षमतेत वाढ करण्याच्या दृष्टीकोनातुन आवश्यक ती योग्य कार्यवाही करणे.
वर नमुद केलेल्या १.१ ते १.५ या कामांकरीता पर्यायी व नवीन तंत्रज्ञानाचा वापर करण्याच्या दृष्टीकोनातून उपाय योजना करणे व नियोजन करणे.
२. संपदा अभियांत्रिकी केंद्र, मेरी, नाशिक यांनी तयार केलेल्या अभ्यास अहवालास मान्यतेसाठी सुधारित पध्दती सोबत जोडलेल्या परिशिष्ट - अ नुसार अवलंबिण्यात यावी.
३. संपदा अभियांत्रिकी केंद, नाशिक विभागामार्फत केल्या जाणा-या जलाशय गाळ सर्वेक्षणाच्या कामासाठी केंद्रीय जल आयोग (CWC), नवी दिल्ली यांचे निकष तसेच क्षेत्रीय कार्यालयांची निकड तपासून प्रकल्पांचा समावेश वार्षिक संशोधन कार्यक्रमात करण्यात यावा.
४. तसेच संपदा अभियांत्रिकी केंद्र या विभागाचे आहरण व संवितरण अधिकारी हे उप अभियंता, (प्रशासन-१), महाराष्ट्र अभियांत्रिकी संशोधन संस्था (मेरी), नाशिक राहतील.
# Page 3
# Page 4
# Page 5
# Page 6