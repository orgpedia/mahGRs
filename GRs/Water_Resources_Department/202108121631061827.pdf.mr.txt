# Page 1
जलसंपदा विभागाचे VISION २०३० निश्चित करण्यासाठी व विभागामध्ये सुधारणा आणण्याच्या दृष्टीने निश्चित केलेल्या अभ्यासगटाच्या शिफारशी/सूचनांबाबत...
महाराष्ट्र शासन
जलसंपदा विभाग
शासन परिपत्रक क्रमांक : पीएलएन २०१६/प्र.क्र.२४९/१६/निवसं-१
मंत्रालय, मुंबई ४०० ०३२.
दिनांक : १२ ऑगस्ट, २०२१.
परिपत्रक
जलसंपदा विभागासमोर पाणी वापराबाबत प्रत्येक घटकांच्या वाढत्या अपेक्षा पूर्ण करण्याचे तसेच या
मर्यादित साधनसंपत्तीचे शाश्वत व समन्यायी व्यवस्थापन करणे यासारखी ज्वलंत आव्हाने आहेत. जलसंपदा
विभागास प्रकल्प वेळेत व निर्धारीत खर्चामध्ये पूर्ण करणे, पूर्ण असलेल्या प्रकल्पांच्या व्यवस्थापनात पाणी वापराची
कार्यक्षमता वाढवणे, निर्मित सिंचन क्षमता व प्रत्यक्ष सिंचन यातील तफावत दूर करणे, जुन्या प्रकल्पांची दुरूस्ती व
देखभाल,जलविद्युत प्रकल्पांमधून पर्यावरण संवर्धक उर्जेची निर्मिती, अपुरे संस्थात्मक पाठबळाची उणीव दूर
करणे, ई-प्रशासनामार्फत सुप्रशासन राबविणे, कार्यक्षम प्रेरीत मानव संसाधनाची निर्मिती करणे तसेच संशोधन व
विकास यासाठी प्रोत्साहन देणे या बाबी प्राधान्याने हाताळाव्या लागत आहेत. राज्याची जलसंपत्ती सुयोग्यरित्या
उपयोगात आणून सामाजिक व पर्यावरणविषयक उपक्रमांसाठी पाणी उपलब्ध करून देणे हे जलसंपदा विभागाचे
कर्तव्य व उत्तरदायित्व आहे.
जलसंपदा विभागाने या अमुल्य जीवनावश्यक पण मर्यादित साधनसंपत्तीवर लक्ष केंद्रित करून राज्यातील
प्रत्येकास पुरेसे पिण्याचे पाणी उपलब्ध करून देवून शेती, उद्योगधंदे / कारखाने व पर्यावरण विषयक उपक्रमांची
गरज भागविण्यासाठी उच्च तंत्रज्ञानाच्या माध्यामातून पाणी वापर कार्यक्षमता वाढविण्याचा वसा घेतला आहे.
त्यासाठीच “व्हिजन २०३०” या महत्वाकांक्षी कार्यक्रमाचे नियोजन करण्यात आले असून जलसंपदा
विभागासमोरील आव्हाने यशस्वीरीत्या पेलून महाराष्ट्र राज्य "सुजलाम् सुफलाम्” होण्यास यामार्फत मदत
होणार आहे. या अनुषंगाने जलसंपदा विभागाचे “व्हिजन २०३०” निश्चित करण्यासाठी व विभागामध्ये सुधारणा
आणण्याच्या दृष्टिने खालील प्रमाणे अभ्यास गट स्थापन करण्यात येत आहे.
# Page 2
शासन परिपत्रक क्रमांकः पीएलएन २०१६/प्र.क्र.२४९/१६/निवसं-१
अभ्यास गट :
-------------------------------------------------------------------------------
| अ.क्र. | नांव | पद |  |
| १ | श्री.राजन शहा | मुख्य अभियंता | अध्यक्ष |
| २ | श्री.वि.गि. राजपूत | मुख्य अभियंता | सदस्य |
|  | डॉ. संजय बेलसरे | मुख्य अभियंता | सदस्य |
| ४ | श्री. हनुमंत गुणाले | मुख्य अभियंता | सदस्य |
| ५ | श्री. प्रसाद नार्वेकर | अधीक्षक अभियंता | सदस्य |
|  | श्री.अंकुर देसाई | अधीक्षक अभियंता | सदस्य |
|  | श्री.अमित ओतुरकर | २०३० KPMG | सदस्य |
|  | श्रीमती कविता सचवाणी | राज्य समन्वयक -महाराष्ट्र,२०३० WRG The World Bank | सदस्य |
| ९ | श्री.प्रविण कोल्हे | अधीक्षक अभियंता | सदस्य सचिव |
-------------------------------------------------------------------------------
Vision २०३० महत्त्वाचे विषय : १. पूर्ण झालेल्या सिंचन प्रकल्पांची कार्यक्षमता वाढविणे - (Improving Water Use Efficiency) २. बांधकामाधीन प्रकल्प कालमर्यादेत पूर्ण करणे (Completion of ongoing projects) ३. कार्यक्षम मनुष्यबळ विकसित करणे (Human Resources Development) ४. ई-प्रशासन व माहिती तंत्रज्ञान (e-Governance and use of ICT) ५. विभागाचे धोरण आणि प्रशासन (policy and Governance)
कार्यकक्षा : १. उपरोक्त पाचही विषयांचे बाबतीत Vision २०३० निर्धारित करणे.
२. Vision २०३० प्रारुप तयार करण्यासाठी आवश्यकतेनुसार तज्ञ मंडळी/२०२० WRD गटाची मदत घेणे.
३. Vision २०३० प्रारूप तयार करणे
कालमर्यादा : २ महिने
२. या अभ्यासगटाच्या प्रमुखाने इतर सदस्यांशी समन्वय साधून व आवश्यकता भासल्यास त्या विषयामध्ये काम करणा-या इतर अधिका-यांना या अभ्यासगटामध्ये निमंत्रित म्हणून बोलावून अभ्यासगटाचा अहवाल शासनास सादर करणे अपेक्षित आहे. सर्व मुख्य अभियंता यांनी यासंदर्भात प्रस्ताव/सूचना, अभ्यासगट प्रमुखाकडे पाठवाव्यात. अभ्यासगटाच्या कामकाजाचा आढावा मुख्य अभियंता (जसं) व सस यांनी वेळोवेळी घ्यावा.
अभ्यासगटांनी अहवालामध्ये शासनास शिफारशी/सूचना सुचविताना ज्या सूचना विभागाच्या कार्यकक्षेत आहेत व विभागाद्वारे उपलब्ध होणा-या निधीत राबविणे शक्य आहे, अशाच शिफारशी/सूचनांचा समावेश करावा. तसेच
पृष्ठ ३ पैकी २
# Page 3
शासन परिपत्रक क्रमांकः पीएलएन २०१६/प्र.क्र.२४९/१६/निवसं-१
कार्यशाळेमध्ये ठरल्याप्रमाणे अभ्यासगटाने खालील दिनांकाला आपला अहवाल प्रधान सचिव (जलसंपदा) व सचिव (लाक्षेवि) यांच्यापुढे सादर करावयाचा आहे. याकरीता अभ्यासगटाला कुठलीही मुदतवाढ देण्यात येणार नाही याची कृपया नोंद घेण्यात यावी.
१. संकल्पना (Concept Note) सादरीकरण दि. २५ ऑगस्ट २०२१
२.अंतिम अहवालाचे सादरीकरण दि. २७ सप्टेंबर २०२१