# Page 1
जलसंपदा विभागांतर्गत क्षेत्रीय कार्यालयांच्या मंजूर आकृतीबंधावर परिणाम करणारी किंवा तत्सम प्रकरणे हाताळण्याबाबत सूचना.
महाराष्ट्र शासन
जलसंपदा विभाग
शासन परिपत्रक क्रमांक : आढावा-२०२२/प्र.क्र.५७/आ (पुर्नरचना)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : - २९ जुलै, २०२२
वाचा :- जलसंपदा विभाग, शासन निर्णय, क्र.आढावा-१००२ / (३३५/२००२) आ,(प्रशि), दि.०६.०२.२००३
शासन परिपत्रक : जलसंपदा विभागांतर्गत कार्यप्रकारानुसार क्षेत्रीय कार्यालयांचा आकृतीबंध संदर्भाधिन शासन निर्णयान्वये निश्चित करण्यात आलेला आहे. त्यानुसार प्रदेश/मंडळ/विभाग/उपविभाग व शाखा कार्यालयनिहाय एकूण ४५,२९७ इतकी पदसंख्या मंजूर करण्यात आली आहे. परंतू, दरम्यानच्या काळात विभागातील संबंधित आस्थापना कार्यासनांनी वेळोवेळी क्षेत्रीय कार्यालयांचा आकृतीबंध सुधारित केल्यामुळे, विभागाच्या ४५,२९७ इतक्या मंजूर पदसंख्येचा ताळमेळ घालण्यात अनेक अडचणी निर्माण झाल्या आहेत. यानुषंगाने क्षेत्रीय कार्यालयांचा सुधारित आकृतीबंध मंजूर होण्याच्या दृष्टीने पुढील सूचना देण्यात येत आहेत.
२. जलसंपदा विभागातील सर्व कार्यासनांना सूचित करण्यात येते की, जलसंपदा विभागाच्या क्षेत्रीय कार्यालयांशी संबंधित खाली नमूद विषयाबाबतची प्रकरणे संबंधित आस्थापना कार्यासनांनी परस्पर सादर करु नयेत. अशी प्रकरणे आस्थापना (पुनर्रचना) कार्यासनामार्फत सादर करण्यात यावीत.
१) क्षेत्रीय कार्यालये/आस्थापना यांचा आकृतीबंध सुधारित करण्याची प्रकरणे.
२) नवीन पदनिर्मिती बाबतची प्रकरणे.
३) पदनामात बदल करण्याबाबतची प्रकरणे.
४) संवर्ग एकत्रिकरणाबाबतची प्रकरणे.
५) पदांचा दर्जा उंचावण्याबाबतची प्रकरणे.
६) पदे निरसित करावयाची प्रकरणे.
७) कार्यालयाचे स्थलांतर/ कार्यालये बंद करण्याबाबतची प्रकरणे.
८) कार्यालयांचे बांधकाम किंवा सिंचन कार्यप्रकारात रुपांतर (Convert) करणे.
९) फिरवाफिरवीने पदे उपलब्ध करुन देण्याबाबतची प्रकरणे.
१०) कार्यालयांच्या प्रशासकीय/तांत्रिक नियंत्रणात बदल करण्यायाबाबतची प्रकरणे.
३. तसेच जलसंपदा विभागांतर्गत क्षेत्रीय कार्यालयांच्या मंजूर पदांमध्ये बदल करणारी किंवा आकृतीबंधाशी निगडीत सर्व प्रकरणे आस्थापना (पुनर्रचना) या कार्यासनास त्वरित हस्तांतरित करण्यात यावीत.
# Page 2
शासन परिपत्रक क्रमांकः आढावा-२०२२/प्र.क्र.५७/आ (पुर्नरचना)