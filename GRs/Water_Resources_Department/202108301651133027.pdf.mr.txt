# Page 1
राजुरा बृहत लघु पाटबंधारे प्रकल्प ता. चांदुर बाजार जि. अमरावती या प्रकल्पास रु.१९३.८१ कोटी इतक्या किंमतीस प्रथम सुधारीत प्रशासकीय मान्यता मिळणे बाबत..
महाराष्ट्र शासन
जलसंपदा विभाग
शासन निर्णय क्रमांकः सुप्रमा २०२० / (२८२/२०२०)/ ल.पा.
मंत्रालय, मुंबई - ४०० ०३२.
दिनांक : : ३० ऑगस्ट, २०२१
पहावे : कार्यकारी संचालक, विदर्भ पाटबंधारे पाटबंधारे विकास महामंडळ, नागपूर यांचे जा.क्र.३४४०/कातां ४/राजुरा सुप्रमा/२०२०, दि.२९/०७/२०२० चे पत्र.
प्रस्तावना:
राजुरा बृहत लघु पाटबंधारे योजनेंतर्गत मौजे राजुरा, ता. चांदुर बाजार, जि. अमरावती येथे राजुरा गावाजवळ राजुरा नाल्यावर प्रस्तावित असून खारपाण पट्यातील योजना आहे. राजुरा बृहत लघु प्रकल्पामध्ये बेलोरा गावाजवळ काशी नदीवर संधानकातील वळण बंधारा बांधुन त्यातुन फिडर कालव्या व्दारे (पुरवठा कालवा) राजुरा नाल्यावर प्रस्तावीत राजुरा बृहत लपा धरणात पाणी आणणे व या धरणापासून उजव्या कालव्याव्दारे (PDN) सिंचन करण्याचे या प्रकल्पाचे नियोजन आहे. सदर प्रकल्पाची साठवण क्षमता ५.९८९ दलघमी इतकी आहे.
त्यापैकी ५.४९६ दलघमी इतका उपयुक्त पाणीसाठा आहे. सदर प्रकल्पाव्दारे अमरावती जिल्ह्यात्यील एकुण ६ गावांतील एकुण १००० हे. क्षेत्रास सिंचनाचा लाभ मिळणार आहे.
सदर योजनेस विदर्भ पाटबंधारे विकास महामंडळ, नागपूर यांचे निर्णय विदर्भ पाटबंधारे विकास महामंडळ, नागपुर यांचा निर्णय क्रमांक विपाविमं/कांता-४/३०/राजुरा लपा/प्रमा/(६४/२००८)२००९ दिनांक ३०/०१/२००९ अन्वये रु.४४.७९ कोटी इतक्या रकमेस दरसूची वर्ष २००८-०९ नुसार मुळ प्रशासकीय मान्यता प्रदान करण्यात आलेली आहे. या प्रकल्पाचे सन २०१७-१८ च्या दरसूचीवर आधारीत रु.१९३.८१ कोटी इतक्या किंमतीच्या प्रथम सुधारीत प्रशासकीय मान्यतेच्या प्रस्तावास राज्यस्तरीय तांत्रिक सल्लागार समितीच्या दि.१७/०१/२०१९ रोजी झालेल्या १२५ व्या बैठकीत निर्णयार्थ सहमती दर्शविण्यात आली आहे. तसेच विदर्भ पाटबंधारे विकास महामंडळ, नागपुर यांचे दि. २८/०१/२०२० रोजी झालेल्या नियामक मंडळाचे ७७ व्या बैठकीचे ठराव क्र. ७७/४ अ.क्र. २ नुसार रु.१९३.८१ कोटी किंमतीच्या प्रस्तावास राज्य तांत्रिक सल्लागार समिती, नाशिक यांनी दिलेल्या सहमतीनुसार व तसेच उपसमितीच्या दि.१९/१२/२०१९ च्या बैठकीमध्ये झालेल्या निर्णयानुसार उपसमितीने उपस्थित केलेल्या मुद्यांचे अटीचे अधिन प्रथम सुप्रमा मान्यता प्रस्ताव मा.मंत्रीमंडळासमोर शिफारसीसह ठेवण्यास नियमाक मंडळाची मान्यता आहे.
त्यानुसार एकूण रु.१९३.८१ कोटी ( दरसूची २०१७-१८) इतक्या किंमतीचा प्रथम सुधारित प्रशासकीय मान्यतेचा प्रस्ताव मा. मंत्रीमंडळाच्या मान्यतेच्या विचारार्थ सादर केला होता.
राजुरा बृहत लघु पाटबंधारे प्रकल्प ता. चांदुर बाजार जि. अमरावती ही खारपाणपट्यातील योजना आहे.
प्रकल्पाच्या किमतीत झालेली वाढ ही पुढील बाबींमुळे झाली आहे. दरसूची मध्ये झालेली वाढ, जास्त दराची निविदा, भूसंपादनातील वाढ, संकल्पचित्रातील बदल, अपुऱ्या सर्वेक्षणामुळे, इतर कारणांमुळे व अनुषंगिक खर्च इत्यादीमुळे झालेली आहे. याचा विचार करता सदर खारपाणपट्यातील प्रकल्प आर्थिक परतावा दराचे मापदंड पूर्ण करत नसला तरी (लाभव्यय गुणोत्तराचे मापदंड खारपाणपट्यातील योजना असल्याने लागू नाहीत, आर्थिक परतावा दराच्या मापदंडात बसत नाही व पाणीसाठ्याच्या मापदंडात बसत आहे) खास बाब म्हणून या प्रकल्पास जलसंपदा विभाग दरसूची २०१७–१८ वर आधारित रु.१९३.८१ कोटी इतक्या किंमतीस मा.मंत्रीमंडळ बैठक दिनांक ११/०८/२०२१ मधील मान्यतेनुसार प्रथम सुधारित प्रशासकीय मान्यता देण्याचा निर्णय खालीलप्रमाणे घेतला आहे.
# Page 2
शासन निर्णय क्रमांकः सुप्रमा २०२०/(२८२/२०२०)/ल.पा.
शासन निर्णय :
राजुरा बृहत लघु पाटबंधारे प्रकल्प ता. चांदुर बाजार जि. अमरावती, या प्रकल्पास जलसंपदा विभाग दरसूची २०१७-१८ वर आधारित रु.१९३.८१ कोटी (रूपये एकशे त्र्याण्णव कोटी एक्याऐंशी लक्ष फक्त) इतक्या किंमतीस (प्रत्यक्ष कामासाठी एकूण रु.१८६.६१ कोटी व अनुषंगीक खर्च ७.२० कोटी) खालील अटींच्या अधीन राहून प्रथम सुधारित प्रशासकीय मान्यता देण्याचा निर्णय घेतला आहे. प्रकल्पाचा उपशिर्ष निहाय तरतूदींचा गोषवारा परिशिष्ट – "अ" मध्ये सोबत जोडला आहे.
१) प्रकल्पास आवश्यक असलेल्या ३५९.०५ हे. पैकी ५८.८४ हे. क्षेत्र संपादित करण्यात आले आहे. प्रकल्पास निधी उपलब्ध झाल्यानंतर महामंडळाने उर्वरित भूसंपादनासाठी निश्चित कालावधी ठरवून त्या विहित मुदतीत उर्वरित भूसंपादन पूर्ण करण्याची प्रक्रिया प्राथम्याने पूर्ण करावी.
२) प्रकल्पास निधी उपलब्ध झाल्यानंतर प्रथमत: शीर्षकामे पूर्ण करण्यात यावीत. त्यानंतरच इतर बांधकामे हाती घेण्यात यावीत.
३) संपूर्ण प्रकल्प प्रकल्प हा प्रस्तावित प्रथम सु.प्र.मा. किंमतीच्या मर्यादेत करण्याची जबाबदारी/हमी महामंडळाची राहील.
४) सदर प्रकल्पाच्या प्रथम सु प्र मा प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
५) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात जलसंपदा विभागाने प्रचलित शासन निर्णय, नियम, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपध्दती याची काटेकोरपणे अंमलबजावणी करणे आवश्यक आहे व याची जबाबदारी संपूर्णपणे महामंडळाची राहील.
६) सदर प्रकल्पासंदर्भात आधीच्या कालावधीमध्ये जर काही आर्थिक व कार्यपद्धतीत अनियमितता झाल्या असतील, कोणतीही नियमबाहय कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना शासनाने सहमती दिली आहे असे म्हणता येणार नाही व अशी कोणतीही सहमती / मान्यता शासनाने प्रस्तुत प्रकल्पाबाबत दिलेली नाही. अशा प्रत्येक प्रकरणी व अशा प्रत्येक बाबीवर महामंडळाने विहित केलेल्या कार्यपध्दतीस अनुसरुन सक्षम प्राधिकाऱ्यांची मान्यता घेणे आवश्यक राहील. याबाबतची संपूर्णपणे जबाबदारी महामंडळाची राहील.
७) प्रथम सुधारित प्रशासकीय मान्यता देण्याच्या निर्णयामुळे या प्रकल्पाबाबत सुरु असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही, ती कार्यवाही तशीच चालू ठेवावी.
८) सुधारित प्रशासकीय मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही. तसेच सुधारित प्रशासकीय मान्यता देणारे प्राधिकारी हे झालेल्या क्षेत्रीय निर्णयास व अनियमिततेस जबाबदार नसतील याबाबतची जबाबदारी निर्णय घेणाऱ्या क्षेत्रीय अधिकाऱ्यांची राहील, अशा तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे आवश्यक असून याची सर्वस्वी जबाबदारी महामंडळाची राहील.
९) सदर प्रकल्पावर लाभधारकांची पाणी वापर संस्था स्थापन करण्यात यावी.
या योजनेच्या कामावरील खर्च मागणी क्र.आय-५, "४७०२” लहान पाटबंधाऱ्यावरील भांडवली खर्च (८०) सर्वसाधारण (१९०) सार्वजनिक क्षेत्रातील व इतर उपक्रमातील गुंतवणूका, (००) (०५) विदर्भ पाटबंधारे विकास महामंडळ भागभांडवली अंशदान (४७०२, ५१०-०१) या लेखाशीर्षाखाली खर्ची घालावा व शासनाच्या मंजूर अनुदानातून भागविण्यात यावा.
पृष्ठ ४ पैकी २
# Page 3
शासन निर्णय क्रमांकः सुप्रमा २०२०/(२८२/२०२०)/ ल.पा.
सदर शासन निर्णय दिनांक ११/०८/२०२१ रोजी झालेल्या मा.मंत्रीमंडळाचे निर्णयाच्या अनुषंगाने तसेच नियोजन विभागाचे अनौपचारिक संदर्भ क्र. ५१ /२०२१ / कार्यासन १४३४, दिनांक १५/०४/२०२१ अन्वये तसेच वित्त विभागाचे अनौपचारिक संदर्भ क्र.१३८/२०२१/कार्यासन व्यय-१२, दिनांक ०३/०५/२०२१ तसेच विधी व न्याय क्र.२८८-२०२१/E, दि.१६.०६.२०२१ अन्वये सहमती दिलेली आहे.
या योजनेस प्रदान करण्यात आलेली प्रथम सुधारित प्रशासकीय मान्यता लपा कार्यासनाच्या प्रशासकीय मान्यता नोंदवहीत २१३ या अनुक्रमांकावर नोंदविण्यात आली आहे.
# Page 4