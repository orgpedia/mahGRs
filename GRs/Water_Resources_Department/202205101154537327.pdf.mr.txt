# Page 1
सेवार्थ प्रणालीत अधिकारी / कर्मचाऱ्यांची पदे वगळण्याकरिता क्षेत्रिय कार्यालयांसाठी सर्वसाधारण सूचना
महाराष्ट्र शासन
जलसंपदा विभाग
शासन परिपत्रक क्रमांक:- सेवार्थ २०२२/(प्र.क्र.७३/२०२२)/आ(क्षेप्र)
हुतात्मा राजगुरू चौक, मादाम कामा मार्ग,
मंत्रालय, मुंबई - ३२
तारीख:०९/०५/२०२२
संदर्भ :- १) जलसंपदा विभाग, शासन परिपत्रक क्रमांक सेवार्थ २०१९/(प्र.क्र.९०/२०१९ )/आ (क्षेप्र), दिनांक ३०/०८/२०१९
२) नियोजन विभागाचे परिपत्रक क्रमांक असासं १३२१/प्र.क्र.३७/का-१४१७, दिनांक २६ जुलै २०२१
परिपत्रक :
जलसंपदा विभागाच्या अधिपत्याखालील पाच पाटबंधारे महामंडळ कार्यालयांतर्गत बांधकाम कार्यप्रकारातील विभाग, उपविभागीय कार्यालयांची मंडळनिहाय फेररचना केल्याने तसेच बांधकाम कार्यप्रकारांचे सिंचन कार्यप्रकारात रुपांतर केल्याने, कार्यालयांच्या मुख्यालयात बदल झाल्याने, कर्मचाऱ्यांची एका कार्यालयातून दुसऱ्या कार्यालयात बदली झाल्याने अधिकारी/कर्मचाऱ्यांची पदे सेवार्थ प्रणालीत समाविष्ट करण्याचे व वगळण्याचे प्रस्ताव शासनास प्राप्त होतात. संदर्भ क्र.१ येथील शासन परिपत्रकान्वये अधिकारी/कर्मचाऱ्यांची पदे सेवार्थ प्रणालीत समाविष्ट करण्याच्या सूचना देण्यात आल्या आहेत, तथापि पदे वगळण्यासाठी स्वतंत्र सूचना नसल्यामुळे संदर्भाधीन परिपत्रकामध्ये दिलेल्या सूचनांच्या आधारे प्रस्ताव तपासण्यात येतात. त्यानुसार प्रस्ताव परिपूर्ण स्वरुपात नसल्यास त्रुटींची पूर्तता करण्यासाठी क्षेत्रिय कार्यालयांना कळविण्यात येते. सदर त्रुटींची पूर्तता करण्यास क्षेत्रिय कार्यालयांकडून अनेकदा विलंब होतो. त्यामुळे क्षेत्रिय कार्यालयांकडून कर्मचाऱ्यांच्या संदर्भातील सेवार्थ प्रणालीशी संबंधित कार्यवाही उदा. वेतन वेळेवर अदा करणे, अन्य वजाती करणे इ. शक्य होत नाही.
तसेच जलसंपदा विभागाच्या अधिपत्याखालील पाच पाटबंधारे महामंडळ कार्यालयांतर्गत शासकीय कर्मचाऱ्यांचा सर्वंकष माहितीकोष तयार करणेबाबत, Employees Master Database (EMDb) या विषयासंदर्भात नियोजन विभागाने सं.क्र. २ येथे नमूद केलेले शासन परिपत्रक निर्गमित केले आहे. सदर परिपत्रकान्वये सूचित केल्यानुसार अर्थ व सांख्यिकी संचालनालय, मुंबई या कार्यालयाकडून महाराष्ट्र शासनाच्या सेवेतील सर्व अधिकारी / कर्मचाऱ्यांचा सर्वंकष माहितीकोष अद्ययावत करण्याची कार्यवाही हाती घेण्यात आली आहे. सदर परिपत्रकान्वये दिलेल्या सूचनांनुसार या माहितीकोषामध्ये संबंधित क्षेत्रिय कार्यालयाकडून सर्व कर्मचाऱ्यांच्या / पदांच्या तपशीलवार माहितीचा समावेश करुन सर्वंकष माहितीकोष Employees Master Database (EMDb) अद्ययावत करण्यात येणार आहे. परिपत्रकातील सूचनांनुसार मंजूर आकृतीबंधानुसार पदांची संख्या व सेवार्थ प्रणालीमध्ये दिसणारी पदे यांचा ताळमेळ असणे आवश्यक आहे.
२. वरील बाबींच्या अनुषंगाने अधिकारी/कर्मचाऱ्यांची नावे सेवार्थ प्रणालीतून वगळण्याकरिता शासनाकडे प्रस्ताव पाठविताना क्षेत्रिय कार्यालयांना सर्वसाधारण सूचना निर्गमित करण्याची बाब शासनाच्या विचाराधीन होती. त्यानुषंगाने या परिपत्रान्वये अधिकारी / कर्मचाऱ्यांची पदे सेवार्थ प्रणालीतून वगळण्याकरिता शासनाकडे प्रस्ताव पाठविण्यापूर्वी क्षेत्रिय स्तरावर खालील मुद्यांची तपासणी करुन माहिती सादर करावी :
# Page 2
शासन परिपत्रक क्रमांकः सेवार्थ २०२२/(प्र.क्र.७३/२०२२)/आ(क्षेप्र)
१) अधिकारी/कर्मचाऱ्यांची पदे सेवार्थ प्रणालीतून वगळण्याचे प्रस्ताव शासनाकडे पाठविताना कर्मचाऱ्यांच्या वरिष्ठ नियंत्रक कार्यालयामार्फत पाठविण्यात यावेत.
२) प्रस्तावासोबत सर्व आवश्यक कागदपत्रांच्या प्रती जसे की, शासन निर्णय / कार्यालयीन आदेश इत्यादी संबंधित प्रती जोडण्यात याव्यात व त्याचा उल्लेख प्रस्तावात करण्यात यावा. सोबत विवरणपत्र जोडल्यास त्याप्रमाणे उल्लेख असावा.
३) प्रस्तावात ज्या आहरण व संवितरण अधिकाऱ्यांतर्गत (DDO अंतर्गत) अधिकारी/ कर्मचाऱ्यांची नावे सेवार्थ प्रणालीतून वगळावयाची आहेत, त्या कार्यालयाचा DDO Code व Scheme Code नमूद करण्यात यावा.
४) ज्या क्षेत्रिय कार्यालयाची पदे वगळावयाची असतील त्या क्षेत्रिय कार्यालयाच्या मंजूर आकृतीबंधाचे आदेश जोडण्यात यावेत. जी पदे वगळावयाची आहेत त्यांचे आदेश जोडण्यात यावेत. एकूण किती पदे वगळावयाची आहेत त्याचा स्पष्ट उल्लेख प्रस्तावात करावा.
५) कार्यालयाच्या मंजूर आकृतीबंधानुसार नियत स्थायी / अस्थायी / रुपांतरीत पदांची माहिती विवरणपत्रात दर्शविण्यात यावी व प्रस्तावात एकूण पदांचा उल्लेख करावा.
६) मंजूर पदांचे व वगळावयाच्या पदांचे पदनिहाय, वेतनश्रेणी व संख्या इत्यादीबाबत वर्गीकरण केलेले विवरणपत्र जोडावे.
७) प्रत्यक्षात सेवार्थ प्रणालीत दिसणाऱ्या पदांच्या विवरणपत्राची प्रत प्रस्तावासोबत सादर करण्यात यावी व वगळायची पदे ठळकपणे दर्शविण्यात यावीत.
८) स्वतंत्र विवरणपत्रामध्ये आकृतीबंधानुसार मंजूर पदे, सेवार्थ प्रणालीत दिसणारी जास्तीची पदे दर्शविण्यात यावीत. तसेच सेवार्थ प्रणालीतून जी पदे वगळायची आहेत त्यांची कारणे नमुद करावीत. प्रस्तावात पदांच्या संख्येचा उल्लेख करावा.
९) अनु.क्र.४ ते ८ नुसार क्षेत्रिय कार्यालयाचा मंजूर आकृतीबंध व त्यानुसार सेवार्थ प्रणालीतून कमी करावयाच्या व उर्वरित पदांचा ताळमेळ बरोबर असल्याची खात्री करावी.
१०) ज्या कार्यालयाची पदे सेवार्थ प्रणालीतून वगळावयाची आहेत, त्या कार्यालयातील नियत अस्थायी/रुपांतरित अस्थायी आस्थापनेवरील पदांना मिळालेल्या मुदतवाढीच्या आदेशामध्ये वगळावयाच्या पदांचा समावेश झालेला नाही याची खात्री करावी व त्याचा उल्लेख प्रस्तावात करावा.
११) कर्मचाऱ्यांच्या बदलीमुळे पदे सेवार्थ प्रणालीतून वगळून अन्य कार्यालयात समाविष्ट न केल्यामुळे त्यांचे वेतन प्रलंबित असल्यास, केव्हापासून वेतन प्रलंबित आहे, याची माहिती व त्याची कारणे प्रस्तावासोबत द्यावीत.
१२) प्रस्तावात वगळायच्या पदांचे कर्मचाऱ्यांच्या नावासमोर दर्शविलेले त्यांचे पदनाम, प्रत्यक्षात सेवार्थ प्रणालीमध्ये त्यांच्या नावासमोर दर्शविलेले पदनाम व मुदतवाढ देण्यात आलेल्या शासन निर्णयात दर्शविलेले पदनाम एकच असावे. एकाच कर्मचाऱ्याचे वेगवेगळ्या ठिकाणी वेगवेगळे पदनाम दर्शविले नसल्याची खात्री करावी.
१३) कर्मचाऱ्याची एका कार्यालयातून दुसऱ्या कार्यालयात बदली झाली असल्यास बदली आदेशाची प्रत, बदलीच्या पदावर रुजू झाल्याचा दिनांक आगमन, निर्गमन अहवाल याची माहिती प्रस्तावासोबत सादर करावी.
१४) वगळावयाच्या पदांचे कार्यालय एका ठिकाणाहून दुसऱ्या ठिकाणी स्थलांतरीत झाले असल्यास, मुख्यालयात बदल झालेला असल्यास, अथवा बांधकाम प्रकारातून सिंचन
पृष्ठ ३ पैकी २
# Page 3
शासन परिपत्रक क्रमांकः सेवार्थ २०२२/(प्र.क्र.७३/२०२२)/आ(क्षेप्र)
प्रकारात रुपांतर झालेले असल्यास त्यासंबंधीचा शासन निर्णय प्रस्तावासोबत जोडण्यात यावा.
१५) नियत अस्थायी/रुपांतरित अस्थायी आस्थापनेवरील पदांना ज्या शासन निर्णयान्वये वगळण्यात आले आहे, तो शासन आदेश क्षेत्रिय कार्यालयाने त्यांच्या Assistant login Id वरुन सेवार्थ प्रणालीतील GR Master मध्ये upload करावा.
१६) प्रस्तावात नमूद केलेला Scheme Code प्रत्यक्षात सेवार्थ प्रणालीत कार्यान्वित (Activate) झालेला असणे आवश्यक आहे. कार्यान्वित झालेला नसल्यास लेखा व कोषागारे संचालनालयाकडून कार्यान्वित करुन घेण्यात यावा.
३. नियोजन विभागाच्या दि. २६/०४/२०२१ च्या परिपत्रकानुसार पदे वगळण्याची कार्यवाही विहित कालमर्यादेत करावयाची आहे. यास्तव पदे वगळण्याबाबतचा प्रस्ताव शासनास सादर करताना उपरोक्त सुचनांचे तंतोतंत पालन करण्यात यावे. वरील सुचनांचे पालन न केल्यामुळे अधिकारी/ कर्मचाऱ्यांची पदे सेवार्थ प्रणालीतून वगळण्यास विलंब झाल्यास त्याची सर्वस्वी जबाबदारी संबंधित क्षेत्रिय कार्यालयाची, संबंधित आहरण व संवितरण अधिकारी यांची व त्यांच्या वरिष्ठ नियंत्रक कार्यालयाची राहील.
४. सदर शासन परिपत्रक आपल्या अधिनस्त कार्यरत आस्थापनाविषयक बाबी हाताळणा-या सर्व संबंधितांच्या निदर्शनास आणून देण्याची जबाबदारी संबंधित कार्यालय प्रमुखांची राहील.