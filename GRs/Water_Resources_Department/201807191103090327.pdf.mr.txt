# Page 1
लपा तलाव सोनुर्ले, ता.शाहुवाडी, जि. कोल्हापूर, या योजनेस प्रथम सुधारित प्रशासकिय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांकः सुप्रमा २०१७/(२२९/२०१७) लपा-१
मंत्रालय, मुंबई - ४०० ०३२.
दिनांक : १९ जुलै, २०१८
पहावे १) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र.
मकृखोविमं-३/(१७२/२०१७)/प्रशा.३/४३२० दि.०९/१०/२०१७ २) वित्त विभाग, मंत्रालय, मुंबई - ३२ यांचे पत्र क्रमांक व्यअस-२०१८/प्र.क्र.४३/अर्थसं-२ दिनांक १६/०५/२०१८.
प्रस्तावना लपा तलाव सोनुर्ले, ता.शाहुवाडी, जि. कोल्हापूर या योजनेस महाराष्ट्र कृष्णा खोरे विकास महामंडळ निर्णय क्र.२२०००/(८६४/२०००)/सुप्रमा/लपा-२/१०८६९ दि.०८/११/२००० अन्वये एकूण रु.७७२.२० लक्ष किंमतीस प्रशासकीय मान्यता प्रदान करण्यात आली होती. हा प्रशासकीय मान्यतेचा प्रस्ताव तयार करतांना सन १९९९-२००० च्या दरसूचीप्रमाणे दर वापरण्यात आले होते. मध्यंतरीच्या काळात योजनेच्या खर्चात दरसूचीतील फरकामुळे, जास्त दराची निविदा स्वीकृती, भूसंपादनातील वाढ, संकल्पचित्रातील बदल, इतर कारणे (नविन/वगळलेल्या तरतुदी/ इतर वाढ) तसेच अनुषंगिक खर्चातील वाढ या कारणांमुळे वाढ होत असल्यामुळे योजनेस प्रथम सुधारित प्रशासकीय मान्यता प्रदान करणे आवश्यक झाले आहे.
शासन निर्णय आता या निर्णयान्वये लपा तलाव सोनुर्ले, ता.शाहुवाडी, जि. कोल्हापूर, या योजनेचा एकूण अंदाजित खर्च रुपये ४६६४.०२ लक्ष (अक्षरी रुपये शेहेचाळीस कोटी चौसष्ट लाख दोन हजार फक्त) या किंमतीस सुधारीत प्रशासकीय मान्यता सन २०१६-२०१७ च्या दरसूचीनुसार प्रदान करण्यात येत आहे. (कामासाठी एकूण रूपये ४१४१.९३ लक्ष व अनुषंगिक खर्चासाठी रूपये ५२२.०९ लक्ष ). उपशिर्षवार तरतुदींचा गोषवारा सोबत परिशिष्टामध्ये जोडला आहे.
सदर प्रथम सुधारित प्रशासकीय मान्यता खालील अटींच्या अधीन राहून देण्यात येत आहे.
१) सदर प्रकल्पाच्या प्रस्तावित प्रथम सुधारित प्रशासकिय मान्यतेमध्ये अंतर्भूत किंमतीला तांत्रिक मान्यता प्राप्त करून घ्यावी.
२) या प्रकल्पाबाबत चालु असलेल्या अथवा प्रस्तावित विभागिय चौकशीची कार्यवाही पुढे चालू ठेवावी.
प्रथम सुधारित प्रशासकीय मान्यता देण्याच्या निर्णयामुळे सध्या सुरू असलेल्या अथवा भविष्यात उद्भवणाऱ्या विभागीय चौकशीच्या कार्यवाहीस कोणतीही बाधा पोहचणार नाही.
३) सदर योजनेसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्तीय अधिकार मर्यादा, विहित केलेली निविदा कार्यपद्धती याची काटेकोरपणे अंबलबजावणी करण्यात यावी.
४) संपूर्ण प्रकल्प हा प्रस्तावित प्रथम सुधारित प्रशासकीय मान्यता किंमतीच्या मर्यादेत पूर्ण करावा.
# Page 2
शासन निर्णय क्रमांकः सुप्रमा २०१७/(२२९/२०१७) लपा-१
५) सदर सुधारित प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर झालेल्या अनियमिततेस मान्यता आहे असे गृहित धरता येणार नाही. सदर सुधारित प्रशासकिय मान्यता देणेपूर्वी अथवा नंतरही या कामावर कोणतीही अनियमितता झालेली असल्यास अथवा आढळल्यास ही सुधारित प्रशासकिय मान्यता दिल्याने ती नियमीत झालेली आहे असे गृहीत धरता येणार नाही.
६) प्रकल्पाचे काम २ वर्षांमध्ये पूर्ण करून प्रकल्पाचा पूर्णत्व अहवाल शासन मान्यतेसाठी सादर करणेत यावा.
हा शासन निर्णय नियोजन विभागाच्या अनौपचारीक संदर्भ क्र.४९/ का-१४३४ दि. १९/०३/२०१८ अन्वये दिलेल्या सहमतीने तसेच वित्त विभागाच्या अनौपचारीक संदर्भ क्र.६४/ व्यय-१२ दि. २३/०३/२०१८ अन्वये दिलेल्या सहमतीने व व्यय अग्रक्रम समितीच्या दिनांक १६ मे, २०१८ रोजी झालेल्या बैठकीत “सदरचा प्रस्ताव मान्य करण्यात आला आहे.” व संदर्भ क्रमांक २ नुसार याबाबतच्या निर्गमित केलेल्या इतिवृत्तानुसार निर्गमित करण्यात येत आहे.
या योजनेच्या कामावरील खर्च मागणी क्र. आय ५ प्रधान लेखाशिर्ष,"४७०२ लहान पाटबंधाऱ्यावरील भांडवली खर्च, १९०, सार्वजनिक क्षेत्रातील व इतर उपक्रमांना कर्जे, (००), (००) (०१) महाराष्ट्र कृष्णा खोरे विकास महामंडळास भागभांडवली अंशदान (लहान पाटबंधारे) (उर्वरित महाराष्ट्र) (कार्यक्रम),५४-गुंतवणुका (४७०२ ४७९४)” या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
या योजनेस प्रदान करण्यात आलेली सुधारित प्रशासकिय मान्यता (१८३/२०१८) अनुक्रमांकावर नोंदण्यात आली आहे.
# Page 3