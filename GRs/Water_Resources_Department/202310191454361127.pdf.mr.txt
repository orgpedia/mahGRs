# Page 1
महाराष्ट्र राज्याचे चर योजना मापदंड व कार्यपध्दती धोरण ठरविण्याकरिता आंतरविभागीय अभ्यासगटाच्या स्थापनेस मुदतवाढ देणेबाबत.
महाराष्ट्र शासन
जलसंपदा विभाग,
शासन निर्णय क्रमांक : लाक्षेवि-२०१७/प्र.क्र.३६२/२०१७/लाक्षेवि (कामे)
मादाम कामा रोड, हुतात्मा राजगुरू चौक,
मंत्रालय, मुंबई : ४०० ०३२.
दिनांक : १९ ऑक्टोबर, २०२३.
वाचा :– १) शासन निर्णय, क्र.लाक्षेवि-२०१७/प्र.क्र.३६२/२०१७/लाक्षेवि (कामे), दि.२५.०५.२०२२ २) शासन शुध्दीपत्रक क्र.लाक्षेवि-२०१७/प्र.क्र.३६२/२०१७/लाक्षेवि (कामे), दि.१४.१२.२०२२ ३) अधीक्षक अभियंता व संचालक, पाटबंधारे संशोधन व विकास संचालनालय, पुणे यांचे
पत्र क्र.पासंविसं/प्रशा-१/तांशा-१/४८७/२०२३ दि.२२/०२/२०२३
४) शासन निर्णय, क्र.लाक्षेवि-२०१७/प्र.क्र.३६२/२०१७/लाक्षेवि (कामे), दि.१७.०४.२०२३
५) अधीक्षक अभियंता व संचालक, पाटबंधारे संशोधन व विकास संचालनालय, पुणे यांचे
पत्र क्र.पासंविसं/प्रशा-१/तांशा-१/२०३०/२०२३ दि.१२/०७/२०२३
प्रस्तावना :
पाणथळ/खराबा क्षेत्र निर्मुलनाचे काम जलसंपदा विभाग, कृषी विभाग, मृद व जलसंधारण विभाग व रोजगार हमी योजना विभाग या चार विभागांमार्फत केले जाते. यास्तव एकसारखे काम करणारे सर्व शासकीय विभागांनी समानरित्या कामे करावी. यास्तव नियोजन व वित्त विभागाची सहमती, चारही विभागांनी एकत्रितरित्या परामर्श करुन “चर योजना मापदंड व कार्यपध्दती धोरण” अंतीम करण्यासाठी संदर्भाधिन दिनांक २५.०५.२०२२ रोजीच्या शासन निर्णयान्वये अपर मुख्य सचिव, जलसंपदा विभाग यांचे अध्यक्षतेखाली अभ्यासगट गठीत करण्यात आलेला आहे. या अभ्यासगटाने आपला अहवाल दिनांक २५.०८.२०२२ रोजी अपर मुख्य सचिव, जलसंपदा विभाग यांचेकडे सादर करावा असा निर्णय घेण्यात आला होता. तथापि, नमुना अंदाजपत्रकाप्रमाणे प्रस्तावित मापदंडासाठी सविस्तर अंदाजपत्रके तयार करणे, सदर अंदाजपत्रके तयार करुन कृषी विभाग, मृद व जलसंधारण विभाग व रोजगार हमी योजना विभाग यांना अभिप्रायासाठी सादर करणे तसेच सर्व संबंधित विभागांकडून अभिप्राय प्राप्त होताच जलसंपदा विभागांतर्गत क्षारपड क्षेत्र निर्मुलनाकरिता मापदंड निश्चित करुन पुनश्च: अभ्यासगटाची बैठक आयोजित करणे याकरिता दिलेल्या मुदतीत काम करणे अशक्य असल्याने, सदर अभ्यासगटास शासन निर्णय दिनांक १७.०४.२०२३ अन्वये दिनांक २५.०२.२०२३ या तारखेपासून पुढे ३ महिन्यांची मुदतवाढ देण्यात आली होती. तथापि, कृषी विभाग, मृद व जलसंधारण विभाग व रोजगार हमी योजना विभाग या विभागाकडून प्राप्त अहवालाचा अभ्यास करण्यास थोडा कालावधी लागणार असल्याने सदर अभ्यासगटास आणखी मुदतवाढ देण्याबाबतची बाब शासनाच्या विचाराधीन आहे. त्याबाबत शासन पुढीलप्रमाणे निर्णय घेत आहे.
शासन निर्णय : महाराष्ट्र राज्याचे चर योजना मापदंड व कार्यपध्दती धोरण ठरविण्याकरिता दिनांक २५.०५.२०२२ रोजीच्या
शासन निर्णयान्वये आंतरविभागीय अभ्यासगटाची स्थापना करण्यात आली असून सदर समितीस अहवाल सादर करण्यास ३ महिन्यांची मुदत देण्यात आली होती. तदनंतर दिनांक १४.१२.२०२२ च्या शासन शुध्दीपत्रकान्वये शासनास
# Page 2
शासन निर्णय क्रमांकः लाक्षेवि-२०१७/प्र.क्र.३६२/२०१७/लाक्षेवि (कामे)
अहवाल सादर करण्यास ६ महिन्यांची मुदतवाढ देण्यात आली होती. तदनंतर दिनांक १७.०४.२०२३ च्या शासन निर्णयान्वये शासनास अहवाल सादर करण्यास ३ महिन्यांची मुदतवाढ देण्यात आली होती. सदर मुदत दिनांक २५.०५.२०२३ रोजी संपुष्टात आली आहे. मात्र, पाटबंधारे संशोधन व विकास संचालनालय, पुणे यांनी दिनांक १२.०७.२०२३ च्या पत्रान्वये, कृषी विभाग, मृद व जलसंधारण विभाग व रोजगार हमी योजना विभाग या विभागांकडून प्राप्त अहवालाचा अभ्यास करण्यास काही कालावधी लागणार असल्याबाबत कळविले आहे. यास्तव सदर अभ्यासगटास शासनास अहवाल सादर करण्याच्या दि.२५.०५.२०२३ या दिनांकापासून पुढे दि.३०.१२.२०२३ पर्यंत मुदतवाढ देण्यात येत आहे.