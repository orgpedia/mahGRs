# Page 1
-------------------------------------
| पुनंद प्रकल्प ता. कळवण जि. नाशिक |
| अंतर्गत चणकापूर उजवा कालव्याची |
| वहन क्षमता वाढविणेच्या कामाच्या |
| अंदाजपत्रकास विशेष दुरुस्ती अंतर्गत |
| प्रशासकीय मान्यता. |
-------------------------------------
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२४/ (प्र.क्र.४२८/२०२४)/ सिंव्य(कामे)
मंत्रालय, मुंबई-४०००३२
दिनांक : १५ ऑक्टोबर, २०२४
वाचा :- १. कार्यकारी संचालक, तापी पाटबंधारे विकास महामंडळ जळगांव यांचे पत्र क्र.कासं/
तापाविम/प्रशा-४/२८२६,दि ०६/०८/२०२४
२. शासन निर्णय - २०१७/५६६/१७/सिंव्य (कामे), दि.३१/०८/२०१८.
३. शासन निर्णय - २०१८/५५१/१७/सिंव्य (कामे), दि.२७/११/२०१८.
४. शासन निर्णय - २०१३/७८५/१३/ सिंव्य (कामे), दि. १/८/२०१९.
५. शासन परिपत्रक- प्रमा- २०१३/७८५/१३/ सिंव्य (कामे), दि.१६/९/२०२१.
६. शासन परिपत्रक क्र-प्रमा २०१३/(७८५/१३)/ सिंव्य (कामे), दि १/१/२०१५.
७. शासन निर्णय क्रमांक संकिर्ण-२०२२/प्र.क्र.५१६/२०२२/सिंव्य(कामे) दिनांक १४/०३/२०२३.
प्रस्तावना :-
पुनंद प्रकल्पांतर्गत अंतर्भूत असलेला व अस्तित्वातील चणकापूर धरणापासून
चणकापूर उजवा कालवा काढण्यात आला असून त्याची लांबी ३८.२१ कि.मी. इतकी आहे. या
कालव्याचा शेवट अस्तित्वातील रामेश्वर ल. पा. तलावाच्या कोलती नाल्यात करण्यात आला आहे.
त्याद्वारे कळवण व देवळा तालुक्यातील ७८७४ हे. सिंचन प्रस्तावीत आहे. तसेच अस्तित्वातील रामेश्वर
ल. पा. तलावातून ३५.९० की मी लांबीचा चणकापूर उजवा वाढ़ीव कालवा काढण्यात आलेला आहे.
या वाढीव कालव्याद्वारे भौगोलीक परिस्थिती नुसार एकूण देवळा व मालेगाव व देवळा तालुक्यातील
२ ल.पा. तलाव, २३ पाझर तलाव व ११ को. प. बंधारे त्यांच्या ५० % क्षमतेपयंत चणकापूर धरणातील
पुर पाण्याने भरण्याचे प्रस्तावीत आहे. पुंनद प्रकल्पाच्या मंजूर प्रकल्प अहवालानुसार चणकापूर
उजवा कालव्याच्या मुखाशी १७६.०० घ.फु.प्रती सेकंद इतकी वहनक्षमता असून पुच्छ ठिकाणी
रामेश्वर तलावाजवळ ७५ घ.फु. प्रती सेकंद इतकी आहे. रामेश्वर तलावाची साठवण क्षमता ७६
दलघफु इतकी आहे.
# Page 2
चणकापूर उजवा कालव्याचे काम सन १९९५-९६ ते २००० या कालावधीत पुर्ण करण्यात आले
आहे. आणि सन २००० पासुन सदर कालवा सिंचनाच्या व पुर पाण्याने प्रवाहीत होत आहे. तथापी
बहुतांशी कालवा डोंगरालगत असल्याने व सतत वापरामुळे सद्यःस्थितीत कालव्यावरील भरावाची
माथा पातळी संकल्पीत माथापातळीपेक्षा कमी आढळतात. चणकापूर उजवा कालवा व त्यापुढील
वाढीव कालव्याद्वारे चणकापूर धरणाच्या सांडव्यावरुन वाहणाऱ्या पावसाळयातील ओव्हरफ्लोच्या
पाण्याने देवळा व मालेगाव या दुष्ट्काळी तालुक्यातील विविध तलाव हे सांडव्यावरुन वाहणा-या
ओव्हरफ्लोचा कालावधी कमी झाल्याने पूर्ण क्षमतेने भरण्यास अडचणी येतात. या भागातील
पर्जन्यमान कमी असल्याने पावसाळयात सदर तलाव भरण्यास पाण्याची टंचाईची तिव्रता काही अंशी
कमी होऊन सिंचनासाठी व पिण्याच्या पाण्यासाठी पाणी उपलब्ध होऊ शकेल या उद्देशाने या
कालव्याची वहनक्षमता वाढवावी जेणेकरुन कमी कालावधीत तलाव भरणे शक्य होईल .
या पार्श्वभूमीवर पुनंद प्रकल्प ता. कळवण जि. नाशिक अंतर्गत चणकापूर उजवा कालव्याची
वहन क्षमता वाढविणेच्या कामाच्या अंदाजपत्रकास विशेष दुरुस्ती अंतर्गत प्रशासकीय मान्यता
देण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे.
शासन निर्णय :-
पुनंद प्रकल्प ता. कळवण जि. नाशिक अंतर्गत चणकापूर उजवा कालव्याची वहन क्षमता
वाढविणेच्या कामास विशेष दुरुस्ती अंतर्गत रु.९,९९,२३,६२५/-(नऊ कोटी नव्व्याण्णव लक्ष तेवीस
हजार सहाशे पंचवीस फक्त) एवढ्या खर्चाचा प्रस्तावास खालील अटीच्या अधीन राहून सोबत च्या
प्रपत्रानुसार प्रशासकीय मान्यता प्रदान करण्यात येत आहे
१)तांत्रिक मान्यता, निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत
खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक
राहिल.
२)प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम
साहित्याचा पूर्ण वापर करुन बचत साधावी.
३)सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय
मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४)सदर दुरूस्ती काम सुरु करण्यापूर्वी प्रकल्पाच्या लाभक्षेत्रांतर्गत पाणी वापर संस्था स्थापित
करून काम पूर्ण झाल्यानंतर लाभक्षेत्र हस्तांतरीत करणेची संपूर्ण जबाबदारी क्षेत्रिय
अधिका-यांची राहील.
५)सदर कामाच्या सुधारित किंमतीस नियामक मंडळाच्या पुढील बैठकीत मंजूरी घ्यावी.
६)प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय
स्तरावरील निर्णयास मान्यता गृहीत धरली जाणार नाही.
# Page 3
७)सदर दुरुस्ती काम पूर्ण झाल्यानंतर ७८७४ हे सिंचन क्षेत्र पुनस्र्थापित करण्याची संपूर्ण
जबाबदारी क्षेत्रीय कार्यकारी अभियंता यांची राहील.
८)प्रत्यक्ष काम सुरु करण्यापूर्वी कालव्याच्या सुधारित काटछेदास व सुधारित संकल्पनास
सक्षम स्तरावर मान्यता घेण्यात यावी.
९)कालवा अस्तरीकरणासाठी CNS किंवा Concrete Lining यापैकी तांत्रिक दृष्ट्ट्या योग्य
पर्यायाची निवड तांत्रीक मान्यतेपूर्वी करणेची दक्षता क्षेत्रीय मुख्य अभियंता यांनी घ्यावी.
प्रस्तावित कामासाठी होणारा खर्च ४७०० मोठे पाटबंधारे प्रकल्प यावरील भांडवली खर्च, ८०-
सर्वसाधारण, १९०-सार्वजनिक क्षेत्रातील व इतर उपक्रमातील गुंतवणुका विशेष दुरूस्ती/विस्तार व
सुधारणा कार्यक्रमा अंतर्गत भाग भांडवली अंशदान, (०४)(०४)तापी पाटबंधारे विकास महामंडळास
भाग भांडवली अंशदान (कार्यक्रम) (४७०० ०२५६) (योजनांतर्गत) ५४ गुंतवणुका या लेखाशिर्षा खाली
टाकुन मंजुर अनुदानातुन भागवावा.
नियोजन विभागाच्या अनैापचारीक संदर्भ क्र. २८३/२०२४/कार्या-१४३४, दि. ०२/०९/२०२४
व वित्त विभागाच्या अनौपचारीक संदर्भ क्र. ४००/२०२४/व्यय-१२, दि. २७/०९/२०२४ नुसार हा
शासन निर्णय निर्गमित करण्यात येत आहे.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवही
मध्ये क्र. ३३ सन २०२४-२५ मध्ये नोंदविण्यात आलेली आहे.
सदर शासन निर्णय संकेतस्थळावर www.maharashtra.gov.in उपलब्ध करण्यात आला
# Page 4
# Page 5