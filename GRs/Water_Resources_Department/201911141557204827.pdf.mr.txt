# Page 1
को.प.बंधारा तारापूर (सुस्ते), ता. पंढरपूर जि. सोलापूर, या योजनेस देण्यात आलेली प्रशासकीय मान्यता रद्द करणेबाबत
महाराष्ट्र शासन
जलसंपदा विभाग
शासन निर्णय क्रमांक: संकीर्ण २०१७/(२८३/२०१७)/ लपा-१
मंत्रालय, मुंबई ४०० ०३२.
दिनांक: १४ नोव्हेंबर, २०१९
संदर्भ: १) शासन निर्णय क्र. कोपबं ४८७/१२८६/२१८/८७/लपा१, दिनांक १४/०२/१९८९ २) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे जा.क्र.मकृखोविमं-०९/(१०६/२०१७)/प्रशा-७/५१९३, दि.०६/१२/२०१७ चे पत्र.
प्रस्तावना: को. प. बंधारा तारापूर (सुस्ते), ता. पंढरपूर जि. सोलापूर, या योजनेस संदर्भ क्र. १ येथील शासन निर्णयान्वये रु. ८७.२४ लक्ष इतक्या किंमतीस मूळ प्रशासकीय मान्यता प्रदान करण्यात आली होती. संदर्भाधीन पत्र क्र. २ नुसार महाराष्ट्र कृष्णा खोरे विकास महामंडळ, पुणे यांच्या नियामक मंडळाच्या ९४ व्या बैठकीत झालेल्या ठराव क्र. ९४/२६ च्या अनुषंगाने को. प. बंधारा तारापूर सुस्ते, ता. पंढरपूर जि. सोलापूर या प्रकल्पाचे सिंचनक्षेत्र प्रशासकीय मान्यतेच्या तुलनेत २० टक्केपेक्षा अधिक कमी होत असून सदर प्रकल्प तांत्रिकदृष्ट्या व आर्थिकदृष्ट्या प्रचलित मापदंडात बसत नसल्याने या योजनेस देण्यात आलेली प्रशासकीय मान्यता रद्द करणेबाबतचा प्रस्ताव शासनास सादर करण्यात आला होता. सदर प्रस्तावासंदर्भात शासनाने पुढीलप्रमाणे निर्णय घेतला आहे.
शासन निर्णय: उपरोक्त वस्तुस्थिती विचारात घेता शासनाने आता को प. बंधारा तारापूर (सुस्ते), ता. पंढरपूर जि.सोलापूर, या योजनेस संदर्भ क्र. १ च्या शासन निर्णयान्वये दिलेली प्रशासकिय मान्यता या शासन निर्णयाद्वारे रद्द करण्यात येत आहे. या योजनेचे लेखे बंद करण्यात यावे तसेच या प्रशासकिय मान्यतेअंतर्गत यापुढे कुठलाही खर्च करण्यात येवू नये.
# Page 2