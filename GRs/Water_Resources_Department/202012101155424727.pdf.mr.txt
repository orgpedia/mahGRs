# Page 1
नदीजोड प्रकल्प समन्वय कक्ष, नाशिक स्थापन करण्याबाबत...
महाराष्ट्र शासन
जलसंपदा विभाग
शासन निर्णय क्रमांक :- आढावा २०२०/प्र.क्र.८७/आस्था.(पुनर्रचना) हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२.
दिनांक :- १० डिसेंबर, २०२०.
वाचा :- शासन निर्णय, जलसंपदा विभाग, क्र. संकीर्ण २०१९/(७५/२०१९)/जसंअ, दिनांक १९.०९.२०१९.
प्रस्तावना :
संदर्भाधिन शासन निर्णयान्वये दुष्काळग्रस्त मराठवाड्यासाठी कोकणामधून पाणी
वळविण्यासाठीच्या योजनांना तत्वत: मान्यता देण्यात आली असून त्यानुसार आंतरराज्यीय
दमणगंगा-पिंजाळ नदीजोड प्रकल्प व राज्यांतर्गत नार-पार - गिरणा, पार-गोदावरी,
दमणगंगा-वैतरणा-गोदावरी व दमणगंगा- एकदरे - गोदावरी इ. नदीजोड प्रकल्प राज्यांतर्गत
प्रकल्प म्हणून राबविण्याबाबत निदेश देण्यात आले आहेत. तसेच भविष्यकालीन प्रवाही
वळण योजना (अंबाड, चिमणपाडा, कळमुस्ते, अंबोली वेंळुजे, कापवाडी, हिवरा, सामरद,
तोलारखिंड, खिरेश्वर, सादडा घाट व पाथरघाट) व प्रस्तावित नदी जोड प्रकल्प
(नार-पार-गिरणा, दमणगंगा गोदावरी (एकदरे), पार-गोदावरी, दमणगंगा- वैतरणा-कडवा
देवनदी) या प्रकल्पांच्या एकत्रित व एकसूत्रीय अंमलबजावणीसाठी थेट शासनांतर्गत स्वतंत्र
मुख्य अभियंता, नदीजोड प्रकल्प हे पद निर्माण करण्याची बाब शासनाच्या विचाराधिन आहे.
तथापि, त्यासाठी काही कालावधी लागणार असल्याने तात्पुरती व्यवस्था म्हणून नदीजोड
प्रकल्प समन्वय कक्ष स्थापन करण्याची बाब शासनाच्या विचाराधीन होती. यानुषंगाने शासन
पुढील प्रमाणे निर्णय घेत आहे.
शासन निर्णय :
राज्यातील विशेषत: नाशिक व औरंगाबाद विभागातील पाणी टंचाई समस्या विचारात घेता, नदीजोड प्रकल्पाच्या कामांसाठी स्वतंत्र पदनिर्मिती होईपर्यंत सदर प्रकल्पांचे सविस्तर प्रकल्प अहवाल (DPR) तयार होऊन प्रशासकीय मान्यता मिळेपर्यंत तात्पुरती व्यवस्था म्हणून नदीजोड प्रकल्प समन्वय कक्ष, नाशिक स्थापन करण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः आढावा २०२०/प्र.क्र.८७/आस्था.(पुनर्रचना)
२. नदीजोड प्रकल्प समन्वय कक्ष, नाशिक हा कक्ष नाशिक मुख्यालयी मुख्य अभियंता, उत्तर महाराष्ट्र प्रदेश, जलसंपदा विभाग, नाशिक यांच्या कार्यालयांतर्गत कार्यान्वित करण्यात येत आहे. सदर कक्षाची रचना पुढीलप्रमाणे राहील :
------------------------------------------------------------------------------------------------------------------------------------------------------------------
| अ. क्र | नदीजोड प्रकल्प समन्वय कक्ष, नाशिक या कक्षासाठी नियुक्त करण्यात येणाऱ्या अधिकाऱ्यांचे पदनाम | सद्य:स्थितीत काम पाहणाऱ्या अधिकाऱ्याचे पदनाम व कार्यालयाचे नाव |
| १ | मुख्य अभियंता (नदीजोड प्रकल्प समन्वय), नाशिक. | मुख्य अभियंता, उत्तर महाराष्ट्र प्रदेश, जलसंपदा विभाग, नाशिक. |
|  | अधीक्षक अभियंता, वळण योजना गोदावरी खोरे, नाशिक. | अधीक्षक अभियंता, उपसा सिंचन योजना, मध्यवर्ती संकल्पचित्र संघटना, नाशिक. |
|  | अधीक्षक अभियंता, वळण योजना तापी खोरे, नाशिक. | अधीक्षक अभियंता, धुळे पाटबंधारे प्रकल्प मंडळ, धुळे. |
|  | कार्यकारी अभियंता, वळण योजना गोदावरी खोरे, नाशिक. | कार्यकारी अभियंता, नांदूर मधमेश्वर प्रकल्प विभाग, नाशिक. |
| ५ | कार्यकारी अभियंता, वळण योजना तापी खोरे, नाशिक. | कार्यकारी अभियंता, गिरणा नदी खोरे प्रकल्प विभाग, नाशिक. |
------------------------------------------------------------------------------------------------------------------------------------------------------------------
सदर कक्षासाठी आवश्यक असलेले उपअभियंता व इतर कर्मचारीवृंद यांच्या सेवा उपलब्ध करण्याबाबतची कार्यवाही मुख्य अभियंता, उत्तर महाराष्ट्र प्रदेश, जलसंपदा विभाग, नाशिक यांनी त्यांच्या स्तरावर करण्याचे प्रस्तावित करण्यात येत आहे.
३. नदीजोड प्रकल्प समन्वय कक्ष, नाशिक या कक्षाची कार्यकक्षा खालीलप्रमाणे राहील :
१) प्रगतीपथावरील वळण योजनांच्या कामकाजाचा वेळोवेळी आढावा घेऊन त्यामध्ये येणाऱ्या अडचणी तसेच कार्यान्वितीचा प्रगती अहवाल शासनास वेळोवेळी अवगत करणे, कामे विहित वेळेत पूर्ण होण्यासाठी विविध यंत्रणांशी (मध्यवर्ती संकल्पचित्र संघटना, जलविज्ञान व धरण सुरक्षितता, राज्यस्तरीय तांत्रिक सल्लागार समिती, संबंधित महामंडळे, महसूल यंत्रणा ) समन्वय साधणे व याबाबत केलेल्या प्रगतीचा अहवाल शासनास वेळोवेळी सादर करण्यात यावा.
२) ज्या नदीजोड उपसा प्रकल्पांचा सविस्तर प्रकल्प अहवाल (DPR) तयार करण्याचे काम महामंडळांतर्गत विविध विभागांमार्फत सुरु आहे, त्या कामांचा आढावा घेवून त्याचे सविस्तर प्रकल्प अहवाल राज्यस्तरीय तांत्रिक सल्लागार समितीमार्फत शासनाकडे प्राधान्याने सादर होतील याची सुनिश्चिती करण्यासाठी समन्वय साधणे (क्षेत्रीय संघटना, संकल्पचित्र संघटना, नियोजन जलविज्ञान, राज्य तांत्रिक सल्लागार समिती, महामंडळे) आणि याबाबत अहवाल शासनास वेळोवेळी सादर करणे.
पृष्ठ ४ पैकी २
# Page 3
शासन निर्णय क्रमांकः आढावा २०२०/प्र.क्र.८७/आस्था.(पुनर्रचना)
३) भविष्यकालीन उपसा वळण योजनांबाबत प्रकल्प अहवाल तयार करण्यासाठी आवश्यक सर्वेक्षण अन्वेषण कामांची अभिकरणे निश्चित करण्यासाठी संबंधित मुख्य अभियंतांमार्फत होत असलेल्या कार्यवाहीचा आढावा घेऊन शासनास अहवाल सादर करणे.
४) सदर वळण योजनांच्या कामांमध्ये लागणाऱ्या विविध वैधानिक मंजुरी मिळविण्यासाठी करण्यात येत असलेल्या कार्यवाहीचा आढावा घेऊन शासनास अहवाल सादर करणे.
४. नदीजोड प्रकल्प समन्वय कक्ष थेट शासनाच्या नियंत्रणाखाली काम करेल. तसेच, मंत्रालयीन स्तरावर या कामाचे समन्वय योग्य प्रकारे होण्यासाठी उप सचिव (जस) हे नोडल
अधिकारी म्हणून स्वत:चा कार्यभार सांभाळून काम पाहतील.
५. उपरोक्त परि.२ मधील तक्त्यात नमूद कक्षामधील अधिकाऱ्यांनी सध्या कार्यरत असलेल्या पदाचा कार्यभार सांभाळून परि. ३ मध्ये नमूद केल्यानुसार सदर कक्षातील कामे करुन त्याबाबतचा प्रगती अहवाल दर पंधरा दिवसांनी नोडल अधिकारी यांना सादर करणे आवश्यक राहील.
६. नदीजोड प्रकल्प समन्वय कक्ष, नाशिक हा कक्ष मुख्य अभियंता, उत्तर महाराष्ट्र प्रदेश, जलसंपदा विभाग, नाशिक या कार्यालयांतर्गत दिनांक ११/१२/२०२० पासून कार्यान्वित होईल, यादृष्टीने मुख्य अभियंता ( नदीजोड प्रकल्प समन्वय) यांनी आवश्यक ती सर्व कार्यवाही तत्काळ करावी.
# Page 4