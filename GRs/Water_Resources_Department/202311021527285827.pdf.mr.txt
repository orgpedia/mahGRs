# Page 1
जायकवाडी प्रकल्प टप्पा-२, ता. माजलगाव, जि. बीड या प्रकल्पाच्या रु. ५३६.६१ कोटी रकमेच्या अधिक्य टिप्पणीस मान्यता देणेबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०२२/७६०/प्र.क्र.२४१/मोप्र-२
मंत्रालय विस्तार, मुंबई-४०००३२.
दिनांक : ०२ नोव्हेंबर, २०२३
पहावे :गोदावरी मराठवाडा पाटबंधारे विकास महामंडळ, औरंगाबाद यांचे पत्र जा.क्र.६५२१/, दि. १८.०७.२०२२.
प्रस्तावना :
जायकवाडी प्रकल्प अंतर्गत दोन टप्प्यांमध्ये कामांचे नियोजन करण्यात आलेले आहे.
जायकवाडी प्रकल्प टप्पा-१ या मोठ्या पाटबंधारे प्रकल्पांतर्गत १. जायकवाडी धरण, २.जायकवाडी प्रकल्पाचा २०८ कि.मी. लांबीचा पैठण डावा कालवा, त्यावरील शाखा कालवे, वितरिका, उप व लघु वितरिका या घटकांचा समावेश आहे.
जायकवाडी प्रकल्प टप्पा-१ अंतर्गत पैठण धरण, पैठण डावा कालवा कि.मी. ० ते २०८ व त्यावरील शाखा कालवे, वितरीका उप व लघुवितरीका यांचे कामे पूर्ण झालेले आहेत. पैठण धरण व पैठण डावा कालवा यांची मूळ बांधकामे १९७६ मध्ये झालेली आहेत.
पैठण डाव्या कालव्यावरील मुख्य कालव्याची एकूण लांबी २०८ कि. मी. असून ५ - शाखा कालवा यांची लांबी ८९ कि.मी. आहे. यावर प्रकल्पीय सिंचन क्षेत्र १,४१,६४० हेक्टर (औरंगाबाद ७,६२० हेक्टर, जालना - ३६,८५० हेक्टर, परभणी - ९७,१७० हेक्टर अशी आहे) आहे.
जायकवाडी प्रकल्प टप्पा-२ या प्रकल्पांतर्गत जायकवाडी प्रकल्पाचा १३२ कि.मी. लांबीचा पैठण उजवा कालवा, गोदावरी नदीची उपनदी सिंदफणा नदीवर माजलगाव धरण व १४८ कि.मी. लांबीचा माजलगाव उजवा कालवा या तीन प्रमुख घटकांचा समावेश असून गोदावरी मराठवाडा पाटबंधारे विकास महामंडळाच्या सर्वसाधारण प्रदेशामध्ये आहे.
सदर प्रकल्पाद्वारे पैठण उजवा कालव्याद्वारे औरंगाबाद (१,७३२ हे.), अहमदनगर (१,६९० हे.) व बीड (३८,२६० हे.) एकूण ४१,६८२ हे. व माजलगाव उजवा कालव्याद्वारे बीड (२९, १०५ हे), परभणी (४४,४०८ हे.) व नांदेड (११,३३७ हे.) एकूण ८४,८५० हे. या पाच जिल्ह्यातील एकूण १,२६,५३२ हेक्टर क्षेत्राला सिंचनाचा लाभ मिळणार आहे.
प्रकल्पाची मंजुर सुप्रमा किंमत रु.२२१६.३५ कोटी असून जुलै २०२३ अखेर रु.१७४४.२९ कोटी खर्च झालेला आहे. त्यामुळे सद्यस्थितीत प्रकल्पाचा सुप्रमा करण्याची तात्काळ आवश्यकता नसून प्रस्ताव तयार करण्यासाठी काही अवधी लागणार असल्याने जायकवाडी प्रकल्प टप्पा-२, ता.माजलगाव जि.बीड प्रकल्पातंर्गत पैठण उजवा कालवा कि.मी. ० ते १३२ मधील वहन क्षमता पुनर्स्थापित करण्यासाठीचे कामे हाती घेवुन पैठण उजव्या कालव्याद्वारे मंजुर प्रकल्प अहवालानुसार जायकवाडी धरणातील पाणी ठराविक कालावधीत माजलगाव धरणात आणुन माजलगाव धरणातून माजलगाव उजवा कालव्याद्वारे कि.मी. ० ते १४८ मधील ८४,८५० हेक्टर क्षेत्रास सिंचनासाठी पाणी उपलब्ध करून देण्यासाठी अधिक्य टिपणीस मान्यता आवश्यक आहे.
# Page 2
शासन निर्णय क्रमांक: संकीर्ण-२०२२/७६०/प्र.क्र.२४१/मोप्र-२
याअनुषंगाने सदर प्रस्तावामध्ये L-Earthwok या घटकाच्या रु. ५३६.६१ कोटी किंमतीच्या कामास राज्य तांत्रिक सल्लागार समिती-१ यांच्या दि.९/८/२०२३ च्या १९८ व्या बैठकीत अधिक्य टिप्पणीच्या मान्यतेची शिफारस करण्यात आलेली आहे.
प्रस्तावित कामाचा समावेश मंजुर प्रशासकीय मान्यता प्रस्तावामध्ये पुरेशी तरतूद नसल्यास महाराष्ट्र सार्वजनिक बांधकाम संहितेच्या परिच्छेद क्र. १३४ मधील टीप क्र. २ मध्ये नमुद केल्याप्रमाणे “सुधारीत प्रशासकीय मान्यता प्रस्ताव सादर करण्यास विलंब होत असल्यास किंवा जेंव्हा प्रकल्पाच्या एक किंवा अधिक, पण सर्व घटक भागांवर नसेल असा अधिकचा खर्च ज्ञात असेल, तेंव्हा अधिक्य रक्कमेची टिपणी सक्षम प्राधिकरणास सादर करणे आवश्यक आहे." या अनुषंगाने जायकवाडी प्रकल्प टप्पा-२ प्रकल्पाच्या L-Earthwork (CC Paver Lining, etc.) कामाच्या रु. ५३६.६१ कोटी खर्चास मा. मंत्रीमंडळ बैठक दि.१६.०९.२०२३ रोजी मान्यता दिली आहे. या अनुषंगाने खालील प्रमाणे शासन निर्णय निर्गमित करण्यात येत आहे.
शासन निर्णय : १. जायकवाडी प्रकल्प टप्पा-२ अंतर्गत L-Earthwork (CC Paver Lining, etc.) या कामाचे जलसंपदा व सार्वजनिक बांधकाम विभागाच्या सन २०२२-२३ च्या दरसूची वर आधारीत) रु.५३६.६१ कोटी रकमेच्या अधिक्य टिप्पणीस मान्यता खालील अटींच्या अधिन राहून प्रदान करण्यात येत आहे.
१) सदर प्रस्तावावर नियोजन विभाग व वित्त विभागाने उपस्थित केलेल्या मुद्यांची पुर्तता करुन अनुपालन सादर करण्याच्या अटीच्या अधीन राहून सदर प्रस्तावास मान्यता देण्यात येत आहे.
२) सदर प्रकल्पाच्या अधिक्य प्रस्तावामध्ये अंतर्भुत किंमतीस तांत्रिक मान्यता प्राप्त करुन घ्यावी.
३) प्रकल्पाची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती यांची काटेकोरपणे अंमलबजावणी करण्यात यावी ४) उपलब्ध निधीचे Thin Spreading टाळणेचे दृष्टीने प्रकल्प घटकांच्या बांधकामावरील गुंतवणुकीचा प्राधान्य क्रम निश्चित करून त्यानुसारच कामे करावीत.
५) उच्च न्यायालयातील प्रलंबित जनहित याचिका तसेच विशेष चौकशी समितीच्या अनुषंगाने चालू किंवा प्रस्तावित चौकश्या व त्यानुषंगाने करावयाच्या कार्यवाहीवर या अधिक्य प्रस्ताव मान्यतेच्या निर्णयामुळे कोणतीही बाधा पोहचणार नाही.
६) प्रकल्प कार्यान्वित करण्यातील काही अनियमितता निदर्शनास आल्यास त्याची जबाबदारी संबंधित क्षेत्रिय अधिकाऱ्यांवर राहील.
७) पूर्ण झालेल्या घटक कामांचे घटक निहाय समाप्ती अहवाल तयार करुन सदर कामे तात्काळ व्यवस्थापनास हस्तांतरीत करावीत.
८) सदर सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर झालेल्या अनियमिततेस मान्यता गृहीत धरता येणार नाही.
९) अधिक्य प्रस्ताव मान्यता म्हणजे अहवालातील तांत्रीक बाबी अथवा निविदाविषयक क्षेत्रीय स्तरावरील निर्णयास किंवा झालेल्या क्षेत्रीय अनियमिततेस मान्यता गृहीत धरली जाणार नाही. तांत्रीक व निविदा विषयक प्रकरणांची तपासणी त्यावेळी प्रचलित शासन निर्णयानुसार करणे आवश्यक असून याची सर्वस्वी जबाबदारी महामंडळाची राहील.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२२/७६०/प्र.क्र.२४१/मोप्र-२
१०) शासनाने दि.०९.०३.२०१७ च्या पत्रान्वये आदेशित केल्यानुसार Technical Audit करण्यात यावे. Technical Audit चा अहवाल प्राप्त झाल्यानंतर आवश्यकतेनुसार जवाबदारी निश्चित करण्यात यावी.
२. या प्रकल्पाच्या कामावरील खर्च मागणी क्र. आय-०५, मुख्य लेखाशीर्ष ४७०१ मोठे व मध्यम प्रकल्प यावरील भांडवली खर्च (१९०), सार्वजनिक क्षेत्रातील व इतर उपक्रमातील गुंतवणूक योजनाअंतर्गत (०२) (०७) गोदावरी मराठवाडा पाटबंधारे विकास महामंडळ, औरंगाबाद या महामंडळास भाग भांडवली अंशदान (मोठे प्रकल्प) (४७०१ जे २३८) या लेखा शिर्षाखाली खर्ची घालावा व शासनाच्या मंजूर अनुदानातून भागविण्यात यावा.
------------------------------------------------------------------------------------------
| ३. सदर शासन निर्णय दिनांक १६.०९.२०२३ रोजी झालेल्या मा. मंत्रीमंडळाचे निर्णयाचे अनुषंगाने |
| मान्यता दिल्यानुसार निर्गमित करण्यात येत आहे. |
------------------------------------------------------------------------------------------
४. या योजनेस प्रदान करण्यात आलेल्या मान्यतेची नोंद मोठे प्रकल्प -२ कार्यासनाच्या नोंदवहीमध्ये
सन २०२३-२४ अ.क्र. ०३ वर घेण्यात आली आहे.
---------------------------------------------------------------------------------------
| ५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संगणक संकेतांक क्र. २०२३११०२१५२७२८५८२७ असा आहे. हा आदेश |
| डिजीटल स्वाक्षरीने साक्षांकित करून काढण्यात येत आहे. |
| महाराष्ट्राचे राज्यपाल यांच्या आदेशानुसार व नावाने. |
| SHIVAJI KOLHE |
---------------------------------------------------------------------------------------
-------------------------
| (प्रवीण कोल्हे) |
| उप सचिव,महाराष्ट्र शासन |
| प्रत, |
-------------------------
१) मा. राज्यपाल, महाराष्ट्र राज्य, मुंबई.
२) मा. मुख्यमंत्री, महाराष्ट्र राज्य, मंत्रालय, मुंबई.
३) मा. उपमुख्यमंत्री, महाराष्ट्र राज्य, मंत्रालय, मुंबई.
४) सर्व मा. मंत्री/मा. राज्यमंत्री, महाराष्ट्र राज्य, मंत्रालय, मुंबई.
५) मा.विरोधीपक्षनेते,विधानसभा/विधानपरिषद, विधानमंडळ,महाराष्ट्रराज्य, मंत्रालय,मुंबई ६) महालेखापाल, महाराष्ट्र राज्य (लेखा व अनुज्ञेयता), मुंबई/नागपूर.
७) महालेखापाल, महाराष्ट्र राज्य (लेखा परिक्षा), मुंबई/नागपूर.
८) कार्यकारी संचालक, गोदावरी मराठवाडा पाटबंधारे विकास महामंडळ, औरंगाबाद ९) महासंचालक, संकल्पचित्र, प्रशिक्षण, जलविज्ञान, संशोधन व धरण सुरक्षा, नाशिक १०) मुख्य अभियंता व मुख्य प्रशासक लाभक्षेत्र विकास, जलसंपदा विभाग, औरंगाबाद ११) आंतर वित्त सल्लागार व उप सचिव, जलसंपदा विभाग, मंत्रालय, मुंबई-३२.
१२) अधिक्षक अभियंता, प्रशासक लाभक्षेत्र विकास प्राधिकरण, बीड १३) जिल्हाधिकारी, बीड १४) उप सचिव (निवसं), जलसंपदा विभाग, मंत्रालय, मंबई - ३२.
१५) अर्थ शाखा १ व २, जलसंपदा विभाग, मंत्रालय, मंबई-३२.
१६) निवड नस्ती- मोप्र-२ .
पृष्ठ ३ पैकी ३