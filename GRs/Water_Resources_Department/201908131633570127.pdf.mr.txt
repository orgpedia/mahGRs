# Page 1
शासन सेवेत असताना अग्रिम धारकाचा मृत्यू झाल्यास, त्याच्या नावे असलेल्या घरबांधणी अग्रिमावरील संपूर्ण व्याज क्षमापित करणेबाबत.
महाराष्ट्र शासन
जलसंपदा विभाग
शासन परिपत्रक क्र. घबांअ-२०१९/(प्र.क्र.१११/२०१९)/ अर्थ-२
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक : १३ ऑगस्ट, २०१९
वाचा:
शासन निर्णय, वित्त विभाग,क्र.घबांअ-२०१२/प्र.क्र.३०/२०१२/विनियम, दि.२०.०२.२०१५.
प्रस्तावना :
वित्त विभागाच्या संदर्भाधीन क्र. १ च्या शासन निर्णयातील परिच्छेद १० नुसार तरतूदीनुसार शासकीय कर्मचारी सेवेत असताना मृत्यू पावल्यास त्यांच्या नावे असलेल्या घरबांधणी अग्रिमावरील संपूर्ण व्याज शासन स्तरावरुन क्षमापित करण्याचे अधिकार प्रशासकीय विभागास प्रदान केलेले आहेत.
त्यानुषंगाने, जलसंपदा विभागाच्या अधिनस्त क्षेत्रिय कार्यालयांमार्फत मृत पावलेल्या अधिकारी / कर्मचारी यांच्या मृत्यू दिनांकास घरबांधणी अग्रिमावरील शिल्लक असलेल्या व्याजाची रक्कम क्षमापित करण्याबाबतचे प्रस्ताव क्षेत्रिय कार्यालयांकडून शासनास सादर केले जातात. क्षेत्रिय कार्यालयाकडून प्राप्त झालेल्या प्रस्तावांची पडताळणी करणे, प्रस्तावातील त्रुटी क्षेत्रिय कार्यालयास कळविणे, त्रुटीचा खुलासा प्राप्त न झाल्यास वारंवार स्मरणपत्र पाठविणे, त्रुटीपुर्तता करून घेऊन व्याजाची रक्कम क्षमापित करण्याचे आदेश निर्गमित करणे, या प्रक्रियेमध्ये बराच कालावधी व्यतीत होत असल्याचे निदर्शनास आले आहे. त्यानुषंगाने शासन स्तरावरुन प्रस्ताव सादर करण्याबाबतची कार्यपध्दती निश्चित करुन क्षेत्रिय कार्यालयांना सूचना देण्याची बाब शासनाच्या विचाराधीन होती.
परिपत्रक :
घरबांधणी अग्रिमावरील व्याजमाफीचे आदेश निर्गमित करण्यासाठी होणारा विलंब टाळण्यासाठी क्षेत्रिय कार्यालयाकडून प्राप्त होणारे प्रस्ताव परिपूर्ण असणे आवश्यक आहे. घरबांधणी अग्रिमावरील संपूर्ण व्याज/ शिल्लक व्याज माफी करण्याच्याबाबतीत होणारा कालापव्य टाळण्याच्या अनुषंगाने सोबत जोडलेल्या
विवरणपत्रातील बाबी तपासून त्यानुसार शासनास व्याजमाफीचा प्रस्ताव सादर करण्याची दक्षता घ्यावी.
२. क्षेत्रिय कार्यालयांकडून सदर परिपत्रकासोबतच्या विवरणपत्रातील बाबी न तपासता संबंधित अपूर्ण बाबींसह प्रस्ताव शासनास सादर केल्यास सदर प्रकरणी विलंबास जबाबदार असणा-या तसेच कर्तव्यात कसूर करणा-या अधिकारी/कर्मचारी यांचेविरुध्द शासकीय कर्तव्य पार पाडतांना होणा-या विलंबास प्रतिबंध अधिनियम, २००५ अंतर्गत कार्यवाही करण्यात यावी.
३. उपरोक्त परिच्छेद १ मध्ये नमूद केल्यानुसार तपासणी करुन तपासणीसूचीतील बाबींसह पूर्ण प्रस्ताव विहित वेळेत विहित मार्गाने सादर करण्याची जबाबदारी कार्यालय प्रमुख/नियंत्रक अधिकारी यांची राहील, याची नोंद घेण्यात यावी.
# Page 2
शासन परिपत्रक क्रमांकः घबांअ-२०१९/(प्र.क्र.१११/२०१९)/ अर्थ-२
# Page 3