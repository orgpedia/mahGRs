# Page 1
वांग मध्यम प्रकल्प, ता. पाटण, जि.
सातारा - पाचवी सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१९/(प्र.क्र. १०६/१९)/ मध्यम प्रकल्प
मंत्रालय, मुंबई - ४०००३२.
दिनांक :- १९ सप्टेंबर, २०१९.
संदर्भ:- १) शासन निर्णय क्र. डब्ल्यूएनजी १०८५/३४/(१२०/८५)/जसंअ, दि. ३१/१०/१९९५ २) महाराष्ट्र कृष्णा खोरे विकास महामंडळ मकृखोविमं/निर्णय क्र.
मप्र-६/२०२/(२६६/२००२)/७८५३, दि. १०/१०/२००२.
३) महाराष्ट्र कृष्णा खोरे विकास महामंडळ मकृखोविमं/निर्णय क्र.
मप्र-६/२०४/(३९३/२००४)/३६२६, दि. ०५/०५/२००५.
४) शासन निर्णय क्र. वांग-सुप्रमा/२००८/(२११/०८)/मध्यम प्रकल्प, दि. २३/०३/२००९.
५) शासन निर्णय क्र. सुप्रमा-२०१५/५६४/(प्र.क्र.३७१/१५)/म.प्र. दि. १०/११/२०१७.
६) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र.मकृखोविम/०३/(३७८/२०१८)/प्रबां-५/२५०५, दि.१५/०५/२०१९.
७) वित्त विभाग, मंत्रालय, मुंबई-३२ यांचे पत्र क्रमांक व्यअस-२०१९/प्र.क्र.४२/अर्थ-२ दिनांक १७/०९/२०१९.
प्रस्तावना: वांग मध्यम प्रकल्प हा महाराष्ट्र कृष्णा खोरे विकास महामंडळांतर्गत वांग नदीवर मौजे मराठवाडी, तालुका पाटण, जिल्हा सातारा या गावाजवळ १२०० मीटर लांबीचे माती धरण व ५५.५० मीटर लांबीचा ओगी पद्धतीचा सांडवा बांधण्याचे प्रस्तावित आहे. सदर प्रकल्पांतर्गत कालवे नसून को.प.
बंधा ा-यातून उपसा सिंचनाद्वारे ६२०० हेक्टर क्षेत्र सिंचनाखाली आणण्याचे प्रस्तावित आहे. सदर प्रकल्प महाराष्ट्र कृष्णा खोरे विकास महामंडळ अंतर्गत - उर्वरित महाराष्ट्र या प्रदेशात आहे. वांग नदीवर १० कोल्हापूर पध्दतीचे बंधारे शासनामार्फत बांधून लाभधारक शेतक-यांनी स्वखर्चाने उपसा सिंचन योजनेद्वारे पाणी घेऊन ६२०० हेक्टर सिंचनक्षेत्रास लाभ देणे नियोजित आहे. प्रकल्पात कालवे प्रस्तावित नाहीत.
वांग मध्यम प्रकल्पास संदर्भ क्र. १ नुसार सन १९९३-९४ चे दरसूचीवर आधारीत रू. ८१.४६ कोटी इतक्या रकमेस मूळ प्रशासकीय मान्यता, संदर्भ क्र.२ नुसार सन १९९९-०० चे दरसूचीवर आधारीत रू.
२०९.११ कोटी इतक्या रकमेस प्रथम सुधारित प्रशासकीय मान्यता, संदर्भ क्र. ३ नुसार सन २००३-०४ चे दरसूचीवर आधारीत रू. २२७.९७ कोटी इतक्या रकमेस द्वितीय सुधारित प्रशासकीय मान्यता, संदर्भ क्र.
४ नुसार सन २००५-०६ चे दरसूचीवर आधारीत रू. २३५.९१ कोटी इतक्या रकमेस तृतीय सुधारित प्रशासकीय मान्यता प्रदान करण्यात आली आहे, संदर्भ क्र. ५ नुसार सन २०११-१२ चे दरसूचीवर आधारीत रू. ३०४.०५कोटी इतक्या रकमेस चतुर्थ सुधारित प्रशासकीय मान्यता प्रदान करण्यात आली आहे.
कार्यकारी संचालक, महाराष्ट्र कृष्णा खोरे विकास महामंडळ, पुणे यांचे संदर्भीय पत्र क्रमांक ६ अन्वये सन २०१७-१८ चे दरसूचीवर आधारीत रु. ५९४.२५ कोटी किंमतीचा पाचवा सुधारीत प्रशासकीय मान्यतेचा प्रस्ताव मंजुरीस्तव शासनास सादर केला आहे. या प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक : सुप्रमा-२०१९/(प्र.क्र. १०६/१९)/ मध्यम प्रकल्प.
शासन निर्णय :
या निर्णयाव्दारे वांग मध्यम प्रकल्प, ता. पाटण, जि. सातारा या प्रकल्पाच्या सन २०१७-१८ च्या दरसूचीवर आधारीत रूपये ५९४.२५ कोटी (रूपये पाचशे चौ-याण्णव कोटी पंचवीस लक्ष फक्त) इतक्या किंमतीच्या पाचव्या सुधारीत प्रकल्प अहवालास प्रशासकीय मान्यता प्रदान करण्यात येत आहे. त्यापैकी रूपये ५३७.६९ कोटी कामाप्रित्यर्थ व रूपये ५६.५६ कोटी अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली पाचवी सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ११/२०१९ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतूदीच्या मर्यादेत पूर्ण करण्यात यावे.
४. या योजनेच्या कामावर होणारा खर्च मागणी क्रमांक- आय-५, ४७०१ मोठे व मध्यम पाटबंधारे यावरील भांडवली खर्च, ८०- सर्वसाधारण १९०- सार्वजनिक क्षेत्रातील व इतर उपक्रमातील गुंतवणूका ( ०२ ) योजनांतर्गत,(०२)(०१) महाराष्ट्र कृष्णा खोरे विकास या महामंडळास भाग भांडवली अंशदान (४७०१ एच ६२९) या लेखाशिर्षाखाली खर्च टाकावा व त्याखालील मंजुर अनुदानातून भागविण्यात यावा.
५. सदर पाचवी सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) सदर सुधारित प्रशासकीय मान्यतेमुळे प्रकल्प कार्यान्वयीकरण्याच्या विविध टप्यावर झालेल्या अनियमितता नियमित केल्या आहेत असे म्हणता धरता येणार नाही.
५.२) या प्रकल्पाबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी. सुधारित प्रशासकीय मान्यता देण्याच्या निर्णयामुळे विभागीय चौकशीच्या कार्यवाहीस कोणतीही बाधा पोहचणार नाही.
५.३) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येऊ नये.
५.४) प्रगतीपथावरील निविदांची कामे प्राधान्याने पूर्ण करण्यात यावीत. पाणीसाठ्याचा सिंचनाकरिता जास्तीत जास्त लाभ होईल अशा प्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे/निविदा प्रक्रिया करण्यात यावी.
५.५) सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरणअथवा अतिरिक्त खर्च करता येणार नाही. या संदर्भात प्रचलित शासन निर्णय, CVC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंबलबजावणी करण्यात यावी.
५.६) मंजूर प्रशासकीय मान्यता किंमतीपेक्षा अधिक खर्च शासन मान्यतेविना केला असल्यास प्रथमतः जबाबदारी निश्चित करून खर्च नियमानुकूल करण्याची कार्यवाही करावी.
५.७) आवश्यकतेनुसार केंद्रीय जल आयोगाची मान्यता घेण्यात यावी.
६. सदर शासन निर्णय, नियोजन विभाग (कार्यासन १४३४), अनौपचारीक संदर्भ क्रमांक १०८/२०१९ दिनांक ३०/०८/२०१९, वित्त विभाग कार्यासन व्यय - १२), अनौपचारीक संदर्भ क्रमांक २३८/२०१९, दिनांक ०६/०९/२०१९ व संदर्भीय पत्र क्रमांक ७ अन्वये निर्गमित करण्यात आलेल्या व्यय- अग्रक्रम समितीच्या दिनांक ०६/०९/२०१९ रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
पृष्ठ ४ पैकी २
# Page 3
शासन निर्णय क्रमांक : सुप्रमा-२०१९/(प्र.क्र. १०६/१९)/ मध्यम प्रकल्प.
# Page 4