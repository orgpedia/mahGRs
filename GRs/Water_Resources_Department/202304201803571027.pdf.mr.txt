# Page 1
कोलार - कन्हान बॅरेज ता. कामठी जि. नागपूर उर्वरीत सर्वेक्षण, संकल्पन व सविस्तर प्रकल्प अहवाल तयार करण्याचे कामाच्या सल्लामसलत शुल्काचे अंदाजपत्रकास प्रशासकीय मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्र. संकीर्ण-२०१८/(३४२/२०१८) / जसंअ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १८ एप्रिल, २०२३
संदर्भ : कार्यकारी संचालक, विदर्भ पाटबंधारे विकास महामंडळ, नागपूर यांचे क्र.८१४५/ विपाविम / कांता ५(१)/कोलार कन्हान बॅरेज/२०२२ दि. १७.११.२०२२ चे पत्र व प्रस्ताव.
प्रस्तावना: नागपूर महानगर पालिकेमार्फत नागपूर शहरास पाणी पुरवठा होतो व याकरीता पेंच प्रकल्प व कोलार कन्हान बॅरेज हे दोनच स्त्रोत पाणी पुरवठयास्तव उपलब्ध आहेत. कोलार-कन्हान बॅरेज हे नागपूर शहराची सध्याची व भविष्यकालीन गरज पूर्ण करण्यास्तव प्रस्तावित आहे.
कोलार कन्हान बॅरेजची साठवणूक क्षमता ६७.८८ दलघमी असून त्यावरुन सद्यःस्थितीत पुरवठा सुरु असलेले कन्हान वॉटर वर्कस ६५.७१ दलघमी, बॅरेजवरुन भविष्यकालीन मागणी ४४.९३४ दलघमी व रोहणा स्थळावरुन (पेंच प्रकल्पावरुन तात्पुरती मंजूर असलेली ७८ दलघमीची उचल त्वरित कमी करण्याचे अनुषंगाने प्रस्तावित असलेली) रोहणा पाणी पुरवठा योजना येथून ६८.९५७ दलघमी पाणी पेंच गोरेवाडा पाईप लाईनमध्ये देण्याचे प्रस्तावित आहे. या सर्व योजनांना पाणी पुरवठा सहजतेने व आश्वासीत होण्यास्तव कोलार-कन्हान बॅरेजचे काम प्रस्तावित आहे.
सदर प्रकल्प हा पाणी पुरवठा प्रकल्प असून महाराष्ट्र राज्य जलनीती २०१९ नुसार पिण्याच्या पाण्यास प्रथम प्राधान्य असल्याने सदर प्रकल्प हाती घेणे आवश्यक आहे.
त्यानुषंगाने प्रस्तुत योजनेचे सर्वेक्षण, अन्वेषण करून सविस्तर प्रकल्प अहवाल तयार करण्याच्या उर्वरीत कामाच्या अंदाजपत्रकास प्रशासकीय मान्यतेचा प्रस्ताव शासनाच्या विचाराधीन होता. त्यानुसार खालीलप्रमाणे निर्णय निर्गमित करण्यात येत आहे :
शासन निर्णय :
प्रस्तावित कन्हान-कोलार बॅरेज ता. कामठी, जि. नागपूर उर्वरित सर्वेक्षण, संकल्पन व सविस्तर प्रकल्प अहवाल तयार करण्याचे एकूण कामापैकी महामंडळाने महानगर पालिकेकडून प्राप्त निधीतून झालेल्या खर्चाबाबत नगरविकास विभाग/विदर्भ पाटबंधारे विकास महामंडळ यांनी स्वतंत्र प्रशासकीय मान्यता दिलेल्या बाबी वगळून उर्वरित कामास जलसंपदा विभागाच्या सन २०२२ २३ च्या दरसूचीवर आधारित एकूण रु.१,९७,६७,५४४/- (रू. एक कोटी सत्यान्नव लाख सदुसष्ट हजार पाचशे चव्वेचाळीस फक्त) इतक्या किंमतीच्या अंदाजपत्रकास प्रशासकीय मान्यता देण्यात येत आहे.
# Page 2
शासन निर्णय क्रमांकः संकीर्ण-२०१८/(३४२/२०१८)/जसंअ
सदर योजनेसाठीचा खर्च “४७०१- मोठे व मध्यम पाटबंधारे यावरील भांडवली खर्च, ८० सर्वसाधारण, १९० सार्वजनिक व इतर क्षेत्रातील गुंतवणुका, (०२) (०२) विदर्भ पाटबंधारे विकास महामंडळाला भाग भांडवली अंशदान (४८०१ एच ६६५)" या लेखाशिर्षाखाली खर्ची टाकावा.
सदर शासन निर्णय हा प्रशासकीय विभागास प्राप्त वित्तीय अधिकारात व आंतरवित्तीय सल्लागार व सहसचिव, जलसंपदा विभाग यांच्या सहमतीने निर्गमित करण्यात येत आहे.