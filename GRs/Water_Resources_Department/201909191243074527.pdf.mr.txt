# Page 1
जांबरे मध्यम प्रकल्प, तालुका चंदगड, जिल्हा कोल्हापूर, तृतीय सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१५/८८८/(प्र.क्र.४८४/१५)/ मध्यम प्रकल्प मंत्रालय, मुंबई - ४०० ०३२.
दिनांक :- १९ सप्टेंबर, २०१९.
संदर्भ:- १) शासन निर्णय क्रमांक १०९३/११८५/ (१९६/९२) मप्र दिनांक १६/१०१९९२.
२) कार्यकारी संचालक, महाराष्ट्र कृष्णा खोरे विकास महामंडळ, पुणे यांचा निर्णय क्रमांक मकृखोविम /मप्र-३/३९८/(७६१/९८)/२९२४ दिनांक ११/०४/२००१.
३) शासन निर्णय क्रमांक सुप्रमा २०१०/३६९/(१७४/१०) मप्र दिनांक ०८/०४/२०११.
४) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्रमांक मकृखोविम-३/(२०८/२०१५ )/प्रशा-३/६६८३ दिनांक ०६/११/२०१५.
५) वित्त विभाग, मंत्रालय, मुंबई - ३२ यांचे पत्र क्रमांक व्यअस-२०१८/प्र.क्र.९२/अर्थसं-२ दिनांक १५/१२/२०१८.
प्रस्तावना: जांबरे मध्यम प्रकल्प, तालुका चंदगड, जिल्हा कोल्हापूर, या प्रकल्पांतर्गत जांबरे गावानजीक घटप्रभा नदीखो-यातील ताम्रपर्णी या उपनदीवर २३.२३ दलघमी क्षमतेचे धरण बांधण्यात येत आहे. सदर प्रकल्प महाराष्ट्र कृष्णा खोरे विकास महामंडळांतर्गत "उर्वरित महाराष्ट्र" या प्रदेशांतर्गत आहे. प्रकल्पाव्दारे कोल्हापूर जिल्हयामधील एकूण ३७७३ हेक्टर्स क्षेत्रास सिंचनाचा लाभ होणार आहे.
जांबरे मध्यम प्रकल्प, तालुका चंदगड, जिल्हा कोल्हापूर या प्रकल्पास संदर्भ क्रमांक १ नुसार सन १९९०-९१ चे दरसूचीवर आधारीत रूपये १७.३० कोटी इतक्या रकमेस मूळ प्रशासकीय मान्यता देण्यात आली होती. तद्नंतर संदर्भ क्रमांक २ नुसार सन १९९६-९७ चे दरसूचीवर आधारीत रूपये ६६.०३ कोटी इतक्या रकमेस प्रथम सुधारित प्रशासकीय मान्यता प्रदान केली होती. तद्नंतर संदर्भ क्रमांक ३ नुसार सन २००८-०९ चे दरसूचीवर आधारीत रूपये १४६.७७ कोटी इतक्या रकमेस द्वितीय सुधारित प्रशासकीय मान्यता प्रदान केली होती.
कार्यकारी संचालक, महाराष्ट्र कृष्णा खोरे विकास महामंडळ, पुणे यांनी संदर्भ क्रमांक४ अन्वये सन २०१३-१४ चे दरसूचीवर आधारीत रुपये १८२.७५कोटी किंमतीचा तृतीय सुधारित प्रशासकीय मान्यतेचा प्रस्ताव मान्यतेस्तव शासनास सादर केला आहे. या प्रस्तावास मान्यता देण्याची बाब शासनाच्या विचाराधीन होती.
शासन निर्णय : शासनाच्या या निर्णयाव्दारे जांबरे मध्यम प्रकल्पाच्या सन २०१३-१४ च्या दरसूचीवर आधारित रुपये १८२.७५ कोटी इतक्या किंमतीच्या तृतीय सुधारित प्रकल्प अहवालास सुधारित प्रशासकीय मान्यता प्रदान करण्यात येत आहे. त्यापैकी रूपये १७६.८३ कोटी कामाप्रित्यर्थ व रुपये ५.९२ कोटी अनुषंगिक खर्चासाठी तरतूद आहे. उपशीर्ष निहाय तरतुदींचा गोषवारा सोबत जोडण्यात येत आहे.
२. या योजनेस प्रदान केलेली तृतीय सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ७/२०१९ वर नोंदवण्यात आली आहे.
३. सदर प्रकल्पाचे उर्वरित काम नियोजित वेळेत व सुधारित प्रशासकीय मान्यता तरतुदीच्या मर्यादेत पूर्ण करण्यात यावे.
# Page 2
शासन निर्णय क्रमांकः सुप्रमा-२०१५/८८८/(प्र.क्र. ४८४/१५)/ मध्यम प्रकल्प
४. या प्रकल्पाच्या कामावर होणारा खर्च मुख्य लेखाशीर्ष ४७०१ मोठे व मध्यम पाटबंधा-यावरील भांडवली खर्च मध्यम पाटबंधारे प्रकल्प, जांबरे मध्यम पाटबंधारे प्रकल्प (योजनांतर्गत) या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
५. सदर तृतीय सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) राज्यस्तरीय तांत्रिक सल्लागार समितीच्या अहवालातील मुद्दा क्र. १ ते २७ मधील निरीक्षणांची पूर्तता करावी.
५.२) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
५.३) प्रगतीपथावरील निविदांची कामे प्राधान्याने पूर्ण करण्यात यावी. पाणीसाठ्याचा सिंचनाकरिता जास्तीत जास्त लाभ होईल अशाप्रकारे उर्वरित कामांचा प्राधान्यक्रम निश्चित करण्यात यावा व त्यानुसार कामे / निविदा प्रक्रिया करण्यात यावी.
५.४) संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
५.५) सदर सुधारित प्रशासकीय मान्यतेमुळे प्रकल्प कार्यान्वयीकरण्याच्या विविध टप्यावर झालेल्या अनियमितता नियमित केल्या आहेत असे म्हणता धरता येणार नाही.
६. सदर शासन निर्णय, नियोजन विभाग (कार्यासन १४३४), अनौपचारीक संदर्भ क्रमांक ५१/का.१४३४ दिनांक३०/०६/२०१८, वित्त विभाग (कार्यासन व्यय-१२), अनौपचारीक संदर्भ क्रमांक १६३/व्यय-१२, दिनांक २५/०७/२०१८ व संदर्भीय पत्र क्रमांक ५ अन्वये निर्गमित करण्यात आलेल्या व्यय- अग्रक्रम समितीच्या दिनांक २९/११/२०१८ रोजी झालेल्या बैठकीतील निर्णयानुसार निर्गमित करण्यात येत आहे.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 3
# Page 4