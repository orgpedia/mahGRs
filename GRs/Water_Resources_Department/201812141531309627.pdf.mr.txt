# Page 1
माणिकपुंज मध्यम प्रकल्प, ता. नांदगाव, जि.
नाशिक - द्वितीय सुधारित प्रशासकीय मान्यता प्रदान करणेबाबत...
महाराष्ट्र शासन
जलसंपदा विभाग
शासन निर्णय क्रमांक :- सुप्रमा-२०१४/१२/(प्र.क्र.४६/१४)/ म.प्र.
मंत्रालय, मुंबई-४०० ०३२.
दिनांक :- १४ डिसेंबर, २०१८.
संदर्भ :- १) तापी पाटबंधारे विकास महामंडळ, जळगांव यांचा महामंडळ निर्णय क्र.तापाविम/काअ/प्रवि-१/प्रमा ७९/९९, दि. ०६/०४/१९९९.
२) महाराष्ट्र शासन, जलसंपदा विभाग, शासन निर्णय
क्र.सुप्रमा-२०.०८/८९७/(२३१/०८)/मप्र, दि. १८/०२/२००९.
३) कार्यकारी संचालक, तापी पाटबंधारे विकास महामंडळ, जळगांव यांचे पत्र
क्र.कासं/तापाविम/प्रशा-९/७९८९/सन २०१३, दि. ३१/१२/२०१३.
४) अधीक्षक अभियंता व सदस्य सचिव, रा.तां.स.स, नाशिक यांचे पत्र
क्र. रातांसस/माणिकपुंज म.प्र./३१२/२०१३, दि. ०५/१२/२०१३
५) कार्यकारी संचालक, तापी पाटबंधारे विकास महामंडळ,जळगांव यांचे पत्र
क्र.मु.अ./तापाविम/प्रशा-२/८९६/सन २०१७,दि.२८/०२/२०१७
प्रस्तावना: माणिकपुंज मध्यम प्रकल्प हा तापी पाटबंधारे विकास महामंडळांतर्गत नाशिक जिल्हातील नांदगाव तालुक्यातील माणिकपुंज गावाजवळ गिरणा नदीची उपनदी असलेल्या मन्याड नदीवर बांधण्यात येत आहे.
सदर प्रकल्पाचे माती धरण व सांडव्याचे काम काम पूर्ण झालेले असून कालवा व वितरीकांचे काम पूर्ण करावयाचे आहे.
माणिकपुंज मध्यम प्रकल्पास २४.०७ दलघमी पाणी उपलब्ध (५०% विश्वासार्हता) असून प्रकल्पीय पाणी साठा १२.४६ दलघमी आहे. धरणाचा पाणीसाठा १४.०१ दलघमी असून उपयुक्त पाणीसाठा ९.४६ दलघमी आहे. धरण पूर्ण झाले असून संकल्पित पाणीसाठा सन-२०१३ पासून होत आहे. सदर योजने अंतर्गत नांदगाव (नाशिक) तालुक्यातील २३०० हेक्टर व चाळीसगाव (जळगाव) तालुक्यातील ३८५ हेक्टर असे एकूण २६८५ हेक्टर क्षेत्रास सिंचनाचा लाभ होणार असून सद्यस्थितीत १२९८ हेक्टर सिंचनक्षेत्र निर्मितीचे काम पूर्ण झाले आहे.
विषयांकित योजनेस संदर्भ क्र. १ नुसार सन १९९७-९८ चे दरसूचीवर आधारीत रू. २८.७७ कोटी (रूपये अठ्ठावीस कोटी सत्यात्तर लक्ष फक्त) इतक्या रकमेस मूळ प्रशासकीय मान्यता व संदर्भ क्र.२ नुसार सन २००७-०८ चे दरसूचीवर आधारीत रू. ५१.९२ कोटी (रूपये एक्कावन कोटी ब्यान्नव लक्ष फक्त) इतक्या रकमेस प्रथम प्रशासकीय मान्यता प्रदान करण्यात आली आहे.
# Page 2
शासन निर्णय क्रमांकःसुप्रमा-२०१४/१२/(प्र.क्र.४६/१४)/म.प्र.
कार्यकारी संचालक, तापी पाटबंधारे विकास महामंडळ, जळगांव यांचे संदर्भ क्र. ३ अन्वये सन २०११-१२ चे दरसूचीवर आधारीत रु. १२४.०६ कोटी किंमतीचा द्वितीय सुधारित प्रशासकीय मान्यतेचा प्रस्ताव मान्यतेस्तव शासनास सादर केला होता. सदर प्रस्तावाची छाननी राज्यस्तरीय तांत्रिक सल्लागार समिती, नाशिक यांनी करून संदर्भ क्र. ४ अन्वये कळविले होते. तथापि कालवा व वितरण प्रणाली करिता नव्याने भूसंपादनाच्या तसेच इतर तरतूदीत वाढ करून संदर्भ क्र. ५ अन्वये रु.१३०.८५ कोटी किंमतीचा सुधारित प्रस्ताव महामंडळाने सादर केला आहे. प्रकल्पाचे लाभ व्यय गुणोत्तर १.१५ येत असून सदर प्रकल्प अवर्षण प्रवण क्षेत्रातील असल्याने आर्थिक मापदंडात बसतो.
सदर योजनेची प्रथम सुधारित प्रशासकीय मान्यता किंमत रु. ५१.९२ च्या तुलनेत द्वितीय सुधारित प्रकल्प अहवालाची किंमत रु. ७८.९३ कोटीने जास्त आहे. किंमत वाढीची प्रमुख कारणे पुढीलप्रमाणे आहेत
------------------------------------------------
| अ.क्र. | बाब | वाढ (रुपये कोटी) |
| १ | २ | ३ |
| १ | दरसूचीतील बदलामुळे | १२.०० |
| २ | जास्त दराची निविदा स्विकृतीमुळे | २.४२ |
| ३ | भूसंपादनाच्या किंमतीतील वाढ | ३३.२७ |
| ४ | संकल्पचित्रातील बदलामुळे | १०.३४ |
| ५ | अपूरी तरतूद | १४.७२ |
| ६ | इतर कारणांमुळे व अनुषंगिक खर्चातील वाढ | १०.४९ |
| ७ | बचत | (-)४.३१ |
|  | एकुण वाढ | ७८.९३ |
------------------------------------------------
नाशिक जिल्ह्यातील नांदगाव तालुका व जळगाव जिल्ह्यातील चाळीसगाव तालुक्यातील २६८५ हेक्टर क्षेत्रास सिंचनाचा लाभ उपलब्ध करून देण्याच्या दृष्टीने तसेच प्रकल्पाच्या दरसूचीतील वाढ, भूसंपादन किंमतीतील वाढ, संकल्पचित्रातील बदलामुळे, अपूरी तरतूद व इतर कारणांमुळे झालेली वाढ लक्षात घेऊन प्रकल्पाच्या द्वितीय सुधारित प्रशासकीय मान्यता प्रस्तावास मान्यता देणेचा प्रस्ताव शासनाचे विचाराधीन होता.
नियोजन व वित्त विभागाच्या सहमतीने सदर प्रस्ताव दि. ०५/११/२०१८ रोजी व्यय अग्रक्रम समितीच्या पुढे विचारार्थ ठेवला असता व्यय अग्रक्रम समितीने विषयांकित प्रकल्पाच्या द्वितीय सुधारित प्रशासकीय मान्यता प्रस्तावास मंजूरी दिली आहे.
शासन निर्णय : शासन आता या निर्णयाव्दारे तापी खोऱ्यातील माणिकपुंज मध्यम प्रकल्प, ता.नांदगाव, जि. नाशिक या योजनेच्या सन २०११-१२ च्या दरसूचीवर आधारीत रु. १३०.८५ कोटी (रूपये एकशे तीस कोटी पच्यांशी लक्ष फक्त) इतक्या किंमतीच्या द्वितीय सुधारित प्रकल्प अहवालास प्रशासकीय मान्यता प्रदान करण्यात येत
पृष्ठ ५ पैकी २
# Page 3
शासन निर्णय क्रमांकःसुप्रमा-२०१४/१२/(प्र.क्र.४६/१४)/म.प्र.
आहे. त्यापैकी रु. ११०.६२ कोटी (रुपये एकशे दहा कोटी बासष्ठ लक्ष फक्त) कामाप्रित्यर्थ व रु. २०.२२ कोटी (रुपये विस कोटी बाविस लक्ष फक्त) आस्थापना व अनुषंगिक खर्चासाठी तरतूद आहे. सोबत उपशीर्ष निहाय सुधारित तरतुदींचा गोषवारा दिलेला आहे.
२. या योजनेस प्रदान केलेली द्वितीय सुधारित प्रशासकीय मान्यता मध्यम प्रकल्प कार्यासनाच्या नोंदवहीमध्ये अनुक्रमांक ०६/२०१८ वर नोंदवण्यात आली आहे.
३. सदर योजनेचे उर्वरित काम नियोजित वेळेत व सुधारित प्रशासकीय मान्यता तरतूदीच्या मर्यादेत पूर्ण करण्यात यावे.
४. या योजनेच्या कामावर होणारा खर्च मागणी क्रमांक- आय-५, ४७०१ मोठे व मध्यम पाटबंधारे यावरील भांडवली खर्च, ८०-सर्वसाधारण, १९०-सार्वजनिक क्षेत्रातील व इतर उपक्रमातील गुंतवणूक (०२)(०४) तापी पाटबंधारे विकास महामंडळाला भाग भांडवली अंशदान ( योजनेंतर्गत) ४७०१ एच ९९ माणिकपुंज मध्यम प्रकल्प या लेखाशिर्षाखाली खर्च टाकावा व त्याखालील मंजुर अनुदानातून भागविण्यात यावा.
५. सदर द्वितीय सुधारित प्रशासकीय मान्यता खालील अटींच्या अधीन राहून देण्यात येत आहे.
५.१) सदर सुधारित प्रशासकीय मान्यता म्हणजे प्रकल्प कार्यान्वितीकरणाच्या विविध टप्यांवर क्षेत्रिय अधिका-यांनी घेतलेल्या विविध निर्णयास व क्षेत्रिय अनियमितता झाली असल्यास अशा अनियमिततेस सहमती असल्याचे गृहित धरता येणार नाही.
५.२) या प्रकल्पाबाबत चालू असलेल्या अथवा प्रस्तावित विभागीय चौकशीची कार्यवाही पूढे चालू ठेवावी.
द्वितीय सुधारित प्रशासकीय मान्यता देण्याच्या निर्णयामुळे विभागीय चौकशीच्या कार्यवाहीस कोणतीही बाधा पोहचणार नाही.
५.३) आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करण्यात येऊ नये.
५.४) सदर प्रकल्पासाठी कोणत्याही प्रयोजनार्थ मंजूर द्वितीय सुधारित प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. या संदर्भात प्रचलित शासन निर्णय, CWC ची मार्गदर्शक तत्वे, वित्त अधिकार मर्यादा, विहित केलेली निविदा कार्यपद्धती याची काटेकोरपणे अंबलबजावणी करण्यात यावी.
५.५) प्रशासकीय मान्यतेपेक्षा जादा खर्चाबाबत नियमानुसार जबाबदारी निश्चीत करून आवश्यक कार्यवाही करण्यात यावी. व याबाबतची माहिती व्यय अग्रक्रम समितीस ३ महिन्याच्या आत सादर करण्यात यावी.
५.६) सदर प्रकल्पाचे काम सु.प्र.मा. किंमतीच्या मर्यादेत व मार्च २०१९ पर्यंत पूर्ण करण्यात यावे.
६. सदर शासन निर्णय, नियोजन विभागाचा, अनौपचारीक संदर्भ क्र. १०९/का.१४३४ दि. ०६/०५/२०१४, वित्त विभागाचा अनौपचारीक संदर्भ क्र. १४९/व्यय-१२, दि.२६/०६/२०१८ व दि. ०५/११/२०१८ रोजी झालेल्या व्यय अग्रक्रम समितीच्या बैठकीतील निर्णयानुसार निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकःसुप्रमा-२०१४/१२/(प्र.क्र.४६/१४)/म.प्र.
७. सदर शासन निर्णयाची अंमलबजावणी निर्गमित दिनांकापासून करण्यात यावी.
# Page 5