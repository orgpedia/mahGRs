# Page 1
साठवण तलाव वाडी वाघारी ताजामनेर . जि. जळगांव या प्रकल्पास प्रशासकीय मान्यता मिळणेबाबत.
महाराष्ट्र शासन
जलसंपदा विभाग
शासन निर्णय क्रमांकः प्रशामा -२०१९/(१६५/२०१९) लपा
मंत्रालय, मुंबई - ४०० ०३२.
दिनांक : १९ सप्टेंबर, २०१९.
संदर्भ : १) कार्यकारी संचालक, तापी पाटबंधारे विकास महामंडळ, जळगाव यांचे पत्र क्र.जा.क्र.कासं/तापाविम/ प्रशा-५/१४०६/सन-२०१९,दि.०७.०३.२०१९ प्रस्तावना: साठवण तलाव वाडी वाघारी ता.जामनेर जि. जळगांव या योजनेचा प्रस्ताव शासनास प्राप्त झालेला आहे. ल. पा. योजना वाडी वाघारी ही योजना तापी पाटबंधारे विकास महामंडळांतर्गत सर्वसाधारण क्षेत्रातील असून जळगांव जिल्ह्यातील तापी खोऱ्यातील वाघुर उपखोऱ्यातील आहे. सदर प्रकल्प जामनेर तालुक्यातील वाडी गावाजवळून वाहणाऱ्या सुर नदीवर असून वाघुर प्रकल्पाच्या पाणलोट क्षेत्रात येतो. या प्रकल्पामुळे जळगांव जिल्ह्यातील जामनेर तालुक्यांतील ६९० हेक्टर क्षेत्र शेतकऱ्यांनी स्वखर्चाने खाजगी उपसाव्दारे सिंचित करण्याचे प्रस्तावित आहे. सदर धरणाची साठवण क्षमता २.८८६ द.ल.घ.मी. इतकी आहे. सदर प्रकल्पासाठी जलसंपदा विभागाची सन २०१७-१८ च्या दरसूचीवर आधारीत एकूण किंमत रू.३३.५९ कोटी (तेहतिस कोटी एकोणसाठ लक्ष फक्त) इतकी येत आहे. सदर योजनेस प्रशासकीय मान्यता देण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे.
शासन निर्णय: १) जळगांव जिल्ह्यातील जामनेर तालुक्यातील ६९० हेक्टर सिंचन क्षमतेच्या साठवण तलाव वाडी वाघारी ता.जामनेर जि.जळगांव या प्रकल्पास खालील दोन टप्प्यात प्रशासकीय मान्यता प्रदान करण्यात येत आहे.
२. प्रथम टप्पा:- साठवण तलाव वाडी वाघारी ता.जामनेर जि.जळगांव या प्रकल्पासाठी आवश्यक असलेल्या सर्व प्रकारच्या वैधानिक मान्यता व महाराष्ट्र जलसंपत्ती नियमन प्राधिकरण यांची मान्यता प्राप्त करून घेणे, यासाठी प्रकल्पाच्या एकूण खर्चाच्या विवरणपत्रामध्ये (Recapitulation Sheet) "अ - प्राथमिक" या घटकाखाली दर्शविलेल्या रु.४३ लक्ष (रुपये त्रेचाळीस लक्ष फक्त) इतक्या किंमतीस प्रशासकीय मान्यता प्रदान करण्यात येत आहे.
३. द्वितीय टप्पा:- वरील प्रथम टप्प्यातील सर्व मान्यता प्राप्त करून घेण्याच्या अटीच्या अधीन राहून साठवण तलाव वाडी वाघारी ता.जामनेर जि.जळगांव या प्रकल्पास कामास सन २०१७-१८ च्या दरसूचीवर आधारीत रू.
३३.५९ कोटी इतक्या किंमतीस शासनाची तत्वत: प्रशासकीय मान्यता प्रदान करण्यात येत आहे.
प्रकल्पाच्या खर्चाचे उपशिर्षवार विवरणपत्र सोबतच्या परिशिष्टाप्रमाणे आहे.
४. टप्पा क्र.१ मधील बाबींची पूर्तता झाल्यानंतर जळगांव जिल्ह्यातील बांधकामाधीन प्रकल्पांसाठी पुरेसा निधी उपलब्ध केल्यानंतर निधी शिल्लक रहात असल्यास टप्पा क्र.२ साठी वेगळी अंतिम प्रशासकीय मान्यता देण्यात येईल,तोपर्यंत टप्पा क्र.२ ची कामे हाती घेवू नयेत.
५. या योजनेच्या कामावर होणारा खर्च खालील लेखाशिर्षावर टाकण्यात यावा.
मागणी क्र.आय-५ प्रधान लेखाशिर्ष,"४७०२ लहान पाटबंधाऱ्यावरील भांडवली खर्च, (८०) सर्वसाधारण, (१९०) सार्वजनिक क्षेत्रातील व इतर उपक्रमांतील गुंतवणुका (००), (००) (०३) तापी पाटबंधारे विकास महामंडळास
# Page 2
शासन निर्णय क्रमांकः प्रशामा -२०१९/(१६५/२०१९) लपा
भागभांडवली अंशदान (लहान पाटबंधारे) (कार्यक्रम), ५४ गुंतवणुका (४७०२ ४९२७) " या लेखाशिर्षाखाली खर्ची घालावा व शासनाच्या मंजूर अनुदानातून भागविण्यात यावा.
६. या योजनेस प्रदान केलेली प्रशासकीय मान्यता लपा कार्यासनाच्या प्रशासकिय मान्यता नोंदवहीत अ.क्र. २०५ वर नोंदविण्यांत आलेली आहे.
७. हा शासन निर्णय, नियोजन विभागाच्या अनौपचारिक संदर्भ क्र. १३०/का.१४३४ दि.१३/०९/२०१९ आणि वित्त विभागाचा अनौपचारिक संदर्भ क्र.२६३/व्यय १२ दि.१६/०९/२०१९ दिलेल्या मंजूरीनुसार निर्गमीत करण्यात येत आहे.
# Page 3