# Page 1
मुख्य अभियंता, नियोजन व जलविज्ञान, नाशिक अंतर्गतचा माहिती व्यवस्थापन प्रणाली (MIS) कक्ष, नाशिक हा विभाग बंद करण्याबाबत.
महाराष्ट्र शासन
जलसंपदा विभाग
शासन निर्णय क्रमांक: आढावा-२०१८/प्र.क्र.४०/२०१८/आस्था.(पुनर्रचना), हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
तारीख : ५ जानेवारी, २०१९
वाचा: १) शासन निर्णय, वित्त विभाग, क्रमांक : १०९२/सीआर/८०६/व्यय-६, दि.१५/१०/१९९२ २) शासन निर्णय जलसंपदा विभाग, क्रमांक: आढावा-१००२/३३५/२००२/आ.(प्रशि), दि.०६/०२/२००३ ३) जलसंपदा विभाग, शासन निर्णय क्र. मेरीबै-०११५/प्र.क्र.०१/२०१५/जसं(धोरण), दि.१४.०१.२०१५ ४) महसूल व वन विभाग, शासन निर्णय क्र. आरपीए-२०१५/प्र.क्र.२१४/र-१, दि.२३.०९.२०१५
प्रस्तावना :
जलसंपदा विभागाची सर्व आकडेवारी संकलित करुन आवश्यकतेनुसार तिचे पृथ:करण
करुन सर्व संबंधितांना पुरविण्याचे काम करण्याकरिता तसेच भूसंपादन, भूसंपादन
अधिनियमानुसार द्यावी लागणारी जमिन, पुनर्वसन कामकाजासाठी लागणारे मनुष्यबळ व त्या
अनुषंगिक सर्व बाबी यांना येणारा खर्च, पुनर्वसनासाठी लागणारा कालावधी व त्यामुळे होणारी
भाववाढ विचारात घेऊन प्रकल्पनिहाय खर्च इत्यादीचा सविस्तर अभ्यास करुन शासनास सादर
करण्यासाठी अ.क्र.३ च्या शासन निर्णयान्वये संरचनात्मक संशोधन व पदार्थ विज्ञान विभाग,
नाशिक हे विभागीय कार्यालय माहिती व्यवस्थापन प्रणाली (MIS) कक्ष, नाशिक या नावाने अधीक्षक
अभियंता, आधार सामुग्री पृथ:करण मंडळ, नाशिक यांच्या नियंत्रणाखाली कार्यान्वित करण्यात
आला आहे. सदर कक्षाचा मूळ हेतु जलसंपदा विभागाची सर्व आकडेवारी संकलित करुन
आवश्यकतेनुसार तिचे पृथ:करण करुन सर्व संबंधितांना पुरविणे असा होता. तथापि, अ.क्र.४
येथील महसूल व वन विभागाच्या शासन निर्णयान्वये पुनर्वसित वसाहतीमध्ये महाराष्ट्र
प्रकल्पबाधित व्यक्तींचे पुनर्वसन अधिनियम, १९९९ नुसार एकूण १८ नागरी सुविधा आणि भूमिसंपादन, पुनर्वसन व पुनर्स्थापना करताना वाजवी भरपाई मिळण्याचा व पारदर्शकतेचा हक्क
अधिनियम २०१३ नुसार २५ नागरी सुविधा प्रकल्प यंत्रणेकडून उपलब्ध करुन देणे बंधनकारक
असल्याने, प्रकल्पबाधित व्यक्तींच्या पुनर्वसनासाठी देण्यात येणाऱ्या निधींची प्रकल्प किंमतीच्या
५% ची असलेली मर्यादा विधीग्राह्य राहत नसल्याने सदर मर्यादा शिथील करण्यास मान्यता
देण्यात आली आहे. त्यामुळे दिनांक १४/०१/२०१५ च्या शासन निर्णयान्वये कार्यान्वित करण्यात
आलेल्या माहिती व्यवस्थापन प्रणाली (MIS) कक्ष, नाशिक या विभागाकडे पुरेसा कार्यभार
# Page 2
शासन निर्णय क्रमांकः आढावा-२०१८/प्र.क्र.४०/२०१८/आस्था.(पुनर्रचना),
नसल्याने बंद करण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात
येत आहे.
शासन निर्णय :
मुख्य अभियंता, नियोजन व जलविज्ञान, नाशिक अधिनस्त अधीक्षक अभियंता, आधार
सामुग्री पृथ:करण मंडळ, नाशिक यांच्या अधिपत्याखालील माहिती व्यवस्थापन प्रणाली (MIS)
कक्ष, नाशिक या विभागीय कार्यालयांतर्गत पुरेसा कार्यभार नसल्याने बंद करण्यास याद्वारे मान्यता देण्यात येत आहे.
२. बंद होणाऱ्या कार्यालयांतर्गतच्या मंजूर पदांवरील कार्यरत अधिकारी/कर्मचाऱ्यांचे समावेशन संबंधित परिमंडळ कार्यालयाच्या कार्यकक्षेतील रिक्त पदांवर तात्काळ करण्यात यावे.
तसेच, या कार्यालयांतर्गतची मंजूर पदे आवश्यकतेनुसार इतर कार्यालयांतर्गत वर्ग करण्याची कार्यवाही शासन स्तरावर करण्यात येईल.
३. बंद होणाऱ्या कार्यालयांतर्गतचा उर्वरित कार्यभार व कार्यालयीन सर्व अभिलेख प्रशासकीय सोयीच्या दृष्टीने योग्य ठरेल अशा कार्यालयांकडे वर्ग करण्याची, तसेच या कार्यालयासाठी
उपलब्ध करुन दिलेली जागा संबंधित प्रशासकीय कार्यालयांतर्गत हस्तांतरीत करण्याची
आवश्यक कार्यवाही मुख्य अभियंता, नियोजन व जलविज्ञान, नाशिक यांनी तात्काळ करावी.
४. शासन निर्णय, वित्त विभाग क्र. १०९२/सीआर-८०६/व्यय-६, दिनांक १५/१०/१९९२
मधील तरतूदींनुसार विभागास प्रदान केलेल्या प्राधिकारानुसार हा आदेश निर्गमित करण्यात येत आहे.
# Page 3