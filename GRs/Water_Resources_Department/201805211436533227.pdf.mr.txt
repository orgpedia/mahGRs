# Page 1
जलसपंदा विभागांतर्गत करण्यात येणा-या कामांचे तांत्रिक परीक्षण करण्यासाठी विहित करावयाची प्रपत्रे ( विवरणपत्रे).
महाराष्ट्र शासन
जलसंपदा विभाग
शासन परिपत्रक क्र. संकीर्ण-०६१६/प्र.क्र.४८३/१६/मोप्र-१
मंत्रालय, मुंबई - ४०० ०३२.
दिनांक:- २१ मे २०१८
संदर्भ : १) शासन निर्णय क्र. संकीर्ण-०६१६/प्र.क्र.४८३/१६/मोप्र १, जलसंपदा विभाग, दि.२५/७/२०१६.
२) शासन निर्णय क्र.संकीर्ण-०६१६/प्र.क्र.४८३/१६/मोप्र-१, २६ऑक्टोबर,२०१६ प्रस्तावना: जलसंपदा विभागाच्या कामांचे तसेच ल. पा. स्थानिक स्तरीय कामांचे तांत्रिक परीक्षण व बांधकाम परीक्षण करणेसाठी संदर्भ क्र.१अन्वये शासन निर्णय निर्गमित केला आहे. तसेच संदर्भ क्र.
२ अन्वये जलसंपदा विभागाच्या कामांचे तसेच ल. पा. स्थानिक स्तरीय कामांचे तांत्रिक परीक्षण
(Technical Audit) व बांधकाम परीक्षण (Work Audit) करण्याच्या विहित नमुन्यांचा मसुदा तयार करण्याच्या अनुषंगाने समिती गठीत करण्यात आली होती.
त्यानुसार दक्षता पथक (पुणे परिमंडळ) पाटबंधारे विभाग, पुणे यांनी तांत्रिक परीक्षण (Technical Audit) करावयाचे प्रारुप कार्यपध्दती अनुषंगिक प्रपत्रांची प्रारुपे तयार करुन शासनास सादर केलेली आहेत. सदर प्रपत्रे विहित करण्याचे शासनाच्या विचाराधीन होते. त्या अनुषंगाने खालील प्रमाणे मार्गदर्शक सूचना देण्यात येत आहेत.
मार्गदर्शक सूचना: जलसंपदा विभागाच्या कामांचे तांत्रिक परीक्षण (Technical Audit) करण्यासाठी विहित नमुन्यातील विवरणपत्रे (विवरणपत्र क्र.१ ते १५) सोबत जोडण्यात आली आहेत. त्या अनुषंगाने तांत्रिक परीक्षण करताना खालील सूचनांचे पालन करावे.
१) तांत्रिक परीक्षण प्रथमत:सुरु करतांना हे परीक्षण मार्च २०१७/ एप्रिल २०१७ पासून सुरु करीत असल्याचे गृहीत धरुन १ जुलै २०१६ ते ३० जून २०१७ या कालावधीपासून सुरु करावे.
२) विभागीय कार्यालयाचे तांत्रिक परीक्षण हे दोन वर्षातून एकदा करावयाचे असल्यामुळे तांत्रिक परीक्षणाचा प्रथम कालावधी हा १ जुलै २०१५ ते ३० जून २०१७ असा असावा.
३) तांत्रिक परीक्षणाच्या वेळेस सोबत जोडलेल्या विवरणपत्रांमध्ये माहिती संबंधित कार्यालयाने भरुन देणे अपेक्षित आहे.
४) विवरणपत्रे भरुन देतांना त्यासोबत त्या कार्यालयाकडे असलेला कार्यभार / कार्यभाराचा प्रकार, एकूण असलेले मोठे, मध्यम, लघु प्रकल्प, उपलब्ध असलेला वार्षिक निधी व खर्च, उपलब्ध आस्थापना इत्यादीबाबतची परिपूर्ण टिपणी जोडणेत यावी.
५) विवरणपत्रांमधील माहितीच्या आधारे तांत्रिक निरीक्षण पथकाच्या तपासणीअंती काही प्रकरणे / प्रकल्प सखोल क्षेत्रीय तपासणी करता निवडता येणे सुलभ जाईल.
# Page 2
शासन परिपत्रक क्रमांकः संकीर्ण-०६१६/प्र.क्र.४८३/१६/मोप्र-१
६) ज्या कार्यालयाचे तांत्रिक परीक्षण करावयाचे आहे त्या कार्यालयांना तांत्रिक निरीक्षण पथक क्षेत्रीय भेट देऊन तांत्रिक परीक्षण अहवाल तयार करतील तसेच त्या कार्यालयाकडे असलेल्या कामाचा व्याप लक्षात घेऊन सर्वसाधारणपणे ४ दिवस ते ७ दिवस एवढा क्षेत्रीय भेटीचा कालावधी असावा.
७) तांत्रिक निरीक्षण पथकाच्या क्षेत्रीय भेटीमध्ये संदर्भिय शासन निर्णय क्र. १ मधील मुद्दा क्र. ८.२ मध्ये नमूद केलेप्रमाणे काही प्रकरणे निवडून, सदर प्रकरणाच्या अभ्यासाअंती शासन निर्णय, परिपत्रके, आय. एस. कोड तसेच शासनाने दिलेल्या सूचनांमध्ये विचलन होत असल्यास, तांत्रिक परीक्षण अहवालात या बाबी नमूद कराव्यात.
८) संदर्भिय शासन निर्णय क्र. १ मधील मुद्दा क्र. ८ मध्ये नमुद केलेल्या सर्व बाबींचे पालन करावे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17