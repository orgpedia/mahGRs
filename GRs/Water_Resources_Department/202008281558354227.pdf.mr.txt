# Page 1
सातारा जिल्ह्यातील कृष्णा नदी ( उगम ते कराड) उपनद्या व त्यावरील नाल्यांची पूररेषा निश्चित करणेच्या कामांना प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रमांक: प्रशामा-२०२०/ (प्र.क्र. ३०/२०२०)/ सिं.व्य. (महसूल) मंत्रालय, मुंबई ४०० ०३२,
दिनांक: २८ ऑगस्ट, २०२०.
वाचा :१) शासन परिपत्रक क्र. एफडीडब्ल्यु-१०८९/२४३/८९/सिं.व्य.(कामे), दि.२.९.१९८९ व दि.२१/९/१९८९ २) शासन परिपत्रक क्र. पूरनि-२०१८/प्र.क्र.१८२/२०१८/ सिं.व्य. (महसूल),दि.३.५.२०१८ व दिनांक १० जुलै, २०१९ ३) शासन निर्णय क्रमांक : पूसंभि -२०१९/(प्र.क्र.११५/१९) सिं.व्य.(म.)दि.३१/८/२०१९ ४) कार्यकारी संचालक, म.कृ.खो. वि. महामंडळ, पुणे यांचे पत्र क्र. मकृखोविम/ सिंव्य-२/३७/(५४४/२०१९)/२९५ दिनांक १६/१/२०२० ५) वित्त विभाग शासन निर्णय क्रमांक: अर्थसं-२०२०/प्र.क्र.६५ / २०२० / अर्थ-३ दिनांक ०४/०५/२०२० प्रस्तावना : मा. नॅशनल ग्रीन ट्रिब्युनल वेस्टर्न झोन पुणे बेंच येथे याचिका क्र. २५/२०१४ श्री. सारंग यादवडकर व इतर यांनी दाखल केली आहे. उपरोक्त याचिकेमध्ये दिनांक ३/२/२०१६ च्या आदेशान्वये राज्यभरातील आवश्यक ११८८ कि.मी लांबी असलेल्या ठिकाणी दिनांक ३१/३/२०१७ पूर्वी पूररेषा आखणी करण्याबबत आदेशीत करण्यात आले आहे. राज्यभरातील पूररेषा आखणी पूर्ण न झाल्याने, मा. राष्ट्रीय हरित न्यायाधिकरण यांनी दिनांक ७/९/२०१८ पर्यत पूररेषा आखणीची कार्यवाही पूर्ण करण्याबाबत मुदत दिली होती सदर मुदत संपूनही अद्यापही पूररेषा आखणीची कार्यवाही पूर्ण झालेली नाही. याबाबत न्यायालयाने ताशेरे ओढले आहेत. याबाबत शासनस्तरावरुन वारंवार पत्रव्यवहार करुन पूरप्रवण भागाचा नकाशा करणे, पूररेषा आखणी करणे व सदर नकाशे संकेतस्थळावर विहित मुदतीमध्ये प्रसिध्द करण्याची कार्यवाही तातडीने करण्याबाबत सर्व कार्यकारी संचालक, (सर्व पाटबंधारे महामंडळ) यांना देण्यात आले आहेत. त्याअनुषंगाने कार्यकारी संचालक, महाराष्ट्र कृष्णा खोरे विकास महामंडळ, पुणे, यांनी दिनांक १६ जानेवारी २०२० च्या पत्रान्वये सादर केलेल्या सातारा जिल्हयातील कृष्णा नदी (उगम ते कराड) उपनद्या व त्यावरील नाल्यांची पूररेषा निश्चित करणेच्या कामास प्रशासकीय मान्यता प्रदान करणेबाबतची बाब शासनाच्या विचाराधीन होती.
शासन निर्णय :
या शासन निर्णयान्वये महाराष्ट्र कृष्णा खोरे विकास महामंडळ, पुणे सातारा जिल्हयातील कृष्णा नदी (उगम ते कराड) उपनद्या व त्यावरील नाल्यांची पूररेषा निश्चित करणेच्या कामांना रु.
४९७.४७/- लक्ष एवढया खर्चाच्या किंमतीस खालील अटींच्या अधिन राहून प्रशासकीय मान्यता प्रदान करण्यात येत आहे.
१) शासन परिपत्रक क्रमांक : एफडीडब्लू-१०८९/२४३/८९/सि.व्य. (कामे), दि. २/९/१९८९, दि.
२१/०९/१९८९, दि. ३/५/२०१८ व दि. १०/७/२०१९ मधील तरतुदीनुसार पूररेषा आखणी बाबत कामे पूर्ण करावी.
# Page 2
शासन निर्णय क्रमांकः प्रशामा-२०२०/ (प्र.क्र. ३०/२०२०)/ सिं.व्य.(महसूल)
२) मेरी, नाशिक यांचे परिपत्रक क्र. डीएसओ/पीबी४/१५८२ दिनांक १६/११/२०१५ मधील सुचनेनुसार पुढील कार्यवाही करावी.
३) शासन निर्णय क्रमांक : पूसंभि-२०१९/(प्र.क्र.११५/१९) सिं.व्य.(म.) दि. ३१/०८/२०१९ मधील तरतूदी नुसार पूरसंरक्षक कामे करण्यात यावी.
४) अंदाजपत्रकात गृहीत धरलेले आराखडे/ संकल्पने,दरसूची बाहय बाबी व वहन अंतरे सक्षम स्तरावर तपासून अंदाजपत्रकास तांत्रिक मान्यता प्रदान करावी.
५) कामाचा खर्च उपलब्ध अनुदानातून मंजूर प्रशासकीय मान्यतेच्या मर्यादेत व नियोजित वेळेत पूर्ण करावयाचा आहे. या कामांना सुधारित प्रशासकीय मान्यता दिली जाणार नाही.
६) पूर संरक्षक योजना राबविल्यानंतर परिसरातील पाण्याचा निचरा योग्य पध्दतीने होईल, याची दक्षता नियोजनात घ्यावी.
७) सदरच्या कामांचा कार्यारंभ आदेश काढण्यापासुन काम पूर्ण होईपर्यंत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
२) प्रस्तावित कामासाठी होणारा खर्च आय -५, ४७११ पूर नियंत्रण प्रकल्पावरील भांडवली खर्च, ०१ पूर नियंत्रण, १९०, सार्वजनिक क्षेत्रातील व इतर उपक्रमातील गुंतवणुका, (०१) विविध पाटबंधारे विकास महामंडळांना भाग भांडवली अशंदान (०१) (०१) महाराष्ट्र कृष्णा खोरे विकास महामंडळास भाग भांडवली अंशदान (कार्यक्रम) (४७११ ०२०९) या लेखाशीर्षाखाली करावा व मंजूर अनुदानातून भागविण्यात यावा.
३) या कामास प्रदान करण्यात आलेली प्रशासकीय मान्यता सिं.व्य. (महसूल) कार्यासनाच्या नोंदवहीमध्ये क्र ०४/ सन २०२०-२०२१ वर नोंदविण्यात आलेली आहे .
४) वित्तीय अधिकार नियम पुस्तिका, १९७८ नुसार प्रशासकीय विभागांना असलेले वित्तीय अधिकार व शासन निर्णय दिनांक ०७/०८/१९९२ मधील तरतूदीच्या अनुषंगाने प्राप्त अधिकारांतर्गत हा शासननिर्णय निर्गमित करण्यात येत आहे.
५) वित्त विभाग,शासन निर्णय दिनांक ०४/०५/२०२० मधील प्रशासकीय मान्यतेबाबतचे निर्बंध शिथील करणेस वित्त विभागाने जलसंपदा विभाग, सिं.व्य. (कामे) धारिका क्र. संकीर्ण-२०२०/प्र.क्र.१६७/२०२० सिंव्य(कामे) मध्ये दिलेल्या मान्यतेच्या अनुषंगाने सदर शासन निर्णय निर्गमित करण्यात येत आहे.
# Page 3