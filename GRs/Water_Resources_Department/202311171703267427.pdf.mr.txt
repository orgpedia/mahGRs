# Page 1
महाराष्ट्र अभियांत्रिकी (स्थापत्य) सेवा मुख्य परीक्षा - २०२० मधील सहायक अभियंता श्रेणी-१ (स्थापत्य), गट-अ या पदावर नामनिर्देशनाने तात्पुरती नियुक्ती देणेबाबत
महाराष्ट्र शासन
जलसंपदा विभाग
शासन निर्णय क्रमांक : नियुक्ती २०२२/प्र.क्र.७६/आ(संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ नोव्हेंबर, २०२३.
संदर्भ : १) महाराष्ट्र लोकसेवा आयोग, मुंबई यांचे पत्र क्र.३७४(२)/स्थापत्य/२०१९/१९, दि.१७.०८.२०२२ २) सामान्य प्रशासन विभाग, अधिसूचना क्रमांक एसआरव्ही-२०२०/प्र.क्र.४९/कार्या-१२, दि.१४.०७.२०२१.
३) सामान्य प्रशासन विभाग, अधिसूचना क्रमांक एसआरव्ही २०१६/प्र.क्र.२८१/बारा, दि.२१.०६.२०२१ ४) सामान्य प्रशासन विभाग, शासन निर्णय क्रमांक परिवी २७१५/प्र.क्र.३०२/कार्या-८, दि.२२.०६.२०२१ शासन निर्णय
महाराष्ट्र (स्थापत्य) अभियांत्रिकी सेवा मुख्य परीक्षा २०२० मधील सहायक अभियंता श्रेणी-१ (स्थापत्य) या गट-अ पदांवरील नियुक्तीसाठी सरळसेवा भरतीद्वारे घेण्यात आलेल्या एकत्रित स्पर्धात्मक परीक्षेच्या निकालावर आधारित महाराष्ट्र लोकसेवा आयोग, मुंबई यांच्या क्रमांक : ३७४ (२) / स्थापत्य/२०१९/१९, दिनांक १७.०८.२०२२ रोजीच्या पत्रान्वये सहायक अभियंता श्रेणी-१ (स्थापत्य) पदावर नियुक्तीसाठी शिफारस केलेली आहे. सोबतच्या "परिशिष्ट अ" मधील शिफारस केलेल्या उमेदवारांची सहायक अभियंता श्रेणी- १ (स्थापत्य), गट-अ या पदावर सातव्या वेतन आयोगानुसार सुधारित वेतन मॅट्रीक्समधील वेतन स्तर एस-२० (रुपये ५६१००-१७७५००) मध्ये जलसंपदा विभागात ते ज्या दिवशी रुजू होतील त्या दिनांकापासून त्यांच्या नावासमोर दर्शविलेल्या प्रवर्गामध्ये दोन वर्षांच्या परिविक्षाधीन कालावधीसाठी विहित अटी व शर्तींच्या अधीन राहून तात्पुरती नियुक्ती करण्यात येत आहे.
सदरहू उमेदवारांची तात्पुरती नियुक्ती ही EWS आरक्षण प्रकरणी मा. उच्च न्यायालय, मुंबई येथे दाखल असलेल्या रिट पिटीशन क्र. २८५९/२०२३, २८६१/२०२३, २८६२/२०२३, ८५२७/२०२३ व इतर संलग्न प्रकरणे तसेच सदर विषयाच्या अनुषंगाने विविध न्यायालय / न्यायाधिकरणात दाखल करण्यात आलेल्या विविध न्यायिक प्रकरणांमधील अंतिम न्यायनिर्णयांच्या अधीन राहील. तसेच सदर उमेदवारांना इतर उमेदवारांबरोबर कोणत्याही प्रकारचा साम्यतेचा दावा करता येणार नाही.
# Page 2
शासन निर्णय क्रमांकः नियुक्ती २०२२/प्र.क्र.७६/आ(संनि),
२. परिशिष्ट-अ मधील उमेदवारांना संदर्भांधीन क्र.२ अनुसार महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने व पदोन्नतीने नियुक्तीसाठी महसुली विभाग वाटप नियम, २०२१ लागू राहील. याबाबत उमेदवारांकडून प्रशिक्षणाच्या अंतिम टप्प्यात महसुली विभाग वाटप नियमावलीतील तरतूदीनुसार विकल्प घेण्यात येईल व त्यानंतर त्यांना विभागातील सहायक अभियंता श्रेणी-१ (स्थापत्य) या गट-अ च्या पदावर तात्पुरती पदस्थापना देण्यात येईल.
३. महाराष्ट्र अभियांत्रिकी (स्थापत्य), सेवा वर्ग १ मधील उमेदवारांची तात्पुरती नियुक्ती ही दोन वर्षाचा परिवीक्षा कालावधी समाधानकारकरित्या पूर्ण करण्याच्या व खालील विहित अटी / शर्तींच्या अधीन असेल. :
१) परिशिष्ट-अ येथील उमेदवारांची तात्पुरती नियुक्ती आर्थिक दुर्बल घटक (EWS) आरक्षण प्रकरणी मा. उच्च न्यायालय, मुंबई येथे दाखल असलेल्या रिट पिटीशन क्र. २८५९/२०२३, २८६१/२०२३, २८६२/२०२३, ८५२७/२०२३ व इतर संलग्न प्रकरणे तसेच सदर विषयाच्या अनुषंगाने विविध न्यायालय / न्यायाधिकरणात दाखल करण्यात आलेल्या विविध न्यायिक प्रकरणांमधील अंतिम न्यायनिर्णयांच्या अधीन राहील. तसेच सदर उमेदवारांना इतर उमेदवारांबरोबर कोणत्याही प्रकारचा साम्यतेचा दावा करता येणार नाही.
२) सदर उमेदवारांची महाराष्ट्र अभियांत्रिकी (स्थापत्य), सेवा वर्ग-१ जलसंपदा विभागातील पदस्थापना ही अंतिम असून त्यात बदल होणार नाही.
३) परिशिष्ट-अ मधील सेवेत दाखल होऊ इच्छिणाऱ्या परिविक्षाधीन उमेदवारांनी महाराष्ट्र अभियांत्रिकी प्रशिक्षण प्रबोधिनी, नाशिक येथे सोमवार, दिनांक ०१.०१.२०२४ रोजी सकाळी १०.०० वाजता रुजू अहवाल देऊन अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेकडून प्रशिक्षणाच्या कार्यक्रमासंबंधी आदेश घ्यावेत.
४) सदर उमेदवार दिनांक ०१.०१.२०२४ रोजी हजर न झाल्यास किंवा काही अपरिहार्य उचित कारणास्तव त्यांना मुदतवाढ हवी असल्यास, त्यांनी शासनाकडून विहीत कालावधीत मुदतवाढ घेणे आवश्यक आहे. शासनाकडून त्यांना मुदतवाढ न मिळाल्यास, विहित मुदतीत रुजू न होणाऱ्या उमेदवारांचे नियुक्तीचे आदेश आपोआप रद्द होतील व त्यांचा नियुक्तीकरीता कोणत्याही परिस्थितीत विचार करण्यात येणार नाही. यासाठी उमेदवारांकडून देण्यात येणाऱ्या कोणत्याही कारणांचा / विनंतीचा विचार केला जाणार नाही.
५) मुदतवाढीसंदर्भात सामान्य प्रशासन विभाग, शासन निर्णय क्रमांक : एसआरव्ही २०१८/ व्ही.आय.पी.६७/प्र.क्र.२०७/कार्या. १२, दिनांक २८.०५.२०१८ व दिनांक २६.०९.२०१८ मधील तरतूदीनुसार कार्यवाही करण्यात येईल.
पृष्ठ ८ पैकी २
# Page 3
शासन निर्णय क्रमांकः नियुक्ती २०२२/प्र.क्र.७६/आ(संनि),
६) संदर्भ क्र.३ येथील शासन अधिसूचनेअन्वये विनियमित केलेल्या महाराष्ट्र नागरी सेवा (ज्येष्ठतेचे विनियमन) नियमावली, २०२१ मधील तरतूदीनुसार सदरहू उमेदवारांची सहायक अभियंता श्रेणी - १ (स्थापत्य), गट-अ या संवर्गातील ज्येष्ठता त्यांच्या रुजू झालेल्या दिनांकापासून निश्चित करण्यात येईल.
७) आवश्यकता भासल्यास परिशिष्ट-अ मधील उमेदवारांना भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरुन ४ वर्षांपेक्षा कमी नसणाऱ्या कालावधीसाठी भारत सरकार ठरविल त्या शर्तीवर सेवा करावी लागेल.
परंतु
(अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा,
सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
८) सामान्य प्रशासन विभाग, शासन निर्णय क्र.परिवी २७१५/प्र.क्र.३०२/कार्या.८, दिनांक २२.०६.२०२१ मधील तरतूदीनुसार पात्र ठरलेल्या परिशिष्ट-अ मधील उमेदवारांना परिविक्षा कालावधीमध्ये कोणतीही वेतनवाढ अनुज्ञेय असणार नाही.
सदर उमेदवारांपैकी जे उमेदवार मराठी व हिंदी भाषा परीक्षा अगोदरच उत्तीर्ण झाला
नसेल किंवा उत्तीर्ण होण्यापासून सूट मिळाली नसेल, तर मराठी व हिंदी भाषा परीक्षेसंबंधी केलेल्या नियमानुसार भाषा परीक्षा उत्तीर्ण होणे आवश्यक राहील.
१०) शिफारस प्राप्त उमदेवारांपैकी पात्र ठरलेल्या १८ उमेदवारांपैकी गुणवत्ता क्र. १, येथील उमेदवार वर्ग १ च्या पदावर मृद व जलसंधारण विभागात तसेच गुणवत्ता क्र.१२ व १३ हे उमेदवार वर्ग-२ च्या पदावर सार्वजनिक बांधकाम विभागात कार्यरत आहेत. यास्तव सदर उमेदवारांना महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम १५(४) नुसार आता पुन्हा त्याच दर्जाची व त्याच वैद्यकीय तपासणी समितीकडून त्यांच्या प्रकरणी वैद्यकीय तपासणी करणे आवश्यक नसल्यामुळे सदरहू उमेदवारांना सहायक अभियंता श्रेणी - १ (स्थापत्य), गट-अ च्या पदावर वैद्यकीय तपासणी मधून सूट देण्यात येत आहे.
तसेच महाराष्ट्र अभियांत्रिकी (स्थापत्य) सेवा परीक्षा - २०२० च्या परीक्षेमधून शिफारस केलेल्या उमेदवारांपैकी गुणवत्ता क्र.३ व ११ या उमेदवारांची महाराष्ट्र लोकसेवा आयोगाने महाराष्ट्र अभियांत्रिकी (स्थापत्य) सेवा परीक्षा - २०१९ मधून जलसंपदा विभाग तसेच गुणवत्ता क्र १७ या उमेदवाराची सार्वजनिक बांधकाम विभागातील सहायक अभियंता श्रेणी-२ (स्थापत्य) या पदावर शिफारस केली होती.
पृष्ठ ८ पैकी ३
# Page 4
शासन निर्णय क्रमांकः नियुक्ती २०२२/प्र.क्र.७६/आ(संनि),
त्यानुसार सदरहू उमेदवारांचे वैद्यकीय तपासणी प्रमाणपत्राचा अहवाल संबंधीत विभागाकडुन प्राप्त झाले आहेत. उर्वरित सर्व उमेदवारांची संबंधित वैद्यकीय मंडळाकडून तपासणी झाली असून त्यानुसार संबंधित उमेदवारांचे वैद्यकीय तपासणी प्रमाणपत्र प्राप्त झाले आहेत.
११) शिफारस प्राप्त सर्व उमेदवारांचे चारित्र्य पडताळणी अहवाल संबंधित पोलीस आयुक्त/ पोलीस अधीक्षक कार्यालयांकडून प्राप्त झालेले आहेत.
१२) परिशिष्ट-अ येथील उमदेवारांना सामान्य प्रशासन विभाग (माहिती तंत्रज्ञान), शासन पुरकपत्र क्रमांक : मातंसं २०१२/प्र.क्र.२७७/३९, दिनांक ०८.०१.२०१८ मधील परिच्छेद क्रमांक १.६ मधील तरतूदीनुसार संगणक अर्हता परीक्षा उत्तीर्ण होण्यापासून सूट देण्यात येत आहे.
१३) अनुसूचित जाती व अनुसूचित जमाती वगळता आर्थिकदृष्ट्या दुर्बल घटक / उर्वरित मागास प्रवर्गातील उमेदवारांनी आर्थिकदृष्ट्या दुर्बल घटक प्रमाणपत्र / उन्नत व प्रगत गटात मोडत नसल्याबाबतची प्रमाणपत्रे शासनास सादर केलेली आहेत. त्यानुसार सदर उमेदवारांची आर्थिकदृष्ट्या दुर्बल घटक प्रमाणपत्र / उन्नत व प्रगत गटात मोडत नसल्याबाबतची प्रमाणपत्रे संबंधित समितीकडे पुन: पडताळणीसाठी पाठविण्यात आली आहेत. त्यांपैकी गुणवत्ता क्रमांक ५,९,१३ व १५ येथील उमेदवारांचा आर्थिकदृष्ट्या दुर्बल घटक प्रमाणपत्र / उन्नत व प्रगत गटात मोडत नसल्याबाबतच्या प्रमाणपत्राबाबतचा अहवाल संबंधित समितीकडून प्राप्त झालेला आहे. उर्वरित गुणवता क्र. ३,६ व ११ या उमेदवारांना त्यांच्या आर्थिकदृष्ट्या दुर्बल घटक प्रमाणपत्र / उन्नत व प्रगत गटात मोडत नसल्याबाबतच्या प्रमाणपत्राच्या सत्यासत्यतेबाबतचा अहवाल संबंधित समितीकडून शासनास प्राप्त होण्याच्या अधीन राहून तात्पुरती नियुक्ती देण्यात येत आहे. त्यानुसार त्याबाबतचे बंधपत्र अधीक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक हे संबंधित उमेदवारांकडून लिहून घेतील व शासनास तात्काळ सादर करतील.
१४) महाराष्ट्र लोकसेवा आयोगाने शिफारस केलेल्या सर्व मागासवर्गीय उमेदवारांचे जातीचे दावे नियुक्तीपूर्वी संचालक, समाजकल्याण संचालनालय, पुणे यांचेकडून तर अनुसूचित जमातीच्या उमेदवारांचे दावे आयुक्त, आदिवासी संशोधन व प्रशिक्षण संस्था, पुणे यांचेकडून तपासून घेण्याबाबत कळविले होते. त्यानुसार मागास प्रवर्गाच्या आरक्षित पदावर शिफारस झालेल्या उमेदवारांनी त्यांची जात प्रमाणपत्र व जात वैधता प्रमाणपत्र शासनास सादर केलेली आहेत. त्याअनुषंगाने सदर उमेदवारांचे जातीचे दावे संचालक, समाजकल्याण संचालनालय, पुणे यांचेकडे तर अनुसूचित जमातीच्या उमेदवारांचे दावे आयुक्त, आदिवासी संशोधन व प्रशिक्षण संस्था, पुणे यांचेकडे तपासणीकरिता पाठविण्यात आले होते. त्यापैकी गुणवत्ता क्र. ९ या उमेदवाराचे जात वैधता प्रमाणपत्र पडताळणी अहवाल अप्राप्त असल्याने त्यांना सदर अहवालाच्या अधीन राहून नियुक्ती पृष्ठ ८ पैकी ४
# Page 5
शासन निर्णय क्रमांकः नियुक्ती २०२२/प्र.क्र.७६/आ(संनि),
देण्यात येत आहे. तसेच सर्व मागास प्रवर्गातील शिफारस प्राप्त उमेदवारांच्या जात
वैधता प्रमाणपत्राच्या सत्यतेबाबतचा तपासणी अहवाल संबंधित समितीकडून शासनास प्राप्त झाला आहे.
१५) वित्त विभाग, शासन निर्णय क्रमांक : अंनियो १००५/१२६/सेवा-४, दिनांक ३१.१०.२००५ मधील तरतूदीनुसार परिशिष्ट-अ मधील उमेदवारांना नवीन परिभाषित अंशदान निवृत्तीवेतन योजना लागू ठरेल. त्यांना सध्या अस्तित्वात असलेली निवृत्तिवेतन योजना [महाराष्ट्र नागरी सेवा (निवृत्तिवेतन) नियम, १९८२ व महाराष्ट्र नागरी सेवा (निवृत्तिवेतनाचे अंशराशीकरण) नियम, १९८४] आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही.
१६) परिशिष्ट-अ मधील उमेदवारांना शासन सेवेत रुजू झाल्यानंतर सेवेचा राजीनामा द्यावयाचा असल्यास, त्यांनी शासनाला किमान १ (एक) महिन्याची आगाऊ लेखी सूचना किंवा एक महिन्याचे वेतन देणे आवश्यक राहील. यासंदर्भातील राजीनामा स्विकारण्याचे
अधिकार केवळ नियुक्ती प्राधिकारी (शासन) यांना असतील. क्षेत्रिय कार्यालयांनी परस्पर प्रशिक्षणार्थ्याचा राजीनामा स्विकृत करु नये किंवा मंजूर करु नये. तथापि, राजीनामा दिल्यानंतर पुन्हा राजीनामा मागे घ्यावयाचा असल्यास, त्यांना वित्त विभाग, शासन निर्णय क्रमांक : अंनियो २०१९/प्र.क्र.४७०/सेवा-४, दिनांक ०९.०५.२०२२ मधील तरतूदी लागू राहतील.
मात्र, गैरवर्तणूक, सेवानियमांचा भंग इत्यादी कारणांसाठी एखाद्या उमेदवाराची सेवा समाप्त करण्यासाठी सूचना देण्याचे बंधन शासनावर राहणार नाही.
१७) महाराष्ट्र राज्य प्रशिक्षण धोरणासंबंधी, सामान्य प्रशासन विभागाच्या शासन निर्णय क्रमांक : टीआरएन-०९/प्र.क्र.३९/०९/१२-अ, दिनांक २३.०९.२०११ मधील परिच्छेद
सहा येथील तरतूदीनुसार प्रशिक्षण सुरु होण्यापूर्वी प्रशिक्षणार्थीने सक्षम प्राधिकाऱ्यास बंधपत्र लिहून द्यावे लागेल. जर एखादा प्रशिक्षणार्थी बंधपत्रात नमूद केलेल्या कालावधीत नोकरी सोडत असेल तर बंधपत्रात नमूद केलेली रक्कम प्रशिक्षणार्थीकडून वसूल करुन संबंधित प्राधिकाऱ्याला प्रथम शासनाकडे जमा करावी लागेल. याबाबतचे दर शासन निश्चित करेल. त्यानुसार प्रत्येक प्रशिक्षणार्थीला प्रशिक्षणासाठी रुजू झाल्यानंतर अधिक्षक अभियंता व सह संचालक, महाराष्ट्र अभियांत्रिकी प्रशिक्षण
प्रबोधिनी, नाशिक यांच्याकडे विहित नमुन्यातील बंधपत्र भरुन सादर करणे बंधनकारक राहील व त्याची प्रत शासनास सादर करावी.
१८) प्रशिक्षणादरम्यान प्रशिक्षणार्थीकडून प्रबोधिनीच्या प्रशिक्षणाबाबतच्या नियमांचे व शिस्तीचे काटेकोरपणे पालन करण्यात यावे. त्यांच्याकडून नियमभंग झाल्यास प्रबोधिनीकडून त्यांच्याविरुध्द शिस्तभंगाची कार्यवाही करण्यात येईल व तसा अहवाल शासनास विनाविलंब पाठविण्यात यावा.
पृष्ठ ८ पैकी ५
# Page 6
शासन निर्णय क्रमांकः नियुक्ती २०२२/प्र.क्र.७६/आ(संनि),
१९) परिशिष्ट - अ येथील उमेदवारांना सामान्य प्रशासन विभाग, शासन निर्णय क्र.परिवी २७१५/प्र.क्र.३०२/कार्या.८, दिनांक २२.०६.२०२१ नुसार नवीन परिवीक्षा धोरण लागू राहील. "सदरहू सहायक अभियंता श्रेणी- १ (स्थापत्य), गट-अ यांना दोन वर्षाचा परिवीक्षाधीन कालावधी लागू राहील. सदर कालावधीत परिवीक्षा धोरणानुसार शासकीय कामकाज करण्यास सक्षम नसल्याचे सिद्ध झाल्यास संबंधित उमेदवाराची शासकीय सेवा कोणतीही पूर्वसूचना न देता समाप्त करण्यात येईल." २०) परिशिष्ट-अ मधील उमेदवारांनी परिवीक्षा कालावधीत विहित १ वर्षाचे (५२ आठवडे) प्रशिक्षण व व्यावसायिक परीक्षा उत्तीर्ण न केल्यास किंवा त्यांचे काम योग्य अथवा अनुरुप न आढळल्यास त्यांची शासकीय सेवा कोणतीही पूर्वसूचना न देता समाप्त करण्यात येईल.
२१) परिशिष्ट-अ मधील उमेदवारांना सामान्य प्रशासन विभाग, शासन निर्णय क्रमांक : परिवि २७१५/प्र.क्र.३०२/८, दिनांक २२.०६.२०२१ मध्ये नमूद केल्यानुसार परिवीक्षाधीन कालावधीत रजेच्या तरतूदी लागू होतील.
२२) परिशिष्ट-अ येथील उमेदवारांपैकी पूर्वी शासकीय सेवेत असणाऱ्या उमेदवारांची सरळसेवेने शासनाच्या दुसऱ्या पदावर परिवीक्षाधीन उमेदवार म्हणून नियुक्ती झाली असल्यास अशा उमेदवारांची सहायक अभियंता श्रेणी-१ (स्थापत्य), गट-अ या पदावरील वेतननिश्चिती ही शासन निर्णय, वित्त विभाग, क्रमांक : वेतन १२८९/प्र.क्र.२/९०/सेवा-३, दिनांक २३.०३.१९९४ मधील तरतूदीनुसार करण्यात यावी.
तर परिशिष्ट -अ मधील उमेदवारांपैकी पूर्वी शासकीय सेवेत नसणाऱ्या उमेदवारांची सरळसेवेने शासनाच्या परिवीक्षाधीन उमेदवार म्हणून नियुक्ती झाली असल्यास अशा उमेदवारांची सहायक अभियंता श्रेणी-१ (स्थापत्य), गट-अ या पदावरील वेतननिश्चिती ही महाराष्ट्र नागरी सेवा (वेतन) नियम, १९८१ मधील तरतूदीनुसार करण्यात यावी.
२३) अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांनी परिशिष्ट-अ येथील उमेदवारांचे कार्यमुल्यमापन अहवाल सामान्य प्रशासन विभागाच्या शासन निर्णय दि.२२.०६.२०२१ मधील तरतूदीनुसार लिहिणे आवश्यक आहे.
२४) परिशिष्ट-अ मधील उमेदवार सध्या केंद्र/राज्य शासनाच्या सेवेत अथवा निमशासकीय सेवेत कार्यरत असतील तर संबंधित नियंत्रक अधिकाऱ्यांनी त्यांना नेमणूकीच्या ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी पत्र सादर केल्याशिवाय त्यांना रुजू करुन घेता येणार नाही.
२५) महाराष्ट्र अभियांत्रिकी प्रशिक्षण प्रबोधिनी, नाशिक येथे हजर होणाऱ्या उमेदवारांनी आपला रुजू अहवाल अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेमार्फत शासनास सादर करावा.
पृष्ठ ८ पैकी ६
# Page 7
शासन निर्णय क्रमांकः नियुक्ती २०२२/प्र.क्र.७६/आ(संनि),
# Page 8
# Page 9