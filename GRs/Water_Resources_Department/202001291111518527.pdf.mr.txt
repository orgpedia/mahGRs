# Page 1
केंद्रिय माहितीचा अधिकार अधिनियम २००५ शासकीय माहिती अधिकारी / सहायक शासकीय माहिती अधिकारी तसेच "अपीलीय प्राधिकारी " पदनिर्देशित करण्याबाबत ....
महाराष्ट्र शासन
जलसंपदा विभाग
शासन निर्णय क्रमांक : मामअ-२०१९/प्र.क्र.३३/२०१९/आ (रवका) मंत्रालय, मुंबई-४०० ०३२
दिनांक: २९ जानेवारी, २०२०
संदर्भ :- १)शासन परिपत्रक, सामान्य प्रशासन विभाग, क्रमांक -केंमाअ-२००५/प्र.क्र.१९०/०६/५, .१८.६.२००५ २) शासन परिपत्रक, सामान्य प्रशासन विभाग, क्रमांक -केंमाअ-२००५/प्र.क्र.१९०/०६/५, दि.६.८.२००५ ३) शासन निर्णय, जलसंपदा विभाग क्रमांक-माअअ-२००५/(५४/२००५, )आ (रवका), दि.३१.८.२००५ ४) शासन शुध्दीपत्रक, जलसंपदा विभाग क्रमांक-माअअ-२००५/(५४/२००५) आ (रवका) .३.१०.२००५ ५) शासन निर्णय, जलसंपदा विभाग क्रमांक -माअअ-२००५/(५४/२००५)/आ (रवका) दि.२१.०१.२००६ ६) शासन निर्णय, जलसंपदा विभाग क्रमांक- मामअ-२०१०/४६/२०१०/आ (रवका), दि.१८.११.२०१० ७) शासन निर्णय, जलसंपदा विभाग, समक्रमांक दि. २८ मार्च, २०१९
प्रस्तावना : जलसंपदा विभाग (खुद्द) मध्ये हाताळण्यात येणाऱ्या विषयाबाबतची माहिती उक्त अधिनियमानुसार नागरिकांना उपलब्ध करुन देण्यासाठी कार्यासनामध्ये हाताळण्यात येणाऱ्या विषयासाठी केंद्र शासनाच्या अधिनियमातील कलम ५(१) अन्वये "शासकीय माहिती अधिकारी" कलम ५(२)नुसार "सहायक शासकीय माहिती अधिकारी" व कलम २(१) आणि २(३) नुसार "अपिलीय प्राधिकारी" उपरोक्त शासन निर्णय क्रमांक ७ नुसार घोषित करण्यात आलेले आहेत.
२. माहितीचा अधिकार अधिनियम, २००५ अन्वये प्राप्त होणारे अर्ज प्रत्येक कार्यासनास प्राप्त होत असतात. कार्यासन अधिकाऱ्याच्या कार्यकक्षेत संबंधित कार्यासनातील कार्यालयीन धारिका व संबंधित कागदपत्रे असतात. त्यांचे अभिरक्षण व जतन करण्याची जबाबदारी ही कार्यासन अधिकाऱ्याची असते व त्यानुसार कार्यासनात प्राप्त होणाऱ्या माहिती अर्जाच्या प्राथमिक टप्प्यावर कार्यासन अधिकारी कार्यासनात उपलब्ध होत असलेली कागदपत्रे संबंधित अर्जदारास तातडीने उपलब्ध होऊ शकतात. विभागात अवर सचिव हे पद नियंत्रक अधिकारी म्हणून कामकाज पाहतात.
तसेच अवर सचिव हे कार्यासनातील कक्ष अधिकारी व सहायक कक्ष अधिकारी यांनी केलेल्या कामावर नियंत्रण करतात. या सर्व बाबींचा विचार करता प्रशासकीय कामकाजाच्या सोयीकरीता विभागातील सहायक कक्ष अधिकारी यांना सहायक जन माहिती अधिकारी, कार्यासन अधिकारी यांना जन माहिती अधिकारी व अवर सचिव यांना प्रथम अपीलीय अधिकारी म्हणून नियुक्ती करण्याचा प्रस्ताव शासनाच्या विचाराधीन होता. याबाबत पुढीलप्रमाणे निर्णय घेण्यात येत आहे.
# Page 2
शासन निर्णय क्रमांकः मामअ-२०१९/प्र.क्र.३३/२०१९/आ (रवका )
शासन निर्णय : उपरोक्त पार्श्वभूमीवर सोबतच्या प्रपत्रानुसार जलसंपदा विभागातील (खुद्द) "सहायक जन माहिती अधिकारी", "जन माहिती अधिकारी" आणि "अपीलीय प्राधिकारी" घोषित करण्यात येत आहेत. "सहायक जन माहिती अधिकारी", "जन माहिती अधिकारी" आणि "अपीलीय प्राधिकारी" यांच्याकडे सोपविण्यात आलेल्या कार्यासनांच्या पर्यवेक्षकीय कार्यभारात बदल झाल्यास व त्यांचे ठिकाणी नव्याने नियुक्त करण्यात आलेले अधिकारी संबंधित कार्यासनाचे "सहायक जन माहिती अधिकारी", "जन माहिती अधिकारी" व "अपीलीय प्राधिकारी" म्हणून कामकाज पाहतील.
केंद्र शासनाच्या माहिती अधिकारासंदर्भातील नागरिकांचे अर्ज प्रथम नोंदणी शाखेमध्ये स्विकारले जातील. नोंदणी शाखा त्याची नोंद स्वतंत्र नोंदवहीत करुन अर्ज संबंधित शासकीय माहिती अधिकाऱ्यांकडे त्याच दिवशी पुढील कार्यवाहीसाठी पाठवेल. संबंधित जन माहिती अधिकाऱ्यांच्या अनुपस्थितीत संबंधित सहायक माहिती अधिकारी यांनी सदरहू अर्ज स्विकारुन अपेक्षित कार्यवाही करेल.
सदर " सहायक जन माहिती अधिकारी", "जन माहिती अधिकारी" आणि "अपीलीय प्राधिकारी" यांनी केंद्रीय माहितीचा अधिकार अधिनियम २००५ मधील तरतूदींचे काटेकोरपणे पालन करावे.
हे आदेश आजपासून अंमलात येत आहेत.
आदेश अंमलात येण्यापूर्वीचे प्राप्त झालेले माहिती अर्ज तसेच अपील अर्ज यापूर्वी घोषित केलेल्या सहायक जन माहिती अधिकारी, जन माहिती अधिकारी व प्रथम अपीलीय अधिकारी यांनी हाताळावेत.
# Page 3
# Page 4
# Page 5
# Page 6
# Page 7