# Page 1
राज्यातील पाच मोठे जलाशयामधून गाळ व रेती / वाळू मिश्रीत गाळ निष्कासनाच्या कामाकरिता मानक निविदा कागदपत्रे तयार करण्यासाठी समिती स्थापन करण्याबाबत.
महाराष्ट्र शासन
जलसंपदा विभाग,
शासन निर्णय क्रमांक : लाक्षेवि-२०२०/प्र.क्र.७०/२०२२/भाग-१/लाक्षेवि (आ)
मादाम कामा रोड, हुतात्मा राजगुरु चौक,
मंत्रालय, मुंबई : ४०००३२.
दिनांक : १८/०७/२०२२
वाचा : १. जलसंपदा विभागाचे शासन निर्णय क्र. मेरिना -२०१८/प्र.क्र.१३७/२०१८/लाक्षेवि (आस्था), दि.०३/०८/२०१८ २. जलसंपदा विभागाचे शासन निर्णय क्र. मेरिना -२०१८/प्र.क्र.१८८/२०१८ /लाक्षेवि (आस्था), दि.०६/०८/२०१८ ३. जलसंपदा विभागाचे शासन निर्णय क्र. .लाक्षेवि-२०२०/प्र.क्र.१२३/२०२०/लाक्षेवि (आस्था), दि.२७/११/२०२० ४. जलसंपदा विभागाचे शासन पत्र लाक्षेवि-२०२०/(प्र.क्र.१२३/२०)/लाक्षेवि (आस्था), दि. ०४/०५/२०२१
प्रस्तावना : राज्यातील जुन्या धरणात साठलेला गाळ काढून तो शेतामध्ये वापरुन शेत जमिनीची उत्पादन क्षमता वाढविणे व त्याचबरोबर राज्यातील सर्व धरणाचे जलाशय गाळमुक्त करण्याचे धोरण शासनाने स्विकारले असून मोठ्या पाटबंधारे प्रकल्पातील गाळ व गाळमिश्रीत रेती/वाळू निष्कासनाचे धोरण संदर्भाकित शासन निर्णय क्र. १ अन्वये निर्गमित केले आहे. तथापि सदर शासन निर्णयानुसार सन २०१९ मध्ये सुरू केलेली गाळ व गाळमिश्रीत वाळू/रेतीच्या निष्कासनाची ई-निविदेद्वारे प्रक्रिया रद्द करण्यात आली आहे. त्याचे मुख्य कारण म्हणजे निविदा कागदपत्रामध्ये काही बाबतीत संदिग्धता व अंतरविरोध असल्याने तक्रारी प्राप्त होत होत्या.
त्यानुषंगाने निविदा कागदपत्रामध्ये अटी व शर्ती सुधारीत करून प्रारूप ई-निविदा कागदपत्रे तयार करण्यासाठी नव्याने समितीचे गठन संदर्भांकित शासन निर्णय क्र.३ अन्वये करण्यात आले होते. तथापि, सदर समितीने सादर केलेले मानक प्रारूप निविदेत दि.०३/०८/२०१८ रोजीच्या धोरणातील तरतूदीनुसार काही बाबी सुसंगत नसल्याने, संदर्भांकित शासन पत्र क्र. ४ नुसार पूर्वी स्थापित केलेली समिती बरखास्त झालेली असल्याने व अद्याप मानक निविदा कागदपत्रे अंतिम झाली नसल्याने, सुधारित मानक प्रारूप निविदा तयार करण्याकरिता पुन्हा समिती गठीत करणेबाबत शासन पुढीलप्रमाणे निर्णय घेत आहे.
शासन निर्णय: राज्यातील जलसंपदा विभागांतर्गत, संदर्भाधीन शासन निर्णय क्र.१ मध्ये नमूद केलेल्या मोठ्या पाटबंधारे प्रकल्पातील गाळ व गाळ मिश्रीत वाळू/रेतीच्या निष्कासनासाठी कंत्राटासाठी प्रारूप ई-निविदा कागदपत्रे सुधारीत करण्यासाठी खालीलप्रमाणे समिती गठित करण्यात येत आहे.
# Page 2
शासन निर्णय क्रमांकः लाक्षेवि-२०२०/प्र.क्र.७०/२०२२/भाग-१/लाक्षेवि (आ)
--------------------------------------------------------------------------------------
| अ.क्र. | नाव | पदनाम | समितीमधील पदनाम |
| १. | श्री. रा. र. शाह | महासंचालक, मेरी, नाशिक | अध्यक्ष |
| २. | डॉ. सं. म. बेलसरे | मुख्य अभियंता, (उ. म. प्र.), जलसंपदा विभाग, नाशिक | सदस्य |
| ३. | श्री. सं.रा. तिरमनवार | मुख्य अभियंता, जलविद्युत (स्थापत्य) गुणनियंत्रण, पुणे | सदस्य |
| ४. | श्री. सं. द. चोपडे | अधीक्षक अभियंता, पुणे पाटबंधारे मंडळ, पुणे | सदस्य |
| ५. | श्री. प्रवीण कोल्हे | अधीक्षक अभियंता, पुणे पाटबंधारे प्रकल्प मंडळ, पुणे | सदस्य सचिव |
--------------------------------------------------------------------------------------
२. सदर समितीने दि.०३/०८/२०१८ रोजीच्या शासन निर्णयान्वये ठरविण्यात आलेल्या धोरणानुसार हाती घ्यावयाच्या कामाची मानक निविदा कागदपत्रे तयार करावी. सदर निविदेत अटी शर्ती (contract terms and conditions), अर्हताविषयक बाबी (eligibility criteria), कामाचा व्याप (scope of work), कामाची कार्यपद्धती, निविदा मुल्यांकनाची पद्धत (Bid evaluation process), dispute resolution mechanism इत्यादी सर्व बाबींच्या सुस्पष्ट तरतूदी करण्यात याव्या. तसेच वर नमूद धोरणानुसार अटी शर्ती मानक निविदेत करणे अपेक्षित असून त्यात काही बदल आवश्यक वाटल्यास तर सदर समितीने बदलाची आवश्यकतेचे समर्थनासह सविस्तर प्रस्ताव शासनास सादर करावा. जेणेकरून त्याबाबत मा.मंत्री मंडळाची मान्यता घेता येऊ शकेल. याव्यतिरिक्त या समितीने Offset Price ठरविण्याबाबत सुस्पष्ट कार्यपद्धती सुचवावी.
३. समितीस महसूल विभाग, पर्यावरण विभाग, ड्रेजिंग कार्पोरेशन ऑफ इंडीया लि. केंद्रीय जल आयोग इत्यादि विभागातील तज्ञांशी आवश्यकता भासल्यास चर्चा करण्याची मुभा राहिल. तसेच जलसंपदा विभागातील दोन कार्यकारी अभियंत्यांना आमंत्रित सदस्य म्हणून निवडता येईल.
४. समितीने आपला अहवाल दोन महिन्यात शासनास सादर करावा. सदर अहवालात प्रारूप ई-निविदा कागदपत्रांचा तसेच करण्यात आलेल्या सुधारणांचा तपशिल समर्थनासह अंतर्भूत करावा.
# Page 3