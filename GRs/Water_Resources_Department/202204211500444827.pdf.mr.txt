# Page 1
मांडळ फड बंधारा दुरूस्ती ता. शिंदखेडा, जि.धुळे च्या विशेष दुरूस्ती अंदाजपत्रकास प्रशासकीय मान्यता प्रदान करणे बाबत.
महाराष्ट्र शासन
जलसंपदा विभाग,
शासन निर्णय क्रमांक : प्रमाप्र-२०२२/(प्र.क्र.५/२०२२)/ सिंव्य (कामे)
मंत्रालय, मुंबई-४०००३२
दिनांक:२१ एप्रिल २०२२
वाचा: १. कार्यकारी संचालक, तापी पाटबंधारे विकास महामंडळ, जळगांव यांचे पत्र.जा.क्र.तापाविम/ प्रशा-४ / ५६/२०२१ दि. ६/१/२०२२.
२. शासन निर्णय – २०१७/(५६६/१७)/सिंव्य(कामे), दि.३१/०८/२०१८.
३. शासन निर्णय - २०१८/(५५१/१७)/सिंव्य (कामे), दि.२७/११/२०१८.
४. शासन निर्णय - २०१३/ (७८५/१३)/सिंव्य (कामे), दि. १/८/२०१९.
५. शासन परिपत्रक- प्रमा २०१३/(७८५/१३)/सिंव्य(कामे), दि.१६/९/२०२१.
६. शासन परिपत्रक क्र. प्रमा-२०१३/(७८५/१३)/सिंव्य(कामे) दि १/१/२०१५.
प्रस्तावना: पांझरा नदीचा उगम शेदंवड ता साक्री या ठिकाणा वरून असून पांझरा नदी पश्चिम ते पूर्व अशी वाहत जावून मुडावद, ता. शिंदखेडा, जि धुळे येथे तापी नदीस मिळते. पांझरा नदीची लांबी १३८ कि. मी.
असून त्यावर ठिकठिकाणी ३० फड पध्दतीचे बंधारे असून सिंचनाच्या सोयीच्या दृष्टीकोनातून २०० ते ५०० वर्ष मागील कालखंडात बांधण्यात आलेले आहे. अक्कलपाडा मध्यम प्रकल्पाच्या लाभदायक क्षेत्रात त्याखालील फड पध्दतीच्या बंधा-याच्या सिंचनासाठी समावेश आहे. मांडळ फड बंधारा हा वरील १६ फड पध्दतीच्या बंधा-यामधील असून न्याहळोद गावाच्या खालच्या बाजूस धुळे शहरापासून २५ कि मी अंतरावर आहे. सद्यस्थितीत बंधा-याची स्थिती चांगली असून कालव्याच्या नदीकडील भिंती काही ठिकाणी तुटलेल्या अवस्थेत असून कालव्यावरील बांधकाम व विमोचके यांची दुरूस्ती तसेच नव्याने बांधणी करणे क्रमप्राप्त आहे. मांडळ फड बंधा-याचे सिंचन क्षेत्र १९९ हेक्टर असून मुख्य कालवा ८.४५ कि मी लांबीचा असून त्यावरील वितरीका क्र. १ ही १.०५ कि मी लांबीची असून वाढविस्तार वितरीका ०.८८ कि मी लांबीची असून त्याव्दारे भाल्या नाल्याचे पांझरा नदी मधून पुर्नभरण करणे सह सिंचन क्षेत्र पुर्नस्थापित करणे प्रयोजन आहे. सदर बंधा-यामध्ये जुना एस्केप वरील नव्याने बांधणे, रस्ता क्रासिंग बांधणे.मोहर नाल्यावरील जलसेतूची दुरुस्ती करणे. मुख्य कालवा वितरीका क्र. १ वरील वितरण व्यवस्थेमधील बांधकामाची दुरुस्ती करणे. CR Cum Outlet बांधणे. मुख्य कालवा विमोचक व रस्ता क्रॉसिंग बांधणे. हेकंळवाडी रस्त्यावर वितरीका क्र. १ च्या मुखाशी रस्ता क्रॉसिंग बांधणे. वितरीका क्र. २ वर रस्ता क्रॉसिंग बांधणे. इ. कामांचा समावेश करण्यात आलेला आहे. त्यामुळे मांडळ फड बंधारा दुरूस्ती ता. शिंदखेडा, जि. धुळे च्या अंदाजपत्रकास विशेष दुरूस्ती अंतर्गत प्रशासकीय मान्यता देण्याचा प्रस्ताव शासनाच्या विचाराधीन होती. त्याअनुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः प्रमाप्र-२०२२/(प्र.क्र.५/२०२२)/सिंव्य(कामे)
शासन निर्णय:
तापी पाटबंधारे विकास महामंडळ, जळगांव अंतर्गंत मांडळ फड बंधारा दुरूस्ती ता. शिंदखेडा, जि.
धुळे च्या अंदाजपत्रकास या योजनेच्या विशेष दुरुस्तीच्या रू.१,०९७८२५७/- (रू. एक कोटी नऊ लक्ष अठयाहत्तर हजार दोनशे सत्तावन्न फक्त) एवढया खर्चाच्या प्रस्तावास खालील अटींच्या अधिन राहून सोबतच्या प्रपत्रानुसार प्रशासकीय मान्यता प्रदान करण्यात येत आहे.
१) तांत्रिक मान्यता,निविदा प्रक्रिया, कामाचे नियोजन व पूर्णत्व, प्रशासकीय मान्यतेच्या मर्यादेत खर्च करणे इ. बाबींसाठी प्रचलित शासन निर्णय / परिपत्रके यांचे पालन करणे बंधनकारक राहिल.
२) प्रस्तावित कामांमुळे होणाऱ्या खोदकाम तोडफोड याव्दारे उपलब्ध होणारे बांधकाम साहित्याचा पूर्ण वापर करुन बचत साधावी.
३) सदर अंदाजपत्रकातील कामांसाठी कोणत्याही प्रयोजनार्थ सर्वसाधारणपणे मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही.
४) सदर दुरुस्ती काम पूर्ण झाल्यानंतर प्रकल्पाच्या लाभक्षेत्रांतर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी क्षेत्रीय अधिका-याची राहील.
प्रस्तावित कामासाठी होणारा खर्च ४७०२ लहान पाटबंधारे प्रकल्प यावरील भांडवली खर्च, ८० सर्वसाधारण,१९०-सार्वजनिक क्षेत्रातील व इतर उपक्रमातील गुंतवणुका विशेष दुरुस्ती / विस्तार व सुधारणा कार्यक्रमा अंतर्गत भाग भांडवली अनुदान (००)(१७) तापी पाटबंधारे विकास महामंडळास भाग भांडवली अंशदान (कार्यक्रम) (४७०२७४७२) (योजनांतर्गत) ५४ गुंतवणुका या लेखाशिर्षा खाली टाकुन मंजुर अनुदानातुन भागवावा.
या कामास प्रदान करण्यात आलेली प्रशासकीय मान्यता सिंव्य (कामे) कार्यासनाच्या नोंदवहीमध्ये क्र.०४ सन २०२२ मध्ये नोंदविण्यात आलेली आहे.
# Page 3
# Page 4