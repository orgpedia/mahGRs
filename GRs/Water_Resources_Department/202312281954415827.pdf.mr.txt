# Page 1
महाराष्ट्र अभियांत्रिकी (स्थापत्य) सेवा मुख्य परीक्षा - २०२० मधील आर्थिकदृष्ट्या दुर्बल घटक (EWS) प्रवर्गातील उमेदवारांना सहायक अभियंता श्रेणी-१ (स्थापत्य), गट-अ या पदावर नामनिर्देशनाने तात्पुरती नियुक्ती देणेबाबत.....
महाराष्ट्र शासन
जलसंपदा विभाग
शासन निर्णय क्रमांक : नियुक्ती २०२२/प्र.क्र.७६/आ(संनि),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २८ डिसेंबर, २०२३
संदर्भ : १) महाराष्ट्र लोकसेवा आयोग, मुंबई यांचे पत्र क्र.३७४(२)/स्थापत्य/२०१९/१९, दि.१७.०८.२०२२ २) सामान्य प्रशासन विभाग, अधिसूचना क्रमांक एसआरव्ही-२०२०/प्र.क्र.४९/कार्या-१२, दि.१४.०७.२०२१ ३) सामान्य प्रशासन विभाग, शासन निर्णय क्रमांक परिवी २७१५/प्र.क्र.३०२/कार्या-८, दि.२२.०६.२०२१ ४) सामान्य प्रशासन विभाग, शासन परिपत्रक क्र.संकीर्ण २०२२/प्र.क्र.१६७/१६-अ, दि.२१.११.२०२२ ५) समक्रमांकित शासन निर्णय, दिनांक १७.११.२०२३ ६) मा.उच्च न्यायालयात दाखल रिट याचिका क्र.२७२२/२०२३ संलग्नित अंतरिम अर्ज क्र.१४३२३/२०२३ संदर्भात मा.उच्च न्यायालय, मुंबई यांचे दिनांक २२.१२.२०२३ रोजीचे आदेश ७) सामान्य प्रशासन विभाग पत्र क्र.न्यायाप्र-२४३३/प्र.क्र.३२/१६-अ,दिनांक २२.१२.२०२३.
शासन निर्णय
महाराष्ट्र (स्थापत्य) अभियांत्रिकी सेवा मुख्य परीक्षा २०२० मधील सहायक अभियंता श्रेणी-१ (स्थापत्य) या गट-अ पदांवरील नियुक्तीसाठी सरळसेवा भरतीद्वारे घेण्यात आलेल्या एकत्रित स्पर्धात्मक परिक्षेच्या निकालावर आधारित महाराष्ट्र लोकसेवा आयोग, मुंबई यांच्या क्रमांक : ३७४(२)/स्थापत्य/२०१९/१९, दिनांक १७.०८.२०२२ च्या पत्रान्वये सहायक अभियंता श्रेणी-१ (स्थापत्य) पदावर नियुक्तीसाठी शिफारस करण्यात आली आहे. सदर शिफारस प्राप्त उमेदवारांपैकी आर्थिक दुर्बल घटक प्रवर्गातील उमेदवारांना न्यायप्रवीष्ट प्रकरणांमुळे नियुक्ती देण्यात आलेली नव्हती. मा.उच्च न्यायालय, मुंबई यांनी रिट याचिका क्र.२७२२/२०२३ संलग्नित अंतरिम अर्ज क्र.१४३२३/२०२३ व इतर संलग्न याचिकांवर दि.२२.१२.२०२३ रोजी दिलेला न्यायनिर्णय तसेच सामान्य प्रशासन विभागाने दिनांक २२/१२/२०२३ रोजीच्या पत्रान्वये दिलेल्या सूचना विचारात घेवून "परिशिष्ट-अ" मधील शिफारसप्राप्त आर्थिकदृष्ट्या दुर्बल घटक (EWS) प्रवर्गातील उमेदवारांची सहायक अभियंता श्रेणी-१ (स्थापत्य), गट-अ या पदावर सातव्या वेतन आयोगानुसार सुधारित वेतन मॅट्रीक्समधील वेतन स्तर एस-२० (रुपये ५६१००-१७७५००) मध्ये जलसंपदा विभागात ते ज्या दिवशी रुजू होतील त्या दिनांकापासून त्यांच्या नावासमोर दर्शविलेल्या प्रवर्गामध्ये दोन
# Page 2
शासन निर्णय क्रमांकः नियुक्ती २०२२/प्र.क्र.७६/आ(संनि),
वर्षांच्या परिविक्षाधीन कालावधीसाठी विहित अटी व शर्तीच्या अधीन राहून तात्पुरती नियुक्ती करण्यात येत आहे.
सदरहू उमेदवारांची तात्पुरती नियुक्ती ही EWS आरक्षण प्रकरणी व इतर संलग्न प्रकरणी मा. उच्च न्यायालय, मुंबई येथे दाखल असलेल्या रिट पिटीशन क्र. २८६२/२०२३ व संलग्न याचिका तसेच याचिका क्र. २८५९/२०२३, २८६१/२०२३ व ८५२७/२०२३ प्रकरणी तसेच रिट याचिका
क्र.२७२२/२०२३ संलग्नित अंतरिम अर्ज क्र.१४३२३/२०२३ संदर्भात मा. उच्च न्यायालय, मुंबई यांनी दि. २२/१२/२०२३ रोजी पारित केलेल्या न्यायनिर्णयाच्या अधीन राहील.
२. परिशिष्ट-अ मधील उमेदवारांना संदर्भाधीन क्र.२ येथील महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने व पदोन्नतीने नियुक्तीसाठी महसुली विभाग वाटप नियम, २०२१ लागू राहील. याबाबत उमेदवारांकडून प्रशिक्षणाच्या अंतिम टप्प्यात महसुली विभाग वाटप नियमावलीतील तरतूदीनुसार विकल्प घेण्यात येईल व त्यानंतर त्यांना विभागातील सहायक अभियंता श्रेणी-१ (स्थापत्य) या गट-अ च्या पदावर तात्पुरती पदस्थापना देण्यात येईल.
३. महाराष्ट्र अभियांत्रिकी (स्थापत्य), सेवा गट-अ मधील उमेदवारांची तात्पुरती नियुक्ती ही दोन वर्षाचा परिवीक्षा कालावधी समाधानकारकरित्या पूर्ण करण्याच्या व खालील विहित अटी / शर्तींच्या अधीन असेल. :
१) सदरहू उमेदवारांची तात्पुरती नियुक्ती ही EWS आरक्षण प्रकरणी व इतर संलग्न प्रकरणी मा. उच्च न्यायालय, मुंबई येथे दाखल असलेल्या रिट पिटीशन क्र. २८६२/२०२३ व संलग्न याचिका तसेच याचिका क्र. २८५९/२०२३, २८६१/२०२३ प्रकरणी तसेच रिट याचिका क्र.२७२२/२०२३ संलग्नित अंतरिम अर्ज क्र.१४३२३/२०२३ संदर्भात मा. उच्च न्यायालय, मुंबई यांनी दि. २२/१२/२०२३ रोजी पारित केलेल्या न्यायनिर्णयाच्या अधीन राहील. तसेच सदरहु उमेदवारांची तात्पुरती नियुक्ती ही आर्थिकदृष्ट्या दुर्बल घटक (EWS) आरक्षण प्रकरणी मा. उच्च न्यायालय, मुंबई येथे दाखल असलेल्या रिट पिटीशन क्र. ८५२७/२०२३ मधील अंतिम न्यायनिर्णयांच्या अधीन राहील.
२) सदर उमेदवारांची महाराष्ट्र अभियांत्रिकी (स्थापत्य), सेवा गट-अ जलसंपदा विभागातील नियुक्ती ही अंतिम असून त्यात बदल होणार नाही.
३) परिशिष्ट-अ मधील सेवेत दाखल होऊ इच्छिणाऱ्या परिवीक्षाधीन उमेदवारांनी महाराष्ट्र अभियांत्रिकी प्रशिक्षण प्रबोधिनी, नाशिक येथे सोमवार, दिनांक ०१.०१.२०२४ रोजी सकाळी १०.०० वाजता रुजू अहवाल देऊन अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेकडे १ वर्षाच्या (५२ आठवडे) कालावधीकरिता प्रशिक्षणासाठी रुजू होवून प्रशिक्षण कार्यक्रमासंबंधी आदेश घ्यावेत.
४) सदर उमेदवार दिनांक ०१.०१.२०२४ रोजी हजर न झाल्यास किंवा काही अपरिहार्य उचित कारणास्तव त्यांना मुदतवाढ हवी असल्यास, त्यांनी शासनाकडून मुदतवाढ घेणे आवश्यक असून तशी संमती न घेतल्यास किंवा शासनाकडून त्यांना मुदतवाढ न मिळाल्यास विहित मुदतीत रुजू न होणाऱ्या उमेदवारांचे नियुक्तीचे आदेश आपोआप रद्द होतील व त्यांचा
पृष्ठ ७ पैकी २
# Page 3
शासन निर्णय क्रमांकः नियुक्ती २०२२/प्र.क्र.७६/आ(संनि),
नियुक्तीकरीता कोणत्याही परिस्थितीत विचार करण्यात येणार नाही. यासाठी उमेदवारांकडून देण्यात येणाऱ्या कोणत्याही कारणांचा/विनंतीचा विचार केला जाणार नाही.
५) मुदतवाढीसंदर्भात सामान्य प्रशासन विभाग, शासन अधिसूचना क्रमांक : एसआरव्ही २०१६/प्र.क्र.२८१/१२, दिनांक २१.०६.२०२१ मधील तरतूदीनुसार कार्यवाही करण्यात येईल.
६) आवश्यकता भासल्यास परिशिष्ट-अ मधील उमेदवारांना भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरुन ४ वर्षांपेक्षा कमी नसणाऱ्या कालावधीसाठी भारत सरकार ठरविल त्या शर्तीवर सेवा करावी लागेल.
परंतु
(अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा,
(ब) सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
७) सामान्य प्रशासन विभाग, शासन निर्णय क्र.परिवी २७१५/प्र.क्र.३०२/कार्या.८, दिनांक २२.०६.२०२१ मधील तरतूदीनुसार पात्र ठरलेल्या परिशिष्ट-अ मधील उमेदवारांना परिविक्षा कालावधीमध्ये कोणतीही वेतनवाढ अनुज्ञेय असणार नाही.
८) सदर उमेदवारांपैकी जो उमेदवार मराठी व हिंदी भाषा परीक्षा अगोदरच उत्तीर्ण झाला नसेल किंवा उत्तीर्ण होण्यापासून सूट मिळाली नसेल, तर मराठी व हिंदी भाषा परीक्षासंबंधी केलेल्या नियमानुसार भाषा परीक्षा उत्तीर्ण होणे आवश्यक राहील.
९) परिशिष्ट - अ येथे नमूद उमेदवारांची संबंधित वैद्यकीय मंडळाकडून तपासणी झाली असून त्यानुसार संबंधित उमेदवारांचे वैद्यकीय तपासणी प्रमाणपत्रे प्राप्त झाले आहेत.
१०) परिशिष्ट-अ मधील शिफारस प्राप्त उमेदवारांचे चारित्र्य पडताळणी अहवाल संबंधित पोलीस आयुक्त / पोलीस अधीक्षक कार्यालयांकडून प्राप्त झालेले आहेत.
११) परिशिष्ट-अ येथील उमदेवारांना सामान्य प्रशासन विभाग (माहिती तंत्रज्ञान), शासन पुरकपत्र क्रमांक : मातंसं २०१२/प्र.क्र.२७७/३९, दिनांक ०८.०१.२०१८ मधील परिच्छेद क्रमांक १.६ मधील तरतूदीनुसार संगणक अर्हता परीक्षा उत्तीर्ण होण्यापासून सूट देण्यात येत आहे.
१२) परिशिष्ट-अ येथील उमदेवारांना आर्थिकदृष्ट्या दुर्बल घटक प्रमाणपत्राच्या सत्यासत्यतेबाबतचा अहवाल संबंधित समितीकडून शासनास प्राप्त झाले आहेत.
१३) वित्त विभाग, शासन निर्णय क्रमांक : अंनियो १००५ /१२६/सेवा-४, दिनांक ३१.१०.२००५ मधील तरतूदीनुसार परिशिष्ट-अ मधील उमेदवारांना नवीन परिभाषित अंशदान निवृत्तीवेतन योजना लागू ठरेल. त्यांना सध्या अस्तित्वात असलेली निवृत्तिवेतन योजना [महाराष्ट्र नागरी सेवा (निवृत्तिवेतन) नियम, १९८२ व महाराष्ट्र नागरी सेवा (निवृत्तिवेतनाचे अंशराशीकरण) नियम, १९८४] आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही.
पृष्ठ ७ पैकी ३
# Page 4
शासन निर्णय क्रमांकः नियुक्ती २०२२/प्र.क्र.७६/आ(संनि),
१४) परिशिष्ट-अ मधील उमेदवारांना शासन सेवेत रुजू झाल्यानंतर सेवेचा राजीनामा द्यावयाचा असल्यास, त्यांना शासनाला किमान १ (एक) महिन्याची आगाऊ लेखी सूचना किंवा एक महिन्याचे वेतन देणे आवश्यक राहील. यासंदर्भातील राजीनामा स्विकारण्याचे अधिकार केवळ नियुक्ती प्राधिकारी ( शासन ) यांना असतील. क्षेत्रिय कार्यालयांनी परस्पर प्रशिक्षणार्थ्याचा राजीनामा स्विकृत करु नये किंवा मंजूर करु नये. तथापि, राजीनामा दिल्यानंतर पुन्हा राजीनामा मागे घ्यावयाचा असल्यास, त्यांना वित्त विभाग, शासन निर्णय क्रमांक : अंनियो २०१९/प्र.क्र.४७०/सेवा-४, दिनांक ०९.०५.२०२२ मधील तरतूदी लागू राहतील.
मात्र, गैरवर्तणूक, सेवानियमांचा भंग इत्यादी कारणांसाठी एखाद्या उमेदवाराची सेवा समाप्त करण्यासाठी सूचना देण्याचे बंधन शासनावर राहणार नाही.
१५) महाराष्ट्र राज्य प्रशिक्षण धोरणासंबंधी, सामान्य प्रशासन विभागाच्या शासन निर्णय क्रमांक : टीआरएन-०९/प्र.क्र.३९/०९/१२-अ, दिनांक २३.०९.२०११ मधील परिच्छेद सहा येथील तरतूदीनुसार प्रशिक्षण सुरु होण्यापूर्वी प्रशिक्षणार्थीने सक्षम प्राधिकाऱ्यास बंधपत्र लिहून द्यावे लागेल. जर एखादा प्रशिक्षणार्थी बंधपत्रात नमूद केलेल्या कालावधीत नोकरी सोडत असेल तर बंधपत्रात नमूद केलेली रक्कम प्रशिक्षणार्थीकडून वसूल करुन संबंधित प्राधिकाऱ्याला प्रथम शासनाकडे जमा करावी लागेल. याबाबतचे दर शासन निश्चित करेल. त्यानुसार प्रत्येक प्रशिक्षणार्थीला प्रशिक्षणासाठी रुजू झाल्यानंतर अधीक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांच्याकडे विहित नमुन्यातील बंधपत्र भरुन सादर करणे बंधनकारक राहील व त्याची प्रत शासनास सादर करावी.
१६) प्रशिक्षणादरम्यान प्रशिक्षणार्थीकडून प्रबोधिनीच्या प्रशिक्षणाबाबतच्या नियमांचे व शिस्तीचे काटेकोरपणे पालन करण्यात यावे. त्यांच्याकडून नियमभंग झाल्यास प्रबोधिनीकडून त्यांच्याविरुध्द शिस्तभंगाची कार्यवाही करण्यात येईल व तसा अहवाल शासनास विनाविलंब पाठविण्यात यावा.
१७) परिशिष्ट अ येथील उमेदवारांना सामान्य प्रशासन विभाग, शासन निर्णय क्र.परिवी २७१५/प्र.क्र.३०२/कार्या.८, दिनांक २२.०६.२०२१ नुसार नवीन परिवीक्षा धोरण लागू राहील.
सदरहू सहायक अभियंता श्रेणी-१ (स्थापत्य), गट-अ यांना दोन वर्षाचा परिवीक्षाधीन कालावधी लागू राहील. सदर कालावधीत परिवीक्षा धोरणानुसार शासकीय कामकाज करण्यास सक्षम नसल्याचे सिद्ध झाल्यास संबंधित उमेदवाराची शासकीय सेवा कोणतीही पूर्वसूचना न देता समाप्त करण्यात येईल." १८) परिशिष्ट-अ मधील उमेदवारांनी परिवीक्षा कालावधीत विहित १ वर्षाचे (५२ आठवडे) प्रशिक्षण व व्यावसायिक परीक्षा उत्तीर्ण न केल्यास किंवा त्यांचे काम योग्य अथवा अनुरुप न आढळल्यास त्यांची शासकीय सेवा कोणतीही पूर्वसूचना न देता समाप्त करण्यात येईल.
१९) परिशिष्ट-अ मधील उमेदवारांना सामान्य प्रशासन विभाग, शासन निर्णय क्रमांक : परिवि २७१५/प्र.क्र.३०२/८, दिनांक २२.०६.२०२१ मध्ये नमूद केल्यानुसार परिवीक्षाधीन कालावधीत रजेच्या तरतूदी लागू होतील.
पृष्ठ ७ पैकी ४
# Page 5
शासन निर्णय क्रमांकः नियुक्ती २०२२/प्र.क्र.७६/आ(संनि),
२०) परिशिष्ट-अ येथील उमेदवारांपैकी पूर्वी शासकीय सेवेत असणाऱ्या उमेदवारांची सरळसेवेने शासनाच्या दुसऱ्या पदावर परिवीक्षाधीन उमेदवार म्हणून नियुक्ती झाली असल्यास अशा उमेदवारांची सहायक अभियंता श्रेणी-१ (स्थापत्य), गट-अ या पदावरील वेतननिश्चिती ही शासन निर्णय, वित्त विभाग क्रमांक : वेतन १२८९/प्र.क्र.२/९०/सेवा-३, दिनांक २३.०३.१९९४ मधील तरतूदीनुसार करण्यात यावी.
तर परिशिष्ट -अ मधील उमेदवारांपैकी पूर्वी शासकीय सेवेत नसणाऱ्या उमेदवारांची सरळसेवेने शासनाच्या परिवीक्षाधीन उमेदवार म्हणून नियुक्ती झाली असल्यास अशा उमेदवारांची सहायक अभियंता श्रेणी - १ (स्थापत्य), गट-अ या पदावरील वेतननिश्चिती ही महाराष्ट्र नागरी सेवा (वेतन) नियम, १९८१ मधील तरतूदीनुसार करण्यात यावी.
२१) अधीक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांनी परिशिष्ट-अ येथील उमेदवारांचे कार्यमूल्यमापन अहवाल सामान्य प्रशासन विभागाच्या शासन निर्णय दि.२२.०६.२०२१ मधील तरतूदीनुसार लिहिणे आवश्यक आहे.
२२) परिशिष्ट-अ मधील उमेदवार सध्या केंद्र/राज्य शासनाच्या सेवेत अथवा निमशासकीय सेवेत कार्यरत असतील तर संबंधित नियंत्रक अधिकाऱ्यांनी त्यांना नेमणूकीच्या ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी पत्र सादर केल्याशिवाय त्यांना रुजू करुन घेता येणार नाही.
२३) महाराष्ट्र अभियांत्रिकी प्रशिक्षण प्रबोधिनी, नाशिक येथे हजर होणाऱ्या उमेदवारांनी आपला रुजू अहवाल अधीक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेमार्फत शासनास सादर करावा.
२४) सदरहू उमेदवारांना संदर्भ क्र.५ येथील दिनांक १७/११/२०२३ रोजीच्या शासन आदेशामधील अटी शर्ती लागू राहतील.
# Page 6
# Page 7
# Page 8