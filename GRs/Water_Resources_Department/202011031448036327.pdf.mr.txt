# Page 1
औरंगाबाद पाटबंधारे मंडळ, औरंगाबाद अंतर्गत नांदूर मधमेश्वर कालवा विभाग क्र.२, वैजापूर अधिनस्त असलेला नांदूर मधमेश्वर कालवा उपविभाग क्र. ९, वडीगोद्री हा उपविभाग बंद करण्याबाबत.
महाराष्ट्र शासन
जलसंपदा विभाग
शासन निर्णय क्रमांक :- आढावा-२०१९/प्र.क्र.३९/आ.(पुनर्रचना),
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०३ नोव्हेंबर, २०२०.
वाचा :- शासन निर्णय जलसंपदा विभाग, क्रमांक: आढावा - १००२ / (३३५ /२००२) आ. (प्रशि), दि. ०६/०२/२००३
प्रस्तावना :
जलसंपदा विभागांतर्गत क्षेत्रीय कार्यालयांचा सुधारित आकृतीबंध निश्चित करण्याच्या
अनुषंगाने सर्व मुख्य अभियंता यांना प्रदेश/मंडळ/विभाग/उपविभाग व शाखा निहाय
कार्यालयातील कामाचे स्वरुप, त्याबाबत आवश्यक मनुष्यबळ व सुरु / प्रस्तावित कामांचा
आढावा घेवून आवश्यक व अनावश्यक कार्यालयांचा तपशील शासनास सादर करण्याबाबत
निदेश देण्यात आले होते. त्यास अनुसरुन कार्यकारी संचालक, गोदावरी मराठवाडा पाटबंधारे
विकास महामंडळ, औरंगाबाद यांनी नांदुर मधमेश्वर कालवा विभाग क्र.२, वैजापूर, औरंगाबाद
या विभागीय कार्यालयाच्या अधिनस्त असलेला नांदुर मधमेश्वर कालवा उपविभाग क्र. ९,
वडीगोद्री, ता.अंबड, जि.जालना हा उपविभाग बंद करण्यासाठी प्रस्तावित केले आहे. त्यानुसार
नांदुर मधमेश्वर कालवा उपविभाग क्र.९, वडीगोद्री, ता.अंबड, जि. जालना हा उपविभाग बंद
करण्याची बाब शासनाच्या विचाराधीन होती. त्यानुषंगाने शासन पुढीलप्रमाणे निर्णय घेत आहे.
शासन निर्णय :
मुख्य अभियंता (जलसंपदा), जलसंपदा विभाग, औरंगाबाद अधिनस्त अधीक्षक
अभियंता, औरंगाबाद पाटबंधारे मंडळ, औरंगाबाद यांच्या अंतर्गत असलेले कार्यकारी अभियंता,
नांदुर मधमेश्वर कालवा विभाग क्र. २, वैजापूर, औरंगाबाद यांच्या अधिपत्याखालील
नांदुर मधमेश्वर कालवा उपविभाग क्र. ९, वडीगोद्री, ता. अंबड, जि. जालना हा उपविभाग बंद
करण्यासाठी याद्वारे मान्यता देण्यात येत आहे.
# Page 2
शासन निर्णय क्रमांकः आढावा-२०१९/प्र.क्र.३९/आ.(पुनर्रचना)
२. उपरोक्त उपविभागीय कार्यालय दि.०६/११/२०२० पासून बंद करण्यासाठी संबंधित
प्रदेश कार्यालयाने आवश्यक सर्व कार्यवाही तत्काळ करावी.
३. बंद करण्यात आलेल्या उपविभागीय कार्यालयातील मंजूर पदांबाबत शासन स्तरावर
निर्णय घेण्यात येईल.
४. बंद करण्यात आलेल्या उपविभागीय कार्यालयातील उर्वरित कार्यभार व सर्व
कार्यालयीन अभिलेख (न्यायालयीन, लेखा आक्षेप इतर प्रकरणे) संबंधीत प्रादेशिक
कार्यालयाच्या कार्यालय प्रमुख (मुख्य अभियंता) यांचेमार्फत प्रशासकीय सोयीच्या दृष्टीने योग्य
ठरेल अशा कार्यालयांतर्गत संलग्न करण्यात यावा.
५. बंद होणाऱ्या कार्यालयातील सध्या कार्यरत अधिकारी/कर्मचारी यांच्या समावेशनाची
कार्यवाही मंडळ कार्यालयांमधील रिक्त पदांवर पुढील आदेश होईपर्यंत तात्पुरत्या स्वरुपात
मंडळ तथा प्रादेशिक कार्यालयाने तत्काळ करावी. तसेच, केलेल्या कार्यवाहीचा अनुपालन
अहवाल शासनास सादर करावा.
# Page 3