# Page 1
शाखा अभियंता / कनिष्ठ अभियंता (यांत्रिकी) यांना उप अभियंता (यांत्रिकी) पदावर तात्पुरत्या स्वरूपात पदोन्नती देणेबाबत.
सन २०२०-२१ ची निवडसूची.
महाराष्ट्र शासन
जलसंपदा विभाग
शासन आदेश क्रमांक :- एसएलएस-२०२०/प्र.क्र.१५१/२०/आ (वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०९ मार्च, २०२२
शासन आदेश :
कनिष्ठ अभियंता / शाखा अभियंता (यांत्रिकी) संवर्गांतून महाराष्ट्र अभियांत्रिकी सेवा गट "अ" मध्ये उप अभियंता (यांत्रिकी) या पदावर सुधारीत वेतनश्रेणी-रुपये-५६१००-१७७५०० वेतन बँड (एस्-२०) वेतनावर खाली तक्त्यात नमूद अभियंत्यांना विहित अटी व शर्तीच्या अधिन राहून ते सविस्तर पदस्थापना दिलेल्या ठिकाणी ज्या दिनांकास रुजू होतील त्या दिनांकापासून तात्पुरत्या स्वरूपात पदोन्नती देण्यात येत आहे.
------------------------------------------------------------------------------------------------------------------------------------------------------
| अ. क्र. | ज्येष्ठता क्रमांक | अधिकाऱ्यांचे नांव | प्रवर्ग | विकल्प दिलेला महसूली विभाग | नियमानुसार वाटप करण्यात  |  आलेला महसूली विभाग | पदोन्नतीनंतरची पदस्थापना |
| १ | २ | ३ |  | ४ | ५ | ६ |
|  | २७७ | श्री. विजय लक्ष्मण काळे | इ.मा.व. | नाशिक | नाशिक | मुख्य अभियंता (यांत्रिकी), जलसंपदा विभाग, नाशिक अंतर्गत नाशिक महसूली विभागातील रिक्त पदी |
------------------------------------------------------------------------------------------------------------------------------------------------------
अटी व शर्ती :
(i) सदर पदोन्नती, पदोन्नत होणाऱ्या अधिकाऱ्यास सेवा ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत, अशा अधिकाऱ्यांच्या ज्येष्ठतेस बाधा न आणता देण्यात येत आहे.
(ii) उप अभियंता (यांत्रिकी) पदावरील पदोन्नतीमुळे, संबंधित अभियंता हे नियमित पदोन्नतीसाठी पात्र आहेत, असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधिकाऱ्यांना, शेवटच्यास प्रथम (Last come first go) या तत्त्वानुसार पदावनत करण्यात येईल.
(iii) सदर पदोन्नती संबंधितांविरुध्द कोणत्याही प्रकारची विभागीय चौकशी / शिस्तभंग विषयक कार्यवाही चालू अथवा प्रस्तावित नसल्याच्या अटीच्या अधीन राहून देण्यात येत आहे. तथापि, श्री. काळे यांचेविरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास त्याच्या बाबतीत हे पदोन्नती आदेश आपोआप रद्द होतील.
# Page 2
शासन आदेश क्रमांकः एसएलएस-२०२०/प्र.क्र.१५१/२०/आ (वर्ग-२)
(iv) सदर पदोन्नती आदेश निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून सामान्य प्रशासन विभागाने दिनांक ०७.०५.२०२१ च्या शासन निर्णयान्वये दिलेल्या सुचनांनुसार करण्यात येत आहे.
(v) सदर पदोन्नती मा. उच्च न्यायालय, मुंबई येथे दाखल रिट याचिका क्र.३३१०/२०२१ व इतर याचिकांमध्ये होणाऱ्या अंतिम निर्णयाच्या अधीन राहतील.
(vi) पदोन्नत अधिकाऱ्यांनी दिनांक ३१.०३.२०२० अखेरचे मत्ता व दायित्व विवरणपत्र सादर केल्याची खातरजमा करुन सविस्तर पदस्थापनेचे आदेश निर्गमित करावेत
(vii) श्री. काळे यांना सविस्तर पदस्थापना देण्याची कार्यवाही मुख्य अभियंता (यांत्रिकी), जलसंपदा विभाग, नाशिक यांनी तातडीने करावी व त्याबाबतचा अहवाल शासनास सादर करावा.
(viii) श्री. काळे यांना पदस्थापना देताना मुख्य अभियंता (यांत्रिकी), जलसंपदा विभाग, नाशिक यांनी कामाची निकड विचारात घेऊन महसूली विभागांतर्गत समाविष्ट असलेल्या जिल्हयामध्ये प्राथम्याच्या रिक्त पदावर पदस्थापना करावी. उप अभियंता पदावरील सविस्तर पदस्थापनेचे आदेश प्राप्त झाल्यानंतर पदोन्नत झालेल्या
अभियंत्यास तात्काळ कार्यमुक्त करावे व त्याबाबतचा एकत्रित अहवाल संबंधित मुख्य अभियंता यांनी विना विलंब शासनास सादर करावा.
(ix) सदर पदोन्नती जरी तात्पुरत्या असल्या तरी कालांतराने ती नियमित होत असल्यामुळे श्री. काळे यांनी पदोन्नती नाकारल्यास, त्यांचा सेवांतर्गत आश्वासित प्रगती योजनेचा लाभ काढून घेण्यात येईल, याची संबंधितांना लेखी जाणीव करून द्यावी. श्री. काळे यांनी उप अभियंता (यांत्रिकी) पदावरील पदोन्नती नाकारल्यास त्याप्रमाणे अहवाल तात्काळ शासनास सादर करावा. श्री. काळे उप अभियंता (यांत्रिकी) पदावरील पदोन्नती नाकारल्याखेरीज त्यांचे माहे मार्च, २०२२ पासूनचे कनिष्ठ अभियंता / शाखा अभियंता या पदावरील वेतन काढण्यात येऊ नये. याबाबतची जबाबदारी संबंधित विभागाच्या कार्यकारी अभियंता यांच्यावर राहील.
(x) उप अभियंता (यांत्रिकी) पदावरील सविस्तर पदस्थापनेचे आदेश प्राप्त झाल्यानंतर पदोन्नत अभियंत्यांना तात्काळ कार्यमुक्त करण्याची जबाबदारी संबंधित कार्यालय प्रमुख यांची राहील. याबाबत दिरंगाई झाल्यास, संबंधित कार्यकारी अभियंत्यास जबाबदार धरण्यात येईल. सदर पदावर एक महिन्याच्या आत पदोन्नत अधिकारी हजर न झाल्यास, ते पदोन्नतीस इच्छुक नाहीत, असे गृहीत धरून त्यांना दिलेली पदोन्नती रद्द करण्यात येईल. श्री.
काळे विहित मुदतीत पदोन्नतीच्या पदावर हजर न झाल्यास, त्याबाबतची माहिती मुख्य अभियंता (यांत्रिकी), जलसंपदा विभाग, नाशिक यांनी शासनास तात्काळ सादर करावी.
(xi) उप अभियंता (यांत्रिकी) पदावर देण्यात आलेली पदोन्नती, श्री. काळे यांनी नाकारल्यास त्यांचेबाबतीत सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल.
(xii) पदोन्नती आदेशानुसार संबंधित विभागातून कार्यमुक्त होऊन पदोन्नतीने पदस्थापनेच्या पदावर रुजू होण्यासाठी श्री. काळे यांना संबंधितांनी विनाविलंब रुजू करून घ्यावे. रुजू करून न घेतल्यामुळे सक्तीचा प्रतिक्षाधीन कालावधी ठरवून वेतन व भत्ते देण्याचा प्रसंग उद्भवल्यास याबाबत संबंधित कार्यकारी अभियंत्यांवर / आस्थापना अधिकाऱ्यांवर त्याची जबाबदारी निश्चित करण्यात येईल.
पृष्ठ ३ पैकी २
# Page 3
शासन आदेश क्रमांकः एसएलएस-२०२०/प्र.क्र.१५१/२०/आ (वर्ग-२)
(xiii) सदर पदोन्नती ही तात्पुरती असून त्यांच्या मूळ संवर्गातील अंतिम ज्येष्ठतासूची प्रसिध्द होण्याच्या अधीन राहून करण्यात येत आहे. त्यामुळे श्री. काळे यांना उप अभियंता (यांत्रिकी) संवर्गातील ज्येष्ठतेसाठी कोणतेही हक्क प्राप्त होणार नाहीत.