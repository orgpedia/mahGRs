# Page 1
महामंडळाकडे जमा होणाऱ्या पाणीपट्टी रकमेचा विनियोग, वितरण व लेखा प्रणालीबाबत सुधारित सूचना.
महाराष्ट्र शासन
जलसंपदा विभाग
शासन परिपत्रक क्रमांक : बीजीएम १०.१६/(२४१/२०१६)/अर्थ-२
मंत्रालय, मादाम कामा मार्ग, हुतात्मा राजगुरु चौक, मुंबई - ४०० ०३२.
दिनांक : १७ ऑक्टोबर, २०२३.
परिपत्रक : जलसंपदा विभागाच्या समक्रमांकाच्या दि. २९.११.२०१६ रोजीच्या शासन परिपत्रकानुसार महामंडळाकडे जमा होणाऱ्या पाणीपट्टी रकमेचा विनियोग, वितरण व पाणीपट्टी वसूलीच्या लेखाप्रणालीबाबत सविस्तर सूचना देण्यात आल्या आहेत. त्यानुसार महामंडळाकडे जमा होणाऱ्या पाणीपट्टीच्या रकमांचा तपशिलवार लेखा ठेवण्याच्या दृष्टीने सदर परिपत्राकतील परिच्छेद क्र. १.०० मध्ये नमूद केल्याप्रमाणे अ. क्र.१ ते ७ अशी बँक खाती महामंडळस्तरावर उघडण्यात आली असून क्षेत्रीय कार्यालयांना सिंचन प्रकल्पांच्या परिरक्षण व दुरुस्तीसाठी महामंडळांकडून निधी उपलब्ध करुन दिला जातो.
२. परंतु, क्षेत्रीय कार्यालयांनी सिंचन प्रकल्पांच्या परिरक्षण व दुरुस्तीच्या कामांच्या देयकांस अनुसरुन संबंधीत महामंडळांकडे जमा असलेल्या पाणीपट्टीच्या रक्कमेतून निधीची मागणी केल्यानंतर विभागीय, मंडळ व महामंडळस्तरावर देयकांची तपासणी, त्रुटी पुर्तता व इतर अनुषंगीक कारणांमुळे महामंडळाकडून निधी अदायगी करण्यास २ ते ३ महिन्यांचा कालावधी लागतो. सदर कालापव्यय टाळण्यासाठी निधी प्रदानाच्या कार्यपध्दतीमध्ये अंशत: बदल करुन सदर दि. २९.११.२०१६ चे शासन परिपत्रकामधील परि. २.०० मध्ये खालीलप्रमाणे नवीन उप परिच्छेद क्र. २.०३ समाविष्ट करण्यात येत आहे.
(अ) कार्यकारी अभियंता यांचे स्तरावर पाणी वापर संस्थाकडून जमा होणाऱ्या रक्कमेसाठी जमा खाते (Collection) व पाणी वापर संस्थांना प्रदान करण्यात येणाऱ्या रक्कमेसाठी खर्च खाते (Operation) उघडण्यात यावे. सदर दोन्ही खाती फक्त पाणी वापर संस्थांकडून जमा होणाऱ्या व त्यातून खर्च करण्यात येणाऱ्या रकमांच्या जमा खर्चासाठी वापरण्यात येतील.
(ब) कार्यकारी अभियंता यांनी पाणी वापर संस्थांनी जमा खात्यात (Collection) रक्कम जमा केल्याच्या दिनांकापासून १५ कार्यालयीन दिवसांच्या आत संबंधीत पाणी वापर संस्थांना परतावा करावयाची रक्कम खर्च खाते (Operation) मध्ये वर्ग करुन संबंधीत पाणी वापर संस्थांना परतावा रक्कम प्रदान करावी.
(क) कार्यकारी अभियंता यांनी संबंधीत पाणी वापर संस्थेची जमा खात्यात (Collection) शिल्लक असणारी रक्कम १५ कार्यालयीन दिवसांनंतर महामंडळाच्या खाते क्र. ०१ मध्ये तात्काळ वर्ग करावी.
(ड) विहित मुदतीत पाणी वापर संस्थांना परतावा प्रदान करण्याची तसेच शिल्लक रक्कम महामंडळास जमा करण्याची जबाबदारी संबंधीत कार्यकारी अभियंता यांची राहील.
शासनाचे समक्रमांकाचे दि. २९.११.२०१६ चे परिपत्रकामधील उर्वरित सूचना कायम राहतील.
# Page 2
शासन परिपत्रक क्रमांक: बीजीएम १०.१६/(२४१/२०१६)/अर्थ-२