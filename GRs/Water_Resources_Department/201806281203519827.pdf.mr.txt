# Page 1
महाराष्ट्र जलसंपत्ती नियमन प्राधिकरण अधिनियम, २००५ मधील तरतूदी अन्वये प्राधिकरणाला सहाय्य करण्यासाठी विशेष निमंत्रितांची नेमणूक करण्याबाबत .
महाराष्ट्र शासन
जलसंपदा विभाग
शासन निर्णय क्र. मजनिप्रा-२०१४/प्र.क्र.६०/१४/जसं(आस्था)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ जून, २०१८
वाचा : १) शासन निर्णय क्रमांक: नदिजो-२००७/(१७७/०७)जसंअ, दि.१३/०३/२००८.
२) शासन निर्णय क्रमांक: नदिजो-२०११/(८/११)जसं(आस्था), दि.१०/०५/२०११.
३) शासन निर्णय क्रमांक: नदिजो-२०११/(८/११)जसं(आस्था), दि.०१/१०/२०११.
४) शासन निर्णय क्रमांक: मजनिप्रा-२०१४/(६०/१४) जसं (आस्था), दि.११/०९/२०१४ ५) शासन निर्णय क्रमांक: मजनिप्रा-२०१४/(६०/१४)/जसं(आस्था), दि.१८/०८/२०१६.
प्रस्तावना : महाराष्ट्र राज्यामधील जलसंपत्तीचे विनियमन करण्याकरिता, जलसंपत्तीचे कुशल समन्याय व टिकाऊ व्यवस्थापन, वाटप व वापर सुकर करण्याकरिता आणि त्याची सुनिश्चिती करण्याकरिता कृषी विषयक, औद्योगिक, पिण्याच्या व इतर प्रयोजनांसाठी वापरावयाच्या पाण्याचे दर निश्चित करण्याकरिता महाराष्ट्र जलसंपत्ती नियमन प्राधिकरणाची स्थापना करण्यासाठी आणि त्याच्याशी संबंधित किंवा तदनुषंगिक बाबींकरिता तरतूद करण्यासाठी महाराष्ट्र जलसंपत्ती नियमन प्राधिकरण अधिनियम, २००५ (सन २००५ चा अधिनियम क्रमांक १८) राजपत्रात अधिसूचित करण्यात आला आहे. महाराष्ट्र जलसंपत्ती नियमन प्राधिकरण (सुधारणा) अधिनियम, २०१६ (सन २०१७ चा महाराष्ट्र अधिनियम क्रमांक ८) मधील कलम ४ (१) (च) मध्ये पुढील तरतूद करण्यात आली आहे.
“प्राधिकरणाला सहाय्य करण्यासाठी, ज्यांच्याकडे जलसंपदा, अभियांत्रिकी, कृषि, पारिस्थितीकी व पर्यावरण, पेयजल, उद्योग, कायदा, अर्थशास्त्र, वाणिज्य, वित्त किंवा व्यवस्थापन यांच्याशी संबंधित समस्या हाताळण्याचे पुरेसे ज्ञान, अनुभव असेल किंवा ज्यांनी त्यासंबंधातील क्षमता शाबित केलेली असेल असे, प्रत्येक नदी खोरे प्राधिकरणाच्या क्षेत्रातून एक याप्रमाणे, विहित केल्यानुसार पाच विशेष निमंत्रित असतील: परंतु, किमान एक विशेष निमंत्रित ही, महिला असेलः परंतु आणखी असे की, कोणतेही दोन विशेष निमंत्रित हे एकाच क्षेत्रातील किंवा क्षेत्रगटातील असणार नाहीत.”
# Page 2
शासन निर्णय क्रमांकः मजनिप्रा-२०१४/प्र.क्र.६०/१४/जसं(आस्था)
सन २००५ च्या महाराष्ट्र अधिनियम क्रमांक १८ च्या कलम २ (प) नुसार “नदी-खोरे अभिकरण” याचा अर्थ, नदी खोऱ्यांमध्ये कार्यरत असलेल्या पाच पाटबंधारे विकास महामंडळांपैकी कोणतेही एक असा आहे. त्यानुसार महाराष्ट्रातील ५ नदी खोरे प्राधिकरणाच्या क्षेत्रातून प्रत्येकी एक याप्रमाणे अभिकरणामधून विशेष निमंत्रितांची नियुक्ती उपरोक्त संदर्भीय शासन निर्णय क्र.१ १ ते ५ अन्वये यापूर्वी करण्यात आली होती.
शासन निर्णय दि.१८/०८/२०१६ अन्वये प्राधिकरणावर गोदावरी मराठवाडा पाटबंधारे विकास महामंडळ, औरंगाबाद या अभिकरणाच्या क्षेत्रातून श्री. राम भोगले यांची विशेष निमंत्रित (उद्योग) म्हणून नियुक्ती करण्यात आली आहे. सदर निमंत्रिताचा कालावधी दि.१८/०८/२०१६ पासून तीन वर्षांचा म्हणजे दि.१७/०८/२०१९ पर्यंत आहे.
उपरोक्त संदर्भिय शासन निर्णय क्र.१, २, ३ व ४ अन्वये यापूर्वी नियुक्त करण्यात आलेल्या विशेष निमंत्रितांचा कालावधी संपुष्टात आल्यामुळे विशेष निमंत्रित (उद्योग) वगळून ४ विशेष निमंत्रितांची नियुक्ती करण्याची बाब शासनाच्या विचाराधीन होती. त्यानुषंगाने शासनाने आता खालील प्रमाणे निर्णय घेतला आहे.
शासन निर्णय :
प्रत्येक नदी खोरे अभिकरणांमधून एक असे एकूण ५ विशेष निमंत्रित महाराष्ट्र जलसंपत्ती नियमन प्राधिकरणावर नियुक्त करणे अभिप्रेत आहे. त्यानुषंगाने गोदावरी मराठवाडा पाटबंधारे विकास महामंडळ, औरंगाबाद वगळून उर्वरित ४ महामंडळातून प्रत्येकी एक याप्रमाणे पुढील प्रमाणे तक्त्यात दर्शविल्यानुसार महामंडळनिहाय तज्ञ व्यक्तींची नेमणूक करण्यास मंजुरी देण्यात येत आहे.
------------------------------------------------------------------------------
| अ.क्र. | नदी खोरे अभिकरण | विशेष निमंत्रितांची नांवे | क्षेत्र |
| १ | तापी पाटबंधारे विकास महामंडळ, जळगांव | डॉ. स्वाती संवत्सर (महिला) | कृषी |
|  | महाराष्ट्र कृष्णा खोरे विकास महामंडळ, पुणे. | श्री.भा. च. कुंजीर | अभियांत्रिकी |
|  | विदर्भ पाटबंधारे विकास महामंडळ, नागपूर. | श्री. जे. पी. डांगे | अर्थशास्त्र |
| ४ | कोकण पाटबंधारे विकास महामंडळ, ठाणे. | श्री. सुनिल व्ही. वामन | जलसंपदा |
------------------------------------------------------------------------------
सदर निमंत्रितांचा कालावधी नियुक्तीच्या दिनांकापासून तीन वर्षांचा म्हणजे दि.२६/०६/२०२१ पर्यंत असेल.
पृष्ठ ३ पैकी २
# Page 3
शासन निर्णय क्रमांकः मजनिप्रा-२०१४/प्र.क्र.६०/१४/जसं(आस्था)