# Page 1
तालुका, जिल्हा आणि राज्यस्तरावरील बैठकामध्ये वृक्ष लागवड आणि संगोपन हा मुद्दा स्थायी विषय म्हणून बैठकांच्या विषय सूचीमध्ये आणि क्षेत्रीय स्तरावरील निरीक्षण भेटीमध्ये अंतर्भूत करण्याबाबत.
महाराष्ट्र शासन
जलसंपदा विभाग
शासन परिपत्रक, क्रमांक. सीडीए : २०१८/(प्र.क्र.१०७/१८) लाक्षेवि (कामे) मंत्रालय मुंबई - ४०० ०३२
दिनांक :- १८/०५/२०१८
संदर्भ :- १. शासन निर्णय क्र. महसुल व वन विभाग क्रमांक- साववि - २०१६/प्र.क्र. १३१/ फ-११, दि.३१.०३.२०१६.
२. शासन निर्णय क्र. महसुल व वन विभाग क्रमांक- साववि- २०१६/प्र.क्र.८०/ फ-११, दि. १०.१०.२०१६.
३. शासन निर्णय क्र. महसुल व वन विभाग क्रमांक- साववि - २०१६/प्र.क्र. १६६/ फ-११, दि. ०४.०१.२०१७.
४. शासन निर्णय क्र. महसुल व वन विभाग क्रमांक- साववि - २०१६/प्र.क्र.१९९/ फ-११, दि. १८.११.२०१७.
५. शासन परिपत्रक क्रमांक कृषी व पदुम साववि २०१७/१५२/प्र.क्र. ३५/१३ ओ, दि. ०६.०२.२०१८.
प्रस्तावना -
१.१ हवामान आणि ऋतूबदल, वाढते तापमान, दुष्काळ आणि पाण्याचे दुर्भिक्ष या नैसर्गिक आपत्तींची दाहकता आणि तिव्रता कमी करण्यासाठी "हरित महाराष्ट्र" ही संकल्पना राबविण्याचा महत्वपूर्ण निर्णय शासनाने घेतला आहे. या कार्यक्रमांतर्गत सन २०१७ ते २०१९ या कालावधी ५० कोटी वृक्ष लागवडीचे उद्दिष्ट ठरविण्यात आले असून, सन २०१७ मध्ये ४ कोटी वृक्षारोपण कार्यक्रमाची अंमलबजावणी झाली आहे. त्याशिवाय सन २०१६ मध्ये दि. ०१ जुलै, २०१६ या एकाच दिवशी २ कोटी वृक्ष लागवडीचा आगळा वेगळा व महत्वाकांक्षी कार्यक्रम कार्यान्वीत करण्यात आला.
सन २०१८ आणि सन २०१९ मध्ये अनुक्रमे १३ कोटी आणि ३३ कोटी वृक्ष लागवडीचे उद्दिष्ट आहे. वृक्ष लागवडीचे उद्दिष्ट पूर्णपणे साध्य व्हावे आणि त्याचबरोबर आतापर्यंत लागवड केलेल्या झाडांचे संरक्षण, देखभाल आणि संगोपन उत्तमरितीने होणे हे अत्यंत गरजेचे आहे.
दि. ०१ जुलै ते ७ जुलै, २०१७ या कालावधीमध्ये ४ कोटी वृक्षारोपण कार्यक्रमाचे सादरीकरण मा. मत्रीमंडळसमोर दि. १३ जुन, २०१७ रोजी करण्यात आले, त्यावेळी झालेल्या चर्चेनुसार यासंदर्भात करावयाच्या कार्यवाहीबाबत मा. मंत्री मंडळाने दिलेल्या सहमतीनुसार सूचना प्रशासकीय विभागांना कळविण्याची बाब शासनाच्या विचाराधीन होती. त्यानुसार या परिपत्रकाव्दारे त्याअनषंगाने सूचना निर्गमित करण्यात येत आहेत.
# Page 2
शासन परिपत्रक क्रमांकः सीडीए : २०१८/(प्र.क्र.१०७/१८) लाक्षेवि (कामे)
परिपत्रक :
१. जलसंपदा विभागांतर्गत सर्व पाटबंधारे विकास महामंडळे तसेच क्षेत्रीय स्तरावरील तालुका, जिल्हा आणि राज्यस्तरीय बैठकांमध्ये वृक्ष लागवड आणि संगोपन या संदर्भातील विषय प्रत्येक बैठकीच्या वेळी विषयसुचीमध्ये स्थायी विषय म्हणून अंतर्भूत करण्यात यावा. अशा बैठकांमध्ये वृक्ष लागवडीचा आढावा, या पूर्वी लावलेल्या झाडांचे जिवंत राण्याचे प्रमाण, मृत झाडांच्या जागी नवीन झाडांची लागवड, पुढील वर्षामध्ये वृक्ष लागवडीच्या उद्दिष्टाप्रमाणे विहित कालावधीमध्ये खड्डे तयार करणे, निधीची उपलब्धता इत्यांदी संदर्भात पूर्व तयारीबाबत आढावा घेण्यात यावा.
२. अशा बैठकांमध्ये वृक्ष लागवड कार्यक्रमासंदर्भात झालेल्या निर्णयांची नोंद बैठकीच्या इतिवृत्तामध्ये करण्यात यावी. तसेच इतिवृत्तामध्ये नमूद केलेल्या निर्णयानुसंदर्भात झालेल्या अंमलबजावणीबाबत आणि येणाऱ्या अडचणी संदर्भात पुढील बैठकीमध्ये चर्चा होऊन क्षेत्रीय अधिकाऱ्यांना येणाऱ्या समस्या आणि अडचणी सोडविण्यासाठी उपाययोजना करण्यात याव्यात.
३. तालुका, जिल्हा आणि राज्यस्तरावरील जे अधिकारी क्षेत्रीय कामांना भेटी देतील, त्यावेळी त्या त्या विभागामार्फत वृक्ष लागवडीच्या स्थळांना आवर्जून भेटी देण्याचा कार्यक्रम आयेजित करण्यात यावा. अशा क्षेत्रीय भेटीच्या वेळी संबंधित प्रशासकीय विभागांतर्गत लावलेल्या झाडांचे संरक्षण योग्यरितीने होते किंवा नाही, मृत झाडांच्या बदल्यात नवीन झाडे लावली गेली किंवा नाही, पाण्याची व्यवस्था आणि संरक्षणासाठी मनुष्यबळ इत्यादी बाबींची वरिष्ठ अधिकाऱ्यांनी पाहणी करावी. त्याच प्रमाणे येणाऱ्या अडचणी सोडविण्याबाबत उपाययोजना कराव्यात.
४. तसेच प्रस्तावित वृक्ष लागवडीसाठी निवडलेली स्थळे, आवश्यक त्या परिमाणाचे (पिट्स) खड्डे विहित वेळेत तयार करणे आणि अशा स्थळावर लावण्यात येणाऱ्या झाडांसाठी पाण्याची आणि संरक्षण व्यवस्था, वृक्ष लागवडीसाठी निधीची व्यवस्था, याबाबत देखील पाहणी करून क्षेत्रीय अधिकाऱ्यांना आवश्यक ते मार्गदर्शन द्यावे.
# Page 3