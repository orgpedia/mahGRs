# Page 1
जलसंपदा विभागातील यांत्रिकी संघटनेंतर्गत करण्यात येणाऱ्या यांत्रिकी कामासाठी कंत्राटदार नोंदणी नियम शासन निर्णय दि. २९/७/२०११ रद्द करणेबाबत
महाराष्ट्र शासन
जलसंपदा विभाग
शासन निर्णय क्रमांक. संकिर्ण/१११७/प्र.क्र. १०४/१७/ यांत्रिकी
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक: १४/०३/२०१८
वाचा: १) जलसंपदा विभाग, शासन निर्णय क्र. संकिर्ण/१००९/प्र.क्र. २५/०९/यांत्रिकी,
दि.२९/७/२०११.
प्रस्तावना : जलसंपदा विभाग यांत्रिकी संघटनेंतर्गत करण्यात या यांत्रिकी कामासाठी कंत्राटदार नोंदणी नियम
शासन निर्णय दि.२९/७/२०११ अन्वये निर्गमित करण्यात आले आहेत. यानुसार () यांत्रिकी सलंग्न कामे (द्वारे व
उच्चालक निर्मिती, उभारणी, दुरुस्ती, सयंत्रे दुरुस्ती तसेच पंपिंग यंत्रसामुग्री प्रचलन, निगा व दुरुस्ती, इत्यादी
कामे) यासाठी कंत्राटदाराच्या क्षमतेनुसार वर्ग अ, ब, क, ड, इ आणि (II) उपसा सिंचन योजना, पुरवठा, उभारणी व
चाचणी कामे यासाठी वर्ग अ, ब, क अशी वर्गीकरण करण्यात आले आहे.
सद्यःस्थितीत शासनाच्या असे निदर्शनास आले आहे की, यांत्रिकी कामासाठी 'अ' वर्गवारी नोंदणीकृत
कंत्राटदार हे अतिशय कमी असून काही मोठे कंत्राटदार/नामांकित कंपन्या या नोंदणी करण्यास इच्छुक राहत
नाहीत. त्यामुळे शासनाच्या कामासाठी स्पर्धात्मक देकार मिळत नाहीत. तसेच भारत सरकारच्या डिजिटल इंडिया
मोहीमेतंर्गत महाराष्ट्र शासनाचे जास्तीत जास्त कामकाज ई-गव्हर्नन्स पद्धतीने व्हावे व निविदा प्रक्रिया ही
ई-निविदा प्रकियेने असावी असे धोरण निश्चित करण्यात आले आहे. या अनुषंगाने जलसंपदा विभागातील यांत्रिकी
संघटनेंतर्गत करण्यात येणाऱ्या यांत्रिकी कामासाठी कंत्राटदार नोंदणी नियम शासन निर्णय दि.२९/७/२०११ रद्द
करण्याची बाब शासनाच्या विचारधीन होती. याबाबत शासन आता खालीलप्रमाणे निर्णय घेत आहे.
शासन निर्णय : संदर्भ क्र.१ चा जलसंपदा विभागातील यांत्रिकी संघटनेंतर्गत करण्यात येणाऱ्या यांत्रिकी कामासाठी
कंत्राटदार नोंदणी नियम शासन निर्णय दि. २९/७/२०११ रद्द करण्यात येत आहे.
निविदा प्रक्रियेतंर्गत निकोप स्पर्धा व्हावी व जास्तीत जास्त स्पर्धात्मक देकार मिळावेत व एकूणच निविदा
प्रक्रिया पारदर्शकपणे होण्यासाठी खुल्या निविदा सूचना प्रसारित करून निविदा मसुद्यामधे " निविदा सादर करणारे
कंत्राटदार जलसंपदा विभागातील यांत्रिकी संघटनेकडे पंजीकृत असणे आवश्यक नाही ", अशी अट नमूद करावी.
# Page 2
शासन निर्णय क्रमांकः संकिर्ण/१११७/प्र.क्र.१०४/१७/ यांत्रिकी
उपरोक्त कार्यप्रणाली जलसंपदा विभागातील यांत्रिकी संघटनेतंर्गत बाह्यअभिकरणामार्फ़त करण्यात येणाऱ्या
सर्व कामांकरीता लागू राहील.
सदर शासन निर्णय निर्गमित झाल्याच्या दिनांकापासून अंमलात येईल.