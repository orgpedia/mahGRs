# Page 1
उपविभागीय अधिकारी (स्थापत्य) या पदावर पदविकाधारक कनिष्ठ अभियंता (शाखा अभियंता) यांना तात्पुरत्या स्थानिक स्वरूपात पदोन्नती देण्याबाबत.
सन २०१६-१७ व सन २०१७-१८ ची एकत्रित निवडसूची.
महाराष्ट्र शासन,
जलसंपदा विभाग,
शासन आदेश क्रमांक : एसएलएस २०१७/(२१२/२०१७)/आ (वर्ग-२)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : २५ एप्रिल, २०१८
आदेश : सोबतच्या परिशिष्ट "अ" मध्ये नमूद केलेल्या पदविकाधारक कनिष्ठ अभियंता (शाखा अभियंता) यांना महाराष्ट्र अभियांत्रिकी सेवा गट "अ" मध्ये उपविभागीय अधिकारी (स्थापत्य) या पदावर रुपये १५६००-३९१०० या वेतन बँड (पीबी-३) मधील रुपये ५४०० या ग्रेड वेतनावर खाली नमूद केलेल्या अटींच्या अधिन राहून ते सविस्तर पदस्थापना दिलेल्या ठिकाणी ज्या दिनांकास रुजू होतील त्या दिनांकापासून तात्पुरत्या स्वरूपात पदोन्नती देण्यात येत आहे.
२. सदर पदोन्नत्या या, त्यांना ज्येष्ठ असणाऱ्या अधिकाऱ्यांच्या व ज्यांची प्रकरणे विचारार्थ खुली ठेवण्यात आली आहेत अशा अधिकाऱ्यांच्या ज्येष्ठतेस बाधा न आणता देण्यांत येत आहेत. उपविभागीय अधिकारी (स्थापत्य) या पदावरील सदर पदोन्नतीमुळे, परिशिष्ट "अ" मध्ये नमूद केलेले अभियंता हे नियमित पदोन्नतीसाठी पात्र आहेत असा याचा अर्थ होत नाही व या तात्पुरत्या स्वरुपातील पदोन्नतीमुळे नियमित पदोन्नतीचे कोणतेही हक्क त्यांना प्राप्त होणार नाहीत. तसेच भविष्यात काही विभाग / उपविभाग बंद झाल्यामुळे पदे कमी झाल्यास किंवा अन्य कोणत्याही कारणास्तव पदावनत करण्याची आवश्यकता भासल्यास तेव्हा कोणतीही नोटीस न देता कनिष्ठतम अधिकाऱ्यांना, शेवटच्यास प्रथम (Last come first go) पदावनत करण्यात येईल.
३. परिशिष्ट "अ" मधील अधिकाऱ्यांविरूध्द, महाराष्ट्र नागरी सेवा (शिस्त व अपील) नियम, १९७९ मधील नियम ८ व १० खाली विभागीय चौकशी चालू अथवा प्रस्तावित नसल्याच्या अटीच्या अधीन राहून सदर पदोन्नत्या करण्यात येत आहेत. तथापि, यापैकी एखाद्या अभियंत्याच्या विरूध्द या आदेशाच्या दिनांकास विभागीय चौकशी चालू अथवा प्रस्तावित असल्यास त्याच्या बाबतीत हे पदोन्नती आदेश आपोआप रद्द होतील.
४. त्याचप्रमाणे परिशिष्ट "अ" मधील मागास प्रवर्गातील अधिकाऱ्यांनी जात वैधता प्रमाणपत्र शासनास सादर केले आहे या धारणेच्या अधीन राहून सदर पदोन्नत्या करण्यात येत आहेत. तथापि, यापैकी एखाद्या अधिकाऱ्याने जात वैधता प्रमाणपत्र सादर केले नसल्यास त्याच्या बाबतीत हे पदोन्नती आदेश आपोआप रद्द होतील.
५. परिशिष्ट "अ" मध्ये नमूद केलेल्या कनिष्ठ अभियंता (शाखा अभियंता) यांच्या उपविभागीय अधिकारी (स्थापत्य) या पदांवरील पदोन्नत्या मा. उच्च न्यायालय, मुंबई येथील रिट पिटीशन क्र. ८४५२/२००४ च्या निकालाच्या अंतिम निर्णयाच्या अधीन राहतील. तसेच सदर पदोन्नत्या श्री. आर. के. सबरवाल विरूध्द पंजाब सरकार या प्रकरणी शासनाने घेतलेल्या निर्णयानुसार होत असलेल्या पुनर्विलोकनाच्या अधीन राहतील. तसेच हे पदोन्नती आदेश पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञेय याचिका क्र. २८३०६/२०१७ च्या अधीन राहून सामान्य प्रशासन विभागाने दि.२९.१२.२०१७ रोजीच्या पत्रान्वये दिलेल्या सूचनांनुसार करण्यात येत आहेत.
६. परिशिष्ट "अ" मधील कनिष्ठ अभियंता (शाखा अभियंता) यांना त्यांच्या वयाच्या ५०-५५ वर्षाच्या करण्यात येणाऱ्या पुनर्विलोकनाच्या अधीन राहून उपविभागीय अभियंता (स्थापत्य) या पदांवर पदोन्नत्या देण्यात येत आहे.
पृष्ठ ३ पैकी १
# Page 2
शासन निर्णय क्रमांकः एसएलएस २०१७/(२१२/२०१७)/आ(वर्ग-२)
७. पदोन्नती दिलेल्या परिशिष्ट “अ” मध्ये नमूद अभियंत्याना सविस्तर पदस्थापना देण्याचे अधिकार संबंधित मुख्य अभियंता / शासनाच्या थेट नियंत्रणाखालील अधीक्षक अभियंता यांना देण्यात येत आहेत. संबंधित मुख्य अभियंता / अधीक्षक अभियंता यांनी विभागातील कामाची निकड व सिंचन व्यवस्थापनातील पदे विचारात घेऊन तसेच मा. राज्यपाल महोदयांचे सन २०१८-२०१९ या अर्थसंकल्पिय वर्षाकरीता दिलेल्या निर्देशानुसार अनुशेषाअंतर्गत जिल्हयातील (अमरावती, अकोला, वाशिम व बुलढाणा) विभागीय संवर्ग वाटपानुसार मंजूर झालेल्या महसुली विभागांतर्गत समाविष्ट असलेल्या जिल्हयामध्ये प्राथम्याच्या रिक्त पदांवर सविस्तर पदस्थापनेचे आदेश निर्गमित करावेत. संबंधित मुख्य अभियंता / अधीक्षक अभियंता यांनी त्यांच्या अधीनस्त पदस्थापना झालेल्या अभियंत्यांना वाटप करण्यात आलेल्या महसुली विभागातच सविस्तर पदस्थापना देण्याची कार्यवाही हे आदेश निर्गमित झाल्याच्या दिनांकापासून २ दिवसांत करण्याची दक्षता घ्यावी. उपविभागीय अभियंता पदावरील सविस्तर पदस्थापनेचे आदेश प्राप्त झाल्यानंतर पदोन्नत झालेल्या अभियंत्यांना तात्काळ कार्यमुक्त करावे, तात्काळ कार्यमुक्त करणे शक्य नसल्यास कोणत्याही परिस्थितीत दिनांक ८ मे, २०१८ पर्यंत कार्यमुक्त करावे व याबाबतचा एकत्रित अहवाल संबंधित महासंचालक / कार्यकारी संचालक तसेच शासनाच्या थेट नियंत्रणाखालील मुख्य अभियंता / अधीक्षक अभियंता यांनी दिनांक १७ मे, २०१८ पर्यंत न चुकता शासनास सादर करावा. याअनुषंगाने विभागाचे शासन पत्र, क्रमांक संकीर्ण-२०१७/(१७३/१७)/आ (वर्ग-२), दिनांक १२ जुलै, २०१७ नुसार दिलेल्या सूचनांचे काटेकोरपणे पालन करण्यात यावे.
८. सदर पदोन्नत्या जरी तात्पुरत्या असल्या तरी कालांतराने त्या नियमित होत असल्यामुळे जे अभियंते पदोन्नती नाकारतील, त्यांचा सेवांतर्गत आश्वासित प्रगती योजनेचा लाभ काढून घेण्यात येईल, याची संबंधितांना लेखी जाणीव करून द्यावी. एखाद्या कनिष्ठ अभियंता (शाखा अभियंता) याने उपविभागीय अधिकारी पदावरील पदोन्नती नाकारल्यास त्याप्रमाणे अहवाल तात्काळ शासनास सादर करावा. एखाद्या कनिष्ठ अभियंता (शाखा अभियंता) याने पदोन्नती नाकारल्याखेरीज त्यांचे दिनांक ०१ मे, २०१८ पासूनचे कनिष्ठ अभियंता (शाखा अभियंता) या पदावरील वेतन काढण्यात येऊ नये. याबाबतची जबाबदारी संबंधित विभागाच्या कार्यकारी अभियंता यांच्यावर राहील.
९. उपविभागीय अभियंता पदावरील सविस्तर पदस्थापनेचे आदेश प्राप्त झाल्यानंतर पदोन्नत अभियंत्यांना तात्काळ कार्यमुक्त करण्याची जबाबदारी संबंधित विभागाच्या कार्यकारी अभियंता यांची राहील. याबाबत दिरंगाई झाल्यास, संबंधित कार्यकारी अभियंत्यास जबाबदार धरण्यात येईल. सदर पदावर एक महिन्याच्या आत पदोन्नत अधिकारी हजर न झाल्यास, ते पदोन्नतीस इच्छुक नाहीत, असे गृहीत धरून त्यांना दिलेली पदोन्नती रद्द करण्यात येईल. जे अधिकारी विहित मुदतीत पदोन्नतीच्या पदावर हजर होणार नाहीत, त्यांची माहिती संबंधित मुख्य अभियंता / अधीक्षक अभियंता यांनी शासनास तात्काळ सादर करावी.
१०. उपविभागीय अभियंता पदावर देण्यात आलेली पदोन्नती, पदोन्नत अभियंत्यांने नाकारल्यास त्यांचेबाबतीत सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल.
११. संबंधित विभागातून कार्यमुक्त होऊन पदोन्नतीने पदस्थापनेच्या पदावर रुजू होण्यासाठी आलेल्या अभियंत्यांना संबंधितांनी विनाविलंब रुजू करून घ्यावे. एखाद्या अभियंत्याला रुजू करून न घेतल्यामुळे सक्तीचा प्रतिक्षाधीन कालावधी ठरवून वेतन व भत्ते देण्याचा प्रसंग उद्भवल्यास संबंधित कार्यकारी अभियंत्यावर/आस्थापना अधिकाऱ्यावर याबाबतची जबाबदारी निश्चित करण्यात येईल.
१२. सोबतच्या परिशिष्ट “अ” मध्ये नमूद सर्व उपविभागीय अभियंत्यांनी दिनांक ३१.०३.२०१७ अखेरची मत्ता व दायित्व विवरणपत्रे सादर केल्याची खात्री करूनच त्यांच्या सविस्तर पदस्थापनेचे आदेश मुख्य अभियंत्यांनी निर्गमित करावेत.
१३. सदर पदोन्नत्या या तात्पुरत्या असून त्यांच्या मूळ संवर्गातील प्रसिध्द करण्यात यावयाच्या अंतिम ज्येष्ठतासूचीचे अधीन राहून करण्यांत येत आहेत. त्यामुळे त्यांना उप विभागीय अभियंता (स्थापत्य) संवर्गातील ज्येष्ठतेसाठी कोणतेही हक्क प्राप्त होणार नाहीत.
# Page 3
शासन निर्णय क्रमांकः एसएलएस २०१७/(२१२/२०१७)/आ(वर्ग-२)
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26