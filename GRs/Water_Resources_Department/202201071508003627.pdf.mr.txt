# Page 1
कृष्णा प्रकल्पातून सातारा जिल्हयातील खटाव तालुक्यातील औंधसह १६ गावांना शेतीसाठी व पिण्यासाठी कृष्णा प्रकल्पातील कण्हेर जलाशयातून पाणी आरक्षित होणेसाठी कृष्णा प्रकल्पाचे सुधारित जलनियोजन.
महाराष्ट्र शासन
जलसंपदा विभाग
शासन निर्णय क्रमांक. बिसिंआ २०२१/(२५३/२०२१)/सिं.व्य.(धो-२)
मंत्रालय, मुंबई - ४०००३२.
दिनांक : ०७/०१/२०२२
संदर्भ : - १) कार्यकारी संचालक, महाराष्ट्र कृष्णा खोरे विकास महामंडळ, पुणे यांचे पत्र क्र.
जा.क्र. मकृखोविम/४०/(१७९/२०२०)/प्रबां.५/५७७६/२०२१दि.०९/११/२०२१ २) शासनाचे पत्र क्र. सी डब्लु सी २००१/(१४७/२००१)-डब्लु आरपी दि.२०/१०/२००१ ३) अधीक्षक अभियंता पाटबंधारे प्रकल्प व जलसंपत्ती अन्वेषण मंडळ पुणे, यांचे पत्र प्रशा ४/कृष्णा प्रकल्प/जलनियोजन/२५६० दिनांक १६/१०/२००३
प्रस्तावना:
कृष्णा प्रकल्प हा कृष्णा नदीवरील असुन त्यास सन १९६७ मध्ये प्रशासकिय मान्यता मिळाली आहे. कृष्णा प्रकल्पाचे पाणी वापरात होणाऱ्या बदलामुळे पुनर्विलोकन करुन कृष्णा प्रकल्पाचे पाणी वापराचे फेरनियोजनास शासनाची मान्यता मिळणेबाबतचा प्रस्ताव कार्यकारी संचालक, महाराष्ट्र कृष्णा खोरे विकास महामंडळ, पुणे यांच्या संदर्भिय पत्र क्र. १ अन्वये प्राप्त झाला आहे.
सातारा जिल्हयातील खटाव तालुक्यातील औंध परिसरातील १६ गावे अवर्षण प्रवण क्षेत्र तथा अत्यल्प पर्जन्यमान असलेल्या प्रदेशात येत असल्याने त्या गावातील जनतेने शेतीसाठी व पिण्यासाठी कृष्णा प्रकल्पातील कण्हेर जलाशयातून पाणी आरक्षित होणेबाबत सातत्याने मागणी करीत आहेत.
कृष्णा प्रकल्पाच्या मूळ नियोजनानुसार पिण्यासाठी ४.८० अ.घ.फू. व औद्योगिक वापरासाठी ०.४१७ अ.घ.फू. अशी एकुण ५.२१७ अ.घ.फू. इतका पाणी वापर मंजूर आहे. तथापि सद्य:स्थितीत पिण्याच्या पाण्याचा महत्तम पाणीवापर ०.६५ अ.घ.फू. व औद्योगिक वापरासाठी ०.२२९अ.घ.फू. तसेच प्रस्तावित बोंडारवाडी प्रकल्पासाठी ०.२०२अ.घ.फू. असा एकूण १.०८१ अ.घ.फू. इतका पाणी वापर होणार असल्याने बिगर सिंचनाचे आरक्षित पाणी ५.२१७ अ.घ.फू.
पाण्यापैकी ४.१३६ अ.घ.फू. पाणी शिल्लक राहणार आहे. शिल्लक राहिलेल्या ४.१३६ अ.घ.फू.
पाण्यापैकी १.२५ अ.घ.फू. पाणी औंधसह १६ गावांना सिंचनाकरीता देणे प्रस्तावित आहे.
बिगर सिंचनाची मूळ प्रकल्पिय पाणी वापर तरतूद व प्रत्यक्ष पाणी वापर यात बराच फरक दिसून येतो, वेळोवेळी पाण्याच्या गरजेनुसार उपलब्ध पाणी साठयाचे फेरनियोजन करून सुधारित फेरनियोजन अंतिम करण्याची बाब शासनाच्या विचाराधीन होती.
शासन निर्णय: १. उपरोक्त नमुद बदलांनुसार महाराष्ट्र कृष्णा खोरे विकास महामंडळ, पुणे यांनी सादर केलेल्या प्रत्यक्ष मंजूर पाणी वापराच्या फेरनियोजनास खालीलप्रमाणे मान्यता देण्यात येत आहे.
# Page 2
शासन निर्णय क्रमांकः बिसिंआ २०२१/(२५३/२०२१)/सिं.व्य.(धो-२)
-----------------------------------------------------------------------------------------------------------------------------------
| अ.क्र. | घटक / तपशिल | मूळ नियोजनानुसार पाणी वापर (अ.घ.फू.) | प्रत्यक्ष पाणी वापर (अ.घ.फू.) | प्रस्तावित सुधारित पाणी वापर (अ.घ.फू.) | शेरा |
| १ | सिंचन | २६.८६८ | २६.८६८ | २८.११८ (२६.८६८+१.२५) | औंधसह १६ गांवासाठी १.२५ अ.घ.फु. पाणी बिगर सिंचनातून सिंचनाकरीता प्रस्तावित |
| २ | बिगर सिंचन | ५.२१७ | १.०८१ | ३.९६७ (५.२१७-१.२५) |
|  | एकुण | ३२.०८५ | २७.९४९ | ३२.०८५ |  |
-----------------------------------------------------------------------------------------------------------------------------------