# Page 1
PMKSY व BJSY या दोन्ही योजनेत समाविष्ट असलेले प्रकल्प वगळून उर्वरित प्रकल्प पूर्ण करण्यासाठी रू.१५,००० कोटीचे दीर्घ मुदतीचे कर्ज घेण्यास मान्यता देण्याबाबत.
महाराष्ट्र शासन
जलसंपदा विभाग
शासन निर्णय क्रमांक: पीएलएन-२०१८/प्र.क्र.२८६/निवसं-१
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक - ०९ सप्टेंबर, २०१९
प्रस्तावना : राज्यात पायाभूत सुविधा निर्माण करण्याच्या दृष्टीकोनातून अनेक विकासाची कामे हाती घेण्यात येतात. राज्यात सिंचनाचे महत्व विचारात घेऊन पाटबंधारे प्रकल्प हाती घेण्यासाठी लोकप्रतिनिधी सतत आग्रही असतात. शासनाने अनुशेष निर्मुलन, लवादानुसार राज्याच्या वाटयास आलेल्या पाण्याचा विनियोग करण्यासाठी, अवर्षणप्रवण भागास सिंचनाच्या सोयी उपलब्ध करून देण्याच्या दृष्टीने अनेक पाटबंधारे प्रकल्प हाती घेतले आहेत. त्यामुळे राज्यातील बांधकामाधीन पाटबंधारे प्रकल्पांची संख्या मोठी आहे. राज्यात सद्यस्थितीत ३३४ बांधकामाधीन प्रकल्पांची कामे चालू आहेत. सदर प्रकल्प पूर्ण करण्यासाठी राज्य शासन दरवर्षी रु.८००० ते रू. ९००० कोटींचा निधी जलसंपदा विभागास उपलब्ध करून देते. परंतु लाभक्षेत्र विकास कार्यक्रम, खारभूमी, जलविद्युत प्रकल्प, पूरनियंत्रण इत्यादी कामांसाठी तसेच सामायिक योजना (जलविज्ञान प्रकल्प, गुणनियंत्रण संघटना इ.) कामासाठी आवश्यक तरतूदी वजा जाता पाटबंधारे प्रकल्पांसाठी रू.७५०० कोटी उपलब्ध होतात. या आर्थिक तरतूदीतून बांधकामाधीन प्रकल्पांची भाववाढीमुळे होणारी किंमतीतील वाढ भरून निघू शकते. तथापि प्रकल्प पूर्ण होऊ शकत नाही. त्यामुळे उर्वरित बांधकामाधीन प्रकल्प पूर्ण करण्यासाठी निधीचा अतिरिक्त स्त्रोत निर्माण करणे आवश्यक झाले आहे.
राज्यातील बांधकामाधीन प्रकल्पांपैकी जे प्रकल्प प्रगत अवस्थेत आहेत व ते प्रकल्प तातडीने पूर्ण करून पुढील तीन वर्षांमध्ये सिंचनाचा लाभ प्राप्त होऊ शकेल, असे पाटबंधारे प्रकल्प पूर्ण करण्यासाठी रू.१५००० कोटींचे दीर्घ मुदतीचे कर्ज वित्तीय संस्थांकडून उपलब्ध करून घेण्याचा निर्णय दिनांक ७ ऑगस्ट, २०१९ रोजीच्या मा. मंत्रिमंडळ बैठकीत घेण्यात आला. या निर्णयाच्या अनुषंगाने शासन निर्णय निर्गमित करण्याची बाब विचाराधीन होती.
शासन निर्णय :
प्रधानमंत्री कृषी सिंचन योजना व बळीराजा जलसंजीवनी योजना या दोन्ही योजनेत समाविष्ट असलेले प्रकल्प वगळून उर्वरित प्रकल्पांपैकी प्रगतीपथावर असणारे व पुढील तीन वर्षात पूर्ण होणाऱ्या ५२ प्रकल्पांसाठी (सोबतच्या यादीनुसार) सन २०१९-२० ते सन २०२१-२२ या तीन वर्षांत रू.१५००० कोटींचे दीर्घ मुदतीचे कर्ज वित्तीय संस्थांकडून घेण्यास खालील अटींच्या अधीन राहून मान्यता देण्यात येत आहे.
# Page 2
शासन निर्णय क्रमांकः पीएलएन-२०१८/प्र.क्र.२८६/निवसं-१
१) जलसंपदा विभागाने नियोजन विभाग व वित्त विभाग यांच्या मदतीने उक्त कर्ज सहाय्य उपलब्ध करून घेण्यासाठी कमीत कमी व्याजदर व मुद्दल परतफेडीसाठी दीर्घ मुदत या बाबींचा विचार करून वित्तीय संस्था निश्चित करावी.
२) जलसंपदा विभागाने या कर्जाचा विनियोग करुन राज्यात २.९० लक्ष हेक्टर अतिरिक्त सिंचन क्षमता आणि ८९१ द.ल.घ.मी. पाणीसाठा येत्या तीन वर्षामध्ये निर्माण करण्यासाठी प्रकल्पांचे नियोजन करावे.
# Page 3
# Page 4