# Page 1
पुनंद मोठा प्रकल्प ता. कळवण जि.नाशिक तृतीय सुधारित प्रशासकीय मान्यता प्रदान करणेबाबत.
महाराष्ट्र शासन
जलसंपदा विभाग
शासन निर्णय क्रः सुप्रमा ०८२१/प्र.क्र.(२८२/२१)/मोप्र १
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- २९/०६/२०२२
संदर्भ: १. शासन निर्णय क्र. पीएनडी/१०८०/१२५९(२१४३) जसंअ (२) मंत्रालय मुंबई दि.२९/०५/१९८१ २. ता.पा.वि.म. जळगाव यांचा निर्णय क्र. तापाविम/ कासं/ प्रवि/४/२९८/सुप्रमा दि.०६/०१/१९९९ ३. शासन निर्णय क्र. पुनंद/सुप्रमा/०२०८/१३२/९१/२००८/मो.प्र-१/दि.०४/११/२००८
प्रस्तावना : पुनंद मोठा प्रकल्प, ता. कळवण, जि. नाशिक सुपळे गावानजीक पुनद नदीवर सन २०१२ मध्ये बांधण्यात आला आहे. सदर प्रकल्प तापी पाटबंधारे विकास महामंडळ अंतर्गत तापी खोऱ्यातील गिरणा उपखोऱ्यात येतो. या प्रकल्पांतर्गत नाशिक जिल्हयातील कळवण तालुक्यातील ५० गावातील ७२२८ हे., देवळा तालुक्यातील ८ गावातील ५७३१ हे. तसेच सटाणा तालुक्यातील १० गावातील १११० हे. असे एकुण १४,०६९ हे. क्षेत्रास सिंचनाचा लाभ होत आहे.
पुनंद मोठा प्रकल्प ता. कळवण जि. नाशिक या प्रकल्पास संदर्भ क्र.१ नुसार सन १९८०-८१ चे दरसुचीवर आधारीत रु.९.१५ कोटी इतक्या रकमेस मुळ प्रशासकीय मान्यता देण्यात आली होती. संदर्भ क्र.२ नुसार सन १९९५-९६ च्या दरसुचीवर आधारीत रु.११५.६२ कोटी इतक्या रकमेस प्रथम सुधारीत प्रशासकिय मान्यता देण्यात आली होती. तदनंतर संदर्भ क्र.३ नुसार सन २००७-०८ च्या दरसुचीवर आधारीत रु.४६२.१७ कोटी इतक्या रकमेस द्वितीय सुधारीत प्रशासकिय मान्यता प्रदान करण्यात आली होती.
कार्यकारी संचालक, तापी पाटबंधारे विकास महामंडळ, जळगाव यांच्याकडुन दि.०७ जुलै २०२१ रोजीच्या पत्रान्वये प्राप्त तृतीय सुप्रमा प्रस्ताव हा सन २०१८-१९ च्या दरसुचीवर आधारीत रु.६०७.७० कोटी किंमतीचा आहे. तृतीय सुप्रमा प्रस्तावानुसार प्रकल्पाचे लाभव्यय गुणोत्तर १.५६ येत असुन आर्थिक परतावा दर १७.०० टक्के इतका आहे. या प्रकल्पास सुधारीत प्रशासकीय मान्यता देण्याची बाब शासनाच्या विचाराधीन होती.
त्याअनुषंगाने खालीलप्रमाणे शासन निर्णय घेण्यात येत आहे.
शासन निर्णय : पुनंद मोठा प्रकल्प ता. कळवण जि.नाशिक, या प्रकल्पास सन २०१८-१९ च्या दरसूचीवर आधारीत रु.६०७.७० कोटी किंमतीच्या (रु.५२८.८७ कोटी कामाप्रीत्यर्थ व रु.७८.८३ कोटी अनुषंगिक खर्चासाठी) तृतीय सुधारित प्रकल्प अहवालास खालील अटींच्या अधीन राहून सुधारित प्रशासकीय मान्यता प्रदान करण्यात येत आहे.
१. प्रकल्पाचे काम नियोजनानुसार व सुधारित प्रशासकीय मान्यता किंमतीच्या मर्यादेत पूर्ण करण्यात यावे.
२. संपूर्ण लाभक्षेत्रामध्ये पाणी वापर संस्था स्थापन करुन सिंचन व्यवस्थापन पाणी वापर संस्थेस हस्तांतरित करावे.
३. सदर योजनेसाठी कोणत्याही प्रयोजनार्थ मंजुर सुधारीत प्रशासकीय मान्यतेच्या मर्यादेबाहेर जाऊन निधी वितरण अथवा अतिरिक्त खर्च करता येणार नाही.
४. सदर प्रकल्पाची एकात्मिक जल आराखड्यामध्ये पाणी वापराची तरतूद ही तृतीय सुधारित प्रशासकीय मान्यतेमध्ये पाणी वापर जास्त असल्याने राज्य जलपरिषदेच्या सहमतीने सुधारित करण्याची कार्यवाही महामंडळाने करावी.
५. सदर प्रकल्पाच्या सुपळे उजवा कालवा व चनकापूर उजवा वाढीव कालव्यावरील बंदिस्त नलिका वितरण प्रणालीचे संकल्पचित्र व आराखड्यास जलसंपदा विभाग शासन निर्णय दिनांक १३/०१/२०१७ अन्वये
# Page 2
शासन निर्णय क्रमांकः सुप्रमा ०८२१/प्र.क्र.(२८२/२१)/मोप्र १
मुख्य अभियंता यांची मान्यता घ्यावी तसेच सुपळे उजवा कालवा सुळे डावा वाढीव कालवा व चणकापूर उजवा वाढीव कालव्यावरील बंदिस्त नलिका वितरण प्रणालीची आर्थिक व्यवहार्यता तपासून त्यास कार्यकारी संचालक यांची मान्यता घेण्यात यावी.
६. सर्व तांत्रिक मान्यता सक्षम स्तरावरून प्राप्त करून घेण्याची जबाबदारी महामंडळाची राहिल.
७. सदर प्रकल्पासाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी, नियम, CWC तत्वे वित्तीय मर्यादा विहित निविदा कार्यपध्दती अनुसरणे याची सर्वस्वी जबाबदारी महामंडळाची राहील.
८. सदर प्रकल्पासंदर्भात आधीच्या कालावधीमध्ये जर काही आर्थिक व कार्यपध्दतीत अनियमितता झाल्या असतील, कोणतीही नियमबाह्य कार्यवाही करण्यात आली असेल अथवा ज्यामुळे आर्थिक घोटाळा निर्माण होण्याची शक्यता असेल अशा कोणत्याही बाबींना सहमती आहे असे गृहीत धरता येणार नाही.
९. राज्यस्तरिय तांत्रिक सल्लागार समितीच्या अहवालातील मुद्यांची पुर्तता करावी.
१०. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
११. सदर सुधारित प्रशायकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकारची तपासणी त्या वेळच्या प्रचलित शासन निर्णयानूसार करण्याची जबाबदारी महामंडळाची राहील.
प्रकल्पाच्या उपशिर्षनिहाय तरतुदींचा गोषवारा परिशिष्ट “अ” मध्ये सोबत जोडला आहे.
या प्रकल्पाच्या कामावर होणारा खर्च मुख्य लेखाशीर्ष ४७०१ मोठे व मध्यम पाटबंधारे प्रकल्प यावरील भांडवली खर्च, (१९०) सार्वजनिक क्षेत्रातील व इतर उपक्रमातील गुंतवणुका (०१) तापी पाटबंधारे विकास महामंडळास भाग भांडवली अंशदान (संगणक संकेतांक ४७०१ ) अंतर्गत पुनद मोठा प्रकल्प, ता. कळवण, जि. नाशिक.या लेखाशिर्षाखाली खर्च टाकावा व त्याखालील मंजूर अनुदानातून भागविण्यात यावा.
सदर शासन निर्णय नियोजन विभाग अनौपचारीक संदर्भ क्र.८६/२०२२, का. १४३४ व वित्त विभाग अनौपचारीक संदर्भ क्र.१६५/२०२२व्यय १२, अन्वये दिलेल्या मान्यतेनुसार निर्गमित करण्यात येत आहे.
# Page 3
# Page 4