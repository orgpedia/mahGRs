# Page 1
जलसंपदा विभागांतर्गत पाटबंधारे प्रकल्पांच्या
लाभक्षेत्रात पाणी वापर संस्थांचे वार्षिक सनियंत्रण,
मूल्यमापन, प्रशिक्षण व मार्गदर्शन या करिता मंडळ कार्यालय स्तरावर स्थापन करावयाच्या कक्षाची
कार्यपध्दती .
महाराष्ट्र शासन
जलसंपदा विभाग
शासन निर्णय क्र. सीडीए २०२४/(९३/२०२४/लाक्षेवि(कामे),
मंत्रालय, मुंबई ४०००३२.
दिनांक - ११ ऑक्टोबर, २०२४
वाचा : जलसंपदा विभाग, शासन परिपत्रक क्र१००५ सीडीए ./(१४४/२००५) लाक्षेवि(कामे),
दिनांक २३/०९/२००५
प्रस्तावना:-
महाराष्ट्र सिंचन पध्दतीचे शेतक-यांकडून व्यवस्थापन, अधिनियम २००५ मधील तरतुदींनुसार
महाराष्ट्रातील मोठया, मध्यम, लघु तसेच सर्व प्रकारच्या उपसा सिंचन प्रकल्पांचे सिंचन व्यवस्थापन
करण्यात येते. या कायदयानुसार वरील सर्व प्रकारच्या सिंचन प्रकल्पांवर लाभधारक शेतक-यांच्या पाणी वापर संस्था स्थापन करून प्रकल्पांचे व वितरण व्यवस्थेचे काम पूर्ण करून जलसंपदा विभागामार्फत
लाभक्षेत्राचे हस्तांतरण सदर पाणी वापर संस्थेला करणे बंधनकारक आहे. तसेच लाभक्षेत्राचे हस्तांतरण
पाणी वापर संस्थेला केल्यावर त्यापुढील सिंचन व्यवस्थापन, वितरण व्यवस्थेची देखभाल दुरूस्ती,
पाणीपट्टी आकारणी व वसुली इ.कामे पाणी वापर संस्थेनेच करणे अपेक्षित आहे. सुरूवातीस लघु वितरिका स्तरीय पाणी वापर संस्था स्थापन करून त्यानंतर टप्प्याटप्प्याने उच्च स्तरीय म्हणजेच वितरीका,कालवा व
प्रकल्पस्तरीय पाणी वापर संस्था स्थापन करून त्या कार्यान्वित करणे अपेक्षित आहे.
राज्यात आज अखेर अंदाजे ३००० पाणी वापर संस्था स्थापन झाल्या आहेत. परंतु पाणी वापर
संस्था स्थापनेमध्ये फारशी प्रगती दिसून येत नाही. तसेच स्थापन पाणी वापर संस्थेपैकी कमी संस्था
कार्यान्वित आहेत असे निदर्शनास आले आहे.
पाणी वापर संस्था स्थापन झालेनंतर त्यांचे संनियंत्रण, मुल्यमापन, प्रशिक्षण व मार्गदर्शन यासाठी
जलसंपदा विभागामार्फत कार्यपध्दती निश्चीत करण्याची आवश्यकता दिसून आली आहे. दि. २३/०९/२००५
चे उपरोक्त शासन परिपत्रकानुसार विभागीय/मंडळ स्तरावर पाणी वापर संस्थांकरिता मार्गदर्शन कक्ष
स्थापन करुन कक्षाची कार्यकक्षा ही निश्चीत करण्यांत आली आहे. तथापि या परिपत्रकामधील मार्गदर्शक
सूचनांची अंमलबजावणी झालेली दिसत नाही. त्यामुळे सदर परिपत्रकामध्ये सुधारणा व वाढ करुन
कार्यरत जलसंपदाचे क्षेत्रीय आस्थापनेमार्फत पाणी वापर संस्थांचे संनियंत्रण, मुल्यमापन, प्रशिक्षण व मार्गदर्शन यासाठीची कार्यपद्धती निश्चीत करणेची बाब शासनाच्या विचाराधीन होती. त्या अनुषंगाने
शासनाने पुढीलप्रमाणे निर्णय घेतला आहे.
शासन निर्णय
जलसंपदा विभागांतर्गत पाटबंधारे प्रकल्पांच्या लाभक्षेत्रात पाणी वापर संस्थांचे वार्षिक
सनियंत्रण,मूल्यमापन, प्रशिक्षण व मार्गदर्शन या करिता मंडळ कार्यालय स्तरावर स्थापन करावयाच्या
कक्षाची रचना व कार्यपध्दती याबाबत पुढीलप्रमाणे अंमलबजावणी करण्यात यावी.
# Page 2
१.मंडळ कार्यालय स्तरावर “पाणी वापर संस्था सनियंत्रण व मूल्यमापन कक्ष” स्थापन करणे
पाणी वापर संस्थेच्या कामकाजात निरंतर सुधारणा होणेसाठी तिचे सातत्याने मूल्यमापन (किमान
वर्षातून वर्षातून एकदा) होणे आवश्यक आहे. तसेच पाणी वापर संस्था व सिंचन व्यवस्थापन विभागाचे
अधिकारी यांच्यामध्ये समन्वय राहून पाणी वापर संस्थाच्या कार्यपद्धतीवर देखरेख तसेच त्यांच्या
अडीअडचणी सोडवून त्यांना मार्गदर्शन करणे. यासाठी प्रत्येक मंडळ कार्यालया अंतर्गत सर्व प्रकल्पांवरील पाणी वापर संस्थासाठी “पाणी वापर संस्था सनियंत्रण व मूल्यमापन कक्षाची” रचना
खालीलप्रमाणे निश्चित करण्यांत येत आहे.
१. अध्यक्ष- अधीक्षक अभियंता (मंडळ कार्यालय ) २. सदस्य - मंडळांतर्गत सर्व सिंचन विभागांचे कार्यकारी अभियंता.
३. सदस्य - अन्य दोन उप अभियंता/शाखा अभियंता (आवश्यकतेप्रमाणे)
४. सदस्य - पाटबंधारे संशोधन व विकास संचालनालयाच्या सिंचन कक्षांमधील शाखा
अभियंता /उप अभियंता
५. सदस्य सचिव - सहा/उप अधीक्षक अभियंता (मंडळ कार्यालय )
२. “पाणी वापर संस्था सनियंत्रण व मूल्यमापन कक्षाची ”कर्तव्ये व जबाबदा-या  पाणी वापर संस्थेला क्षेत्रीय भेट देणे.
 प्रत्येक पाणी वापर संस्थेला संबंधित शाखा अभियंता व उप अभियंता यांनी वर्षातून किमान
एकदा कोणत्याही हंगामामध्ये क्षेत्रीय भेट देणे बंधनकारक राहील.सदर प्रत्यक्ष भेटी दरम्यान पाणी वापर संस्थेची तपासणी करणे व पाणी वापर संस्थेच्या कार्यालयीन व क्षेत्रीय कामकाजाची
पहाणी करणे,पाणी वापर संस्थेचे मुल्यांकन करणे, पाणी वापर संस्थांना उदभवणा-या अडचणी
जाणून घेणे व या कक्षाला त्याबाबत लिखित स्वरूपात कळविणे बंधनकारक राहील. तसेच पाणी वापर संस्थेच्या भेटीबाबतची निरीक्षण टिपणी ही निर्गमित करावी. यासाठी अधीक्षक अभियंता/
कार्यकारी अभियंता त्रयस्थ उप अभियंता/शा.अ. यांचीही नेमणूक करू शकतात.
 अशा प्रकारे सर्व पाणी वापर संस्थांचे अहवाल संबंधित उप अभियंता यांचे कडून प्राप्त झालेनंतर कक्षाने किमान दोन महिन्यातून एकदा याप्रमाणे बैठक घेऊन त्याची तपासणी करावी.
आवश्यकतेनुसार पाणी वापर संस्थांच्या प्रतिनिधींनाही बोलवावे. तसेच एकूण पाणी वापर
संस्थांपैकी किमान १०% इतक्या संस्थांना क्षेत्रीय भेटही द्यावी व मूल्यमापनाची खातरजमा
करावी.
३. पाणी वापर संस्थांचे मुल्यांकन -
पाणी वापर संस्थांच्या भेटी दरम्यान पाणी वापर संस्थेच्या मूल्यांकनासाठी प्रस्तुत निकषांद्वारे गुणांकन पध्दतीने पाणी वापर संस्थेचे मूल्यांकन करण्याची जबाबदारी पाणी वापर संस्था सनियंत्रण व मूल्यमापन
कक्षाची असेल. सदर मूल्यांकन श्रेणी पध्दतीने करावयाचे असून त्याची कार्यपध्दती खालीलप्रमाणे
राहील.
 पाणी वापर संस्थेचे माहिती संकलन  ठळक वैशिष्ट्टये - प्रत्येक पाणी वापर संस्थेची ठळक वैशिष्ट्टये तयार करून पाणी वापर
संस्थेच्या कार्यालयात तसेच मंडळ कार्यालयात व विभागात जतन करून ठेवावी. त्याचा नमुना-
१ सोबत जोडला आहे.
 क्षेत्रीय तपासणीच्या वेळी घ्यावयाची माहिती - प्रत्येक पाणी वापर संस्थेची माहिती प्रत्येक
हंगाम संपल्यानंतर व सिंचन वर्ष संपल्यानंतर तसेच लेखा परीक्षण झाल्यानंतर वेळोवेळी
अदयावत करावी व तपासणीचे वेळी संबंधित अधिकारी यांनी सोबतच्या नमुना २ व ३ मध्ये संकलित करावी.
 पाणी वापर संस्थांचे मुल्यांकन-
पाणी वापर संस्थेच्या क्षेत्रीय तपासणीचे आधारे सोबतच्या नमुना -४ मध्ये दिलेल्या मार्गदर्शक
# Page 3
निकष व गुणांकनाचे आधारे तपासणी अधिकारी यांनी मुल्यांकन करून त्याचा गुणांकन तक्ता
इतर अनुषंगिक कागदपत्रे मंडळाचे कक्षाकडे पुनर्विलोकन व श्रेणी प्रदानासाठी १५ दिवसांचे आत
सादर करावीत.
 पाणी वापर संस्थांची श्रेणी निश्चित करणे.
तद्नंतर पाणी वापर संस्था सनियंत्रण व मूल्यमापन कक्ष मुददा क्र.२ नुसार अहवाल प्राप्त
झालेनंतर कार्यवाही करून समितीचे अध्यक्ष खालीलप्रमाणे यथोचित श्रेणी संबंधित पाणी वापर संस्थेला प्रदान करून लेखी कळवतील व श्रेणी-क मधील संस्थांचे बाबत योग्य ती कार्यवाही
करण्याचे संबंधित क्षेत्रीय अधिकारी यांना निदेश देतील.
--------------------------
| श्रेणी | गुण मर्यादा |
| श्रेणी-अ | ६० पेक्षा जास्त |
| श्रेणी-ब | ३० ते ६० |
| श्रेणी-क | २० ते ३० |
--------------------------
सतत ३ वषे मूल्यांकन श्रेणी २० पेक्षाही कमी आल्यास ती पाणी वापर संस्था कार्यान्वित नाही असे घोषित करणे आवश्यक आहे.
उपरोक्त कार्यपध्दतीनुसार सर्व पाणी वापर संस्थांचे मूल्यमापन झाल्यावर त्याची एक प्रत
संबंधित कक्षामार्फत अधीक्षक अभियंता व संचालक,पाटबंधारे संशोधन व विकास संचालनालय पुणे यांना संनियंत्रणासाठी पाठवावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9
# Page 10