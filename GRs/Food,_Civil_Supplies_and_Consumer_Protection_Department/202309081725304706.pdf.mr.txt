# Page 1
वैधमापन शास्त्र यंत्रणेकरीता नविन संगणक व प्रिंटर खरेदी करण्यास प्रशासकीय व वित्तीय मान्यता देण्याबबात.
महाराष्ट्र शासन
अन्न नागरी पुरवठा व ग्राहक संरक्षण विभाग,
शासन निर्णय क्रमांक - वैमाशा - २०२३ / प्र.क्र.१००/ ग्रासं-३
मादाम कामा रोड, हुतात्मा राजगुरु चौक,
मंत्रालय - विस्तार, मुंबई - ४०० ०३२.
दिनांक – ८ सप्टेंबर, २०२३
वाचा :- १) नियंत्रक, वैध मापन शास्त्र, मुख्यालय, मुंबई यांचे पत्र क्र.कार्याख (६९) -११२३/ प्र.क्र.५०/ वैमाशा-५/९०७, दि. १४/०८/२०२३ २) उद्योग, ऊर्जा व कामगार विभाग, शासन निर्णय क्र. - संकीर्ण-२०१६/प्र.क्र.२१५/उद्योग ४, दि. २४ ऑगस्ट, २०१७.
३) वित्त विभाग, शासन निर्णय क्र. - विअप्र-२०१३/प्र.क्र.३०/२०१३/विनियम, भाग-२, दि. १७ एप्रिल, २०१५.
प्रस्तावना : नियंत्रक, वैध मापन शास्त्र, महाराष्ट्र राज्य, मुख्यालय, मुंबई यांनी संदर्भ क्र. १ येथील पत्रान्वये वैधमापन शास्त्र यंत्रणेतील नवनिर्मित ८ जिल्हास्तरीय उप नियंत्रक, वैध मापन शास्त्र कार्यालयांकरीता ८ संगणक व ८ प्रिंटर तसेच सह नियंत्रक, वैध मापन शास्त्र, कोकण विभागीय
कार्यालयांकरीता ४ संगणक व ४ प्रिटर असे एकूण १२ संगणक व १२ प्रिंटर खरेदी करण्यास मंजुरी देण्याचा प्रस्ताव शासनास सादर केला आहे. त्याअनुषंगाने संचालक, माहिती तंत्रज्ञान यांनी निश्चित करुन दिलेल्या कॉन्फिग्रेशन प्रमाणे संगणक खरेदी करण्याच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय : वैधमापन शास्त्र यंत्रणेतील नवनिर्मित जिल्हास्तरीय उप नियंत्रक, कार्यालयांकरीता ८ संगणक व ८ प्रिंटर तसेच सह नियंत्रक, वैधमापन शास्त्र, कोकण विभागीय कार्यालयाकरीता ४
संगणक व ४ प्रिंटर असे एकूण १२ संगणक व १२ प्रिंटर खरेदी करण्याकरीता रु. १५,६०,०००/ (अक्षरी रुपये पंधरा लाख साठ हजार फक्त ) इतक्या खर्चास प्रशासकीय व वित्तीय मान्यता देण्यात येत आहे.
०२. उपरोक्त संगणक खरेदीसाठी संचालक, माहिती व तंत्रज्ञान विभाग यांच्या सल्ल्यानुसार खालीलप्रमाणे कॉन्फीग्रेशन निश्चित करुन देण्यात येत आहे.
1) Processor - Intel Core i5/11th Gen.
2) RAM - 8 GB 3) Storage - 512 SSD (Min) 4) Operating System - Windows 10 5) Connectivity - Wifi, Ethernet, Bluetooth
# Page 2
शासन निर्णय क्रमांक: वैमाशा-२०२३/ प्र.क्र.१००/ग्रासं-३
०३. सदर खर्च मागणी क्र. एम-३, मुख्य लेखाशिर्ष ३४७५ - इतर सर्वसाधारण आर्थिक सेवा, १०६- वजने व मापे यांचे विनियमन, (००) (०१) वजने व मापे विनियमन - (नियंत्रक, उप नियंत्रक, वजने व मापे यांची कार्यालये ) (३४७५००९३), १७ - संगणक खर्च या लेखाशिर्षाखाली सन २०२३ २०२४ या आर्थिक वर्षासाठी मंजूर असलेल्या अनुदानातून भागविण्यात यावा.
०४. संगणकाची खरेदी ही उद्योग, ऊर्जा व कामगार विभागाच्या दि. ०१/१२/२०१६ २४/०८/२०१७ व दिनांक ०८/१२/२०१७ रोजीच्या शासन निर्णयातील तरतुदीनुसार GEM पोर्टलवरुन करण्यात यावी. संगणक व प्रिंटर यांची खरेदी झाल्यानंतर खरेदी देयकाची प्रत (Bill Invoice) शासनास सादर करावी.
०५. वित विभाग, शासन निर्णय क्र. विअप्र- २०१३ / प्र.क्र.३० / २०१३ विनियम, भाग - २ दि.
१७/४/२०१५ अन्वये वित्तीय अधिकार नियम पुस्तिका १९७८ भाग-१ उप विभाग - २ मधील अ.क्र. २७ (अ) नियम क्र.७६ मधील अट क्र. २ च्या नुसार प्रशासकीय विभागांना प्रदान करण्यात आलेल्या अधिकारानुसार सदर प्रशासकीय व वित्तीय मान्यता देण्यात येत आहे.
०६. सदर शासन निर्णय महाराष्ट्र शासनाच्या WWW.maharashtra.gov.in या संकेतस्थळावर उपलब्ध करण्यात आला असून त्याचा संकेतांक २०२३०९०८१७२५३०४७०६ असा आहे. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
SHESHRAO
BHASKAR KUTE
(शे. भा. कुटे)
कक्ष अधिकारी, महाराष्ट्र शासन प्रति,
१) नियंत्रक, वैध मापन शास्त्र, महाराष्ट्र राज्य, मुंबई.
२) सह नियंत्रक, वैधमापन शास्त्र, कोकण विभागीय कार्यालय, नवी मुंबई.
२) वित्तीय सल्लागार व उप सचिव, अन्न, नागरी पुरवठा व ग्राहक संरक्षण विभाग, ३) अधिदान व लेखा अधिकारी, मुंबई ३) निवडनस्ती (ग्रासं - ३)
पृष्ठ २ पैकी २