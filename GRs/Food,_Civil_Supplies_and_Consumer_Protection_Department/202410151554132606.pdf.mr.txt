# Page 1
किमान आधारभूत किंमत खरेदी योजने अंतर्गत
हंगाम २०२३-२४ मधील खरेदी करण्यात आलेले
धान, सीएमआर व भरडधान्य वाहतूकीचे दर निश्चित
करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक :वाहतुक१६२४/प्र.क्र.१८२/नापु२९
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक:- १५.१०.२०२४
वाचा:
१.केंद्र शासनाचे पत्र क्र.१९२(१४)/२०१८-FC A/cs,दि.०६.०५.२०१९.
२.राज्यस्तरीय समितीच्या दि.५.०८.२०२४ रोजीच्या बैठकीचे मान्य इतिवृत्त.
३.शासन निर्णय क्रमांक :विसउस/धा.तां.वा./हं २२-२३/प्र.क्र.११/२०२३/का.२(ख) दिनांक ८.११.२०२३
प्रस्तावना :-
केंद्र पुरस्कृत किमान आधारभूत किंमत खरेदी योजनेची अंमलबजावणी भारतीय अन्न महामंडळाच्या
वतीने राज्य शासनाकडून करण्यात येते. शेतकऱ्यांना त्यांच्या उत्पादनासाठी हमीभाव मिळावा हा या
योजनेचा प्रमुख उद्देश आहे. पणन हंगाम २०१६-१७ पासून “विकेंद्रीत खरेदी योजना” संपूर्ण राज्यात
राबविण्यात येत असून सदर योजनेत धान व भरडधान्य खरेदी बिगर आदिवासी क्षेत्रात माकेटिंग फेडरेशन,
मुंबई यांचेमार्फत व आदिवासी क्षेत्रात आदिवासी विकास महामंडळ, नाशिक यांचेमार्फत करण्यात येते. सदर
अभिकर्ता संस्थांनी खरेदी केलेला धान मिलर्सकडून भरडाई करुन तयार झालेला सीएमआर भारतीय अन्न
महामंडळाकडे जमा करण्याऐवजी तो संबंधित मिलरमार्फत जिल्याच्या शासकीय गोदामात जमा करण्यात
येतो. राज्य शासन, केंद्र शासन व भारतीय अन्न महामंडळ यांच्यात झालेल्या करारनाम्यानुसार किमान
आधारभूत किंमत खरेदी योजनेतील सीएमआर व भरडधान्य राष्ट्रीय अन्न सुरक्षा योजनेअंतर्गत लाभार्थ्यांना
वितरीत करण्याची प्राथमिक जबाबदारी राज्य शासनाची आहे. केंद्र शासनाने धान व सीएमआर वाहतूक दर
निश्चिती संदर्भात दि.०६.०५.२०१९ रोजीच्या पत्रान्वये दिलेल्या मार्गदर्शक सूचनांनुसार राज्यस्तरीय
समितीने निश्चित केलेल्या वाहतूकीच्या एसओआर (Schedule of Rates) वर आधारीत जिल्हास्तरावर
करण्यात आलेल्या निविदा प्रक्रिया अंती प्राप्त वाहतूक दरास राज्यस्तरीय समितीची मान्यता घेऊन सदरचे
दर मंजूरीस्तव केंद्र शासनास शिफारस करण्याबाबतच्या सूचना आहेत.
राज्यस्तरीय समितीच्या दि.५.८.२०२४ रोजीच्या बैठकीत पणन हंगांम २०२३-२४ करिता यापुर्वीच्या
पणन हंगाम २०२२-२३ करिता निश्चित करण्यात आलेले वाहतुक दर लागु राहतील, असा निर्णय घेण्यात
आला आहे.
सबब, पणन हंगाम २०२२-२३ मधील धान, सीएमआर व भरडधान्य वाहतूकीचेच दर पणन हंगाम
२०२३-२४ करिता निश्चित करण्याची बाब शासनाच्या विचाराधीन होती.
# Page 2
शासन निर्णय:-
राज्यस्तरीय समितीच्या दि.०५.०८.२०२४ रोजीच्या बैठकीत देण्यात आलेल्या मान्यतेनुसार संदर्भ
क्र.३ नुसार हंगाम २०२२-२३ करीता मंजूर वाहतूकीचे दर हे पणन हंगाम २०२३-२४ मधील धान, सीएमआर
व भरडधान्य वाहतूकीकरीता लागू राहतील.
२. याकरिता येणारा खर्च हा विभागाच्या मागणी क्र.एम-४, मुख्यलेखाशिर्ष ४४०८- अन्न साठवण व
वखार साठवणूक यांवरील भांडवली खर्च, ०१-अन्न, १०१- प्रापण व पुरवठा, (०२) प्रापण व वितरण व किंमत
नियंत्रण (०२)(१३) मुंबई शहर किमान आधारभूत किंमत योजनेखालील भरडधान्य/ धान वरीलअनुषंगिक
खर्च (अनिवार्य) (४४०८०३९१) ५०, इतर खर्च या लेखाशिर्षाखाली सन २०२४-२५ या आर्थिक वर्षात खर्ची
टाकण्यात येईल.
३. केंद्र शासनाकडुन प्राप्त होणारी प्रतीपुर्तीची रक्कम मागणी क्र. एम-४, मुख्यलेखाशिर्ष ४४०८ अन्न
साठवण व वखार साठवण यांवरील भांडवली खर्च, ०१-अन्न, ९००, भांडवली लेख्यावरील जमा व वसुली,
(०३) प्रापण वितरण व किंमत नियंत्रण, (०३) (०१) मुंबई शहर किमान आधारभुत योजनेखालील जमा व
वसुली (अनिवार्य) (४४०८०४०६) ७०,वजा वसुली या लेखाशिर्षाअंतर्गत जमा करण्यात यावी.
तसेच, राज्य शासनावरील भाराच्या रकमेची प्रतिपूर्ती मुख्यलेखाशीर्ष २४०८ ०५३८ अंतर्गत
करण्यात यावी.
४. सबब, दोन्ही अभिकर्ता संस्थांनी मिलरकडील धान, तांदुळ वाहतूकीची देयके त्यांच्या
मुख्यालयामार्फत उप सचिव, नापु-२९ यांच्याकडे सादर करतील. सदर देयकांची छाननी करुन त्यांची
ज्ञापने ना.पु.-२९ कार्यासनाकडुन निर्गमित करण्यात येतील. तदनुषंगाने वाहतूक खर्चाच्या प्रदानाची व
प्रतिपूर्तीची कार्यवाही करण्यास वित्तीय सल्लागार व उपसचिव यांच्याकडुन करण्यात येतील. याकरिता
आवश्यक सर्व प्रकारच्या अर्थसंकल्पिय तरतुदी व तत्सम बाबी वित्तीय सल्लागार व उपसचिव
कार्यालयाकडून करण्यात येतील.
५. सदरचा शासन निर्णय वित्त विभागाचा अनौपचारिक संदर्भ क्रमांक ४११/व्यय-१० दि १४.१०.२०२४
नुसार निर्गमित करण्यात येत आहे.
६. सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3