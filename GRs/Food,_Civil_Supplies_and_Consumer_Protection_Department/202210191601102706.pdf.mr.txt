# Page 1
अन्न, नागरी पुरवठा व ग्राहक संरक्षण विभागाच्या सुधारित आकृतीबंधानुसार अधिनस्त विभागीय स्तरावरील पुरवठा कार्यालयांतील पदांचे स्थायी पदांत रुपांतर करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: अस्थायी-३०२२/प्र.क्र.२५६(१)/ना.पु.१५,
मंत्रालय विस्तार, मुंबई ४०० ०३२.
दिनांक : १९ ऑक्टोबर, २०२२.
वाचा :- १) शासन निर्णय, वित्त विभाग क्र.टीईपी-२००२/प्र.क्र.१३/सेवा-३,दि.२१.०६.२००६.
२) शासन निर्णय, अ.ना.पु.व ग्रा.सं.वि. क्रमांक:- संकीर्ण-१०१७/प्र.क्र.१५६/ना.पु.१२, दि.१८/०४/२०२२.
३) शासन निर्णय, अ.ना.पु. व ग्रा.सं.वि क्रमांक:- पदनि-११२२/प्र.क्र.१३३/ना.पु.१५, दि.०४/०७/२०२२.
प्रस्तावना : अन्न, नागरी पुरवठा व ग्राहक संरक्षण विभागाच्या अधिनस्त कार्यालयांतील सर्व संवर्गातील पदांचा आढावा घेवून मा. मुख्य सचिवांच्या अध्यक्षतेखालील उच्चस्तरीय सचिव समितीच्या मान्यतेने संदर्भ क्र. १ वरील दिनांक १८/०४/२०२२ च्या शासन निर्णयान्वये या विभागाच्या अधिपत्याखालील पदांचा सुधारीत आकृतीबंध निश्चित केलेला आहे. त्यानुसार या विभागाच्या दिनांक ०४/०७/२०२२ रोजीच्या शासन निर्णयान्वये अधिनस्त विभागीय स्तरावरील पुरवठा कार्यालयातील विभागीय/जिल्हा/तालुकास्तरावर संवर्गनिहाय पदसंख्या निश्चित केलेली आहे.
वित्त विभागाच्या दिनांक २१ जून, २००६ च्या शासन निर्णयातील तरतूदीनुसार अन्न, नागरी पुरवठा व ग्राहक संरक्षण विभागाच्या अधिनस्त पुरवठा कार्यालयांतील सर्व संवर्गातील पदांचा सुधारीत आकृतीबंधानुसार एकूण पदांपैकी ८० टक्के पदे स्थायी पदांमध्ये रुपांतरीत करण्याचा प्रस्ताव शासनाच्या विचाराधीन होता.
शासन निर्णय : अन्न, नागरी पुरवठा व ग्राहक संरक्षण विभागाच्या अधिनस्त उप आयुक्त (पुरवठा) कार्यालयीन स्तरावरील सर्व संवर्गातील एकूण मंजूर पदे ११९ आहेत. जिल्हा स्तरावरील तसेच तालुका स्तरावरील सर्व संवर्गातील एकूण मंजूर पदे ४१७५ इतकी आहेत. तसेच अन्नधान्य वितरण अधिकारी श्रेणी-२ या कार्यालयातील सर्व संवर्गातील एकूण पदे ४५ इतकी आहेत. सदर सर्व कार्यालयातील, सर्व संवर्गातील मंजूर असलेल्या ४३३९ पदांचे सुधारीत आकृतीबंधानुसार वित्त विभागाच्या दिनांक २१ जून, २००६ च्या शासन निर्णयातील अटींच्या अधीन राहून ८० टक्के पदांना स्थायी करण्यास या शासन निर्णयाद्वारे मंजूरी देण्यात येत आहे. सदर पदांचे स्थायी / अस्थायी वर्गीकरण सोबत जोडलेल्या विवरणपत्रानुसार दर्शविल्याप्रमाणे राहील.
# Page 2
शासन निर्णय क्रमांकः अस्थायी-३०२२/प्र.क्र.२५६(१)/ना.पु.१५
२. हा शासन निर्णय वित्त विभागाच्या शासन निर्णय क्र. टीईपी-२००२/प्र.क्र.१३/सेवा-३, दि.२१.०६.२००६ अन्वये प्रशासकीय विभागांना प्रदान करण्यात आलेल्या अधिकारांचा वापर करुन निर्गमित करण्यात येत आहे.
# Page 3
# Page 4
# Page 5