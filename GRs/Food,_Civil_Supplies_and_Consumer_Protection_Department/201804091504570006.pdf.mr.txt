# Page 1
हंगाम २००९-१० ते २०१४-१५ या कालावधीतील किमान आधारभुत किंमत खरेदी योजनेअंतर्गत धान साठवणूकीसाठी भाडे तत्वावर घेण्यात आलेल्या खाजगी/ सहकारी संस्थांच्या गोदामांचे उर्वरित भाडे अभिकर्ता संस्थांच्या नफ्यामधून अदा करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोभादे-२०१६/प्र.क्र.१३५/ना.पु.२९
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२.
दिनांक : ०९ एप्रिल, २०१८
प्रस्तावना:
हंगाम २००९-१० ते २०१४-१५ या कालावधीतील किमान आधारभुत किंमत खरेदी योजनेअंतर्गत खरेदी करण्यात आलेल्या धानाच्या साठवणूकीसाठी अभिकर्ता संस्थांकडून भाडयाने घेण्यात आलेल्या खाजगी/सहकारी संस्थांच्या गोदामांचे प्रलंबित भाडयाच्या देयकाची रक्कम सार्वजनिक बांधकाम विभागाच्या दराने अदा करण्याची बाब शासनाच्या विचाराधीन होती.
हंगाम २००९-१० ते २०१४-१५ या कालावधीतील संस्थांचे भाडे केंद्र शासनाच्या दराने अदा करण्यात आले आहे. तथापि अभिकर्ता संस्थांनी गोदाम मालकांशी केलेल्या करांरानुसार भाडे मिळावे यासाठी गोदाम मालक आग्रही आहेत. कारण सदर कालावधीत विविध कारणांनी केंद्र शासनाने ठरवून दिलेल्या दोन महिने इतक्या कालावधीपेक्षा अधिक कालावधीसाठी धान सदर गोदामांमध्ये साठवून ठेवला गेला. सदर संपूर्ण कालावधीचे भाडे त्यांना सार्वजनिक बांधकाम विभागाच्या दराने मिळावे, अशी गोदाम मालकांची मागणी होती. सदर बाब केंद्र शासनाच्या निकषांत बसत नसल्याने त्यासाठीची प्रतिपूर्ती केंद्र शासनाकडून मिळणार नाही. त्यामुळे यासाठी राज्य शासनाने खर्च करावयाचा असल्याने त्यासाठी सदर प्रस्ताव वित्त विभागाच्या मान्यतेस्तव सादर करण्यात आला होता. त्यावर वित्त विभागाने “अभिकर्ता संस्थांना सदर योजनेची अंमलबजावणी करताना मागील काही वर्षामध्ये झालेला एकूण फायदा लक्षात घेऊन प्रलंबित गोदाम भाडयाच्या देयकाची रक्कम अदा करण्यासाठी शासनास अधिकचा भूर्दंड सोसावा लागणार असल्याने व तो सोसणे सध्याच्या आर्थिक अडचणींमुळे शक्य नसल्याने त्याकरीता शासनातर्फे वेगळा निधी उपलब्ध न करता अभिकर्ता संस्थांनी त्यांच्या नफ्यातून प्रलंबित देयके अदा करावीत असे अभिप्राय दिले आहेत. सदर अभिप्रायास अनुसरुन पुढील प्रमाणे आदेश देण्यात येत आहेत.
# Page 2
शासन निर्णय क्रमांकः गोभादे-२०१६/प्र.क्र.१३५/ना.पु.२९
शासन निर्णय :
हंगाम २००९-१० ते २०१४-१५ या कालावधीतील किमान आधारभुत किंमत खरेदी योजनेअंतर्गत खरेदी करण्यात आलेल्या धानाच्या साठवणूकीसाठी अभिकर्ता संस्थांकडून भाडे तत्वावर घेण्यात आलेल्या खाजगी/सहकारी संस्थांच्या गोदामांचे प्रलंबित भाडयाच्या देयकाची रक्कम अभिकर्ता संस्थांनी त्यांना योजनेतून झालेल्या नफ्यातून अदा करावी.
२. याबाबत वित्तीय सल्लागार व उपसचिव कार्यालयाने अंमलबजावणी व देखरेख ठेवावी.
३. सदर शासन निर्णय वित्त विभागाच्या अनौपचारीक संदर्भ क्र.७५/व्यय- १०, दि. २०.०२.२०१८ नुसार निर्गमित करण्यात येत आहे.
# Page 3