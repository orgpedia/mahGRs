# Page 1
राज्यातील शासकीय गोदामांमध्ये अन्न-धान्याच्या हाताळणूकीसाठी आवश्यक साधनसामुग्री खरेदी करण्यासाठी विभागीय भांडार खरेदी समिती
स्थापन करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक : सामुग्री-३१२१/प्र.क्र.१०४/ना.पु.१६-अ
हुतात्मा राजगुरे चौक, मादाम कामा मार्ग
मंत्रालय, मुंबई - ४०० ०३२
दिनांक : ०७ ऑक्टोबर, २०२१.
संदर्भ: १) शासन निर्णय, उद्योग उर्जा व कामगार विभाग, क्र.भांखस-२०१४/प्र.क्र.८२/भाग-III/उद्योग-४, दि. ०१ डिसेंबर, २०१६.
२) शासन निर्णय, अन्न,नागरी पुरवठा व ग्राहक संरक्षण विभाग, क्र. सामुग्री-३११६/प्र.क्र.१७१/ ना.पु.१६ अ, दि.१७/०४/२०१७.
प्रस्तावना : उद्योग उर्जा व कामगार विभागाच्या संदर्भाधीन दि.१ डिसेंबर, २०१६ च्या शासन निर्णयातील परिच्छेद २.९.२ नुसार प्रत्येक प्रशासकीय विभागाने विभागांतर्गत वस्तु खरेदीसाठी विभागीय भांडार खरेदी समिती स्थापन करावी अशा सुचना दिलेल्या आहेत.
त्यानुसार राज्यातील शासकीय गोदामातील अन्न-धान्याची पोती प्रमाणित करुन सुतळीने शिवण्याची प्रचलित कार्यपध्दती बंद करुन त्या ऐवजी रंगीत चिन्हांकित दोरा वापरुन पोती शिलाई यंत्राद्वारे शिलबंद करण्याच्या अनुषंगाने उपरोक्त संदर्भ क्र.२ येथील दि.१७.०४.२०१७ रोजीच्या शासन निर्णयान्वये विभागीय भांडार खरेदी समिती गठीत करण्यात आली आहे. सदर समितीच्या कार्यकक्षेमध्ये सुधारणा करुन शासकीय धान्य गोदामांमध्ये आवश्यक साधन सामुग्रीची खरेदी करण्यासाठी विभागीय भांडार खरेदी समितीची नव्याने स्थापना करण्याची बाब शासनाच्या विचाराधिन होती. त्यानुसार उपरोक्त संदर्भ क्र. ०२ येथील दि.१७.०४.२०१७ रोजीचा शासन निर्णय अधिक्रमित करुन खालीलप्रमाणे सुधारीत आदेश निर्गमित करण्यात येत आहेत.
शासन निर्णय : राज्यातील शासकीय धान्य गोदामांमध्ये अन्न-धान्याच्या हाताळणूकीसाठी लागणारी सुतळी, पोती शिवणयंत्रासाठी लागणारा धागा व अन्नधान्याच्या सुरक्षेसाठी लागणारी ताडपत्री व इतर आवश्यक साधन सामुग्रीची खरेदी करण्यासाठी विभागीय भांडार खरेदी समिती स्थापन करण्याचा निर्णय शासनाने घेतला आहे. त्यानुसार सदर खरेदी समितीची स्थापना खालीलप्रमाणे करण्यात येत आहे :
---------------------------------------------------------------
| १. | सचिव, अनापु व ग्रासं विभाग | अध्यक्ष |
| २. | नियंत्रक शिधावाटप व संचालक, नागरी पुरवठा (MTR) मुंबई | सदस्य |
| ३. | संचालक नागरी पुरवठा व सह सचिव/उप सचिव (ना.पु.१६-अ) | सदस्य |
---------------------------------------------------------------
# Page 2
शासन निर्णय क्रमांकः सामुग्री-३१२१/प्र.क्र.१०४/ना.पु.१६-अ
-------------------------------------------------------------------------
| ४. | वित्तीय सल्लागार व उपसचिव, अनापु व ग्रासं विभाग | सदस्य |
| ५. | उप/सहसचिव वित्त विभाग, मंत्रालय, मुंबई | सदस्य |
| ६. | भांडार खरेदी समितीचे प्रतिनिधी (उद्योग संचालनालय, मुंबई) | सदस्य |
| ७. | अवर सचिव / कक्ष अधिकारी (ना.पु.१६-अ) अनापु व ग्रासं विभाग | सदस्य सचिव |
-------------------------------------------------------------------------