# Page 1
श्री. सं. प्र . जगताप, निरीक्षक (गट-ब), वैधमापन शास्त्र, मनमाड विभाग, जि. नाशिक यांचे स्वेच्छा सेवानिवृत्तीस मान्यता देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक - वैमाशा - २०२१/२२६/प्र.क्र.५७/ ग्रासं-३
मादाम कामा रोड, हुतात्मा राजगुरु चौक,
मंत्रालय - विस्तार, मुंबई - ४०० ०३२.
दिनांक - २२ जुलै, २०२१
वाचा:- १) महाराष्ट्र नागरी सेवा (निवृत्तीवेतन) नियम, १९८२, नियम क्रमांक ६६ (१) २) श्री. सं. प्र. जगताप, निरीक्षक (गट-ब), वैधमापन शास्त्र मनमाड विभाग, जि. नाशिक यांचा दि. ५ एप्रिल, २०२१ रोजीचा अर्ज..
३) नियंत्रक, वैधमापन शास्त्र यांचे पत्र क्र. वैमाशा / आस्था -२/सं.प्र. ज./ स्वे.से.नि.
२०२१ / ७४६, दिनांक २८ मे, २०२१ रोजीचे पत्र
प्रस्तावना :
संदर्भ क्र. २ येथील दिनांक ५ एप्रिल, २०२१ च्या अर्जान्वये श्री. सं. प्र. जगताप निरीक्षक, वैध मापन शास्त्र (गट-ब - राजपत्रित) यांनी वैयक्तिक कारणास्तव स्वेच्छा सेवानिवृत्ती घेण्याची ईच्छा व्यक्त करुन ०३ महिने अगोदर पूर्वसूचना (Notice) दिली आहे. संदर्भ क्र. ३ येथील दिनांक २८ मे, २०२१ च्या पत्रान्वये नियंत्रक, वैध मापन शास्त्र, महाराष्ट्र राज्य, मुंबई यांनी श्री. सं. प्र.
जगताप, निरीक्षक, वैध मापन शास्त्र, मनमाड विभाग, जि. नाशिक यांचा स्वेच्छा सेवानिवृत्तीची अर्ज त्यांचे शिफारशीसह पुढील कार्यवाहीस्तव शासनास सादर केलेला आहे. याबाबत पुढीलप्रमाणे शासन आदेश देण्यात येत आहेत
शासन आदेश :
महाराष्ट्र नागरी सेवा (निवृत्तीवेतन) नियम, १९८२ मधील नियम ६६ (१) मधील तरतुदीनुसार श्री. सं. प्र. जगताप, निरीक्षक, वैध मापन शास्त्र, मनमाड विभाग, जि. नाशिक यांची दिनांक ०५/०४/२०२१ रोजीची स्वेच्छा सेवानिवृत्तीची पूर्वसूचना स्वीकारुन त्यांना दिनांक ३१/०७/२०२१ (म.नं.) पासून शासन सेवेतून कार्यमुक्त करण्यास शासन मान्यता देण्यात येत आहे.
०२. श्री. सं. प्र. जगताप, निरीक्षक, वैध मापन शास्त्र, मनमाड विभाग, जि. नाशिक यांच्याविरुध्द सद्यस्थितीत कोणतीही विभागीय चौकशी / न्यायालयीन / लाचलुचपत / शिस्तभंगाविषयक प्रकरण सुरु अथवा प्रलंबित / प्रस्तावित नाही तसेच त्यांच्याकडून कोणत्याही प्रकारचे शासकीय येणे शिल्लक नाही.
# Page 2
शासन आदेश क्रमांकः वैमाशा-२०२१/२२६/प्र.क्र. ५७/ ग्रासं-३
०३. नियंत्रक, वैध मापन शास्त्र, महाराष्ट्र राज्य, मुंबई यांनी श्री. जगताप यांचे निवृत्तीवेतन व इतर अनुषंगीक बाबींबाबत आवश्यक ते कार्यकारी आदेश निर्गमित करण्याची कार्यवाही करावी.