# Page 1
श्री लक्ष्मीकांत महादेव मुसळे, (निलंबीत) सहायक नियंत्रक, वैध मापन शास्त्र यांचे पुन:स्थापितीबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : २०१४/९५०/प्र.क्र.१६०/ग्रासं-३
दुसरा मजला, मंत्रालय (विस्तार), हुतात्मा राजगुरू चौक,
मादाम कामा मार्ग, मुंबई - ४०० ०३२
दिनांक :- ३१ मे, २०१८
शासन आदेश श्री.ल.मु.मुसळे, तत्कालीन सहायक नियंत्रक, वैध मापन शास्त्र, औरंगाबाद जिल्हा यांना - दि.०१/११.२०१४ च्या आदेशापासुन निलंबीत केले असून त्यांचेवरील लाचलुचपत प्रतिबंधक खटला मा.जिल्हा व सत्र न्यायालय, औरंगाबाद येथे न्याय प्रविष्ट असुन त्यांना दोषारोप पत्र दाखल करण्यात आलेले आहे. सध्या पुराव्यासाठी खटला प्रलंबीत आहे. त्यांची प्राथमिक चौकशी पुर्ण झालेली असून निलंबन कालावधी एक वर्षापेक्षा जास्त झालेला आहे. श्री. मुसळे यांच्या निलंबन कालावधी १ वर्षापेक्षा अधिक झालेला असून सदर निलंबनाचा आढावा घेण्यासाठी सदर प्रकरण विभागाच्या मा. प्रधान सचिव यांच्या अध्यक्षतेखालील निलंबन आढावा समितीसमोर विचारार्थ सादर करण्यात आले. त्यानुसार दि.२५/०४/२०१८ रोजी सदर प्रकरण निलंबन आढावा समितीसमोर ठेवण्यात आले. निलंबन आढावा समितीने केलेल्या शिफारशीनुसार व सक्षम प्राधिका-यांनी दिलेल्या मान्यतेनुसार श्री. ल. मु.मुसळे यांची खालीलप्रमाणे पुनर्स्थापिती करण्यात येत आहे.
------------------------------------------------------------------------------------------------------------
| अ.क्र. | अधिका-याचे नाव | निलंबनापुर्वीचे पदस्थापितीचे ठिकाण | नविन पदस्थापनेचे ठिकाण |
|  | श्री.ल.मु.मुसळे | उपनियंत्रक कार्यालय, वैध मापन शास्त्र, पुणे विभाग, पुणे. | सहायक नियंत्रक, मुख्यालय, मुंबई. |
------------------------------------------------------------------------------------------------------------
सदर आदेशानुसार नियंत्रक, वैध मापन शास्त्र, मुंबई यांनी श्री. ल. मु. मुसळे यांना दिलेल्या पदस्थापनेच्या ठिकाणी रूजू होण्याबाबत नियमानुसार आवश्यक ती कार्यवाही करावी व त्याबाबतचा अहवाल शासनास सादर करावा.
# Page 2
शासन आदेश क्रमांक: २०१४/९५०/प्र.क्र.१६०/ग्रासं-३