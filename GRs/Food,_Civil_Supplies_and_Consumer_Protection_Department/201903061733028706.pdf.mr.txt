# Page 1
सार्वजनिक वितरण व्यवस्थेअंतर्गत अन्नधान्याच्या साठवणूकीसाठी गोदाम बांधकाम धोरण निश्चित करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: सकीर्ण ४४१६/प्र.क्र.११७९/नापु-१६-ब
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई-४०० ०३२.
तारीख :- ०६ मार्च, २०१९
वाचा : १. सार्वजनिक बांधकाम विभागाचा शासन निर्णय क्रमांक खाक्षेस २०१३/प्र.क्र. ८३/रस्ते ९, दि.३१.०७.२०१४ २. आदिवासी विकास विभागाचा शासन निर्णय क्रमांक आविम-१०१६/प्र.क्र. ११/का.३, दि.१८.०३.२०१७ प्रस्तावना :
राष्ट्रीय अन्न सुरक्षा अधिनियम, २०१३ नुसार पात्र लाभार्थ्यांना विहीत कालावधीत अन्नधान्य
उपलब्ध करुन देणे आवश्यक आहे. त्यासाठी पुरेशी गोदामे उपलब्ध असणे अनिवार्य आहे. त्यानुषंगाने
सार्वजनिक वितरण व्यवस्थेअंतर्गत अधिकची साठवणूक क्षमता निर्माण करण्यासाठी सार्वजनिक -
खाजगी सहभागातून गोदाम बांधकामे हाती घेण्याचे निश्चित करण्यात आले होते. त्यानुसार सार्वजनिक वितरण व्यवस्थेअंतर्गत मासिक नियतनाच्या २ पट पेक्षा कमी साठवणूक क्षमता असलेल्या ठिकाणी एकूण १२ गोदामे “शासकीय जमीन-खाजगी उद्योजक” या प्रतिमानानुसार व शासकीय जागा उपलब्ध नसलेल्या ठिकाणी एकूण १२ गोदामे “खाजगी जमीन-खाजगी उद्योजक" या प्रतिमानानुसार सार्वजनिक खाजगी सहभागातून गोदामे बांधण्यास मान्यता देण्याची बाब शासनाच्या विचाराधीन होती.
त्याअनुषंगाने शासकीय जमीन उपलब्ध असलेल्या ठिकाणी एकूण १२ गोदामे “शासकीय
जमीन-खाजगी उद्योजक" या प्रतिमानानुसार व शासकीय जागा उपलब्ध नसलेल्या ठिकाणी एकूण
१२ गोदामे “खाजगी जमीन-खाजगी उद्योजक" या प्रतिमानानुसार सार्वजनिक - खाजगी सहभागातून गोदाम बांधकामे हाती घेण्याच्या प्रस्तावास मा.मंत्रिमंडळाने मान्यता दिलेली आहे. सदर मान्यतेच्या अनुषंगाने पुढीलप्रमाणे निर्णय घेण्यात येत आहे:
शासन निर्णय :
सार्वजनिक वितरण व्यवस्थेअंतर्गत मासिक नियतनाच्या २ पट पेक्षा कमी साठवणूक क्षमता असलेल्या ठिकाणी “शासकीय जमीन- खाजगी उद्योजक” व शासकीय जागा उपलब्ध नसलेल्या
# Page 2
शासन निर्णय क्रमांकः सकीर्ण ४४१६/प्र.क्र.११७९/नापु-१६-ब
ठिकाणी “खाजगी जमीन- खाजगी उद्योजक" या प्रतिमानानुसार गोदामे बांधण्यात येतील.
त्याबाबतची प्रतिमाननिहाय कार्यपद्धती पुढीलप्रमाणे आहे.
१) शासकीय जमीन-खाजगी उद्योजक या प्रतिमानानुसार गोदाम बांधकाम : सार्वजनिक वितरण व्यवस्थेअंतर्गत वितरीत करावयाच्या अन्नधान्याच्या मासिक नियतनाच्या २ पट साठवणूक क्षमता तयार करण्यासाठी शासकीय जमीन उपलब्ध असलेल्या ठिकाणी शासकीय जमीन-खाजगी उद्योजक या प्रतिमानानुसार सार्वजनिक - खाजगी सहभागातून आवश्यकतेनुसार गोदामांचे बांधकाम करण्यात येईल. त्यानुसार सुरुवातीला प्रत्येक महसूल विभागातील २ ठिकाणी याप्रमाणे राज्यात शासकीय जागेवर एकूण १२ गोदामांचे बांधकाम करण्यास मंजुरी देण्यात येत आहे.
अ) गोदाम बांधकामाची कार्यपद्धती :
।. गोदाम बांधकाम प्रक्रियेमध्ये खाजगी व्यक्ती/सहकारी संस्था, कंपनी, संयुक्त उपक्रम इत्यादी भाग घेऊ शकतील.
II. खाजगी व्यक्ती / संस्था यांनी शासकीय जमिनीवर विहित केलेल्या निकषाप्रमाणे गोदामाचे बांधकाम करणे आवश्यक आहे.
॥. या प्रतिमानानुसार गोदाम बांधकामासाठी शासनाच्या ज्या प्रशासकीय विभागाची जागा असेल, अशी जागा प्रथम अन्न, नागरी पुरवठा व ग्राहक संरक्षण विभागाचे नावे वर्ग करण्यात येईल.
त्यानंतर अन्न, नागरी पुरवठा व ग्राहक संरक्षण विभागाकडून सदर जमीन १५ वर्षाकरिता PPP भागीदारास भाडेपट्टयावर देण्यात येईल. १५ वर्षानंतर केलेल्या बांधकामासह सदर गोदाम शासकीय जमिनीसह शासनाकडे हस्तांतरीत करणे अनिवार्य राहील.
IV. खाजगी व्यक्ति/संस्था यांना येणारा भांडवली खर्च, त्यावरील व्याज, इलेक्ट्रॉनिक वजनकाटा, अग्निप्रतिबंधक व्यवस्था, सी. सी. टिव्ही यावरील खर्च, वेळोवेळी करावी लागणारी दुरुस्ती व उद्योजकाचा नफा (एकूण भांडवली खर्चाच्या १५% ) विचारात घेता एकत्रित प्रकल्प खर्च खालीलप्रमाणे निश्चित करण्यात येईल.
a) बांधकामासाठीचा भांडवली खर्च
b) इलेक्ट्रॉनिक वजनकाटा, अग्निप्रतिबंधक व्यवस्था, सी.सी.टिव्ही यावरील खर्च c) वेळोवेळी कराव्या लागणा-या दुरुस्तीसाठी येणारा खर्च (आवश्यकतेनुसार) d) भांडवली खर्चावरील व्याज
e) वरील a) ते c) बाबीवरील खर्चावर १५ टक्के नफा
f) वरील a) ते c) बाबीवरील खर्चावर अनुज्ञेय असलेला वस्तु व सेवा कर
पृष्ठ ८ पैकी २
# Page 3
शासन निर्णय क्रमांकः सकीर्ण ४४१६/प्र.क्र.११७९/नापु-१६-ब
V. संबंधितांना अदा करावयाचा परतावा गोदामाच्या एकत्रित प्रकल्प खर्चाच्या किमंतीवर निश्चित
करण्यात येईल. सदर परतावा १५ वर्षामध्ये एक समान दराने अदा करण्यात येईल व प्रति वर्षी येणाऱ्या परताव्याचे १२ समान हप्त्यांमध्ये विभागणी करावी.
VI. या धोरणाअंतर्गत बांधकामाची सर्व प्रक्रिया ई-निविदाद्वारे करण्यात येणार आहे.
VII. सदर निविदा प्रक्रियेसाठी वार्षिक दर विचारात घेण्यात यावेत.
VIII. बांधकामासाठी संबंधित जिल्ह्यात सार्वजनिक बांधकाम विभागाचे प्रचलित दर विचारात घेवून ठिकाणनिहाय Base Rate ठरविण्यात यावेत. गोदाम बांधकामासाठी लागणा-या
खर्चाबाबतचा Base rate निश्चित करतांना खालील बाबी विचारात घेऊन कार्यवाही करण्यात
यावी.
a. गोदाम बांधकाम सार्वजनिक बांधकाम विभागाने मंजुर केलेली दरसुची b. गोदाम बांधकामासाठी घेतलेल्या कर्जावरील व्याज
C. आवश्यकतेनुसार दुरुस्ती खर्च d. इलेक्ट्रॉनिक वजनकाटा, अग्निप्रतिबंधक व्यवस्था, सी.सी. टिव्ही यावरील खर्च
IX. गोदाम बांधकामावरील व्याजाची परीगणना करतांना अग्रणी बँकेचा गोदाम बांधकामासाठीचा
जो व्याजदर असेल तो गृहीत धरण्यात येईल.
X. उद्योजकाने गोदामाचे बांधकाम विहीत वेळेत न केल्यास व त्यामुळे दरसुचीतील बदलामुळे गोदामाची किंमत वाढल्यास सदर बदलामुळे दरवाढीची रक्कम एकत्रित प्रकल्प किमतीतून वजा करण्यात येईल तसेच वाढीव काल मर्यादेकरिता उद्योजकास देण्यात येणारी भाववाढ विहीत कालावधीनंतर गोठविण्यात येईल.
XI. निविदेतील अटी व शर्तीनुसार गोदामाचे काम उद्योजक पुर्ण करू शकत नसल्यास उद्योजकाने
केलेल्या खर्चाचा कोणताही परतावा शासनाकडून करण्यात येणार नाही.
ब) पूर्वअर्हता निविदा, बांधकामाची गुणवत्ता इत्यादीसाठी छाननी करुन कार्यवाही करण्यासाठी जिल्हाधिकारी यांच्या अध्यक्षतेखाली समिती स्थापन करण्यात यावी. सदर समितीची रचना
खालीलप्रमाणे असेल.
---------------------------------------------------
| अ.क्र. | समितीचे सदस्य | पदनाम |
| १. | संबंधित जिल्हाधिकारी | अध्यक्ष |
| २. | संबंधित कार्यकारी अभियंता, सा.बां. विभाग | सदस्य |
| ३. | भारतीय अन्न महामंडळाचे प्रतिनिधी | सदस्य |
---------------------------------------------------
पृष्ठ ८ पैकी ३
# Page 4
शासन निर्णय क्रमांकः सकीर्ण ४४१६/प्र.क्र.११७९/नापु-१६-ब
-----------------------------------------------------------------------
| ४. | केंद्रीय वखार महामंडळ यांचे प्रतिनिधी | सदस्य |
| ५. | संबंधित उप आयुक्त (पुरवठा) | सदस्य |
| ६. | संबंधित जिल्हा पुरवठा अधिकारी / अन्नधान्य वितरण अधिकारी | सदस्य सचिव |
-----------------------------------------------------------------------
क) समितीची कर्तव्ये व जबाबदाऱ्या:
1. शासकीय जमीन- खाजगी उद्योजक या प्रतिमानानुसार सार्वजनिक वितरण व्यवस्थेअंतर्गत
वितरीत करावयाच्या अन्नधान्याच्या मासिक नियतनाच्या २ पट साठवणूक क्षमता तयार करण्यासाठी गोदाम बांधावयाची १२ ठिकाणे प्रशासकीय विभाग निश्चित करेल. विभागाने निश्चित केलेल्या ठिकाणी संबंधित जिल्हाधिकारी यांच्या अध्यक्षतेखालील मुल्यमापन समिती जागा उपलब्धतेबाबत उचित कार्यवाही करेल तसेच पात्र व्यक्ती व संस्थाकडून प्राप्त होणाऱ्या प्रस्तावांची छाननी करेल.
॥. सार्वजनिक खाजगी सहभागातून बांधण्यात आलेली गोदामे पुर्ण क्षमतेने वापरण्यात येतील याबाबतची दक्षता समितीने घ्यावी.
III. प्रशासकीय विभागाने निश्चित केलेल्या ठिकाणी भारतीय अन्न महामंडळाच्या गोदामातून स्वस्त धान्य दुकानात अन्नधान्य पुरवठा करणे शक्य नसेल अशाच ठिकाणाची निवड होईल याची खातरजमा समितीने करावी.
IV. बांधकामाच्या तांत्रिक बाबी व गुणवत्ता राखण्याची जबाबदारी वरील समितीवर राहील.
V. पूर्णत्वाचे प्रमाणपत्र निर्गमित करण्यापूर्वी करारनाम्याप्रमाणे प्रकल्पाचे काम पूर्ण झाल्याची खात्री समिती करेल.
२) खाजगी जमीन-खाजगी उद्योजक या प्रतिमानानुसार गोदाम बांधकामः अ) सार्वजनिक वितरण व्यवस्थेअंतर्गत वितरीत करावयाच्या अन्नधान्याच्या मासिक नियतनाच्या २ पट साठवणूक क्षमता तयार करण्यासाठी शासकीय जमीन उपलब्ध नसलेल्या ठिकाणी आदिवासी विकास विभागाने निर्गमित केलेल्या दि.१८.०३.२०१७ च्या शासन निर्णयातील बाबी तसेच खालील
सूचना विचारात घेऊन गोदाम बांधकामे करण्यास शासन मान्यता देण्यात येत आहे. या धोरणानुसार खाजगी जागा - खाजगी उद्योजक या प्रतिमानानुसार सुरुवातीस खाजगी जागेवर एकूण १२ गोदामे बांधण्यास मंजुरी देण्यात येत आहे.
ब) गोदाम बांधकामाची कार्यपद्धती :
।. गोदाम बांधकाम प्रक्रियेमध्ये खाजगी व्यक्ती/सहकारी संस्था, कंपनी, संयुक्त उपक्रम इत्यादी भाग घेऊ शकतील.
पृष्ठ ८ पैकी ४
# Page 5
शासन निर्णय क्रमांकः सकीर्ण ४४१६/प्र.क्र.११७९/नापु-१६-ब
॥. गोदामाची आवश्यकता असलेल्या ठिकाणी जागेची उपलब्धता तसेच आर्थिकदृष्ट्या अर्हता प्राप्त असलेल्या संभाव्य व्यक्ती व संस्था यासाठी पात्र ठरतील.
॥. खाजगी व्यक्ती/संस्था यांच्याकडून संबंधित जिल्ह्यामध्ये तयार गोदामे घेणे किंवा जागा उपलब्ध करुन विहीत केलेल्या निकषाप्रमाणे तयार केलेली गोदामे भाडे तत्वावर उपलब्ध
करुन घेण्याचा पर्याय राहील.
IV. सदर गोदामे ही शास्त्रोक्त व नाविन्यपुर्ण पद्धतीने तयार केलेली असावीत.
V. खाजगी व्यक्ती/संस्था यांनी गोदामासाठी जागा उपलब्ध करुन विहित केलेल्या
निकषाप्रमाणे गोदामाचे बांधकाम करावयाचे आहे. सदर गोदाम शासनाकडून १५ वर्षासाठी
भाडे तत्वावर घेण्यात येईल. हा कालावधी पुढे आवश्यक असल्यास वाढविता येईल.
VI. पात्र व्यक्ती व संस्थाकडून प्राप्त होणारे प्रस्ताव तपासण्यासाठी संबंधित जिल्हाधिकारी यांचे अध्यक्षतेखाली जिल्हास्तरीय मुल्यमापन समितीची स्थापना करण्यात येईल. सदर समितीची रचना १ (ब) व कर्तव्ये व जबाबदाऱ्या परिच्छेद क्र.१ (क) I, III,IVवV मध्ये नमूद केल्याप्रमाणे राहतील.
VII. विहित निकष पूर्ण करणारे पात्र व्यक्ती/संस्था यांचेकडून निहीत परिसरात अपेक्षित असलेली गोदामे उपलब्ध करुन देण्यासाठी प्रति वर्ष/प्रति मे.टन रुपये दराने भाडयासाठी निविदा मागविण्यात येतील. संबंधित जिल्ह्यात भारतीय अन्न महामंडळ, महाराष्ट्र राज्य वखार महामंडळ तसेच आदिवासी विकास विभागांतर्गत बांधण्यात येणाऱ्या गोदामासाठीच्या
दरापैकी कमीत कमी दर (BASE RATE) म्हणून निश्चित करावेत. तथापि सदर दर रु.१२.५ प्रति माह प्रति क्विंटल यापेक्षा अधिक नसावेत.
VIII. खाजगी जमीन - खाजगी उद्योजक या प्रतिमानानुसार गोदामाच्या भाड्यापोटी दरवर्षी
नियतवाढ देखील अनुज्ञेय राहील.
IX. सदर निविदा प्रक्रियेसाठी वार्षिक दर विचारात घेण्यात यावेत.
X. निविदेतील अटी व शर्तीनुसार गोदामाचे काम उद्योजक पुर्ण करू शकत नसल्यास उद्योजकाने केलेल्या खर्चाचा कोणताही परतावा / भाडे शासनाकडून अदा करण्यात येणार नाही.
३) गोदाम बांधकामांचे मानक :
सदर धोरणा अंतर्गत दोन्ही प्रतिमानानुसार करावयाची गोदाम बांधकामे १०८०, १८०० व ३००० मे.टन या क्षमतेची असावीत. एकाच ठिकाणी कमी क्षमतेची अनेक गोदामे बांधण्याऐवजी मोठ्या
क्षमतेचे एकच गोदाम बांधण्यात यावे. गोदामाचे छताचे बांधकाम Proflex sheet पद्धतीचे असावे.
पृष्ठ ८ पैकी ५
# Page 6
शासन निर्णय क्रमांकः सकीर्ण ४४१६/प्र.क्र.११७९/नापु-१६-ब
४) सदर धोरणांतर्गत दोन्ही प्रतिमानानुसार बांधावयाच्या गोदामात उपलब्ध करावयाच्या इतर सोयी सुविधांमध्ये तसेच आवश्यक उपाययोजनांमध्ये खालील बाबींचा समावेश राहील.
a. गोदामात हवा खेळती राहण्याच्या दृष्टीने गोदामात वायुविजन (ventilation) असावे.
b. गोदामाच्या जोत्याची उंची ट्रक मधून धान्य चढ-उतारास सोयीची असावी..
c. गोदामाचे देखभाल दुरुस्ती, पाणी व्यवस्था, चौकीदार कॅबिन, विद्युत व्यवस्था याबाबत माहितीफलक असावेत.
d. गोदामांची सर्वसाधारण दुरुस्ती आवश्यकतेनुसार वेळोवेळी करण्यात यावी.
e. स्थानिक महानगरपालिका किंवा तत्सम अधिकृत अग्निशमन यंत्रणेकडून अग्निप्रतिबंधक उपाययोजना करण्यात यावी.
f. गोदामाच्या परीसरात पिण्याच्या पाण्याची पुरेशी व्यवस्था, चौकीदार निवासस्थान, विद्युत व्यवस्था व स्वच्छतागृह असावे. तसेच गोदामाच्या परीसरात गोदामाची क्षमता, गोदामात उपलब्ध दैनंदीन साठा, जवळच्या पोलीस ठाण्याचे ठिकाण व अग्निशमन कार्यालयाशी संपर्क साधण्यासाठी पत्ता व दूरध्वनी क्रमांक ठळकपणे दर्शविणारे फलक असावेत.
g. प्रकल्प सुरु करण्यापुर्वी जलवाहिन्या, मलवाहिन्या, विदयुतवाहिन्या, दुरध्वनी वाहिन्या, गॅस वाहिन्या, इंधन वाहिन्या इ. योग्य ठिकाणी स्थलांतरित करण्याबाबत पुरेशी दक्षता घेण्यात यावी.
h. प्रत्येक गोदामास सुरक्षिततेच्या दृष्टीकोनातून सरंक्षक भिंत असावी. तसेच ट्रक ये-जा करणेसाठी आवश्यक लांबी-रुंदीचा कॉक्रीटचा रस्ता असावा.
i. गोदामाच्या परीसरात किमान दोन वाहने उभी करण्याची तसेच इलेक्ट्रॉनिक वजन काट्याची व्यवस्था असावी.
j. प्रत्येक गोदामाच्या ठिकाणी सी.सी. टिव्ही कॅमेऱ्याची व्यवस्था असावी.
५. तात्पुरते पूर्णत्वाचे प्रमाणपत्र :
अ) तात्पुरते पूर्णत्वाचे प्रमाणपत्र संबंधित अधीक्षक अभियंत्यामार्फत शासनास सादर करण्यात यावे.
आ) निविदेतील अटी व शर्तीनुसार प्रकल्पाचे काम अपूर्ण राहण्यास उद्योजक जबाबदार असल्यामुळे अंतिम पूर्णत्वाचे प्रमाणपत्र न देऊ शकल्यास प्रकल्पाचे काम पूर्ण होईपर्यंत व अंतिम पूर्णत्वाचे प्रमाणपत्र निर्गमित होईपर्यंत भाडे/परतावा अदा करण्यात येऊ नये.
६. उक्त प्रस्तावाच्या संदर्भात ई-निविदा मागविणे, ई-निविदाबाबत तसेच बांधकामाची किंमतीचा अंदाज व वाजवीचा दर याबाबत उद्योग ऊर्जा व कामगार विभागाच्या दि.०१.१२.२०१६
पृष्ठ ८ पैकी ६
# Page 7
शासन निर्णय क्रमांकः सकीर्ण ४४१६/प्र.क्र.११७९/नापु-१६-ब
शासन निर्णय व या संदर्भात वेळोवेळी विहीत केल्या जाणाऱ्या तरतुदीचे काटेकोरपणे पालन करण्याची जबाबदारी संबंधित जिल्हाधिकारी यांची राहील.
७. सदर शासन निर्णय खालील विभागांशी विचारविनिमय करुन त्या विभागांनी त्यांच्या खालील अनौपचारीक संदर्भान्वये दिलेल्या सहमतीने निर्गमित करण्यात येत आहे.
]. महसूल व वन विभाग अनौपचारीक संदर्भ क्र. ५४/ज-१/२०१८, दि. २६.०७.२०१८, II. सार्वजनिक बांधकाम विभाग अनौपचारीक संदर्भ क्र.२६६/इ.मा २, दि.२१.०५.२०१८, ॥ कृषी विभाग अनौपचारीक संदर्भ क्र. २१४१, दि. ३०.०७.२०१८, IV. पणन विभाग अनौपचारीक संदर्भ क्र १४/९-स, दि. १५.०९.२०१८, V. आदिवासी विकास विभाग अनौपचारीक संदर्भ क्र १६ / का-३, दि.२०.०६.२०१८, VI. नियोजन विभाग अनौपचारीक संदर्भ क्र ८७/१४७१, दि.२५.०५.२०१८ VII. वित्त विभाग अनौपचारीक संदर्भ क्र.२१/१२/व्यय-१०, दि.२७.१२.२०१८
# Page 8