# Page 1
नविन शिधावाटप / रास्त भाव दुकान परवाना मंजूर करण्यासाठी कालबद्ध कार्यक्रम...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक: राभादु-२११७/प्र.क्र.१५७/ना.पु.३१.
मंत्रालय, मुंबई - ४०० ०३२
दिनांक : ०२ फेब्रुवारी, २०२२.
संदर्भ : १) शासनाचे समक्रमांकाचे शासन परिपत्रक, दि. १ ऑगस्ट, २०१७.
२) शासनाचे समक्रमांकाचे शासन परिपत्रक, दि. ८ नोव्हेंबर, २०१७.
प्रस्तावना :
सार्वजनिक वितरण प्रणालीअंतर्गत शिधा वस्तू शिधापत्रिकाधारकांना सहजपणे उपलब्ध व्हाव्यात या उद्देशाने शिधावाटप / रास्त भाव दुकान व केरोसीन परवाना मंजूर करण्यासाठी नवीन दुकानासाठी जाहिरनामा प्रसिध्द करणेबाबत दि.०१.०८.२०१७ रोजी शासन परिपत्रक निर्गमित करण्यात आले होते. त्यानुसार नविन शिधावाटप दुकान मंजूर करणे यासाठी दि.१०.०८.२०१७ ते दि.२५.१०.२०१७ पर्यंतचा कालबद्ध कार्यक्रम निश्चित करण्यात आला होता.
नविन कालबद्ध कार्यक्रमाची आवश्यकता :
(१) राज्यातील काही जिल्ह्यांना खालील नमूद विविध कारणांमुळे शिधावाटप / रास्त भाव दुकान मंजुरीचा नियोजित कार्यक्रम वेळेवर राबविणे शक्य होत नाही - राज्यात होणाऱ्या विविध निवडणूका व त्यांच्या आचारसंहिताचा कालावधी राज्यात पसणाऱ्या कोव्हीड-१९ रोगाचा प्रादुर्भाव आणि त्यानुसार होणारे लॉकडाऊन राज्यात वारंवार निर्माण होणारी पुरसदृश्य परिस्थिती
(२) त्यामुळे शिधावाटप/रास्त भाव दुकान मंजूर करण्यासाठीच्या कालावधीत तांत्रिक अडचण निर्माण होत असल्याचे शासनाच्या निदर्शनास आले आहे.
(३) रास्त भाव दुकान त्या त्या क्षेत्रात/परिमंडळात राहणाऱ्या शिधापत्रिकाधारकांच्या सोयीसाठी आणि त्यांना शिधाजिन्नस घेण्यास दूर जावे लागू नये, म्हणून त्याच क्षेत्रात लोकसंख्या/एकांक संख्येनुसार मंजूर केली जातात.
(४) शिधावाटप/रास्त भाव दुकान रद्द झाल्यास/प्राधिकारपत्र धारकाचा मृत्यू झाल्यास तेथील शिधापत्रिका नजीकच्या शिधावाटप / रास्त भाव दुकानास कमीत कमी ३ महिने व शासनाच्या पूर्वमान्यतेने जास्तीत जास्त ६ महिने कालावधीपर्यंत जोडता येते.
(५) जर शिधावाटप/रास्त भाव दुकान मंजुरीचा कार्यक्रम वर्षातून दोन वेळा राबविल्यास दुकाने जोडलेल्या स्थितीत राहण्याचा कालावधीही सहा महिन्यांपर्यंत कमी होईल.
(६) यास्तव नविन शिधावाटप / रास्त भाव दुकान परवाना मंजूर करण्यासाठी कालबद्ध कार्यक्रम वर्षातून दोन वेळा (सहामाही) राबविण्याची बाब शासनाच्या विचाराधीन होती.
# Page 2
शासन परिपत्रक क्रमांकः राभादु-२११७/प्र.क्र.१५७/ना.पु.३१
शासन परिपत्रक
१. नविन शिधावाटप / रास्त भाव दुकान मंजूर करण्यासाठीचा वर्षभराचा सुधारित सहामाही कालबद्ध कार्यक्रम व कालावधी खालीलप्रमाणे नमूद करण्यात येत
--------------------------------------------------------------------------------------------------------------------------------------------------------------------------
| अ.क्र. | कार्यक्रम | सहामाही कालबद्ध कार्यक्रमाचा कालावधी |
| १ जानेवारी ते ३१ मार्च | १ जुलै ते ३० सप्टेंबर |
| १ | नविन शिधावाटप/ रास्त भाव दुकान परवाने मंजूर करण्याकरिता जाहिरनामा काढणे व प्रसिध्द करणे. (स्थागनादेश नसल्यास) | १ जानेवारी | १ जुलै |
| २ | संस्थाना अर्ज करण्याकरिता मुदत | ३१ जानेवारी पर्यंत | ३१ जुलै पर्यंत |
| ३ | नविन दुकानाकरिता प्राप्त झालेल्या अर्जांची प्राथमिक तपासणी, छाननी, जागेची तपासणी व इतर अनुषंगिक कार्यवाही पूर्ण करणे. | १ फेब्रुवारी - २८/२९ फेब्रुवारी | १ ऑगस्ट ३१ ऑगस्ट |
| ४ | नविन दुकाने मंजूर करणे. | १ मार्च-३१ मार्च | १ सप्टेंबर ३० सप्टेंबर |
--------------------------------------------------------------------------------------------------------------------------------------------------------------------------
२. ज्या ठिकाणी रद्द झालेल्या शिधावाटप / रास्त भाव दुकान परवान्यांविरुद्धचे अपील मा. न्यायालय, मा. मंत्री (अ.ना.पु.व.ग्रा.सं) / मा. राज्यमंत्री (अ.ना.पु.व.ग्रा.सं.) / नियंत्रक शिधावाटप संचालक, नागरी पुरवठा, मुंबई / उप आयुक्त (पुरवठा ) यांच्याकडे व सुनावणी उपनियंत्रक शिधावाटप/जिल्हा पुरवठा अधिकारी / अन्नधान्य वितरण अधिकारी यांच्याकडे निर्णयासाठी प्रलंबित असतील तर अशा अपिलावर / सुनावणीवर अंतिम निर्णय होईपर्यंत त्या ठिकाणी नविन रास्त भाव दुकान मंजुरीसाठी जाहीरनामा प्रसिध्द करण्यात येऊ नये.
३. यापुढे वर्षातून दोन वेळा सदर सहामाही कालबद्ध कार्यक्रमानुसारच नविन शिधावाटप /रास्त भाव दुकाने परवाने मंजूर करण्यात यावित.
४. प्रस्तुत प्रकरणी शासनाने निर्गमित केलेली शासन परिपत्रके दि.१.८.२०१७ व दि.८.११.२०१७ अधिक्रमित करण्यात येत आहेत.
# Page 3