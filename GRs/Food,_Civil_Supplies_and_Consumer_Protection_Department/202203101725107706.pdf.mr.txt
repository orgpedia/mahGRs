# Page 1
मौजे फुलचूर, ता. गोंदिया येथे उप नियंत्रक, वैध मापन शास्त्र, निरीक्षक, गोंदिया विभाग व कार्यकारी मानक प्रयोगशाळा या कार्यालयांच्या बांधकामाकरीता प्रशासकीय व वित्तीय मान्यता देणेबाबत.....
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : वैमाशा-२०२१/५१४/प्र.क्र.१२४/ग्रा.सं.-३
दुसरा माळा, मंत्रालय (विस्तार),
हुतात्मा राजगुरू चौक, मादाम कामा मार्ग,
मुंबई - ४०० ०३२.
दिनांक :- १० मार्च, २०२२
संदर्भ - १) नियंत्रक, वैध मापन शास्त्र, मुंबई यांचे पत्र क्र. काजा (२८) / १४२२/प्र.क्र.४० / वैमाशा - २ / १११, दि.३१.०१.२०२२.
२) अधीक्षक अभियंता, सार्वजनिक बांधकाम मंडळ, नागपूर यांचे पत्र क्र. ६५६/प्र.अ.८/ २०२२, दि. २५ जानेवारी, २०२२ चे पत्र ३) सार्वजनिक बांधकाम विभाग, शासन परिपत्रक क्र. - संकीर्ण - २०१९/प्र.क्र.१०/ इमा-२, दि. २५ सप्टेंबर, २०१९.
शासन निर्णय: नियंत्रक, वैध मापन शास्त्र यांनी संदर्भ क्र.१ येथील पत्रान्वये मौजे फुलचूर, ता. गोंदिया येथे उप नियंत्रक, वैध मापन शास्त्र, निरीक्षक, गोंदिया विभाग व कार्यकारी मानक प्रयोगशाळा या कार्यालयांच्या बांधकामाकरीता रु.१,९६,६८,५५५/- इतक्या खर्चाचे अंदाजपत्रक शासनास सादर केले आहे. सदर अंदाजपत्रक उप अभियंता, सार्वजनिक बांधकाम उपविभाग क्र. १ यांनी तयार केले असून त्यास कार्यकारी अभियंता, सार्वजनिक बांधकाम विभाग, क्र. १ व अधिक्षक अभियंता, सार्वजनिक बांधकाम विभाग, मंडळ नागपूर यांची तांत्रिक सहमती घेवून ते मुख्य अभियंता सार्वजनिक बांधकाम प्रादेशिक विभाग, नागपूर यांच्या शिफारशीसह प्रशासकीय मान्यतेसाठी शासनास सादर केले आहे.
०२. नियंत्रक, वैध मापन शास्त्र यांचेकडून प्राप्त झालेले उपरोक्त अंदाजपत्रक सार्वजनिक बांधकाम विभागाकडून तपासून घेण्यात आले असून सार्वजनिक बांधकाम विभागाने Recapitulation Sheet मध्ये सुधारणा केल्या असून रु. १५४.७६ लक्ष इतक्या रक्कमेच्या अंदाजपत्रकास प्रशासकीय मान्यता प्रदान करण्यास सहमती दर्शविली आहे. त्यानुसार मौजे फुलचूर, ता. जि. गोंदिया येथे उप नियंत्रक, वैध मापन शास्त्र, निरीक्षक, गोंदिया विभाग व कार्यकारी मानक प्रयोगशाळा या कार्यालयांच्या बांधकामाकरीता रु. १५४.७६ लक्ष ( एक कोटी चोपन्न लाख शहात्तर हजार ) इतक्या खर्चाच्या ढोबळ अंदाजपत्रकास व प्रस्तावित इमारतीच्या नकाशास प्रशासकीय मान्यता देण्यात येत आहे.
# Page 2
शासन निर्णय क्रमांकः वैमाशा-२०२१/५१४/प्र.क्र.१२४/ग्रा.सं.-३
०३. उपरोक्त प्रयोजनार्थ या आदेशान्वये सन २०२१ -२०२२ या आर्थिक वर्षामध्ये रू.५० लाख इतका निधी वितरीत करण्यात येत आहे. उर्वरित निधी सदर प्रयोजनार्थ वेळोवेळी मंजूर होणा-या अनुदानतून उपलब्ध करुन देण्यात येईल. सदर प्रयोजनार्थ नियंत्रक, वैध मापन शास्त्र यांना नियंत्रक अधिकारी घोषित करण्यात येत असून नियंत्रक, वैध मापन शास्त्र यांनी सदर निधी संबंधित कार्यकारी अभियंता, सार्वजनिक बांधकाम विभाग यांचेकडे हस्तांतरीत करावा.
०४. उपरोक्त खर्च मागणी क्रमांक, एम-५ मुख्य लेखाशिर्ष ५४७५ इतर सर्वसाधारण आर्थिक सेवांवरील भांडवली खर्च ८०० इतर खर्च (००) (०१) वजने व मापे यांच्या पायाभूत सुविधांचे बळकटीकरण (योजनांतर्गत) (५४७५०२४८) ५३ मोठी बांधकामे या लेखाशिर्षाखाली खर्ची टाकण्यात यावा.
०५. सदर शासन निर्णय, वित्त विभागाच्या, शासन निर्णय क्र. विअप्र-२०१३/ प्र.क्र.३०/१३/ विनियम (भाग-२), दि.२०.०९.२०१९, वित्तीय अधिकार नियम पुस्तिका, १९७८, भाग पहिला, उप विभाग- पाच, महाराष्ट्र सार्वजनिक बांधकाम नियमपुस्तिका, परिच्छेद क्र.१३४ (१) अन्वये प्रशासकीय विभागांना प्रदान करण्यात आलेल्या अधिकारानुसार तसेच सार्वजनिक बांधकाम विभागाच्या अनौपचारिक संदर्भ क्र. ३२ / २०२२/ईमा-२/ दि. ३ मार्च, २०२२ अन्वये प्राप्त सहमतीने निर्गमित करण्यात येत आहे.