# Page 1
राज्यातील अंत्योदय अन्न योजना व प्राधान्य कुटुंबातील लाभार्थ्यांना लक्ष्य निर्धारीत सार्वजनिक वितरण व्यवस्थेअंतर्गत अनुदानीत दराने चणाडाळ व उडीदडाळ वितरीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः अधापु-२०१८/प्र.क्र.१११/ना.पु.२२
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक : १७ ऑक्टोबर, २०१८.
वाचा : :- शासन निर्णय अन्न, नागरी पुरवठा व ग्राहक संरक्षण विभाग क्रमांक : संकीर्ण-२०१७/प्र.क्र.१४९/ना.पु.२२, दि. १२ सप्टेंबर, २०१७.
प्रस्तावना : केंद्र शासनाने खरेदी केलेला चणा व उडीद यांची भरडाई करुन प्राप्त होणारी चणाडाळ व उडीदडाळ महाराष्ट्र राज्यातील लक्ष्य निर्धारीत सार्वजनिक वितरण व्यवस्थेअंतर्गत अंत्योदय अन्न योजना व प्राधान्य कुटुंब लाभार्थी यांना अनुदानीत दराने उपलब्ध करुन द्यावयाची आहे. त्या दृष्टीने दि. ६.९.२०१८ च्या पत्रान्वये राज्य शासनाने केलेल्या मागणीनुसार केंद्र शासनाने महाराष्ट्र राज्यास चणा व उडीद उपलब्ध करुन दिला आहे. सदर चणा व उडीदाची नाफेडच्या विहित केलेल्या गोदामांमधून उचल करुन, त्याची भरडाई करुन, सदर चणाडाळ व उडीदडाळ राज्य शासनाने विहित केलेल्या शासकीय गोदामांपर्यंत पोहोचविण्याकरिता NeML NCDEX Group Company यांच्यामार्फत मिलर्सना सदर काम देण्याकरिता ई-निविदा प्रक्रिया राबविण्यात येईल. अशी ई-निविदा प्रक्रिया राबविण्याबाबत यापूर्वीच दि. १२.९.२०१७ च्या शासन निर्णयान्वये धोरण ठरविण्यात आले आहे.
राज्यातील अंत्योदय अन्न योजना व प्राधान्य कुटुंबातील लाभार्थ्यांना प्रतिमाह प्रतिशिधापत्रिका २ किलो डाळी वाटप करण्याबाबत पुढीलप्रमाणे निर्णय घेण्यात येत आहे.
शासन निर्णय : १) लक्ष्य निर्धारीत सार्वजनिक वितरण व्यवस्थेमधील अंत्योदय अन्न योजना व प्राधान्य कुटुंबातील लाभार्थ्यांना प्रतिकिलो ₹३५/- या दराने प्रतिमाह प्रतिशिधापत्रिका एकूण २ किलो डाळी (चणाडाळ १ किलो आणि उडीदडाळ १ किलो किंवा दोन्हीपैकी एक डाळ २ किलो या कमाल मर्यादेत) याप्रमाणे वितरीत करण्यास याद्वारे मान्यता देण्यात येत आहे.
२) नाफेडने विहित केलेल्या गोदामांमधून चणा व उडीद यांची उचल करणे, त्याची भरडाई करणे, भरडाईअंती प्राप्त झालेली चणाडाळ व उडीदडाळ १ किलोच्या पाकीटामध्ये पाकीटबंद करुन, राज्य शासनाने विहित केलेल्या गोदामांपर्यंत तसेच विहित केलेल्या परिमाणात सदर चणाडाळ व उडीदडाळ पोहोचविण्याकरिता NeML NCDEX Group Company यांनी ई-निविदा प्रक्रिया राबवून मिलर्सची नियुक्ती करावी.
# Page 2
शासन निर्णय क्रमांकः अधापु-२०१८/प्र.क्र.१११/ना.पु.२२
३) सदर चणा व उडीद यांची नाफेडने विहित केलेल्या गोदामांतून उचल करताना संबंधित मिलर्सनी त्या-त्या जिल्ह्याच्या दिलेल्या नियतनानुसार चणा व उडीद यांची उचल करताना ज्या परिमाणात उचल करण्यात येणार आहे, त्या परिमाणानुसार चणा व उडीदाकरिता आवश्यक असलेल्या खरेदी किंमती एवढ्या रकमेचा भरणा नाफेडकडे करुन चणा व उडीद यांची उचल करावी. त्याबाबतच्या पावत्या वित्तीय
सल्लागार व उपसचिव, अन्न, नागरी पुरवठा व ग्राहक संरक्षण विभाग, ८ वा मजला, जी. टी. रुग्णालय संकुल, लोकमान्य टिळक मार्ग, मुंबई यांच्या कार्यालयात जमा कराव्यात, ही बाब मिलर्सची नियुक्ती करताना NeML NCDEX Group Company यांनी ई-निविदेमध्ये स्पष्ट करावी.
४) रास्तभाव दुकानदारांच्या मागणीनुसार चणाडाळ व उडीदडाळीचा पुरवठा करण्यात येणार असल्याने सर्व रास्तभाव दुकानदारांनी संबंधित जिल्हा पुरवठा अधिकारी / अन्नधान्य वितरण अधिकारी यांच्या स्वीय प्रपंजी लेख्यात रकमा जमा कराव्यात. मुंबई-ठाणे शिधावाटप क्षेत्राच्या बाबतीत सर्व रास्तभाव दुकानदारांनी वित्तीय सल्लगार व उपसचिव, अन्न, नागरी पुरवठा व ग्राहक संरक्षण विभाग, मुंबई यांच्या खात्यामध्ये रकमा जमा कराव्यात. सर्व जिल्हा पुरवठा अधिकारी / अन्नधान्य वितरण अधिकारी आणि वित्तीय सल्लगार व उपसचिव, अन्न, नागरी पुरवठा व ग्राहक संरक्षण विभाग, मुंबई यांनी त्यांच्याकडे जमा झालेल्या रकमा तात्काळ NeML NCDEX Group Company यांच्या खात्यात (HDFC BANK, Fort Branch, खात्याचे नाव NCDEX e Markets Ltd, खाते क्र. ००६००३४००५११०६, IFSC Code – HDFC०००००६०) RTGS/NEFT द्वारे जमा कराव्यात.
५. सदर चणाडाळ व उडीदडाळ यांची विक्री करण्याकरिता रास्तभाव दुकानदारांना ₹१.५० प्रतिकिलो एवढे मार्जीन देण्यात येईल.
६. याकरिता होणारा खर्च या विभागाच्या स्वीय प्रपंजी लेख्यातून करण्यास याद्वारे मान्यता देण्यात येत आहे.
७. सदर शासन निर्णय वित्त विभागाच्या अनौपचारिक संदर्भ क्र. २६७/२०१८/व्यय-१०, दिनांक १६.१०.२०१८ अन्वये निर्गमित करण्यात येत आहे.
# Page 3