# Page 1
मुख्यमंत्री अन्नपूर्णा योजनेसाठी आहरण व संवितरण अधिकारी घोषित करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक:- घगॅस-२०२४/प्रक्र ५८ (भाग-२)/नापु-२७
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक: ०९ ऑगस्ट, २०२४
संदर्भ: शासन निर्णय क्रमांक:-घगॅस-२०२४/प्रक्र ५८/नापु-२७, दि.३० जुलै, २०२४.
प्रस्तावना:-
देशातील स्त्रियांना धुरमुक्त वातावरणात जगता यावे, देशातील गरीब कुटूंबांना स्वयंपाकासाठी
स्वच्छ इंधन पुरविणे, तसेच गरीब कुटुंबातील महिलांच्या आरोग्यमानात सुधारणा करुन स्त्री सक्षमीकरण
करणे, या उद्देशाने केंद्र शासनाकडून प्रधानमंत्री उज्ज्वला योजना सन-२०१६ मध्ये सुरु करण्यात आली.
सदर योजनेच्या व्यतिरिक्त अन्य गरीब प्रवर्गातील गॅसजोडण्या असलेल्या काही लाभार्थ्यांना बाजार दराने
गॅसजोडण्यांचे पुनर्भरण करणे आर्थिकदृष्ट्ट्या शक्य होत नाही. तसेच, एक सिलिंडर संपल्यानंतर दुसरे
सिलिंडर उपलब्ध होईपयंत स्वयंपाकाकरिता साधन उपलब्ध नसल्यामुळे, परिणामी ते वृक्षतोड करुन
पर्यावरणास हानी पोहोचवित असल्याची बाब शासनाच्या निदर्शनास आली आहे. सदर बाब विचारात
घेऊन केंद्र शासनाच्या प्रधानमंत्री उज्ज्वला योजनेच्या राज्यातील सुमारे ५२.१६ लक्ष लाभार्थ्यांना तसेच
मुख्यमंत्री-माझी लाडकी बहीण योजनेच्या पात्र लाभार्थ्यांच्या कुटुंबाला वार्षिक ३ गॅस सिलेंडरचे पुनर्भरण
(Refill) मोफत उपलब्ध करून देण्यासाठी “मुख्यमंत्री अन्नपुर्णा योजना” राबविण्याचा निर्णय शासनाने
दि.३० जुलै, २०२४ रोजी घेतला आहे. सदर योजनेकरीता नियंत्रक अधिकारी (Controlling Officer) तसेच
आहरण व संवितरण अधिकारी () Drawing and Disbursing Officer घोषित करण्याची बाब शासनाच्या
विचाराधीन होती.
शासन निर्णय:-
राज्य शासनाच्या मुख्यमंत्री अन्नपुर्णा योजनेकरीता वित्तिय सल्लागार व उप सचिव, अन्न, नागरी
पुरवठा व ग्राहक संरक्षण विभाग, मुंबई यांना नियंत्रक अधिकारी (Controlling Officer) तसेच
लेखाधिकारी, वित्तीय सल्लागार व उपसचिव कार्यालय, अन्न, नागरी पुरवठा व ग्राहक संरक्षण विभाग, मुंबई
यांना आहरण व संवितरण अधिकारी (Drawing and Disbursing Officer) म्हणून घोषित करण्यात येत
आहे. तसेच अनुषंगाने खालीलप्रमाणे सूचना देण्यात येत आहेत:-
(१)तेल कंपन्यांना उपलब्ध करून दिलेल्या निधीमधून मुख्यमंत्री अन्नपूर्णा योजनाच्या लाभार्थ्यांना
डीबीटीद्वारे अनुदान वितरीत करण्याची कार्यवाही तेल कंपन्यांनी तातडीने करावी.
# Page 2
शासन निर्णय क्रमांकः घगॅस-२०२४/प्रक्र ५८ (भाग-२)/नापु-२७
(२) उपलब्ध करून देण्यात आलेल्या निधीचा विनियोग सदर योजनेसाठीच करण्यात यावा.
(३) निधीचा विनियोग अन्यत्र किंवा इतर कारणास्तव केल्याचे निदर्शनास आल्यास त्यास
जबाबदार असणाऱ्या संबंधित तेल कंपनी विरुद्ध जबाबदारी निश्चित करण्याची कार्यवाही
करण्यात येईल,
(४) तेल कंपन्यांना देण्यात आलेला निधी प्रत्यक्ष खर्ची होताच निधीच्या विनियोगाचे तेल
कंपनीनिहाय उपयोगिता प्रमाणपत्र वित्तिय सल्लागार व उप सचिव, अन्न, नागरी पुरवठा व ग्राहक
संरक्षण विभाग, मुंबई कार्यालयास सादर करणे आवश्यक राहील, तद्नंतरच पुढील अग्रिमाची
रक्कम तेल कंपन्यांना देय राहील.
(५) तेल कंपन्यांना उपलब्ध करून दिलेला निधी प्रत्यक्ष लाभार्थ्यांना डीबीटीद्वारे वितरीत करीत
असताना मुख्यमंत्री अन्नपूर्णा योजनेतील ज्या लाभार्थ्यांना प्रत्यक्ष सिलेंडरचे वितरण केले आहे,
त्याच लाभार्थ्यांना रक्कम वितरित करण्यात येत असल्याची खात्री तेल कंपन्यांनी करावी. तसेच
कोणत्याही परिस्थितीत प्रदानाची द्विरूक्ती होणार नाही याची दक्षता घ्यावी.
(६) तेल कंपन्यांना उपलब्ध करून देण्यात आलेला निधी प्रत्यक्ष लाभार्थ्यांना प्राप्त होत असल्याची
खातरजमा करण्याकरिता ताळमेळाची (Reconciliation) कार्यवाही कंपन्यांकडून वेळोवेळी
करण्यात यावी व त्याचा अहवाल वित्तिय सल्लागार व उप सचिव, अन्न, नागरी पुरवठा व ग्राहक
संरक्षण विभाग, मुंबई कार्यालयास सादर करण्यात यावा.
(७) सदरचा खर्च मागणी क्र.एम-२, २४०८-अन्न व वखार साठवण, ०१-अन्न, १०१- प्रापण व पुरवठा,
(०३) प्रापण वितरण व किमत नियंत्रण (०३) २६) मुख्यमंत्री अन्नपूर्णा योजना (दत्तमत) (कार्यक्रम)
(२४०८०८७९) ३३, अर्थसहाय्य या लेखाशिर्षाखाली मंजूर अर्थसंकल्पिय तरतूदीमधून भागविण्यात
यावा.
(८) लेखाधिकारी तथा आहरण व संवितरण अधिकारी, वित्तीय सल्लागार व उपसचिव, अन्न नागरी
पुरवठा व ग्राहक संरक्षण विभाग यांनी अर्थसहाय्य रक्कम अधिदान व लेखा कार्यालय मुंबई येथून
आहरीत करुन तेल कंपन्याना उपलब्ध करुन देण्याची कार्यवाही करावी.
२.सदर योजनेकरीता अर्थसहाय्य रक्कम सशर्त स्वरूपाची आहे, तरी सदर देयक सादर करतेवेळी वित्त
विभाग शासन परिपत्रक क्र.मुंधीनी-१००७/प्र.क्र.२२/०७/विनिमय, दि.१६ मे, २००७ नुसार प्रमाणकाच्या
दर्शनी भागावर “सशर्त (Conditional) असल्याबाबत शिक्का मारण्यात यावा. तसेच याबाबतचे उपयोगिता
प्रमाणपत्र सादर करणे बंधनकारक राहील.
३. शासन निर्णय दि.३० जुलै, २०२४ नुसार विहित केलेल्या कार्यपध्दतीप्रमाणे तेल कंपन्यांना/लाभार्थ्यांना
योजनेच्या लाभाची रक्कम अदा करण्याची जबाबदारी नियंत्रक अधिकारी तसेच आहरण व संवितरण
पृष्ट्ठ ३ पैकी २
# Page 3
शासन निर्णय क्रमांकः घगॅस-२०२४/प्रक्र ५८ (भाग-२)/नापु-२७
अधिकारी यांची राहील. त्यानुसार आवश्यक ती कार्यवाही करून योजनेचा अंतिम लाभ लाभार्थ्यांना
पोहोचविण्याची कार्यवाही नियंत्रक अधिकारी व आहरण व संवितरण अधिकारी यांनी करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध