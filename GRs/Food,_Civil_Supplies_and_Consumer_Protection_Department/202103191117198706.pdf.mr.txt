# Page 1
जिल्हाधिकाऱ्यांना प्रदान करण्यात आलेल्या अधिकारानुसार त्यांनी नियुक्त केलेल्या गोदाम कर्मचाऱ्यांची अस्थायी पदे पुढे चालू ठेवण्याबाबत
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : अस्थायी - २९२०/प्र.क्र.६२/ना.पु.१५,
मंत्रालय विस्तार, मुंबई - ४०० ०३२.
दिनांक : १९ मार्च, २०२१.
संदर्भ : १) विभागाचा शा.नि.क्र.संकीर्ण-१००३/प्र.क्र.४८३ / ना.पु.१४, दिनांक २६.०६.२००३.
२) विभागाचा समक्रमांकाचा शासन निर्णय दि. १७.०९.२०२०.
३) वित्त विभाग शा. नि.क्र. पदनि-२०१६/प्र.क्र.८/१६/आ.पु.क., दि.१५.०२.२०२१.
प्रस्तावना: जिल्हाधिकारी, ठाणे, पालघर, रायगड, रत्नागिरी, सिंधुदुर्ग, अहमदनगर, जळगांव, सोलापूर, बीड, उस्मानाबाद, लातूर, अकोला, बुलढाणा, नागपूर, भंडारा, गोंदिया, चंद्रपूर व गडचिरोली यांना शासन निर्णय क्रमांक : ईएसटी-१०७१/१४७०६/एम, दि.२९/०६/७१, दि.०७/०८/७१, दि.२५/०८/७१ व दि.१४/१२/७१ अन्वये गोदाम कर्मचारी नेमण्यास प्रदान करण्यात आलेल्या अधिकारानुसार संबंधित जिल्हाधिकाऱ्यांनी नियुक्त केलेल्या गोदाम कर्मचाऱ्यांच्या ८४२ अस्थायी पदांना संदर्भ क्रमांक २ येथील शासन निर्णयान्वये दि.०१.०९.२०२० ते दि. २८.२.२०२१ पर्यंत मुदतवाढ देण्यात आली होती.
शासन निर्णय: उपरोक्त ८४२ गोदाम कर्मचाऱ्यांच्या पदांची आवश्यकता विचारात घेऊन ही पदे पुढे चालू ठेवणे गरजेचे असल्याने, सोबतच्या विवरणपत्र "अ" मध्ये दर्शविलेली एकूण ८४२ अस्थायी पदे, सहा महिन्यांपेक्षा अधिक कालावधीपासून रिक्त नाहीत या अटीच्या अधीन राहून, दि. ०१.०३.२०२१ ते विभागाचा सुधारित आकृतीबंध मंजूर होईपर्यंत किंवा दि.३१.०८.२०२१ पर्यंत (यापैकी जे अगोदर घडेल तो पर्यंत) पुढे चालू ठेवण्यास याद्वारे शासन मंजुरी देण्यात येत आहे. कोणतेही नवीन पद यापुढे शासनाच्या पूर्व संमतीशिवाय निर्माण करण्यात येऊ नये. तसेच, जिल्हाधिकारी यांनी मुदतवाढीच्या पदांची खात्री करुनच पुढील कार्यवाही करावी.
२. उपरोक्त अस्थायी पदांवरील खर्च "मागणी क्र. एम-२, २४०८-अन्न साठवण व वखार साठवण, १०१-प्रापण आणि पुरवठा, (०३) प्रापण वितरण व किंमत नियंत्रण (०३) (०२) मुफसल, दत्तमत योजनेतर (२४०८ ०१०८) ०१ वेतन" या लेखाशिर्षाखाली संबंधित वर्षाच्या मंजूर अनुदानातून भागविण्यात यावा.
३. हा शासन निर्णय वित्त विभाग, शासन निर्णय क्रमांक: पदनि-२०१६/प्र.क्र.८/१६/आ.पु.क., दि.१५.०२.२०२१ अन्वये प्रशासकीय विभागांना प्रदान केलेल्या अधिकारास अनुसरुन निर्गमित करण्यात येत आहे.
# Page 2
शासन निर्णय क्रमांकः अस्थायी - २९२०/प्र.क्र.६२/ना.पु.१५,
# Page 3