# Page 1
राज्यातील अंत्योदय अन्न योजना व प्राधान्य कुटुंबातील लाभार्थ्यांना लक्ष्य निर्धारीत सार्वजनिक वितरण व्यवस्थेअंतर्गत अनुदानीत दराने तूरडाळ व चणाडाळ वितरीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः अधापु-२०१९/प्र.क्र.५२ / ना.पु. २२
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक: १ मार्च, २०१९
प्रस्तावना :
केंद्र शासनाने खरेदी केलेला तूर व चणा यांची भरडाई करुन प्राप्त होणारी तूरडाळ व
चणाडाळ महाराष्ट्र राज्यातील लक्ष्य निर्धारीत सार्वजनिक वितरण व्यवस्थेअंतर्गत अंत्योदय अन्न योजना
व प्राधान्य कुटुंब लाभार्थी यांना अनुदानीत दराने उपलब्ध करुन द्यावयाची आहे. त्या दृष्टीने राज्य
शासनाने केलेल्या मागणीनुसार केंद्र शासनाने महाराष्ट्र राज्यास त्यांच्या दि. २१.२.२०१९ च्या पत्रान्वये
तूर व चणा उपलब्ध करुन दिला आहे. सदर तूर व चण्याची नाफेडच्या विहित केलेल्या गोदामांमधून
उचल करुन, त्याची भरडाई करुन, सदर तूरडाळ व चणाडाळ राज्य शासनाने विहित केलेल्या शासकीय
गोदामांपर्यंत पोहोचविण्याकरिता NeML NCDEX Group Company यांच्यामार्फत मिलर्सना सदर काम
देण्याकरिता ई-निविदा प्रक्रिया राबविण्यात आली आहे. अशी ई-निविदा प्रक्रिया राबविण्याबाबत
यापूर्वीच दि. १२.९.२०१७ च्या शासन निर्णयान्वये धोरण ठरविण्यात आले आहे. राज्यातील अंत्योदय अन्न
योजना व प्राधान्य कुटुंबातील लाभार्थ्यांना दोन्हीपैकी १ डाळ प्रतिमाह प्रतिशिधापत्रिका १ किलो वाटप
करण्याबाबत पुढीलप्रमाणे निर्णय घेण्यात येत आहे.
शासन निर्णय :
१) नाफेडकडून तूर व चणा यांची उचल करणे, त्याची भरडाई करणे, भरडाईअंती प्राप्त झालेली
तूरडाळ व चणाडाळ १ किलोच्या पाकीटामध्ये पाकीटबंद करुन राज्य शासनाने विहित केलेल्या
गोदामांपर्यंत तसेच विहित केलेल्या परिमाणात सदर तूरडाळ व चणाडाळ पोहोचविण्याकरिता NeML
NCDEX Group Company यांनी केलेल्या तुरीच्या निविदा प्रक्रियेअंती झोन - १ साठी (नागपूर व
अमरावती विभाग) नागरमल, झोन-२ साठी (औरंगाबाद व नाशिक विभाग) माहेश्वरी व झोन-३ साठी
(कोकण व पुणे विभाग) सोनू मोनू या मिलर्सची नियुक्ती करण्यात येत आहे.
# Page 2
शासन निर्णय क्रमांकः अधापु-२०१९/प्र.क्र.५२/ना.पु.२२
NeML NCDEX Group Company यांनी केलेल्या चण्याच्या निविदा प्रक्रियेअंती झोन-१ साठी
(नागपूर व अमरावती विभाग) व झोन-२ साठी (औरंगाबाद व नाशिक विभाग) सप्तश्रृंगी व झोन-३ साठी
(कोकण व पुणे विभाग) यासाठी etc Agro या या मिलर्सची नियुक्ती करण्यात येत आहे.
२) लक्ष्य निर्धारीत सार्वजनिक वितरण व्यवस्थेमधील अंत्योदय अन्न योजना व प्राधान्य कुटुंबातील
लाभार्थ्यांना तूरडाळ प्रतिकिलो ₹५५/- व चणाडाळ ₹४५/- प्रतिकिलो या दराने प्रतिमाह
प्रतिशिधापत्रिका १ किलो डाळ (दोन्हीपैकी एक डाळ १ किलो या कमाल मर्यादेत) याप्रमाणे वितरीत
करण्यास मान्यता देण्यात येत आहे.
३. सदर तूरडाळ व चणाडाळ यांची विक्री करण्याकरिता रास्तभाव दुकानदारांना ₹ १.५० प्रतिकिलो
एवढे मार्जीन देण्यात येईल.
४. याकरिता होणारा खर्च या विभागाच्या स्वीय प्रपंजी लेख्यातून करण्यास याद्वारे मान्यता देण्यात
येत आहे.
# Page 3