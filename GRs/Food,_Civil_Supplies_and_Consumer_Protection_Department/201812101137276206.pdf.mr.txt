# Page 1
घाऊक केरोसिन परवानाधारकांना (Existing SKO dealers) नवीन पेट्रोल पंप घेण्याकरिता अर्ज करण्यास मंजूरी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक: पेट्रोल-२०१८/प्र.क्र.४१८/ ना.पु.२७, मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक: १० डिसेंबर, २०१८.
परिपत्रक : राज्यात गॅस जोडणी शिधापत्रिकांच्या संख्येत वाढ होत असल्याने राज्याच्या केरोसिनच्या मागणीत घट होत आहे. त्यामुळे केरोसिन परवानाधारकांचे पुनर्वसन करण्याबाबत, परवानाधारकांना मानधन देण्याबाबत विविध केरोसिन परवानाधारक संघटनांकडून राज्य शासनाकडे मागण्या करण्यात येतात. सदर बाब लक्षात घेऊन केरोसिन परवानाधारक व रास्तभाव दुकानदार यांना फ्रीसेल केरोसिन तसेच पाच कि. ग्रॅ. चे लहान सिलेंडर वितरण करण्यास दिनांक ७ सप्टेंबर, २०१७ च्या शासन निर्णयान्वये मान्यता देण्यात आलेली आहे. तसेच केरोसिन परवानाधारकांना पर्यायी रोजगार उपलब्ध करुन देण्याच्या दृष्टीने तेल कंपन्यांकडे शासनाकडून वेळोवेळी पाठपुरावा करण्यात येत आहे. त्याअनुषंगाने आता राज्यातील घाऊक केरोसिन परवानाधारकांना (Existing SKO dealers) नवीन पेट्रोल पंप घेण्याकरिता अर्ज करण्याची संधी देण्याबाबतचा निर्णय घेण्यात आलेला आहे.
२. केंद्र शासन पुरस्कृत तीनही तेल कंपन्या मार्फत राज्यात शहरी तसेच ग्रामीण भागात नवीन पेट्रोल पंप मंजूर करण्याकरिता www.petrolpumpdealerchayan.in या संकेतस्थळावर दिनांक २५.११.२०१८ रोजी जाहिरात प्रसिध्द करण्यात आलेली आहे. सदर ऑन लाईन अर्ज करण्याचा अंतिम दिनांक २४.१२.२०१८ असा आहे. (सदर प्रकरणी अर्ज करण्याची पध्दती, अर्जदाराची पात्रता, अर्जाचे शुल्क, अटी शर्ती, निवड प्रक्रिया इत्यादी संबधीची सविस्तर मार्गदर्शक पुस्तिका (Brochure) सोबत जोडली आहे. (परिशिष्ठ-अ) तसेच संकेतस्थळावरही हिंदी व इंग्रजी मध्ये उपलब्ध करुन देण्यात आलेली आहे.) सदर प्रकरणी राज्यातील व्यक्ती व संस्था यांच्या बरोबरच राज्यातील घाऊक केरोसिन परवानाधारक (Existing SKO dealers ) हे सुध्दा नवीन पेट्रोल पंप मिळण्याबाबत ऑन लाईन अर्ज करु शकतात. सोबत तीनही तेल कंपन्यांच्या प्रादेशिक कार्यालयांचा पत्ता, दूरध्वनी क्रमांक यांची यादी जोडली आहे. (परिशिष्ठ-ब) इच्छुक घाऊक केरोसिन परवानाधारकांनी याबाबत सविस्तर माहितीसाठी तेल कंपन्यांच्या प्रादेशिक कार्यालयाकडे संपर्क साधावा.
# Page 2
शासन परिपत्रक क्रमांकः पेट्रोल-२०१८/प्र.क्र.४१८/ना.पु.२७,
३. नियंत्रक, शिधावाटप व संचालक, नागरी पुरवठा मुंबई, सर्व जिल्हा पुरवठा अधिकारी तसेच सर्व अन्न धान्य वितरण अधिकारी यांना कळविण्यात येते की, सदर परिपत्रक आपल्या कार्यक्षेत्रातील सर्व घाऊक केरोसिन परवानाधारकांच्या / घाऊक केरोसिन परवानाधारक
संघटनांच्या निदर्शनास आणून दयावे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80