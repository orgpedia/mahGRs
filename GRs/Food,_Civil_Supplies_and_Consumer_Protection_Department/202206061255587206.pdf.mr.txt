# Page 1
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन ज्ञापन क्र. सेलाभ-२८२१/प्र.क्र.२३३ / ना.पु. १५,
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२.
दिनांक:०६ जून, २०२२.
विषय:- दिवंगत प्रकाश रामा चव्हाण यांचा कोवीड-१९ संसर्ग होऊन मृत्यू झाल्याने त्यांच्या वारसदारांना सानुग्रह सहाय्य रू. ५० लाख मंजूर करण्याबाबत.
संदर्भ– १) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दिनांक २९/०५/२०२०, दिनांक १४/०५/२०२१.
२) जिल्हाधिकारी, रायगड यांचे पत्र क्र. पुरवठा/आस्था-८/विमाकवच/ चव्हाण/८४३२/२०२१/२४१९, दि.१४/०७/२०२१.
ज्ञापन: पुरवठा शाखा, पनवेल तहसिल कार्यालय, पनवेल येथील आस्थापनेवर गोदाम पहारेकरी म्हणून कार्यरत असलेले श्री. प्रकाश रामा चव्हाण हे कोव्हीड-१९ च्या सार्वत्रिक साथीच्या अनुषंगाने उद्भवलेल्या परिस्थितीमध्ये प्रधानमंत्री गरीब कल्याण अन्न योजनेअंतर्गत सर्व लाभार्थींना मोफत धान्य वितरणाचे काम शासकीय धान्य गोदामामार्फत युद्धपातळीवर सुरू होते.त्याअनुषंगाने कोरोना महामारीच्या पार्श्वभूमीवर श्री. चव्हाण हे गोदाम पहारेकरी या पदावर अत्यावश्यक सेवेत कार्यरत असताना त्यांचा कोरोना विषाणू संसर्गाने दिनांक ०२.०१.२०२१ रोजी मृत्यू झाला आहे.
२. जिल्हाधिकारी, रायगड यांनी वित्त विभाग क्र. संकीर्ण-२०२०/प्र.क्र.४/व्यय-९, दिनांक २९/०५/२०२० अनुसार श्री. प्रकाश रामा चव्हाण यांच्या वारसदारांना रु.५०,००,००० / ( रुपये पन्नास लक्ष फक्त) इतक्या रक्कमेच्या सानुग्रह सहाय्य मिळण्याबाबतचा प्रस्ताव सादर केला आहे.
३. तहसिलदार, पनवेल यांनी कोव्हीड-१९ च्या सार्वत्रिक साथीच्या अनुषंगाने उद्भवलेल्या परिस्थितीमध्ये प्रधानमंत्री गरीब कल्याण अन्न योजनेअंतर्गत सर्व लाभार्थींना मोफत धान्य वितरणाचे कामाच्या अनुषंगाने कोरोना महामारीच्या पार्श्वभूमीवर श्री. चव्हाण हे गोदाम पहारेकरी या पदावर अत्यावश्यक सेवेत कार्यरत होते असे प्रमाणित केले आहे.
४. सबअर्बन डायग्नोस्टिक्स, वाशी- खारघर या प्रयोगशाळेच्या कोव्हिड-१९ अहवालावरून श्री. प्रकाश रामा चव्हाण यांना कोव्हिड-१९ ची लागण झाल्याचे निष्पन्न होते. तरी, श्री. प्रकाश रामा चव्हाण, गोदाम पहारेकरी, ता. पनवेल यांचा मृत्यू दि.०२.०१.२०२१ रोजी कोविड–१९ चा संसर्ग झाल्यामुळे झाला असल्याबाबत डॉ.डि. वाय. पाटील हॉस्पिटल, नेरूळ, नवी मुंबई यांनी प्रमाणित केलेले आहे.
# Page 2
शासन ज्ञापन क्रमांक: सेलाभ-२८२१/प्र.क्र.२३३/ना.पु.-१५
५. त्यानुसार, श्री. प्रकाश रामा चव्हाण यांच्या नामनिर्देशित वारसदारांना रक्कम रु.५०,००,०००/ (रुपये पन्नास लक्ष फक्त) सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
६. सदर खर्च “ मागणी क्र. एम-२, मुख्य लेखाशिर्ष २४०८-अन्न साठवण व वखार साठवण, उप प्रधान शीर्ष १०१- प्रापण व पुरवठा, गौण (०३), वितरण किंमत (०३) (०२) मुफसल (अनिवार्य) (२४०८ ०१०८ ) - १३ कार्यालयीन खर्च" या लेखाशीर्षाखाली खर्ची टाकण्यात यावा व त्या लेखाशिर्षाखालील अनुदानातून भागविण्यात यावा.
७. सदर ज्ञापन वित्त विभाग शासन निर्णय, दिनांक २९/०५/२०२०, दि.१४.०५.२०२१ नुसार निर्गमित करण्यात आहे.