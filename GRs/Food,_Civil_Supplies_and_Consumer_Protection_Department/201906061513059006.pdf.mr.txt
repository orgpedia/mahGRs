# Page 1
राज्य ग्राहक तक्रार निवारण आयोग कार्यालय व जिल्हा ग्राहक तक्रार निवारण मंच कार्यालयांमध्ये सीसीटीव्ही यंत्रणा बसविण्यास प्रशासकीय मान्यता देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. पुरवणी- २०१७/प्र.क्र.१९८/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई-३२.
दिनांक:- ६ जुन, २०१९
वाचा:- १) राज्य ग्राहक तक्रार निवारण आयोग, मुंबई यांचे पत्र क्र. राआ/महा/पीआरओ/२०१९/७३, दि. ०४.०१.२०१९.
२) राज्य ग्राहक तक्रार निवारण आयोग, मुंबई यांचे पत्र क्र.
जा.क्र./राआ/महा/पीआरओ/२०१९/९६५ दि. २१.०२.२०१९ .
३) राज्य ग्राहक तक्रार निवारण आयोग, मुंबई यांचे पत्र क्र. जा.क्र./राआ/लेखा १४/सीसीटीव्ही यंत्रणा/२०१९/२३५४ दि. १०.०५.२०१९ .
४) राज्य ग्राहक तक्रार निवारण आयोग, मुंबई यांचे पत्र क्र. जा.क्र./राआ/लेखा १४/सीसीटीव्ही यंत्रणा/२०१९/६४६७ दि. १७.०५.२०१९ .
५)कार्यकारी अभियंता, सार्वजनिक बांधकाम विभाग (दक्षिण विद्युत), मुंबई यांचे जा.क्र./काअ/स्वीय/दमुंवि/४२९६/२०१८ दि. २६.११.२०१८
प्रस्तावना: मा. सर्वोच्च न्यायालय, नवी दिल्ली येथे दाखल क्रिमिनल रिट याचिका क्र.९९/२०१५ मध्ये मा.उच्च न्यायालयाच्या अखत्यारितील सर्व न्यायालयांमध्ये मा. उच्च न्यायालयाच्या मागदर्शनाखाली सीसीटीव्ही यंत्रणा बसविण्यात यावेत व हेच निर्देश प्राधिकरणे यांना लागु होतील असे निर्देश मा.सर्वोच्च न्यायालयाने दि.१४.०८.२०१७ रोजीच्या आदेशान्वये दिले आहेत. तसेच मा.उच्च न्यायालय, मुंबई येथे दाखल जनहित याचिका क्र.१५६/२०११ मध्ये राज्य ग्राहक तक्रर निवारण आयोग व आयोगाच्या अधिनस्त परिक्रमा खंडपीठ तसेच जिल्हा ग्राहक तक्रार निवारण मंच या कार्यालयांकरीता मुलभूत पायाभूत सोयी-सुविधा उपलब्ध करुन देण्याबाबत मा. उच्च न्यायालयाने दि.५.५.२०१७ रोजी आदेश दिलेले आहेत. त्यानुसार राज्य ग्राहक तक्रार निवारण आयोग व त्यांच्या अखत्यारितील परिक्रमा खंडपीठे औरंगाबाद व नागपूर तसेच ४० जिल्हा ग्राहक तक्रार निवारण मंच यांच्या कार्यालयांकरीता २८० (आतील २४६ व बाहेरील ३४) सीसीटीव्ही यंत्रणे बसविण्याबाबतचा रु.१,८७, ०३,३४७/- इतक्या रक्कमेचा प्रस्ताव संदर्भाधिन पत्रान्वये शासनास राज्य आयोगाकडुन प्राप्त झाला आहे.
सदर प्रस्तावानुसार प्रबंधक, राज्य ग्राहक तक्रार निवारण आयोग, मुंबई यांनी राज्य आयोग कार्यालय व जिल्हा मंच कार्यालयांमध्ये सीसीटीव्ही यंत्रणा बसविण्याबाबतची कार्यवाही करण्याबाबत मुख्य अभियंता (विद्युत) सार्वजनिक बांधकाम विभाग, मुंबई यांना विनंती केली होती. विषयांकित कामाकरीता कार्यकारी अभियंता, दक्षिण मुंबई, विद्युत विभाग, सार्वजनिक बांधकाम विभाग, मुंबई यांना
# Page 2
शासन निर्णय क्रमांकः पुरवणी- २०१७/प्र.क्र.१९८/ग्रासं-४
समन्वय अधिकारी म्हणून नेमण्यात आले होते. त्यानुषंगाने महाराष्ट्रातील सर्व राज्य ग्राहक तक्रार निवारण आयोग, परिक्रमा खंडपीठे व जिल्हा ग्राहक तक्रार निवारण मंचामध्ये राज्य आयोगाच्या सूचनेनुसार सीसीटीव्ही कॅमेरे बसविण्याचे मॉडेल इस्टीमेट सीसीटीव्ही कॅमेरेच्या विनिर्देशासह (Specification) तयार करण्यात आले. यानुसार राज्य आयोगाने एकूण २८० सीसीटीव्ही यंत्रणांसाठी येणा-या अंदाजे रु.१,८७,०३,३४७/- इतक्या रक्कमेस प्रशासकीय मान्यता व निधी उपलब्ध करुन द्यावा अशी विनंती संदर्भाधिन पत्रान्वये शासनाकडे केली आहे. राज्य आयोगाने सादर केलेल्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
प्रस्तावनेत नमूद केल्यानुसार राज्य ग्राहक तक्रार निवारण आयोग कार्यालयाकरीता १८, परिक्रमा खंडपीठे औरंगाबाद १०, परिक्रमा खंडपीठ नागपूर १२ व ४० जिल्हा ग्राहक तक्रार निवारण मंच यांना प्रत्येकी ६ याप्रमाणे २४० असे एकूण २८० सीसीटीव्ही खरेदी करण्यास येणा-या प्रस्तावास प्रशासकीय मान्यता तसेच यासाठी लागणा-या अंदाजे रु.१,८७,०३,३४७/- (एक कोटी सत्तायेशी लाख तीन हजार तीनशे सत्तेचाळीस फक्त) च्या खर्चास निधी उपलब्धतेच्या अधिन राहून, शासन निर्णय, वित्त विभाग, क्र.विअप्र-२०१३/प्र.क्र.३०/ २०१३ / विनियम भाग-२, दिनांक १७.४.२०१५ च्या परिशिष्टातील वित्तीय अधिकार नियम पुस्तीका, १९७८, भाग- पहिला, उपविभाग-दोन मधील अनु. क्र.४ नियम क्र.७ अन्वये प्रशासकीय विभागास प्रदान करण्यात आलेल्या अधिकारानुसार देण्यात येत आहे.
या वरील होणारा खर्च, " २४०८-अन्न, साठवण व वखार साठवण, ०१–अन्न, १०१-प्रापण व पुरवठा, (०४) ग्राहक संरक्षण अधिनियम-१९८६ अन्वये राज्य परिषद, राज्य आयोग आणि जिल्हा मंच स्थापन करणे (०४ ) (०२) मुंबई शहर (दत्तमत) (२४०८०२५१) १३-कार्यालयीन खर्च" या लेखाशिर्षाखाली सन २०१९-२० मध्ये जुन, २०१९ च्या पावसाळी अधिवेशनामध्ये प्रस्तावित पुरवणी मागणीद्वारे मंजूर होणा या अनुदानातून भागविण्यात येईल.
# Page 3