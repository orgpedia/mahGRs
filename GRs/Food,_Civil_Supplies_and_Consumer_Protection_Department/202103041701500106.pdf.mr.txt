# Page 1
गरीब व गरजू व्यक्तिंना स्वस्त दरात “शिवभोजन” उपलब्ध करुन देण्याकरीता अनुदान उपलब्ध करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय शुद्धीपत्रक क्रमांक : विसउस/शिभोथा/का-४(अर्थ)/२०२०-२१/प्र.क्र.१५९ जी.टी. हॉस्पिटल कॉम्प्लेक्स, ८ वा मजला,
लो.टि.मार्ग, मुंबई-४००००१.
दिनांक : २४ एप्रिल, २०२०
वाचा : १) शासन निर्णय क्रमांक :- शाभोथा-२०१९/प्र.क्र.५१/ना.पु.१७ दि. १ जानेवारी,२०२०.
२) शासन निर्णय समक्रमांक, दि. १८ फेब्रुवारी, २०२०.
३) शासन परिपत्रक क्रमांक : शिभोथा-२०१९/प्र.क्र.५१(अ)/नापु-१७ दि.२६ मार्च,२०२०.
४) शासन परिपत्रक क्रमांक : शाभोथा-२०१९/प्र.क्र.५१/नापु-१७ दि.२८ मार्च, २०२०.
५) शासन परिपत्रक क्रमांक : शाभोथा-२०१९/प्र.क्र.५१/नापु-१७ दि.२९ मार्च,२०२० ६) शासन निर्णय क्रमांक : विसउस/शिभोथा/का-४ (अर्थ)/२०२०-२१/प्र.क्र.१५९, दिनांक : १३/०४/२०२० ७) शासन परिपत्रक क्रमांक : शाभोथा-२०१९/प्र.क्र.५१-ब/नापु-१७ दि.२२/०४/२०२०.
उपरोक्त वाचा येथील अनुक्रमांक ६ च्या शासन निर्णयासोबत जोडलेल्या सहपत्र - अ मधील कार्यालयांना विवरणपत्रात नमूद केल्यानुसार अनुदान वितरित करण्यात आले होते. त्यामध्ये आता या शुद्धीपत्रकान्वये अंशतः बदल करण्यात येत असून सोबत जोडलेल्या सहपत्र-अ मध्ये नमूद केल्याप्रमाणे सुधारित अनुदान वितरित करण्यास खालील अटी व शर्तीच्या अधीन राहून मान्यता देण्यात येत आहे.
१. वर नमूद करण्यात आलेल्या शासन निर्णय व परिपत्रकातील सर्व अटी व शर्तीच्या अधीन राहून सहपत्र - अ मध्ये नमूद करण्यात आलेली रक्कम रू.१२,२३,७७,५००/- वितरीत करण्यात येत आहे.
२. हे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे. ही रक्कम दुसऱ्या कोणत्याही प्रयोजनासाठी वापरता येणार नाही किंवा वळती करता येणार नाही.
३. उपरोक्त अनुदानामधून करण्यात येणाऱ्या खर्चाचे लेखे प्रचलित लेखासंहितेत ठेवण्यात यावेत तसेच याबाबत प्रत्येक आर्थिक वर्षाचे उपयोगिता प्रमाणपत्र वर्ष संपल्यानंतर एप्रिल महिन्याच्या १५ तारखेपर्यंत शासनास सादर करावे.
४. सहपत्र - अ मध्ये दर्शविल्यानुसार रक्कम कोषागारातून आहरीत करण्याकरीता जिल्हास्तरावर जिल्हाधिकारी (जिल्हा पुरवठा अधिकारी / अन्नधान्य वितरण अधिकारी यांचे कार्यालयातील आहरण व संवितरण अधिकारी) यांना आणि मुंबई / ठाणे शिधावाटप क्षेत्रासाठी अधिदान व लेखा अधिकारी कार्यालय, मुंबई येथून अनुदान आहरीत करण्याकरीता नियंत्रक शिधावाटप व संचालक नागरी पुरवठा यांचे अधिनस्त परिमंडळ कार्यालयनिहाय आहरण व संवितरण अधिकारी यांना प्राधिकृत करण्यात येत आहे.
# Page 2
शासन निर्णय शुद्धीपत्रक क्रमांकः विसउस/शिभोथा/का-४(अर्थ)/२०२०-२१/प्र.क्र.१५९
५. उपरोक्त अनुदान दर १५ दिवसांनी संबंधित संस्थेस शासनाने यापुर्वी निर्देशीत केलेल्या शिवभोजन अॅप च्या माहितीच्या अनुषंगाने परिगणना करुन ऑनलाईन RTGS पध्दतीने प्रदान करावे. (उदा. दिनांक २६/०१/२०१२० ते ०९/०२/२०२० या कालावधीचे देयक दिनांक १०/०२/२०२० रोजी तसेच दिनांक १०/०२/२०२० ते २४/०२/२०२० या कालावधीचे देयक दिनांक २५/०२/२०२० रोजी याप्रमाणे पुढील सर्व कालावधीची देयके १५ दिवस याप्रमाणे परिगणीत करुन कोषागार/अधिदान व लेखा कार्यालयात मंजूरीसाठी सादर करण्यात यावीत.) संस्थांची अदायगी ऑनलाईन पध्दतीने करावयाची असल्याने सदर संस्थांच्या बँक खात्याचा तपशील प्राप्त करुन घेवून उचित कार्यवाही करावी.
६. सन २०२०-२१ या आर्थिक वर्षाकरीता दिलेल्या मंजूरीनुसार सदर योजनेसाठी होणारा खर्च “मागणी क्र.एम-२, मुख्य लेखाशीर्ष २४०८-अन्न, साठवण व वखार,०१-अन्न, १०१-प्रापण व पुरवठा, (०३) प्रापण, वितरण व किंमत नियंत्रण, (०३) (२३) १० रूपये थाळी योजनेसाठी अर्थसहाय्य (कार्यक्रम), (२४०८०७७२) ३३ अर्थसहाय्य” या लेखाशीर्षाखाली खर्ची घालावा.
# Page 3
# Page 4
# Page 5