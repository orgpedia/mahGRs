# Page 1
शासकीय गोदाम दुरूस्ती कामांसाठी निधी उपलब्ध करून देणेबाबत.
(सन २०२२-२३)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: गोदादु-११२२/प्र.क्र.८२/नापु-१६ ब
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक :- ३० नोव्हेंबर, २०२२.
वाचा :
१) शासन निर्णय क्रमांक: गोदादु- १११८/प्र.क्र.४०/नापु-१६ ब,दि.१५.०६.२०१८.
२) शासन निर्णय क्रमांकः गोदादु- १११८/प्र.क्र.१६/नापु-१६ ब,दि.१५.०६.२०१८.
३) शासन निर्णय क्रमांक: गोदादु- १११८/प्र.क्र.७८/नापु-१६ ब, दि.३०.०६.२०१८
४) शासन निर्णय क्रमांक: गोदादु- १११९/प्र.क्र.३२/नापु-१६ ब, दि.१०.०५.२०१९,
दि.२४.०७.२०१९.
५) शासन निर्णय क्रमांक: गोदादु- ११२०/प्र.क्र.८२/नापु-१६ ब,दि.३१.०३.२०२१.
प्रस्तावना :
सार्वजनिक वितरण व्यवस्थेअंतर्गत राज्यातील शिधापत्रिकाधारकांना जीवनावश्यक वस्तूचे
वितरण करण्यात येते. भारतीय अन्न महामंडळाकडून प्राप्त होणाऱ्या अन्नधान्याची साठवणूक राज्य
शासनाच्या गोदामामध्ये केली जाते. सदरहू राज्य शासकीय गोदामांच्या दुरुस्तीच्या प्रस्तावांची
सार्वजनिक बांधकाम विभाग यांचेकडून आवश्यकतेनुसार छाननी केल्यानंतर गोदाम दुरुस्ती
कामांना प्रशासकीय मान्यता देण्यात आली आहे. सदर प्रशासकीय मान्यता दिलेल्या गोदाम
दुरूस्ती कामांना निधी उपलब्ध करून देण्याची बाब शासनाच्या विचाराधीन होती.
शासन निर्णयः
प्रशासकीय मान्यतेसंदर्भातील संदर्भीय शासन निर्णय क्र.०१ व ०२ मध्ये नमूद अटींच्या
अधीन राहून खालील गोदाम दुरुस्ती कामांना पुढील विवरणपत्रात दर्शविल्याप्रमाणे निधी उपलब्ध
करून देण्यात येत आहे.
# Page 2
शासन निर्णय क्रमांकः गोदादु-११२२/प्र.क्र.८२ / नापु-१६ ब
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | जिल्हा | गोदामाचे नाव | कामाचे स्वरूप | छाननी अंती अंदाजपत्रकी य किंमत (₹) | यापूर्वी वितरीत निधी (र) | सदर आदेशान्वये वितरीत करण्यात येत असलेला निधी (₹) |
| १) | रायगड | मुरुड ता. मुरुड | छताची दुरुस्ती करणे, दरवाज्या खिडक्या बसविणे, आतून बाहेरुन रंगकाम करणे, दरवाज्या खिडक्याचे रंगकाम करणे, आतून बाहेरुन प्लॅस्टर करणे, पेव्हर ब्लॉक बसविणे, शटर बदलणे इ. | २४,७९,४९४ | १९,८१,४८८ | ४,४८,७४८ |
| २) | रायगड | नेरळ ता.कर्जत  |  | जुने पत्र्याचे छप्पर काढून नवीन बसविणे, दरवाजे व खिडक्यांना दुरुस्ती करणे, खराब झालेल्या लादीच्या ठिकाणी नवीन लादी बसवणे, भिंतीना गिलावा करणे, इमारतीस अंतर्बाहय रंगकाम करणे व तैलरंग लावणे, चौकीदाराची जुनी खोली पाडून नवीन खाली बांधणे, गोदामास व वाचमन रुमला जोता संरक्षण फरशी बसविणे, गोदामासमोरील जागेवर दगडी फरस बसविणे इ. | ४२,२२,८९१ | ३७,७४,१४३ | ४,९८,००६ |
| एकूण | ६७,०२,३८५ | ५७,५५,६३१ | ९,४६,७५४/ |
| (अक्षरी रुपये:- नऊ लक्ष सेहचाळीस हजार सातशे चोपन्न फक्त) |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. वरीलप्रमाणे निधी उपलब्ध करून दिलेल्या शासकीय गोदाम दुरूस्तीची कामे तातडीने पूर्ण
करण्यात यावीत.
३. संबंधित गोदाम दुरुस्ती कामास उपलब्ध करुन देण्यात आलेल्या निधीचा विनियोग त्याच
गोदाम दुरुस्ती कामासाठी करण्यात यावा. सदर निधीचा विनियोग इतर गोदाम दुरुस्ती कामांसाठी
केल्याचे निदर्शनास आल्यास त्यास जबाबदार असणाऱ्या संबंधित अधिकारी / कर्मचारी यांचेविरुध्द
शिस्तभंगाची कारवाई प्रस्तावित करण्यात येईल.
४. गोदाम दुरुस्ती कामास विलंब अथवा इतर कारणांनी गोदाम दुरुस्ती कामावर वाढीव खर्च
झाल्याचे दिसून आल्यास त्यास जबाबदार असणाऱ्या संबंधित अधिकारी/कर्मचारी यांचेविरुध्द
शिस्तभंगाची कारवाई प्रस्तावित करण्यात येईल.
पृष्ठ ४ पैकी २
# Page 3
शासन निर्णय क्रमांकः गोदादु-११२२/प्र.क्र.८२/नापु-१६ ब
५. संबंधित गोदाम दुरुस्ती कामासाठी मंजूर केलेला निधी प्रत्यक्ष खर्ची होताच निधीच्या विनियोगाचे गोदामनिहाय उपयोगिता प्रमाणपत्र (Utilization Certificate) संबंधित जिल्हा पुरवठा अधिकारी यांनी शासनास त्वरीत सादर करणे बंधनकारक आहे.
६. सदर गोदामाच्या दुरूस्तीचे काम पूर्ण झाल्यानंतर सदरचे काम हे मंजूर अंदाजपत्रकाप्रमाणे उत्कृष्ट झाल्याबाबतची खातरजमा संबंधीत कार्यकारी अभियंता, सार्वजनिक बांधकाम विभाग व
जिल्हा पुरवठा अधिकारी यांनी संयुक्तरित्या करून तसा स्थल निरिक्षण अहवाल तयार करावा व
तो अभिलेखामध्ये जतन करून ठेवावा.
७. सदरहू निधी ठेव अंशदान म्हणून वर्ग करता / ठेवता येणार नाही, याची नोंद घ्यावी.
८. सन २०२२-२३ या वित्तीय वर्षामध्ये सदर गोदाम दुरूस्तीचा खर्च "मागणी क्रमांक एम-२,
मुख्य लेखाशिर्ष २४०८ अन्न साठवण व वखार साठवण, (०३) प्रापण वितरण व किंमत नियंत्रण (०३) (०२) मुफसल, (योजनेतर) (दत्तमत) (२४०८०१०८) २७ लहान बांधकामे" या लेखाशिर्षाखाली खर्ची
टाकण्यात यावा.
९. त्याचप्रमाणे काही कारणास्तव संबधित गोदाम दुरूस्तीचे कामावर उपलब्ध करून दिलेला
निधी खर्ची पडण्याची शक्यता नसल्यास त्याबाबतच्या कारणमीमांसेसह शासनास अहवाल सादर
करावा. सदरहू आदेशान्वये वितरित केलेला निधी दि. ३१ डिसेंबर, २०२२ पूर्वी खर्च न झाल्यास
सदर निधी काढून घेण्याची कार्यवाही वित्तीय सल्लागार व उपसचिव कार्यालयामार्फत करण्यात
येईल.
१०. संबंधित गोदाम दुरुस्तीकामासाठी प्रशासकीय मान्यता आदेशानुसारच्या खर्चापेक्षा अधिक
निधी वितरीत होणार नाही याबाबत संबंधित जिल्हा पुरवठा अधिकारी यांनी दक्षता घ्यावी.
याबाबतची संपूर्ण जबाबदारी संबंधित जिल्हा पुरवठा अधिकारी यांची राहील.
११. प्रशासकीय मान्यतेच्या आदेशात कामाचे संक्षिप्त स्वरूप नमूद करण्यात आलेले असून
प्रत्यक्षात गोदाम दुरुस्तीचे काम सादर केलेल्या दुरूस्ती कामांच्या अंदाजपत्रकानुसारच पूर्ण
करण्यात यावे. म्हणजेच सादर केलेल्या अंदाजपत्रकात समाविष्ट बाबीनुसार गोदाम दुरूस्तीचे
काम पूर्ण करण्यात यावे.
पृष्ठ ४ पैकी ३
# Page 4
शासन निर्णय क्रमांकः गोदादु-११२२/प्र.क्र.८२ / नापु-१६ ब
१२. वित्तीय अधिकार नियम पुस्तिका १९७८ च्या भाग पहिला उपविभाग-पाच मधील अनुक्रमांक १० नुसार तसेच महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ नुसार
प्रशासनिक विभागास प्रदान करण्यात आलेल्या वित्तीय अधिकारानुसार सदरचा आदेश निर्गमित
करण्यात येत आहे.