# Page 1
सार्वजनिक वितरण व्यवस्थेअंतर्गत ई-शिधापत्रिका सुविधाकरिता सेवानिहाय शुल्क निश्चीत करणेबाबत
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रः शिवाप-२०२१/प्र.क्र.१९/नापु-२८
मंत्रालय मुंबई-४०० ०३२
दिनांक : २१ फेब्रुवारी, २०२३.
वाचा:- नियंत्रक शिधावाटप व संचालक नागरी पुरवठा, मुंबई यांचे पत्र क्रमांक : निशि/सं.क./ का.क्र.५/ प्र.क्र.१/सु.द./२०२० / जा. १, दि. १३ जानेवारी, २०२१ प्रस्तावना:
राज्यात दि.०१ फेब्रुवारी, २०१४ पासून राष्ट्रीय अन्नसुरक्षा अधिनियम, २०१३ कायद्याची अंमलबजावणी करण्यात येत आहे. सदर अधिनियमानुसार राज्यातील ६२.३% सुमारे ७ कोटी लोकसंख्या अनुदानित दराने धान्य मिळण्यास पात्र असून त्यात ७६.३ % ( सुमारे ४.७० कोटी) ग्रामीण व ४५.३% (सुमारे २.३० कोटी) नागरी लोकसंख्येचा समावेश आहे. सदर अधिनियमांतर्गत लाभार्थ्यांचे अंत्योदय अन्न योजना (AAY) व प्राधान्य कुटुंब लाभार्थी (PHH) अशा दोन गटात वर्गीकरण करण्यात आले आहे. शिधापत्रिका व्यवस्थापन प्रणालीमध्ये (RCMS) नवीन शिधापत्रिकेसाठी अर्ज करणे, नावात दुरुस्ती, पत्ता बदल व नाव वाढविणे / कमी करणे या बाबी ऑनलाईन करुन घेण्यासाठी प्रायोगिक तत्त्वावर सुविधा तयार केली असून तपासणीअंती जनतेकरिता उपलब्ध करुन देण्याची कार्यवाही करण्यात येणार आहे.
शिधापत्रिका व्यवस्थापन प्रणालीमार्फत (RCMS) राष्ट्रीय अन्नसुरक्षा योजनेच्या लाभार्थ्यांकरिता QR Code आधारित ई-शिधापत्रिका ऑनलाईन उपलब्ध तसेच डाऊनलोड करण्याची सुविधा उपलब्ध करून देण्यात येणार आहे. सदर शिधापत्रिकेवर योजनेबाबत अंत्योदय अन्न शिधापत्रिका (AAY), प्राधान्य कुटुंब लाभार्थी (PHH) व राज्य योजनेंतर्गत APL Farmer, राष्ट्रीय अन्नसुरक्षा योजनेव्यतिरिक्त (NPH) असे नमूद करण्यात येणार आहे. त्यानुषंगाने नियंत्रक शिधावाटप व संचालक नागरी पुरवठा, मुंबई यांच्या संदर्भाधिन पत्रान्वये प्राप्त प्रस्तावानुसार ई - शिधापत्रिका सुविधाकरिता सेवानिहाय शुल्क आकारण्याचा प्रस्ताव शासनाच्या विचाराधीन होता.
शासन निर्णयः
सार्वजनिक वितरण व्यवस्थेंतर्गत ऑनलाईन सेवेद्वारे ई-शिधापत्रिका सुविधाकरिता पुढीलप्रमाणे सेवानिहाय सेवा शुल्क आकारण्यात येईल.
# Page 2
शासन निर्णय क्रमांकः शिवाप-२०२१/प्र.क्र.१९/नापु-२८
-----------------------------------------------------------------------------------------------
| अ.क्र. | राष्ट्रीय अन्नसुरक्षा योजनेचे/राज्य योजनेचे प्रकार | ऑनलाईन ई-शिधापत्रिकेसाठी दर (रूपये) |
| १ | अंत्योदय अन्न योजना (AAY) | २५ |
| २ | प्राधान्य कुटुंब योजना (PHH) | ५० |
| APL शेतकरी | ५० |
| राष्ट्रीय अन्नसुरक्षा योजनेव्यतिरिक्त (NPH) व APL शेतकरी व्यतिरिक्त | ५० |
| ३ | APL शुभ्र | १०० |
-----------------------------------------------------------------------------------------------
अर्जदार यांनी शिधापत्रिकेसाठी ऑनलाईन अर्ज सादर केल्यानंतर प्रचलित कार्यपध्दतीनुसार
तपासणी करून योजनेच्या प्रकारानुसार वरीलप्रमाणे सेवा शुल्क भरून ऑनलाईन ई-शिधापत्रिका
उपलब्ध करून देण्यात येईल. तद्नंतर ई-शिधापत्रिका डाऊनलोड करण्याकरीता निःशुल्क डाऊनलोड सेवा देण्यात येईल.
२. ऑनलाईन ई-शिधापत्रिकेसाठी विहित केलेले सेवा शुल्क सदर शासन निर्णयाच्या दिनांकापासून
लागू होतील.
# Page 3