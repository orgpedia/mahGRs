# Page 1
राज्यात किमान आधारभूत किंमत खरेदी योजनेखाली रब्बी पणन हंगाम २०२०-२१ पासून गहू या पिकासाठी विकेंद्रित खरेदी योजना (Decentralised Procurement Scheme) लागू करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक :- विकेंख - १०२०/प्र.क्र.७५/ना.पु.२९
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक:- ०१ जुलै, २०२०
वाचा : १) केंद्र शासनाच्या अन्न व सार्वजनिक वितरण विभागाचे पत्र क्र.७(१)/२०२०-Py-१, दि.०८.०५.२०२०.
२) केंद्र शासनाच्या अन्न व सार्वजनिक वितरण विभागाचे पत्र क्र.७(८)/२०२०-Py-१, दि.३०.०६.२०२०.
प्रस्तावना -
केंद्र शासनाची किमान आधारभूत किंमत खरेदी योजना ही राज्य शासनामार्फत राबविण्यात येते.
सदर योजना शेतकऱ्यांना हमी किंमतीपेक्षा कमी किंमतीने (डिस्ट्रेस सेल) धान्य विकावे लागू नये, म्हणून राबविण्यात येते. त्यासाठी राज्य शासनाने नियुक्त केलेल्या अभिकर्ता संस्थांमार्फत (बिगर आदिवासी क्षेत्रात महाराष्ट्र राज्य सहकारी पणन महासंघ, मुंबई (Markfed) व आदिवासी क्षेत्रात, महाराष्ट्र राज्य सहकारी आदिवासी विकास महामंडळ, नाशिक ( TDC)) यांच्यामार्फत राज्यात खरेदी प्रक्रिया राबविण्यात येते.
महाराष्ट्र राज्यात केंद्र शासनाची नोडल एजन्सि म्हणून भारतीय अन्न महामंडळ काम पहाते. सदर योजनेंतर्गत खरेदी करण्यात येणारा गहू भारतीय अन्न महामंडळाकडे जमा करण्यात येतो.
मागील तीन-चार हंगामांमध्ये राज्यात विकेंद्रित खरेदी योजनेंतर्गत गव्हाची खरेदी झालेली नाही.
तथापि रब्बी पणन हंगाम २०२०-२१ मध्ये कोविड-१९ या आजाराच्या पार्श्वभूमीवर आदिवासी विकास महामंडळ तसेच महाराष्ट्र राज्य सहकारी पणन महासंघ यांच्याकडून गहू खरेदीची मागणी होत होती. त्या आधारावर केंद्र शासनास सादर केलेल्या प्रस्तावानुसार उपरोक्त संदर्भीय पत्रान्वये गहू खरेदी विकेंद्रित खरेदी योजनेंतर्गत (Decentralised Procurement Scheme) करण्यात येईल, या अटीवर राज्यास गव्हाच्या खरेदीची परवानगी प्राप्त झाली आहे.
त्यानुसार रब्बी पणन हंगाम २०२०-२१ पासून विकेंद्रित खरेदी योजनेंतर्गत (Decentralised Procurement Scheme) गहू खरेदी करण्याबाबत केंद्र शासनाने दिलेल्या निर्देशास अनुसरुन तसेच सदर योजना संपूर्ण राज्यात राबविण्यातबाबत राज्य मंत्रीमंडळाच्या बैठकीत घेतलेल्या निर्णयानुसार गहू खरेदीसाठी विकेंद्रित खरेदी योजना राज्यात राबवण्याची बाब शासनाच्या विचाराधीन होती.
# Page 2
शासन निर्णय क्रमांकः विकेंख-१०२०/प्र.क्र.७५/ना.पु.२९
शासन निर्णय केंद्र शासनाने संदर्भाधीन पत्रान्वये सूचित केल्यानुसार रब्बी पणन हंगाम २०२०-२१ पासून किमान आधारभूत किंमत खरेदी योजनेंतर्गत राज्यात गहू या पिकासाठी विकेंद्रित खरेदी योजना (Decentralised Procurement Scheme) संपूर्ण राज्यात राबविण्याबाबत खालीलप्रमाणे निर्णय घेण्यात येत आहे : १) राज्यात रब्बी पणन हंगाम २०२०-२१ पासून किमान आधारभूत किंमत खरेदी योजनेंतर्गत गहू या पिकासाठी विकेंद्रीत खरेदी योजना संपूर्ण राज्यासाठी लागू करण्यात येत आहे.
२) चालु आर्थिक वर्षात (२०२०-२१) सदर योजनेस येणाऱ्या रु.३६.९७ कोटी इतक्या खर्चास मान्यता देण्यात येत आहे.
३) विकेंद्रीत खरेदी योजनेचा स्विकार करताना गहू खरेदीची जबाबदारी प्रचलित पध्दतीनुसार आदिवासी विकास महामंडळ, नाशिक व महाराष्ट्र राज्य सहकारी पणन महासंघ, मुंबई या दोन अभिकर्ता संस्थांवरच कायम ठेवण्यात येत आहे. या संपूर्ण प्रक्रियेवरील संनियंत्रणाची जबाबदारी जिल्हा पुरवठा यंत्रणेची राहील.
४) राज्यातील धान खरेदीसाठी NeML NCDEX Group Company च्या ऑनलाईन प्लॅटफॉर्मचा वापर करण्यात येत आहे. त्यास यापुर्वी मा. मंत्रीमंडळाची मान्यता घेण्यात आलेली आहे. त्याच धर्तीवर गहू खरेदीसाठीही NeML NCDEX Group Company च्या ऑनलाईन प्लॅटफॉर्मचा वापर करण्यात यावा.
५) यासाठी लागणारे अधिकचे मनुष्यबळ तात्पुरत्या स्वरुपात कंत्राटी तत्वावर किंवा प्रतिनियुक्तीद्वारे प्राप्त करुन घेण्यात यावे.
६) यासाठी केंद्र शासनाकडून मिळणाऱ्या प्रतिपूर्तिव्यतिरिक्त अधिकचा खर्च आल्यास सदर खर्चास वित्त विभागाची मान्यता देण्यात येत आहे.
७) उपरोक्त खर्च अन्न व नागरी पुरवठा विभागाच्या स्वीय प्रपंजी लेख्यातून (PLA) करण्यास तसेच सदर खर्चाची प्रतिपूर्ती वित्त विभागाकडून प्राप्त करून घेण्यास मान्यता देण्यात येत आहे.
सदर शासन निर्णय वित्त विभागाच्या अनौपचारिक संदर्भ क्र. मंमंप्र २०२० / प्र.क.३०/व्यय-१०, दि.१९/०५/२०२० अन्वये प्राप्त सहमतीनुसार निर्गमित करण्यात येत आहे.
# Page 3