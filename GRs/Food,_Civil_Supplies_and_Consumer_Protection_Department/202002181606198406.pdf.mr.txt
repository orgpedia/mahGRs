# Page 1
“शिवभोजन” योजनेचा इष्टांक साधारणपणे दुप्पट करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक- शाभोथा- २०१९/प्र.क्र.५१/नापु-१७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक- १८ फ़ेब्रुवारी, २०२०
प्रस्तावना: दि. ०१ जानेवारी, २०२० रोजीच्या शासन निर्णयान्वये राज्य सरकारने गरीब व गरजू जनतेला स्वस्त
दरात शिवभोजन उपलब्ध करून देण्याची योजना सुरु केली आहे. राज्यातील सर्व जिल्ह्यामध्ये दि.२६
जानेवारी, २०२० रोजी शिवभोजन योजनेचे उदघाटन मा. पालकमंत्री यांच्या हस्ते झाले. उदघाटनाच्या
दिवशी राज्यात १४१८० थाळी क्षमता असलेली एकूण १२२ शिवभोजन केंद्र सुरु झाली.
शिवभोजन योजनेचा इष्टांक साधारणपणे दुप्पट करण्याबाबत शासन विचाराधिन होते. त्यानुषंगाने
०१ जानेवारी, २०२० रोजीच्या शासन निर्णयानुसार दिलेल्या अटी व शर्ती विचारात घेऊन या योजनेचा
विस्तार करण्याकरिता क्षेत्रीय कार्यालयाकडून अभिप्राय (FEEDBACK) मागविण्यात आले होते. त्यानुसार
शासनाने खालील प्रमाणे निर्णय घेतलेला आहे.
शासन निर्णयः
१) सध्या राज्यातील सर्व जिल्ह्यांना दिलेला शिवभोजन थाळीचा इष्टांक मागणी व गरज पाहून
साधारणतः दुप्पट करण्यात येत आहे. जिल्हानिहाय वाढीव थाळींची संख्या सोबत जोडलेल्या
विवरणपत्र अ मध्ये दिलेली आहे. म्हणजेच आधीचा इष्टांक वाढून एकूण इष्टांक आता ३६,००० थाळी
होईल.
२) दि. ०१ जानेवारी, २०२० रोजीच्या शासन निर्णयान्वये नवीन केंद्राची निवड करण्यात यावी. तसेच
चालू असलेल्या केंद्राची प्रतिदिन थाळी संख्या आवश्यकतेनुसार २०० च्या मर्यादेत वाढविण्यात यावी.
३) अन्न, नागरी पुरवठा विभागातील अधिका-यांव्यतिरिक्त तहसिलदार / गट विकास अधिकारी तथा
समकक्ष अधिका-यांमार्फत शिवभोजन केंद्राची भेट व तपासणी आयोजित करावी. त्यामध्ये मुख्यतः
भोजन केंद्रावरील स्वच्छता, निटनेटकेपणा आणि अन्नाची गुणवत्ता या बाबींवर भर द्यावा.
# Page 2
शासन निर्णय क्रमांकः शाभोथा-२०१९/प्र.क्र.५१/नापु-१७
४) सद्यस्थितीत प्रत्येक शिवभोजन केंद्रासाठी असलेले किमान ७५ व कमाल १५० थाळींचे उदिष्ट
मागणीनुसार वाढवून किमान ७५ व कमाल २०० थाळी करण्यास मान्यता देण्यात येत आहे.
५) येत्या अर्थसंकल्पामध्ये शिवभोजन योजनेकरिता होणा-या आर्थिक तरतुदी विचारात घेऊन योजनेच्या
पुढील टप्प्याबाबत नियोजन करण्यात येईल.
६) सद्यस्थितीत योजनेच्या पहिल्या टप्प्यात विशेषतः केवळ शासकीय कार्यालये, रुग्णालये, बस
स्थानके, रेल्वे स्थानक, बाजारपेठा या सारख्या सार्वजनिक ठिकाणीच कार्यान्वित करण्यात येत आहे.
# Page 3
# Page 4
# Page 5