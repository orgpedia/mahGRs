# Page 1
सार्वजनिक वितरण व्यवस्थेतील पात्र लाभार्थ्यांना दिवाळी निमित्त ४ शिधाजिन्नसांचा समावेश असलेल्या शिधाजिन्नस संचांचे वितरण करण्याबाबतची कार्यपद्धती.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांकः अधापु-२०२२/प्र.क्र.५४/ना.पु.२२
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:०४ ऑक्टोबर, २०२२.
वाचा : १) शासन निर्णय क्रमांक अधापु-२०१५/प्र.क्र.१००/नापु-२२, दिनांक २४ जुलै, २०१५ २) शासन निर्णय क्रमांक राभादु-१०१७/प्र.क्र.७०/नापु-३१, दिनांक ४ सप्टेंबर, २०१७ ३) शासन निर्णय क्रमांक संकिर्ण-२०१७/प्र.क्र.१४९/नापु-२२, दिनांक १२ सप्टेंबर, २०१७ ४) शासन निर्णय क्रमांक संकिर्ण-२०२२/प्र.क्र.५४/नापु-२२, दिनांक ०४ ऑक्टोबर, २०२२
परिपत्रक :
राज्यातील सार्वजनिक वितरण व्यवस्थेअंतर्गत अंत्योदय अन्न योजना, प्राधान्य कुटुंब व तसेच औरंगाबाद व अमरावती विभागातील सर्व जिल्हे व नागपूर विभागातील वर्धा अशा १४ शेतकरी आत्महत्याग्रस्त जिल्ह्यांतील एपीएल (केशरी) शेतकरी शिधापत्रिकाधारकांना आगामी दिवाळी सणानिमित्त नियमित अन्नधान्याव्यतिरिक्त प्रत्येकी १ १ किलो रवा, १ किलो चणाडाळ, १ किलो साखर व १ लिटर पामतेल या ४ शिधाजिन्नसांचा समावेश असलेला शिधाजिन्नस संच उपलब्ध करुन देण्याचा निर्णय संदर्भाधीन दिनांक ०४.१०.२०२२ च्या शासन निर्णयान्वये घेतला आहे.
त्यानुषंगाने पात्र शिधापत्रिकाधारकांना शिधाजिन्नस संचांचे वितरण करण्याबाबत पुढीलप्रमाणे सूचना देण्यात येत आहेत :
१. राज्यातील सार्वजनिक वितरण व्यवस्थेअंतर्गत अंत्योदय अन्न योजना, प्राधान्य कुटुंब तसेच औरंगाबाद व अमरावती विभागातील सर्व जिल्हे व नागपूर विभागातील वर्धा अशा १४ शेतकरी आत्महत्याग्रस्त जिल्ह्यांतील एपीएल (केशरी) शेतकरी शिधापत्रिकाधारकांना १ किलो रवा, १ किलो चणाडाळ, १ किलो साखर व १ लिटर पामतेल या ४ शिधाजिन्नसांचा समावेश असलेला १ शिधाजिन्नस संच प्रति शिधापत्रिका ई-पॉस प्रणालीद्वारे प्रति संच ₹१००/- या दराने वितरीत करावेत.
२. सर्व जिल्हा पुरवठा अधिकारी/अन्नधान्य वितरण अधिकारी / उप नियंत्रक यांनी आपल्या जिल्ह्यासाठी आवश्यक शिधाजिन्नस संचांची मागणी दिनांक ०६.१०.२०२२ पर्यंत कंत्राटदारांकडे नोंदवावी. (महाराष्ट्र स्टेट को-ऑपरेटिव्ह कंझ्युमर्स फेडरेशन लिमिटेड, मुंबई, ई-मेल : consumerfed@rediffmail.com; संपर्क क्र. ०२२ २३४८०५२०/५९४०/४९६७; भ्रमणध्वनी क्र. ९८३४८४३१६६ / ९४२१३०२०११/ ९९३००५८६४१/८८५०९९७३९१) त्यानुसार जिल्हानिहाय शिधाजिन्नस संचाच्या
# Page 2
शासन परिपत्रक क्रमांकः अधापु-२०२२/प्र.क्र.५४/ना.पु.२२
संख्येच्या मर्यादेत कंत्राटदारांनी शिधाजिन्नस संच संबंधित तालुका गोदामांपर्यंत पोहोचवावेत.
३. संचात समाविष्ट शिधाजिन्नस FSSAI मानकाची पूर्तता करीत असल्याचे NABL अधिस्विकृत प्रयोगशाळेचे प्रमाणपत्र कंत्राटदाराकडून प्राप्त करुन घेऊन तद्नंतरच शिधाजिन्नस संच स्विकारण्यात यावेत. कोणत्याही परिस्थितीत निकृष्ट दर्जाचे शिधाजिन्नस/शिधाजिन्नस संच स्वीकारले जाणार नाहीत, याची दक्षता घ्यावी.
४. कंत्राटदाराकडून तालुका गोदामात शिधाजिन्नस संच प्राप्त झाल्यावर जिल्हा पुरवठा अधिकारी / अन्नधान्य वितरण अधिकारी / उप नियंत्रक यांनी स्वतः अथवा तहसिलदार
यांच्यापेक्षा कमी दर्जा नसलेल्या अधिकाऱ्याची नेमणूक करून शिधाजिन्नस संचाची कंत्राटदाराच्या प्रतिनिधीसमोर यादृच्छिकपणे (randomly) नमुने गोळा करावेत. सदर नमुन्यांची NABL अधिस्विकृत प्रयोगशाळेत तपासणी करावी. सदर तपासणीअंती नमुना विहित निकषांची पुर्तता करीत नसल्याचे आढळल्यास पुरवठादारास तात्काळ अवगत करून संबंधित शिधाजिन्नस संचाचा साठा (Lot) बदलून घेण्याबाबत कार्यवाही करावी.
५. उपलब्ध करुन देण्यात आलेल्या प्रत्येक शिधाजिन्नस संचात १ किलो रवा, १ किलो चणाडाळ, १ किलो साखर व १ लिटर पामतेल हे शिधाजिन्नस समाविष्ट असून प्रत्येक पात्र शिधापत्रिकाधारकांस प्रति शिधापत्रिका १ संच वितरीत करणे अनिवार्य आहे.
कोणत्याही परिस्थितीत संचातील शिधाजिन्नस सुटे करुन वितरीत केले जाणार नाहीत याची संबंधितांनी दक्षता घ्यावी.
६. सदर शिधाजिन्नस संच प्रति संच ₹१००/- या दराने वितरीत करावयाचे आहेत. सदर विक्रीपोटी प्राप्त होणारी रक्कम रास्तभाव दुकानदारांनी प्रचलित पद्धतीप्रमाणे जिल्हा पुरवठा अधिकारी / अन्नधान्य वितरण अधिकारी / उप नियंत्रक यांच्याकडे जमा करावी.
सदर शिधाजिन्नस संच विक्री करण्याकरिता संदर्भाधीन दिनांक ४ सप्टेंबर, २०१७ च्या
शासन निर्णयातील तरतूदीनुसार रास्तभाव दुकानदारांना मार्जिन देय राहील.
७. जिल्हा पुरवठा अधिकारी / अन्नधान्य वितरण अधिकारी / उप नियंत्रक यांनी त्यांच्या जिल्ह्याकरिता प्राप्त व वितरीत होणाऱ्या शिधाजिन्नस संचांची माहिती शासनास वेळोवेळी उपलब्ध करुन द्यावी व त्याबाबतचे उपयोगिता प्रमाणपत्र शासनास सादर करावे.
८. प्रस्तुत शिधाजिन्नस संचाच्या खरेदीसाठी महाराष्ट्र स्टेट को-ऑपरेटिव्ह कंझ्युमर्स फेडरेशन लिमिटेड, मुंबई यांच्याशी करारनामा करण्याबाबत वित्तीय सल्लागार व उपसचिव यांनी कार्यवाही करावी.
पृष्ठ ४ पैकी २
# Page 3
शासन परिपत्रक क्रमांकः अधापु-२०२२/प्र.क्र.५४/ना.पु.२२
९. महाराष्ट्र स्टेट को-ऑपरेटिव्ह कंझ्युमर्स फेडरेशन लिमिटेड, मुंबई यांनी शासनास पुढील मुद्द्यांबाबतची माहिती दररोज napu२२.mhpds@gov.in या ई-मेल वर तसेच वित्तीय सल्लागार व उपसचिव यांना सादर करावी. :
अ) शासनाने विहीत केलेल्या ठिकाणी (ठिकाणांच्या नावांसह) पोहोच केलेले शिधाजिन्नस संच
ब) निविदाधारकाकडे / महाराष्ट्र स्टेट को-ऑपरेटिव्ह कंझ्युमर्स फेडरेशन लिमिटेड, मुंबई यांच्याकडे शिल्लक राहिलेले शिधाजिन्नस संच
१०. उपरोक्त कार्यपद्धतीनुसार सर्व संबंधितांनी कार्यवाही करावी. सदर कार्यवाहीमध्ये कोणत्याही प्रकारे कसूर झाल्यास संबंधितांना जबाबदार धरण्यात येईल, याची सर्व संबंधितांनी नोंद घ्यावी.
# Page 4