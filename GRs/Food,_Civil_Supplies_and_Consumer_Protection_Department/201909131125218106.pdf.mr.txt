# Page 1
जिल्हा ग्राहक तक्रार निवारण मंच, भंडारा, या कार्यालयाची इमारत दुरुस्तीसाठी येणाऱ्या खर्चास अदांजपत्रकास प्रशासकीय मान्यता देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. इबांध- २०१८/प्र.क्र.१५९/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई-३२.
दिनांक:- ९ स्पटेंबर, २०१९
वाचा:- १) राज्य ग्राहक तक्रार निवारण आयोग, मुंबई यांचे पत्र क्र. राआ/महा./आस्था-२/भंडारा इमारत दुरुस्ती/२०१८/७५६०, दि. ५.९.२०१८.
२) राज्य ग्राहक तक्रार निवारण आयोग, मुंबई यांचे पत्र क्र. राआ/आस्था- २ / भंडारा इमारत दुरुस्ती / २०१९/४२०७, दि. २२.८.२०१९.
प्रस्तावना: जिल्हा ग्राहक तक्रार निवारण मंच, भंडारा या मंचाची इमारत दि.२२.९.२००१ रोजी बांधण्यात आली होती. तेव्हापासून आतापर्यत या इमारतीची कोणतीही दुरुस्ती करण्यात आलेली नसल्यामुळे जिल्हा ग्राहक तक्रार निवारण मंच, भंडारा या मंचाची इमारतीची दुरुस्ती व देखभाल इ. किरकोळ कामे करण्यासाठी रु.१३,१३,१००/- इतक्या रक्कमेचा कार्यकारी अभियंता (स्थापत्य), सार्वजनिक बांधकाम विभाग, भंडारा यांचे प्राप्त प्रस्ताव राज्य आयोगाने संदर्भ क्र. १ च्या पत्रान्वये सादर केला होता. सदर प्रस्ताव सुस्पष्ट नसल्यामुळे सुधारित प्रस्ताव सादर करण्याच्या सूचना राज्य आयोगास देण्यात आल्या होत्या. त्यानुसार कार्यकारी अभियंता, सार्वजनिक बांधकाम विभाग, भंडारा यांचेकडून सन २०१९-२० च्या दरसूचीवर आधारित प्राप्त रु.१३,२४,७३२ /- इतक्या रक्कमेचा सुधारिता अंदाजपत्रकीय प्रस्ताव राज्य आयोगाने संदर्भ क्र. २ च्या पत्रान्वये सादर केला होता. यामध्ये नंतर सार्वजनिक बांधकाम विभाग (विद्युत) यांचेकडून रु.४,५६,५०७/ इतक्या रक्कमेचा विद्युतबाबींचा समावेश राज्य आयोगाच्या शिफारशीनुसार करण्यात आला. सदर दोन्ही प्रस्ताव एकत्रित करुन (रु.१३,२४,७३२ + रु.४,५६,५०७) = रु.१७,८१,२३९/ (रुपये सतरा लाख एक्याऐंशी हजार दोनशे एकोणचाळीस फक्त) इतक्या रक्कमेचा खर्चाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
०२. जिल्हा ग्राहक तक्रार निवारण मंच, भंडारा या मंचाची इमारतीची दुरुस्ती व देखभाल इ. किरकोळ कामे करण्यासाठी रु.१३,२४,७३२/- इतक्या रक्कमेचा सुधारिता अंदाजपत्रकीय प्रस्तावास तसेच इलेक्ट्रीक वायरिंगच्या कामकाजासाठी सार्वजनिक बांधकाम विभाग (विद्युत) यांचेकडून रु.४,५६,५०७/ प्राप्त अंदाजपत्रक असे एकूण रु.१७,८१,२३९/- (रुपये सतरा लाख एक्याऐंशी हजार दोनशे एकोणचाळीस
# Page 2
शासन निर्णय क्रमांकः इबांध- २०१८/प्र.क्र.१५९/ग्रासं-४
फक्त) इतक्या रक्कमेचा खर्चाच्या अंदाजपत्रकास खालील बाबींची पूर्तता करण्याच्या अटीच्या अधिन राहून प्रशासकीय मान्यता प्रदान करण्यात येत आहे.
अ) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
आ) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
इ) सार्वजनिक बांधकाम विभागाकडून प्राप्त अंदाजपत्रक उपभोक्ता विभागाच्या वतीने राज्य ग्राहक तक्रार निवारण आयोगाच्या सक्षम प्राधिका-यांने साक्षांकित करावे.
०३. सदर शासन निर्णय वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम भाग २, दिनांक १७.४.२०१५ च्या शासन निर्णयातील भाग-पहिला उपविभाग-५ अ.क्र.१ सार्वजनिक बांधकाम नियम पुस्तिकेतील परिच्छेद क्र.१३४ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
०४. या वरील होणारा खर्च, मागणी क्रमांक-एम. ५, मुख्य लेखाशिर्ष, ५४७५, इतर सर्वसाधारण आर्थिक सेवांवरील भांडवली खर्च १०२, नागरी पुरवठा (००) (००)(०१) ग्राहक मंचासाठी इमारतीचे बांधकाम करणे (५४७५०२३९),५३, मोठी बांधकामे या लेखाशिर्षाखाली सन २०१९-२० मध्ये मंजूर झालेल्या अनुदानातून खर्च भागविण्यात यावा.
# Page 3