# Page 1
राज्य ग्राहक तक्रार निवारण आयोग, मुंबई व खंडपीठ नागपूर / औरंगाबाद, जिल्हा ग्राहक तक्रार निवारण आयोग या कार्यालयातील गट- ड (शिपाई व रखवालदार) ची एकूण ६२ पदे दि.०१.०६.२०२१ ३०.०४.२०२२ या कालावधीसाठी बाह्यस्त्रोताद्वारे उपलब्ध करुन घेणेबाबतच्या खर्चास प्रशासकीय मान्यता व मंजूरी देणेबाबत.
महाराष्ट्र शासन
अन्न, नागरी • पुरवठा व ग्राहक संरक्षण विभाग
शासन निर्णय क्र. ग्रासंजा २०१९/प्र.क्र.१११/ग्रासं-४
मंत्रालय (विस्तार), मुंबई ४०० ०३२.
दिनांक: ३ जून, २०२१.
संदर्भ: (१) अन्न व नागरी पुरवठा व ग्राहक संरक्षण विभाग शासन पत्र क्र.मप्रन्या २०१८/प्र.क्र.६८/ग्रासं-४, दि.०६.०८.२०१८.
(२) समक्रमांक शासन निर्णय दि.२९.०६.२०२०.
(३) राज्य ग्राहक तक्रार निवारण आयोग, मुंबई यांचे पत्र क्र. जा.क्र.राआ/महा/आस्था/बाह्य/ मनुष्यबळ पुर/एमडीएस/प्र.मा./निविदा/२१/१४०३, दि.१९.०५.२०२१.
प्रस्तावना : अन्न व नागरी पुरवठा व ग्राहक संरक्षण विभागाच्या अधिपत्याखाली ग्राहक संरक्षण अधिनियम, २०१९ अंतर्गत राज्य ग्राहक तक्रार निवारण आयोग, मुंबई व जिल्हा ग्राहक तक्रार निवारण आयोगाची एकूण ४३ कार्यालये कार्यरत आहेत. या कार्यालयांसाठी रखवालदार एकूण ३ पदे व शिपाई एकूण ९३ पदे मंजूर आहेत. संदर्भाधीन शासन पत्र दि.०६.०८.२०१८ अन्वये राज्य आयोग व जिल्हा आयोग कार्यालयातील रिक्त असलेली वर्ग-४ ची पदे बाह्यस्त्रोताव्दारे भरणेबाबत राज्य आयोगास कळविले होते.
तसेच समक्रमांकाच्या दि. २९.६.२०२० रोजीच्या शासन निर्णयाद्वारे दि. १.७.२०२० पासून अकरा महिन्याकरिता एकूण ५७ पदे बाह्यस्रोत यंत्रणेकडून घेण्यासाठीच्या खर्चास प्रशासकीय मान्यता देण्यात आली आहे. आता दि. १.६.२०२१ पासून दि. ३०.४.२०२२ पर्यंतच्या अकरा महिन्याच्या कालावधीकरिता शिपाई ६० पदे व रखवालदार २ पदे अशी एकूण ६२ पदे बाह्यस्रोत यंत्रणेव्दारा भरणेसाठी राज्य ग्राहक तक्रार निवारण आयोगाने ई-निविदा मागविल्या होत्या. प्राप्त निविदेतून निविदाधारकाची निवड करण्याच्या दृष्टीने प्रशासकीय विभाग खरेदी समितीच्या बैठकीतील निर्णयानुसार एमडीएस फॅसिलिटीस या संस्थेकडून सादर कमी दराच्या अनुषंगाने प्रशासकीय मान्यता देण्याची विनंती राज्य आयोगाच्या संदर्भाधीन पत्रान्वये करण्यात आली आहे. त्यास अनुसरुन शिपाई व रखवालदार एकूण ६२ पदे बाह्ययंत्रणेकडून दि. १.६.२०२१ ते दि. ३०.४.२०२२ उपलब्ध करुन घेणेबाबतच्या खर्चास प्रशाकीय मान्यता व मंजूरी देण्याची बाब शासनाच्या विचाराधीन होती.
शासन निर्णय : राज्य ग्राहक तक्रार निवारण आयोग, मुंबई व खंडपीठ नागपूर/औरंगाबाद, जिल्हा ग्राहक तक्रार निवारण आयोग या कार्यालयातील ६० शिपाई व २ रखवालदार अशी एकूण ६२ मनुष्यबळ एमडीएस फॅसिलिटीस, गुलशन टॉवर, दुसरा मजला, कार्यालय नं.७९/८०, जयस्तंभ, अमरावती ४४४ ७०१ या संस्थेकडून प्रतिमाह प्रतिव्यक्ती रु. १३११३.३४/- (रु. तेरा हजार एकशे तेरा फक्त) (वस्तु व सेवा करांसह) या दराने दि.०१.०६.२०२१ ते दि. ३०.०४.२०२२ (११ महिने) या कालावधीकरिता करारपध्दतीने
# Page 2
शासन निर्णय क्रमांकः ग्रासंजा २०१९/प्र.क्र.१११/ग्रासं-४
घेण्याबाबत शासन निर्णयान्वये प्रशासकीय मान्यता देण्यात येत आहे. सदर ६२ पदांचा राज्य आयोग / जिल्हा मंच कार्यालयनिहाय तपशील “परिशिष्ट- अ” मध्ये जोडला आहे.
२. वरीलप्रमाणे संबंधित संस्थेकडून उपलब्ध करुन घेण्यात येणाऱ्या मनुष्यबळाच्या वेतनापोटी येणाऱ्या खर्चास सदरचे पद नियमित पध्दतीने भरल्यामुळे होणाऱ्या खर्चाच्या तुलनेत बाह्ययंत्रणेव्दारे सेवा घेताना होणाऱ्या खर्चात १० टक्के ते २५ टक्के बचत होईल या अटीच्या अधीन राहून प्रशासकीय मान्यता देण्यात येत आहे.
३. सदरचा शासन निर्णय हा वित्त विभाग क्र.विअप्र २०१३/ प्र.क्र.३०/२०१३/विनियम, भाग-२, दि.१७.०४.२०१५ मधील वित्तीय अधिकार नियमपुस्तिका १९७८, भाग-पहिला, उपविभाग-चार खर्चाच्या संकीर्ण बाबीमधील अ.क्र.११ अन्वये प्रशासकीय विभागास प्रदान करण्यात आलेल्या वित्तीय अधिकारातील अटींच्या अधीन राहून निर्गमित करण्यात येत आहे.
४. सदर कर्मचाऱ्याच्या वेतनावर होणारा खर्च मागणी क्र. एम- २, मुख्य लेखाशिर्ष २४०८, अन्न साठवण व वखार साठवण, (०४) (००) ग्राहक संरक्षण अधिनियम, १९८६ अंतर्गत राज्य परिषद, राज्य आयोग आणि जिल्हा मंचाची स्थापना (०४) (०१) मुंबई शहर (२४०८ ०२५१), व (०४ ) (०२) मुफसल (२४०८ ०२६२) १०, कंत्राटी सेवा या लेखाशिर्षाखाली खर्ची टाकण्यात यावा व सदर खर्च वित्तीय वर्ष २०२१-२२ करिता मंजूर करण्यात आलेल्या अनुदानातून तसेच त्यापुढील खर्च सन २०२२-२३ या वर्षात मंजूर होणाऱ्या अनुदानातून भागविण्यात यावा.
# Page 3