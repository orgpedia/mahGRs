# Page 1
पणन हंगाम २०२१-२२ मध्ये किमान आधारभूत किंमत खरेदी योजनेंतर्गत धान/ भरडधान्य खरेदीबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन शुद्धिपत्र क्रमांकः खरेदी -२६२१/प्र.क्र.१३८ भाग - २/ना.पु.२९
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२.
दिनांक: २२ नोव्हेंबर, २०२१.
वाचा : १. शासन शुद्धिपत्र क्रमांकः खरेदी - २६२१/प्र.क्र.१३८/ ना.पु.२९ दिनांक ३० सप्टेंबर, २०२१
प्रस्तावना: उपरोक्त वाचा येथील शासन निर्णयामध्ये धान विक्री करण्याकरिता विशिष्ट गाव एका विशिष्ट खरेदी केंद्रास धान खरेदी करण्याकरिता जोडण्याबाबत सूचना निर्गमित करण्यात आलेल्या होत्या. तथापि, शेतकऱ्यांना विशिष्ट धान खरेदी केंद्रावर धान विक्री करण्याची अट शेतकऱ्यांना धान विक्री करण्याकरिता जाचक होत असल्याने सदर अट शिथील करण्याबाबत लोकप्रतिनिधींकडून शासनाकडे वारंवार मागणी होत आहे. त्यानुसार वाचा येथील शासन निर्णयामधील खालीलप्रमाणे बदल करण्याची बाब शासनाच्या विचाराधीन होती.
शासन शुध्दीपत्रक :
उपरोक्त वाचा येथील शासन निर्णयामध्ये, परिच्छेद क्र. ७.१ ऐवजी खालीलप्रमाणे समाविष्ट करण्यात येत आहे.
७.१ प्रत्येक गाव एका विशिष्ट खरेदी केंद्रास जोडण्यात यावे. खरेदी केंद्रे व प्रत्येक खरेदी केंद्रास जोडण्यात आलेल्या गावांची नावे यासंबंधी पुरेशी प्रसिध्दी देण्याबाबत जिल्हाधिकारी आणि खरेदी अभिकर्ता संस्थांनी दक्षता घ्यावी.
खरेदी केंद्रांना जोडलेल्या गावांचे क्षेत्र व गावनिहाय शेतकऱ्यांची यादी तलाठ्याकडून प्राप्त करुन घेऊन त्याची नोंद खरेदी केंद्रावरील रजिस्टरमध्ये करावी.
एकापेक्षा जास्त गावे एकाच खरेदी केंद्रास जोडली गेली असल्यास अश्या केंद्रावर गावनिहाय स्वतंत्र रजिस्टर ठेवावे. सदर रजिस्टर जिल्हा पुरवठा अधिकाऱ्यांना खरेदी केंद्र तपासणीच्यावेळी उपलब्ध करुन द्यावे.
तालुका हद्दीमध्ये कोणत्याही गावातील शेतकरी त्याच्या इच्छेनुसार तालुक्यातील कोणत्याही खरेदी केंद्रावर धान विक्री करु शकतो. त्यानुसार धान खरेदी केंद्रावर धान विक्रीसाठी नोंदणी झालेल्या शेतकऱ्यांची गावनिहाय नोंद खरेदी केंद्रावरील रजिस्टरमध्ये करावी. सदर रजिस्टर जिल्हा पुरवठा अधिकाऱ्यांना खरेदी केंद्र तपासणीच्यावेळी उपलब्ध करुन द्यावे.
# Page 2
शासन शुद्धिपत्र क्रमांकः खरेदी -२६२१/प्र.क्र.१३८ भाग - २/ना.पु.२९