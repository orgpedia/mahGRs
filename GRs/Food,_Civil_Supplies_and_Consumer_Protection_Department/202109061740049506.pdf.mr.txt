# Page 1
राज्य ग्राहक तक्रार निवारण आयोग, मुंबई आस्थापनेवरील प्रबंधक (प्रशासन) रिक्त पदावर श्री. भागवत तुकाराम झिरपे यांची प्रतिनियुक्तीने नियुक्तीबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : ग्रासंअ २०२१/प्र.क्र.५३/ग्रासं-४
हुतात्मा राजगुरु चौक, मादाम कामा मार्ग, मंत्रालय, मुंबई ३२.
दिनांक :०६ सप्टेंबर, २०२१.
वाचा: १) शासन निर्णय क्रमांक: नियुक्ती २०१८/प्र.क.५१/ग्रासं-४, दिनांक १४.०५.२०१८ २) ग्राहक संरक्षण अधिनियम, २०१९, दि.२०.०७.२०२० ३) राज्य ग्राहक तक्रार निवारण आयोग, मंबई यांचे पत्र क्र.राआ/ आस्था-५/प्र.प्रशासन/ प्रतिनियुक्ती/२०२१/५०, दि.०२.०८.२०२१
शासन निर्णय: राज्य ग्राहक तक्रार निवारण आयोग, मुंबई यांच्या आस्थापनेवर श्री. मुकुंद पांडुरंग भावसार, यांची प्रबंधक (प्रशासन) या पदावर संदर्भ क्र.१ च्या शासन निर्णयान्वये प्रतिनियुक्तीने पदस्थापना करण्यात आली होती. श्री.
भावसार, प्रबंधक (प्रशासन) यांची अन्यत्र बदली झाली असल्याने सदर रिक्त पदावर प्रतिनियुक्तीने नियुक्ती करण्याकरिता श्री.भागवत तुकाराम झिरपे, महानगर दंडाधिकारी, ६६ वे न्यायालय, अंधेरी, मुंबई यांची शिफारस मा.उच्च न्यायालयाने राज्य आयोगास केली आहे. मा. उच्च न्यायालयाच्या शिफारशीनुसार राज्य आयोगाने श्री.
भागवत तुकाराम झिरपे यांची प्रबंधक (प्रशासन) या रिक्त पदावर पदस्थापना करण्याची विनंती संदर्भ क्र.३ च्या पत्रान्वये केली आहे.
२. ग्राहक संरक्षण अधिनियम, २०१९ हा दि. २०.०७.२०२० पासून लागू झालेला आहे. ग्राहक संरक्षण अधिनियम, २०१९ मधील कलम ४६ (१) मधील तरतूदीस अनुसरुन श्री. भागवत तुकाराम झिरपे, यांची राज्य आयोगामध्ये प्रबंधक (प्रशासन) या रिक्त पदावर तीन वर्षे किंवा शासनाचे पुढील आदेश होईपर्यंत प्रतिनियुक्तीने नियुक्ती करण्यात येत आहे.
३. उपरोक्त बाबींसाठी होणारा खर्च मागणी क्र. एम-२ मुख्य लेखाशिर्ष “२४०८-अन्न साठवण व वखार साठवण, (०४)(००) ग्राहक संरक्षण अधिनियम, १९८६ अंतर्गत राज्य ग्राहक संरक्षण परिषद, राज्य आयोग आणि जिल्हा मंचाची स्थापना (०४)(०१) मुंबई शहर दत्तमत (२४०० ०२५१) (०१)- वेतन (०४)(०१) वेतन (०४)(०२) मुसफल (२४०८ ०२६२)” या लेखाशिर्षाखाली खर्ची टाकावा व तो मंजूर अनुदानातून भागविण्यात यावा.
# Page 2