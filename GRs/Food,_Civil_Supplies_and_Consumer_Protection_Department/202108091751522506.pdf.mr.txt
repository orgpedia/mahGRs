# Page 1
सर्वसाधारण बदल्या (सन २०२१-२२).
अन्न, नागरी पुरवठा व ग्राहक संरक्षण विभागांतर्गत क्षेत्रिय पुरवठा यंत्रणेतील जिल्हा पुरवठा अधिकारी/ अन्नधान्य वितरण अधिकारी / उप नियंत्रक, गट-अ संवर्गातील अधिकारी.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : बदली-२३२१/प्र.क्र.९१/ना.पु.१५.
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : ०९ ऑगस्ट, २०२१.
वाचा :- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५.
२) सामान्य प्रशासन विभाग, शासन निर्णय क्र.एसआरव्ही-२०२१/प्र.क्र.२०/कार्या.१२, दि. २९ जुलै, २०२१.
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम, २००५ मधील कलम ४ (१), ४ (२) व ४ (३) मधील तरतुदीनुसार बदली करण्यास सक्षम असलेल्या प्राधिकाऱ्यांच्या मान्यतेने क्षेत्रीय पुरवठा यंत्रणेतील स्तंभ क्र.२ मधील बदलीपात्र जिल्हा पुरवठा अधिकारी / अन्नधान्य वितरण अधिकारी / उप नियंत्रक शिधावाटप, गट-अ यांची त्यांच्या नावासमोरील स्तंभ क्र.४ मध्ये दर्शविलेल्या ठिकाणी सार्वजनिक सेवेच्या हितार्थ व प्रशासकीय कारणास्तव बदली करण्यात येत आहे :
----------------------------------------------------------------------------------------------------------------
| अ.क्र. | जिल्हा पुरवठा अधिकारी/ अन्नधान्य वितरण अधिकारी यांचे नाव | सध्या कार्यरत ठिकाण | बदलीनंतर पदस्थापनेचे ठिकाण |
| (१) | (२) | (३) | (४) |
| १ | श्री. नरेश राजारामजी वंजारी | उपनियंत्रक शिधावाटप, फ-परिमंडळ | उपनियंत्रक शिधावाटप, आस्थापना |
| २ | श्री. अनिल सुधाकरराव टाकसाळे | जिल्हा पुरवठा अधिकारी, अमरावती | उपसंचालक, नागरी पुरवठा गोदाम व वाहतूक |
| ३ | श्री. भास्कर फात्तुजी तायडे | जिल्हा पुरवठा अधिकारी, नागपूर | अन्नधान्य वितरण अधिकारी क्र. १, नागपूर |
----------------------------------------------------------------------------------------------------------------
२. सदर आदेश तात्काळ अंमलात येतील. संबंधित जिल्हाधिकारी यांनी उपरोक्त अधिकाऱ्यांना तात्काळ कार्यमुक्त करावे. तसेच, संबंधित अधिकाऱ्यांना त्यांच्या बदलीच्या पदावर रुजू करून घेऊन त्याबाबतचा अहवाल शासनास सादर करावा.
# Page 2
शासन आदेश क्रमांकः बदली-२३२१/प्र.क्र. ९१/ना.पु.१५
३. वरीलप्रमाणे बदली करण्यात येत असलेल्या अधिकाऱ्यांच्या पदस्थापनेच्या आदेशासोबत त्यांचे गोपनीय अहवाल, सेवापुस्तक तसेच अंतिम वेतन प्रमाणपत्र बदली करण्यात आलेल्या नवीन कार्यालयाकडे तात्काळ पाठविण्यात यावे.
४. वरीलप्रमाणे पदस्थापना करण्यात आलेल्या अधिकाऱ्यांना पूर्वपरवानगीशिवाय कोणत्याही प्रकारची रजा मंजूर करु नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्यांचे कोणत्याही प्रकारचे रजेचे अर्ज स्विकारू नयेत. असे अर्ज प्राप्त झाल्यास ते संबंधित अधिकाऱ्यास मूळ पत्त्यावर नोंदणी पोचदेय डाकेने परत करावेत.
५. महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील तरतुदीनुसार दिलेल्या पदग्रहण अवधीतच, बदली झालेल्या अधिकाऱ्याने बदलीच्या ठिकाणी रुजू होण्याची दक्षता घ्यावी. अन्यथा या पदग्रहण अवधीत बदलीच्या ठिकाणी रुजू न झाल्यास, त्यांचा अनुपस्थितीचा कालावधी हा अकार्यदिन म्हणून गणला जाईल.
६. सदरहू बदल्या या प्रशासकीय बदल्या असल्याने उपरोक्त अधिकाऱ्यांना बदली विषयक प्रवासभत्ता व इतर अनुषंगिक लाभ अनुज्ञेय असतील.