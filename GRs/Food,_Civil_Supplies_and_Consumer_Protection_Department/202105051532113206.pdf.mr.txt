# Page 1
श्री. शालिकराम बळीराम भराडी, जिल्हा पुरवठा अधिकारी (निलंबित) यांचे निलंबन संपुष्टात आणून त्यांना जिल्हा पुरवठा अधिकारी, चंद्रपूर या रिक्त पदावर पुनर्स्थापना करणेबाबत.
महाराष्ट्र शासन
अन्ननागरी , पुरवठा व ग्राहक संरक्षण विभाग,
शासन आदेश क्रमांक : आस्थाप्र-६२२०/प्र.क्र. १५९/ ना.पु.१५.
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई -४०००३२.
दिनांक : ०५ मे, २०२१.
संदर्भ : :- १) अन्न, नागरी पुरवठा व ग्राहक संरक्षण विभागाचा समक्रमांकाचा शासन आदेश, दि.२७ नोव्हेंबर, २०२०.
२) श्री. शालिकराम बळीराम भराडी, जिल्हा पुरवठा अधिकारी यांचा विनंती अर्ज, दि.०६ जानेवारी, २०२१.
प्रस्तावना : संदर्भ क्र. १ येथील शासन आदेशान्वये श्री. शालिकराम बळीराम भराडी, जिल्हा पुरवठा अधिकारी, (निलंबित) यांचेवरील दोषारोप गंभीर स्वरूपाचे असल्यामुळे व त्यांच्या वर्तनामुळे शासनाची प्रतिमा मलिन झाली असल्यामुळे त्यांना शासन सेवेतून दि.२७.११.२०२० रोजीच्या आदेशान्वये निलंबित करण्यात आले होते.
२. संदर्भ क्र.२ अन्वये श्री. भराडी यांनी निलंबन रद्द करून कामावर रुजू करून घेणेबाबत शासनास अर्ज सादर केलेला आहे. सदर अर्जाच्या अनुषंगाने मा. मंत्री (अन्न, नागरी पुरवठा व ग्राहक संरक्षण) यांनी श्री. भराडी यांना सक्त ताकीद देण्याबाबत तसेच त्यांना कर्तव्यावर रुजू करून घेण्याबाबत आदेशित केलेले आहे. सबब, श्री. भराडी यांचे निलंबन रद्द करून त्यांना शासन सेवेत पुनर्स्थापित करण्याची बाब शासनाच्या विचाराधीन होती.
शासन आदेश
ज्याअर्थी, महाराष्ट्र नागरी सेवा (शिस्त व अपील) नियम, १९७९ च्या नियम ४ (१) (अ) अन्वये प्रदान केलेल्या शक्तीचा वापर करुन शासनाने श्री. भराडी यांना संदर्भ क्र.१ येथील आदेशान्वये शासन सेवेतून निलंबित केले आहे.
२. त्याअर्थी, आता महाराष्ट्र नागरी सेवा (शिस्त व अपील) नियम, १९७९ च्या नियम ४ (५) (क) अन्वये प्रदान करण्यात आलेल्या शक्तीचा वापर करून या आदेशाद्वारे श्री. भराडी, जिल्हा पुरवठा अधिकारी यांचे निलंबन संपुष्टात आणून त्यांना सक्त ताकीद देण्यात येत आहे.
३. श्री. शालिकराम बळीराम भराडी, जिल्हा पुरवठा अधिकारी यांची जिल्हा पुरवठा अधिकारी, चंद्रपूर या रिक्त पदावर पुनर्स्थापना करण्यात येत आहे.
# Page 2
शासन आदेश क्रमांकः आस्थाप्र-६२२०/प्र.क्र. १५९/ना.पु.१५.
४. जिल्हाधिकारी, चंद्रपूर यांनी सदर आदेशाची तात्काळ अंमलबजावणी करून श्री. शालिकराम भराडी, जिल्हा पुरवठा अधिकारी यांना तात्काळ रुजू करून घेऊन त्याबाबतचा अनुपालन अहवाल शासनास सादर करावा.