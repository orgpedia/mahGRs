# Page 1
मा. उच्च न्यायालय, मुंबई येथे दाखल केलेल्या जनहित याचिका क्र. १५६/२०११ प्रकरणी मा. न्यायालयाने दिलेल्या आदेशाच्या अनुषंगाने राज्य ग्राहक तक्रार निवारण आयोग, मुंबई यांच्या न्यायकक्षामध्ये वातानुकुलित यंत्रणा बसविण्यासाठी उर्वरित निधी वितरित करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः पुरवणी -२०१७/प्र.क्र.११८/ग्रासं-४
मंत्रालय (विस्तार), मुंबई ४०० ०३२.
तारीख: २८ मार्च, २०१८
वाचा : १) मा. उच्च न्यायालय, मुंबई यांचे जनहित याचिका १५६/२०११ बाबत दि. ५.५.२०१७ चे आदेश.
२) राज्य ग्राहक तक्रार निवारण आयोग, मुंबई यांचे पत्र क्र. राआ/लेखा/ हिवाळी अधिवेशन / पुरवणी मागणी/२०१७-१८/२०१७/३१५९, दि. २०.०६.२०१७ ३) शासन परिपत्रक, वि.वि.क्र. पुरक-२०१७/प्र.क्र.१२९/अर्थ-३, दि. १८.०८.२०१७.
४) शासन निर्णय, समक्रमांक दि. २७.१०.२०१७.
५) राज्य ग्राहक तक्रार निवारण आयोग, मुंबई यांचे पत्र क्र. राआ/लेखा/ पुरवणी अनुदान खर्च /२०१७/६०९४, दि. ५.१२.२०१७.
६) शासन परिपत्रक, वित्त विभाग, क्र.- अर्थसं-२०१७/प्र.क्र.७५/अर्थ-३, दि.०६.०२.२०१८.
प्रस्तावना : मा. उच्च न्यायालय, मुंबई येथे दाखल केलेल्या जनहित याचिका ( जनहित याचिका क्र.
१५६/२०११) प्रकरणी मा. उच्च न्यायालयाने, दि.५.५.२०१७ रोजी आदेश दिले आहे.
मा. न्यायालयाच्या संदर्भ क्र. १ येथील आदेशाची अंमलबजावणी करण्याच्या दृष्टीने राज्य ग्राहक तक्रार निवारण आयोग, मुंबई यांच्या न्यायकक्षामध्ये वातानुकुलित यंत्रणा बसविण्यासाठीचा प्रस्ताव राज्य आयोगाकडून संदर्भाधीन क्र. २ च्या पत्रान्वये प्राप्त झाला होता. त्यानुसार सदर न्यायकक्षामध्ये वातानुकुलित यंत्रणा बसविण्यासाठी रु.८,१२,०००/- इतक्या रक्कमेचा प्रस्ताव वित्त विभागामार्फत पुरवणी मागणीद्वारे विधीमंडळाच्या जुलै, २०१७ च्या पावसाळी अधिवेशनात मंजूर करण्यात आला होता सदर मंजूर निधीपैकी ७० टक्के रु. ५,६८,४००/- इतका निधी संदर्भ क्र. ४ च्या शासन निर्णयान्वये राज्य आयोगास वितरित करण्यात आला आहे. राज्य आयोगास वितरित करण्यात आलेल्या ७० टक्के निधीचे उपयोगिता प्रमाणपत्र सादर करुन उर्वरित ३०% निधी उपलब्ध करुन देण्याचा प्रस्ताव राज्य आयोगाने संदर्भ क्र. ५ च्या पत्रान्वये सादर केला आहे. परंतु, वित्त विभागाने संदर्भ क्र.६ च्या शासन परिपत्रकान्वये महसूली लेख्यातील अनिवार्य खर्चाच्या बाबीवर खर्च करण्याची मर्यादा ९०% केली आहे. यास्तव वित्त विभागाच्या संदर्भ क्र.६ च्या शासन परिपत्रकातील निर्देश विचारात घेऊन वरील बाबीकरीता उर्वरित ३०% ऐवजी २०% रु.१,६२,४००/- इतका निधी राज्य आयोगास वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः पुरवणी -२०१७/प्र.क्र.११८/ग्रासं-४
शासन निर्णय: २. मा. उच्च न्यायालय, मुंबई येथे दाखल केलेल्या जनहित याचिका ( जनहित याचिका क्र. १५६/२०११) प्रकरणी मा. न्यायालयाच्या दि. ५.५.२०१७ च्या आदेशानुसार राज्य ग्राहक तक्रार निवारण आयोग, मुंबई यांच्या न्यायकक्षामध्ये वातानुकुलित यंत्रणा बसविण्यासाठी रु.८,१२,०००/ इतका निधी मंजूर करण्यात आला होता. सदर मंजूर निधीपैकी उपलब्ध करुन दिलेल्या ७०% रु.५,६८,४००/- इतक्या निधीचे वरील बाबीकरिता खर्च झाला असल्याचे उपयोगिता प्रमाणपत्र राज्य आयोगाने सादर केले आहे.
३. यास्तव, वित्त विभागाच्या संदर्भ क्र.६ च्या शासन परिपत्रकातील निदेशानुसार राज्य ग्राहक तक्रार निवारण आयोग, मुंबई यांना उर्वरित ३०% निधी ऐवजी २०% रु.१,६२,४००/- इतका निधी याद्वारे वितरीत करण्यात येत आहे. सदर निधी उक्त बाबीकरिता खर्च झाल्यावर त्याबाबतचे उपयोगिता प्रमाणपत्र राज्य आयोगाने शासनास सादर केल्यानंतर उर्वरित १०% निधी वितरित करण्यात येईल.
४. यावरील होणारा खर्च मागणी क्र.एम-२, मुख्य लेखाशीर्ष २४०८ अन्न साठवण व वखार साठवण, ०१ - अन्न, १०१ प्रापण व पुरवठा, (०४) ग्राहक संरक्षण अधिनियम, १९८६ अन्वये राज्य परिषद, राज्य आयोग आणि जिल्हा मंच स्थापन करणे, (०४ ) (०१) मुंबई शहर ( दत्तमत) (२४०८०२५१), १३-कार्यालयीन खर्च याखाली सन २०१७-१८ मध्ये उपलब्ध असलेल्या मंजूर अनुदानातून भागविण्यात यावा.
५. उक्त शासन निर्णय, वित्त विभागाच्या अनौपचारिक संदर्भ क्र. २१७/अर्थ -१६, दि. १३.७.२०१७ अन्वये प्राप्त सहमतीने निर्गमित करण्यात येत आहे.
# Page 3