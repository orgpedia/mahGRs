# Page 1
जिल्हा ग्राहक तक्रार निवारण आयोगातील प्रबंधक, गट-ब संवर्गाच्या सर्वसाधारण बदल्या २०२३.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक - ग्रासंअ २०२३ / प्र.क्र.३२/ग्रासं-४
मादाम कामा मार्ग, हुतात्मा राजगुरु चौक,
मंत्रालय, मुंबई. ४०० ०३२.
दिनांक:०६ जून, २०२३
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (२) व ४ (३) मधील तरतूदीनूसार बदली करण्यास सक्षम असलेल्या प्राधिकाऱ्यांच्या मान्यतेने जिल्हा ग्राहक तक्रार निवारण आयोगातील प्रबंधक, गट-ब (राजपत्रित) यांची बदली त्यांच्या नावासमोर दर्शविलेल्या स्तंभ क्र. ४ मधील कार्यालयात करण्यात येत आहे.
-----------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नांव | सध्याचे कार्यरत पद | पदस्थापना / बदलीनंतरचे कार्यालय |
| १ | २ | ३ | ४ |
| १ | श्री. हे.बु. बोकडे | जिल्हा ग्राहक तक्रार निवारण आयोग, गोंदिया | श्री.चं.रा.थोटे यांच्या बदलीमुळे रिक्त झालेल्या जिल्हा ग्राहक तक्रार निवारण आयोग, अतिरिक्त नागपूर या पदावर |
| २ | श्री. अ.प्र. देशमुख | जिल्हा ग्राहक तक्रार निवारण आयोग, वर्धा | श्री.उ.सु.चव्हाण यांच्या बदलीमुळे रिक्त झालेल्या जिल्हा ग्राहक तक्रार निवारण आयोग, अमरावती या पदावर |
| ३ | श्री. वि.अ. तायडे | जिल्हा ग्राहक तक्रार निवारण आयोग, नाशिक | जिल्हा ग्राहक तक्रार निवारण आयोग, दक्षिण मुंबई या रिक्त पदावर |
| ४ | श्रीमती अं. अ. गावडे | जिल्हा ग्राहक तक्रार निवारण आयोग, मध्य मुंबई | जिल्हा ग्राहक तक्रार निवारण आयोग, मुंबई उपनगर अतिरिक्त या रिक्त पदावर |
| ५ | श्री. चं. रा. थोटे | जिल्हा ग्राहक तक्रार निवारण आयोग, अतिरिक्त नागपूर | श्री. हे.बु.बोकडे यांच्या बदलीमुळे रिक्त झालेल्या जिल्हा ग्राहक तक्रार निवारण आयोग, गोंदिया या पदावर |
| ६ | श्री.उ.सु.चव्हाण | जिल्हा ग्राहक तक्रार निवारण आयोग, अमरावती  |  | जिल्हा ग्राहक तक्रार निवारण आयोग, ठाणे अतिरिक्त या रिक्त पदावर |
-----------------------------------------------------------------------------------------------------------------------------------------------------------------------------
२. प्रबंधक, जिल्हा ग्राहक तक्रार आयोग यांनी बदलीचे ठिकाणी इतर कोणत्याही आदेशाची वाट न पाहता हेच कार्यमुक्तीचे आदेश समजून तात्काळ बदलीचे ठिकाणी रुजू व्हावे व आपला रुजू अहवाल राज्य ग्राहक तक्रार निवारण आयोग, मुंबई यांना तसेच शासनास cp४.mhpds@gov.in या ई-मेलवर त्वरीत पाठवावा.
# Page 2
शासन आदेश क्रमांकः ग्रासंअ २०२३ / प्र.क्र.३२/ग्रासं-४
३. सदर आदेश निर्गमित केल्यानंतर महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच बदली झालेल्या अधिकारी / कर्मचाऱ्याने बदलीच्या ठिकाणी रुजू होण्याची दक्षता घ्यावी.
अन्यथा या पदग्रहण अवधीत बदलीच्या पदावर रुजू न झाल्यास, त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. यास्तव उपरोक्त प्रबंधक, जिल्हा ग्राहक तक्रार निवारण आयोग यांनी नविन पदाचा कार्यभार त्वरीत स्वीकारावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती अनधिकृत गैरहजेरी म्हणून समजण्यात येईल व विनावेतन करण्यात येईल. तसेच त्यांच्या सेवेचा खंड पडण्याची शक्यता देखील नाकारता येत नाही, याची जाणीव संबंधीतांना करुन देण्यात येत आहे.
४. संबंधित अधिका-यांना नवीन पदस्थापनेच्या पदावर रुजू होणेसाठी पदग्रहण अवधी, प्रवास भत्ता तसेच इतर अनुषंगिक भत्ते अनुज्ञेय असतील.
५. राज्य ग्राहक तक्रार निवारण आयोग, मुंबई यांना कळविण्यात येते की, संबंधित प्रबंधक, जिल्हा ग्राहक तक्रार निवारण आयोग यांनी पदभार सोडल्याचा व स्वीकारल्याचा दिनांक त्वरीत शासनास कळवावा. विहित कालवधीत संबंधित अधिकारी बदलीच्या ठिकाणी रुजु न झाल्यास, त्याबाबत शासनास त्वरीत अवगत करावे, जेणेकरुन संबंधितांविरुध्द शिस्तभंगविषयक कारवाई त्वरीत करणे शक्य होईल. महाराष्ट्र नागरी सेवा (रजा) नियंम, १९८१ मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु नयेत / मंजुर करु नयेत.