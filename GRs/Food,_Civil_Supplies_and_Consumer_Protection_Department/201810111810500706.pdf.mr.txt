# Page 1
पणन हंगाम २०१८-१९ मध्ये खरेदी केलेल्या धानाच्या भरडाईबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक:- धानभ-१२१८/प्र.क्र.२०४/नापु-२९
मंत्रालय विस्तार, मुंबई - ४०० ०३२
दिनांक :- ११ ऑक्टोंबर, २०१८
वाचा : १) शासन निर्णय क्रमांक: खरेदी १११५/प्र.क्र.१७/ना.पु.२९, दि.१४.०१.२०१६.
२) शासन शुद्धिपत्र क्रमांक : क्र. १०१४/२८/प्र.क्र. १७/नापु २९, दि. ०३.११.२०१७ ३) शासन निर्णय क्रमांक: खरेदी- १०१८/प्र.क्र.१८५/ ना.पु.२९, दि.
शासन परिपत्रक : खरीप पणन हंगाम २०१८-२०१९ करिता किमान आधारभूत किंमत खरेदी योजनेअंतर्गत “विकेंद्रीत खरेदी योजना” संपूर्ण राज्यात राबविण्याचे संदर्भ क्र. १ च्या शासन निर्णयान्वये निर्देश देण्यात आले आहे. त्यानुसार सदर योजनेंतर्गत खरेदी होणाऱ्या धानाची भरडाई खरेदीबरोबरच सुरु करणे आवश्यक आहेत. धानाची भरडाई ही अभिकर्ता संस्थेने (दि महाराष्ट्र स्टेट को-ऑपरेटिव्ह मार्केटिंग फेडरेशन, मुंबई व महाराष्ट्र राज्य सहकारी आदिवासी विकास महामंडळ मर्यादित, नाशिक) केंद्र शासनाच्या विहित मापदंडानुसार करावयाची आहे.
२) उपरोक्त योजना सक्षमपणे राबविण्याच्या दृष्टीने जिल्हा पुरवठा अधिकारी व जिल्हाधिकारी यांच्या जबाबदाऱ्या खालीलप्रमाणे राहतील:
जिल्हाधिकारी / जिल्हा पुरवठा अधिकारी यांच्या जबाबदाऱ्या : i. आवश्यकतेनुसार धान खरेदी केंद्रे सुरु झाली आहेत किंवा कसे, याची शहानिशा करावी.
ii. एका खरेदी केंद्रास संलग्न असलेली गावे इतर खरेदी केंद्रांना जोडलेली नाहीत, याची खात्री करावी.
iii. शेतकऱ्यांकडून खरेदी केलेल्या धानाची नोंद online पध्दतीने केली जात आहे किंवा कसे याबाबत नियंत्रण ठेवावे.
iv. शेतकऱ्यांना होणारे प्रदान विहीत मुदतीत होत आहे किंवा कसे, याबाबत खातरजमा करावी.
v. धानाचे वितरण आदेश (D.O.) धान खरेदी केलेल्या दिनांकापासून सात दिवसांच्या आत नियुक्त केलेल्या मिलरला देण्यात येत आहेत किंवा कसे, याची काटेकोरपणे खात्री करावी.
vi. अॅडव्हान्स सीएमआर (Advance CMR) जमा केल्यावर संबंधित मिलरकडून धान उचलले जात आहे किंवा नाही. याची तपासणी करावी.
# Page 2
शासन परिपत्रक क्रमांकः धानभ-१२१८/प्र. क्र.२०४/नापु-२९
vii. जेथे अॅडव्हान्स सीएमआर (Advance CMR) जमा केला जात नाही, तेथे वितरण
आदेश दिल्याच्या दिनांकापासून धानाची भरडाई करुन सीएमआर १५ दिवसांत शासनाच्या विहीत केलेल्या गोदामात जमा होत आहे, याची खात्री करावी.
viii. सी.एम.आर. राज्यशासनाच्या विहीत केलेल्या गोदामामध्ये जमा केल्याच्या
दिनांकापासून तीन दिवसांत जिल्हा पुरवठा अधिकारी यांनी सी.एम.आर. प्रतिपुर्ती दावे वित्तीय सल्लागार व उपसचिव यांना online सादर करावेत. त्यामध्ये वित्तीय सल्लागार व उपसचिव कार्यालयाच्या खाते क्रमांकांचा तपशिल खालीलप्रमाणे नमूद करुन प्रतिपूर्तीची रक्कम सदरहू खात्यामध्ये वर्ग करण्याबाबत कळवावे.
“Accounts Officer, Civil Supplies, Axis Bank, New Marin Lines, खाते क्र.२३३०१०२०००००६४८, IFSC Code-UTIB००००२३३”
३) जिल्हाधिकारी / जिल्हा पुरवठा अधिकाऱ्यांच्या मिलर्सच्या नियुक्तीबाबत जबाबदाऱ्या : i. धान खरेदी सुरु झाल्यानंतर खरेदी केलेल्या धानाच्या भरडाईकरिता खरेदी केंद्राजवळील, सक्षम अशा गिरण्यांची नियुक्ती करावी.
ii. संपूर्ण जिल्ह्यातील धानाच्या भरडाईकरिता एखाद्या सक्षम संस्थेची स्पर्धात्मक निविदेव्दारा जिल्हाधिकारी निवड करु शकतील.
iii. मिलर्सची नियुक्ती करताना त्याच्या मालकीची मिल असल्याबाबतचे सबळ पुरावे घेण्यात यावेत. जसे मिलचे SSI नोंदणी प्रमाणपत्र,कृषि उत्पन्न बाजार समितीचे मान्यता असल्याचे प्रमाणपत्र, गिरणीच्या नावाचे मागील ३ महिन्यांचे विद्युत देयक, मागील ३ वर्षाचे Audited Statement (ज्यामध्ये Net Worth Positive असावी), GST Registration व मागील कोणत्याही हंगामाचे धान/सीएमआर (Custom Milled Rice ) बाकी नाही व शासनाला कोणतीही रक्कम देय नाही, अशा आशयाचे ₹१००/- च्या स्टॅम्प पेपरवर शपथपत्र घेण्यात यावे. ज्या मिलर्सना काळ्या यादीत टाकण्यात आले आहे तसेच ज्यांच्याकडे मागील हंगामाचे धान / सीएमआर ( Custom Milled Rice ) शिल्लक आहे, अशा मिलर्सला भरडाईचे काम देण्यात येऊ नये.
iv. ज्या मिलर्सवर अभिकर्ता संस्थांनी एफआयआर दाखल केला असेल व त्याअनुषंगाने चौकशी सुरु असेल, अशा मिलर्सला भरडाईचे काम देण्यात येऊ नये.
V. पणन हंगाम २०१८-१९ मध्ये मिलर्सना धान भरडाईकरिता देताना एका मिलरला एका वेळी १० पेक्षा जास्त लॉट भरडाईकरिता देण्यात येऊ नयेत याची दक्षता घ्यावी.
४) पणन हंगाम २०१८-२०१९ मधील धानाच्या भरडाईसाठी खालील सूचना केंद्र शासनाच्या आदेशांच्या अधिन राहून देण्यात येत आहेत. केंद्र शासनाचे यासंदर्भातील सर्व आदेश अभिकर्ता संस्थेवर व मिलर्सवर बंधनकारक राहतील.
पृष्ठ ३३ पैकी २
# Page 3
शासन परिपत्रक क्रमांकः धानभ-१२१८/प्र.क्र.२०४/नापु-२९
१) उतारा:
एक क्विंटल धानाच्या भरडाईतून कमीत कमी ६७% (६७ किलो) तांदूळ (सी. एम. आर.) प्राप्त झाला पाहिजे.
२) धानाची भरडाई:
राज्यात सार्वजनिक वितरण व्यवस्थेअंतर्गत तांदूळ वितरीत होत असल्यामुळे, आधारभूत किंमत खरेदी योजनेअंतर्गत खरेदी केलेल्या धानाची तांदळासाठी (सी.एम.आर.) भरडाई करण्याची कार्यवाही करावी.
३) भरडाईचा दर:
केंद्र शासनाकडून निश्चित करण्यात आलेले भरडाई दर सन २०१८-१९ या हंगामासाठी लागू राहतील.
४) धानाची हाताळणूक:
धानगिरणीमधील धानाची उतराई, हाताळणूक व भरडाई, तसेच केंद्र शासनाने हंगाम २०१८-१९ करिता बारदान्यांकरिता निश्चित केलेल्या निकषांमध्ये बसणाऱ्या गोण्यांमध्ये, दुहेरी शिलाईसह, सी.एम.आर.
(तांदूळ ) भरणे, तसेच सी. एम. आर. वजन करुन वाहनामध्ये भरण्याची जबाबदारी गिरणी मालकाची असेल. यास्तव सुरक्षिततेसाठी ते प्रसंगी विमा उतरवतील, मात्र त्यासाठी शासनाकडून कोणताही वेगळा खर्च धान गिरणीमालकांना अनुज्ञेय असणार नाही.
५) धान व सी. एम. आर. च्या वाहतूकीची जबाबदारी:
खरेदी केंद्रावर खरेदी करण्यात आलेल्या धानाची वाहतूक करुन ते धान गिरणीमध्ये नेण्याची व भरडाईअंती प्राप्त झालेला सी. एम. आर. ( तांदूळ) विहीत केलेल्या शासकीय गोदामापर्यंत पोहचविण्याची सर्वस्वी जबाबदारी गिरणी मालकाची राहील.
६) वाहतूक खर्च :
खरेदी केंद्र / साठवणूक केंद्र ते धानगिरणी व धान गिरणी ते विहित शासकीय गोदाम या दरम्यानची धान वाहतूक केंद्र शासन / भारतीय अन्न महामंडळ मंजूर करतील ते टप्पेनिहाय वाहतूक दर सन २०१८-१९ या खरीप पणन हंगामासाठी देय राहतील. तसेच, यासंदर्भात शासनाकडून देण्यात येणाऱ्या सविस्तर सूचना देखील सर्व संबंधितांना लागू राहतील.
धान वाहतूकीच्या खर्चाच्या मागणींचे दावे वित्तीय सल्लागार व उपसचिव कार्यालयास सादर करतांना केंद्र शासनाच्या दिनांक १७.१२.२०१३ च्या पत्रातील निदेशानुसार सुधारित वाहतुकीचा तक्ता जोडपत्र क्रमांक १ मध्ये दिल्याप्रमाणे सादर करतांना त्यासोबत वितरण आदेश, वाहतूक पास, सा.बां.वि./शासकीय वाहतूक प्राधिकरण/आदिवासी विकास महामंडळ किंवा मार्केटिंग फेडरेशनच्या सक्षम प्राधिकाऱ्यांकडून प्रमाणित केलेले वाहतूक अंतराचे प्रमाणपत्र इ.च्या छायांकित प्रती प्राधिकृत अधिकाऱ्यांकडून प्रमाणित करुन प्रत्येक देयकासोबत जोडणे आवश्यक
पृष्ठ ३३ पैकी ३
# Page 4
शासन परिपत्रक क्रमांकः धानभ-१२१८/प्र.क्र.२०४/नापु-२९
आहे. त्याचप्रमाणे वाहतूक देयके वरील कार्यालयाकडे मंजूरीसाठी पाठविताना त्यासोबतच अभिकर्ता संस्थांकडून विलंबास जबाबदार असणाऱ्या गिरणीमालकांवर केलेल्या दंडात्मक कार्यवाही व वसुलीबाबतचे प्रमाणपत्रही देयकासोबत जोडणे बंधनकारक राहील.
तसेच, पुढीलप्रमाणे स्वतंत्र प्रमाणपत्र सादर करण्यात यावे:
"प्रमाणित करण्यात येते की, दाव्यातील रकमेची मागणी यापूर्वी करण्यात आलेली नाही व तसे आढळून आल्यास मागणी करण्यात आलेली रक्कम, एकरकमी शासन जमा करण्यात येईल. तसेच, दाव्यातील अभिलेख, वितरण आदेश, वाहतूक पास इ. कागदपत्रे "मागणी अधिकारी " या नात्याने या कार्यालयात जतन करुन ठेवले आहेत व ते आवश्यकतेप्रमाणे भविष्यात निरीक्षणास उपलब्ध करुन देण्यात येतील." ७) बारदाना : पणन हंगाम २०१८-१९ मध्ये, बारदाना खरेदी व वापराबाबत शासन निर्णय, क्रमांक: खरेदी १०१८ /प्र.क्र.१८५/नापु २९, दि. २९ सप्टेंबर, २०१८ मध्ये नमूद अटी शर्तीनुसार कार्यवाही करावी. तसेच बारदान्याच्या कलर कोडींग शासन निर्णय, क्रमांक: खरेदी १०१८/प्र.क्र.१८५/नापु २९, दि. २९ सप्टेंबर, २०१८ मधील सूचनांचे तंतोतंत पालन करावे.
८) भरडाई दरम्यान मिळणारा ब्रान, भूसा इत्यादी सर्व उत्पादने गिरणीमालकाकडे राहतील. त्यासाठी कोणतीही रक्कम त्यांचेकडून वसूल केली जाणार नाही.
९) भरडाई करताना रबरी रोलरने ५% ते ७% पॉलिश अपेक्षित आहे.
१०) केंद्र शासनाने हंगाम २०१८-१९ साठी ठरविलेल्या सोबतच्या जोडपत्र-३ मध्ये दर्शविल्याप्रमाणे, जमा करावयाचा सी. एम. आर. एफ. ए. क्यू. विनिर्देशात बसणारा असला पाहिजे.
११) धान भरडाई : यावर्षी खरेदी चालू असतानाच भरडाई सुरु करावयाची असल्याने व खरेदीचा कालावधी दि. १ ऑक्टोबर, २०१८ ते दि. ३१ मार्च २०१९, तसेच दि. १ मे २०१९ ते दि. ३० जून, २०१९ असल्यामुळे विहित मुदतीत भरडाई पूर्ण करण्याची दक्षता अभिकर्ता संस्थांनी घ्यावी.
१२) गिरणीमालकांची जबाबदारी : अ) अभिकर्ता संस्था/डीएमओ/आरएमओ यांनी मिलर्सला वितरण आदेश (DO) दिल्यावर गिरणी मालकाने धानाची १० दिवसांच्या आत उचल करणे आणि त्यानंतर १५ दिवसांत भरडाई झालेला सीएमआर शासकीय गोदामात जमा करण्याची संपूर्ण जबाबदारी गिरणी मालकाची राहील. अन्यथा गिरणीमालक शासनाने विहित केलेल्या प्रमाणात दंडास पात्र राहील.
पृष्ठ ३३ पैकी ४
# Page 5
शासन परिपत्रक क्रमांकः धानभ-१२१८/प्र.क्र.२०४/नापु-२९
आ) उचल केलेल्या धानाच्या वाहतूकीदरम्यान किंवा गिरणीमधील सुरक्षिततेसाठी, तसेच सी.एम. आर. वजन करुन वाहनामध्ये भरण्याची जबाबदारी गिरणीमालकाची असेल त्यासाठी, ते प्रसंगी विमा उतरवतील. मात्र त्यासाठी शासनाकडून खर्च दिला जाणार नाही.
इ) संबंधित गिरणीमालकाने सी. एम. आर. जमा केल्याची पोहोच (Acceptance Receipt) लगेच व उशिरात उशिरा दोन दिवसांत अभिकर्ता संस्थेकडे जमा करावी.
ई) भरडाई केंद्रावर FCI च्या निर्देशानुसार २७ मे.टन चा लॉट बनविण्यात यावा.
१३) सी.एम.आर. स्विकृतीचा आगाऊ कार्यक्रम : दोन्ही अभिकर्ता संस्था व जिल्हाधिकारी यांनी संयुक्तपणे नियुक्त केलेले गिरणीमालक पुढील आठवडयाचे प्रत्येक तारखेस सी.एम.आर. तांदळाची किती वाहने विहित शासकीय गोदामात जमा करण्यासाठी पाठविणार यांची आगावू माहिती (गिरणीनिहाय अॅडव्हान्स प्रोग्राम) जिल्हा पुरवठा अधिकारी यांना द्यावी व त्यासाठी संबंधितांची त्वरीत मान्यता (Confirmation ) घ्यावी व अशा मान्यतेनुसार त्या-त्या तारखेस ठरविल्यानुसार वाहने पाठवावीत. अशा मान्य झालेल्या कालबध्द कार्यक्रमानुसार गिरणीनिहाय सी. एम. आर. संबंधित गिरणीमालकामार्फत विहित शासकीय गोदामात जमा करण्यात यावा. ज्या प्रकरणी जिल्हा पुरवठा अधिकारी यांच्याकडून सी.एम.आर. जमा करून घेण्यास विलंब झालेला आहे, अशा प्रकरणी संबंधित जिल्हा मार्केटिंग अधिकारी/ प्रादेशिक व्यवस्थापक यांनी विनिर्दिष्टपणे प्रकरणनिहाय नोंद ठेवावी. अशी कार्यवाही केल्यामुळे ज्या प्रकरणी गिरणीमालकाच्या चुकीशिवाय सी.एम.आर.
जमा करण्यास विलंब झालेला असेल, अशा प्रकरणी गिरणीमालकावर दंडात्मक कारवाई होणार नाही. मात्र, ज्या प्रकरणी विलंबाने सी. एम. आर. जमा करण्यास गिरणीमालक जबाबदार असेल अशा प्रकरणी गिरणीमालकावर सी. एम. आर. किंमतीच्या १५% दराने व्याज आकारणी करण्यात यावी. मात्र असा दंड/ व्याजाची वसुली असल्यास संबंधित अभिकर्त्यांनी ही वसुली करुन वित्तीय सल्लागार व उपसचिव यांच्याकडे जमा करावी. मात्र शासकीय गोदामात सी.एम.आर.जमा होण्यासाठी झालेल्या विलंबाकरीता कोणतीही नुकसान भरपाई गिरणीमालकाला देय असणार नाही. यासंदर्भात दिनांकनिहाय देऊ
केलेली वाहने, जिल्हा पुरवठा अधिकारी यांनी मान्यता दिलेली वाहने, प्रत्यक्षात पाठविलेली वाहने, जिल्हा पुरवठा अधिकारी यांनी स्विकारलेली वाहने व
पृष्ठ ३३ पैकी ५
# Page 6
शासन परिपत्रक क्रमांकः धानभ-१२१८/प्र. क्र.२०४/नापु-२९
शिल्लक वाहने यांची माहिती दर आठवडयास अभिकर्ता संस्थांनी online जिल्हाधिका-यांना व शासनास न चुकता सादर करावी.
१४) संबंधित गिरणीमालकाने सी.एम.आर. जमा केल्याची पोहोच (Acceptance Receipt) लगेचच किंवा उशिरात उशिरा दोन दिवसांत अभिकर्ता संस्थांकडे जमा करावी. खरेदी केलेल्या धानाची भरडाई करुन तयार होणारा सी.एम.आर. जमा केल्याबाबतची पोहोच देताना जिल्हा पुरवठा अधिकारी/सहायक जिल्हा पुरवठा अधिकारी यांनी सी.एम.आर.प्रत्यक्षपणे राज्य शासनाच्या विहित गोदामांत जमा झाल्याची खात्री करावी. मात्र, सदर योजनेअंतर्गत खरेदी केलेल्या धानाची भरडाई करुन सी. एम. आर.
विहित शासकीय गोदामात जमा करण्याबाबतची संपूर्ण जबाबदारी अभिकर्ता संस्थांचीच राहील.
अभिकर्ता संस्थांनी प्रत्येक आठवडयाच्या अखेरीस भरडाईसाठी दिलेले धान व विहित शासकीय गोदामात जमा केलेला सी.एम. आर. यांचे एकत्रित विवरणपत्र पोच पावतीसह (Acceptance Receipt) जिल्हानिहाय वित्तीय सल्लागार व उप सचिव, मुंबई यांच्याकडे पाठवावे तसेच त्याची प्रत संबंधित जिल्हाधिकारी कार्यालयास पाठवावी.
अभिकर्ता संस्थांनी सादर केलेले एकत्रित विवरणपत्र व पोच पावतीच्या (Acceptance Receipt) आधारे भरडाई खर्चाची प्रतिपूर्ती वित्तीय सल्लागार व उप सचिव, मुंबई यांनी करावी. अभिकर्ता संस्थांमार्फत सी. एम. आर. शासकीय गोदामात जमा केल्यास सी. एम. आर. दाव्यांच्या प्रतिपूर्तीसाठी, अभिकर्ता संस्थेने वरीलप्रमाणे कार्यवाही करावी.
१५) भरडाईची माहिती
केंद्र शासनाने दि. ७ ऑक्टोबर, २०१३ च्या पत्रान्वये दिलेल्या निदेशानुसार खरेदी व भरडाईची माहिती Public Fund Monitoring System (PFMS) मध्ये उपलब्ध करुन देण्याची कार्यवाही दोन्ही अभिकर्ता संस्था व संबंधित जिल्हा पुरवठा अधिकारी यांनी रोजच्या रोज करावी व ती संबंधित क्षेत्रीय व्यवस्थापक, भारतीय अन्न महामंडळ यांना उपलब्ध करुन द्यावी. (जोडपत्र -५)
१६) अभिकर्ता संस्थेची जबाबदारी: १) धानाची भरडाईसाठी उचल करणे तसेच, धान भरडाई करुन सी.एम.आर.शासकीय गोदामामध्ये जमा करणे याचा कालबध्द कार्यक्रम आखून देण्यात आलेला आहे, त्याचे पालन न झाल्यास गिरणीमालकांवर दंडात्मक कार्यवाही करण्याच्या स्पष्ट तरतुदी करण्यात आलेल्या आहेत.
त्याप्रमाणे अभिकर्ता संस्थांनी कार्यवाही करावी.
पृष्ठ ३३ पैकी ६
# Page 7
शासन परिपत्रक क्रमांकः धानभ-१२१८/प्र.क्र.२०४/नापु-२९
२) गिरणीमालकांची नियुक्ती विहित कार्यपध्दतीचा अवलंब करुन जिल्हाधिकारी यांच्या मान्यतेने करण्यात यावी.
३) काळ्या यादीत समाविष्ट केलेल्या गिरणीधारकांची यादी संबंधित जिल्ह्यांच्या
जिल्हाधिकारी यांना नवीन हंगामाच्या मिलर्सची नियुक्ती होण्यापुर्वी पाठविण्यात यावी.
४) काळ्या यादीत समाविष्ट केलेल्या व नवीन हंगामात नियुक्ती न दिलेल्या मिलर्सच्या मिलवर शासनाचे धान जाणार नाही याची जबाबदारी अभिकर्ता संस्था व जिल्हा पुरवठा अधिकारी यांची राहील.
५) जिल्हाधिकारी यांनी नियुक्त केलेल्या गिरणीधारकांसोबत अभिकर्ता संस्थेने व जिल्हा पुरवठा अधिकारी यांनी एकत्रीत करारनामा करावा. (Tri Party
Agreement)
६) फक्त गिरणीमालकांशीच करारनामा करण्यात यावा. कोणत्याही परिस्थितीत ट्रेडर्स अथवा अन्य नावांखाली व्यवसाय करणाऱ्यांशी करारनामा करु नये.
७) अभिकर्ता संस्थेने गिरणीमालकांशी करारनामा करताना हंगाम नमूद करणे आवश्यक राहील.
८) धानाचे वितरण आदेश (D.O.) धान खरेदी केलेल्या दिनांकापासून सात दिवसांच्या आत नियुक्त केलेल्या मिलरला देण्यात यावेत.
९) भरडाईचा कालावधी केंद्र शासनाने ठरवून दिलेल्या मुदतीत भरडाई करुन घेण्याची दक्षता घ्यावी.
१०) सदर योजनेअंतर्गत खरेदी केलेल्या धानाची भरडाई करुन सीएमआर शासकीय गोदामात जमा करण्याबाबतची संपूर्ण जबाबदारी अभिकर्ता संस्थांचीच राहील.
११)अभिकर्ता संस्थांनी प्रत्येक आठवडयाच्या अखेरीस भरडाईसाठी दिलेले धान व शासकीय गोदामात जमा केलेला सीएमआर यांचे एकत्रित विवरणपत्र पोच पावतीसह (Acceptance Receipt) जिल्हानिहाय वित्तीय सल्लागार व उप सचिव, मुंबई यांना पाठवावे.
१२) व्यवस्थापकीय संचालक, मार्केटींग फेडरेशन व व आदिवासी विकास महामंडळ, यांनी या परिपत्रकात नमूद केल्याप्रमाणे कार्यवाही होत असल्याचा नियमितपणे आढावा घ्यावा. शेतकऱ्यांना धान चुकारे प्रदान करणे, खरेदी केंद्रावरून गिरणीमालकांना विहीत मुदतीत धान उपलब्ध करुन देणे व यादरम्यान शासनाचे नुकसान होणार नाही, हे कटाक्षाने पहावे.
१३) भरडाईनंतर तयार झालेला सीएमआर संबंधित गिरणीमालकामार्फत विहित मुदतीत शासकीय गोदामात जमा होतो किंवा कसे याची खात्री करावी.
१४) भरडाईचा कालावधी संपल्यानंतर जर अभिकर्ता संस्थांकडे धान शिल्लक राहिले तर शिल्लक धानाची संपूर्ण जबाबदारी अभिकर्ता संस्थांची राहील. सदर धानाच्या
पृष्ठ ३३ पैकी ७
# Page 8
शासन परिपत्रक क्रमांकः धानभ-१२१८/प्र.क्र.२०४/नापु-२९
खरेदीचा कोणताही अनुषंगीक खर्च अभिकर्ता संस्थांना अनुज्ञेय नसेल. तसेच, सदर धानापासून जेवढा सीएमआर झाला असता तेवढया सीएमआरची केंद्र शासनाने त्या त्या कालावधीसाठी निश्चित केलेल्या इकॉनॉमिक कॉस्टच्या दराने होणारी रक्कम अभिकर्ता संस्थांनी शासनास जमा करावी. अशी सर्व रक्कम जमा होईपर्यंत अभिकर्ता संस्थांचा प्रशासकीय / अनुषंगिक खर्च प्रदान केला जाणार नाही.
१७) अभिकर्ता संस्थेने घ्यावयाची दक्षता: धान भरडाईसाठी मिलर्सकडे सोपविताना अभिकर्ता संस्थेने खालीलप्रमाणे
प्राथम्यक्रम देण्याची दक्षता घ्यावी.
अ) उघडयावर साठविलेले (अपवादात्मक स्थितीत असल्यास) असे धान.
आ) खाजगी गोदामात साठविलेले धान.
इ) सहकारी संस्थांच्या गोदामात साठविलेले धान.
ई) शासकीय / अभिकर्ता संस्थांच्या गोदामात साठविलेले धान.
तसेच महिनानिहाय साठा विवरणपत्रे online अद्ययावत ठेवण्याची दक्षता घेणे आवश्यक आहे.
१८) भरडाईचा कालावधी :
धान भरडाईचे काम लवकरात लवकर व शक्यतो धान खरेदीच्या दिनांकापासून एका महिन्यांत अथवा उशीरात उशीरा दिनांक ३१ जुलै, २०१९ पर्यंत पूर्ण करावे.
त्यादृष्टीने अभिकर्ता संस्थांनी आवश्यक ते पूर्व नियोजन करावे.
१९) भरडाईसाठी जिल्हा समन्वय समिती: जिल्हाधिकारी यांनी जिल्ह्यातील अभिकर्ता संस्थांच्या मदतीने खालीलप्रमाणे जिल्हा समन्वय समिती स्थापन करण्याची कार्यवाही करावी:
---------------------------------------------------------------------------
| जिल्हाधिकारी | अध्यक्ष |
| जिल्हा पुरवठा अधिकारी | सदस्य |
| सहायक जिल्हा पुरवठा अधिकारी | सदस्य |
| जिल्हा उपनिबंधक सहकारी संस्था | सदस्य |
| मार्केटिंग फेडरेशन /आदिवासी विकास महामंडळाचे जिल्हा व्यवस्थापक | सदस्य-सचिव |
---------------------------------------------------------------------------
खरेदी केलेल्या धानाच्या भरडाईच्या अनुषंगाने अभिकर्ता संस्थेस मदत करण्याची जबाबदारी जिल्हा समन्वय समितीची असेल. मात्र, खरेदी केलेल्या धानाची भरडाई करुन सी.एम.आर. संबंधित गिरणीमालकामार्फत विहित शासकीय गोदामात जमा होईपर्यंत सर्व
पृष्ठ ३३ पैकी ८
# Page 9
शासन परिपत्रक क्रमांकः धानभ-१२१८/प्र.क्र.२०४/नापु-२९
जबाबदारी अभिकर्ता संस्थेची आहे. परिणामी, अभिकर्ता संस्थांनी खालीप्रमाणे कार्यवाही करणे आवश्यक आहे :
अ) धान भरडाईनंतर जास्तीत जास्त सी.एम.आर. ( म्हणजेच ६७% तांदूळ) जमा करण्यास तयार असणाऱ्या गिरणीमालकांना प्राधान्य देण्यात यावे.
आ) करारनाम्याप्रमाणे गिरणीमालकांकडून बँक गॅरंटी घेणे.
इ) धान गिरणीमालकांच्या प्रत्यक्ष ताब्यात देणे. याबाबत एका
गिरणीमालकास १० पेक्षा जास्त लॉट एका वेळी भरडाईस देऊ नये.
ई) गिरणीमालकांकडून धानाची भरडाई करुन संबंधित
गिरणीमालकामार्फत सी. एम. आर. विहित शासकीय गोदामात जमा करणे.
उ) अभिकर्ता संस्था यांनी धान वाहतुकीचे देयक वित्तीय सल्लागार व उपसचिव यांच्या कार्यालयास सादर करतांना जवळच्या मिलकरीता व
जवळच्या मार्गाने वाहतूक केल्याबाबतचे प्रमाणपत्र देणे आवश्यक राहील.
ऊ) संबंधित गिरणीमालकामार्फत विहित कालावधीत सी. एम. आर. विहित शासकीय गोदामात जमा न केल्यास / धान उचलण्यास विलंब
झाल्यास करारनाम्यामध्ये दंडात्मक तरतूद ठेवावी. तसेच, याबाबतचे वितरण आदेश (डी.ओ.) देयकासोबत तपशिलवार कागदपत्रे सोबत जोडणे आवश्यक राहील.
२०) बँक गॅरंटी - i. अभिकर्ता संस्थांनी सर्व गिरणीमालकांकडून किमान एक वर्षासाठी राष्ट्रीयकृत (Nationalized) अथवा अनुसूचित (Scheduled) बँकेची बँक गॅरंटी घ्यावी व अंतिम हिशोब पूर्ण होईपर्यंत गॅरंटीची मुदत आणि वैधता (Validity) पुरेशी व वेळीच वाढवून घ्यावी.
ii. गिरणी मालकांनी सादर केलेली बँक गॅरंटीची सत्यता संबंधित बँकेकडून पडताळून घेणे अनिवार्य राहील.
iii. गिरणीच्या भरडाई क्षमतेनुसार आवश्यक तेवढ्या रकमेची, परंतु किमान धानाच्या व भरडाईअंती प्राप्त सी. एम. आर. च्या किंमतीची बँक गॅरंटी अभिकर्ता संस्थेकडे करारनामा करण्यापूर्वी द्यावी लागेल.
iv. ही बँक गॅरंटी कोणत्याही वेळी दिल्या जाणाऱ्या एकूण धानाची किंमत व सी. एम. आर.
ची किंमत वसूल करता येऊ शकेल या रितीने घेण्यात येईल.
पृष्ठ ३३ पैकी ९
# Page 10
शासन परिपत्रक क्रमांकः धानभ-१२१८/प्र.क्र.२०४/नापु-२९
V. सुरक्षा अनामत व बँक गॅरंटी भरडाईचा व्यवहार पूर्ण झाल्यावर परत करण्यात येईल, त्यावर व्याज अनुज्ञेय असणार नाही.
vi. गिरणीधारकांकडून भरडाईनंतर निर्माण होणाऱ्या सीएमआरच्या एकूण इकॉनॉमिक कॉस्ट एवढी रक्कम त्यांच्याकडून बँक गॅरंटी म्हणून घेण्यात यावी.
vii. बॅक गॅरंटी ऐवजी एफडीआर/टीडीआर घेता येईल. तो बँक गॅरंटीच्या मुल्याएवढाच असला पाहिजे. तसेच तो एफडीआर/टीडीआर अभिकर्ता संस्थेच्या नावे व पुरेशा कालावधीचा आणि अभिकर्ता संस्थेच्या ताब्यामध्ये असावा.
२१) धान भरडाईस प्राधान्य:
जिल्हानिहाय खरेदी केलेल्या धानाची भरडाई करण्यासाठी अभिकर्ता संस्थांनी खालीलप्रमाणे गिरणीमालकास प्राधान्य द्यावे.
अ) शक्यतो स्थानिक गिरणीमालकांचा प्राथम्याने विचार करावा. तथापि ज्या भागामध्ये धान भरडाई गिरण्यांची संख्या कमी आहे व लगतच्या जिल्ह्याजवळील गिरणीधारकांना भरडाईचे काम देणे शासनाच्या हिताचे असल्यास समितीने त्यांचे स्तरावर योग्य तो निर्णय घ्यावा.
आ) अॅडव्हान्स सी. एम. आर. (Advance CMR) जमा करण्याची हमी देणा-या गिरणीमालकास प्राधान्य देण्यात यावे. एका गिरणीमालकाकडून एका वेळी जास्तीत जास्त पाच लॉट घेण्यात यावे. संबंधित गिरणीमालकाने त्याप्रमाणात
धानाची उचल केल्यानंतरच त्यांना पुढील भरडाईचे काम देण्यात यावे.
इ) काळया यादीतील गिरणीमालकांना भरडाईचे काम देण्यात येऊ नये.
ई) गतवर्षी विहित मर्यादेत (वाढीव कालावधी विचारात न घेता) भरडाई केलेल्या गिरणीमालकास प्राधान्य द्यावे. वाढीव मुदत देवूनही भरडाई न केल्यामुळे शासनाचे नुकसान झाले आहे अशा गिरणीमालकास भरडाईचे काम देऊ नये.
उ) भरडाईत कसूरदार (Defaulter) असलेल्या गिरणीमालकास भरडाईचे काम देण्यात येऊ नये.
ऊ) भरडाई क्षमता (Milling capacity) व वाहतूकीसाठी जवळच्या अंतराचा प्रामुख्याने विचार करावा.
ऋ) गिरणीधारकाची भरडाई क्षमता लक्षात घेऊन त्याला पूर्ण हंगामात किती धान दिले जाईल व हे दिलेले धान हंगामापूर्वी विहित मुदतीत भरडाई करुन दिले जाईल याची हमी गिरणीधारकाकडून घेण्यात यावी. तसेच प्रति क्विंटल धान भरडाईकरिता जवळपास १.५ युनिट विज खर्च होते. त्याप्रमाणात CMR करिता संबंधित गिरणी धारकाचे वीज देयक आहे का याची शहानिशा करावी.
पृष्ठ ३३ पैकी १०
# Page 11
शासन परिपत्रक क्रमांकः धानभ-१२१८/प्र.क्र.२०४/नापु-२९
ऌ) कार्यरत खरेदी केंद्र, त्याची खरेदी क्षमता, त्या केंद्राला जोडण्यात आलेले भरडाईचे उद्दिष्ट या बाबतची माहिती नियंत्रण कक्षाला देण्यात यावी.
ऍ) गिरणी मालकाने भरडाई केलेला सी. एम. आर संबधित गिरणीमालकामार्फत शासकीय गोदामात जमा करून देयक सादर करताच, अभिकर्त्याने १० दिवसात, भरडाई खर्च विहित दराने गिरणीमालकास द्यावा ऎ) खरेदी केलेल्या धानाच्या भरडाईच्या अनुषंगाने अभिकर्ता संस्थेस मदत करण्याची जबाबदारी जिल्हा समन्वय समितीची असेल.
२२) धानाचा /सी.एम.आर. चा अपहार झाल्यास किंवा धानाची उचल, भरडाई व सी. एम. आर. जमा करण्यास विलंब झाल्यास भरपाई वसूल करण्याची कारवाई अभिकर्ता संस्थांनी जागरुकतेने वेळीच करावी, असे न झाल्यास संबंधितांना व्यक्तिगत जबाबदार धरण्यात येईल.
२३) सी. एम. आर. जमा करताना तूट आल्यास, सी. एम. आर. च्या ठरविलेल्या दरापेक्षा सव्वापट रक्कम अभिकर्ता संस्थांनी गिरणीमालकांकडून वेळीच वसुल करुन शासनाकडे भरावी.
२४) गिरणीमालकांकडून घेण्यात येणाऱ्या बँक गॅरंटीची मुदत व आणि वैधता (Validity) अंतिम हिशोब पूर्ण होई पर्यंत पुरेशी व वेळीच वाढवून घ्यावी.
२५) इसारा रक्कम व अनामत रक्कम - भरडाईसाठी तयार असलेल्या गिरणीमालकांकडून रुपये ५०,०००/- इसारा रक्कम तसेच, अशा गिरणीमालकांना एकूण भरडाईसाठी मंजूर केलेल्या धानासाठी लागणारा भरडाई खर्च अधिक धान भरडाईसाठी होणारा अंदाजित वाहतूक खर्च या दोहोंच्या एकूण किंमतीच्या ५% अनामत रक्कम अभिकर्ता संस्थेकडे राष्ट्रीयकृत बँकेच्या नावे, धनादेशाद्वारे किंवा online जमा करणे आवश्यक राहील.
२६) सन २०१८-२०१९ या हंगामात धान भरडाईसाठी दि. ३१ जुलै, २०१९ पर्यंत मुदत विहित करण्यात आली आहे. भरडाईमध्ये होणारा विलंब टाळण्याच्या दृष्टीने खरेदी पाठोपाठ भरडाईच्या कार्यवाहीस सुरुवात करण्यात यावी. शासन स्तरावरुन कोणत्याही परिस्थितीत वाढीव मुदतीसाठी केंद्राकडे विनंती करण्यात येणार नाही, या बाबींचा अत्यंत गांभिर्याने विचार करुन दिलेल्या मुदतीतच भरडाई पूर्ण करुन सी. एम. आर. संबंधित गिरणीमालकामार्फत विहित शासकीय गोदामात जमा करणे बंधनकारक राहील.
२७) धान भरडाईचे काम विहीत कालावधीत पूर्ण करण्यात न आल्यास अशा गिरणीमालकासमवेत करण्यात आलेला करारनामा रद्द करण्याचे पूर्ण अधिकार अभिकर्ता संस्थेच्या व्यवस्थापकीय संचालकांना राहतील. गिरणीमाकासमवेत झालेला करारनामा रद्द करताना इसारा रक्कम व अनामत रक्कम जप्त करुन अभिकर्ता संस्थांनी तात्काळ शासन जमा करावी. तसेच, गिरणीमालकाकडे शिल्लक असलेल्या धानाची व पृष्ठ ३३ पैकी ११
# Page 12
शासन परिपत्रक क्रमांकः धानभ-१२१८/प्र.क्र.२०४/नापु-२९
सी.एम.आर. ची रक्कम संबंधित गिरणीमालकाच्या बँक गॅरंटीतून वसूल करुन शासन जमा करावी.
२८) खरेदी अभिकर्ता संस्थांनी धान भरडाई गिरण्यांना वेळोवेळी भेटी देवून भरडाई कामाची तपासणी करावी व परिणामकारक नियंत्रण ठेवावे. जिल्हाधिकारी, जिल्हा पुरवठा अधिकारी किंवा सहायक जिल्हा पुरवठा अधिकारी यांनी सुध्दा वेळोवेळी झालेल्या कामाचा आढावा घ्यावा.
२९) केंद्र शासनाच्या सुचनेनुसार व विनिर्देशात बसणारा (F.A.Q.) सी.एम.आर.विहित कालमर्यादेत जे गिरणीमालक जमा करणार नाहीत, त्यांची नांवे काळया यादीमध्ये टाकण्यात येतील, ही अट करारनाम्यात समाविष्ट करण्यात यावी. वरील सूचनांव्यतिरिक्त खरेदी अभिकर्ते यांना योग्य वाटतील, अशा इतर अटी व शर्तीचा समावेश करारनाम्यात करण्यास पूर्णत: मुभा राहील.
३०) अभिकर्ता संस्थांनी भरडाईचे काम तातडीने पूर्ण करुन खरेदी व भरडाईसह अंतिम खर्चाचे हिशेब केंद्र शासनाच्या दिनांक १९.८.२०१५ च्या पत्रातील सुचनेप्रमाणे आवश्यक कागदपत्रे व पुराव्यासह वित्तीय सल्लागार व उप सचिव यांचेकडे खरेदी हंगाम संपताच सहा महिन्याच्या विहित कालावधीत सादर करणे आवश्यक आहे.
३१) उपरोक्त सूचनांच्या आधारे अनुषंगिक खर्च अंतिम करण्याचा प्रस्ताव केंद्र शासनाकडे मंजूरीसाठी सादर केला जाईल व मंजूरीनंतर अभिकर्ता संस्थाना अनुषंगिक खर्च अंतिमरित्या मंजूर केला जाईल.
उपरोक्त मार्गदर्शक सूचनांस अनुसरुन, गिरणीमालकासमवेत करारनामा करणे व भरडाई करुन सी. एम. आर. जमा करणे ही कामे संबंधित अभिकर्ता संस्थांनी तातडीने विहित मुदतीत पूर्ण करावीत व त्यासंबंधीचा साप्ताहिक प्रगती अहवाल शासनास सादर करावा.
३२) वाहतूक : अ) गिरणीधारकामार्फत :
i. खरेदी केंद्र ते साठवणूक केंद्र, साठवणूक केंद्र ते गिरणीपर्यंत किंवा खरेदी केंद्र ते गिरणीपर्यंतची वाहतूक गिरणी धारकाने करावयाची आहे.
ii. अ -१) ज्या जिल्हयांमध्ये त्या जिल्हयाच्या गरजेपेक्षा खूप कमी सीएमआर तयार होतो. त्या जिल्हयांतील सीएमआरची वाहतूक गिरणीधारकांमार्फत थेट शासकीय गोदामापर्यंत केली जाईल. उदा. कोकणातील सर्व जिल्हे, नागपूर व चंद्रपूर.
पृष्ठ ३३ पैकी १२
# Page 13
शासन परिपत्रक क्रमांकः धानभ-१२१८/प्र.क्र.२०४/नापु-२९
iii. अ-२) अशा देयकाचे प्रदान थेट गिरणीधारकाच्या बँक खात्यामध्ये केले जाईल यास्तव गिरणीधारकांकडून काही वसूली असल्यास वसूलीचे विवरणपत्र देयकासोबत देण्यात यावे.
iv. वाहतुकीचे दर ठरविताना लगतच्या हंगामाचे भारतीय अन्न महामंडळाने ठरविलेले दर हे आधारभूत दर म्हणून विचारात घ्यावेत.
ब) सार्वजनिक वितरण व्यवस्थेतील वाहतुक ठेकेदारामार्फत (जिल्ह्यांतर्गत) करावयाची वाहतुक
V. सीएमआरचा साठा केलेल्या गोदामापासून जिल्ह्यांतर्गत शासकीय गोदामापर्यंतची वाहतुक सार्वजनिक वितरण व्यवस्थेच्या ठेकेदाराने करावी.
vi. सदरहू वाहतुकीचे प्रदान जिल्हा पुरवठा कार्यालयामार्फत राष्ट्रीय अन्नसुरक्षा योजनेकरिता (NFSA)उपलब्ध असलेल्या तरतुदीमधून करण्यात यावेत.
क) जिल्हाबाह्य सीएमआर वाहतुक i) जिल्हाबाह्य सीएमआर वाहतुकीकरिता स्वतंत्र कंत्राटदाराची निविदा प्रक्रीयेने नियुक्ती केली जाईल. त्याने सदरहु सीएमआर साठा केलेल्या गोदामापासून ज्या जिल्हयांकरिता सीएमआर वाहतुकीचे आदेश प्राप्त झाले आहेत. त्या जिल्हयांच्या शासकीय गोदामापर्यंत वाहतुक करावी.
ii) अशा वाहतुक ठेकेदाराच्या नियुक्तीकरिता निविदा प्रक्रीया ऑनलाईन पध्दतीने राबविण्यात यावी.
iii) निविदाप्रक्रीयेद्वारे प्राप्त झालेल्या कमीत कमी वाहतुक दरात सीएमआरची वाहतुक करण्यास संबंधित जिल्ह्यातील स्थानिक वाहतुकदार तयार असल्यास वाहतुकीचे काम त्याच वाहतुकदारास देण्यात यावे. अन्यथा निविदा प्रक्रीयेत प्राप्त झालेल्या कमीत कमी दरात वाहतुक करण्यासाठी तयार असलेल्या कंत्राटदारास काम देण्यात यावे. तथापि, सदरचा प्रस्ताव शासनाच्या मान्यतेस्तव सादर करावा. त्याचप्रमाणे सदर बाबतीत निर्णय घेण्याचे सर्वाधिकार शासनाकडे राहतील.
iv) वरील प्रक्रीया राबविताना संबंधितांनी शासन पत्र क्रमांक: खरेदी -१०१८/ प्र.क्र. १८५ /ना.पु.२९, दि. १४ सप्टेंबर, २०१८ नुसार दिलेल्या सूचनांचे पालन करावे. तसेच सदर प्रक्रीया राबविताना शासनाचे कोणत्याही प्रकारे नुकसान होणार नाही याची दक्षता घ्यावी.
v) शासनाच्या आदेशानुसार संबंधित ठेकेदाराने सीएमआरची वाहतुक करावी.
vi) अशा निविदेकरिता भारतीय खाद्य निगमचे वाहतुक दर आधारभूत दर (Base rate) म्हणून विचारात घेण्यात यावेत.
पृष्ठ ३३ पैकी १३
# Page 14
शासन परिपत्रक क्रमांकः धानभ-१२१८/प्र.क्र.२०४/नापु-२९
vii) अशा वाहतुकीची देयके जिल्हा पुरवठा अधिकारी स्तरावर विकेंद्रीत खरेदी योजनेसाठी स्वतंत्र खाते उघडून प्रदान करण्यात यावीत.
सर्वसाधारण सूचना १) तांदूळ लक्ष्य निर्धारित सार्वजनिक वितरण व्यवस्थेमध्ये वितरित केल्यानंतर दरमहा प्रमाणपत्रे जिल्हा पुरवठा अधिकारी कार्यालयाने वित्तीय सल्लागार व उपसचिव, मुंबई यांच्या कार्यालयास सादर करावीत. (नमूना जोडपत्र -६ मध्ये पहावा.) २) सीएमआर जमा करण्यासाठी भाडयाने घेतलेल्या गोदामामध्ये एकदा साठा केलेला सीएमआर २ महिन्यापेक्षा अधिक काळ सदर गोदामात राहणार नाही याची दक्षता घेण्यात यावी.
३) सीएमआरच्या साठवणूक व वितरणाच्या कार्यवाहीबाबत स्वतंत्रपणे निदेश देण्यात येतील.
४) तांदळाचे प्रत्यक्ष लक्ष्य निर्धारित सार्वजनिक वितरण व्यवस्थेमधील वितरण व त्याचे उपयोगिता प्रमाणपत्र जिल्हा पुरवठा अधिकारी यांनी सादर करावे.
५) शासनाने विहित केलेले गोदाम व शासकीय गोदाम येथील गुणवत्ता नियंत्रणाची जबाबदारी संबंधित जिल्हा पुरवठा अधिकारी यांची राहील.
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33