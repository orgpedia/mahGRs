# Page 1
अन्न नागरी पुरवठा व ग्राहक संरक्षण विभागाच्या अधिपत्याखालील पुरवठा आयुक्त कार्यालयातील अधिक्षक पदावरुन सहाय्यक संचालक, पदावर तात्पुरती पदोन्नती देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक :- आस्थाप्र-१८२२/प्र.क्र.१२७/ना.पु.१२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : : २३ नोव्हेंबर, २०२२.
आदेश
सन २०२२-२३ या निवडसूची वर्षात अन्न नागरी पुरवठा व ग्राहक संरक्षण विभागाच्या अधिपत्याखालील पुरवठा आयुक्त कार्यालयातील अधिक्षक (वेतनश्रेणी S-१४ : ३८६००-१२२८००) या संवर्गातून सहाय्यक संचालक गट “ब” (वेतनश्रेणी S-१५: ४१८००-१३२३०० ) या संवर्गात या आदेशाच्या दिनांकापासून, विहित अटी व शर्तींच्या अधिन राहून तात्पुरत्या स्वरूपात पदोन्नती देण्यात येत आहे. खालील अधिक्षक यांना त्यांच्या नावासमोर दर्शविण्यात आलेल्या ठिकाणी पदोन्नतीने पदस्थापना करण्यात येत आहे.
----------------------------------------------------------------------------------------------------------------------------
| अ.क्र. | अधिकाऱ्यांचे नाव | सध्याचे पदनाम व कार्यरत ठिकाण | पदोन्नतीने पदस्थापनेचे ठिकाण |
|  | श्रीम.सायली किशोर सर्वणकर | अधिक्षक पुरवठा आयुक्त कार्यालय, मुंबई | सहाय्यक संचालक या रिक्त पदी पुरवठा आयुक्त कार्यालय, मुंबई |
|  | श्रीम. कुंदा शरद कुराडे | अधिक्षक पुरवठा आयुक्त कार्यालय, मुंबई | सहाय्यक संचालक या रिक्त पदी पुरवठा आयुक्त कार्यालय, मुंबई |
----------------------------------------------------------------------------------------------------------------------------
२. मा. उच्च न्यायालय, मुंबई यांनी याचिका क्र.२७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन-१६-ब यांच्या शासन निर्णय दि.०७.०५.२०२१ मधील तरतुदीनुसार पदोन्नतीच्या कोट्यातील सर्व रिक्त पदे दि. २५.०५.२००४ च्या स्थितीस अनुसरून तात्पुरत्या स्वरूपात सेवाज्येष्ठतेनुसार मा. सर्वोच्च न्यायालयाच्या निर्णयाच्या अधीन राहून भरण्यात येत आहेत. तसेच दि.७ मे, २०२१ च्या शासन निर्णयाप्रकरणी मा.उच्च न्यायालय, मुंबई येथे आव्हान देण्यात आलेले असून त्यावरील अंतिम निर्णयाच्या अधीन राहून तात्पुरती पदोन्नती देण्यात येत आहे.
३. उपरोक्त नमूद ०२ अधिकाऱ्यांना अधिक्षक या पदावरुन सहाय्यक संचालक पदावर तात्पुरती पदोन्नती खालील अटीं-शर्तींच्या अधीन राहून मान्यता देण्यात येत आहे : i) सदर मान्यता अधिक्षक या संवर्गाच्या दि.०१/०१/२०२२ ची स्थिती दर्शविणाऱ्या दि.०७.११.२०२२ च्या अंतिम ज्येष्ठता सूचीनूसार देण्यात आली आहे.
ii) सदर पदोन्नती तात्पुरत्या स्वरूपात असून सदर पदावर संबंधीत अधिकाऱ्यांचा कायमस्वरूपी धारणाधिकार राहणार नाही.
iii) सन २०२२-२३ या वर्षाकरीताची निवडसूची तात्पुरत्या स्वरूपाची असून सहाय्यक संचालक पदावरील पदोन्नत्या या तात्पुरत्या स्वरूपाच्या आहेत. परिणामी निवडसूचीतील अधिकाऱ्यांना नियमित पदाचा व सेवाज्येष्ठतेचा कोणताही हक्क मिळणार नाही.
# Page 2
शासन आदेश क्रमांकः आस्थाप्र-१८२२/प्र.क्र.१२७/ना.पु.१२
iv) संबंधित अधिक्षक यांनी सहाय्यक संचालक पदावरील तात्पुरती पदोन्नती न स्विकारल्यास सामान्य प्रशासन विभाग, शासन निर्णय, क्र. एसआरव्ही-२०१५/प्र.क्र.३०३/का.१२, दि.१२/०९/२०१६ अन्वये त्यांचे नाव सन २०२२-२३ च्या निवडसूचीतून काढून टाकण्यात येईल व पुढील दोन वर्षी होणाऱ्या निवडसूचीमध्ये त्यांच्या नावाचा विचार न करता तिसऱ्या वर्षाच्या निवडसूचीत सहाय्यक संचालक पदावरील तात्पुरत्या पदोन्नतीसाठी त्यांची पात्रता तपासण्यात येईल.
v) सदर अधिकाऱ्यांची सहाय्यक संचालक पदावरील तात्पुरती पदोन्नती ही सदर अधिकाऱ्यांविरूध्द प्रस्तुत आदेशाच्या दिनांकापर्यंत कोणत्याही प्रकारची विभागीय चौकशी सुरू झालेली नाही वा प्रस्तावित नाही या धारणेच्या अधीन राहून करण्यात येत आहे.
vi) सदर अधिकारी त्यांना अनुज्ञेय असलेल्या रुजू कालावधीत पदस्थापनेच्या ठिकाणी रुजू झाले नसल्याचे निदर्शनास आल्यास त्यांचेविरुद्ध सामान्य प्रशासन विभाग शासन निर्णय क्र. संकीर्ण २०१६/प्र.क्र.१८६/१६/कार्यासन- १४, दिनांक २३ डिसेंबर २०१६ मधील तरतुदींनुसार शिस्तभंगविषयक कार्यवाही करण्यात येईल.
vii) सहाय्यक संचालक पदावर तात्पुरती पदोन्नती दिलेल्या अधिकाऱ्यांनी हे आदेश निघाल्याच्या तारखेपासून तीस दिवसाच्या कालावधीत सहाय्यक संचालक या पदावर रुजू होणे आवश्यक आहे.
viii) सदर आदेश तात्काळ अंमलात आणण्यात यावेत.
४. उपसंचालक, पुरवठा आयुक्त कार्यालय, मुंबई यांनी सदर आदेशाची तात्काळ अंमलबजावणी करून उक्त नमूद अधिकाऱ्यांना पदस्थापनेच्या पदावर तात्काळ रूजू करून घ्यावे व अनुपालन अहवाल शासनास सादर करावा.