# Page 1
नियंत्रक, वैध मापन शास्त्र, महाराष्ट्र राज्य, मुंबई यांचे आस्थापनेवर मेसर्स क्रिष्णा मोटर्स प्रोव्हायडिंग मॅनपॉवर सर्व्हिस, जोगेश्वरी, मुंबई या कंत्राटदाराकडून बाह्ययंत्रणेव्दारे दोन वाहन चालकांची सेवा उपलब्ध करुन घेण्यास मंजुरी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक - वैमाशा-२०२१/ प्र.क्र.१५/ग्रासं-३
दुसरा माळा, मंत्रालय (विस्तार),
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक :- २७ जुलै, २०२२
वाचा - १) शासन परिपत्रक वित्त विभाग क्रमांक पदनि-२०१६/ प्र.क्र.२९/१६/वित्तीय सुधारणा-१, दिनांक ०२ ऑगस्ट, २०१६ २) शासन निर्णय, अन्न, नागरी पुरवठा व ग्राहक संरक्षण विभाग क्र. वैमाशा-२०२१ प्र.क्र.१५/ ग्रासं-३, दिनांक ११ जून, २०२१.
३) अन्न, नागरी पुरवठा व ग्राहक संरक्षण विभागाचा आकृतीबंध निश्चित केलेला शासन निर्णय क्र.
संकीर्ण -१०१७/प्र.क्र. १५६ / ना.पु.१२, दिनांक १८ एप्रिल, २०२२ ४) नियंत्रक, वैध मापन शास्त्र यांचे पत्र क्र. वैमाशा/ आस्था / बाह्य यंत्रणा/वा.चा./ भरती/२०२२/ ८५०, दिनांक ०१ जुलै, २०२२
प्रस्तावना : दिनांक १८ एप्रिल, २०२२ च्या शासन निर्णयान्वये अन्न, नागरी पुरवठा व ग्राहक संरक्षण विभागाच्या अधिनस्त नियंत्रक, वैध मापन शास्त्र, मुंबई या कार्यालयातील पदांचा सुधारित आकृतीबंध निश्चित केला असून त्यामध्ये वाहन चालकांची एकूण १३ पदे मृत संवर्ग म्हणून घोषित करण्यात आलेली आहेत. तसेच सदरची पदे बाह्य यंत्रणेव्दारे भरण्याबाबत मान्यता दिलेली आहे. त्यानूसार नियंत्रक, वैध मापन शास्त्र यांनी त्यांच्या आस्थापनेवर दोन वाहन चालकांच्या सेवा कंत्राटी पध्दतीने उपलब्ध करुन घेण्यासाठी मान्यता देण्याबाबत शासनास विनंती केली आहे. त्याअनुषंगाने नियंत्रक, वैध मापन शास्त्र, मुंबई यांच्या कार्यालयासाठी दोन वाहन चालकांच्या सेवा कंत्राटी पध्दतीने उपलब्ध करुन घेण्यास मान्यता देण्याची बाब शासनाच्या विचाराधीन होती.
शासन निर्णय : नियंत्रक, वैध मापन शास्त्र यांच्या आस्थापनेवर शासन मान्यताप्राप्त एजन्सी मेसर्स क्रिष्णा मोटर्स प्रोव्हायडिंग मॅनपॉवर सर्व्हिस, जोगेश्वरी, मुंबई या एजंसीकडून दिनांक २५/५/२०२२ ते २४/५/२०२३ (११ महिन्यांसाठी) या कालावधीसाठी कंत्राटी तत्वावर दोन वाहन चालकांची सेवा उपलब्ध करुन घेण्यास मंजूरी देण्यात येत आहे.
०२. सदर एजंसीने उपलब्ध करुन दिलेल्या दोन वाहनचालकांच्या वेतनापोटी प्रति उमेदवार, प्रति महा रु.२५,५१९ /- (जीएसटी व सेवाशुल्क सहित ) अधिक अनुज्ञेय असलेला अतिकालीक भत्ता या दराने तसेच शासन परिपत्रक वित्त विभाग दिनांक २/२/२०१३ अन्वये बाह्य यंत्रणेव्दारे कामे करुन घेण्याबाबत देण्यात आलेल्या मार्गदर्शक सूचनांनूसार नियमित पध्दतीने पदे भरण्यावर खर्चाच्या तुलनेत बाह्य यंत्रणेव्दारे सेवा घेताना खर्चात १०% ते १५% बचत होईल या अटींच्या अधीन मंजूरी देण्यात येत आहे.
# Page 2
शासन निर्णय क्रमांकः वैमाशा-२०२१/ प्र.क्र.१५/ ग्रासं-३
०३. सदरचा शासन निर्णय हा वित्त विभाग क्र. विअप्र-२०१३/प्र.क्र.३० / २०१३ विनियम, भाग-२, दिनांक १७/४/२०१५ मधील, वित्तिय अधिकार नियम पुस्तिका - १९७८ भाग पहिला, उपविभाग-चार खर्चाच्या संकिर्ण बाबीमधील अ.क्र.११ अन्वये प्रशासकीय विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.
०४. यासाठी होणारा खर्च मागणी क्र. एम-३, मुख्य लेखाशिर्ष ३४७५, इतर सर्वसाधारण आर्थिक सेवा (१०६) वजने व मापे यांचे विनियमन (००) (००) (०१) वजने व मापे विनियमन (नियंत्रक, उप नियंत्रक व सहायक नियंत्रक व वजने व मापे यांचे कार्यालय) (अनिवार्य), (३४७५००९३) (१३) कार्यालयीन खर्च या लेखाशिर्षाखाली खर्ची टाकण्यात यावा.