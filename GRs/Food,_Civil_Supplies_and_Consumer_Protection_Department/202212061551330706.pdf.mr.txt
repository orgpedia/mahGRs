# Page 1
अन्न, नागरी पुरवठा व ग्राहक संरक्षण विभागाच्या अधिपत्याखालील विभागीय स्तरावरील पुरवठा कार्यालयातील तसेच नियंत्रक शिधावाटप व संचालक नागरी पुरवठा, मुंबई यांच्या अधिपत्याखालील कार्यालयातील लिपिक-टंकलेखकांच्या पदावर पदोन्नतीने, अनुकंपा तत्त्वावरील नियुक्तीसह नामनिर्देशनाने व वाहनचालकामधून कायमस्वरुपी बदलीने करावयाची नियुक्ती यांचे प्रमाण निश्चित करण्याबाबत
महाराष्ट्र शासन
अन्न व नागरी पुरवठा व ग्राहक संरक्षण विभाग,
शासन निर्णय क्र.:-पदनि-१३२२/प्र.क्र.२८१/नापु-१५
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२.
दिनांक : ०६ डिसेंबर, २०२२.
वाचा : १) शासन अधिसूचना, सामान्य प्रशासन विभाग, आरटीआर-१०१४/प्र.क्र.३५५/१२, दि.०६.०६.२०१७.
२) शासन अधिसूचना, सामान्य प्रशासन विभाग, आरटीआर-१०१३/प्र.क्र.५०/१३/१४-अ, दि.२१.०२.२०१८.
३) शासन निर्णय,अ.ना.पु. व ग्रा.सं.वि. क्र. संकीर्ण-१०१७/प्र.क्र.१५६/ना.पु.१२, दि.१८.०४.२०२२.
४) शासन निर्णय, अ.ना.पु. व ग्रा.सं.वि., क्र. पदनि-११२२/प्र.क्र.१३३/नापु-१५, दि.०४.०७.२०२२.
५) शासन निर्णय, अ.ना.पु.व ग्रा.सं.वि., क्र. पदनि-११२२/प्र.क्र.१८७/नापु-१५, दि.२५.०८.२०२२.
६) शासन निर्णय, वित्त विभाग, क्र. पदनि-२०२२/प्र.क्र.२/२०२२/आ.पु.क., दि ३१.१०.२०२२.
७) शासन निर्णय, सामान्य प्रशासन विभाग, क्र. प्रानिम-१२२०/६२/प्र.क्र.३०/का.१३ अ.दि.०२.११.२०२२.
८) नियंत्रक शिधावाटप व संचालक नागरी पुरवठा, मुंबई यांचे पत्र क्र. निशि/ आस्था/४ अ/का.वि./२०२२/जा.क्र.५२५, दि.२८.११.२०२२.
प्रस्तावना : शासन निर्णय वित्त विभाग, दि.३१.१०.२०२२ अन्वये पदभरतीवरील निर्बंधामध्ये शिथिलता देऊन पदभरतीस मान्यता दिली आहे. त्यामध्ये ज्या विभागांचा/कार्यालयांचा सुधारित आकृतीबंध
# Page 2
शासन निर्णय क्रमांकः पदनि-१३२२/प्र.क्र.२८१/नापु-१५
अंतिम झालेला आहे, अशा विभाग / कार्यालयांतील सरळसेवेच्या कोट्यातील रिक्त पदे १०० टक्के भरण्यास मुभा देण्यात आली आहे. उच्चस्तर सचिव समितीच्या मान्यतेने शासन निर्णय दि.१८.०४.२०२२ अन्वये या विभागाच्या अधिपत्याखालील कार्यालयातील सर्व पदांचा आढावा घेऊन आकृतीबंध निश्चित करण्यात आला आहे. तसेच, शासन निर्णय दि.०४.०७.२०२२ अन्वये पुरवठा शाखेतील व शासन निर्णय दि. २५.०८.२०२२ अन्वये नियंत्रक शिधावाटप व संचालक नागरी पुरवठा, मुंबई यांच्या कार्यालयांतर्गत पदांचे कार्यालयनिहाय वर्गीकरण करण्यात आले आहे.
२. संदर्भ क्र. ३ वरील अन्न, नागरी पुरवठा व ग्राहक संरक्षण विभागाच्या दि.१८.०४.२०२२ च्या शासन निर्णयान्वये या विभागाच्या अधिपत्याखालील कार्यालयातील सर्व पदांचा आढावा घेऊन आकृतीबंध निश्चित करण्यात आला आहे. त्यासोबतच्या विवरणपत्र-७ मध्ये नियंत्रक शिधावाटप व संचालक नागरी पुरवठा, मुंबई कार्यालयातील व विवरणपत्र-९ मध्ये विभागीय स्तरावरील पुरवठा कार्यालयातील पदांचा सुधारित आकृतीबंध निश्चित केला आहे. त्यामध्ये वाहनचालक व शिपाई ही पदे मृत संवर्ग म्हणून घोषित करण्यात आली असून सदरची पदे बाह्ययंत्रणेद्वारे भरण्यास मंजूरी दिलेली आहे. नियंत्रक शिधावाटप व संचालक नागरी पुरवठा, मुंबई कार्यालयांकरिता लिपिक-टंकलेखकांची एकूण ४२९ पदे मंजूर आहेत. तसेच विभागीय स्तरावरील पुरवठा कार्यालयांकरिता लिपिक-टंकलेखकांची एकूण १४३२ पदे मंजूर आहेत. वाहनचालक व शिपाई ही पदे मृत संवर्ग घोषित केल्यामुळे लिपिक-टंकलेखकांची सरळसेवेची ५० % पदे वगळता इतर पदे भरण्याकरीता कर्मचारी उपलब्ध होत नाहीत.
३. शासनाच्या सर्व कार्यालयातील लिपिक-टंकलेखकांची सरळसेवेची पदे महाराष्ट्र निर्णय लोकसेवा आयोगामार्फत भरण्याचा शासनाने वरील शासन निर्णय दि. २.११.२०२२ अन्वये निर्णय घेतला आहे. तद्नुषंगाने महाराष्ट्र लोकसेवा आयोगाकडे मागणीपत्र पाठविणे आवश्यक आहे.
सामान्य प्रशासन विभागाच्या संदर्भ क्र. १ वरील अधिसूचनेन्वये बृहन्मुंबई बाहेरील शासकीय कार्यालयातील व संदर्भ क्र. २ वरील अधिसूचनेन्वये बृहन्मुंबईतील शासकीय कार्यालयातील लिपिक-टंकलेखक पदाचे सेवाप्रवेश नियम प्रसिद्ध करण्यात आले आहेत. त्यातील नियम क्र.४ नुसार लिपिक-टंकलेखकांच्या पदावर पदोन्नतीने, अनुकंपा तत्वारील नियुक्तीसह नामनिर्देशनाने व वाहनचालकांमधून कायमस्वरुपी बदलीने करावयाच्या नियुक्तीचे प्रमाण ४० : ५० : १० असे निश्चित करण्यात आले आहे. नियम क्र. ४ मधील परंतुकामध्ये, “परंतु असे की, पदोन्नतीने किंवा वाहनचालकांमधून कायमस्वरुपी बदलीने नियुक्तीसाठी विहीत अर्हता धारण करणारे उमेदवार उपलब्ध नसल्यास, नियुक्ती प्राधिका-यांना पदोन्नतीचे व वाहनचालकांमधून
पृष्ठ ४ पैकी २
# Page 3
शासन निर्णय क्रमांकः पदनि-१३२२/प्र.क्र.२८१/नापु-१५
कायमस्वरूपी बदलीचे प्रमाण शिथिल करुन उमेदवारांची नामनिर्देशनाने नियुक्ती करता येईल”, असे नमूद केले आहे.
४. पुरवठा विभाग हा जनसामान्यांशी निगडीत संवेदनशील विभाग आहे. नियंत्रक शिधावाटप व संचालक नागरी पुरवठा, मुंबई तसेच विभागीय पुरवठा कार्यालयातील लिपिक टंकलेखक संवर्गातील पदे मोठ्या प्रमाणात रिक्त आहेत. त्याचा पुरवठा शाखेच्या कामकाजावर विपरित परिणाम होत आहे.
५. सामान्य प्रशासन विभागाच्या वरील अधिसूचनांमधील तरतूदीनुसार, विभागीय स्तरावरील पुरवठा कार्यालयातील तसेच नियंत्रक शिधावाटप व संचालक नागरी पुरवठा, मुंबई यांच्या अधिपत्याखालील कार्यालयातील लिपिक-टंकलेखकाच्या पदावर पदोन्नतीने, अनुकंपा तत्वावरील नियुक्तीसह नामनिर्देशनाने व वाहनचालकामधून कायमस्वरुपी बदलीने करावयाच्या नियुक्तीचे प्रमाण बदल करण्याचा प्रस्ताव शासनाच्या विचाराधीन होता.
शासन निर्णयः
सामान्य प्रशासन विभागाच्या संदर्भ क्र. १ व २ येथील अधिसूचनांन्वये नियुक्ती प्राधिका-यांना प्रदान करण्यात आलेल्या अधिकारानुसार, अन्न, नागरी पुरवठा व ग्राहक संरक्षण विभागाच्या अधिपत्याखालील विभागीय स्तरावरील पुरवठा कार्यालयातील तसेच नियंत्रक शिधावाटप व संचालक नागरी पुरवठा, मुंबई यांच्या अधिपत्याखालील कार्यालयातील लिपिक-टंकलेखकाच्या पदावर पदोन्नतीने, अनुकंपा तत्वावरील नियुक्तीसह नामनिर्देशनाने व वाहनचालकामधून कायमस्वरुपी बदलीने करावयाची नियुक्ती यांचे प्रमाण ०७ : ९० : ०३ असे निश्चित करण्यात येत आहे.
२. अन्न, नागरी पुरवठा व ग्राहक संरक्षण विभागाच्या अधिपत्याखालील विभागीय स्तरावरील पुरवठा कार्यालयातील तसेच नियंत्रक शिधावाटप व संचालक नागरी पुरवठा, मुंबई यांच्या अधिपत्याखालील कार्यालयातील गट-ड संवर्गातील अधिसंख्य पदांवरील कार्यरत कर्मचा-यांपैकी कोणी भविष्यात पदवी परीक्षा उत्तीर्ण केल्यास व अशा कर्मचा-यांची संख्या जास्त असल्यास, सामान्य प्रशासन विभागाच्या संदर्भ क्र. १ व २ येथील अधिसूचनांमधील नियम क्र.४ च्या परंतुकामधील तरतूदीनुसार सदर प्रमाणात नियुक्ती अधिका-यांना बदल करता येईल, अशी तरतूद विहीत आहे.
३. सदचा शासन निर्णय सामान्य प्रशासन विभागाच्या संदर्भ क्र. १ व २ येथील अधिसूचनांमधील नियम क्र.४ च्या परंतुकामधील तरतूदीनुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः पदनि-१३२२/प्र.क्र.२८१/नापु-१५