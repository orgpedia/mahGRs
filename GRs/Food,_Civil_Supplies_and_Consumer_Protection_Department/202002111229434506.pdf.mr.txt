# Page 1
वैध मापन शास्त्र यंत्रणेच्या संगणकीकरण प्रकल्पासाठी प्रशासकीय मंजूरी देणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : वैमाशा - २०२० / प्र.क्र.२६ / ग्रा. सं. ३
दुसरा माळा, मंत्रालय (विस्तार),
हुतात्मा राजगुरू चौक, मादाम कामा मार्ग,
मुंबई - ४०० ०३२.
दिनांक :- ११ फेब्रुवारी, २०२०
वाचा – १) शासन निर्णय,सामान्य प्रशासन विभाग, क्र. सीओएम १००१/प्र.क्र.१७४/०१/३९, दि.२९.१०.२००१ २) शासन निर्णय, अन्न,नागरी पुरवठा व ग्राहक संरक्षण विभाग, क्र.वैमाशा-२०१७/ प्र.क्र.११४/ ग्रासं. ३, दि.२८.०३.२०१८
प्रस्तावना :
वैध मापन शास्त्र यंत्रणेच्या संगणकीकरणाच्या प्रस्तावास दि. ९ फेब्रुवारी, २०१७ च्या प्रकल्प अंमलबजावणी समितीच्या (PIC) बैठकीमध्ये मान्यता देण्यात येऊन त्याकरीता Application software (e Mapan), Cost of client site hardware and Network आणि Cost of help desk support या बाबींसाठी रू.३.७३ कोटी इतक्या खर्चास प्रकल्प अंमलबजावणी समितीने (PIC) मान्यता दिली आहे.
समितीच्या मान्यतेनुसार उपरोक्त क्र. २ येथील दि. २८.०३.२०१८ च्या शासन निर्णयान्वये Laptop व e mapan software साठी रू.३.७३ कोटी इतक्या खर्चास प्रशासकीय मान्यता देण्यात आली आहे.
सदर प्रकल्पाच्या उर्वरीत कामांसाठी रू.२,८६,९३,५९०/- एवढ्या रक्कमेच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
वैध मापन शास्त्र यंत्रणेच्या संगणकीकरणासंदर्भात दि. ८ जानेवारी, २०२० रोजी आयोजित केलेल्या प्रकल्प अंमलबजावणी समितीच्या बैठकीमध्ये या प्रकल्पाच्या उर्वरीत कामांसाठी रू.
२,८६,९३,५९०/- एवढ्या रक्कमेस मंजूरी देण्यात आली आहे. त्यानुसार वैध मापन शास्त्र यंत्रणेच्या संगणकीकरणाच्या उर्वरीत कामांसाठी रू. २,८६,९३,५९०/- एवढ्या खर्चास प्रशासकीय मान्यता देण्यात येत आहे.
२. सदर खर्च मागणी क्र.एम-३, मुख्य लेखाशिर्ष ३४७५ - इतर सर्वसाधारण आर्थिक सेवा, १०६ वजने व मापे यांचे विनियमन, (००) (०१) वजने व मापे विनियमन - (नियंत्रक, उप नियंत्रक, वजने व मापे यांची कार्यालये) (३४७५००९३), १७– संगणक खर्च या लेखाशिर्षाखाली खर्ची टाकण्यात यावा व तो सन २०१९-२० या वित्तीय वर्षाच्या तरतूदीमधून भागविण्यात यावा.
# Page 2
शासन निर्णय क्रमांकः वैमाशा-२०२० /प्र.क्र.२६/ग्रा.सं.-३
३. उपरोक्त क्र.१ येथील शासन निर्णय, सामान्य प्रशासन विभाग, दि.२९.१०.२००१ अन्वये प्रकल्प अंमलबजावणी समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार संबंधित विभागास शासन निर्णय वित्त विभाग निर्णय क्र. विअप्र २०१३/प्र.क्र.३०/२०१३ /, विनियम भाग-२, दिनांक १७ एप्रिल २०१५ मधील वित्तीय अधिकार नियम पुस्तिका, १९७८, भाग पहिला, उपविभाग- तीन च्या अनुक्रमांक चार परिच्छेद क्र. २७ (२) नुसार प्रदान करण्यात आले आहेत. या अधिकारांचा वापर करून सदर शासन निर्णय निर्गमित करण्यात येत आहे.