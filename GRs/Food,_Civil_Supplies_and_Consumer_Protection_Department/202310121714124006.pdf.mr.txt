# Page 1
किमान आधारभूत खरेदी योजनेअंतर्गत खरीप पणन हंगाम २०२३-२४ या कालावधीत धान साठवणूकीसाठी आवश्यक एकदा वापरलेला जुना बारदाना खरेदी करण्याच्या अनुषंगाने.....
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : बारदाना खरेदी-४५२३/प्र.क्र. १८४/ ना.पु. १६ ब, हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १२ ऑक्टोबर, २०२३.
वाचा : (१) उद्योग उर्जा व कामगार विभाग शासन निर्णय क्र.भांखस-२०१४/प्र.क्र.८२/भाग III/ उद्योग-६, दि. ०१ डिसेंबर, २०१६.
(२) उद्योग उर्जा व कामगार विभाग शासन निर्णय क्र/२१५.क्र./२०१६-संकिर्ण.
उद्योग-४, दि. २४ ऑगस्ट, २०१७.
(३) केंद्र शासनाचे क्र. १५-१४/२०१८-Py.iii, दि.१३.१२.२१८ चे पत्र
प्रस्तावना :
किमान आधारभूत किंमत खरेदी योजने अंतर्गत खरीप पणन हंगाम २०२३-२०२४ या
कालावधीत धान खरेदीसाठी आवश्यक एकदा वापरलेला जुना बारदाना Gem Portal वर
निविदा प्रक्रियेच्या माध्यमातून खरेदी करण्याची बाब शासनाच्या विचाराधीन होती.
२. केंद्र शासनाने राष्ट्रीय खरेदी धोरणांतर्गत खरेदी प्रक्रियेत मोठया प्रमाणात बदल
केले आहेत. शासकीय विभाग/संस्थांकडून वस्तु व सेवांच्या खरेदीसाठी केंद्र शासनाने गव्हर्नमेंट ई-मार्केटप्लेस (GeM) हे पोर्टल विकसित केलेले आहे. सदर पोर्टलची
कार्यपध्दती, राज्य शासनास वस्तु व सेवा खरेदी करण्यासाठी स्विकृत करण्यास उद्योग, उर्जा व कामगार विभागाच्या संदर्भ क्र.२ येथील शासन निर्णयान्वये मान्यता दिलेली आहे.
त्यानुसार, गव्हर्नमेंट ई मार्केटप्लेस (GeM) पोर्टलवर खरेदीसाठी उपलब्ध असलेल्या वस्तु व सेवांचे दोन किंवा त्यापेक्षा जास्त पुरवठादार असतील तर, सदरच्या वस्तु व सेवांची गव्हर्नमेंट ई मार्केटप्लेस (GeM) पोर्टलवर खरेदी करण्यास, खरेदी धोरण दिनांक ०१
डिसेंबर, २०१६ मधील परिच्छेद २.४ मध्ये नमूद केलेल्या लक्ष्यांकित विभागांना / कार्यालयांना बंधनकारक करण्यात आले आहे.
# Page 2
शासन निर्णय क्रमांकः बारदाना खरेदी-४५२३/प्र.क्र. १८४/ ना.पु. १६ ब शासन निर्णय :
आधारभूत किंमत खरेदी योजना ही १००% केंद्र पुरस्कृत योजना असून आगामी खरीप पणन हंगाम २०२३-२०२४ या हंगामात अंदाजित १,५४,७४,००० क्विंटल धान खरेदी
करिता ४१४७० बेल्स (२,०७,३५,००० नग बारदाना ) एकदा वापरलेल्या बारदाना तसेच
शेतकऱ्यांना परत करावयाचा ६०५३७९९ नग इतका बारदाना असा एकूण २,६७,८८,७९९ इतका नग एकदा वापरलेला बारदाना (प्रति नग रू.३२.७६ बारदाना ) याप्रमाणे रू.
८७,७६,०१,०५५/- (अक्षरी सत्याऐंशी कोटी शहात्तर लाख एक हजार पंच्चावण्ण रूपये फक्त ) इतक्या किमतीच्या एकदा वापरलेल्या बारदानाची खरेदी गव्हर्नमेंट ई-मार्केटप्लेस (GeM) या केंद्र शासनाच्या पोर्टलवर स्पर्धात्मक ऑनलाईन निविदा प्रक्रियेद्वारे करण्यास शासनाची मान्यता देण्यात येत आहे.
गव्हर्नमेंट ई-मार्केटप्लेस (GeM) या पोर्टलद्वारे एकदा वापरलेल्या बारदानाची
खरेदी करण्याची कार्यपद्धती पुढीलप्रमाणे विहित करण्यात येत आहे :
(१) गव्हर्नमेंट ई-मार्केटप्लेस (GeM) या पोर्टलद्वारे खरेदी प्रक्रिया राबविण्याची जबाबदारी:
१.१ केंद्र शासनाच्या गव्हर्नमेंट ई-मार्केटप्लेस (GeM) या पोर्टलवर ऑनलाईन निविदा प्रक्रियेद्वारे ही खरेदी करावयाची असल्याने, सदर प्रणालीचा वापर करण्यासाठी खालील
नमूद अधिकाऱ्यांना जबाबदार प्राधिकारी म्हणून घोषित करण्यात येत आहे. त्यांनी
गव्हर्नमेंट ई-मार्केटप्लेस (GeM) या पोर्टलवरील मार्गदर्शक सूचनांनुसार सर्व बाबींची पुर्तता करणे बंधनकारक आहे.
------------------------------------------------------------------------------------------------------------------------------------------------------------------------------------------------------------------------------------------
| अ .क्र. | Role in GeM Portal | Responsibility in GeM Portal | प्राधिकाऱ्याचे नाव व कार्यालय |
| १.  |  | Primary User | संपूर्ण खरेदी प्रक्रियेचे संनियंत्रण, Secondary User (Buyer) व (Consignee) यांची नोंदणी GeM Portal वर करणे. | सह सचिव (नापु-११), अन्न, नागरी पुरवठा व ग्राहक संरक्षण विभाग. |
| २.  |  | Secondary User (Buyer)  |  | विभागाच्या वतीने सुतळी गाठी खरेदी करण्याची कार्यवाही करणे. | सह सचिव (नापु-१६ ब), अन्न नागरी पुरवठा व ग्राहक संरक्षण विभाग, मंत्रालय मुंबई. |
| ३.  |  | Secondary User  |  (Consignee) | GeM Portal वरुन खरेदी केलेल्या सुतळी गाठी स्विकृत करणे व त्याची  |  पोहोच देणे. | महाराष्ट्र राज्य सहकारी आदिवासी विकास महामंडळ मर्या.नाशिक व दि. महाराष्ट्र स्टेट को-ऑपरेटीव्ह मार्केटींग फेडरेशन लिमिटेड |
------------------------------------------------------------------------------------------------------------------------------------------------------------------------------------------------------------------------------------------
पृष्ठ ९ पैकी २
# Page 3
शासन निर्णय क्रमांकः बारदाना खरेदी-४५२३/प्र.क्र. १८४/ ना.पु. १६ ब
------------------------------------------------------------------------------------------------------------------------------------------------------
| ४. |  | P.A.O./D.D.O. | GeM वरुन खरेदी केलेल्या सामुग्रीची देयके नियमांनुसार १० दिवसांच्या आत प्रदान करणे | लेखाधिकारी, वित्तीय सल्लागार व उप सचिव कार्यालय. |
------------------------------------------------------------------------------------------------------------------------------------------------------
१.२ आवश्यक असलेला एकदा वापरलेल्या बारदाना हा महाराष्ट्र राज्य सहकारी आदिवासी विकास महामंडळ मर्या. नाशिक/ दि. महाराष्ट्र स्टेट को-ऑपरेटीव्ह मार्केटींग फेडरेशन लिमिटेड यांच्या संबंधित गोदामात/कार्यालयात पोहोच करणे आवश्यक आहे.
महाराष्ट्र राज्य सहकारी आदिवासी विकास महामंडळ मर्या.नाशिक/दि. महाराष्ट्र स्टेट को ऑपरेटीव्ह मार्केटींग फेडरेशन लिमिटेड, मस्जिदबंदर, मुंबई यांच्याकडील ज्या गोदामांना / कार्यालयांना एकदा वापरलेला बारदाना पुरवठा करावयाचा आहे, त्यांचे पत्ते व संख्या इत्यादी माहिती वेळोवेळी उपलब्ध करून देण्यात येईल, त्यानुसार एकदा वापरलेला बारदाना पुरवावयाचा आहे.
(२) एकदा वापरलेला बारदाना मानके (Specifications) व खरेदी प्रक्रिया:
२.१ एकदा वापरलेला जुना बारदानाचे वजन ५०० gms पेक्षा कमी वजन नसलेल्या परंतु ५० किलो (Dimensions९४L*५७W) धान्य साठवणूक करता येईल या क्षमतेच्या जुना बारदान्याची(Once-used serviceable ‘B-Twill jute gunny bags ) खरेदी गव्हर्नमेंट ई मार्केटप्लेस (GeM) या पोर्टलद्वारे करण्यात यावी.
उक्त एकदा वापरलेला बारदानासाठी (Once-used serviceable -B-Twill jute gunny bags) NABL यांच्याकडील नोंदणीकृत / प्रमाणीत असलेल्या संस्थेमार्फत Lab Testing करणे आवश्यक आहे. यानुषंगाने सर्व निविदाकारांनी (Bidder) त्यांच्याकडील एकदा वापरलेला बारदानाचे नमुने Lab Testing साठी निविदा दाखल करतेवळी शासनास सादर करणे आवश्यक आहे.
२.२ गव्हर्नमेंट ई-मार्केटप्लेस (GeM) या पोर्टलवर उपरोक्तनुसार एकदा वापरलेला जुना बारदानाचे (Once-used serviceable -B-Twill jute gunny bags) जे पुरवठादार आहेत व त्यांची सन २०२०-२१,२०२१-२२,२०२२-२३ या मागील लगतच्या ३ आर्थिक वर्षाची सरासरी उलाढाल ही किमान ९० कोटी रुपये आहे, अशा पुरवठादारांकडून बोली मागविण्यासाठी ई-निविदा प्रसिध्द करावी. निविदाकारांकडून ई-निविदा (E-Bid) प्राप्त झाल्यावर सहभागी झालेल्या ग्राह्य निविदाकारांकडून ते अधिकृत पुरवठादार असल्यास त्यांना उत्पादक कंपनीने अधिकृत वितरक नेमल्याबाबतचे प्राधिकारपत्र, उत्पादकाच्या ISO प्रमाणपत्राची वैध प्रत, उत्पादक निविदाकार असल्यास त्याच्या ISO प्रमाणपत्राची वैध प्रत, तसेच मागील ३ वर्षांची आर्थिक उलाढाल दर्शविणारे प्रमाणित लेखा परिक्षण अहवाल निविदेसह सादर करावेत.
पृष्ठ ९ पैकी ३
# Page 4
शासन निर्णय क्रमांकः बारदाना खरेदी-४५२३/प्र.क्र. १८४/ ना.पु. १६ ब
(३) इसारा (बयाणा) रक्कम : ३.१ खरेदीच्या प्रकारानुसार इसारा रक्कम पुढील प्रमाणे असेल - (रुपये)
------------------------------------------------------------------------------------------------------------------------------------------------------------------------------------------------------------------------------
| अ.क्र. | निविदेचा प्रकार | खरेदीची (निविदेची) एकूण किंमत | इसारा रक्कम |
| १ | २,६७,८८,७९९ इतका नग एकदा वापरलेला बारदाना (प्रति नग रू.३२.७६ बारदाना ) | रू.८७,७६,०१,०५५/ (अक्षरी सत्याऐंशी कोटी शहात्तर लाख एक हजार पंच्चावण्ण रूपये फक्त ) | रू.८७,७६,०१०/ (रू. सत्त्याऐंशी लाख शहात्तर हजार दहा रूपये फक्त) |
------------------------------------------------------------------------------------------------------------------------------------------------------------------------------------------------------------------------------
३.२ इसाऱ्याची रक्कम गव्हर्नमेंट ई-मार्केटप्लेस (GeM) कार्यप्रणालीमध्ये विहित केल्यानुसार जमा करावी.
३.३ ज्यांनी इसारा रक्कम भरलेली असेल, त्यांना ऑनलाईन खरेदी प्रक्रियेमध्ये भाग घेणे बंधनकारक आहे, खरेदी प्रक्रियेमध्ये भाग न घेतल्यास त्यांची इसाऱ्याची संपूर्ण रक्कम जप्त करण्यात यावी.
३.४ विनिर्दिष्टीत केलेल्या इसारा रक्कमेपेक्षा कमी रक्कम भरणाऱ्या पुरवठादारास अपात्र ठरवून भरलेली संपूर्ण रक्कम जप्त करण्यात यावी.
३.५ गव्हर्नमेंट ई-मार्केटप्लेस (GeM) या पोर्टलद्वारे पुरवठादार निश्चित झाल्यावर न्यूनतम पुरवठादारा व्यतिरिक्त उर्वरित सर्व पुरवठादारांची इसारा रक्कम पोर्टलवरील तरतुदीनुसार परत करण्यात यावी.
३.६ शासकीय मंडळ / महामंडळ / उपक्रमांना तसेच सुक्ष्म, लघु व मध्यम उपक्रमांतर्गत वरील वस्तुंसाठी नोंदणीकृत असलेल्या उत्पादक व पुरवठादार यांना निविदेमध्ये निविदा शुल्क व बयाना रक्कम भरण्यापासुन सुट देण्यात यावी. यामध्ये महाराष्ट्र राज्य हातमाग महामंडळ / महासंघ हे वगळता इतर नोंदणीकृत पुरवठादारांना उत्पादकाकडून अधिकृत विक्रेता असल्याचे प्राधिकार पत्र सादर करणे आवश्यक राहील अथवा गव्हर्नमेंट ई-मार्केटप्लेस (GeM) या पोर्टलवरील तरतुदीनुसार कार्यवाही करावी.
(४) निविदा शुल्क (Tender Fees) पुरवठादारास उद्योग, उर्जा व कामगार विभागाच्या दि. १ डिसेंबर २०१६ रोजीच्या शासन निर्णयासोबतच्या नियमपुस्तिकेतील परिच्छेद क्र.३.१.२.१ मधील तरतूदीनुसार प्रस्तुत सुतळीगाठी खरेदी निविदेची निविदा शुल्क (Tender Fees ) रक्कम रू.३५ हजार इतकी रक्कम धनाकर्षाद्वारे तसेच गव्हर्नमेंट ई-मार्केटप्लेस (GeM) या पोर्टलवरील तरतुदीनुसार वित्तीय सल्लागार व उपसचिव, अन्न, नागरी
पृष्ठ ९ पैकी ४
# Page 5
शासन निर्णय क्रमांकः बारदाना खरेदी-४५२३/प्र.क्र. १८४/ ना.पु. १६ ब
पुरवठा व ग्राहक संरक्षण यांचेकडे जमा जमा करून त्याची छायांकित प्रत शासनास सादर करावी लागेल.
(५) अनामत रक्कम (Security Deposit): ५.१ पुरवठादारास उद्योग, उर्जा व कामगार विभागाच्या दि. १ डिसेंबर, २०१६ रोजीच्या शासन निर्णयासोबतच्या नियमपुस्तिकेतील परिच्छेद क्र.४.६ मधील तरतूदीनुसार खरेदी मुल्याच्या ३% अनामत रक्कम करारनाम्यासोबत धनाकर्षाद्वारे तसेच गव्हर्नमेंट ई-मार्केटप्लेस (GeM) या पोर्टलवरील तरतुदीनुसार वित्तीय सल्लागार व उपसचिव, अन्न, नागरी पुरवठा व ग्राहक संरक्षण यांचेकडे जमा करून त्याची छायांकित प्रत शासनास सादर करावी लागेल.
५.२ अनामत रकमेवर कोणतेही व्याज देय राहणार नाही. तसेच, पुरवठादाराने करारातील कोणत्याही अटीचा भंग केल्यास अनामत रक्कम जप्त करण्यात येईल व त्यांचे नाव काळ्या यादीत टाकण्यात येईल.
(६) पुरवठा कालावधी : यशस्वी पुरवठादारास ६० दिवसांच्या कालावधीत या एकदा वापरलेला जुना बारदाना पुरवठा संबंधित महाराष्ट्र राज्य सहकारी आदिवासी विकास महामंडळ मर्या.नाशिक / दि. महाराष्ट्र स्टेट को-ऑपरेटीव्ह मार्केटींग फेडरेशन लिमिटेड यांच्या प्रादेशिक कार्यालय / गोदामांना स्वत:च्या खर्चाने करावयाचा आहे.
(७) पुरवठादार व खरेदीदारांची जबाबदारी: ७.१ जर पुरवठादार हा उत्पादक कंपनीचा अधिकृत वितरक असेल तर, त्यास सदर प्रक्रियेत त्याबाबतचे प्राधिकारपत्र सादर करावे लागेल.
७.२ उपरोक्त परिच्छेद (२) मध्ये नमुद केलेल्या मानकानुसार एकदा वापरलेला जुना बारदाना पुरवठा करणे बंधनकारक आहे.
७.३ एकदा वापरलेला जुना बारदाना खराब / तुट असल्याचे आढळून आल्यास त्यास पुरवठादार स्वत: जबाबदार राहील. खराब एकदा वापरलेला जुना बारदाना बदलून न दिल्यास अथवा तुट भरुन न दिल्यास त्याची रक्कम अदा करावयाच्या देयकातून कपात करुन घेण्यात येईल.
७.५ एकदा वापरलेला जुना बारदाना खराब / तुट असल्याचे आढळून आल्यास याबाबत महाराष्ट्र राज्य सहकारी आदिवासी विकास महामंडळ मर्या. नाशिक / दि. महाराष्ट्र स्टेट को-ऑपरेटीव्ह मार्केटींग फेडरेशन लिमिटेड यांनी सह सचिव (नापु-१६), अन्न, नागरी पुरवठा व ग्राहक संरक्षण विभाग यांना तात्काळ कळवावे.
७.४ पुरवठादाराने डिलीव्हरी दिल्यानंतर, डिलीव्हरी चलनावर जूना बारदाना ताब्यात घेणाऱ्या गोदामपाल / गोदाम व्यवस्थापक / केंद्र प्रमुख सचिव यांच्या सही शिक्क्यानंतर डिलीव्हरी चलनावर प्रादेशिक कार्यालय प्रमुख, महाराष्ट्र राज्य पृष्ठ ९ पैकी ५
# Page 6
शासन निर्णय क्रमांकः बारदाना खरेदी-४५२३/प्र.क्र. १८४/ ना.पु. १६ ब
सहकारी आदिवासी विकास महामंडळ मर्या. नाशिक / दि. महाराष्ट्र स्टेट को ऑपरेटीव्ह मार्केटींग फेडरेशन लिमिटेड यांनी प्रति स्वाक्षरी करुन शिक्का मारावा.
संबंधित गोदामपाल / गोदाम व्यवस्थापक यांनी एकदा वापरलेला जुना बारदाना उचित दर्जाचा असल्याबाबत खातरजमा करुन परिशिष्ट-अ मध्ये विहित केल्यानूसार प्रमाणपत्र (पोहोच पावती) द्यावे.
७.५ उपरोक्त ७.४ प्रमाणे कार्यवाही केल्यानंतर यशस्वी निविदाकाराने प्रमाणपत्र (पोहोच पावती ) शासनास सादर करावे. शासनाच्या निर्देशानुसार देयक प्रदानासाठीची गव्हर्नमेंट ई-मार्केटप्लेस (GeM) पोर्टलवरील मुदत विचारात घेऊन, लेखाधिकारी, वित्तीय सल्लागार व उप सचिव कार्यालय यांनी देयके अदा करावीत.
७.६ गव्हर्नमेंट ई-मार्केटप्लेस (GeM) या पोर्टलवरील कार्यपद्धतीनुसार GeM पोर्टलवर निविदा निश्चित झाल्यानंतर यशस्वी निविदाकारास अटी व शर्तींसह online contract पाठविण्यात येत असल्याने यशस्वी पुरवठादारासोबत वेगळ्याने करारनामा करण्याची आवश्यकता नाही.
(८) पुरवठ्यास विलंब झाल्यास करावयाची कार्यवाही : ८.१ विलंब शुल्काच्या आकारणीबाबत भांडार खरेदी नियमावलीच्या दिनांक १ डिसेंबर, २०१६ च्या शासन निर्णयातील परिशिष्ट-४(अ) मध्ये दर्शविल्यानुसार मालाची किंमत रु. २ लाखापेक्षा जास्त नसल्यास प्रती हप्ता विलंबास ½ टक्के विलंब शुल्क व कमाल मर्यादा १० टक्क्यांच्या मर्यादेत विलंब शुल्काची आकारणी करण्याची तरतूद आहे. तसेच मालाची किंमत रु. २ लाखापेक्षा जास्त असल्यास प्रती हप्ता विलंबास ½
टक्के विलंब शुल्क व कमाल मर्यादा ५ टक्क्यांच्या मर्यादेत विलंब शुल्काची आकारणी करण्याची तरतूद आहे. पुरवठयास विलंब झाल्यास सदर तरतूदीनुसार पुरवठादाराच्या देयकातून विलंब शुल्क वसूल करण्यात येईल.
८.२ पुरवठादाराने विहित मुदतीत पुरवठा न केल्यामुळे स्थानिकरित्या जुना बारदाना खरेदी करावा लागल्यास किंमतीतील तफावतीची रक्कम पुरवठादाराच्या देयकातून वसूल करण्यात येईल.
(९) online contract मधील तरतूदीसंदर्भात वाद विवाद व अपिल: online contract मधील अटी व शर्तीसंदर्भात तसेच दंड, वसूली इ. संदर्भात पुरवठादार निर्णय दिल्याच्या दिनांकापासून ३० दिवसात शासनाकडे कडे दाद मागू शकेल.
शासनाने दिलेला निर्णय अंतिम राहील आणि तो दोन्ही पक्षांना बंधनकारक राहील.
पुरवठादार online contract संपल्यानंतर जास्तीत जास्त ६ महिन्यात त्यातील तरतूदीसंदर्भात दाद मागू शकेल.
पृष्ठ ९ पैकी ६
# Page 7
शासन निर्णय क्रमांकः बारदाना खरेदी-४५२३/प्र.क्र. १८४/ ना.पु. १६ ब
(१०) या कामी येणारा खर्च हा अन्न, नागरी पुरवठा व ग्राहक संरक्षण विभागाच्या वित्तीय सल्लागार व उप सचिव, महाराष्ट्र शासन यांचे वैयक्तिक ठेव लेख्यामधून मागणी क्रमांक एम-४, "४४०८ Incidental Charges For Purchase Of Foodgrains Under Minimum Support Scheme-Mumbai City-५०-OTHER CHARGES, ४४०८ ०३९१, या लेखाशिर्षा खाली खर्ची टाकण्यात यावा व सन २०२३-२०२४ या वित्तीय वर्षाच्या मंजूर अनुदानातून भागविण्यात यावा.
(११) सदर शासन निर्णय अन्न, नागरी पुरवठा व ग्राहक संरक्षण विभागाच्या शासन निर्णय क्र.रवका - १०९८/५६७/प्र.क्र.२३३८/नापु-१२, दि. ३० नोव्हेंबर, १९९८, वित्तीय अधिकार नियम पुस्तिका १९७८ मधील भाग-२, उपविभाग-४, अ.क्र.१५ व २७ प्रमाणे प्रशासनिक विभागास प्रदान केलेल्या शक्तींचा वापर करून निर्गमित करण्यात येत आहे.
# Page 8
# Page 9