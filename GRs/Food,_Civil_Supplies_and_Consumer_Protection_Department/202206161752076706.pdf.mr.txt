# Page 1
राज्य अन्न आयोगाच्या अध्यक्ष पदाचा दर्जा तसेच अध्यक्ष व सदस्यांना द्यावयाच्या सोयीसुविधा निश्चित करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः असुका-२०१८/प्र.क्र.५९ / ना.पु.२२
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक: १६ जून, २०२२.
वाचा :- १) वित्त विभाग, शासन निर्णय क्र. शासाउ-१०.१०/प्र.क्र.९६/१०/सा.उ., दिनांक १३ मार्च, २०१२.
२) शासन अधिसूचना क्र. असुका-२०१७/प्र.क्र. ७४/नापु-२२, दिनांक ११ एप्रिल, २०१७, दि. २ मे, २०१७ व दि. २६ एप्रिल, २०१८ ३) शासन अधिसूचना क्र. न्यायप्र २०१६/प्र.क्र.१७१/नापु-२२, दि. २४ मे, २०१९.
४) शासन निर्णय क्र. आस्थाप्र-१०१७/प्र.क्र. १७९ भाग-२/नापु-१५, दि. २० जुलै, २०१९
प्रस्तावना : राष्ट्रीय अन्नसुरक्षा अधिनियम, २०१३ (२०१३ चा क्र. २०) मधील कलम १६ (१) द्वारा प्रदान करण्यात आलेल्या शक्तींचा वापर करुन उक्त अधिनियमाच्या अंमलबजावणीवर संनियंत्रण व
पुनर्विलोकनाच्या प्रयोजनार्थ दि. ११.४.२०१७ च्या शासन अधिसूचनेन्वये “राज्य अन्न आयोग” गठीत करण्यात आला आहे. सदर अधिनियमाच्या कलम १६ (२) मधील तरतुदीनुसार राज्य अन्न आयोगात अध्यक्षाचे १ पद, पाच इतर सदस्य व सदस्य सचिव एवढी पदे मंजूर आहेत.
राष्ट्रीय अन्नसुरक्षा अधिनियम, २०१३ मधील तरतुदीनुसार दि. २४ मे, २०१९ च्या शासन अधिसूचनेद्वारे महाराष्ट्र अन्नसुरक्षा नियम, २०१९ तयार करण्यात आले आहेत. परंतु शासनाच्या असे निदर्शनास आले आहे की, राष्ट्रीय अन्नसुरक्षा अधिनियम, २०१३ मध्ये तसेच उपरोक्त नियमांमध्ये अध्यक्ष, राज्य अन्न आयोग या पदाच्या दर्जाबाबत स्पष्टीकरण करण्यात आलेले नसल्याने अध्यक्षांना व इतर सदस्यांना सेवासुविधा देताना व त्याअनुषंगाने त्यांचे मासिक मानधन ठरविताना अडचणी निर्माण होत आहेत. त्यामुळे राज्य अन्न आयोगाचे अध्यक्ष यांचा दर्जा तसेच अध्यक्ष व इतर सदस्य यांच्या सोयीसुविधा निश्चित करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात येत आहे:
शासन निर्णय : १. अध्यक्ष, राज्य अन्न आयोग यांना वित्त विभागाच्या संदर्भाधीन दि. १३ मार्च, २०१२ च्या शासन निर्णयातील जोडपत्र-१ मधील स्तंभ (६) मध्ये नमूद केलेल्या तरतुदीनुसार “सर्वसाधारण” दर्जासाठी अनुज्ञेय असलेले मानधन व इतर सोयीसुविधा अनुज्ञेय राहतील.
२. सदस्य, राज्य अन्न आयोग यांना वित्त विभागाच्या संदर्भाधीन दि. १३ मार्च, २०१२ च्या शासन निर्णयातील जोडपत्र-३ मध्ये नमूद केलेल्या तरतुदीनुसार सोयीसुविधा अनुज्ञेय राहतील.
# Page 2
शासन निर्णय क्रमांकः असुका-२०१८/प्र.क्र.५९/ना.पु.२२
३. राज्य अन्न आयोगाच्या अध्यक्षांना व इतर सदस्यांना सोयीसुविधा देण्यासाठी होणाऱ्या खर्चासाठी लागणारी आर्थिक तरतूद मागणी क्र. एम-२, मुख्यलेखाशिर्ष २४०८ - अन्न साठवण व वखार, ०१ - अन्न, ००१-संचालन व प्रशासन, (०१) आस्थापना, (०१) (०१) राज्य अन्न आयोग, महाराष्ट्र राज्य, मुंबई (अनिवार्य) (२४०८०७१६) या लेखाशिर्षाखाली खर्ची घालण्यात येईल.
४. सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्र. २३५९/व्यय-१०, दि. २१.०३.२०२२ अन्वये निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8