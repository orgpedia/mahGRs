# Page 1
राज्यातील वीज उपलब्ध असलेल्याशासकीय धान्य गोदामांमध्ये अन्नधान्याची पोती शिवणयंत्रासाठी लागणारा धागा गव्हर्नमेंट ई-मार्केटप्लेस (GeM) या पोर्टलद्वारे खरेदी करण्यास सुधारीत प्रशासकीय मान्यता देणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : सामुग्री-३१२०/प्र.क्र.६७/ना.पु.१६-अ,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १३ जुलै, २०२२.
संदर्भ : १. शासन निर्णय समक्रमांक दि.१३ जानेवारी, २०२२ व शुध्दीपत्रक दि. २५ जानेवारी, २०२२ २. अन्न,नागरी पुरवठा व ग्राहक संरक्षण विभाग, शासन निर्णय क्र.कंत्राट १२२१/प्र.क्र.१०४/ना. पु-१६ अ, दि. ०७ ऑक्टोबर, २०२१ प्रस्तावना : राज्यातील वीज उपलब्ध असलेल्या शासकीय धान्य गोदामांमध्ये अन्नधान्याच्या पोत्यांचे प्रमाणिकरण केल्यानंतर ती शिवण्यासाठी पोतीशिवण यंत्रे उपलब्ध करुन देण्यात आलेली आहेत. तसेच १८ जिल्ह्याच्या जिल्हा पुरवठा अधिकारी यांनी नव्याने मागणी केल्यानुसार राज्यातील वीज उपलब्ध असलेल्या शासकीय धान्य गोदामांमध्ये एकूण ४४५ पोती शिवणयंत्रे खरेदी करण्याचे प्रस्तावित होते. त्यानुसार सदरहू पोती शिवणयंत्रासाठी पुढील एक वर्षाच्या कालावधीसाठी लागणारा एकूण ३,१७,६०२ रिळे (१ रीळ १००० मीटर्स प्रमाणे) पोतीशिवणयंत्रासाठीचा Polypropylene Multi Filament धागा GeM पोर्टलवरुन खरेदी करण्यास व त्याअनुषंगाने GeM पोर्टलवरील किंमतीनुसार प्रति रिळ रु.१०३ प्रमाणे येणाऱ्या एकूण रु.३,२७,१३,००६/- इतक्या खर्चास शासन निर्णय दि. १३ जानेवारी, २०२२ व शासन शुध्दीपत्रक दि.२५ जानेवारी, २०२२ अन्वये प्रशासकीय मंजूरी देण्यात आलेली आहे. सदरहू खरेदीसाठी GeM पोर्टलवर ऑनलाईन निविदा मागविण्यात आल्या होत्या. प्रस्तावांतर्गत पोतीशिवणयंत्रासाठीचा Polypropylene Multi Filament धागा खरेदीसाठी GEM पोर्टलवर कार्यान्वित करण्यात आलेल्या निविदाप्रक्रियेतील एल-१ निविदाकारास व त्यांनी दर्शविलेल्या दरांस सुधारीत प्रशासकीय मंजूरी देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णय : राज्यातील वीज उपलब्ध असलेल्या शासकीय धान्य गोदामांमध्ये अन्नधान्याच्या पोत्यांचे प्रमाणिकरण केल्यानंतर ती शिवण्यासाठी पोतीशिवण यंत्रे उपलब्ध करुन देण्यात आलेली आहेत. तसेच १८ जिल्ह्याच्या जिल्हा पुरवठा अधिकारी यांनी नव्याने मागणी केल्यानुसार राज्यातील वीज उपलब्ध असलेल्या शासकीय धान्य गोदामांमध्ये एकूण ४४५ पोती शिवणयंत्रे खरेदी करण्यास मान्यता दिलेली आहे. त्यानुसार संदर्भाधीन दि.१३ जानेवारी, २०२२ या शासन निर्णयासोबतच्या परिशिष्ठ “अ” मध्ये नमूद केलेल्या जिल्ह्यातील पोतीशिवणयंत्रासाठी स्तंभ ३ व स्तंभ ४ मध्ये नमूद केल्याप्रमाणे पुढील १ वर्ष पुरेल इतका धागा (Polypropylene Multi Filament Thread) म्हणजे एकूण ३,१७,६०२ इतक्या रिळांची (१००० मीटर्सचा एक रीळ) GEM पोर्टलवर कार्यान्वित करण्यात आलेल्या निविदाप्रक्रियेतील न्युनतम (एल-१) निविदाकार
# Page 2
शासन निर्णय क्रमांकः सामुग्री-३१२०/प्र.क्र.६७/ना.पु.१६-अ,
ठरलेल्या Air tech Engineers या निविदाकाराकडून प्रति रिळ रु.८६ या दराने खरेदी करण्यास व त्यानुषंगाने येणाऱ्या एकूण रु.२,७३,१३,७७२/- (अक्षरी रुपये दोन कोटी त्र्याहत्तर लाख तेरा हजार सातशे बाहत्तर फक्त) इतक्या खर्चास या आदेशाद्वारे प्रशासकीय मान्यता प्रदान करण्यात येत आहे.
२. प्रस्तावांतर्गत धागा खरेदीच्या अनुषंगाने यापुर्वी निर्गमित केलेल्या संदर्भ क्र.१ येथील शासन निर्णय दि.१३ जानेवारी २०२२ व शुध्दीपत्रक दि.२५ जानेवारी, २०२२ मधील अटी-शर्तीच्या अधीन राहून प्रशासकीय मान्यता प्रदान करण्यात येत असल्याने सदर शासन निर्णयातील अटी-शर्तींचे काटेकोरपणे पालन करणे बंधनकारक राहील.
३. संदर्भ क्र.१ येथील दि.१३ जानेवारी, २०२२ रोजीच्या शासन निर्णयामध्ये अनामत रक्कम (Security Deposit) या मथळ्याखाली पुरवठादारास उद्योग, ऊर्जा व कामगार विभागाच्या दि. १ डिसेंबर, २०१६ रोजीच्या शासन निर्णयासोबतच्या नियमपुस्तिकेतील परिच्छेद क्र.४.६ मधील तरतूदीनुसार खरेदी मुल्याच्या ३% अनामत रक्कम करारनाम्यासोबत धनाकर्षाद्वारे गव्हर्नमेंट ई-मार्केटप्लेस (GeM) या पोर्टलवरील तरतुदीनुसार वित्तीय सल्लागार व उपसचिव यांचे नावे जमा करावी लागेल, अशी तरतूद आहे. तथापि, यशस्वी पुरवठादाराने सदर अनामत रक्कम EPBG द्वारे Online भरुन त्याची पावती उपरोक्त शासन निर्णय दिनांक १३ जानेवारी, २०२२ मध्ये निश्चित केलेल्या Primary Buyer व Secondary Buyer यांच्याकडे सादर केली आहे. त्यामुळे वेगळ्याने अनामत रक्कम धनाकर्षाद्वारे स्वीकारण्याची आवश्यकता नाही.
४. संदर्भ क्र.१ मध्ये नमूद शासननिर्णय दि. १३ जानेवारी, २०२२ च्या परिच्छेद क्र च्या परिच्छेद क्र.७ व ८ मध्ये पुरवठादार व जिल्हा पुरवठा कार्यालयाची जबाबदारी याबाबत स्वयंस्पष्ट तरतुदी आहेत. सदर तरतुदींचे काटेकोरपणे पालन करणे आवश्यक राहील.
५. GeM Portal द्वारे होत असलेली खरेदी ही विहित कालावधीत व पुर्णपणे online पार पाडावयाची असल्याने, सर्व क्षेत्रीय कार्यालयांनी या प्रक्रियेसाठी पूर्ण सहकार्य करावे व कालमर्यादेचे पालन करावे.
६. याप्रित्यर्थ येणारा खर्च हा अन्न, नागरी पुरवठा व ग्राहक संरक्षण विभागाच्या वित्तीय सल्लागार व उप सचिव, महाराष्ट्र शासन यांचे वैयक्तिक ठेव लेख्यामधून मागणी क्रमांक एम-४, "४४०८ अन्न साठवणूक व वखार साठवणूक व वखार साठवण यावरील भांडवली खर्च, मुख्य लेखाशिर्ष (०२) (१०) राष्ट्रीय अन्न सुरक्षा योजनेखालील मुंबई शहर अन्नधान्य खरेदीवरील अनुषंगिक खर्च (अनिवार्य), ४४०८ ०३२६, या लेखाशिर्षा खाली खर्ची टाकण्यात यावा व सन २०२२-२०२३ या वित्तीय वर्षाच्या मंजूर अनुदानातून भागविण्यात यावा.
७. सदर आदेश शासन निर्णय अन्न, नागरी पुरवठा व ग्राहक संरक्षण विभागाच्या शासन निर्णय क्र.रवका १०९८/५६७/प्र.क्र.२३३८/नापु-१२, दि. ३० नोव्हेंबर, १९९८, वित्तीय अधिकार नियम पुस्तिका १९७८ मधील भाग-२, उपविभाग-४, अ.क्र.१५ व २७ अन्वये प्रशासनिक विभागास प्रदान केलेल्या शक्तींचा वापर करून तसेच संदर्भ क्र.०२ मध्ये नमूद शासन निर्णयान्वये गठित केलेल्या विभागीय भांडार खरेदी समितीच्या दि. १९ मे, २०२२ रोजीच्या बैठकीत दिलेल्या मान्यतेस अनुसरुन निर्गमित करण्यात येत आहेत.
पृष्ठ ३ पैकी २
# Page 3
शासन निर्णय क्रमांकः सामुग्री-३१२०/प्र.क्र.६७/ना.पु.१६-अ,