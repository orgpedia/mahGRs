# Page 1
रास्तभाव दुकानामध्ये लावावयाच्या सूचना फलकाबाबत. (Information Display Boards on the Fair Price Shop (FPS) reg)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक: संकीर्ण-२०१९/४२७/प्र.क्र.११४/नापु . ३१,
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई-४०० ०३२,
दिनांक :- ११ एप्रिल, २०१९
-: शासन परिपत्रक :
संसदेच्या लोकलेखा समितीने सादर केलेल्या अहवालात सार्वजनिक वितरण प्रणाली
अंतर्गत वितरीत केलेल्या जिन्नसांची राष्ट्रीय अन्न सुरक्षा कायद्यानुसार अन्नधान्याची निर्धारित केलेली किंमत, त्याचे प्रमाणाबाबत माहिती असलेला फलक प्रत्येक रास्तभाव दुकानांमध्ये प्रदर्शित करावा, अशा सूचना लोकलेखा समितीच्या अहवालात दिलेल्या आहेत. नियंत्रण आदेश, २०१५ क्र.
टिपीडीएस (सी) च्या कलम १० मध्ये लक्ष्य निर्धारित लाभार्थ्यांना वितरीत करण्यात येणाऱ्या अन्नधान्याचे प्रमाण, किरकोळ विक्रीचे मूल्य, अन्नधान्याची पात्रता, रास्तभाव दुकाने उघडणे व बंद करण्याची वेळ, भोजनाची वेळ तसेच अन्नधान्याचा दर्जा आणि प्रमाण इत्यादींबाबत काही तक्रारी असल्यास त्या कोणत्या अधिकाऱ्याकडे कराव्यात याबाबतची माहिती, त्याच बरोबर तक्रार करण्यासाठी टोल फ्री क्रमांक, हेल्पलाईन क्रमांक इत्यादींची माहिती असणारा फलक रास्तभाव दुकानामध्ये सर्वांना सहज दिसेल अशा ठिकाणी लावण्यात यावा, असे नमूद केलेले आहे.
२. संसदीय लोकलेखा समितीने केलेल्या सूचना आणि नियंत्रण आदेश, २०१५ च्या कलम १० मध्ये नमूद केल्याप्रमाणे आपल्या जिल्ह्यातील किंवा कार्यक्षेत्रात असलेल्या सर्व रास्तभाव दुकानादारांनी खालील बाबी नमूद असलेले सूचना फलक लावणे आवश्यक आहे:
१. लक्ष्य निर्धारित लाभार्थ्यांना वितरीत करण्यात येणाऱ्या अन्नधान्याचे प्रमाण २. किरकोळ विक्रीचे मूल्य ३. अन्नधान्याची पात्रता ४. रास्तभाव दुकाने उघडणे व बंद करण्याची वेळ ५. भोजनाची वेळ ६. अन्नधान्याचा दर्जा आणि प्रमाण ७. काही तक्रारी असल्यास त्या कोणत्या अधिकाऱ्याकडे कराव्यात याबाबतची माहिती ८. तक्रार करण्यासाठी टोल फ्री क्रमांक, हेल्पलाईन क्रमांक. इत्यादीं
# Page 2
शासन परिपत्रक क्रमांकः संकीर्ण-२०१९/४२७/प्र.क्र.११४/नापु.३१,
३. वर नमूद माहिती असलेले सूचना फलक सर्व रास्तभाव दुकानादारांनी लावले आहेत, याबाबत जिल्हा पुरवठा अधिकारी व नियंत्रक, शिधावाटप यांनी खात्री करावी व त्याचा अहवाल एक महिन्याच्या आत सादर करावा.
४. हे परिपत्रक डिजीटल स्वाक्षरीने निर्गमित करण्यात येत आहे. हे परिपत्रक महाराष्ट्र