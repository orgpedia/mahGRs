# Page 1
राज्यातील वीज उपलब्ध असलेल्या शासकीय धान्य गोदामांमध्ये अन्नधान्याची पोती शिवण्यासाठी शिवण यंत्रे, त्याच्या सुट्याभागांचा संच आणि हँगींग हूक गव्हर्नमेंट ई-मार्केटप्लेस (GeM) या पोर्टलद्वारे खरेदी करण्यासाठी सुधारीत प्रशासकीय मंजूरी देणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : सामुग्री-३१२१/ प्र.क्र.१३१/ ना.पु. १६ अ,
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : : २९ जून, २०२२.
संदर्भ: १. शासन निर्णय समक्रमांक दि. ०३ फेब्रुवारी, २०२२ २. अन्न,नागरी पुरवठा व ग्राहक संरक्षण विभाग, शासन निर्णय क्र.कंत्राट-१२२१/प्र.क्र.१०४/ना.पु-१६ अ दि.०७ ऑक्टोबर, २०२१ प्रस्तावना : राज्यातील वीज उपलब्ध असलेल्या शासकीय धान्य गोदामांमध्ये अन्नधान्याच्या पोत्यांचे प्रमाणिकरण केल्यानंतर ती शिवण्यासाठी सहज हाताळता येतील अशी एकूण ४४५ पोती शिवणयंत्रे त्याच्या सुट्याभागांचा संच (Spare Parts) व हँगींग हूकसह केंद्र शासनाच्या गव्हर्नमेंट ई-मार्केटप्लेस (GeM) या पोर्टलवर खरेदी करण्यास व त्यानुषंगाने GeM पोर्टलवरील किंमतीनुसार प्रत्येकी रु.१३,४५०/- याप्रमाणे येणा-या एकूण रु.५९,८५,२५०/ इतक्या खर्चास तसेच सदरहू शिवणयंत्राच्या १ वर्षाच्या वॉरंटी कालावधीनंतर पुढील वर्षाच्या वार्षिक देखभाल दुरुस्तीसाठीच्या अनुषंगाने येणा-या अंदाजे रु.६६,७५,०००/- इतक्या खर्चास देखील शासन निर्णय दि.०३ फेब्रुवारी, २०२२ अन्वये प्रशासकीय मंजूरी प्रदान करण्यात आलेली आहे. सदरहू खरेदीसाठी GeM पोर्टलवर ऑनलाईन निविदा मागविण्यात आल्या होत्या. त्यनुषंगाने प्रस्तावांतर्गत पोती शिवणयंत्रे (सुट्याभागांचा संच (Spare Parts) व हँगींग हूकसह) GEM पोर्टलवर कार्यान्वित करण्यात आलेल्या निविदाप्रक्रियेत न्युनतम (एल १) निविदाकार ठरलेल्या युनिव्हर्सल ट्रेड लिंक या निविदाकाराकडून खरेदी करण्यास तसेच निविदाकाराने दर्शविलेल्या दरानुसार येणाऱ्या एकूण खर्चास सुधारीत प्रशासकीय मंजूरी देण्याची बाब शासनाच्या विचाराधीन होती.त्यानुसार शासनाने खालीलप्रमाणे निर्णय घेतला आहे.
शासन निर्णय : संदर्भ क्र.०१ येथील शासन निर्णय दि. ०३ फेब्रुवारी २०२२ सोबतच्या परिशिष्ट “अ” मध्ये नमूद केलेल्या जिल्ह्यांतील वीज उपलब्ध असलेल्या शासकीय धान्य गोदामांमध्ये अन्नधान्याच्या पोत्यांचे प्रमाणिकरण केल्यानंतर ती शिवण्यासाठी सहज हाताळता येतील अशी एकूण ४४५ पोती शिवणयंत्रे, त्यांच्या सुट्याभागांचा संच (Spare Parts) व हँगींग हूकसह खरेदी करण्याकरिता तसेच सदरहू पोती शिवणयंत्राच्या १ वर्षाच्या वॉरंटी कालावधीनंतर पुढील वर्षाच्या वार्षिक देखभाल दुरुस्तीखर्चासाठी GEM पोर्टलवर कार्यान्वित करण्यात आलेल्या निविदा प्रक्रियेत न्युनतम (एल-१) निविदाकार ठरलेल्या “ युनिव्हर्सल ट्रेड लिंक” या निविदाकाराकडून प्रति नग ₹ . २८,४४०/- (पोती शिवणयंत्रे, त्यांच्या सुट्याभागांचा संच (Spare Parts) व हँगींग हूक यांची एकूण खरेदी किंमत + पोती शिवणयंत्राच्या १ वर्षाच्या वॉरंटी कालावधीनंतर त्यापुढील वर्षासाठी येणारा देखभाल-दुरुस्ती खर्च) या दराने खरेदी करण्यास व त्यानुषंगाने येणाऱ्या एकूण ₹.१,२६,५५,८००/- (अक्षरी रुपये १ कोटी सव्वीस लाख पंचावन्न हजार आठशे फक्त) इतक्या खर्चास या आदेशाद्वारे प्रशासकीय मंजूरी प्रदान करण्यात येत आहे.
२. सदरहू पोती शिवणयंत्र खरेदीबाबत यापुर्वी निर्गमित केलेल्या संदर्भ क्र.१ येथील दि. ०३ फेब्रुवारी, २०२२ च्या शासन निर्णयातील अटी-शर्तीच्या अधीन राहून प्रशासकीय मान्यता प्रदान करण्यात येत असल्याने सदर शासन निर्णयातील अटी-शर्तींचे काटेकोरपणे पालन करणे बंधनकारक राहील.
# Page 2
शासन निर्णय क्रमांकः सामुग्री-३१२१/ प्र.क्र.१३१/ ना.पु. १६ अ,
३. प्रस्तावांतर्गत खरेदी प्रक्रियेच्या अनुषंगाने निर्गमित केलेल्या दि. ०३ फेब्रुवारी, २०२२ रोजीच्या शासन निर्णयामध्ये अनामत रक्कम (Security Deposit) या मथळ्याखाली पुरवठादारास उद्योग, ऊर्जा व कामगार विभागाच्या दि. १ डिसेंबर, २०१६ रोजीच्या शासन निर्णयासोबतच्या नियमपुस्तिकेतील परिच्छेद क्र. ४.६ मधील तरतूदीनुसार खरेदी मुल्याच्या ३% अनामत रक्कम करारनाम्यासोबत धनाकर्षाद्वारे गव्हर्नमेंट ई-मार्केटप्लेस (GeM) या पोर्टलवरील तरतुदीनुसार वित्तीय सल्लागार व उपसचिव यांचे नावे जमा करावी लागेल, अशी तरतूद आहे. तथापि यशस्वी पुरवठादाराने सदर अनामत रक्कम EPBG द्वारे Online भरुन त्याची पावती संदर्भाधिन शासन निर्णय दि. ०३ फेब्रुवारी, २०२२ मध्ये निश्चित केलेल्या Primary Buyer व Secondary Buyer यांच्याकडे सादर केली आहे. त्यामुळे वेगळ्याने अनामत रक्कम धनाकर्षाद्वारे स्विकारण्याची आवश्यकता नाही.
४. शासन निर्णय दि.०३ फेब्रुवारी, २०२२ च्या परिच्छेद क्र.७ मध्ये पुरवठादाराची व परिच्छेद क्र.८ मध्ये जिल्हा पुरवठा कार्यालयाची जबाबदारी याबाबत स्वयंस्पष्ट तरतुदी नमूद केलेल्या आहेत. सदर तरतुदींचे काटेकोरपणे पालन करणे आवश्यक राहील.
५. GeM Portal द्वारे होत असलेली खरेदी ही विहित कालावधीत व पुर्णपणे online पार पाडावयाची असल्याने, सर्व क्षेत्रीय कार्यालयांनी या प्रक्रियेसाठी पूर्ण सहकार्य करावे व कालमर्यादेचे पालन करावे.
६. सदर शिवणयंत्र खरेदीच्या अनुषंगाने येणारा खर्च हा अन्न, नागरी पुरवठा व ग्राहक संरक्षण विभागाच्या वित्तीय सल्लागार व उप सचिव, महाराष्ट्र शासन यांचे वैयक्तिक ठेव लेख्यामधून मागणी क्रमांक एम-४, "४४०८ अन्न साठवणूक व वखार साठवणूक व वखार साठवण यावरील भांडवली खर्च, मुख्य लेखाशिर्ष (०२)(१०) राष्ट्रीय अन्न सुरक्षा योजनेखालील मुंबई शहर अन्नधान्य खरेदीवरील अनुषंगिक खर्च (अनिवार्य), ४४०८ ०३२६, या लेखाशिर्षा खाली खर्ची टाकण्यात यावा व सन २०२२-२०२३ या वित्तीय वर्षाच्या मंजूर अनुदानातून भागविण्यात यावा. तसेच पोती शिवणयंत्राच्या वार्षिक देखभाल दुरुस्तीसाठी येणारा खर्च त्या-त्या आर्थिक वर्षाच्या मंजुर अनुदानातून भागविण्यात यावा.
७. सदर शासन निर्णय अन्न, नागरी पुरवठा व ग्राहक संरक्षण विभागाच्या शासन निर्णय क्र.रवका- १०९८/ ५६७/प्र.क्र.२३३८/नापु-१२, दि. ३० नोव्हेंबर, १९९८, वित्तीय अधिकार नियम पुस्तिका १९७८ मधील भाग २, उपविभाग-४, अ.क्र.१५ व २७ प्रमाणे प्रशासनिक विभागास प्रदान केलेल्या शक्तींचा वापर करून तसेच संदर्भ क्र.०२ येथील शासन निर्णयान्वये गठित केलेल्या विभागीय भांडार खरेदी समितीच्या दि.१९ मे, २०२२ रोजी झालेल्या बैठकीत दिलेल्या मान्यतेस अनुसरुन निर्गमित करण्यात येत आहे.
# Page 3