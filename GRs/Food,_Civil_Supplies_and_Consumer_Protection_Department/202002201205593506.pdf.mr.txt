# Page 1
राज्य ग्राहक तक्रार निवारण आयोग, मुंबई या कार्यालयाच्या अधीनस्त वाहनचालक (गट-क) चे एक पद बाह्ययंत्रणेकडून उपलब्ध करून घेणेबाबतच्या खर्चास प्रशासकीय मान्यता व मंजूरी देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंजा- २०२० / प्र.क्र.१७/ग्रासं-४
मंत्रालय (विस्तार), मुंबई - ४०००३२
दिनांक- १५ फेब्रुवारी, २०२०.
संदर्भ : (१) वित्त विभाग शा.परिपत्रक क्र. पदानि-२०१०/प्र.क्र. ८४/२०१०/विसु-१, दि. २७.९.२०१० (२) वित्त विभाग शा.परिपत्रक क्र.पदानि-२०१३/प्र.क्र. ११/२०१३विसु-१, दि. २.२.२०१३ (३) वित्त विभाग शा. परिपत्रक क्र. पदानि - २०१३/प्र.क्र.११२/१३/ विसु-१, दि. २.१२.२०१३.
(४) उद्योग, ऊर्जा व कामगार विभाग शा.नि. क्र. भाखंस-२०१४/प्र.क्र. ८२ भाग II/उद्योग -४, दि. १.१२.२०१६ (५) अ.ना.पु.ग्रा.सं. विभाग शासनपत्र क्र. ग्रासंजा-१९१३/प्र.क्र.२०८/ग्रासं-४,दि. २०.२.२०१४.
(६) वित्त विभाग शा. परिपत्रक क्र. संकीर्ण -२०१९/प्र.क्र.२२/कोषा प्रशा-४, ,दि.२९.१.२०२०.
(७) राज्य ग्राहक तक्रार निवारण आयोग, मुंबई यांचे पत्र क्र. राआ/महा/आस्था/प्र.म./वा.चा./बाह्यस्रोत/२०/ ८१५/दि. १०.२.२०२० प्रस्तावना : ग्राहक संरक्षण अधिनियम, १९८६ अंतर्गत गठित राज्य ग्राहक तक्रार निवारण आयोग, मुंबई यांचे अधीनस्त ‘वाहनचालक’ हे ‘गट-क’ चे एक पद मंजूर आहे. सदरचे पद बाह्यस्रोत यंत्रणेद्वारा भरणेसाठी राज्य ग्राहक तक्रार निवारण आयोगाने www.grahak.maharashtra.gov.in या संकेतस्थळावरून दि. २४.१.२०२० च्या दरपत्रक सूचनेनुसार संबंधितांकडून दरपत्रक मागविले होते.
२. सदर दरपत्रक सूचनेस अनुसरून विहीत मुदतीत प्राप्त दरपत्रकापैकी क्रिष्णा मोटर्स, मॅनपावर सर्व्हिसेस, जोगेश्वरी पूर्व, मुंबई - ६० यांचे दरपत्रक कमी दराचे व आयोगाच्या कार्यालयाच्या अटी व शर्ती पूर्ण करीत असल्याचे छाननी अंती दिसून आल्याने क्रिष्णा मोटर्स, मॅनपावर सर्व्हिसेस, जोगेश्वरी पूर्व, मुंबई - ६० यांचेकडून वाहनचालक सेवा दि. १.२.२०२० ते ३१.१२.२०२० कालावधीकरिता उपलब्ध करण्यास प्रशासकीय मान्यता देण्याची विनंती राज्य आयोगाच्या संदर्भाधीन पत्रान्वये करण्यात आली आहे. त्यास अनुसरून वाहनचालक बाह्ययंत्रणेकडून उपलब्ध करून घेणेबाबतच्या खर्चास प्रशासकीय मान्यता व मंजूरी देण्याची बाब शासनाच्या विचाराधीन होता.
शासन निर्णय :
राज्य ग्राहक तक्रार निवारण आयोग, मुंबई यांचे अधीनस्त ‘वाहनचालक' हे ‘गट-क’ चे एक पद मंजूर असून सदरचे पद बाह्यस्रोत यंत्रणेद्वारा क्रिष्णा मोटर्स, मॅनपावर सर्व्हिसेस, जोगेश्वरी पूर्व, मुंबई -६० या संस्थेकडून दि.१.२.२०२० ते दि. ३१.१२.२०२० (११ महिने) या कालावधीसाठी खालील दराने उपलब्ध करण्यास प्रशासकीय मान्यता देण्यात येत आहे:
# Page 2
शासन निर्णय क्रमांकः ग्रासंजा- २०२०/प्र.क्र.१७/ग्रासं-४
---------------------------------------------------------------------------------------------------
| अ.क्र. | बाब | दर (रूपये) |
| १ | वाहनचालक यांच्या वेतनाचा मासिक ठोक (वाहनचालक यांच्या दिवसाचा कालावधी ९ तास) | रू.१६,५००/ |
| २ | GST (रू.१६५००/- अतिरिक्त) | १८% |
| ३ | दररोजच्या ९ तासापेक्षा जास्त काम झाल्यास शासनाच्या प्रचलित दराने अतिकालिक भत्ता | रू.४०/ |
| ४ | मुंबई महानगर प्रदेश विकास प्राधिकरणाच्या हद्दीबाहेर जावे लागल्यास भत्ता दर | रू.३००/ |
| ५ | वाहनचालकास रात्री १०.०० वा. नंतर थांबावे लागल्यास, जेवणभत्ता दर | रू.१५०/ |
| ६ | वाहनचालकास रात्री ११.०० वा. नंतर थांबावे लागल्यास, त्याच्या घरी जाण्याचा प्रवासभत्ता दर | रू.२००/ |
---------------------------------------------------------------------------------------------------
२. वरीलप्रमाणे संबंधित संस्थेकडून उपलब्ध करून घेण्यात येणा-या मनुष्यबळाच्या वेतनापोटी येणा-या खर्चास संदर्भाधीन वित्त विभागाच्या परिपत्रकाद्वारे देण्यात आलेल्या मार्गदर्शक सूचनांनुसार, सदरचे पद नियमित पद्धतीने भरल्यामुळे होणा-या खर्चाच्या तुलनेत बाह्ययंत्रणेद्वारे सेवा घेताना होणा-या खर्चात १० टक्के ते २५ टक्के बचत होईल या अटीच्या अधीन राहून प्रशासकीय मान्यता देण्यात येत आहे.
३. सदरचा शासन निर्णय हा वित्त विभाग क्र. विअप्र-२०१३/प्र.क्र. ३० / २०१३ / विनियम, भाग - २, दि. १७.४.२०१५ मधील वित्तीय अधिकार नियमपुस्तिका - १९७८, भाग- पहिला, उपविभाग- चार खर्चाच्या संकीर्ण बाबीमधील अ.क्र.११ अन्वये प्रशासकीय विभागास प्रदान करण्यात आलेल्या वित्तीय अधिकारातील अटींच्या अधीन राहून निर्गमित करण्यात येत आहे.
४. सदर कर्मचा-याच्या वेतनावर होणारा खर्च मागणी क्र.एम-२, मुख्य लेखाशिर्ष २४०८, अन्न साठवण व वखार साठवण, (०४ ) (००) ग्राहक संरक्षण अधिनियम, १९८६ अंतर्गत राज्य परिषद, राज्य आयोग आणि जिल्हा मंचाची स्थापना (०४) (०१) मुंबई शहर (२४०८ ०२५१), १३ कार्यालयीन खर्च या लेखाशिर्षाखाली खर्ची टाकण्यात यावा व सदर खर्च वित्तीय वर्ष २०१९-२० करिता मंजूर करण्यात आलेल्या अनुदानातून भागविण्यात यावा. तसेच त्यापुढील खर्च सदर लेखाशिर्षाखाली १०, कंत्राटी सेवा या उद्दिष्ट्यांतर्गत त्या त्या वर्षा मंजूर होणा-या अनुदानातून भागविण्यात यावा.
# Page 3