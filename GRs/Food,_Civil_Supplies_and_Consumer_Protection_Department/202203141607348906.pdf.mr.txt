# Page 1
राज्य ग्राहक तक्रार निवारण आयोग, मुंबई राज्य आयोगाचे नागपूर व औरंगाबाद परिक्रमा खंडपीठ आणि अधिनस्त जिल्हा ग्राहक तक्रार निवारण मंच या कार्यालयांसाठी निर्माण करण्यात आलेल्या ४९७ अस्थायी पदांना दि. ०१.०३.२०२२ ते ३१.०८.२०२२ या कालावधीकरिता मुदतवाढ देण्याबाबत....
महाराष्ट्र शासन
अन्न नागरी पुरवठा व ग्राहक संरक्षण विभाग,
शासन निर्णय क्रमांक: संकीर्ण २०१९/प्र.क्र.२१/ग्रासं-४
हुतात्मा राजगुरु चौक, मादाम कामा मार्ग,
मंत्रालय ( विस्तार), मुंबई ४०० ०३२.
दिनांक: १४ मार्च २०२२
वाचा: १) शासन निर्णय वित्त विभाग, क्र.पदनि २०१६/प्र.क्र.०८/१६/आ.पु.क, दिनांक १०.०८.२०२१.
२) शासन निर्णय, अ.ना.पु व ग्रा.सं.वि क्र. संकीर्ण २०१९/प्र.क्र.२१/ग्रा.स-४, दिनांक ०१.०९.२०२१ ३) शासन निर्णय वित्त विभाग, क्र. पदनि २०१६/प्र.क्र.०८/१६/आ.पु.क, दिनांक २२.०२.२०२२
शासन निर्णय: ग्राहक संरक्षण कायदा, १९८६ मधील तरतुदीनुसार राज्य स्तरावर राज्य ग्राहक तक्रार निवारण आयोग आणि जिल्हास्तरावर, जिल्हा ग्राहक तक्रार निवारण मंचाची स्थापना करण्यात आलेली आहे.
तसेच, केंद्र शासनाने सन २००२ मध्ये ग्राहक संरक्षक अधिनियमात केलेल्या सुधारणांच्या अनुषंगाने राज्य आयोगाचे अनुक्रमे नागपूर व औरंगाबाद येथे परिक्रमा खंडपीठ (सर्कीट बेंच) स्थापन करण्यात आले आहेत.
राज्य आयोग, जिल्हा मंचाच्या कामकाजात वाढ झाल्याने राज्य आयोग व आयोगाच्या नागपूर व औरंगाबाद परिक्रमा खंडपीठ तसेच, जिल्हा मंच या कार्यालयांसाठी वेळोवेळी आवश्यकतेनुसार अधिकारी / कर्मचारी वृदांची एकूण ४९७ अस्थायी पदे निर्माण करण्यात आली आहेत.
२. उपरोक्त वित्त विभागाच्या संदर्भ क्र.१ च्या शासन निर्णयान्वये विभागाला दिलेल्या अधिकारांचा वापर करुन राज्य ग्राहक तक्रार निवारण आयोगाच्या व त्यांच्या अधिनस्त कार्यालयांच्या ४९७ अस्थायी पदांना दि.०१.०९.२०२१ ते २८.०२.२०२२ या कालावधीकरिता संदर्भ क्र.२ च्या शासन निर्णयान्वये मुदतवाढ देण्यात आली होती.
३. दरम्यानच्या काळात ग्राहक संरक्षण अधिनियम, १९८६ व्यपगत झाला असून ग्राहक संरक्षण अधिनियम, २०१९ हा दि.२०.०७.२०२० पासून लागू झालेला आहे. सदर अधिनियम, २०१९ मधील तरतुदीनुसार राज्य व जिल्हा आयोगाच्या अधिकारी/कर्मचाऱ्यांच्या वेतन आणि देय भत्ते, सेवेच्या इतर अटी व शर्ती संदर्भात नियम करणे आवश्यक असून त्यानुसारची कार्यवाही प्रस्तावित आहे. तथापि, सद्य:स्थितीत उपरोक्त वित्त विभागाच्या संदर्भ क्र.३ च्या शासन निर्णयान्वये विभागाला दिलेल्या अधिकारांचा वापर करुन राज्य ग्राहक तक्रार निवारण आयोगाच्या व त्यांच्या अधिनस्त कार्यालयांच्या आस्थापनेवरील एकूण ४९७ अस्थायी पदांना या शासन निर्णयासोबत जोडलेल्या परिशिष्ठ “अ” मध्ये दर्शविल्याप्रमाणे दि. ०१.०३.२०२२
# Page 2
शासन निर्णय क्रमांक: संकीर्ण २०१९/प्र.क्र.२१/ग्रासं-४
ते दि. ३१.०८.२०२२ या कालावधीकरिता मुदतवाढ देण्यास खालील अटींच्या अधीन राहून याव्दारे मंजूरी देण्यात येत आहे : १) प्रस्तावित ४९७ पदांपैकी कोणतेही पद सहा महिन्यापेक्षा जास्त कालावधीसाठी रिक्त नसावे.
२) सदर पदांवरील वेतनाचा खर्च वित्तीय वर्ष २०२२-२०२३ या मंजूर अनुदानातून भागविण्यात यावा.
३) प्रस्तावित पदे ही सुधारित आकृतीबंधातील मंजूर असून त्यामुळे सुधारित आकृतीबंधात अथवा संवर्गातही बदल होणार नाही.
४. यासाठी होणारा खर्च, “मागणी क्रमांक एम २ -२४०८ अन्न साठवण व वखार १०१, प्रापण व पुरवठा (०४) ग्राहक संरक्षण अधिनियम, १९८६ अन्वये राज्य परिषद, राज्य आयोग आणि जिल्हा मंच स्थापन करणे (०४) (०१) मुंबई शहर, (२४०८ ०२५१) आणि (०४) (०२) मुफसल (२४०८ ०२६२) दत्तमत, अनिवार्य, ०१- वेतन” या लेखाशिर्षाखाली खर्ची टाकण्यात यावा व तो सन २०२२-२०२३ या वित्तीय वर्षासाठी मंजूर केलेल्या अनुदानातून भागविण्यात यावा.
५. उक्त शासन निर्णय, वित्त विभागाचे संदर्भ क्र. ३ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 3
# Page 4