# Page 1
जिल्हा पुरवठा अधिकारी कार्यालय, ठाणे करिता सहायक जिल्हा पुरवठा अधिकारी यांना आहरण व संवितरण अधिकारी घोषित करणेबाबत..
महाराष्ट्र शासन
अन्न नागरी पुरवठा व ग्राहक संरक्षण विभाग,
शासन आदेश क्र. आस्थाप्र-६८२२/प्र.क्र.२३५/नापु-१५,
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई-४०० ०३२
दिनांक: १३ सप्टेंबर, २०२२
संदर्भ :- (१) शासन निर्णय, अन्न नागरी पुरवठा व ग्राहक संरक्षण विभाग, क्र. संकिर्ण-१७/ प्र.क्र. १५६ /नापु-१५, दि. १८.०४.२०२२ (२) शासन निर्णय, अन्न नागरी पुरवठा व ग्राहक संरक्षण विभाग, क्र. पदनि- २२ / प्र.क्र. १३३ /नापु-१५, दि. ०४.०७.२०२२ (३) जिल्हा पुरवठा अधिकारी, ठाणे यांचे पत्र क्र.पुरवठा/का-१/टे-६/ आस्था/ आसअधि कावि ३९५/२०२२, दि.३०.०८.२०२२.
प्रस्तावना संदर्भ क्र. १ येथील दि. १८.०४.२०२२ रोजीच्या शासन निर्णयान्वये अन्न, नागरी पुरवठा व ग्राहक संरक्षण विभागाच्या अधिनस्त कार्यालयांतील पदांचा आढाव्याअंती सुधारित आकृतीबंध मंजूर करण्यात आला आहे. सदर आकृतीबंधानुसार, संदर्भ क्र. २ येथील दि.०४.०७.२०२२ रोजीच्या विभागाच्या अधिनस्त असलेल्या क्षेत्रीय पुरवठा यंत्रणेतील विभागीय पुरवठा कार्यालयाकरीता राज्य / विभागीय/जिल्हा / तालुकास्तरावर संवर्गनिहाय पदसंख्या मंजूर करण्यात आली आहे सुधारित आकृतीबंधानुसार जिल्हा पुरवठा कार्यालयातील लेखा अधिकारी हा मृत संवर्ग घोषित केल्यामुळे लेखाधिकारी यांची सेवा मुळ विभागाकडे प्रत्यार्पित करण्यात आली असून जिल्हा पुरवठा कार्यालयातील वेतन देयके तसेच कार्यालयीन खर्च देयके व इतर दैनंदीन आर्थिक व्यवहार कोषागारात सादर करणेकरीता देयकांवर आहरण व संवितरण अधिकारी घोषित करणे आवश्यक आहे.
करीता संदर्भ क्र. ३ येथील जिल्हा पुरवठा अधिकारी, ठाणे यांनी शासनास विनंती केल्यानुसार, सहायक जिल्हा पुरवठा अधिकारी यांना आहरण व संवितरण अधिकारी घोषित करण्याची बाब शासनस्तरावर विचाराधीन होती.
शासन निर्णय : जिल्हा पुरवठा अधिकारी कार्यालय, ठाणे करिता "सहायक जिल्हा पुरवठा अधिकारी" यांना आहरण व संवितरण अधिकारी म्हणून घोषित करण्यात येत आहे.
# Page 2
शासन आदेश क्रमांकः आस्थाप्र-६८२२/प्र.क्र.२३५/नापु-१५,