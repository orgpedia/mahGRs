# Page 1
कोविड-१९ च्या प्रादुर्भावाच्या पार्श्वभूमीवर प्रधानमंत्री गरीब कल्याण अन्न योजनेंतर्गत राज्यातील अंत्योदय अन्न योजना व प्राधान्य कुटुंबातील लाभार्थ्यांना लक्ष्य निर्धारीत सार्वजनिक वितरण व्यवस्थेअंतर्गत जुलै ते नोव्हेंबर, २०२० या कालावधीकरिता अख्या चण्या ऐवजी मोफत चणाडाळ वितरीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः अधापु-२०२०/प्र.क्र.७६/ना.पु.२२
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक: १८ ऑगस्ट, २०२०.
वाचा : १) शा.नि.क्र.राभादु-१०१७/प्र.क्र.७०/नापु-३१, दि.०४.०९.२०१७ २) केंद्र शासनाचे पत्र क्र.F.No.PS-०३००२/३/२०२०-PMC, दि.०२.०७.२०२० चे पत्र.
३) केंद्र शासनाचे पत्र क्र.F.No.PS-०३००२/३/२०२०-PMC, दि.१७.०७.२०२० चे पत्र.
४) केंद्र शासनाचे पत्र क्र.F.No.PS-०३००२/१५/२०२०-PMC, दि.२८.०७.२०२० चे पत्र.
प्रस्तावना : देशातील कोरोना व्हायरस (Covid-१९) प्रादुर्भावाच्या पार्श्वभूमीवर प्रधानमंत्री गरीब कल्याण अन्न योजनेंतर्गत लक्ष्य निर्धारीत सार्वजनिक वितरण व्यवस्थेतून पात्र लाभार्थ्यांसाठी माहे एप्रिल, २०२० ते जून, २०२० या कालावधीसाठी राष्ट्रीय अन्नसुरक्षा योजनेंतर्गत अनुज्ञेय असलेल्या अन्नधान्याव्यतिरिक्त प्रति माह प्रति व्यक्ती ५ किलोग्रॅम अन्नधान्य व प्रति माह प्रति शिधापत्रिका १ किलो डाळ (तूरडाळ व चणाडाळ या दोन्हींपैकी एक डाळ एक किलो या कमाल मर्यादेत) या परिमाणात मोफत वितरीत करण्यात येत आहे. आता संदर्भ क्र.२ येथील केंद्र शासनाच्या पत्रानुसार सदर योजनेस जुलै ते नोव्हेंबर, २०२० या कालावधीकरिता मुदतवाढ देण्यात आली असून डाळीऐवजी प्रति माह प्रति शिधापत्रिका अखा चणा वितरीत करण्यात येणार आहे. तथापि राज्यात अखा चणाऐवजी डाळ घेण्यास अधिक पसंती असल्याचे अनेक जिल्हा पुरवठा अधिकारी यांनी कळविले आहे. तसेच, अनेक लोकप्रतिनिधींनी चणा ऐवजी चणाडाळ वाटपाबाबत मागणी केली आहे. त्यानुसार राज्य शासनाने दिनांक २३.७.२०२० रोजीच्या पत्रान्वये केंद्र शासनास केलेल्या विनंतीच्या अनुषंगाने केंद्र शासनाने संदर्भीय पत्र क्र.४ अन्वये काही अटींच्या अधीन राहून मान्यता दिलेली आहे. त्यानुसार याबाबत विभागाने मा. मंत्रीमंडळास प्रस्ताव सादर केला होता. दि. १२.०८.२०२० रोजी झालेल्या राज्य मंत्रिमंडळाच्या बैठकीत विस्तारीत प्रधानमंत्री गरीब कल्याण अन्न योजनेंतर्गत जुलै ते नोव्हेंबर, २०२० करिता अख्या चणा ऐवजी मोफत चणाडाळ वाटप करण्याच्या प्रस्तावास मा.मंत्रिमंडळाने मान्यता दिली. त्यानुषंगाने प्रधानमंत्री गरीब कल्याण अन्न योजनेंतर्गत जुलै ते नोव्हेंबर, २०२० करिता चणाडाळ वाटप करण्याबाबत पुढीलप्रमाणे निर्णय घेण्यात येत आहे.
शासन निर्णय : देशातील कोरोना व्हायरस (Covid-१९) प्रादुर्भावाच्या पार्श्वभूमीवर प्रधानमंत्री गरीब कल्याण अन्न योजनेंतर्गत लक्ष्य निर्धारीत सार्वजनिक वितरण व्यवस्थेतील राष्ट्रीय अन्नसुरक्षा योजनेंतर्गत पात्र
# Page 2
शासन निर्णय क्रमांकः अधापु-२०२०/प्र.क्र.७६/ना.पु.२२
लाभार्थ्यांसाठी माहे जुलै, २०२० ते नोव्हेंबर, २०२० या कालावधीसाठी अख्या चण्याऐवजी प्रति माह प्रति शिधापत्रिका एक किलो चणाडाळ मोफत वितरीत करण्यास या शासन निर्णयान्वये मान्यता देण्यात येत आहे.
२. PMGKAY (II) अंतर्गत जुलै, २०२० ते नोव्हेंबर, २०२० या कालावधीत केंद्र शासनाकडून नाफेड मार्फत प्राप्त होणाऱ्या ७६,६९८ मे. टन मोफत अख्ख्या चण्याची भरडाई करुन त्यापासून प्राप्त होणाऱ्या चणाडाळीचे राष्ट्रीय अन्नसुरक्षा योजनेअंतर्गत पात्र लाभार्थ्यांना मोफत वितरण करण्यात येणार आहे.
या व्यतिरिक्त राज्य शासनास आवश्यक असणारा ९५८७ मे. टन चण्यापैकी मार्कफेडकडील उपलब्ध व अवितरीत ९००० मे. टन चणा या योजनेत समाविष्ट करण्यास या शासन निर्णयाद्वारे मान्यता देण्यात येत आहे. त्यामुळे यापूर्वीचे दिनांक २२/१०/२०१९ व दिनांक ०८/११/२०१९ च्या पत्रांन्वये देण्यात आलेले नियतन आदेश रद्द करणेत येत आहेत. सदर चणा या योजनेत समाविष्ट केल्यामुळे त्याच्या खरेदीसाठी यापूर्वी केलेल्या र २९,११० प्रति मे. टन याप्रमाणे ₹ २६.२० कोटी खर्चाची तूट सहन करण्यास याद्वारे मान्यता देण्यात येत आहे.
३. चालू आर्थिक वर्षात ना नफा ना तोटा योजनेतर्गत लक्ष्य निर्धारीत सार्वजनिक वितरण व्यवस्थेंतर्गत चणाडाळ सवलतीच्या दरात वितरीत करण्याकरिता दि.०१.०३.२०१९ च्या शासन निर्णयान्वये चणाडाळ वितरीत करण्याकरिता मे. श्री. सप्तश्रृंगी कं. व ETC Agro Processing India या मिलर्सची नियुक्ती करण्यात आली होती. तथापि ETC Agro Processing India या निविदाकाराने जून, २०१९ साठी दिलेल्या नियतनाचे काम करु शकत नसल्याचे शासनास कळविले असल्याने माहे सप्टेंबर, २०१९ पासूनचे चणाडाळीचे वितरण मे. श्री. सप्तश्रृंगी कं. या निविदाकाराकडून करण्यात येते व त्यांचा करारनामा दिनांक २२/१०/२०२० पर्यंत वैध असून त्या अंतर्गत ९००० मे.टन चणा भरडाई प्रलंबित आहे. मा.मंत्रिमंडळाने उद्योग उर्जा व कामगार विभाग शासन निर्णय दि.०१.१२.२०१६ मधील परिच्छेद ३.३ खरेदीच्या विशेष पध्दती अंतर्गत परिच्छेद ३.३.२ मधील पुनर्प्रत्ययी आदेश देण्याबाबतच्या तरतुदी अंतर्गत सुरवातीच्या आदेशाचे ५०% वा ₹.१० कोटी या पैकी जे कमी असेल त्या पर्यंत खरेदी करण्यास, पूर्वीचा पुरवठा पूर्ण करण्यास तसेच सदर प्रस्ताव विशेष समर्थनासह अंतिम निर्णयासाठी खरेदी समिती समोर सादर करण्याच्या तरतूदी शिथिल करुन कोव्हीड-१९ च्या पार्श्वभूमीवर उद्भवलेल्या लॉकडाऊनच्या परिस्थितीत तत्परतेने सण, उत्सवांपूर्वी डाळ वाटपाच्या दृष्टीने प्रस्तुत प्रकरणी मे.श्री.सप्तश्रृंगी कं. या निविदाकारास पुनर्प्रत्ययी आदेशाद्वारे प्रधानमंत्री गरीब कल्याण अन्न योजनेंतर्गत (PMGKAY II) ८६२८५ मे.टन चण्याचे ८०% उताऱ्याने व ₹ ४२८५ प्रति मे.टन या दराने प्राप्त होणाऱ्या चणाडाळीचे तालुका गोदामापर्यंत वितरण करण्यासाठी नियुक्त करण्यास मान्यता दिली आहे.
सदर कंत्राटदाराने दि. ४.८.२०२० रोजीच्या पत्रान्वये सहमती दर्शविल्यानुसार मागील निविदादरात कोणतीही दरवाढ न करता निविदीतील स्विकृत अटी शर्ती व शासनाबरोबर केलेल्या करारनाम्यानुसार नाफेडने उपलब्ध केलेल्या गोदामातून चण्याची उचल करुन त्याची डाळ ५० किलोच्या ज्यूट अथवा PP बॅगमध्ये पॅकिंग करुन विहित तालुका गोदामापर्यंत वाहतूक करण्यात यावी.
त्याचप्रमाणे अस्तित्वातील करारनाम्यातील मार्कफेडकडील उपलब्ध व अवितरीत ९००० मे. टन चण्याची भरडाई करण्यासाठी सदर चणा कोणत्या गोदामातून किती उचल करावयाचा आहे याबाबत
पृष्ठ ५ पैकी २
# Page 3
शासन निर्णय क्रमांकः अधापु-२०२०/प्र.क्र.७६/ना.पु.२२
कंत्राटदाराने मार्केटिंग फेडरेशनकडे संपर्क साधावा. यादृष्टीने कंत्राटदाराशी करारनामा करताना वित्तीय सल्लागार व उपसचिव यांनी नियमानुसार आवश्यक त्या अटी व शर्तीचा समावेश करावा.
सोबत जोडलेल्या विवरणपत्र “अ” नुसार नाफेडकडून दर्शविण्यात आलेल्या गोदामातून अख्या चण्याची उचल करुन विवरणपत्र “ब” मध्ये दर्शविलेल्या जिल्हानिहाय नियतनानुसार सर्व जिल्हयांना चणाडाळ वितरीत करण्यात यावी.
४. विवरणपत्र “अ” मध्ये दर्शविलेल्या नाफेडच्या गोदामातून चण्याची उचल करण्यापूर्वी कंत्राटदाराने चण्याच्या गुणवत्तेची तपासणी नाफेडच्या प्रतिनिधीच्या उपस्थितीत करावी. चण्याची गुणवत्ता FSSAI नुसार नसल्यास चण्याची उचल न करता त्याबाबत नाफेड व संबंधित जिल्हा पुरवठा अधिकारी यांना कळविण्यात यावे. केंद्र शासनाच्या दि. १७.७.२०२० च्या पत्रानुसार स्विकृती दिल्यानंतर त्या अन्नधान्याची पूर्ण जबाबदारी राज्याची असून तद्नंतर सदर अन्नधान्य नाफेडकडून बदलून (Replacement) मिळणार नाही. कंत्राटदाराने विवरणपत्र “अ” मध्ये दर्शविलेल्या संबंधित गोदामातून व मार्कफेडच्या गोदामातून उचललेल्या चण्याचा दैनिक अहवाल शासनास सादर करावा.
कंत्राटदाराकडून जिल्ह्यात चणाडाळ प्राप्त झाल्यावर जिल्हा पुरवठा अधिकारी स्वत: अथवा तहसिलदारपेक्षा कमी दर्जा नसलेल्या अधिकाऱ्याची नेमणूक करुन चणाडाळ गुणवत्ता तपासणी करुन FSSAI मानकाची पूर्तता करीत असल्याची खात्री करुनच चणाडाळ स्वीकारण्यात यावी. कुठल्याही परिस्थितीत खराब चणाडाळ स्विकारु नये.
जिल्हा पुरवठा अधिकारी यांनी त्यांच्या जिल्ह्यासाठी उचल करावयाच्या चण्याडाळीचे परिमाण गुणवत्ता तपासणीनंतरच कंत्राटदाराकडून स्वीकृत करावे. महसूल विभागातील जिल्ह्यांमध्ये आवश्यकतेनुसार चणाडाळ नियतन कमी/जास्त करण्याचे अधिकार संबंधित उपायुक्त (पुरवठा) यांना राहतील. याबाबतची माहिती उपायुक्त (पुरवठा) व संबंधित जिल्हा पुरवठा अधिकारी यांनी शासनास वेळोवेळी सादर करावी. तथापि, त्या महसूल विभागास शासनाने दिलेल्या एकूण नियतनात शासनाच्या पूर्वपरवानगी शिवाय त्यांना बदल करता येणार नाही. जिल्हा पुरवठा अधिकारी यांनी त्यांच्या जिल्ह्याकरिता प्राप्त व वितरीत होणारी चणाडाळ याबाबतची माहिती शासनास वेळोवेळी उपलब्ध करुन द्यावी व त्याबाबतचे उपयोगिता प्रमाणपत्र शासनास सादर करावे.
५. सदर चणाडाळ विक्री करण्याकरिता शा.नि.क्र.राभादु-१०१७/प्र.क्र.७०/नापु-३१, दि.०४.०९.२०१७ अन्वये दुकानदारांना ₹१.५०/- प्रति किलो एवढे मार्जिन देण्यात येईल.
६. सर्व जिल्हा पुरवठा अधिकारी यांनी त्यांना प्राप्त होणाऱ्या डाळींचे लेखे प्रधानमंत्री गरीब कल्याण अन्न योजना माहे जुलै, २०२० ते नोव्हेंबर, २०२० या कालावधीकरीता स्वतंत्रपणे ठेवावीत. त्याचप्रमाणे याबाबतची माहिती केंद्र शासनाच्या संकेत स्थळावर भरावयाची असल्याने याबाबतचा दैनिक अहवाल विहित विवरणपत्रात शासनास सादर करावा.
७. याकरिता होणारा खर्च “मागणी क्र.एम ४, मुख्यलेखाशीर्ष ४४०८, अन्न साठवण व वखार साठवण यावरील भांडवली खर्च ०१ अन्न, १०१ प्रापण व पुरवठा, (०२) प्रापण वितरण व किंमत नियंत्रण, (०२) (०१) मुंबई शहर खरेदी खर्च (अनिवार्य) (४४०८००७७), २१ पुरवठा व सामुग्री” या अंतर्गत चालु आर्थिक वर्षातील उपलब्ध तरतूदीमधून भागविण्यात यावा.
पृष्ठ ५ पैकी ३
# Page 4
शासन निर्णय क्रमांकः अधापु-२०२०/प्र.क्र.७६/ना.पु.२२
सदर शासन निर्णय वित्त विभागाच्या अनौपचारिक संदर्भ क्र. २१२/२०२०/व्यय-१० दिनांक १८.८.२०२० अन्वये दिलेल्या सहमतीनुसार निर्गमित करण्यात येत आहे.
# Page 5
# Page 6
# Page 7
# Page 8
# Page 9