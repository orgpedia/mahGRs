# Page 1
विभागामार्फत होणारी धान / भरडधान्य खरेदी, धान भरडाई, जमा होत असलेला सीएमआर, उचल (भारतीय अन्न महामंडळाकडून व सीएमआर उचल) व सीएमआर/भरडधान्य वाटप यासंदर्भातील माहितीमध्ये समन्वय राहण्याकरिता समन्वय कक्ष (Co-ordination Cell) गठीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. संकीर्ण-२०२३/प्र.क्र.१०२/(ई-६२१३३२)/नापु-२९
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई.
दि. २४ मे, २०२३.
प्रस्तावना :
किमान आधारभूत किंमत खरेदी योजना ही केंद्र शासनाची योजना असून ती शेतकऱ्यांच्या हितासाठी आहे. या योजनेअंतर्गत केंद्र शासन निरनिराळ्या पिकांच्या किमान आधारभूत किंमती जाहीर करते व आधारभूत किंमतीचा लाभ होण्याच्या दृष्टीने शेतकऱ्यांना हमीभाव किंमतीपेक्षा कमी किंमतीने धान्य विकावे लागू नये म्हणून राज्य शासनातर्फे धान्याची (Fair Average Quality धान व भरडधान्य) खरेदी करण्यात येते.
महाराष्ट्र राज्यात केंद्र शासनाची "नोडल एजन्सी" म्हणून भारतीय अन्न महामंडळ काम पहाते तर भारतीय अन्न महामंडळाच्या वतीने राज्यात आधारभूत किंमत खरेदी योजनेची अंमलबजावणी राज्य शासन मार्केटिंग फेडरेशन, मुंबई (बिगर आदिवासी क्षेत्र) व आदिवासी विकास महामंडळ, नाशिक (आदिवासी क्षेत्र) या दोन अभिकर्ता संस्थांमार्फत करते.
धान/भरडधान्य खरेदी, धान भरडाई, जमा होत असलेला सीएमआर, उचल (भारतीय अन्न महामंडळाकडून व सीएमआर उचल) व सीएमआर/भरडधान्य यासंदर्भातील माहिती वेळोवळी केंद्र शासनास सादर करणे बंधनकारक आहे. तथापि, सदर माहितीमध्ये बऱ्याच वेळी तफावत येत असल्याची बाब भारतीय अन्न महामंडळ, क्षेत्रिय कार्यालय, बोरिवली यांच्याकडून शासनाच्या निदर्शनास आणून देण्यात आली आहे. त्यानुषंगाने सदर माहितीमध्ये सुसूत्रता/समन्वय राहण्याकरिता समन्वय कक्ष (Co-ordination Cell) गठीत करण्याची बाब शासनाच्या विचाराधीन होती.
शासन निर्णय :
विभागामार्फत होणारी धान/भरडधान्य खरेदी, धान भरडाई, जमा होत असलेला सीएमआर, उचल (भारतीय अन्न महामंडळाकडून व सीएमआर उचल) व सीएमआर/भरडधान्य वाटप यासंदर्भातील माहितीमध्ये सुसूत्रता/समन्वय राहण्याकरिता पुढीलप्रमाणे समन्वय कक्ष (Co-ordination Cell) गठीत करण्यात येत आहे.
# Page 2
शासन निर्णय क्रमांकः संकीर्ण-२०२३/प्र.क्र.१०२/(ई-६२१३३२)/नापु- २९
१) सह सचिव (नापु-२९), अन्न, नागरी पुरवठा व ग्राहक संरक्षण विभाग, मंत्रालय, मुंबई.
२) उप सचिव (नापु-२२), अन्न, नागरी पुरवठा व ग्राहक संरक्षण विभाग, मंत्रालय, मुंबई.
३) सहाय्यक महाव्यवस्थापक (खरेदी), भारतीय अन्न महामंडळ, क्षेत्रीय कार्यालय, बोरिवली.
४) सरव्यवस्थापक (अन्नधान्य), दि.महाराष्ट्र को-ऑप मार्केटींग फेडरेशन, मुंबई.
५) महाव्यवस्थापक, (विपणन), महाराष्ट्र राज्य सहकारी आदिवासी विकास महामंडळ, नाशिक.
६) सर्व उपायुक्त (पुरवठा), विभागीय कार्यालय.
७) वित्तीय सल्लागार व उप सचिव, अन्न, नागरी पुरवठा व ग्राहक संरक्षण विभाग, मुंबई.
२. सदर कक्षाने दर १५ दिवसांनी VC द्वारे (प्रत्येक महिन्याच्या दुसऱ्या व चौथ्या मंगळवारी) धान/भरडधान्य खरेदी, धान भरडाई, जमा होत असलेला सीएमआर, उचल (भारतीय अन्न महामंडळाकडून व सीएमआर उचल) व सीएमआर/भरडधान्य वितरण याबाबतचा आढावा घ्यावा.
३. याप्रकरणी दोन्ही अभिकर्ता संस्था आणि उपायुक्त (पुरवठा) हे सोबतच्या विवरणपत्रातील (विवरणपत्र १ १ ते ४) माहिती भरून बैठकीदरम्यान सादर करतील. आढाव्याअंती प्राप्त माहितीबाबत खात्री झाल्यानंतर ती माहिती NeML यांच्याकडे पाठविण्यात यावी व नंतर NeML मार्फत केंद्र शासनाच्या CFPP पोर्टलवर अपलोड करण्यात यावी.
# Page 3
# Page 4
# Page 5
# Page 6
# Page 7