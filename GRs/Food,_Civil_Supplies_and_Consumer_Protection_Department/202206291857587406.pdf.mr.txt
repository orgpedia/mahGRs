# Page 1
राज्यातील वीज उपलब्ध नसलेल्या शासकीय धान्य गोदामांमध्ये अन्नधान्याची पोती शिवण्यासाठी लागणाऱ्या सुतळीगाठीची गव्हर्नमेंट ई-मार्केटप्लेस (GeM) या पोर्टलद्वारे खरेदी करणेबाबत सुधारीत प्रशासकीय मान्यता..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : सामुग्री-३१२०/प्र.क्र. ६८/ना.पु.१६-अ,
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २९ जून, २०२२.
संदर्भ : १. शासन निर्णय समक्रमांक दि.१३ जानेवारी, २०२२.
२. अन्न,नागरी पुरवठा व ग्राहक संरक्षण विभाग, शासन निर्णय क्र.कंत्राट १२२१/प्र.क्र.१०४/ना. पु-१६ अ, दि. ०७ ऑक्टोबर, २०२१
प्रस्तावना : राज्यातील ज्या शासकीय धान्य गोदामांमध्ये अद्यापही वीज उपलब्ध झालेली नाही, वीज उपलब्ध असूनही लोडशेडिंग किंवा अन्य कारणांमुळे वीज पुरवठा खंडित झाला असता किंवा पोती शिवणयंत्र नादुरुस्त झाल्यास शासकीय धान्य गोदामांमध्ये अन्नधान्याच्या प्रमाणिकरणानंतर पोती शिवण्यासाठी एक वर्षाच्या कालावधीसाठी लागणाऱ्या ५,१०,९०५ किलो म्हणजेच १०,२१,८१० युनिट्स सुतळीगाठी GeM पोर्टलद्वारे ऑनलाईन निविदा पध्दतीने खरेदी करण्यास व त्यासाठी येणा-या GeM Portal वरील प्रति युनिट रु.१८०/ (म्हणजेच प्रति किलो रु.३६०) ही किंमत आधारभूत मानून येणाऱ्या एकूण रु.१८,३९,२५,८०० /- (अक्षरी रुपये अठरा कोटी एकोणचाळीस लाख पंचवीस हजार आठशे फक्त) इतक्या खर्चास शासन निर्णय दि.१३ जानेवारी, २०२२ अन्वये प्रशासकीय मंजूरी प्रदान करण्यात आलेली आहे. सदरहू खरेदीसाठी GeM पोर्टलवर Bid Number- GEM/२०२२/B/१९२०१५६ अन्वये ऑनलाईन निविदा मागविण्यात आल्या होत्या. त्यानुसार प्रस्तावांतर्गत सुतळी खरेदीसाठी GEM पोर्टलवर कार्यान्वित करण्यात आलेल्या निविदाप्रक्रियेतील एल-१ निविदाकारास व त्यांनी दर्शविलेल्या दरांस सुधारीत प्रशासकीय मंजूरी देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णय : राज्यातील ज्या शासकीय गोदामांमध्ये अद्यापही वीज उपलब्ध झालेली नाही, वीज उपलब्ध असूनही लोडशेडिंग किंवा अन्य कारणांमुळे वीज पुरवठा खंडित झाला असल्यास किंवा पोती शिवणयंत्रे बंद पडण्याच्या कालावधीत अशा संदर्भाधीन शासन निर्णय दि.१३ जानेवारी २०२२ सोबतच्या परिशिष्ठ “अ” मध्ये नमूद केलेल्या जिल्ह्यातील शासकीय धान्य गोदामांमध्ये अन्नधान्याच्या प्रमाणिकरणासाठी ५,१०,९०५ किलो सुतळी गाठी खरेदीसाठी GEM पोर्टलवर कार्यान्वित करण्यात आलेल्या निविदाप्रक्रियेत एल-१ निविदाकार ठरलेल्या मे.जिगर ट्रेडर्स या निविदाकाराकडून खरेदी करण्यास व त्यानुषंगाने प्रति किलो रु.३६० या दराने येणाऱ्या एकूण रु.१८,३९,२५,८००/- (अक्षरी रुपये अठरा कोटी एकोणचाळीस लाख पंचवीस हजार आठशे फक्त) इतक्या खर्चास या आदेशाद्वरे प्रशासकीय मान्यता प्रदान करण्यात येत आहे.
२. प्रस्तावांतर्गत सुतळीगाठी खरेदीच्या अनुषंगाने यापूर्वी निर्गमित केलेल्या संदर्भ क्र.१ येथील शासन निर्णय दि.१३ जानेवारी २०२२ मधील अटी-शर्तीच्या अधीन राहून प्रशासकीय मान्यता प्रदान करण्यात येत असल्याने सदर शासन निर्णयातील अटी-शर्तींचे काटेकोरपणे पालन करणे बंधनकारक राहील.
# Page 2
शासन निर्णय क्रमांकः सामुग्री-३१२०/प्र.क्र.६८/ना.पु.१६-अ
३. संदर्भ क्र.१ येथील दि. १३ जानेवारी, २०२२ रोजीच्या शासन निर्णयामध्ये अनामत रक्कम (Security Deposit) या मथळ्याखाली पुरवठादारास उद्योग, ऊर्जा व कामगार विभागाच्या दि. १ डिसेंबर, २०१६ रोजीच्या शासन निर्णयासोबतच्या नियमपुस्तिकेतील परिच्छेद क्र.४.६ मधील तरतूदीनुसार खरेदी मुल्याच्या ३% अनामत रक्कम करारनाम्यासोबत धनाकर्षाद्वारे गव्हर्नमेंट ई-मार्केटप्लेस (GeM) या पोर्टलवरील तरतुदीनुसार वित्तीय सल्लागार व उपसचिव यांचे नावे जमा करावी लागेल, अशी तरतूद आहे. तथापि, यशस्वी पुरवठादाराने सदर अनामत रक्कम EPBG द्वारे Online भरुन त्याची पावती उपरोक्त शासन निर्णय दिनांक १३ जानेवारी, २०२२ मध्ये निश्चित केलेल्या Primary Buyer व Secondary Buyer यांच्याकडे सादर केली आहे. त्यामुळे वेगळ्याने अनामत रक्कम धनाकर्षाद्वारे स्वीकारण्याची आवश्यकता नाही.
४. संदर्भ क्र.१ मध्ये नमूद शासननिर्णय दि. १३ जानेवारी, २०२२ च्या परिच्छेद क्र.६ मध्ये पुरवठादार व खरेदीदारांची जबाबदारी याबाबत स्वयंस्पष्ट तरतुदी नमूद केलेल्या आहेत. सदर तरतुदींचे काटेकोरपणे पालन करणे आवश्यक राहील.
५. GeM Portal द्वारे होत असलेली खरेदी ही विहित कालावधीत व पुर्णपणे online पार पाडावयाची असल्याने, सर्व क्षेत्रीय कार्यालयांनी या प्रक्रियेसाठी पूर्ण सहकार्य करावे व कालमर्यादेचे पालन करावे.
६. याप्रित्यर्थ येणारा खर्च हा अन्न, नागरी पुरवठा व ग्राहक संरक्षण विभागाच्या वित्तीय सल्लागार व उप सचिव, महाराष्ट्र शासन यांचे वैयक्तिक ठेव लेख्यामधून मागणी क्रमांक एम-४, "४४०८ अन्न साठवणूक व वखार साठवणूक व वखार साठवण यावरील भांडवली खर्च, मुख्य लेखाशिर्ष (०२)(१०) राष्ट्रीय अन्न सुरक्षा योजनेखालील मुंबई शहर अन्नधान्य खरेदीवरील अनुषंगिक खर्च (अनिवार्य), ४४०८ ०३२६, या लेखाशिर्षा खाली खर्ची टाकण्यात यावा व सन २०२२-२०२३ या वित्तीय वर्षाच्या मंजूर अनुदानातून भागविण्यात यावा.
७. सदर आदेश शासन निर्णय अन्न, नागरी पुरवठा व ग्राहक संरक्षण विभागाच्या शासन निर्णय क्र.रवका १०९८/५६७/प्र.क्र.२३३८/नापु-१२, दि. ३० नोव्हेंबर, १९९८, वित्तीय अधिकार नियम पुस्तिका १९७८ मधील भाग २, उपविभाग-४, अ.क्र.१५ व २७ अन्वये प्रशासनिक विभागास प्रदान केलेल्या शक्तींचा वापर करून तसेच संदर्भ क्र.०२ मध्ये नमूद शासन निर्णयान्वये गठित केलेल्या विभागीय भांडार खरेदी समितीच्या दि. १९ मे, २०२२ रोजीच्या बैठकीत दिलेल्या मान्यतेस अनुसरुन निर्गमित करण्यात येत आहेत.
# Page 3