# Page 1
महाराष्ट्र सहकार विकास महामंडळ, पुणे यांच्या “महाफार्म” या ब्रॅन्ड अंतर्गत उत्पादने राज्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्यास परवानगी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. साविव्य-२०१८/१४०५/प्र.क्र.३२६/नापु-३१
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई - ४०००३२
दिनांक : २४ ऑक्टोबर, २०१८.
वाचा : व्यवस्थापकीय संचालक, महाराष्ट्र सहकार विकास महामंडळ, पुणे यांचे पत्र क्रमांक: मसाविम/विकासो/रास्तभाव/२०८/१८, दि. १७.९.२०१८
प्रस्तावना : महाराष्ट्र सहकार विकास महामंडळ, पुणे यांच्या “महाफार्म” या ब्रॅन्ड अंतर्गत उत्पादित होणाऱ्या उत्पादनाचे वितरण राज्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्यास परवानगी देण्याबाबत विनंती महाराष्ट्र सहकार विकास महामंडळ मर्यादित, पुणे यांनी केली आहे. त्यानुसार राज्यातील सर्व अधिकृत रास्तभाव / शिधावाटप दूकानांतून “महाफार्म” या ब्रँन्ड अंतर्गत उत्पादने विक्रीसाठी ठेवण्यास परवानगी देण्याचा प्रस्ताव शासनाच्या विचाराधीन होता.
शासन निर्णय :
राज्यातील रास्तभाव दुकानदारांचे उत्पन्न वाढावे यासाठी, महाराष्ट्र सहकार विकास महामंडळ, पुणे यांच्या “महाफार्म” या ब्रॅन्ड अंतर्गत उत्पादित होणारी उत्पादने राज्यातील सर्व अधिकृत रास्तभाव/शिधावाटप दूकानामध्ये विक्रीसाठी ठेवण्यास परवानगी देण्यात येत आहे.
२. महाराष्ट्र सहकार विकास महामंडळ, पुणे यांच्या “महाफार्म” या ब्रॅन्ड अंतर्गत उत्पादित होणाऱ्या उत्पादनाचे कंपनीच्या वितरकांमार्फत राज्यातील रास्तभाव दुकानांपर्यंत वितरण करण्यात येईल.
महाराष्ट्र सहकार विकास महामंडळाच्या योजने प्रमाणे “महाफार्म” उत्पादने विक्रीपोटी मिळणाऱ्या कमिशनसाठी संबंधित रास्तभाव दुकानदारांनी संबंधित योजनेंच्या वितरकांशी व महाराष्ट्र सहकार विकास महामंडळाच्या कार्यालयाशी परस्पर संपर्क साधणे आवश्यक राहील. हा व्यवहार महाराष्ट्र सहकार विकास महामंडळ मर्यादित, पुणे व संबंधित रास्तभाव दुकानदार यांच्यामध्ये राहील. यात शासनाचा कोणताही सहभाग अथवा हस्तक्षेप राहणार नाही..
# Page 2
शासन निर्णय क्रमांकः साविव्य-२०१८/१४०५/प्र.क्र.३२६/नापु-३१
# Page 3