# Page 1
खरीप पणन हंगाम २०२०-२१ मध्ये खरेदी केलेल्या धानाच्या भरडाईबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन शुध्दीपत्रक क्रमांक :- धानभ-१२२०/प्र.क्र.१५७/नापु २९
मंत्रालय विस्तार, मुंबई - ४०० ०३२
दिनांक :- २७ एप्रिल, २०२१.
वाचा : १) शासन परिपत्रक क्रमांक:- धानभ-१२२०/प्र.क्र.१५७/नापु-२९, दिनांक २१ ऑक्टोबर, २०२० २) शासन पत्र समक्रमांक दि. ३० मार्च, २०२१
शासन शुध्दीपत्रक :
संदर्भाधीन शासन परिपत्रक दि. २१ ऑक्टोबर, २०२० अन्वये पणन हंगाम २०२०-२१ मध्ये खरेदी केलेल्या धानाच्या भरडाईबाबत सूचना निर्गमित करण्यात आल्या आहेत. तसेच संदर्भाधीन दि. ३० मार्च, २०२१ च्या पत्रान्वये अॅडव्हान्स सी. एम. आर. बाबत तरतूद करण्यात आली आहे. सदर परिपत्रकात खालीलप्रमाणे सुधारणा करण्यात येत आहेत. तसेच संदर्भ क्र. २ च्या पत्रान्वये दिलेल्या सूचना रद्द करुन त्याबाबत नव्याने सूचना देण्यात येत आहेत.
उपरोक्त संदर्भाधिन क्र.१ च्या शासन परिपत्रकातील, मुद्दा क्र. ५ मध्ये खालीलप्रमाणे सुधारणा / दुरुस्ती करण्यात येत आहे :
संदर्भाधीन क्र.१ च्या शासन परिपत्रकातील मुद्दा क्र. ५ (x) वगळण्यात येऊन त्या ऐवजी खालीलप्रमाणे वाचण्यात यावे:
५(x). धानाचे वितरण आदेश (D.O.) धान खरेदी केलेल्या दिनांकापासून सात दिवसांच्या आत नियुक्त केलेल्या मिलरला देण्यात यावेत. ही कार्यवाही करताना First In First Out (FIFO) या धर्तीवर आधी खरेदी केलेल्या धानास प्रथम वितरण आदेश (D.O) देण्यात यावा.
याप्रमाणे D.O. देण्यात येतो किंवा कसे याबाबत जिल्हा पुरवठा अधिकारी यांनी आढावा घ्यावा. मात्र सर्वप्रथम उघडयावर साठविलेल्या (अपवादात्मक स्थितीत असल्यास) धानाच्या बाबतीत FIFO तत्व अंमलात आणावे. त्यानंतर इतर धानाची उचल FIFO नुसार करण्यात यावी.
संदर्भाधीन शासन परिपत्रकातील मुद्दा क्र. ५(xvi) वगळण्यात येऊन त्या ऐवजी खालीलप्रमाणे वाचण्यात यावे ५(xvi) अभिकर्ता संस्थेने धान भरडाईसाठी मिलर्सकडे सोपविताना पुढीलप्रमाणे प्राथम्यक्रम असावा :
a) उघडयावर साठविलेले (अपवादात्मक स्थितीत असल्यास) असे धान.
b) खाजगी गोदामात साठविलेले धान.
c) सहकारी संस्थांच्या गोदामात साठविलेले धान.
d) शासकीय / अभिकर्ता संस्थांच्या गोदामात साठविलेले धान.
# Page 2
शासन शुध्दीपत्रक क्रमांकः :- धानभ-१२२०/प्र.क्र.१५७/नापु २९
वरील a ते d मध्ये साठविलेले धान FIFO धर्तीवर धान भरडाईसाठी मिलर्संना देण्याची तसेच महिनानिहाय साठा विवरणपत्रे online अद्ययावत ठेवण्याची दक्षता घेणे आवश्यक आहे. सदर तरतुदींनुसार धान भरडाईसाठी दिला जातो किंवा कसे याबाबत जिल्हा पुरवठा अधिकारी यांनी आढावा घ्यावा.
संदर्भाधीन शासन परिपत्रकातील मुद्दा क्र. ५ (xxii) वगळण्यात येऊन त्या ऐवजी खालीलप्रमाणे वाचण्यात यावे: ५ (xxii) प्रति क्विंटल धान भरडाईकरिता सर्वसाधारणपणे किमान ०.८ युनिट वीज खर्च होत असल्याची खातरजमा करावी. तथापि, पणन हंगाम २०२०-२१ मध्ये निर्माण झालेल्या पेचप्रसंगावर तोडगा काढण्याच्या उद्देशाने तसेच भरडाईस गती येण्याच्या दृष्टीने सदर तरतूद अडथळा ठरत असल्यास त्याबाबत अभिकर्ता संस्था व जिल्हाधिकारी यांनी स्थानिक परिस्थितीचा विचार करुन परिस्थितीनुरुप निर्णय घ्यावा.
संदर्भाधीन शासन परिपत्रकातील मुद्दा क्र. १४ (vi) वगळण्यात येऊन त्या ऐवजी खालीलप्रमाणे वाचण्यात यावे
पणन हंगाम २०२०-२१ करिता रु.२१५०/प्रति क्विंटल इतकी बँक गॅरंटी आकारली जावी.
मुद्दा क्र. १२ नंतर मुद्दा क्र. १२ (अ) खालीलप्रमाणे नव्याने समाविष्ट करण्यात येत आहे:
१२ (अ) :- सी. एम. आर. स्विकृतीचा आगाऊ कार्यक्रम :
दोन्ही अभिकर्ता संस्था व जिल्हाधिकारी यांनी संयुक्तपणे नियुक्त केलेले गिरणीमालक पुढील आठवडयाचे प्रत्येक तारखेस सी. एम. आर. तांदळाची किती वाहने विहित शासकीय गोदामात जमा करण्यासाठी पाठविणार यांची आगावू माहिती (गिरणीनिहाय अॅडव्हान्स प्रोग्राम) जिल्हा पुरवठा अधिकारी यांना द्यावी व त्यासाठी संबंधितांची त्वरीत मान्यता (Confirmation) घ्यावी व अशा मान्यतेनुसार त्या-त्या तारखेस ठरविल्यानुसार वाहने पाठवावीत. अशा मान्य झालेल्या कालबध्द कार्यक्रमानुसार गिरणीनिहाय सी.एम.आर. संबंधित गिरणीमालकामार्फत विहित शासकीय गोदामात जमा करण्यात यावा. ज्या प्रकरणी जिल्हा पुरवठा अधिकारी यांच्याकडून सी.एम.आर. जमा करून घेण्यास विलंब झालेला आहे, अशा प्रकरणी संबंधित जिल्हा मार्केटिंग अधिकारी/ प्रादेशिक व्यवस्थापक यांनी विनिर्दिष्टपणे प्रकरणनिहाय नोंद ठेवावी. अशी कार्यवाही केल्यामुळे ज्या प्रकरणी गिरणीमालकाच्या चुकीशिवाय सी. एम. आर. जमा करण्यास विलंब झालेला असेल, अशा प्रकरणी गिरणीमालकावर दंडात्मक कारवाई होणार नाही. मात्र, ज्या प्रकरणी विलंबाने सी. एम. आर. जमा करण्यास गिरणीमालक जबाबदार असेल अशा प्रकरणी गिरणीमालकावर सी. एम. आर. किंमतीच्या १५% दराने व्याज आकारणी करण्यात यावी. असा दंड / व्याजाची वसुली असल्यास संबंधित अभिकर्त्यांनी ही वसुली करुन वित्तीय सल्लागार व उपसचिव यांच्याकडे जमा करावी. यासंदर्भात
पृष्ठ ४ पैकी २
# Page 3
शासन शुध्दीपत्रक क्रमांकः :- धानभ-१२२०/प्र.क्र.१५७/नापु २९
दिनांकनिहाय देऊ केलेली वाहने, जिल्हा पुरवठा अधिकारी यांनी मान्यता दिलेली वाहने, प्रत्यक्षात पाठविलेली वाहने, जिल्हा पुरवठा अधिकारी यांनी स्विकारलेली वाहने व शिल्लक वाहने यांची माहिती दर आठवडयास अभिकर्ता संस्थांनी जिल्हाधिकाऱ्यांना व शासनास न चुकता online सादर करावी.
मुद्दा क्र. २५ नंतर मुद्दा क्र. २६ खालीलप्रमाणे समाविष्ट करण्यात येत आहे:
अॅडव्हान्स सी.एम.आर:
पणन हंगाम २०२०-२१ मध्ये धान भरडाईची गती वाढविण्यासाठी अॅडव्हान्स सी.एम.आर.
स्वीकृत करण्यात यावा. त्यासाठी प्रत्येक वेळी एका मिलरचा ५० लॉट तांदूळ स्वीकृत करण्यात यावा.
तथापि, तांदळाच्या गुणवत्तेबाबतचे केंद्र शासनाचे सर्व निकष पाळले जातील याची दक्षता संबंधित जिल्हाधिकारी यांनी घेणे आवश्यक आहे. त्याचप्रमाणे अॅडव्हान्स सी. एम. आर. जमा करणाऱ्या मिलर्सनी ज्या प्रमाणात अॅडव्हान्स सी. एम. आर. जमा केला आहे त्या प्रमाणात तात्काळ धानाची उचल केली असल्याची खातरजमा दोन्ही अभिकर्ता संस्था तसेच संबंधित जिल्हाधिकारी यांनी करावी.
२. वरील सुधारणा केवळ पणन हंगाम २०२०-२१ मध्ये किमान आधारभुत किंमत खरेदी योजनेंतर्गत खरेदी केलेल्या धानाच्या भरडाईसाठी लागू राहतील. तसेच सदर सुधारणांव्यतिरिक्त संदर्भाधीन शासन परिपत्रकातील अन्य तरतुदी कायम राहतील.
# Page 4