# Page 1
दूरध्वनी, वीज, पाणीशुल्क व तत्सम देयकांच्या विलंब आकाराबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांकः संकीर्ण-१०१८/प्र.क्र.३२/नापु-१२,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०९ मार्च, २०१८
वाचा - १) वित्त विभाग, शासन परिपत्रक क्रमांकः संकीर्ण-१०९६/प्र.क्र.५५/९६/विनियम, दिनांक ०५/०९/१९९६, २) वित्त विभाग, शासन निर्णय क्रमांकः संकीर्ण-१०९७/प्र.क्र.६/९७/विनियम, दिनांक ०१/०७/१९९९, ३) वित्त विभाग, शासन निर्णय क्रमांकः संकीर्ण- १०११/प्र.क्र.३२ / कोषा प्र- ५, दिनांक ०२/०५/२०११.
परिपत्रक - विभागाच्या अधिपत्याखालील कार्यालयांकडून अपुरे अनुदान देयके पारीत होण्याचा कालावधी, इ. कारणामुळे दूरध्वनी, वीज, पाणी व तत्सम देयके प्रदान करण्यास होणाऱ्या विलंबामुळे देयकामध्ये विलंब आकार व विलंब आकारावरील व्याज, मागील थकबाकीवरील व्याज यामुळे प्रलंबित देयकाची रक्कम प्रलंबित असल्याने त्यांस मंजूरी देण्याचे प्रस्ताव शासन मान्यतेकरिता सादर करण्यात येत आहेत. शासकीय प्रदानाबाबत विलंब आकार/व्याज आकारणी लागू होऊ नये याकरिता वित्त विभागाकडून खालीलप्रमाणे तरतूदी करण्यात आल्या आहेत:
१) वित्त विभागाच्या दिनांक ०५/०९/१९९६ च्या शासन परिपत्रकात दूरध्वनी, वीज वा तत्सम इतर देयकांवर विलंब आकार भरावा लागणार नाही, याची काळजी घेण्याच्या सूचना आहेत.
२) कार्यालयासाठी पुरविण्यात येणाऱ्या दूरध्वनी, वीज व तत्सम देयकांवर आकारण्यात येणाऱ्या विलंब आकारासहीत असलेली बिले पारीत करण्याबाबतच्या सूचना वित्त विभागाच्या दिनांक ०१/०७/१९९९ च्या शासन निणयानुसार निर्गमित आहेत.
३) शासन निर्णय वित्त विभाग क्र. संकीर्ण-१०११/प्र.क्र.३२/कोषा-प्र. ५ दिनांक २ मे, २०११ च्या तरतुदीनुसार उणे देयक प्राधिकार पत्र काढण्याची सोय बीम्स प्रणालीवर उपलब्ध करून देण्यात आली आहे.
२. उपरोक्त तरतूदींचे पालन करून देयके विहीत कालावधीत प्रदान करणे आवश्यक आहे.
# Page 2
शासन परिपत्रक क्रमांकः संकीर्ण-१०१८/प्र.क्र.३२/नापु-१२
३. वित्त विभागाच्या उपरोक्त शासन निर्णयातील तरतुदींचा वापर करून विलंब आकार हा क्षमापित करून घेणे अथवा संबंधितांकडून वसूल करून भरणा पूर्ण करणे आवश्यक आहे.
तथापि, असे असताना प्रदाने प्रदीर्घ कालावधीपर्यंत प्रलंबित ठेवण्यात येतात. त्यानुसार कार्यवाही करण्यात येत नसल्याने शासनास विलंब आकारापोटी मोठ्या रकमेचा आर्थिक भार सोसावा लागतो. ही बाब अतिशय गंभीर आहे
४. परिच्छेद १ येथील नमूद करण्यात आलेल्या तरतुदींचा वापर करून देयके ही विहीत कालावधीत भरण्यात यावीत. विद्युत देयके प्रलंबित ठेवल्यास सदर प्रलंबित रकमेची वसूली जबाबदार अधिकाऱ्यांकडून करण्यात येईल, याची नोंद घ्यावी.