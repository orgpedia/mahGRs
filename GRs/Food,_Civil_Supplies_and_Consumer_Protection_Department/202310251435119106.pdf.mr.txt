# Page 1
महाराष्ट्र राज्य वखार महामंडळ, पुणे यांचेकडून प्राप्त नाबार्डच्या RIDF अंतर्गत मौजे चिखलोली, ता. अंबरनाथ, जि. ठाणे येथील शासकीय गोदामातील अतिरीक्त बांधकाम प्रस्तावास प्रशासकीय मान्यता देणेबाबत... (सन २०२३-२४)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदाबां-१०२०/प्र.क्र.६४/नापु-१६-ब
हुतात्मा राजगुरू चौक, मादाम कामा मार्ग
मंत्रालय, विस्तार, मुंबई - ४०० ०३२
तारीख: २५ ऑक्टोबर, २०२३
वाचा:- १) अ.ना.पु. व ग्रा.सं. विभाग शासन निर्णय क्रमांक:-गोदाबां-१०२१/प्र.क्र.११०/नापु-१६ब, दि.२६.०८.२०२२.
२) महाराष्ट्र राज्य वखार महामंडळ, पुणे यांचे पत्र क्र.मरावम/क/बांधकाम/१२५२, दि.२५.०७.२०२३.
३) जिल्हा पुरवठा अधिकारी,ठाणे यांचे पत्र क्र.पुरवठा/का-९/टे-४/गो.दु.अंबरनाथ/कावि १५४/२०२३, दि.०२.०८.२०२३
प्रस्तावना : उपरोक्त संदर्भीय शासन निर्णय दि.२६.०८.२०२२ अन्वये नाबार्ड व ग्रामीण पायाभूत विकास निधी (RIDF) अंतर्गत नवीन गोदामांचे, नाबार्ड व्यतिरिक्त इतर नवीन गोदामांसाठी आवश्यक अतिरिक्त बांधकाम व गोदाम दुरुस्ती या कामांचे बांधकाम यापुढे सार्वजनिक बांधकाम विभागा ऐवजी महाराष्ट्र राज्य वखार महामंडळ यांचेकडून करुन घेण्याबाबतचा प्रस्तावास शासनाने मान्यता दिलेली आहे. तसेच महाराष्ट्र राज्य वखार महामंडळ, पुणे यांची अंमलबजावणी यंत्रणा व knowledge Partner म्हणून नेमणूक करण्यात आलेली आहे.
त्यानुषंगाने महाराष्ट्र राज्य वखार महामंडळ यांनी संदर्भीय पत्र दि.२५.०७.२०२३ अन्वये मौजे चिखलोली, ता. अंबरनाथ, जि. ठाणे येथील अतिरीक्त गोदाम बांधकामाचे अंदाजपत्रक राज्यस्तरीय ई-दरसूची २०२२-२३ मधील दर विचारात घेऊन तांत्रिक मान्यतेच्या शिफारशीसह प्रशासकीय मान्यतेसाठी जिल्हा पुरवठा अधिकारी,ठाणे यांचेमार्फत शासनास सादर करण्यात आलेले आहे. सदर अतिरीक्त गोदाम बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय : २. मौजे चिखलोली, ता. अंबरनाथ, जि. ठाणे येथील अतिरीक्त गोदाम बांधकामाचे अंदाजपत्रक राज्यस्तरीय ई-दरसूची २०२२-२३ मधील दर विचारात घेऊन प्रशासकीय मान्यतेसाठी शासनास सादर केली आहेत. सदर अतिरीक्त गोदाम बांधकामाच्या अंदाजपत्रकास व कामास पुढील अटींच्या अधिनतेने प्रशासकीय मान्यता देण्यात येत आहे.
।. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
॥. नियोजित जागा विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
# Page 2
शासन निर्णय क्रमांकः गोदाबां-१०२०/प्र.क्र.६४/नापु-१६-ब
३. शासकीय गोदाम बांधकाम:
-----------------------------------------------------------------------------
|  | अ. क्र. |  |  | जिल्हा |  |  | तालुका |  |  | प्रस्तावित |  |  | प्रस्तावित |  |  | प्रस्तावित गोदामाची |  |
| अतिरीक्त | गोदामाची | अंदाजपत्रकीय किंमत |
|  |  |  |
| कामासाठीचे | क्षमता | (₹ लक्ष) |
| गोदाम | (मे.टन.) |
|  |
| १. | ठाणे | अंबरनाथ | चिखलोली | १०८० | १,९८,३१,००० |
|  | एकूण | १०८० | १,९८,३१,००० |
-----------------------------------------------------------------------------
४. वरीलप्रमाणे प्रशासकीय मान्यता प्राप्त झालेल्या अतिरीक्त गोदाम बांधकामासाठी निधी प्राप्त झाल्यांनतर गोदामासाठी सिमेंट काँक्रीट रस्ता, संरक्षण भिंत व पार्किंगची कामे तातडीने सुरू करण्यात येऊन विहित मुदतीत पूर्ण करण्यात यावीत. सदर कामे यापुर्वी करण्यात आली नसल्याने तपासूनच उचित कार्यवाही जिल्हा पुरवठा अधिकारी, ठाणे यांनी करावी.
५. काम सुरू करण्यापूर्वी जागेच्या मालकी हक्काबाबतची पूर्तता करून घेण्यात यावी.
६. बांधकामासाठी विलंब अथवा इतर कारणाने वाढीव खर्च होणार नाही, याबाबत दक्षता घ्यावी. सदर गोदामाचे अतिरीक्त बांधकाम महाराष्ट्र राज्य वखार महामंडळ, पुणे यांचेमार्फत करण्यात यावे. सदर गोदामाचे अतिरीक्त बांधकामांना आवश्यकतेनुसार निधी महाराष्ट्र राज्य वखार महामंडळ, पुणे यांना उपलब्ध करून देण्यात येईल.
७. सदर गोदामाचे अतिरीक्त बांधकामावरील खर्च सन २०२३-२४ या वित्तीय वर्षात व तद्नंतर वेळोवेळी उपलब्ध करून देण्यात येणाऱ्या तरतुदीमधून भागविण्यात येईल.
८. सदर गोदामाचे अतिरीक्त बांधकाम प्रगतीपथावर असताना संबंधित अधीक्षक अभियंता, महाराष्ट्र राज्य वखार महामंडळ, पुणे यांनी कमीत कमी तीन वेळेस भेट देऊन कामाची गुणवत्ता उत्कृष्ट असल्याची खातरजमा करावी व तसा अहवाल जिल्हाधिकारी यांना वेळोवेळी लेखी स्वरूपात सादर करावा.
९. गोदामाचे अतिरीक्त बांधकाम पूर्ण झाल्यानंतर झालेले काम हे उत्कृष्ट दर्जाचे असल्याबाबतची खातरजमा जिल्हा पुरवठा अधिकारी, ठाणे यांनी करावी. काही त्रुटी राहून गेल्या असल्यास त्याची पूर्तता महाराष्ट्र राज्य वखार महामंडळ यांचेकडून करून घ्यावी व त्याचा स्थळ निरीक्षणाचा अहवाल अभिलेखामध्ये जतन करून ठेवावा.
११. सदरील अतिरीक्त गोदाम बांधकामाची कामे पूर्ण होताच त्याबाबतचे उपयोगिता प्रमाणपत्र शासनास सादर करण्याची दक्षता संबंधित जिल्हा पुरवठा अधिकारी यांनी घ्यावी.
१२. उपरोक्त खर्च “मागणी क्र. एम-४, (०१) (०३) अंतर्गत नाबार्ड व्यतिरिक्त इतर नवीन गोदामाचे बांधकाम करणे (४४०८ ०४१५) (मुफसल) (कार्यक्रम) ५३ मोठी बांधकामे” या लेखाशिर्षांतर्गत खर्ची टाकण्यात यावा.
१३. वित्तीय अधिकार नियम पुस्तिका १९७८ च्या भाग - १, उप विभाग ५ मधील अनुक्रमांक - १ नुसार व महाराष्ट्र सार्वजनिक बांधकाम नियम पुस्तिकेतील परिच्छेद क्रमांक-१३४ नुसार प्रशासनिक विभागास वित्तीय अधिकार प्रदान करण्यात आले आहेत. सदर प्रदान करण्यात आलेल्या वित्तीय अधिकारानुसार सदरचा आदेश निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः गोदाबां-१०२०/प्र.क्र.६४/नापु-१६-ब