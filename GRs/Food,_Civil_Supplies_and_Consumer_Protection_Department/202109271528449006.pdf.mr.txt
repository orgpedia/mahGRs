# Page 1
किमान आधारभुत किंमत खरेदी योजनेंतर्गत भरडधान्य खरेदीसाठी Online प्रक्रिया राबविण्याकरिता NEML NCDEX Group of Company या कंपनीचा Platform वापरण्यास मान्यता देणेबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक: विकेंख-२०१६/६२६/प्र.क्र.१५०/ना.पु. २९
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २७ सप्टेंबर, २०२१
संदर्भ : १) केंद्र शासनाच्या अन्न आणि सार्वजनिक वितरण विभागाचे अ.शा.पत्र क्र.F.17-01/2015-FC-II, दिनांक २९ जून, २०१६ रोजीचे पत्र.
२) शासन निर्णय, अन्न, नागरी पुरवठा व ग्राहक संरक्षण विभाग, क्र.संकीर्ण-२०१७/प्र.क्र.१४९/ना.पु.२२, दिनांक १२ सप्टेंबर, २०१७.
प्रस्तावना : केंद्र शासनाने दि. २९ जून, २०१६ रोजीचे पत्रान्वये राज्यात किमान आधारभुत किंमत खरेदी योजनेंतर्गत खरेदी करण्यात येणारी अन्नधान्य खरेदी प्रक्रिया ऑनलाईन पध्दतीने करण्याबाबत कळविले आहे. त्यापुर्वी साखर, तूरडाळ व हरभरा डाळ ऑनलाईन खरेदी व वितरणाची प्रक्रिया राबविण्यासाठी अन्न, नागरी पुरवठा व ग्राहक संरक्षण विभागाकडून NeML NCDEX Group of Company यांचा Platform वापरण्यात आला होता. त्या दरम्यात उपरोक्त मालाची खरेदी, वाटप इत्यादी सर्व कामकाम सुलभतेने पार पाडले जात असल्याने, त्याच आधारावर आधारभूत किंमत खरेदी योजनेंतर्गत धान खरेदी करुन तांदूळ जमा करण्याची प्रक्रिया व भविष्यातील भाववाढीच्या काळात जीवनावश्यक वस्तुंची केंद्र शासनाकडून / खुल्या बाजारातून खरेदी करून विक्री करण्याबाबतची प्रक्रिया NeML NCDEX Group of Company यांच्यामार्फत करण्याच्या धोरणास मान्यता देण्याबाबत दि. ०५ जुलै, २०१७ रोजीच्या मंत्रिमंडळ बैठकीत निर्णय घेण्यात आला आहे. तसेच सदर धोरणानुसार यापुढे विभागस्तरावर परस्पर कार्यवाही करण्यासही मा.मंत्रीमंडळाने मान्यता दिलेली आहे.
सदर मान्यतेस अनुसरुन वरील संदर्भ क्र.१ येथे नमुद दि.१२.०९.२०१७ रोजीच्या शासन निर्णयान्वये किमान आधारभुत किंमत खरेदी योजनेंतर्गत धानाच्या खरेदीची प्रक्रिया NeML NCDEX Group of Company या कंपनीच्या Platform चा उपयोग करुन करण्यास मान्यता देण्यात आली आहे. तसेच विकेंद्रित खरेदी योजनेंतर्गत गहू खरेदी प्रक्रिया राबविण्यासाठी NeML कंपनीचा Online Platform वापरण्यास मंत्रीमंडळाच्या मान्यतेने दि.३० एप्रिल, २०२१ रोजीच्या शासन निर्णयान्वये मान्यता देण्यात आलेली आहे.
त्याच धर्तीवर पणन हंगाम २०१६-१७ पासून धान खरेदी प्रक्रियेसोबतच भरडधान्य (ज्वारी/बाजरी/मका) खरेदी प्रक्रिया राबवितानासुध्दा NeML NCDEX Group of Company या कंपनीचा Platform वापरण्यास विभागस्तरावर वेळोवेळी मान्यता देण्यात आलेली आहे. तथापि, Online Platform वापरण्यास मंजुरी देण्याबाबत निर्गमित केलेल्या दि.१२.०९.२०१७ रोजीच्या शासन निर्णयात केवळ "विकेंद्रित धान खरेदी" योजनेंतर्गत धान खरेदी प्रक्रियासाठी NeML Online Platform वापरण्याबाबतचा उल्लेख आहे. भरडधान्य खरेदीसाठी Online Platform वापरण्याबाबतचा उल्लेख नाही. त्यामुळे भविष्यात भरडधान्य खरेदी प्रक्रियेत NeML NCDEX Group of Company या कंपनीचा Platform वापरण्याबाबत मंजुरीबाबत प्रश्न उपस्थित रहाण्याची शक्यता नाकारता येत नाही. यास्तव, किमान आधारभुत किंमत खरेदी योजनेंतर्गत भरडधान्य (ज्वारी/बाजरी/मका/रागी) खरेदी प्रक्रिया राबविण्यासाठी NeML NCDEX Group of Company या कंपनीचा Platform वापर करण्यास मान्यता देण्याबाबतचा स्वतंत्र शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांक: विकेंख-२०१६/६२६/प्र.क्र.१५०/ना.पु.२९
शासन निर्णय : केंद्र शासनाने दि.२९ जून, २०१६ रोजीचे पत्रान्वये राज्यात किमान आधारभुत किंमत खरेदी योजनेंतर्गत खरेदी करण्यात येणारी अन्नधान्य खरेदी प्रक्रिया ऑनलाईन पध्दतीने करण्याबाबत कळविले आहे. त्यानुषंगाने आधारभूत किंमत खरेदी योजनेंतर्गत धान खरेदी करुन तांदूळ जमा करण्याची प्रक्रिया NeML NCDEX Group of Company यांच्यामार्फत करण्याच्या धोरणास दि. ०५ जुलै, २०१७ रोजीच्या मंत्रिमंडळ बैठकीत निर्णय घेण्यात आला आहे. तसेच सदर धोरणानुसार यापुढे विभागस्तरावर परस्पर कार्यवाही करण्यासही मा.मंत्रीमंडळाने मान्यता दिलेली आहे. त्यानुसार "विकेंद्रित धान खरेदी" योजनेंतर्गत धान खरेदी करुन तांदूळ जमा करण्याची प्रक्रिया राबविण्यासाठी NeML NCDEX Group of Company या कंपनीचा Platform चा वापर करण्यास संदर्भ क्र. २ च्या शासन निर्णयान्वये मंजुरी देण्यात आली आहे. त्याच धर्तीवर किमान आधारभुत किंमत खरेदी योजनेंतर्गत भरडधान्य (ज्वारी/बाजरी/मका/रागी) खरेदी प्रक्रिया राबविण्यासाठी NeML NCDEX Group of Company या Platform चा पुर्वलक्षी प्रभावाने वापर करण्यास याद्वारे मान्यता देण्यात येत आहे.
भरडधान्य (ज्वारी/बाजरी/मका/रागी) खरेदी प्रक्रियासाठी NeML NCDEX Group of Company या कंपनीचा Platform वापराबाबत येणारा खर्च किमान आधारभुत किंमत खरेदी योजनेंतर्गत अभिकर्ता संस्थांना देय असलेल्या प्रशासकीय खर्चातून भागविण्यात यावा.
# Page 3