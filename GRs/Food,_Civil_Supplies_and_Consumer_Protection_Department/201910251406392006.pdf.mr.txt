# Page 1
वैध मापन शास्त्र यंत्रणेअंतर्गत उपनियंत्रक गट-अ (राजपत्रित) यांचे
बदलीबाबत
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन आदेश क्रमांक-बदली-२०१९/प्र.क्र.११६/ग्रासं-३
मादाम कामा मार्ग,हुतात्मा राजगुरु चौक,
मंत्रालय, मुंबई - ४०० ०३२.
दिनांक २५ ऑक्टोंबर, २०१९
शासन आदेश -:
शासकीय कर्मचा-यांच्या बदल्यांचे विनियमन व शासकीय कर्तव्ये पार पाडताना होणा-या विलंबास प्रतिबंध अधिनियम, २००५ च्या कलम ४ (३), ४ (४)(२) व ५ मधील तरतुदींनुसार बदली करण्यास सक्षम असलेल्या प्राधिकारांच्या मान्यतेने वैधमापन शास्त्र यंत्रणेतील श्री. शि. स. काकडे, उपनियंत्रक वैधमापन शास्त्र, मुख्यालय मुंबई यांची त्यांच्या विनंतीनुसार उपनियंत्रक, वैधमापन शास्त्र, मुंबई महानगर विभाग, मुंबई या पदावर बदली करण्यात येत आहे.
२. संबंधित उपनियंत्रक यांनी बदलीचे ठिकाणी इतर कोणत्याही आदेशाची प्रतिक्षा न करता हेच कार्यमुक्तीचे आदेश समजून तात्काळ रुजू व्हावे व आपला रुजू अहवाल नियंत्रक, वैधमापन शास्त्र, महाराष्ट्र राज्य, मुंबई यांना तसेच शासनास त्वरीत सादर करावा.
३. उपरोक्त उपनियंत्रक यांनी नवीन पदाचा कार्यभार त्वरीत स्वीकारावा त्यांनी अनधिकृतरित्या गैरहजर राहू नये अन्यथा त्यांची अनुपस्थिती अनधिकृत गैरहजेरी म्हणून समजण्यात येईल व विनावेतन करण्यात येईल. तसेच त्यांच्या सेवेचा खंड पडण्याची शक्यता देखील नाकारता येत नाही.
यांची जाणीव संबंधीतांना करुन देण्यात येत आहे.
४. संबंधित अधिका-यांस नवीन पदस्थापनेच्या पदावर रुजू होणेसाठी पदग्रहण अवधी प्रवास भत्ता तसेच इतर अनुषंगिक भत्ते अनुज्ञेय राहणार नाहीत.
५. नियंत्रक, वैधमापन शास्त्र यांना कळविण्यात येते की, संबंधीत अधिका-यांनी पदभार स्वीकारल्याचा दिनांक त्वरीत शासनास कळवावा. विहित कालावधीत संबंधीत अधिकारी बदलीच्या ठिकाणी रुजू न झाल्यास, त्याबाबत शासनास त्वरीत अवगत करावे. जेणेकरुन संबंधितांविरुध्द शिस्तभंगविषयक कारवाई त्वरीत करणे शक्य होईल. महाराष्ट्र नागरी सेवा रजा) नियम, १९८१ मधील नियम ३० (सी) नुसार बदली झालेल्या अधिका-यांचे रजेचे अर्ज स्वीकारु नयेत / मंजूर करु नयेत.
# Page 2
शासन आदेश क्रमांकः बदली-२०१९/प्र.क्र.११६/ग्रासं-३