# Page 1
राज्यातील शासकीय गोदामाच्या अतिरिक्त बांधकामास प्रशासकीय मान्यता देण्याबाबत.
इंदापूर व दौंड शासकीय गोदाम, ता. इंदापूर व दौंड जिल्हा-पुणे. (सन २०२०-२१)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदादु-१११८/प्र.क्र.१२३/नापु-१६-ब
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई- ४०० ०३२.
तारीख: २७ नोव्हेबर, २०२०
वाचा: १) जिल्हा पुरवठा अधिकारी, पुणे यांचे पत्र क्रमांक पसस/१५/गोदाम/कावि/१०८/२०१७, दि.१२.०५.२०१७.
२) जिल्हा पुरवठा अधिकारी, पुणे यांचे पत्र क्रमांक पसस/१५/गोदाम/कावि/११४/२०१७, दि.१२.०५.२०१७.
प्रस्तावना
सार्वजनिक वितरण व्यवस्थेअंतर्गत राज्यातील शिधापत्रिका धारकांना जीवनावश्यक वस्तूंचे वितरण करण्यात येते. भारतीय अन्न महामंडळाकडून प्राप्त होणाऱ्या अन्नधान्याची साठवणूक राज्य
शासनाच्या गोदामामध्ये केली जाते. पुणे जिल्ह्यातील शासकीय गोदामातील अन्नधान्याच्या हाताळणूक
करणाऱ्या हमाल कामगारांना स्वच्छतागृह, विश्रांती गृह व पिण्याच्या पाण्याची सोय करण्याबाबत शासकीय
धान्य गोदाम इंदापूर व दौड शासकीय धान्य गोदाम, येथील गोदामाच्या दुरुस्तीचे अंदाजपत्रक जिल्हा
पुरवठा अधिकारी, पुणे यांच्याकडून शासनास प्राप्त झाले आहे. सदर इंदापूर व दौंड शासकीय धान्य
गोदाम, ता. इंदापूर व दौंड जि. पुणे गोदामांच्या अतिरिक्त बांधकामास प्रशासकीय मान्यता देण्याची बाब शासनाच्या विचाराधीन होती
शासन निर्णय
पुणे जिल्हयातील शासकीय गोदामातील अन्नधान्याच्या हाताळणूक करणाऱ्या हमाल कामगारांना
स्वच्छतागृह, विश्रांती गृह व पिण्याच्या पाण्याची सोय करण्याबाबत इंदापूर व दौंड या शासकीय धान्य
गोदाम, ता. इंदापूर व दौंड येथील गोदामाच्या अतिरिक्त बांधकामास व अंदाजपत्रकास पुढील अटींच्या अधीनतेने प्रशासकीय मान्यता प्रदान करण्यात येत आहे.
]. गोदामाचा नकाशा, संकल्पन व साईट प्लॅन सक्षम अधिकाऱ्यांकडून मंजूर करुन घेतल्याशिवाय कामाला सुरुवात करु नये.
# Page 2
शासन निर्णय क्रमांकः गोदादु-१११८/प्र.क्र.१२३/नापु-१६-ब
॥. प्रथमत: सार्वजनिक बांधकाम विभागाच्या सक्षम अधिकाऱ्यांकडून अंदाजपत्रके साक्षांकित करुन घ्यावीत.
III. कामास विलंब किंवा इतर कारणांनी गोदाम बांधकामास वाढीव खर्च होणार नाही, याबाबत दक्षता घ्यावी.
IV. अंदाजपत्रकातील कामाच्या आवश्यकतेबाबत जिल्हा पुरवठा अधिकारी पुणे यांनी प्रथमतः
खात्री करावी व तद्नंतरच काम हाती घ्यावे.
------------------------------------------------------------------------------------------------------------------------------------
| अ.क्र. | जिल्हा | तालुका | गोदामाचे नाव | कामाचे स्वरुप | सार्वजनिक बांधकाम विभागाच्या छाननी अंती अंदाजपत्रकीय किंमत |
| १. | पुणे | इंदापूर | इंदापूर  |  | गोदामामध्ये स्वच्छतागृह, विश्रांतीगृह व पिण्याची पाण्याची टाकी बांधणे इ. (अंदाजपत्रकाप्रमाणे) | २१,१५,०००/ |
| २. | पुणे | दौंड | दौंड  |  |  | गोदामामध्ये स्वच्छतागृह, विश्रांतीगृह व कार्यालयासाठी स्वतंत्र कक्ष बांधणे इ. (अंदाजपत्रकाप्रमाणे) | २४,६०,३३३/ |
------------------------------------------------------------------------------------------------------------------------------------
२. पुणे जिल्हयातील शासकीय गोदामातील अन्नधान्याच्या हाताळणूक करणाऱ्या हमाल कामगारांना
स्वच्छतागृह, विश्रांती गृह व पिण्याच्या पाण्याची सोय करण्याबाबत शासकीय धान्य गोदाम इंदापूर करिता
रु. २१.१५ लक्ष व दौड करिता रु.२४.६१ लक्ष रकमेचे अंदाजपत्रकास प्रशासकीय मान्यता देण्यात येत
आहे.
३. वरीलप्रमाणे प्रशासकीय मान्यता प्राप्त झालेल्या शासकीय गोदामाच्या अतिरिक्त बांधकामास निधी
उपलब्ध झाल्यांनतर त्याप्रमाणे बांधकामे करण्यात यावी. निधी प्राप्त झाल्यानंतर कामे तातडीने सुरू
करण्यात येऊन पूर्ण करण्यात यावीत. सदर काम सुरू झाल्यांनतर प्रथम कामाचा संपूर्ण तपशिल तसेच
संबंधित कामाचा दरमहा आढावा घेऊन कामाची प्रगती जिल्हा पुरवठा अधिकारी, पुणे यांनी शासनास
सादर करावी.
पृष्ठ ४ पैकी २
# Page 3
शासन निर्णय क्रमांकः गोदादु-१११८/प्र.क्र.१२३/नापु-१६-ब
४. सदरील गोदामाचे अतिरिक्त बांधकाम सार्वजनिक बांधकाम विभागामार्फत करण्यात यावे.
त्याकरीता आवश्यक निधी सार्वजनिक बांधकाम विभागास उपलब्ध करून देण्यात येईल.
५. सदर जिल्हयातील वर नमूद गोदामाच्या अतिरिक्त कामास या अगोदर प्रशासकीय मान्यता
देण्यात आलेली नाही, याची खातरजमा जिल्हा पुरवठा अधिकारी, पुणे यांनी करावी.
६. सदरील शासकीय गोदामाचे अतिरिक्त बांधकाम पूर्ण होताच त्याबाबतचे उपयोगिता प्रमाणपत्र
शासनास सादर करण्याची दक्षता जिल्हा पुरवठा अधिकारी, पुणे यांनी घ्यावी.
७. प्रशासकीय मान्यतेच्या आदेशात कामाचे संक्षिप्त स्वरूप नमूद करण्यात आलेले असून प्रत्यक्षात
गोदामाचे अतिरिक्त बांधकाम शासनास सादर केलेल्या अंदाजपत्रकानुसारच पूर्ण करण्यात यावीत.
म्हणजेच शासनास सादर केलेल्या अंदाजपत्रकात समाविष्ट बाबीनुसार कामे पूर्ण करण्यात यावीत.
८. गोदामाच्या अतिरिक्त बांधकामातील अनावश्यक पुनरुक्ती टाळण्याच्या दृष्टीने सदरहू आदेशात
नमूद कामाच्या आवश्यकतेबाबत जिल्हा पुरवठा अधिकाऱ्यांनी व्यक्तिशः छाननी करावी. गोदामाच्या
अतिरिक्त बांधकामातील पुनरुक्ती अथवा विसंगतीबाबत शासनास अवगत करावे. यासंदर्भात पुढील शासन
आदेशापर्यंत कार्यवाही स्थगित करावी.
९. सदरील कामावरील खर्च सन २०२०-२१ या वित्तीय वर्षात व तद्नंतर वेळोवेळी उपलब्ध
अनुदानातुन करण्यात येईल. सदर गोदामाचे अतिरिक्त बांधकामावरील खर्च "मागणी क्रमांक एम-४,
लेखाशिर्ष ४४०८, अन्न साठवण व वखार यावरील भांडवली खर्च, ०२ साठवण व वखार साठवण, १०१
ग्रामीण भागात गोदाम बांधणे कार्यक्रम, ०१ नवीन गोदामांचे बांधकाम, (०१) (०३) नाबार्डव्यतिरिक्त
इतर नवीन गोदामांचे बांधकाम करणे (मुफसल) (कार्यक्रम) ४४०८ ०४१५, ५३ मोठी बांधकामे" या
लेखाशिर्षाखाली खर्ची टाकण्यात यावा.
१०. सदर गोदामाचे अतिरिक्त बांधकाम पूर्ण झाल्यानंतर सदरचे काम हे मंजूर अंदाजपत्रकाप्रमाणे
उत्कृष्ट झाल्याबाबतची खातरजमा संबंधित कार्यकारी अभियंता, सार्वजनिक बांधकाम विभाग व
पृष्ठ ४ पैकी ३
# Page 4
शासन निर्णय क्रमांकः गोदादु-१११८/प्र.क्र.१२३/नापु-१६-ब
जिल्हा पुरवठा अधिकारी, पुणे यांनी संयुक्तरित्या करून तसा स्थल निरिक्षण अहवाल तयार करावा व
तो अभिलेखामध्ये जतन करून ठेवावा.
११. हा शासन निर्णय वित्तीय अधिकार नियम पुस्तिका १९७८ च्या भाग पहिला उप विभाग-पाच मधील
अनुक्रमांक १ नुसार महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ (१) नुसार
प्रशासकीय विभागास वित्तीय अधिकार प्रदान करण्यात आले आहेत. सदर प्रदान करण्यात आलेल्या
वित्तीय अधिकारानुसार व अनौपचारीक संदर्भ क्रमांक ५४४/१८/इमा - २ दिनांक ०५.१२.२०१८ अन्वये
सार्वजनिक बांधकाम विभागाच्या सहमतीनुसार सदरचा आदेश निर्गमित करण्यात येत आहे.