# Page 1
मौजे फुलचूर, ता. गोंदिया येथे उप नियंत्रक, वैध मापन शास्त्र, निरीक्षक, गोंदिया विभाग व कार्यकारी मानक प्रयोगशाळा या कार्यालयांच्या बांधकामाकरीता निधी वितरीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : वैमाशा-२०२२/६०२/प्र.क्र.१३१/ग्रा. सं. ३
दुसरा माळा, मंत्रालय (विस्तार), हुतात्मा राजगुरू चौक,
मादाम कामा मार्ग, मुंबई - ४०० ०३२.
दिनांक :- ०६ फेब्रुवारी, २०२३
संदर्भ - १) शासन निर्णय क्रमांक-वैमाशा-२०२१/५१४/प्र.क्र.१२४/ ग्रासं-३, दि. १० मार्च, २०२२ २) नियंत्रक, वैध मापन शास्त्र, महाराष्ट्र राज्य, मुंबई यांचे पत्र क्र. कार्या-जागा (२८) १६२२/प्र.क्र.२०१/वैमाशा-२/१३९०, दि. ७/११/२०२२
३) वित्त विभाग, शासन परिपत्रक क्र. अर्थसं-२०२२/प्र.क्र.४३/ अर्थ-३, दि. ४/४/२०२२
शासन निर्णय: संदर्भ क्र.१ येथील शासन निर्णयान्वये मौजे फुलचूर, ता. गोंदिया येथे उप नियंत्रक, वैध मापन शास्त्र, निरीक्षक, गोंदिया विभाग व कार्यकारी मानक प्रयोगशाळा या कार्यालयांच्या बांधकामाकरीता रु. १५४. ७६ इतक्या अंदाजीत खर्चास प्रशासकीय मान्यता देण्यात आलेली असून सन २०२१-२०२२ या आर्थिक वर्षात सदर कामासाठी रु. ५०.०० लक्ष इतका निधी वितरीत केलेला आहे. नियंत्रक, वैध मापन शास्त्र यांनी संदर्भ क्र. २ येथील पत्रान्वये सदर कामासाठी उर्वरित रु.१०४.७६ लक्ष इतका निधी वितरीत करण्याची विनंती केली आहे.
०२. वित्त विभाग, शासन परिपत्रक क्र. अर्थसं - २०२२ / प्र.क्र.४३ / अर्थ-३, दि. ४ एप्रिल, २०२२ अन्वये सन २०२२-२३ च्या प्रथम नऊमाहिकरीता (डिसेंबर-२०२२ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीयत निधी एकूण वार्षिक तरतूदीच्या ६०% टक्केच्या मर्यादेत वितरीत करण्यास मंजूरी दिली आहे.
०३. मौजे फुलचूर, ता. गोंदिया येथे उप नियंत्रक, वैध मापन शास्त्र, निरीक्षक, गोंदिया विभाग व कार्यकारी मानक प्रयोगशाळा या कार्यालयांच्या बांधकामाकरीता या आदेशान्वये रु. १,०४,७६,०००/- अक्षरी (एक कोटी चार लाख शहात्तर हजार फक्त) इतका निधी वितरीत करण्यास मंजूरी देण्यात येत आहे. सदर प्रयोजनार्थ उप नियंत्रक, वैध मापन शास्त्र, गोंदिया यांना नियंत्रक / आहरण व संवितरण अधिकारी म्हणून घोषित करण्यात येत आहे. उप नियंत्रक, वैध मापन शास्त्र, गोंदिया यांनी सदर निधी आहारित करुन संबंधित कार्यकारी अभियंता, सार्वजनिक बांधकाम विभाग यांचेकडे हस्तांतरीत करावा.
०४. उपरोक्त खर्च मागणी क्रमांक, एम-५ मुख्य लेखाशिर्ष ५४७५ इतर सर्वसाधारण आर्थिक सेवांवरील भांडवली खर्च ८०० इतर खर्च (००) (०१) वजने व मापे यांच्या पायाभूत सुविधांचे बळकटीकरण (योजनांतर्गत) (५४७५ ०२४८) ५३ मोठी बांधकामे या लेखाशिर्षाखाली सन २०२२-२०२३ साठी मंजूर असलेल्या निधीमधून भागविण्यात यावा.
# Page 2
शासन निर्णय क्रमांकः वैमाशा-२०२२/६०२/प्र.क्र.१३१/ग्रा.सं.-३
०५. वित्त विभाग, शासन परिपत्रक दि. ४ एप्रिल, २०२२ अन्वये विभागास प्रदान केलेल्या अधिकारानुसार सदर शासन निर्णय निर्गमित करण्यात येत आहे.