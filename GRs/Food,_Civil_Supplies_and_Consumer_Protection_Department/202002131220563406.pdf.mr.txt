# Page 1
दर नियंत्रक समिती) Price Monitoring Committee) वरील अशासकीय सदस्यांचे सदस्यत्व रद्द करण्याबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: जीवका-१५२०/प्र.क्र.१४/नापु २३
मादाम कामा मार्ग, हुतात्मा राजगुरू चौक
मंत्रालय, मुंबई - ४०० ०३२
तारीख: १३ फेब्रुवारी, २०२०
वाचा -: १) शासन निर्णय क्रमांकः जीवका-१५१५/प्र.क्र.११५/नापु २३, दिनांक २८ डिसेंबर, २०१५ २) शासन निर्णय क्रमांकः जीवका-२०१५/प्र.क्र.२५/नापु २३, दिनांक ०३ नोव्हेंबर, २०१६ ३) शासन निर्णय क्रमांकः शिकाना-२०१५/प्र.क्र.२५/नापु २३, दिनांक ३१ मार्च,२०१७
प्रस्तावना : जीवनावश्यक वस्तू अधिनियम, १९५५ अंतर्गत अधोरेखीत केलेल्या वस्तूंपैकी तूर / तूरडाळ, खाद्यतेल, खाद्यतेल बीया व इतर कडधान्य यांची सरासरी किंमतीमध्ये १५% पेक्षा अधिक वाढ झाल्यास वाढीव किंमती नियंत्रित करावयाच्या उपाययोजनांबाबतचा कृती आराखडा (Action Plan) तयार करण्यासाठी उपरोक्त १ येथील शासन निर्णय दिनांक २८.१२.२०१५ अन्वये दर नियंत्रक समिती (Price Monitoring Committee) गठीत करण्यात आली आहे.
सदर समिती अप्पर मुख्य सचिव (कृषि व पणन) यांच्या अध्यक्षतेखाली स्थापन करण्यात आली असून सचिव (वित्त) व सचिव, कृषि उत्पन्न व बाजार समिती हे या समितीचे सदस्य आहेत. याशिवाय या समितीमध्ये १ ग्राहक पंचायत सदस्य व २ स्वयंसेवी संस्था (ग्राहक) (राज्याच्या ग्रामीण भागातील) सदस्यांचा समावेश आहे. सचिव (अ.ना.पु. व ग्रा.सं. विभाग) हे समितीचे सदस्य सचिव आहेत. उपरोक्त २ येथील दिनांक ३ नोव्हेंबर, २०१६ च्या शासन निर्णयान्वये दर नियंत्रक समितीवर ३ अशासकीय सदस्यांची नियुक्ती करण्यात आली आहे.
मुख्य सचिवांच्या दिनांक ०३ जानेवारी २०२० च्या टिप्पणी अन्वये प्रत्येक प्रशासकीय विभागांतर्गत विविध कायदे /अधिनियम / नियमाद्वारे स्थापित केलेली शासकीय / अशासकीय मंडळे व समित्या यावर नियुक्त केलेल्या सदस्यांच्या नियुक्त्या रद्द करून, नव्याने मंडळे व समित्या पुर्नगठीत करण्याबाबत सूचना देण्यात आल्या आहेत. त्यानुसार दर नियंत्रक समितीवरील अशासकीय सदस्यांचे सदस्यत्व रद्द करण्याची बाब शासनाच्या विचाराधीन होती.
शासन निर्णय: दिनांक ०३ नोव्हेंबर, २०१६ च्या शासन निर्णयान्वये दर नियंत्रक समितीवर नियुक्त करण्यात आलेल्या खालील अशासकीय सदस्यांचे या समितीवरील सदस्यत्व या आदेशाच्या दिनांकापासून रद्द करण्यात येत आहे.
# Page 2
शासन निर्णय क्रमांकः जीवका-१५२०/प्र.क्र.१४/नापु २३
------------------------------------------------------------------------------------------------------------
|  | अ.क्र. |  |  | अशासकिय सदस्यांची नावे |  |
| १. | श्री. रमेश देवराम टाकळकर. मु. पो. पिंपळे-जगताप, ता. शिरुर, जि. पुणे. |
| २. | डॉ. नामदेव नारायणराव बेहरे. मु. पो. ता. समुद्रपूर, जि. वर्धा. |
| ३. | श्रीमती छाया रमेश वारंगे. ४-लक्ष्मीचाळ, मजास रोड, सारस्वत को. ऑप. बँकेसमोर, जोगेश्वरी, मुंबई - ४०० ०६०. |
------------------------------------------------------------------------------------------------------------