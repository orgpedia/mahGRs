# Page 1
जिल्हा ग्राहक तक्रार निवारण आयोग, नांदेड कार्यालयाच्या भाडेतत्वावर घेण्यात आलेल्या जागेच्या भाडयास प्रशासकीय मान्यता देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंआ- २०२२ / प्र.क्र.६९/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई-३२.
दिनांक :- १० ऑगस्ट, २०२२
वाचा:- १) राज्य ग्राहक तक्रार निवारण आयोग, मुंबई यांचे पत्र क्र. राआ/महा./आस्था-२/नांदेड/भाडेवाढ मंजूरी / २०२२/२४२८, दि.१३.०७.२०२२.
२) प्रबंधक, जिल्हा ग्राहक तक्रार निवारण आयोग, नांदेड यांचे पत्र क्र.जिग्राआयोग/नांदेड/आस्था/ इमारत वाजवी भाडे/२०२२/१६७६,दि.२.६.२०२२.
३) कार्यकारी अभियंता, सार्वजनिक बांधकाम विभाग, नांदेड यांचे पत्र क्र. आरेखक/भा.भु/ ता/ २५२०, दि.२०.३.२०२२.
४) राज्य ग्राहक तक्रार निवारण आयोग, मुंबई यांचे कार्यालयीन आदेश क्र. राआ/महा./आस्था-२/ नांदेड/भाडेवाढ मंजूरी /२०१८/६१७४, दि.२६.०६.२०१८.
प्रस्तावना:
जिल्हा ग्राहक तक्रार निवारण आयोग, नांदेड कार्यालय हे भाडयाच्या इमारतीमध्ये कार्यरत असून श्रीमती बसंतीदेवी हरिप्रसाद दायमा यांच्या मालकी हक्काच्या जागेत भाडेतत्वावर आहे. सदर कार्यालयासाठी २६५० चौ.फूट जागा भाडेतत्वावर दि.१५.४.२०१८ ते दि.१५.४.२०२४ पर्यंत ६ वर्षाचा करारनामानुसार (रु.१००/- च्या स्टॅम्प पेपरवर) अटी व शर्तीच्या अधिन राहून घेण्यात आले आहे. सदर जागेचे भाडे दरमहा रु.४६,८००/- इतके सार्वजनिक बांधकाम विभागाने वाजवी भाडे प्रमाणपत्रान्वये निश्चित करण्यात आले होते.
त्यास राज्य ग्राहक तक्रार निवारण आयोग, मुंबई यांच्या संदर्भ क्र.४ अन्वये मान्यता दिलेली आहेत.
२. सदर करारपत्रातील अटी व शर्तीमधील मुद्या क्र.३ मध्ये ३ वर्षानंतर सदर जागेच्या भाडयाचे मुल्यांकन करुन भाडे निश्चित करण्याबाबतची अट होती. त्यानुसार श्रीमती बसंतीदेवी दायमा यांच्या अर्जाच्या अनुषंगाने प्रबंधक, जिल्हा ग्राहक तक्रार निवारण आयोग, नांदेड यांनी करारनाम्यातील मुद्या क्र. ३ नुसार सुधारित भाडे मुल्यांकन करुन देण्याबाबत कार्यकारी अभियंता, सार्वजनिक बांधकाम विभाग, नांदेड यांना दि.१०.२.२०२२ रोजीच्या पत्रान्वये कळविले होते. त्यानुसार कार्यकारी अभियंता, सार्वजनिक बांधकाम विभाग, नांदेड यांनी संदर्भ क्र.३ अन्वये २६५० चौ.फूट जागेचे दरमहा रु.७३,९००/- इतके वाजवी भाडे प्रमाणपत्रान्वये निश्चित केलेले भाडे यास प्रशासकीय मान्यता देण्याची बाब शासनाच्या विचाराधिन होती.
# Page 2
शासन निर्णय क्रमांकः ग्रासंआ- २०२२/प्र.क्र.६९/ग्रासं-४
शासन निर्णय:
३. जिल्हा ग्राहक तक्रार निवारण आयोग, नांदेड कार्यालय हे भाडयाच्या इमारतीमध्ये २६५० चौ.फूट जागेचे दरमहा रु.७३,९००/- इतके सुधारित भाडे कार्यकारी अभियंता, सार्वजनिक बांधकाम विभाग, नांदेड यांनी वाजवी भाडे प्रमाणपत्रान्वये निश्चित करण्यात आहे त्यास प्रशासकीय मान्यता प्रदान करण्यात येत आहे.
४. सदर प्रस्तावास वित्तीय अधिकार नियम पुस्तिका - १९७८, भाग-पहिला, उप विभाग- एक मधील अनु.क्र.१० नियम क्र.११५ आणि महाराष्ट्र आकस्मिक खर्च नियम, १९६५ मधील नियम क्र.१४७ (क) अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
४. या वरील होणारा खर्च, मागणी क्र.एम-२, मुख्य लेखाशिर्ष-२४०८, अन्न साठवण व वखार साठवण, (०४) (००) ग्राहक संरक्षण अधिनियम, १९८६ अंतर्गत राज्य ग्राहक संरक्षण परिषद, राज्य आयोग आणि जिल्हा मंचाची स्थापना, (०४) (०२) मुफसल (२४०८ ०२६२) (१४) भाडेपटटी व कर या लेखाशिर्षाखाली सन २०२२-२०२३ या आर्थिक वर्षात उपलब्ध असलेल्या निधी मधून खर्च भागविण्यात यावा.