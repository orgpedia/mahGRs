# Page 1
सार्वजनिक वितरण व्यवस्थेतील अन्नधान्य वितरणासाठी अधिकृत शिधावाटप/रास्त भाव दुकानदारांच्या मार्जिनमध्ये वाढ करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: राभादु १०१९/प्र.क्र.२७३/ना.पु.३१.
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : २६ ऑगस्ट, २०२५.
संदर्भ :- अन्न नागरी पुरवठा व ग्राहक संरक्षण विभाग, शा.नि.क्र. राभादु १०१७/ प्र.क्र.७०/ना.पु.३१, दि.०४.०९.२०१७.
प्रस्तावना :-
राज्यातील सार्वजनिक वितरण व्यवस्थेअंतर्गत अंत्योदय अन्न योजना व प्राधान्य कु टुंब योजना लाभार्थी
यांना अन्नधान्याचे व अंत्योदय अन्न योजनेतील लाभार्थी यांना १ किलो या परिमाणात साखरेचे वाटप राज्यातील
सुमारे ५३,९१० अधिकृत रास्त भाव दुकानदार यांच्यामार्फत वाटप करण्यात येते. त्याकरिता संदर्भाधिन नमुद
शासन निर्णय दि.०४ सप्टेंबर, २०१७ नुसार संबंधित अधिकृत शिधावाटप /रास्त भाव दुकानदार यांना ई-पॉस
मशिनद्वारे होणाऱ्या व्यवहारानुसार ₹१५०/- प्रति च्क्वटल मार्जिन देण्यात येते. यामध्ये केंद्र शासनाचा ₹४५/-
व राज्य शासनाचा हिस्सा ₹१०५/-प्रति च्क्वटल असा हिस्सा आहे. या संदर्भात रास्त भाव दुकानदारांच्या
संघटना यांच्याकडून रास्त भाव दुकानदार यांना देण्यात येणाऱ्या मार्जिनच्या रकमेत वाढ करण्याबाबतची
मागणी करण्यात आली आहे. त्यानुषंगाने राज्यातील रास्त भाव दुकानदारांच्या मार्जिनमध्ये वाढ करण्याची
बाब शासनाच्या विचाराधीन होती.
शासन निर्णय :-
मा. राज्य मंत्रीमंडळाच्या दि.१२ ऑगस्ट, २०२५ रोजीच्या बैठकीत मान्यता दिल्यानुसार
राज्यातील सार्वजनिक वितरण व्यवस्थेअंतर्गत शिधापत्रिकाधारकांना ई-पॉस मशिनद्वारे अन्नधान्याच्या
वितरणाकरीता रास्त भाव दुकानदारांना सध्या देण्यात येणाऱ्या ₹१५०/-प्रति च्क्वटल (₹१५०० प्रति मेरिक
टन) या मार्जिन दरामध्ये ₹२०/- प्रति च्क्वटल (₹२०० प्रति मेरिक टन) एवढी वाढ करुन त्यांना ₹१७०/-
प्रति च्क्वटल (₹१७०० प्रति मेरिक टन) मार्जिन देण्यास मान्यता देण्यात येत आहे.
२. या बाबींवर येणारा खर्च “मागणी क्रमांक एम -४, मुख्य लेखाशिर्ष -४४०८, अन्न साठवण व वखार
यांवरील भांडवली खर्च, ०१-अन्न, १०१-प्रापण व पुरवठा (०२) प्रापण वितरण व किंमत नियंत्रण, (०२)(१६)
राष्ट्रीय अन्नसुरक्षा योजनेखालील अनुषंगिक खर्च- मुंबई शहर (राज्य हिश्यापेक्षा ५० % अतिरिक्त खर्च)
(अनिवार्य), (४४०८ ०४४२) ५०- इतर खर्च” या लेखाशिर्षाखाली उपलब्ध असलेल्या तरतूदीतून खर्ची
टाकण्यास मान्यता देण्यात येत आहे.
# Page 2
शासन निर्णय क्रमांकः राभादु १०१९/प्र.क्र.२७३/ना.पु.३१.
३. सदर शासन निर्णय वित्त विभाग अनौपचारिक संदर्भ क्रमांक अनौसं/२७४/२०२५/व्यय-१०, दि.०१
जुलै, २०२५ अन्वये प्राप्त सहमतीस अनुसरुन निर्गमित करण्यात येत आहे.
४. सदर मार्जिनचे वाढीव दर हे हा शासन निर्णय निर्गमित केल्याच्या दिनांकापासून लागू होतील.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3