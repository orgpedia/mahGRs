# Page 1
राज्य ग्राहक तक्रार निवारण आयोग, मुंबई आणि त्यांचे अधिनस्त सर्व संबंधित कार्यालयात 'दिव्यांग तक्रार निवारण अधिकारी' घोषित करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. संकीर्ण-२०१९/प्र.क्र.७४/ग्रा.सं.-४
हुतात्मा राजगुरू चौक, मादाम कामा मार्ग,
मंत्रालय (वि.), मुंबई- ३२.
दिनांक- २५ ऑक्टोबर, २०१९
वाचा :- (१) दिव्यांग व्यक्ती हक्क अधिनियम, २०१६, कलम २३
शासन निर्णयः - १. अन्न, नागरी पुरवठा आणि ग्राहक संरक्षण विभागाच्या अखत्यारित ‘ग्राहक संरक्षण अधिनियम, १९८६' अंतर्गत राज्यस्तरावर ‘राज्य ग्राहक तक्रार निवारण आयोग, मुंबई' हे कार्यालय कार्यरत असून राज्य आयोगाची औरंगाबाद व नागपूर येथे खंडपीठ आहेत. तसेच जिल्हास्तरावर एकूण ४० 'जिल्हा ग्राहक तक्रार निवारण मंच' कार्यरत आहेत.
२. दिव्यांग व्यक्ती हक्क अधिनियम, २०१६ च्या कलम २३ च्या तरतूदीनुसार प्रत्येक शासकीय आस्थापनेत ‘दिव्यांग तक्रार निवारण अधिकारी' नेमणे आवश्यक आहे. त्यानुसार राज्य ग्राहक तक्रार निवारण आयोग, मुंबई या कार्यालयासाठी 'प्रबंधक (प्रशासन), औरंगाबाद व नागपूर खंडपीठ कार्यालयासाठी संबंधित प्रबंधक (विधी)' व सर्व जिल्हा ग्राहक तक्रार निवारण मंच कार्यालयाकरिता संबंधित 'प्रबंधक (गट –ब) राजपत्रित’ यांना ‘दिव्यांग तक्रार निवारण अधिकारी' म्हणून घोषित करण्यात येत आहे.
३. सदर शासन निर्णय सामाजिक न्याय व विशेष सहाय्य विभागाच्या अनौपचारिक संदर्भ क्र. ७०५, दि. ३.९.२०१९ अन्वये दिलेल्या सहमतीने निर्गमित करण्यात येत आहे.
# Page 2