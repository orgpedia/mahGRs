# Page 1
वैध मापन शास्त्र यंत्रणेतील निरीक्षक व सहायक नियंत्रक
संवर्गाचे विलिनीकरण करून निरीक्षक, गट-ब (राजपत्रित) हा
एकच संवर्ग निर्माण करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्र. वैमाशा-२०२४/प्र.क्र.७५/ग्रा.सं.३
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई-४०००३२
दिनांक : ०४ डिसेंबर, २०२५
वाचा : १) अ.ना.पु.व ग्रा.सं.विभाग, शासन निर्णय क्र.वैमाशा-२०२०/प्र.क्र.६५/ग्रासं.३,
दि.१४ जानेवारी, २०२१
२) अ.ना.पु.व ग्रा.सं.विभाग, शासन निर्णय क्र.संकीर्ण-१०१७/प्र.क्र.१५६/ना.पु.१२,
दि.१८ एप्रिल, २०२२
३) वित्त विभाग, शासन निर्णय क्र.वेपुर-११२१/प्र.क्र.४/सेवा-९, दि.१३ फेब्रुवारी, २०२३
प्रस्तावना :
शासन निर्णय, वेपुर-११२१/प्र.क्र.४/सेवा-९, दि.१३ फेब्रुवारी, २०२३ नुसार राज्य वेतन सुधारणा समिती,
२०१७ च्या अहवाल खंड-२ मधील वेतन श्रेण्यांविषयक व आनुषंगिक शिफारशी स्वीकृत केल्या आहेत. सदर
शिफारशी मध्ये निरीक्षक, वैध मापन शास्त्र, गट-ब (राजपत्रित) संवर्गाची वेतनश्रेणी एस-१३: ३५४००-११२४००
ऐवजी एस-१४ : ३८६००-१२२८०० अशी सुधारीत करण्यात आली आहे. परंतु सहायक नियंत्रक (पूर्वीचे पदनाम
निरीक्षक निवडश्रेणी), वैध मापन शास्त्र, गट-ब (राजपत्रित) या पदोन्नतीच्या पदाची वेतनश्रेणी एस-१४ मध्ये
कोणताही बदल करण्यात आलेला नाही. त्यामुळे वैध मापन शास्त्र यंत्रणेतील निरीक्षक व सहायक नियंत्रक या
पदाची वेतनश्रेणी एस-१४ : ३८६००-१२२८०० अशी एकच झाली आहे.
वैध मापन शास्त्र यंत्रणेमध्ये निरीक्षक व सहायक नियंत्रक हे दोन भिन्न संवर्ग अस्तित्वात असले तरी सदर
पदांच्या बदल्या/पदस्थापना एकच संवर्ग समजून करण्यात येतात. तसेच या दोन्ही संवर्गासाठी वेगवेगळी पदे
चिन्हांकीत केलेल्या नसून सदर पदांच्या कर्तव्य व जबाबदाऱ्या/वेतनश्रेणी समान आहे. सबब, निरीक्षक व
सहायक नियंत्रक या पदाचे एकत्रीकरण करून निरीक्षक, वैध मापन शास्त्र, गट-ब (राजपत्रित) हा एकच संवर्ग
निर्माण करण्याची बाब शासनाच्या विचाराधीन आहे.
शासन निर्णय :
अन्न, नागरी पुरवठा व ग्राहक संरक्षण विभागाच्या अखत्यारीतील वैध मापन शास्त्र यंत्रणेतील निरीक्षक
व सहायक नियंत्रक या संवर्गाचे एकत्रीकरण करून निरीक्षक (वेतनश्रेणी एस-१४ : ३८६००-१२२८००), गट-ब
(राजपत्रित) हा एकच संवर्ग निर्माण करण्यास शासन मान्यता देण्यात येत आहे.
२. संवर्ग एकत्रीकरणानंतर निरीक्षक, वैध मापन शास्त्र या पदाचे सुधारित सेवाप्रवेश नियम तयार
करण्यासाठीचा प्रस्ताव सामान्य प्रशासन विभागास सादर करण्यात येईल.
३. संवर्ग एकत्रीकरणानंतर सहायक नियंत्रक व निरीक्षक या दोन्ही पदांवर कार्यरत असणाऱ्या
अधिकाऱ्यांच्या स्वतंत्ररित्या ठेवण्यात येणाऱ्या ज्येष्ट्ठता याद्या एकत्रित करून ज्येष्ट्ठतेनुसार निरीक्षक या संवर्गाची
राज्यस्तरावर एकच ज्येष्ट्ठता यादी प्रसिध्द करण्यात येईल.
# Page 2
शासन निर्णय क्रमांकः वैमाशा-२०२४/प्र.क्र.७५/ग्रा.सं.३
४. सदर शासन निर्णय वित्त विभागाच्या अनौपचारीक संदर्भ क्र.३८७/सेवा-९, दि. १८.११.२०२४ व
अनौपचारीक संदर्भ.क्र.१३/व्यय-१०, दि.१३.०२.२०२५ तसेच अनौपचारीक संदर्भ क्र.०४/आ.पु.क.
दि.२१.०४.२०२५ अन्वये प्राप्त मान्यतेनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध