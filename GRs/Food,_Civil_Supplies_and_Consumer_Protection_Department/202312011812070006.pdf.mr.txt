# Page 1
अन्न, नागरी पुरवठा व ग्राहक संरक्षण विभागातील जिल्हा पुरवठा अधिकारी, गट-अ संवर्गातील अधिकारी यांच्या विनंती बदलीबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : बदली-२३२२/प्र.क्र.२८४/ना.पु.१५
मादाम कामा मार्ग, हुतात्मा राजगुरू चौक,मंत्रालय, मुंबई-४०० ०३२.
दिनांक : ०१ डिसेंबर, २०२३.
संदर्भ : १) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१.
२) महाराष्ट्र नागरी सेवा वेतन (नियम), १९८१, नियम ५६.
३) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५.
४) शासन परिपत्रक, सामान्य प्रशासन विभाग, एसआरव्ही-२०१४/ मुस-३४/प्र.क्र.३७९/१२, दि.११.०२.२०१५.
५) शासन परिपत्रक, सा.प्र.वि., क्र. एस आरव्ही-२०१८/प्र.क्र.२०८/कार्या.१२, दि.५.९.२०१८.
६) शासन अधिसूचना, अ.ना.पु. व ग्रा.सं.वि., क्र. सेपनि-१२२०/प्र.क्र.१४०/ना.पु.१५,दि.२७.०३.२०२३.
-: शासन आदेश :
१. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन), ४(५), कलम ६ (क) व कलम (ख) मधील तरतुदींनुसार बदली करण्यास सक्षम असलेल्या प्राधिकाऱ्यांच्या मान्यतेने पुरवठा यंत्रणेतील खालील जिल्हा पुरवठा अधिकारी, गट-अ संवर्गातील अधिकारी यांची विनंती बदली त्यांच्या नावासमोर स्तंभ क्र. ४ येथे दर्शविलेल्या पदावर व ठिकाणी करण्यात येत आहे :
-----------------------------------------------------------------------------------------------
| अ.क्र. | अधिकारी यांचे नाव | सध्या कार्यरत पद व ठिकाण | बदलीनंतर पदस्थापनेचे पद व ठिकाण |
| १ | २ | ३ | ४ |
| १ | श्री. देवराव कृष्णराव वानखेडे | जिल्हा पुरवठा अधिकारी, अमरावती | जिल्हा पुरवठा अधिकारी, गोंदिया |
-----------------------------------------------------------------------------------------------
२. संबंधित अधिकारी यांनी उपरोक्तप्रमाणे विनंती बदली करण्यात येत असलेल्या अधिकारी यांचे गोपनीय अहवाल, सेवापुस्तक, अंतिम वेतन प्रमाणपत्र बदली करण्यात आलेल्या कार्यालयाकडे तात्काळ पाठवावेत.
३. श्री. वानखेडे यांना पूर्वपरवानगीशिवाय कोणत्याही प्रकारची रजा मंजूर करू नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने त्यांचे कोणत्याही प्रकारचे रजेचे अर्ज स्विकारू नयेत.
४. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम २८ मधील तरतुदीनुसार श्री. वानखेडे यांची विनंती बदली असल्याने त्यांना नविन पदस्थापनेच्या पदावर व ठिकाणी रुजू होण्याकरिता पदग्रहण अवधी अनुज्ञेय राहणार नाही तसेच प्रवासभत्ता व इतर अनुषंगिक भत्ते अनुज्ञेय राहणार नाहीत.
# Page 2
शासन आदेश क्रमांकः बदली-२३२२/प्र.क्र.२८४/ना.पु.१५
५. सदरचे आदेश तात्काळ अंमलात येत असून जिल्हाधिकारी, अमरावती यांनी श्री. वानखेडे यांना तात्काळ कार्यमुक्त करावे व जिल्हाधिकारी, गोंदिया यांनी श्री. वानखेडे यांना त्यांच्या बदलीच्या पदावर तात्काळ रुजू करून घेऊन त्याबाबतचा अहवाल शासनास सादर करावा.
६. श्री. देवराव वानखेडे, जिल्हा पुरवठा अधिकारी, अमरावती यांच्या बदलीने रिक्त होणाऱ्या जिल्हा पुरवठा अधिकारी, अमरावती या पदाचा अतिरिक्त कार्यभार अन्न, नागरी पुरवठा व ग्राहक संरक्षण विभागाचा पुढील आदेश होईपर्यंत या विभागातील श्री. निनाद अशोकराव लांडे, तांत्रिक अधिकारी, उप आयुक्त (पुरवठा) यांचे कार्यालय, अमरावती विभाग, अमरावती यांच्याकडे सुपूर्त करण्यात येत आहे. श्री. निनाद अशोकराव लांडे, तांत्रिक अधिकारी, उप आयुक्त (पुरवठा) यांचे कार्यालय, अमरावती विभाग, अमरावती यांनी जिल्हा पुरवठा अधिकारी, अमरावती या पदाचा अतिरिक्त कार्यभार तात्काळ धारण करावा.
८. श्री. प्रकाश आघाव-पाटील, जिल्हा पुरवठा अधिकारी, गोंदिया यांच्या सेवा सदर आदेशान्वये मूळ महसूल व वन विभागास प्रत्यावर्तीत करण्यात येत आहेत.