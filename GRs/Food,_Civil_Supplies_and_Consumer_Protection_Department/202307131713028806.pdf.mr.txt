# Page 1
नियंत्रक, शिधावाटप व संचालक नागरी पुरवठा, मुंबई यांच्या अधिनस्त कार्यालयाकरिता भूसंपादित “क्रिसेंट हाऊस” बॅलार्ड पीअर फोर्ट, मुंबई या जागेऐवजी "मरीन चेंबर्स” ऑफिस क्र. ४०१, ४ था मजला, प्लोट नं. ४३, सर व्ही. ठाकरसी मार्ग, न्यु मरिन लाइन्स, चर्चगेट, मुंबई-२० ही पर्यायी जागा स्विकारण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः काजाभा-१२२०/प्र.क्र.५३/ना.पु.१२
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक: १३ जुलै, २०२३.
प्रस्तावना :
नियंत्रक, शिधावाटप व संचालक नागरी पुरवठा, मुंबई यांच्या अधिनस्त अ परिमंडळ शिधावाटप कार्यालय हे १९७० पासून क्रिसेंट हाऊस बॅलार्ड पीअर फोर्ट, मुंबई या जागेवर कार्यरत होते. सदर कार्यालयीन जागेची भूसंपादन प्रक्रिया सुरु केल्यानंतर, उपजिल्हाधिकारी (भूसंपादन), मुंबई शहर यांनी भूसंपादन निवाडा दि.१६.०४.२०१९ रोजी घोषित केला. सदर भूसंपादन निवाड्याविरोधात रिलायन्स नॅचरल रिसोर्सेस लि. यांनी दि.२५.०६.२०१९ रोजी मा.उच्च न्यायालय,मुंबई येथे रिट पिटिशन क्र.WPL/१९३३/२०१९ दाखल केली. मा. उच्च न्यायालयात दि ७.८.२०१९.रोजी झालेल्या सुनावणीमध्ये पर्यायी जागा घेण्याची याचिकाकर्त्याची विनंती विचारात घेण्याचे निर्देश दिले. सदर निर्देशाचे अनुषंगाने रिलायन्स नॅचरल रिसोर्सेस लि. यांनी एकूण १४ पर्यायी जागा सुचविण्यात आल्या.
नियंत्रक, शिधावाटप व संचालक नागरी पुरवठा, मुंबई यांनी सदर पर्यायी जागेंची पाहणी करुन शासनास अहवाल सादर केला. या अहवालास अनुसरुन मरीन चेंबर्स ही पर्यायी जागा प्रशासकीयदृष्ट्या व कार्यालयीन कामकाजासाठी योग्य असल्याने, पर्यायी जागा स्विकारण्यास तत्त्वत: मान्यता (in principle) देण्यात आली. तदनंतर, “मरीन चेंबर्स ऑफिस क्र.४०१, ४ था मजला, प्लॉट नं. ४३, सर व्ही. ठाकरसी मार्ग, न्यु मरिन लाइन्स, चर्चगेट, मुंबई - २० ही पर्यायी जगा स्विकारण्यास मा. मंत्रिमंडळाने मान्यता दिली असून त्यानुषंगाने पुढीलप्रमाणे निर्णय घेण्यात येत आहे:
शासन निर्णय :
१. नियंत्रक, शिधावाटप व संचालक नागरी पुरवठा, मुंबई यांच्या अधिनस्त कार्यालयाकरिता भूसंपादित क्रिसेंट हाऊस बॅलार्ड पीअर फोर्ट, मुंबई या जागेऐवजी मरीन चेंबर्स, ऑफिस क्र.४०१,४ था
# Page 2
शासन निर्णय क्रमांकः काजाभा-१२२०/प्र.क्र.५३/ना.पु.१२
मजला, प्लॉट नं.४३, सर व्ही. ठाकरसी मार्ग, न्यु मरिन लाइन्स, चर्चगेट, मुंबई - २० ही पर्यायी जागा स्विकारण्यास मान्यता देण्यात येत आहे.
२. नियंत्रक, शिधावाटप व संचालक नागरी पुरवठा, मुंबई यांच्या अधिनस्त कार्यालयाकरिता भूसंपादित क्रिसेंट हाऊस, बॅलार्ड पीअर फोर्ट, मुंबई या जागेच्या भूसंपदनाची प्रक्रिया रद्द करण्याकरिता जिल्हाधिकारी, मुंबई शहर यांच्याकडून आवश्यक ती कार्यवाही करण्यास मान्यता देण्यात येत आहे. याकरिता नियंत्रक, शिधावाटप व संचालक नागरी पुरवठा, मुंबई यांनी भूसंपदनाची प्रक्रिया रद्द करण्याचा आवश्यक तो प्रस्ताव जिल्हाधिकारी, मुंबई शहर यांना पाठवावा.
३. मा.उच्च न्यायालयात जमा रक्कम रु.२२,३४,३५,९७८/- व त्यावरील व्याज अशी एकुण रक्कम पर्यायी जागा खरेदी करण्याकरिता येणा-या खर्चाच्या प्रयोजनासाठी वापरण्यासाठी मान्यता देण्यात येत आहे.
४. “मरीन चेंबर्स” या पर्यायी जागेच्या खरेदी / हस्तांतरण प्रक्रिया करण्याकरिता विभाग स्तरावर निर्णय घेण्यास मान्यता देण्यात येत आहे.
५. सदर खरेदीसाठी येणारा खर्च मागणी क्र. एम ०४-४४०८, अन्न साठवण व वखार या वरील भांडवली खर्च ०१ अन्न, १०१ प्रापण व पुरवठा (०२) प्रापण वितरण व किंमत नियंत्रण (०२) (०१) मुंबई शहर- खरेदीची किंमत (अनिवार्य) २१, पुरवठा व सामग्री (४४०८००७७) या लेखाशीर्षाखाली सन २०२३-२४ या वित्तीय वर्षातील मंजूर अर्थसंकल्पिय तरतुदीतून भागविण्याकरीता मान्यता देण्यात येत आहे.
६. सदर शासन निर्णय वित्त विभागाने त्यांच्या अनौपचारिक संदर्भ क्र.२०१/व्यय-१० दि. १५/५/२०२३ व महसूल व वन विभागाने त्यांच्या अनौपचारिक संदर्भ क्र.१६/अ-२, दि.३१/५/२०२३ अन्वये दिलेल्या सहमतीस अनुसरुन निर्गमित करण्यात येत आहे.
# Page 3