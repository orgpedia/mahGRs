# Page 1
श्री. सखाराम काशिराम आंबेकर व श्री. सदानंद पर्शुराम
जाधव , तत्कालीन हंगामी गोदामपाल, जिल्हा रत्नागिरी
यांच्या सेवेतील खंड क्षमापित करून त्यांची सेवेत प्रथम
नियुक्ती झाल्यापासून खंड वगळता झालेली सेवा केवळ
निवृत्तीवेतनासाठी ग्राय धरण्यास मंजुरी देण्याबाबत.....
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: आस्थाप्र-२६१७/प्र.क्र.९७ (भाग-१)/ना.पु.१५
मंत्रालय विस्तार, मुंबई - ४०० ०३२.
दिनांक : २२ सप्टेंबर, २०२५
संदर्भ :- १) अ.ना.पु.व ग्रा.सं. वि., शा.नि. क्र. आस्थाप्र-२५९८/२४३५/प्र.क्र. ३५५६/ना.पु.-१५, दि. २४.१.२०००.
२) मूळ अर्ज क्र. २७४/२०१४ मधील मा. महाराष्ट्र प्रशासकीय न्यायाधिकरण, मुंबई यांचे दि.७.१०.२०१५
चे आदेश.
३) रिट याचिका क्र.३५२०/२०१६ मधील मा. उच्च न्यायालय, मुंबई यांचे आदेश दि.१२.१२.२०२३.
४) रिट याचिका क्र.१२९७२/२०१६ मधील मा. उच्च न्यायालय, मुंबई यांचे आदेश दि.१४.१२.२०२३.
४) प्रबंधक (Judl-II), अपिल शाखा, उच्च न्यायालय, मुंबई यांचे दि.१२.०२.२०२४ चे पत्र ५) जिल्हाधिकारी, सिंधुदुर्ग यांचे पत्र क्र. पुरवठा/आस्था/कार्या-२/रिटपिटी-३५२०/२०१६/ कावि-
३५५/२४, दि.२१.०६.२०२४.
प्रस्तावना :-
पूर्वी पावसाळी हंगामात वाहतुकीच्या दृष्ट्टीने अत्यंत दुर्गम असलेल्या गावांना सार्वजनिक वितरण व्यवस्थेअंतर्गत अन्नधान्य पुरवठा करण्याकरिता हंगामी गोदाम स्थापन करण्यात येत असत. या हंगामी गोदामांवर
स्थानिक व्यक्तींची हंगामी गोदामपाल म्हणून नियुक्ती करण्यात येत असे. अशा हंगामी गोदामपालांना हंगाम पूर्ण
झाल्यानंतर त्यांना सेवेतून कमी करण्यात येत असे व दुसऱ्या हंगामात त्यांना हंगामी गोदामपाल म्हणून पुन्हा
नियुक्ती देण्यात येत होती. अशा हंगामी गोदामपालांना त्यांच्या सेवाजेष्ट्ठतेनुसार वयोमर्यादेची आणि शैक्षणिक पात्रतेची अट शिथिल करुन शासनाच्या सेवेत सामावून घेण्याचा निर्णय संदर्भ क्र. १ येथील दि.२४.१.२००० च्या
शासन निर्णयान्वये घेण्यात आला आहे.
२. श्री. सखाराम आंबेकर हे दि.०१.०४.१९६८ रोजी हंगामी गोदामपाल पदावर रुजू झाले असून त्यांना
दि.०७.०४.१९८६ च्या आदेशान्वये गोदामपाल पदावर कायम सेवेत सामावून घेतले आहे. श्री. आंबेकर हे दि.३१.३.२००६ रोजी नियतवयोमानानुसार सेवानिवृत्त झाले आहेत. तसेच श्री.सदानंद जाधव हे दि.२९.०४.१९६७
रोजी हंगामी गोदामपाल पदावर रुजू झाले असून त्यांना दि.०७.०५.१९८६ च्या आदेशान्वये गोदामपाल पदावर
कायम सेवेत सामावून घेतले आहे. श्री. जाधव हे दि.३१.१०.२००४ रोजी सेवानिवृत्त झाले आहेत.
३. त्यानुसार या विभागाच्या पुरवठा आस्थापनेवर सामावून घेतलेले श्री. सखाराम आंबेकर व श्री. सदानंद
जाधव हे हंगामी गोदामपाल पुरवठा विभागातून गोदाम व्यवस्थापक या पदावरुन सेवानिवृत्त झाले आहेत.
मा.उच्च न्यायालय, मुंबई यांचे रिट याचिका क्र. १२९७२/२०१६ मधील दि.१४.१२.२०२३ रोजीच्या आदेशास
अनुसरुन विहित कालमर्यादेत अंमलबजावणी करण्याकरीता श्री. सखाराम आंबेकर व श्री. सदानंद जाधव,
तत्कालीन हंगामी गोदामपाल यांच्या प्रथम नियुक्तीचा दिनांक ते त्यांना नियमित केल्याचा दिनांक या सेवेतील खंड एक विशेष बाब म्हणून क्षमापित करण्यास व त्यांच्या प्रथम नियुक्तीच्या दिनांकापासून त्यांचा सेवेत पडलेल्या
खंडाचा कालावधी वगळून उर्वरित कालावधीतील सेवा प्रथम नियुक्तीच्या दिनांकापासून निवृत्तीवेतनासाठी ग्राय
धरण्याची बाब शासनाच्या विचाराधीन होती.
# Page 2
शासन निर्णय :-
मा. उच्च न्यायालय, मुंबई येथे दाखल केलेल्या रिट याचिका क्र. १२९७२/२०१६ मधील
दि.१४.१२.२०२३ रोजीच्या आदेशास अनुसरुन,श्री.सखाराम काशिराम आंबेकर व श्री.सदानंद पर्शुराम जाधव या
कर्मचाऱ्यांचा प्रथम नियुक्तीचा दिनांक ते त्यांना नियमित केल्याचा दिनांक या सेवेतील खंड एक विशेष बाब
म्हणून महाराष्ट्र नागरी सेवा (निवृत्तिवेतन) नियम, १९८२ मधील नियम ४ नुसार क्षमापित करण्यास मान्यता देण्यात येत आहे. तसेच सदर कर्मचाऱ्यांच्या सेवेतील खंड वगळता झालेली सेवा फक्त निवृत्तीवेतनासाठी (मा.
न्यायालयाच्या निर्णयानुसार) ग्राय धरण्यास याव्दारे मान्यता देण्यात येत आहे. त्याखेरीज खंड वगळता झालेली
सेवा अन्य कोणत्याही प्रयोजनार्थ ग्राय धरण्यात येणार नाही.
२. उपरोक्त शासन निर्णय विधि व न्याय विभागाच्या अनौपचारीक संदर्भ क्र.८०४-२०२४/ई,
दि.३०.१२.२०२४ व वित्त विभागाच्या अनौपचारीक संदर्भ क्र.२९०/सेवा-७, दि.२४.०७.२०२५ अन्वये दिलेल्या
अभिप्रायानुसार /मान्यतेनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध