# Page 1
हंगाम २०१२-१३ ते २०१५-१६ या कालावधीतील किमान आधारभूत किंमत योजनेंतर्गतच्या धान वाहतुकीची देयके अदा करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय, क्रमांकः न्यायप्र -१८१७/प्र.क्र. १७०/ना.पु.२९
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२
दिनांक : ११ जून, २०१८.
वाचा:- शासन निर्णय क्रमांक:- वाहतू-१५१६/प्र.क्र.१२०/ना.पु.२९,दि.१२ जुलै, २०१६
प्रस्तावना - किमान आधारभूत किंमत खरेदी योजनेंतर्गत धानाच्या भरडाईसाठी / सीएमआर तांदूळाच्या वाहतूकीच्या दराची रक्कम भारतीय अन्न महामंडळामार्फत राज्य शासनास उपलब्ध होते. वरील योजनेंतर्गत हंगाम २०१२-१३ ते २०१५- १६ मध्ये खरेदी केलेल्या धानाच्या भरडाईसाठीचे/ सीएमआर तांदूळाच्या वाहतूकीचे दर संबंधित जिल्हाधिकारी यांच्या अध्यक्षतेखालील समितीने स्थानिक पातळीवर धान/तांदूळ वाहतूकीच्या निविदा मागवून निश्चित केलेले वाहतूक दर व भारतीय अन्न महामंडळाने जाहीर केलेले वाहतूक दर, यामधील तफावतीची रक्कम अदा करणेबाबत शासन निर्णय क्रमांक:- वाहतू १५१६/प्र.क्र.१२०/ना.पु.२९,दि.१२ जुलै, २०१६ नुसार निर्णय घेण्यात आला आहे. सदर फरकाची राज्य शासनाच्या हिश्श्याची रु.२६.६४ कोटी इतकी रक्कम आता वित्त विभागाकडून मंजूर करण्यात आली आहे.
सदर रक्कम वाहतूकदारांना अदा करण्याची बाब शासनाच्या विचाराधीन होती. यासंदर्भात पुढीलप्रमाणे निर्णय घेण्यात येत आहे: शासन निर्णय : हंगाम २०१२-१३ ते २०१५ - १६ या कालावधीत खरेदी केलेल्या धानाच्या भरडाईसाठीचे/ सीएमआर तांदूळाच्या वाहतूकीचे दर संबंधित जिल्हाधिकारी यांच्या अध्यक्षतेखालील समितीने स्थानिक पातळीवर धान/ तांदूळ वाहतूकीच्या निविदा मागवून निश्चित केलेले वाहतूक दर व भारतीय अन्न महामंडळाने जाहीर केलेले वाहतूक दर, यामधील दरांमधील तफावतीची प्रतिपूर्ती करण्यासाठी रु.२६.६८ कोटी इतक्या रक्कमेचा खर्च वित्तीय सल्लागार व उप सचिव यांच्या स्वीय प्रंपजी लेख्यातून भागविण्यात यावा. यासाठी सन २०१८-१९ या वर्षासाठी अर्थसंकल्पातील उपलब्ध तरतूदीतून खर्च करण्यात यावा, व आवश्यक असल्यासच पुरवणी मागणीचा प्रस्ताव वित्तीय सल्लागार व उप सचिव कार्यालयाने वित्त विभागास सादर करावा.
सदरहू शासन निर्णय वित्त विभागाच्या अनौपचारिक संदर्भ २५७/२०१७ अन्वये प्राप्त सहमतीने डिजीटल स्वाक्षरीने सांक्षाकित करुन निर्गमित करण्यात येत आहे.
# Page 2
शासन निर्णय क्रमांकः न्यायप्र -१८१७/प्र.क्र. १७० / ना.पु.२९