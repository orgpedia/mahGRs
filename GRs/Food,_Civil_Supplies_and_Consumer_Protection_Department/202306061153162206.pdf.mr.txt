# Page 1
सह नियंत्रक, वैध मापन शास्त्र (राजपत्रित) गट - अ यांच्या विनंती बदलीबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक - वैमाशा - २०२२ / प्र.क्र.११२/ग्रासं-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - ०६ जून, २०२३
शासन आदेश :
महाराष्ट्र शासकीय कर्मचा-यांचे बदल्यांचे विनियमन व शासकीय कर्तव्ये पार पाडताना होणा-या विलंबास प्रतिबंध अधिनियम, २००५ च्या कलम ४ (४)(दोन) व ४ (५) मधील तरतुदीनुसार बदली करण्यास सक्षम असलेल्या प्राधिका-याच्या मान्यतेने खालील सह नियंत्रक, वैध मापन शास्त्र यांची विनंती बदली त्यांच्या नावासमोर दर्शविलेल्या स्तंभ क्र ४ मधील पदावर करण्यात येत आहे.
-------------------------------------------------------------------------------------------
| अ.क्र. | अधिका-याचे नाव | सध्याचे कार्यरत पद | बदलीनंतरची पद |
| १ | २ | ३ | ४ |
| १ | श्री. ल. बे. हारोडे | सह नियंत्रक, कोकण विभाग, कोकण | सह नियंत्रक, पुणे विभाग, पुणे |
| २ | श्री. शि. स. काकडे | सह नियंत्रक, मुंबई महानगर विभाग, मुंबई | सह नियंत्रक, कोकण विभाग, कोकण |
-------------------------------------------------------------------------------------------
०२ सह नियंत्रक, वैध मापन शास्त्र यांनी बदलीचे ठिकाणी इतर कोणत्याही आदेशाची वाट न पाहता हेच कार्यमुक्तीचे आदेश समजून तात्काळ बदलीचे ठिकाणी रुजू व्हावे व आपला रुजू अहवाल नियंत्रक, वैध मापन शास्त्र, मुख्यालय, मुंबई यांना तसेच शासनास cp३.mhpds@gov.in या ई-मेलवर त्वरीत पाठवावा.
०३. सदर आदेश निर्गमित केल्यानंतर महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकण यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच बदली झालेल्या अधिकारी / कर्मचा-याने बदलीच्या ठिकाणी रुजू होण्याची दक्षता घ्यावी. अन्यथा या पदग्रहण अवधीत बदलीच्या पदावर रुजू न झाल्यास, त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. यास्तव उपरोक्त सह नियंत्रक यांनी नविन पदाचा कार्यभार त्वरीत स्वीकारावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती अनधिकृत गैरहजेरी म्हणून समजण्यात येईल व विनावेतन करण्यात येईल.
तसेच त्यांच्या सेवेचा खंड पडण्याची शक्यता देखील नाकारता येत नाही. याची जाणीव संबंधीतांना करुन देण्यात येत आहे.
०४. संबंधित अधिका-यांना नवीन पदस्थापनेच्या पदावर रुजू होणेसाठी पदग्रहण अवधी, प्रवास भत्ता तसेच इतर अनुषंगिक भत्ते अनुज्ञेय असणार नाहीत.
# Page 2
शासन आदेश क्रमांक: वैमाशा - २०२२ / प्र.क्र.११२/ग्रासं-३
०५. नियंत्रक, वैधमापन शास्त्र यांना कळविण्यात येते की, संबंधीत सह नियंत्रक यांनी पदभार सोडल्याचा व स्वीकारल्याचा दिनांक त्वरीत शासनास कळवावा. विहित कालवधीत संबंधीत अधिकारी बदलीच्या ठिकाणी रुजु न झाल्यास, त्याबाबत शासनास त्वरीत अवगत करावे, जेणेकरुन संबंधितांविरुध्द शिस्तभंगविषयक कारवाई त्वरीत करणे शक्य होईल. महाराष्ट्र नागरी सेवा (रजा) नियंम, १९८१ मधील नियम ३० (सी) नुसार बदली झालेल्या अधिका-यांचे रेजेचे अर्ज स्वीकारु नयेत / मंजुर करु नयेत.