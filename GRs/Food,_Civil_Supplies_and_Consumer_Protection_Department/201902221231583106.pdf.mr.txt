# Page 1
राज्यातील किरकोळ / हॉकर्स केरोसिन परवानाधारकांचे कमीशन सुधारीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : रॉकेल-२०१९/प्र.क्र.४१/ना.पु.२७,
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक: २२ फेब्रुवारी, २०१९.
वाचा - १) शासन निर्णय क्र . रॉकेल-२०१६/प्र.क्र.२२९/ना.पु.२७, दि.१४. सप्टेंबर, २०१६.
प्रस्तावना: राज्य शासनाने राज्यातील किरकोळ/हॉकर्स परवानाधारकांना सदर्भाधीन शासन निर्णयान्वये रु.४५०/- प्रति कि.ली. (तुटीच्या लाभासह) असे कमिशन मंजूर केले होते. तसेच अर्धघाऊक केरोसिन परवानाधारकांना रु.३०० /- प्रति कि. ली. (तुटीच्या लाभासह) असे कमिशन मंजूर केले होते. या संदर्भात राज्यातील किरकोळ/हॉकर्स परवानाधारकांच्या विविध संघटनांकडून त्यांच्या कमिशन मध्ये वाढ करण्याबाबत निवेदने शासनास प्राप्त होत आहेत. राज्यातील किरकोळ / हॉकर्स / अर्धघाऊक परवानाधारकांच्या कमिशन मध्ये सन २०१६ नंतर कोणतीही वाढ करण्यात आलेली नाही. दरम्यानच्या कालावधीत केंद्र शासनाने घाऊक परवानाधारकांच्या कमिशनमध्ये वेळोवेळी केलेली वाढ, इतर सर्व क्षेत्रात झालेली एकंदरीत दरवाढ व त्यामुळे किरकोळ / हॉकर्स परवानाधारकांना त्यांचा व्यवसाय चालविणे व्यवहार्य ठरविण्यासाठी त्यांच्या कमिशनमध्ये वाढ करण्याची निर्माण झालेली आवश्यकता या पार्श्वभूमीवर राज्यातील किरकोळ /हॉकर्स परवानाधारकांच्या कमिशनमध्ये वाढ करण्याची बाब शासनाच्या विचाराधीन होती.
शासन निर्णय : उपरोक्त नमूद पार्श्वभूमीनुसार राज्यातील किरकोळ/हॉकर्स परवानाधारकांच्या कमिशनमध्ये खालील प्रमाणे वाढ करण्याचा निर्णय शासनाने घेतला आहे.
--------------------------------------------------------------------------------------------------------------
| परवानाधारकांचा प्रकार | सध्या मिळत असलेले कमिशन | सुधारित कमिशन |
| किरकोळ/हॉकर्स परवानाधारक | रु.४५०/- प्रति कि.ली. (तुटींच्या लाभांसह) | रु.६७५/- प्रति कि.ली. (तुटींच्या लाभांसह) |
--------------------------------------------------------------------------------------------------------------
२. सर्व जिल्हाधिकारी तसेच नियंत्रक शिधावाटप व संचालक, नागरी पुरवठा, मुंबई यांनी सार्वजनिक वितरण व्यवस्थेअंतर्गत प्रचलित एक्स-डेपो दर, एक्स-डेपो दरावर जी.एस.टी., घाऊक वितरकांचे कमिशन, प्रचलित वाहतूक दर, प्रकरणपरत्वे अर्धघाऊक वितरकांचे कमिशन, किरकोळ वितरकांचे सुधारित कमिशन, प्रकरणपरत्वे जी. एस. टी. व इतर अनुषंगिक बाबी विचारात घेऊन जिल्हयातील तसेच मुंबई शिधावाटप क्षेत्रातील सार्वजनिक वितरण व्यवस्थेअंतर्गत केरोसिनचे सुधारित दर निश्चित करुन त्याबाबत तातडीने अधिसूचना निर्गमित करावी व त्याची प्रत शासनास पाठवावी.
# Page 2
शासन निर्णय क्रमांकः रॉकेल-२०१९/प्र.क्र.४१ / ना.पु.२७