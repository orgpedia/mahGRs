# Page 1
अन्न नागरी पुरवठा व ग्राहक संरक्षण विभागाच्या अधिपत्याखालील पुरवठा आयुक्त कार्यालयातील सहाय्यक संचालक पदावरुन उपसंचालक, पदावर तात्पुरती पदोन्नती देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक :- आस्थाप्र-१८२०/प्र.क्र.४९/ना.पु.१२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :३१ ऑक्टोबर, २०२२.
शासन आदेश
सन २०२१-२२ या निवडसूची वर्षात अन्न नागरी पुरवठा व ग्राहक संरक्षण विभागाच्या अधिपत्याखालील पुरवठा आयुक्त कार्यालयातील सहाय्यक संचालक गट “ब” (वेतनश्रेणी S-१५:४१८०० १३२३००) यांना उपसंचालक अधिकारी, गट “अ” (वेतनश्रेणी S-२०: ५६१००-१७७५०० ) या संवर्गात या आदेशाद्वारे विहित अटी व शर्तीच्या अधिन राहून निव्वळ तात्पुरत्या स्वरूपात पदोन्नती देण्यात येत आहे. सदर सहाय्यक संचालक अधिकारी यांची त्यांच्या नावासमोर दर्शविण्यात आलेल्या ठिकाणी पदोन्नतीने पदस्थापना करण्यात येत आहे.
--------------------------------------------------------------------------------------------------------------------------------
| अ.क्र. | अधिकाऱ्यांचे नाव | सध्याचे पदनाम व कार्यरत ठिकाण | पदोन्नतीने पदस्थापनेचे ठिकाण |
| १ | श्री .पद्माकर फकीरा गांगवे | सहाय्यक संचालक, पुरवठा आयुक्त कार्यालय, मुंबई | उपसंचालक या रिक्त पदी पुरवठा आयुक्त कार्यालय, मुंबई |
|  | श्री . संभाजी मारोती जाधव | सहाय्यक संचालक, पुरवठा आयुक्त कार्यालय, मुंबई | उपसंचालक या रिक्त पदी पुरवठा आयुक्त कार्यालय, मुंबई |
--------------------------------------------------------------------------------------------------------------------------------
२. मा. उच्च न्यायालय, मुंबई यांनी याचिका क्र.२७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र. २८३०६/२०१७ दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन-१६-ब यांच्या शासन निर्णय दि.०७.०५.२०२१ मधील तरतुदीनुसार पदोन्नतीच्या कोट्यातील सर्व रिक्त पदे दि.२५.०५.२००४ च्या स्थितीस अनुसरून निव्वळ तात्पुरत्या स्वरूपात सेवाज्येष्ठतेनुसार मा. सर्वोच्च न्यायालयाच्या निर्णयाच्या अधीन राहून भरण्यात येत आहेत.
३. उपरोक्त नमूद ०२ अधिकाऱ्यांना सहाय्यक संचालक या पदावरुन उपसंचालक पदावर तात्पुरती पदोन्नती खालील अटीं-शर्तींच्या अधीन राहून मान्यता देण्यात येत आहे : i) सदर मान्यता सहाय्यक संचालक गट-ब (राजपत्रित) या संवर्गातील पदावरील अधिकाऱ्यांची गट-ब या संवर्गाच्या दि.०१/०१/२०२१ ची स्थिती दर्शविणाऱ्या दि.२०.०५.२०२२ च्या अंतिम ज्येष्ठता सूचीनूसार देण्यात आली आहे.
# Page 2
शासन आदेश क्रमांकः आस्थाप्र-१८२०/प्र.क्र.४९/ना.पु.१२
ii) सदर पदोन्नती तात्पुरत्या स्वरूपात असून सदर पदावर संबंधीत अधिकाऱ्यांचा कायमस्वरूपी धारणाधिकार राहणार नाही.
सन २०२१-२२ या निवडसूची वर्षाकरीता पात्र सहाय्यक संचालक यांची निवडसूची तात्पुरत्या स्वरूपाची असून उपसंचालक पदावरील पदोन्नत्या या तात्पुरत्या स्वरूपाच्या आहेत. परिणामी निवडसूचीतील अधिकाऱ्यांना नियमित पदाचा व सेवा ज्येष्ठतेचा कोणताही हक्क मिळणार नाही.
iv) संबंधित सहाय्यक संचालक यांनी उपसंचालक पदावरील तात्पुरती पदोन्नती न स्विकारल्यास सामान्य प्रशासन विभाग, शासन निर्णय, क्र.एसआरव्ही-२०१५/ प्र.क्र.३०३/का.१२, दि.१२/०९/२०१६ अन्वये त्यांचे नाव सन २०२१-२२ च्या निवडसूचीतून काढून टाकण्यात येईल व पुढील दोन वर्षी होणाऱ्या निवडसूचीमध्ये त्यांच्या नावाचा विचार न करता तिसऱ्या वर्षाच्या निवडसूचीत उपसंचालक पदावरील तात्पुरत्या पदोन्नतीसाठी त्यांची पात्रता तपासण्यात येईल.
v) सदर अधिकाऱ्यांची उपसंचालक पदावरील तात्पुरती पदोन्नती ही सदर अधिकाऱ्यांविरूध्द प्रस्तुत आदेशाच्या दिनांकापर्यंत कोणत्याही प्रकारची विभागीय चौकशी सुरू झालेली नाही वा प्रस्तावित नाही या धारणेच्या अधीन राहून करण्यात येत आहे.
vi) सदर अधिकारी त्यांना अनुज्ञेय असलेल्या रुजू कालावधीत पदस्थापनेच्या ठिकाणी रुजू झाले नसल्याचे निदर्शनास आल्यास त्यांचेविरुद्ध सामान्य प्रशासन विभाग, शासन निर्णय क्र. संकीर्ण २०१६/प्र.क्र.१८६/१६/कार्यासन १४, दिनांक २३ डिसेंबर २०१६ मधील तरतुदींनुसार शिस्तभंगविषयक कार्यवाही करण्यात येईल.
vii) उपसंचालक पदावर तात्पुरती पदोन्नती दिलेल्या अधिकाऱ्यांनी हे आदेश निघाल्याच्या तारखेपासून तीस दिवसाच्या कालावधीत उपसंचालक पदावर रुजू होणे आवश्यक आहे.
viii) सदर आदेश तात्काळ अंमलात आणण्यात यावेत.
४. संचालक, पुरवठा आयुक्त कार्यालय, मुंबई यांनी सदर आदेशाची तात्काळ अंमलबजावणी करून उक्त नमूद अधिकाऱ्यांना पदस्थापनेच्या पदावर तात्काळ रूजू करून घ्यावे व अनुपालन अहवाल शासनास सादर करावा.
# Page 3