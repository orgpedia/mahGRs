# Page 1
ग्राहक आयोग अध्यक्ष व सदस्य पदभरती-२०२३ निवड समितीने अध्यक्ष व सदस्यपदासाठी केलेल्या शिफारशीनुसार संबंधित उमेदवारांना राज्य आयोग/जिल्हा आयोग येथे पदस्थापना देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्र. ग्रासंअ-२०२३/प्र.क्र.१५ (भाग ६)/ग्रासं-४
हुतात्मा राजगुरू चौक, मादाम कामा मार्ग,
मंत्रालय (विस्तार), मुंबई ४०० ०३२.
दिनांक : ५ ऑक्टोंबर २०२३
वाचा :- ग्राहक आयोग अध्यक्ष व सदस्य पदभरती-२०२३ च्या अनुषंगाने निवड समितीने केलेल्या शिफारशी- दि. १५.९.२०२३.
शासन निर्णय :
मा. सर्वोच्च न्यायालयाने सी.ए. ८३१ / २०२३ मध्ये दि.३.३.२०२३ तसेच एम.ए. ३९७ / २०२३ मध्ये दि.२४.३.२०२३ रोजी दिलेल्या निर्देशाच्या अनुषंगाने लेखी परीक्षा व मुलाखत याद्वारे ग्राहक तक्रार निवारण आयोग अध्यक्ष व सदस्य एकूण ११२ रिक्त पदांकरीता भरती प्रक्रिया राबविण्यात आली आहे.
त्यानुसार निवड समितीने केलेल्या शिफारशी दि. १५.९.२०२३ रोजी विभागाच्या संकेतस्थळावर प्रसिद्ध करण्यात आल्या आहेत. निवड समितीने केलेल्या शिफारशीनुसार संबंधित उमेदवारांची त्यांचे नावासमोर नमूद राज्य ग्राहक तक्रार निवारण आयोग व जिल्हा ग्राहक तक्रार निवारण आयोगात सोबतच्या विवरणपत्रानुसार (परिशिष्ट अ) पदस्थापना / नियुक्ती करण्यात येत आहे.
२. विवरणपत्रात (परिशिष्ट अ) नमूद ठिकाणी संबंधित पदावर उमेदवार रूजू झाल्याचे दिनांकापासून चार वर्षे किंवा संबंधित उमेदवाराच्या वयाची ६५ वर्षे यापैकी जे अगोदर होईल, इतक्या कालावधी करिता उमेदवारांची नियुक्ती करण्यात येत आहे.
३. सदर शासन निर्णयाच्या दिनांकापासून १५ दिवसाच्या आत उमेदवारांनी संबंधित कार्यालयात रूजू व्हावे. तसेच ज्या उमेदवारांची नियुक्ती संभाव्य रिक्त पदावर दर्शविण्यात आली आहे, त्या उमेदवारांनी ते पद रिक्त होण्याच्या संभाव्य दिनांकापासून १५ दिवसाच्या आत त्या पदावर रुजू व्हावे. या कालावधीत उमेदवार रूजू न झाल्यास उमेदवाराची नियुक्ती आपोआप रद्द समजण्यात येईल.
४. नियुक्ती कालावधी दरम्यान Consumer Protection (Qualification of appointment, method of recruitment, procedure of appointment, term of office, resignation and removal of the president and members of the State Commission and District Commission) Rules, २०२० च्या नियम ७ अंतर्गत उमेदवारास पदाचा राजीनामा देता येईल तसेच नियम ८ अंतर्गत राज्य शासन उमेदवारास पदावरून दूर करू शकेल.
# Page 2
शासन निर्णय क्रमांक: ग्रासंअ-२०२३/प्र.क्र.१५(भाग ६)/ग्रासं-४
५. संबंधित पदावरील नियुक्ती करिता अंतिमत: निवड झालेल्या उमेदवारांना पुढील सुचना निर्गमित करण्यात येत आहेत :
सदर पदासाठी उमेदवारांनी केलेल्या अर्जातील दाव्याची तपासणी/पडताळणी करण्यात आलेली नसल्याने, नियुक्ती स्वीकारताना खाली नमूद प्रमाणपत्राची स्वसाक्षांकित प्रत तसेच रूजू अहवाल संबंधित ग्राहक आयोगाच्या कार्यालयामार्फत अन्न, नागरी पुरवठा व ग्राहक संरक्षण विभाग, मंत्रालय, मुंबई यांना सादर करणे अनिवार्य आहे.
अ) वय/जन्मदिनांक आ) शैक्षणिक पात्रता इ) ग्राहक संरक्षण, कायदा, सार्वजनिक व्यवहार, प्रशासन, अर्थशास्त्र, वाणिज्य, उद्योग, वित्त, व्यवस्थापन, अभियांत्रिकी, तंत्रज्ञान, सार्वजनिक आरोग्य किंवा औषध या क्षेत्रातील किमान १० वर्षाचा व्यावसायिक अनुभव व विशेष ज्ञान धारण करित असलेबाबत स्व-घोषणापत्र.
(आपला ज्या ज्या क्षेत्रामध्ये अनुभव आहे, त्या त्या क्षेत्राचा कालावधीसह उल्लेख करावा.) ई) Consumer Protection (Qualification of appointment, method of recruitment, procedure of appointment, term of office, resignation and removal of the president and members of the State Commission and District Commission) Rules, २०२० च्या नियम ६(१२) अंतर्गत जिल्हा शासकीय रूग्णालाच्या जिल्हा शल्य चिकित्सक/जिल्हा वैदयकीय अधिकारी यांनी प्रमाणित केलेले विहीत नमुन्यातील शारीरीक स्वास्थ्य प्रमाणपत्र.
उ) उक्त नियमातील ६(१३) अंतर्गत अध्यक्ष व सदस्य या पदावर कार्यरत आर्थिक वा अन्य हिताच्या बाबींमुळे राहताना बाधा येणार नाही याबाबतचे हमी पत्र.
ऊ) महाराष्ट्र ग्राहक संरक्षण (राज्य आयोग व जिल्हा आयोगाचे अध्यक्ष व सदस्य यांचे वेतन, भत्ते व सेवेच्या शर्ती नियम) २०२१ च्या नियम १२ अंतर्गतच्या नमुना-१ व नमुना-२ मध्ये पद व गोपनीयता संदर्भातील स्वाक्षांकित शपथेची प्रत. (इंग्लिश/मराठी पैकी एक प्रत भरून सादर करावी/लागू नसलेले खोडावे)
अ.क्र.(ई),(उ) व (ऊ) च्या अनुषंगाने नियमाअंतर्गतचे नमुने माहितीस्तव विभागाच्या www.mahafood.gov.in या संकेतस्थळावर उपलब्ध करण्यात आलेले आहेत.
६. उक्त प्रमाणपत्र व उमेदवारांने पद भरतीअंतर्गत केलेला अर्ज यात तफावत आढळल्यास उमेदवाराची नियुक्ती तात्काळ रद्द करण्यात येईल.
७. उमेदवार नियुक्ती स्विकारत असलेले पद हे ग्राहक संरक्षण अधिनियम, २०१९ अंतर्गत नमूद पद आहे. सदर पद हे शासकीय कर्मचारी पद नाही. सदर पदाचे वेतन, भत्ते व सेवेच्या अटी व शर्थी ह्या महाराष्ट्र ग्राहक संरक्षण (राज्य आयोग व जिल्हा आयोगाचे अध्यक्ष व सदस्य यांचे वेतन, भत्ते व सेवेच्या शर्ती) नियम, २०२१ नुसार राहतील.
पृष्ठ ८ पैकी २
# Page 3
शासन निर्णय क्रमांक: ग्रासंअ-२०२३/प्र.क्र.१५(भाग ६)/ग्रासं-४
८. सदरच्या पदस्थापना मा. उच्च न्यायालय, मुंबई, खंडपीठ नागपूर येथे रिट याचिका क्र.
६३६०/२०२३, श्रीमती गीता बडवाईक व इतर २ वि. युनियन ऑफ इंडिया व इतर २९ च्या अंतिम निष्पतीच्या अधीन राहतील.
# Page 4
# Page 5
# Page 6
# Page 7
# Page 8