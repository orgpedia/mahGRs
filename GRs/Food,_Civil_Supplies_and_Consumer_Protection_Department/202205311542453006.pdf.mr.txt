# Page 1
वैध मापन शास्त्र यंत्रणेसाठी नवीन लॅपटॉप खरेदी करण्याकरिता प्रशासकीय मान्यता देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक- वैमाशा २०२२/५३१/प्र.क्र.०४/ग्रासं-३
मंत्रालय, मुंबई ४०० ०३२.
दिनांक - ३१/०५/२०२२
वाचा :- १) अन्न नागरी पुरवठा व ग्राहक संरक्षण विभाग शासन निर्णय क्र. २०१०/प्र.क्र.७६/ संगणक कक्ष, दि. २५/०१/२०११.
२) सामान्य प्रशासन विभाग शासन निर्णय क्र. मातंस/नस्ती ०७/प्र.क्र.८९/३९, दि. ०१/०८/२०११.
३) उद्योग, ऊर्जा व कामगार विभाग शासन निर्णय क्र. संकीर्ण १२०१६/प्र.क्र.२१५/उद्योग-४, दि. २४/०८/२०१७.
४) नियंत्रक, वैध मापन शास्त्र यांचे पत्र क्र. जा.क्र.वैमाशा/संगणकीकरण/नवीन लॅपटॉप खरेदी/२०२१/१७६९, दि. २०/१२/२०२१.
५) नियंत्रक, वैध मापन शास्त्र यांचे पत्र क्र. वैमाशा-८/संगणकिकरण/३०७ लॅपटॉप खरेदी/२०२२/२५५, दि. ०४/०३/२०२२.
प्रस्तावना : अन्न नागरी पुरवठा व ग्राहक संरक्षण विभागाच्या अखत्यारित असलेल्या वैध मापन शास्त्र यंत्रणेच्या कामकाजात सुलभता व गतीमानता आणण्यासाठी यंत्रणेचे संगणकिकरण करण्यात आलेले असून त्यासाठी सन २०१७-२०१८ या आर्थिक वर्षामध्ये क्षेत्रिय अधिकाऱ्यांना एकूण २९२ लॅपटॉप उपलब्ध करुन दिले आहेत. त्यानंतरच्या कालावधीत ऑनलाईन दिल्या जाणाऱ्या सेवांमध्ये वाढ झाल्यामुळे तसेच सॉफ्टवेअर मध्ये वेळोवेळी अपग्रेडेशन झाल्यामुळे जुन्या लॅपटॉपवर काम करणे अडचणीचे झाले आहे. संदर्भ क्र. २ येथील सामान्य प्रशासन विभाग, शासन निर्णय क्र.
मातंस/नस्ती ०७/प्र.क्र.८९/३९, दि.०१/०८/२०११ नुसार संगणकांचे वयोमान ५ वर्ष निश्चित करण्यात आले आहे.
यास्तव नियंत्रक, वैध मापन शास्त्र यांनी संदर्भ क्र. १ येथील पत्रान्वये जूने लॅपटॉप निर्लेखित करण्याचा व नविन लॅपटॉप खरेदी करण्याचा प्रस्ताव शासनास सादर केला आहे.
अन्न नागरी पुरवठा व ग्राहक संरक्षण विभागाच्या उपरोक्त संदर्भ क्र.१ येथील दि.२५ जानेवारी २०११ च्या शासन निर्णयान्वये संगणीकरणाचा कृती कार्यक्रम राबविण्यासाठी प्रकल्प अंमलबजावणी समितीची स्थापना करण्यात आलेली असून रु.५.०० कोटी पर्यंतच्या संगणकिकरणाच्या प्रकल्पास मान्यता देण्याचे अधिकार या समितीला आहेत. प्रकल्प अंमलबजावणी समितीच्या दि.२८/०३/२०२२ रोजी झालेल्या बैठकीमध्ये वैध मापन शास्त्र यंत्रणेसाठी एकूण ३०७ नविन लॅपटॉप खरेदी करण्यासाठी रु.२.६१ कोटी इतक्या खर्चास मान्यता दिलेली आहे. त्याअनुषंगाने वैध मापन शास्त्र यंत्रणेसाठी ३०७ नविन लॅपटॉप खरेदी करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय : अन्न, नागरी पुरवठा व ग्राहक संरक्षण विभागाच्या अखत्यारित असलेल्या वैध मापन शास्त्र यंत्रणेसाठी एकूण ३०७ नविन लॅपटॉप खरेदी करण्यास व सदर प्रयोजनार्थ येणाऱ्या रु.२.६१ कोटी इतक्या अंदाजित खर्चास प्रशासकीय मान्यता देण्यात येत आहे.
२. वैध मापन शास्त्र यंत्रणेसाठी खरेदी करावयाच्या उपरोक्त लॅपटॉपचे Specification संचालक, माहिती तंत्रज्ञान यांच्याकडून प्राप्त करुन घेण्यात आले असून ते सदर शासन निर्णयासोबत परिशिष्ट "अ" येथे जोडण्यात आले आहेत.
सदर Specifications प्रमाणे लॅपटॉपची खरेदी "GEM" पोर्टलवरुन करावी.
३. सन २०१७-१८ या आर्थिक वर्षामध्ये वैध मापन शास्त्र यंत्रणेसाठी घेतलेल्या एकूण २९२ लॅपटॉपचे निर्लेखन करुन विल्हेवाट लावण्यासाठी नियंत्रक, वैध मापन शास्त्र यांनी शासन निर्णय, सामान्य प्रशासन विभाग क्र. मातंस/नस्ती ०७/ प्र.क्र.८९/३९, दि. ०१/०८/२०११ मध्ये दिलेल्या सूचनांनुसार पुढील कार्यवाही करावी.
# Page 2
शासन निर्णय क्रमांकः वैमाशा २०२२/५३१/प्र.क्र.०४/ग्रासं-३
४. शासकीय विभागांनी करावयाच्या कार्यालयीन खरेदीसाठी शासन निर्णय उद्योग, ऊर्जा व कामगार विभाग क्र.संकीर्ण १२०१६/प्र.क्र.२१५/उद्योग-४,दि.२४/०८/२०१७ अन्वये गव्हर्नमेंट इ. मार्केटप्लेक्स (GEM) या पोर्टलची कार्यपध्दती स्विकृत केली आहे. सदर शासन निर्णयातील तदतूदींचे पालन करुन वैध मापन शास्त्र यंत्रणेसाठी खरेदी करावयाचे ३०७ लॅपटॉप (GEM) पोर्टलवरुन खरेदी करावे.
५. नवीन लॅपटॉप खरेदीसाठी येणारा खर्च मागणी क्र. एम-३, मुख्य लेखाशीर्ष ३४७५- इतर सर्वसाधारण आर्थिक सेवा,१०६-वजने व मापे यांचे विनियम, (००) (०१) वजने व मापे विनियम-(नियंत्रक, उप नियंत्रक, वजने व मापे यांची कार्यालये) (३४७५००९३), १७ संगणक खर्च या लेखाशीर्षाखाली प्राप्त होणाऱ्या अनुदानातून भागविण्यात यावा.
६. सदर शासन निर्णय प्रकल्प अंमलबजावणी समितीच्या दि. २८/०३/२०२२ रोजी झालेल्या बैठकीमध्ये प्रकल्प अंमलबजावणी समितीने दिलेल्या मान्यतेनुसार तसेच शासन निर्णय क्र. विअप्र-२०१३ / प्र.क्र.३० / २०१३ / विनियम, भाग-२/दि.१७ एप्रिल २०१५ अन्वये निर्गमित वित्तीय अधिकार नियम पुस्तीका १९७८, भाग पहिला, उपविभाग ३, अनुक्रमांक ४, परिच्छेद क्र. २७ (२) अन्वये प्रशासनिक विभागास असलेल्या अधिकारानुसार निर्गमित करण्यात येत आहे.
# Page 3