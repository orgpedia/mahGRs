# Page 1
अन्न, नागरी पुरवठा व ग्राहक संरक्षण विभागाच्या अखत्यारितील पुरवठा निरीक्षक, (गट- क) संवर्गातील कर्मचा-यांची दि.२८.०३.२०२३ ची स्थिती दर्शविणारी अंतिम ज्येष्ठतायादी प्रसिध्द करणेबाबत.......
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक : ज्येष्ठता - २१२३/प्र.क्र.१२६/ना.पु.१५
मंत्रालय विस्तार, मुंबई - ४०० ०३२.
दिनांक :- १८ मे, २०२३.
संदर्भ : :- १. अन्न नागरी पुरवठा व ग्राहक संरक्षण विभागाचे क्र. संप्रनि-१२२०/प्र.क्र.१४०/ ना.पु. १५, दि. २७.०३.२०२३ रोजीची अधिसुचना
२. अन्न नागरी पुरवठा व ग्राहक संरक्षण विभागाचे समक्रमांकाचे दि. ११.४.२०२३ रोजीचे शासन परिपत्रक.
प्रस्तावना : अन्न, नागरी पुरवठा व ग्राहक संरक्षण विभागाच्या दि. २७.३.२०२३ रोजीच्या अधिसुचनेद्वारे विभागाच्या अधिनस्त उप आयुक्त (पुरवठा), जिल्हा पुरवठा अधिकारी व अन्नधान्य वितरण अधिकारी, गट-अ, सहायक जिल्हा पुरवठा अधिकारी, तांत्रिक अधिकारी आणि निरीक्षण अधिकारी (पुरवठा), गट-ब (राजपत्रित) या पदांचे सुधारित सेवाप्रवेश नियम निर्गमित करण्यात आले आहेत.
प्रस्तुत अधिसुचनेतील परि. ७ (क) मध्ये निरीक्षण अधिकारी (पुरवठा), गट-ब (राजपत्रित) या पदावरील नियुक्ती पुरवठा निरीक्षक, धान्य खरेदी निरीक्षक, गोदाम व्यवस्थापक (श्रेणी-२) आणि अव्वल कारकून (पुरवठा) ही पदे धारण करणा-या आणि त्या पदांवरील तीन वर्षापेक्षा कमी नसेल इतकी नियमित आणि अखंड सेवा असणा-या व्यक्तींमधून संयुक्त सेवाज्येष्ठतेच्या आधारावर योग्य व्यक्तीच्या पदोन्नतीने करण्यात येईल असे नमुद आहे. सुधारित सेवाप्रवेश नियमानुसार निरीक्षण अधिकारी (पुरवठा) हे पद राज्यस्तरीय पद आहे. त्यामुळे, संदर्भ क्र. २ वरील दि. ११.४.२०२३ रोजीच्या शासन परिपत्रकान्वये अन्न, नागरी पुरवठा व ग्राहक संरक्षण विभागाच्या अधिनस्त पुरवठा शाखेतील पुरवठा निरीक्षक (गट- क) संवर्गातील कर्मचा-यांची दि. २८.०३.२०२३ रोजीची स्थिती दर्शविणारी तात्पुरती ज्येष्ठता यादी प्रसिद्ध करण्यात आली आहे. सदर तात्पुरत्या ज्येष्ठतायादी वर प्राप्त झालेले आक्षेप विचारात घेवून अंतिम ज्येष्ठतायादी प्रसिध्द करण्याची बाब शासनाच्या विचाराधीन होती.
शासन परिपत्रक : प्रस्तावनेत नमुद केलेली बाब विचारात घेवून, अन्न, नागरी पुरवठा व ग्राहक संरक्षण विभागाच्या अधिनस्त विभागीय कार्यालयातील पुरवठा संवर्गातील पुरवठा निरीक्षक, (गट-क) सर्वर्गातील कर्मचा यांची दि. २८.०३.२०२३ ची स्थिती दर्शविणारी राज्यस्तरीय एकत्रित तात्पुरती ज्येष्ठतायादी विभागाच्या संदर्भाधीन दि. ११.४.२०२३ रोजीच्या शासन परिपत्रकान्वये प्रसिध्द करण्यात आली आहे.
२. दि.११.०४.२०२३ रोजीच्या शासन परिपत्रकातील परि. २ मध्ये सदर ज्येष्ठता यादीबाबत कर्मचा-यांचे आक्षेप असल्यास, संबंधित कर्मचा-यांनी ते त्यांच्या आक्षेपाच्या समर्थनार्थ योग्य पुराव्यासह / प्रमाणपत्रासह विभागप्रमुखांमार्फत (विभागप्रमुखांनी त्यांच्या अभिप्रायांसह) शासनास परिपत्रकाच्या दिनांकापासून १५ दिवसांच्या आत सादर करण्याबाबत निर्देशित करण्यात आले होते.
३. त्यानुषंगाने संबंधित कर्मचाऱ्यांकडून प्राप्त झालेले आक्षेप विचारात घेऊन अन्न, नागरी पुरवठा व ग्राहक संरक्षण विभागाच्या अधिनस्त विभागीय कार्यालयातील पुरवठा संवर्गातील पुरवठा निरीक्षक, (गट क) संवर्गातील कर्मचा-यांची दि. २८.०३.२०२३ ची स्थिती दर्शविणारी राज्यस्तरीय एकत्रित अंतिम ज्येष्ठतायादी सोबतच्या परिशिष्ट-अ मध्ये प्रसिध्द करण्यात येत आहे.
# Page 2
शासन परिपत्रक क्रमांकः ज्येष्ठता - २१२३/प्र.क्र.१२६/ना.पु.१५
४. सर्व उप आयुक्त (पुरवठा) यांना विनंती करण्यात येते की, सदर अंतिम ज्येष्ठता यादीस योग्यरित्या प्रसिद्धी देवून ती विभागातील सर्व संबंधित कर्मचा-यांच्या निदर्शनास आणावी. तसेच, सर्व संबंधित कर्मचा-यांनी सदरच्या ज्येष्ठता यादीची प्रत शासनाच्या संकेतस्थळावरून उपलब्ध करून देण्यात यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20