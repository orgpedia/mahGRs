# Page 1
शिवभोजन केंद्रावर CCTV यंत्रणा बसविण्याबाबत..
महाराष्ट्र शासन
अन्न,नागरी पुरवठा व ग्राहक संरक्षण विभाग
शासन निर्णय क्र. शिभोथा- २०२१/प्र.क्र.१६१/नापु-१७
मादाम कामा मार्ग, हुतात्मा राजगुरू चौक,
मंत्रालय, मुंबई-४०००३२.
दिनांक : २७ डिसेंबर, २०२१.
वाचा :- १) शासन निर्णय क्र.शिभोथा -२०१९/प्र.क्र.५१/नापु-१७, दि. ०१जानेवारी, २०२० २) शासन निर्णय क्र. शिभोथा -२०१९/प्र.क्र.५१/नापु-१७, दि. १८ फेब्रुवारी, २०२० ३) शासन परिपत्रक क्र.शिभोथा -२०१९/प्र. क्र.५१(अ)/नापु-१७, दि.२६ मार्च,२०२० ४) शासन परिपत्रक क्र.शिभोथा -२०१९/प्र.क्र.५१/नापु-१७, दि. २८ मार्च, २०२० ५) शासन परिपत्रक क्र.शिभोथा -२०१९/प्र. क्र.५१/नापु-१७, दि.२९ मार्च,२०२०
प्रस्तावना : राज्यात शिवभोजन योजनेची अधिक प्रभावीपणे अंमलबजावणी करणे तसेच कार्यरत शिवभोजन केंद्रांवर परिणामकारक नियंत्रण ठेवण्याकरीता कार्यवाही करण्याचा प्रस्ताव शासनाच्या विचाराधीन होता.
याबाबत शासनाने खालीलप्रमाणे निर्णय घेतला आहे.
शासन निर्णय :
राज्यातील प्रत्येक शिवभोजन केंद्रावर CCTV यंत्रणा बसविण्याचा निर्णय घेण्यात आला असून त्याअनुषंगाने शिवभोजन केंद्र चालकांसाठी खालीलप्रमाणे सूचना देण्यात येत आहेत १) प्रत्येक शिवभोजन केंद्रामध्ये CCTV यंत्रणा बसविणे अनिवार्य राहील. याबाबतच्या तांत्रिक बाबी सोबतच्या विवरणपत्रात नमूद केल्या आहेत.
२) संपूर्ण शिवभोजन केंद्राची जागा व्यापेल अशा पद्धतीने CCTV यंत्रणा शिवभोजन केंद्रात बसविण्यात यावी. शिवभोजन केंद्राच्या रचनेनुसार एक किंवा अधिक CCTV कॅमेरा बसविणे आवश्यक राहील, जेणेकरून संपूर्ण शिवभोजन केंद्र दिसू शकेल.
३) शिवभोजन केंद्रचालकाने शिवभोजन वाटपाच्या विहीत कालावधीतील कमीतकमी मागील ३० दिवसांचे प्रक्षेपण तपासणीसाठी उपलब्ध राहील याची दक्षता घ्यावी तसेच सदर प्रक्षेपणाचा Data संबंधित अधिका-यांना आवश्यकता लागेल तेव्हा तपासणीसाठी पेन ड्राईव्ह अथवा तत्सम स्टोरेज डिव्हाईस मध्ये उपलब्ध करून द्यावा.
४) शिवभोजन केंद्राच्या ठिकाणी विजपुरवठा खंडित होण्याची शक्यता विचारात घेऊन पर्यायी व्यवस्था करणे आवश्यक राहील.
उपरोक्त बाबींची संपूर्ण जबाबदारी शिवभोजन केंद्रचालकाची राहील.
# Page 2
शासन निर्णय क्रमांकः शिभोथा-२०२१/प्र. क्र.१६१/नापु-१७
२. जिल्हा व तालुका स्तरावरील कार्यालयांसाठी खालीलप्रमाणे सूचना देण्यात येत आहेत
१) क्षेत्रीय स्तरावरील सर्व अधिका-यांनी त्यांच्या अधिपत्याखालील शिवभोजन केंद्रांमध्ये
उपरोक्त सूचनांनुसार CCTV यंत्रणा बसविण्याची कार्यवाही दि. ३१ जानेवारी, २०२२ पर्यंत करुन घेण्यात यावी.
२) शिवभोजन केंद्राची देयके अदा करताना तसेच शिवभोजन केंद्रांबाबत कोणत्याही प्रकारची
तक्रार प्राप्त झाल्यास अथवा कोणतीही अनियमितता आढळून आल्यास संबंधित शिवभोजन केंद्राचे प्रक्षेपणाची तपासणी करून नियमानुसार उचित कार्यवाही करावी.
३) तक्रारप्राप्त प्रकरणांवर अंतिम आदेश होईपर्यंत संबंधित प्रक्षेपण जतन करण्यासाठी आवश्यक उपाययोजना करावी. तसेच असे प्रक्षेपण अंतिम आदेश होईपर्यंत गहाळ होऊ नये याची दक्षता घेण्यात यावी.
उपरोक्त सूचनांनुसार आवश्यक कार्यवाही तात्काळ करावी.
# Page 3