# Page 1
राष्ट्रीय ग्राहक तक्रार निवारण आयोग, नवी दिल्ली यांचा दि.९ डिसेंबर ते १३ डिसेंबर, २०१९ या कालावधीत मुंबई येथे आयोजित परिक्रमा खंडपीठाच्या सुनावण्यांच्या कामकाजाकरिता येणा-या अध्यक्ष, सदस्य व अधिकारी / कर्मचारी यांच्या निवास, प्रवास व भोजन इत्यादी खर्चास प्रशासकीय मान्यता प्रदान करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंअ-२०१९/प्र.क्र.११०/ग्रासं-४
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- १२ डिसेंबर, २०१९.
वाचा:- १. वित्त विभाग, शासन निर्णय क्रःविअप्र-२०१३/प्र.क्र.३०/२०१३/विनियम,भाग-२ दि.१७/०४/१५.
२. वित्त विभाग, शासन निर्णय क्र: विअप्र-२०१५/प्र.क्र.२०/२०१५/ विनियम, दि.१९/०१/२०१६.
३. राज्य ग्राहक तक्रार निवारण आयोग, मुंबई यांचे पत्र क्र.राआ/लेखा/एन.सी.
डी. आर. सी / देयक खर्च/२०१९/५७०१, दि.८.११.२०१९.
प्रस्तावना-:
राष्ट्रीय ग्राहक तक्रार निवारण आयोग, नवी दिल्ली यांचा दि.९ डिसेंबर ते दि. १३ डिसेंबर, २०१९ या कालावधीत मुंबई येथे परिक्रमा खंडपीठाची सुनावणी आयोजित केली आहे. याकरिता अध्यक्ष/सदस्य, अधिकारी व कर्मचारी उपस्थित राहणार असल्याने त्यांच्या निवास, प्रवास व भोजन इत्यादी खर्चास प्रशासकीय मंजूरी मिळणेबाबतचा प्रस्ताव राज्य आयोग यांच्याकडून संदर्भ क्र.३ अन्वये प्राप्त झाला आहे.
राष्ट्रीय ग्राहक तक्रार निवारण आयोग, नवी दिल्ली दि.९ डिसेंबर ते दि. १३ डिसेंबर, २०१९ या कालावधीत मुंबई येथे राष्ट्रीय ग्राहक तक्रार निवारण आयोग, नवी दिल्ली परिक्रमा खंडपीठाच्या आयोजित सुनावणीच्या कामकाजाकरिता मा. न्यायिक अध्यक्ष/सदस्य, प्रबंधक किंवा सह प्रबंधक किंवा उप प्रबंधक व अधिकारी / कर्मचारी उपस्थित राहणार आहेत. त्यांच्या मुंबई येथील निवास, प्रवास, भोजन व इतर खर्चाकरीता रु.६,१७,९००/- इतका अंदाजे संभाव्य खर्च अपेक्षित आहे. सदरचा खर्च हा सन २०१९-२०२० या वित्तीय वर्षात (२४० ०२५१)(१३), कार्यालयीन खर्च या लेखाशिर्षामध्ये उपलब्ध असलेल्या अनुदानामधून भागविण्याचा असून त्यास प्रशासकीय मान्यता देण्याची बाब शासनाच्या विचाराधीन होती.
शासन निर्णयः १. राष्ट्रीय ग्राहक तक्रार निवारण आयोग, नवी दिल्ली यांची दि.९ डिसेंबर ते १३ डिसेंबर, २०१९ या कालावधीत मुंबई येथे परिक्रमा खंडपीठाच्या आयोजित सुनावणी कामकाजाकरिता मा.न्यायिक अध्यक्ष/सदस्य, सह प्रबंधक किंवा उप प्रबंधक व अधिकारी/कर्मचारी उपस्थित राहणार आहेत. त्यांच्या
# Page 2
शासन निर्णय क्रमांकः ग्रासंअ-२०१९/प्र.क्र.११०/ग्रासं-४
मुंबई येथील निवास, प्रवास, भोजन व इतर खर्चाकरीता अनुक्रमे रु. ६,१७,९००/- इतका अंदाजे संभाव्य खर्च सन २०१९-२० या वित्तीय वर्षात (२४०८ ०२५१), १३ कार्यालयीन खर्च या लेखाशिर्षाखाली मंजूर असलेल्या अनुदानातून भागविण्यास प्रशासकीय मान्यता प्रदान करण्यात येत आहे.
२. प्रत्यक्ष प्राप्त देयकानुसार देय ठरणारा निधी खर्च करुन सर्व देयकांची तपशिलवार व सविस्तर नोदं ठेवावी व आवश्यकतेनुसार खर्च भागविण्यात यावा.
३. सदरचा शासन निर्णय हा शासन निर्णय, वित्त विभाग, क्रविअप्र-१०१३/प्र.क्र.३०/ २०१३/ विनियम, भाग-२, दिनांक १७.४.२०१५ मधील वित्तीय अधिकार नियम पुस्तीका-१९७८ भाग-पहिला उपविभाग-दोन, नुसार प्रदान केलेल्या वित्तीय प्राधिकारानुसार खालील विवरणपत्रात नमूद केल्याप्रमाणे रु.६,१७,९००/- इतक्या संभाव्य खर्चास प्रशासकीय मान्यता देण्यात येत आहे.
--------------------------------------------------------------------------------------------
| अ.क्र. | खर्चाचा उद्देश | वित्तीय प्राधिकार अनुक्रमांक व नियम क्रमांक | संभाव्य खर्च मंजूर रक्कम |
| १. | भोजन व अल्पोउपहार खर्च | अ.क्र.१० नियम क्र.३१ (अ) (१) | रु.१,३५,१००/ |
| २. | निवास व इतर खर्च | अ.क्र.१०-अ नियम क्र.३१ (अ) (१) | रु.२,६१,२००/ |
| ३. | वाहन व प्रवास खर्च | अ.क्र.१३ नियम क्र.६० व ६१ | रु.२,२१,६००/ |
|  |  | एकूण | रु.६,१७,९००/ |
--------------------------------------------------------------------------------------------
४. यावरील होणारा खर्च, मागणी क्र.एम-२, २४०८ अन्न साठवण व वखार साठवण (०४)(००) ग्राहक संरक्षण अधिनियम, १९८६ अंतर्गत राज्य ग्राहक संरक्षण परिषद, राज्य आयोग आणि जिल्हा मंचाची स्थापना (०४) (०१) मुंबई शहर दत्तमत (२४०८ ०२५१) (१३) कार्यालयीन खर्च, चालू आर्थिक वर्ष २०१९-२० वर्षासाठी सद्य:स्थितीत उपलब्ध अखर्चित अनुदानातून भागविण्यात यावा.
# Page 3