# Page 1
श्री. मिरगळ, श्री. शेटे, श्री. लढ्ढा, श्री. सावंत, श्री. राजवाडे, श्री. कदम, श्री. वारंग व श्री. श्रीधनकर, सर्व हंगामी गोदामपाल, जिल्हा रत्नागिरी यांच्या सेवेतील खंड क्षमापित करून त्यांची सेवेत प्रथम नियुक्ती झाल्यापासून खंड वगळता झालेली सेवा केवळ निवृत्तीवेतनासाठी ग्राह्य धरण्यास मंजुरी देण्याबाबत.....
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: आस्थाप्र-२६१६/प्र.क्र.४५१/ना.पु.१५
मंत्रालय विस्तार, मुंबई - ४०० ०३२
दिनांक: २५ मार्च, २०२१
संदर्भ - १) शासन निर्णय क्रमांक आस्थाप्र-२५९८/२४३५/प्र.क्र. ३५५६/ना.पु.-१५, दि. २४.०१.२०००,
२) मूळ अर्ज क्र.७६२/२०१७ ते ७६६/२०१७ सोबत सोबत मुळ अर्ज क्र. १०१२/२०१६, १०१३/२०१६ मधील मा.महाराष्ट्र प्रशासकीय न्यायाधिकरण, मुंबई यांचे आदेश दि. ०८.११.२०१९.
शासन निर्णय :
पावसाळी हंगामात वाहतुकीच्या दृष्टीने अत्यंत दुर्गम असलेल्या गावांना सार्वजनिक वितरण व्यवस्थेअंतर्गत अन्नधान्य पुरवठा करण्याकरिता हंगामी गोदाम स्थापन करण्यात येत असत. या हंगामी गोदामांवर स्थानिक व्यक्तींची हंगामी गोदामपाल म्हणून नियुक्ती करण्यात असे. अशा हंगामी गोदामपालांना हंगाम पूर्ण झाल्यानंतर त्यांना सेवेतून कमी करण्यात येत असे व दुसऱ्या हंगामात त्यांना हंगामी गोदामपाल म्हणून पुन्हा नियुक्ती देण्यात येत असे. अशा हंगामी गोदामपालांना त्यांच्या सेवाजेष्ठतेनुसार वयोमर्यादेची आणि शैक्षणिक पात्रतेची अट शिथिल करुन शासनाच्या सेवेत सामावून घेण्याचा निर्णय संदर्भाधीन दि.२४.१.२००० च्या शासन निर्णयान्वये घेण्यात आला आहे.
२. श्री. शिवराम संभाजी मिरगळ, श्री. सुभाष सिताराम शेटे, श्री ओमप्रकाश मदनलाल लढ्ढा, श्री.जयसिंग रामचंद्र सावंत, श्री. अरविंद गोपाळ राजवाडे, श्री. बाळकृष्णा दत्तात्रय कदम, श्री. दिपक यशवंत वारंग व श्री. कल्याण सिताराम श्रीधनकर ( सर्व हंगामी गोदामपाल ) यांनी त्यांचे सेवेतील खंड क्षमापीत करून ते सेवेमध्ये रूजू झाल्याचे दिनांकापासून त्यांची सेवा सेवानिवृत्तीसाठी ग्राह्य धरण्याबाबत व त्यानुसार निवृत्तीवेतन देण्याबाबत मा. महाराष्ट्र प्रशासकीय न्यायाधिकरण, मुंबई येथे दाखल केलेल्या मूळ अर्ज क्र.७६२ ते ७६६/२०१७ सोबत मुळ अर्ज १०१२/२०१६, १०१३/२०१६ च्या संदर्भात मा. महाराष्ट्र प्रशासकीय न्यायाधिकरणाचे दि.०८.११.२०१९ चे आदेश पुढीलप्रमाणे आहेत. :
1) Services of the Applicants rendered by them before regularization of their services (excluding the period of break) shall be taken into consideration for the purpose of computing the pension.
# Page 2
शासन निर्णय क्रमांकः आस्थाप्र-२६१६/प्र.क्र.४५१/ना.पु.१५
2) Respondents are directed to recalculate the retiral benefits of the Applicants in terms of above and monetary benefits be extended to them within a period of three months for today.
3) No order as to costs.
३. मूळ अर्ज क्रमांक ७६२ ते ७६६/२०१७ सोबत मुळ अर्ज १०१२/२०१६, १०१३/२०१६ च्या संदर्भात मा. महाराष्ट्र प्रशासकीय न्यायाधिकरणाचे दिनांक ०८.११.२०१९ चे आदेश विचारात घेऊन अर्जदार श्री. शिवराम मिरगळ, श्री. सुभाष सिताराम शेटे, श्री. ओमप्रकाश मदनलाल लढ्ढा, श्री.जयसिंग रामचंद्र सावंत, श्री.अरविंद गोपाळ राजवाडे, श्री. बाळकृष्ण दत्तात्रय कदम, श्री. दिपक यशवंत वारंग व श्री.कल्याण सिताराम श्रीधनकर ( सर्व हंगामी गोदामपाल ) यांच्या प्रथम नियुक्तीचा दिनांक ते त्यांना नियमित केल्याचा दिनांक या सेवेतील खंड विशेष बाब म्हणून क्षमापित करण्यास मान्यता देण्यात येत आहे. तसेच श्री. शिवराम मिरगळ व इतर ०७ यांच्या प्रथम नियुक्तीच्या दिनांकापासून त्यांच्या सेवेत पडलेल्या खंडाचा कालावधी वगळून उर्वरीत कालावधीतील सेवा प्रथम नियुक्तीच्या दिनांकापासून केवळ निवृत्तीवेतनासाठी ग्राह्य धरण्यास मान्यता देण्यात येत आहे.
४. उपरोक्त शासन निर्णय विधी व न्याय विभागाचा अनौपचारिक संदर्भ क्र.५०-२०२०/ई, दि.१६ मार्च, २०२० व वित्त विभागाचा अनौपचारिक संदर्भ क्र.१०/२०२१- सेवा - ३, दि. ०९.०२.२०२१ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3