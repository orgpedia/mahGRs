# Page 1
श्री. प्रसाद प. कुलकर्णी, निरीक्षक, वैध मापन शास्त्र, अहमदनगर- १ विभाग, जि. अहमदनगर यांचा निलंबन व बडतर्फ कालावधी नियमित करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : वैमाशा-२०२३ / १८३/प्र.क्र.७४/ ग्रा.सं.-३
दुसरा माळा, मंत्रालय (विस्तार), हुतात्मा राजगुरू चौक,
मादाम कामा मार्ग, मुंबई - ४०० ०३२.
दिनांक :- २६ जून, २०२३
वाचा :- १) वैमाशा-२/निरीक्षक/ लालुप्र /प्रप्रकु /२००६/९६१०, दि. ०९/१०/२००६ २) वैमाशा - २ / निरीक्षक/लालुप्र/प्रप्रकु/२००८/७५३३, दि. ०६/११/२००८ ३) नियंत्रक, वैध मापन शास्त्र यांचे पत्र क्र. वैमाशा/आस्था / प्रप्रकु/निरीक्षक/ २०११,१३६११, दि. १९/१२/२०११
४) शासन आदेश क्रमांक - वैमाशा-२०२२/५८७/प्र.क्र.१३३/ ग्रासं-३, २२/०२/२०२३
५) नियंत्रक, वैध मापन शास्त्र यांचे पत्र क्र.चौकशी (११)/१२२२/प्र.क्र.१३६/ वैमाशा-१/५८४, दि. २२/०५/२०२३.
: आदेश:
श्री. प्र. प्र. कुलकर्णी, निरीक्षक, वैध मापन शास्त्र, पैठण विभाग, जि. औरंगाबाद येथे कार्यरत असताना त्यांचेविरुध्द लाचलुचपत प्रतिबंधक विभागाने लाचलुचपत प्रतिबंधक अधिनियम, १९८८च्या कलम ७, १२, १३, (१) (ड) सह १३ (२) अन्वये दि. १३.०९.२००६ रोजी फौजदारी गुन्हा नोंदविला होता. त्यामुळे श्री. कुलकर्णी यांना नियंत्रक, वैध मापन शास्त्र यांनी दिनांक ०९.१०.२००६ च्या आदेशान्वये दि.१३.०९.२००६ पासून पुर्वलक्षी प्रभावाने निलंबित केले होते. तद्नंतर, श्री. कुलकर्णी यांचेविरुध्द दाखल फौजदारी खटल्यातील निर्णयाच्या अधिन राहून त्यांना नियंत्रक, वैधमापन शास्त्र यांचे कार्यालयीन आदेश दिनांक ०६.११.२००८ अन्वये शासन सेवेत पुनर्स्थापित करण्यात आले. त्यानुसार श्री. कुलकर्णी हे दि.०८.११.२००८ रोजी मुंबई महानगर विभाग, मुंबई येथे पदस्थापितीच्या ठिकाणी रूजू झाले.
०२. लाचलुचपत प्रतिबंधक विभागाने श्री. प्रसाद प. कुलकर्णी, यांच्याविरुध्द मा. विशेष न्यायालय, औरंगाबाद येथे दाखल केलेल्या विशेष याचिका क्र. ०५/२००७ या खटल्यामध्ये दि.२२.०९.२०११ रोजी च्या निकालान्वये श्री. कुलकर्णी यांना दोषी ठरवून त्यांना २ वर्ष सक्तमंजुरी व रुपये २,५०० /- इतका दंड तसेच दंड न भरल्यास ६ महिने शिक्षेत वाढ अशी शिक्षा बजावली होती. यास्तव नियंत्रक, वैधमापन शास्त्र यांनी दि.१९.१२.२०११ च्या आदेशान्वये महाराष्ट्र नागरी सेवा (शिस्त व अपील) नियम, १९७९ च्या नियम १३(१) अन्वये शिस्तभंग प्राधिकरणास असलेल्या अधिकारानुसार श्री. प्रसाद प. कुलकर्णी यांना दि.१९.१२.२०११ (म.नं.) पासून शासन सेवेतून काढून टाकले. (Removal From the Service) ०३. श्री. प्रसाद प. कुलकर्णी, यांनी मा. विशेष न्यायालय, औरंगाबाद यांनी दिलेल्या दि.२२.०९.२०११ च्या निर्णयाच्या विरूध्द मुंबई उच्च न्यायालयात क्रिमिनल अपील क्र. ५६१/२०११ दाखल केले होते. सदर खटल्यामध्ये मा. उच्च न्यायालयाने दि.२१.१०.२०२२ रोजी विशेष न्यायालयाचे आदेश रद्द केले असून श्री. कुलकर्णी, यांना पुर्णत: निर्दोष मुक्त केले आहे. यास्तव शासन आदेश दिनांक २२ फेब्रुवारी, २०२३ अन्वये महाराष्ट्र नागरी सेवा (शिस्त व अपील), १९७९ च्या नियम २५ (अ) अन्वये नियंत्रक, वैध मापन शास्त्र यांचे श्री.
प्रसाद कुलकर्णी यांना शासन सेवेतून काढून टाकण्याबाबतचे दिनांक १९/१२/२०११ चे आदेश रद्द करुन त्यांना शासन सेवेत पुर्नस्थपित करण्यात आले आहे. त्यानुसार श्री. कुलकर्णी हे दिनांक २४/२/०२३ रोजी कर्तव्यावर रुजू झाले असून ते दिनांक ३१/५/२०२३ रोजी शासन सेवेतून नियत वयोमानानुसार सेवानिवृत्त झाले आहेत. श्री. कुलकर्णी यांनी त्यांचा दिनांक १३/०९/२००६ ते ७/११/२००८ हा निलंबन कालावधी व
# Page 2
शासन आदेश क्रमांक: वैमाशा-२०२३ / १८३/प्र.क्र.७४/ ग्रा.सं.-३
दिनांक १९/१२/२०११ ते दिनांक २१/०२/२०२३ हा सेवेतून काढून टाकल्यानंतरचा सेवाबाह्य कालावधी नियमित करण्याबाबत नियंत्रक, वैध मापन शास्त्र यांचेमार्फत शासनास विनंती केली आहे.
०४. मा. उच्च न्यायालय, मुंबई यांच्या दिनांक २१ ऑक्टोंबर, २०२२ च्या निर्णयान्वये श्री. कुलकर्णी यांना मा. उच्च न्यायालयाने संपूर्णत: दोषमुक्त केलेले आहे. विशेष न्यायाधिश, औरंगाबाद यांचे श्री. कुलकर्णी यांना दोषी ठरविणारे व शिक्षेचे आदेश मा. उच्च न्यायालयाने रद्द केलेले आहेत. यास्तव श्री. कुलकर्णी यांच्याप्रकरणी महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम १९८१ मधील नियम ७० (१) व (२) मधील तरतूदीनूसार सक्षम प्राधिकारी यांच्या मान्यतेने खालीलप्रमाणे निर्णय घेण्यात आला आहे.
(अ) श्री. प्रसाद कुलकणी, निरीक्षक, वैध मापन शास्त्र यांचा दिनांक १३/०९/२००६ ते ७/११/२००८ हा निलंबन कालावधी व दिनांक १९/१२/२०११ ते दिनांक २१/०२/२०२३ हा सेवेतून काढून टाकल्यानंतरचा सेवाबाह्य कालावधी हा सर्व प्रयोजनार्थ कामावर व्यतीत केलेला कर्तव्य कालावधी म्हणून नियमित करण्यात यावा.
(आ) श्री. प्रसाद कुलकणी, निरीक्षक, वैध मापन शास्त्र यांना उक्त कालावधीमध्ये निलंबित / सेवेतून काढून टाकण्यात आले नसते तर ते जितके वेतन व भत्ते मिळण्यास ते हकदार झाले असते तर तेव्हढे पूर्ण वेतन व भत्ते पोटनियम ६ मधील तरतूदी लक्षात घेऊन त्यांना देण्यात यावेत. श्री.
कुलकर्णी यांना निलंबन कालावधी मध्ये निर्वाह भत्यापोटी अदा करण्यात आलेली रक्कम त्यातून समायोजित करण्यात यावी.
०५. श्री. कुलकर्णी यांच्या उपरोक्त निलंबन व सेवेतून काढून टाकणे या कालावधीबाबत वरीलप्रमाणे निर्णय घेण्यात आला असून त्याप्रमाणे नियंत्रक, वैध मापन शास्त्र यानी पुढील आवश्यक ती कार्यवाही करावी.