# Page 1
जिल्हा ग्राहक तक्रार निवारण मंच, औरंगाबाद व राज्य ग्राहक तक्रार निवारण परिक्रमा खंडपीठ, औरंगाबाद या दोन्ही कार्यालयाच्या एकत्रित इमारतीच्या बांधकामासाठी निधी उपलब्ध करुन देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंजा २०१४/प्र.क्र.१०७/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई-३२.
दिनांक:- २३ सप्टेंबर, २०२२.
वाचा १. अन्न, नागरी पुरवठा व ग्राहक संरक्षण विभाग, शासन निर्णय, क्रमांक-ग्रासंजा-२०१४/प्र.क्र.१०७/ ग्रासं-४, दि.१९.६.२०१९.
२. राज्य ग्राहक तक्रार निवारण आयोग, मुंबई यांचे पत्र जाक्र./राआ/महा./आस्था-२/औरंगा/इमारत बांधकाम/निधी/२०२२/२८७३, दि.१७.०८.२०२२.
शासन निर्णयः
जिल्हा ग्राहक तक्रार निवारण आयोग, औरंगाबाद व राज्य ग्राहक तक्रार निवारण आयोग, महाराष्ट्र, मुंबई प्रादेशिक खंडपीठ औरंगाबाद या दोन्ही कार्यालयाकरिता एकत्रित इमारत बांधण्यासाठी ₹८,४३,४२,६६१/ इतक्या खर्चाच्या अंदाजपत्रकास संदर्भ क्र.१ अन्वये प्रशासकीय मान्यता देण्यात आली आहे. सदर बांधकामाकरीता मार्च, २०२२ अखेर रु.७,९९,९०,९३०/- इतका निधी आतापर्यंत उपलब्ध करण्यात आलेला आहेत. त्यामुळे प्रशासकीय मान्यतेच्या अनुषंगाने अद्याप रु.४३,५१,७३१/- इतका निधी अवितरित होता.
२. राज्य ग्राहक तक्रार निवारण आयोग, मुंबई यांनी सदर कामासाठी सन २०२२-२०२३ या चालु आर्थिक वर्षात उर्वरित रु.४३,५१,७३१/- निधी वितरीत करण्याची मागणी केली आहे. त्या अनुषंगाने या कामासाठी अर्थसंकल्पित तरतूदीपैकी उपलब्ध असलेल्या तरतूदीतुन रु.४३,५१,७३१/- इतका निधी सन २०२२-२३ या आर्थिक वर्षात या शासन निर्णयान्वये वितरित करण्यात येत आहे.
३. सदरचा खर्च, मागणी क्रमांक एम. ५, मुख्य लेखाशिर्ष, ५४७५, इतर सर्वसाधारण आर्थिक सेवांवरील भांडवली खर्च, १०२, नागरी पुरवठा, (००) (०१) ग्राहक मंचासाठी इमारतीचे बांधकाम करणे (५४७५०२३९), कार्यक्रम ५३, मोठी बांधकामे या लेखाशिर्षाखाली सन २०२२-२०२३ मध्ये मंजूर झालेल्या अनुदानातून करण्यात यावा.
४. प्रशासकीय मान्यते इतका निधी या कामासाठी आतापर्यंत उपलब्ध करण्यात आल्याने कामाचा पूर्तता अहवाल व उपयोगिता प्रमाणपत्र शासनास सादर करण्यात यावे.
# Page 2
शासन निर्णय क्रमांकः ग्रासंजा २०१४/प्र.क्र.१०७/ग्रासं-४