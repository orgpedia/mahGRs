# Page 1
गरीब व गरजू व्यक्तिंना स्वस्त दरात “शिवभोजन उपलब्ध करुन देण्याकरीता अनुदान उपलब्ध करणेबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: विसउस/शिभोथा/का-४(अर्थ)/२०२२-२३/प्र.क्र.३८७
जी.टी. हॉस्पिटल कॉम्प्लेक्स, ८ वा मजला,
लो.टि.मार्ग, मुंबई - ४००००१.
दिनांक : ३१/०३/२०२३
वाचा : १) शासन निर्णय क्रमांक :शाभोथा-२०१९/प्र.क्र.५१/ना.पु.१७, दि. १ जानेवारी, २०२०.
२) शासन निर्णय समक्रमांक, दि. १८ फेब्रुवारी,२०२०.
३) वित्त विभाग शा.परि.क्र.अर्थसं-२२/प्र.क्र.४३/अर्थ-३ दि.०४ एप्रिल २०२२.
४) शासन निर्णय क्र. विसउस / शिभोथा / कार्या-४ (अर्थ)/२०२२-२३/प्र.क्र.३५५ दि.२७.४.२०२२ ५) शासन निर्णय क्र.विसउस/शिभोथा/कार्या-४ (अर्थ)/२०२२-२३/प्र.क्र.३५५ दि.२६.५.२०२२ ६) शासन निर्णय क्र. विसउस / शिभोथा / कार्या-४ (अर्थ)/२०२२-२३/प्र.क्र.३५५ दि.१०.०६.२०२२ ७) शासन निर्णय क्र.विसउस/शिभोथा/कार्या-४ (अर्थ)/२०२२-२३/प्र.क्र.३५५ दि.११.०८.२०२२ ८) शासन निर्णय क्रमांक : विसउस/शिभोथा/का-४(अर्थ)/२०२२-२३/प्र.क्र.३८७ दि.२६.०९.२०२२ ९) शासन निर्णय क्रमांक : विसउस/शिभोथा/का-४(अर्थ)/२०२२-२३/प्र.क्र.३८७ दि.२१.१०.२०२२ १०) शासन निर्णय क्रमांक : विसउस/शिभोथा/का-४(अर्थ)/२०२२-२३/प्र.क्र.३८७ दि.२८.११.२०२२ ११)शासन निर्णय क्रमांक : विसउस/शिभोथा/का-४(अर्थ)/२०२२-२३/प्र.क्र.३८७ दि.३१.०१.२०२३ १२) शासन निर्णय क्रमांक : विसउस/शिभोथा/का-४ (अर्थ)/२०२२-२३/प्र.क्र.३८७ दि.१०.०३.२०२३
प्रस्तावना : उपरोक्त नमूद शासन निर्णयानुसार राज्यातील गरीब व गरजू जनतेला सवलतीच्या दरात शिवभोजन थाळी उपलब्ध करून देण्यास मंजूरी देण्यात आलेली आहे. सदर योजनेसाठी सन २०२२-२३ या आर्थिक वर्षात रू. २२००० कोटी इतकी अर्थसंकल्पीय तरतूद मंजूर आहे. यापुर्वी वित्त विभागाने उपलब्ध करुन दिलेला निधी रु.१३२.०० कोटी अधिनस्त कार्यालयांना वितरीत करण्यात आला आहे.
तसेच पुन्हा माहे जानेवारी, २०२३, फेब्रुवारी २०२३ व मार्च २०२३ करीता वित्त विभागाने रु.४४.०० कोटी इतका निधी उपलब्ध करुन दिला आहे. तरी सदरची रक्कम जिल्हा पुरवठा अधिकारी, अन्नधान्य वितरण अधिकारी व उपनियंत्रक (शिधावाटप) या कार्यालयांना वितरण करण्याची बाब शासनाच्या विचाराधीन होती.
शासन निर्णय : गरीब व गरजू व्यक्तींना सवलतीच्या दरात शिवभोजन थाळी उपलब्ध करुन देण्यासाठी, जिल्हा पुरवठा अधिकारी, अन्नधान्य वितरण अधिकारी व उपनियंत्रक, शिधावाटप यांना सन २०२२-२३ या आर्थिक वर्षात वित्त विभागाने माहे जानेवारी, २०२३, माहे फेब्रुवारी २०२३ व मार्च २०२३ करीता रक्कम रू.४४,००,००,०००/- मुक्त केलेले आहे. सदरची रक्कम जिल्हयांना वितरीत करण्यास खालील अटी व शर्तीच्या अधीन राहून मान्यता देण्यात येतआहे.
# Page 2
शासन निर्णय क्रमांक: विसउस/शिभोथा/का-४(अर्थ)/२०२२-२३/प्र.क्र.३८७
१. वर नमूद करण्यात आलेल्या शासन निर्णय व परिपत्रकातील सर्व अटी व शर्तीच्या अधीन राहून “सहपत्र-अ”मध्ये नमूद करण्यात आलेली रक्कम रु.४४,००,००,०००/- (अक्षरी रक्कम रुपये चव्वेचाळीस कोटी फक्त) संबंधित जिल्हा पुरवठा अधिकारी, अन्नधान्य वितरण अधिकारी व उपनियंत्रक शिधावाटप यांना मंजूर करण्यात येत आहे.
२. हे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे. ही रक्कम दुसऱ्या कोणत्याही प्रयोजनासाठी वापरता येणार नाही किंवा वळती करता येणार नाही.
३. उपरोक्त अनुदानामधून करण्यात येणाऱ्या खर्चाचे लेखे प्रचलित लेखासंहितेत ठेवण्यात यावेत तसेच याबाबत आपल्या कार्यालयामार्फत कोषागारातून देयके पारीत झाल्यानंतर त्या महिन्यातील देयकांचे उपयोगिता प्रमाणपत्र प्रमाणक व दिनांक निहाय महिना संपल्यानंतर पुढील महिन्याच्या १५ तारखेपर्यंत महालेखापाल कार्यालयास व शासनास सादर करावे.
४. सहपत्र-अ मध्ये दर्शविल्यानुसार रक्कम कोषागारातून आहरीत करण्याकरीता जिल्हास्तरावर जिल्हाधिकारी (जिल्हा पुरवठा अधिकारी / अन्नधान्य वितरण अधिकारी यांचे कार्यालयातील आहरण व संवितरण अधिकारी) यांना आणि मुंबई/ठाणे शिधावाटप क्षेत्रासाठी अधिदान व लेखा अधिकारी कार्यालय, मुंबई येथून अनुदान आहरीत करण्याकरीता नियंत्रक, शिधावाटप व संचालक, नागरी पुरवठा यांचे अधिनस्त परिमंडळ कार्यालयनिहाय आहरण व संवितरण अधिकारी यांना प्राधिकृत करण्यात येत आहे.
५. सदर अनुदान प्राप्त झाल्यापासून शासनाच्या सर्व नियमांचे काटेकोरपणे पालन करुन दहा दिवसात खर्ची करण्याबाबतची कार्यवाही करण्यात यावी,अन्यथा सदर अनुदान ओढून घेऊन इतर जिल्हयांच्या आवश्यकतेनुसार वितरीत करण्यात येईल याची नोंद घ्यावी. तसेच वित्तीय सल्लागार व उपसचिव यांना सदर अनुदान इतर जिल्हयाच्या आवश्यकतेनुसार उपलब्ध अनुदानाच्या मर्यादेत पुर्नवाटप करण्याचे पुर्ण अधिकार प्रदान करण्यात येत आहे.
६. उपरोक्त अनुदान दर १५ दिवसांनी संबंधित संस्थेस शासनाने यापूर्वी निर्देशित केलेल्या शिवभोजन अॅप च्या माहितीच्या अनुषंगाने परिगणना करुन ऑनलाईन RTGS पध्दतीने प्रदान करावे. संस्थांची अदायगी ऑनलाईन पध्दतीने करावयाची असल्याने सदर संस्थांच्या बँक खात्याचा तपशील प्राप्त करुन घेवून उचित कार्यवाही करावी.
७. सदर प्रयोजनासाठी होणारा खर्च “मागणीक्र. एम-२, मुख्य लेखाशीर्ष २४०८-अन्न, साठवण व वखार,०१-अन्न, १०१-प्रापण व पुरवठा, (०३) प्रापण, वितरण व किंमत नियंत्रण, (०३) (२३) १० रूपये थाळी योजनेसाठी अर्थसहाय्य (कार्यक्रम), (२४०८०७७२) ३३- अर्थसहाय्य” या लेखाशीर्षाखाली आर्थिक वर्ष २०२२-२३ च्या मंजूर अर्थसंकल्पीय तरतूदीमधुन भागविण्यात यावा.
पृष्ठ ३ पैकी २
# Page 3
शासन निर्णय क्रमांक: विसउस/शिभोथा/का-४(अर्थ)/२०२२-२३/प्र.क्र.३८७
# Page 4