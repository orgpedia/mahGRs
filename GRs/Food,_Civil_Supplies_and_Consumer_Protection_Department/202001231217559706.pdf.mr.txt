# Page 1
गरीब व गरजू व्यक्तिंना स्वस्त दरात “शिवभोजन" उपलब्ध करुन देण्याकरीता अनुदान उपलब्ध करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः विसउस/शिभोथा/का-४ (अर्थ)/२०१९-२०/प्र.क्र. १५९ हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: २३ जानेवारी, २०२०.
वाचा : १) शासन निर्णय क्रमांकः शाभोथा - २०१९/प्र.क्र.५१/ना.पु.१७ दि. १ जानेवारी, २०२०.
प्रस्तावना: राज्यातील गरीब व गरजू जनतेला सवलतीच्या दरात शिवभोजन उपलब्ध करुन देण्याची योजना
शासनाच्या विचारधीन होती त्याअनुषंगाने पहिल्या टप्यात प्रायोगिक तत्वावर तिमाहीसाठी संदर्भ क्रमांक १
येथील शासन निर्णयात नमूद केल्याप्रमाणे योजनेची दिनांक २६ जानेवारी २०२० पासून अंमलबजावणी
करण्यात येणार आहे. या योजनेमध्ये थाळीची किंमत शहरी भागात प्रतिथाळी रु ५०/- व ग्रामीण भागामध्ये
रु ३५/- इतकी राहील. समितीने पात्र ठरविलेल्या खानावळ, NGO, महिला बचतगट, भोजनालय,
रेस्टॉरंट अथवा मेस यांना प्रति ग्राहकांकडून प्राप्त झालेल्या रु १०/- व्यतिरिक्त उर्वरित रक्कम अनुदान
म्हणून या विभागाकडून थेट जिल्हाधिकारी यांना तसेच मुंबई-ठाणे शिधावाटप क्षेत्रासंबंधी अनुदान
नियंत्रक शिधावाटप व संचालक नागरी पुरवठा यांना देण्यात येईल व त्यांच्या मार्फत संबंधितांना वितरीत
करण्यात येईल याबाबतचे निर्देश संदर्भ क्र १ च्या शासन निर्णयान्वये निर्गमित करण्यात आलेले आहेत.
आता सदर अनुदान उपलब्ध करुन देण्याची बाब शासनाच्या विचाराधीन होती.
शासन निर्णय :
गरीब व गरजू व्यक्तींना सवलतीच्या दरात शिवभोजन उपलब्ध करुन देण्याबाबत अनुदान
उपलब्ध करुन देण्याकरीता आर्थिक वर्ष २०१९-२० अंतर्गत रु.६.४८ कोटी एवढी रक्कम वित्त
विभागामार्फत मंजूर करण्यात आलेली आहे. त्या अनुषंगाने अनुदान वितरीत करण्यास खालील अटी व
शर्तींच्या अधीन राहून मान्यता देण्यात येत आहे.
१. शासन निर्णय क्रमांक शाभोथा - २०१९/प्र.क्र.५१/ना.पु.१७ दिनांक १ जानेवारी, २०२० मध्ये
नमूद करण्यात आलेल्या सर्व अटी व शर्तींच्या अधीन राहून सहपत्र-अ मध्ये नमूद करण्यात
आलेली रक्कम रुपये ६,४८,००,०००/- वितरीत करण्यात येत आहे.
# Page 2
शासन निर्णय क्रमांक: विसउस/शिभोथा/का-४ (अर्थ)/२०१९-२०/प्र.क्र. १५९
२. हे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च
करण्यात यावे. ही रक्कम दुसऱ्या कोणत्याही प्रयोजनासाठी वापरता येणार नाही किंवा
वळती करता येणार नाही.
३. उपरोक्त अनुदानामधून करण्यात येणाऱ्या खर्चाचे लेखे प्रचलित लेखासंहितेत ठेवण्यात
यावेत तसेच याबाबत प्रत्येक आर्थिक वर्षाचे उपयोगिता प्रमाणपत्र वर्ष संपल्यानंतर एप्रिल
महिन्याच्या १५ तारखेपर्यंत शासनास सादर करावे.
४. सहपत्र - अ मध्ये दर्शविल्यानुसार रक्कम कोषागारातून आहरीत करण्याकरीता
जिल्हास्तरावर जिल्हाधिकारी (जिल्हा पुरवठा अधिकारी / अन्नधान्य वितरण अधिकारी
यांचे कार्यालयातील आहरण व संवितरण अधिकारी) यांना आणि मुंबई-ठाणे शिधावाटप
क्षेत्रासाठी अधिदान व लेखा अधिकारी कार्यालय, मुंबई येथून अनुदान आहरीत
करण्याकरीता नियंत्रक शिधावाटप व संचालक नागरी पुरवठा यांचे कार्यालयातील आहरण
व संवितरण अधिकारी यांना प्राधिकृत करण्यात येत आहे.
५. उपरोक्त अनुदान दर १५ दिवसांनी संबंधित संस्थेस शासनाने यापुर्वी निर्देर्शीत केलेल्या
शिवभोजन ॲप च्या माहितीच्या अनुषंगाने परिगणना करुन ऑनलाईन RTGS पध्दतीने
प्रदान करावे. (उदा. दिनांक २६/०१/२०२० ते ०९/०२/२०२० या कालावधीचे देयक दिनांक
१०/०२/२०२० रोजी तसेच दिनांक १०/०२/२०२० ते २४/०२/२०२० या कालावधीचे देयक
दिनांक २५/०२/२०२० रोजी याप्रमाणे पुढील सर्व कालावधीची देयके १५ दिवस याप्रमाणे
परिगणीत करुन कोषागार / अधिदान व लेखा कार्यालयात मंजूरीसाठी सादर करण्यात
यावीत.) संस्थांची अदायगी ऑनलाईन पध्दतीने करावयाची असल्याने सदर संस्थांच्या बँक
खात्याचा तपशील प्राप्त करुन घेवून उचित कार्यवाही करावी.
६. वित्त विभागाने सन २०१९-२० या आर्थिक वर्षाकरीता दिलेल्या मंजूरीनुसार सदर
योजनेसाठी होणारा खर्च प्रधान लेखाशीर्ष २४०८-अन्न, साठवण व वखार, ०१–अन्न, १०१
प्रापण व पुरवठा, (०३) प्रापण, वितरण व किंमत नियंत्रण, (०३) (२०) राष्ट्रीय अन्नसुरक्षा
योजनेखालील मुंबई शहर व मुफसल क्षेत्रातील अन्नधान्य POS मशिनव्दारे वितरणाच्या
खर्चावरील प्रतिपूर्तीसाठी अर्थसहाय्य (२४०८०६८१)” (अनिवार्य) ३३- अर्थसहाय्य या
लेखाशीर्षाखाली खर्ची घालावा.
पृष्ठ ५ पैकी २
# Page 3
शासन निर्णय क्रमांक: विसउस/शिभोथा/का-४ (अर्थ)/२०१९-२०/प्र.क्र. १५९
७. हा शासन निर्णय वित्त विभागाच्या शासन परिपत्रक क्र अर्थस/२०१९/प्र.क्र.९२/अर्थ-३
दिनांक ८ जुलै, २०१९ मधील परिच्छेद ४ अन्वये प्रशासकीय विभागास प्रदान करण्यात
आलेल्या अटींच्या अधीन राहून निर्गमित करण्यात येत आहे.
# Page 4
# Page 5