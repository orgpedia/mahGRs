# Page 1
महाराष्ट्र राज्यातील शासकीय दूध योजनेत उत्पादित होणारे दूध व दुग्धजन्य पदार्थ तसेच आरे ब्रँडचे दूध व दुग्धजन्य पदार्थ राज्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्यास परवानगी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. साविव्य-२०१८/अनौ.सं.०३/प्र.क्र.८५/नापु-३१
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई - ४०० ०३२
दिनांक : ५ एप्रिल, २०१८.
वाचा : १. शासन निर्णय अन्न, नागरी पुरवठा व ग्राहक संरक्षण विभाग, क्रमांक साविव्य २०१७/५६/प्र.क्र.२४/नापु-३१, दिनांक १९ जानेवारी, २०१८.
२. शासन निर्णय अन्न, नागरी पुरवठा व ग्राहक संरक्षण विभाग, क्रमांक साविव्य २०१७/५६/प्र.क्र.२४/नापु-३१, दिनांक ०९ मार्च, २०१८.
प्रस्तावना : राज्यातील सर्व अधिकृत रास्तभाव दुकानदारांचे उत्पन्न वाढावे यासाठी महाराष्ट्र राज्य सहकारी दूध महासंघ मर्यादित, मुंबई (महानंद) या दुग्धशाळेचे दूध व दुग्धजन्य पदार्थ राज्यातील सर्व अधिकृत रास्तभाव दुकानामध्ये विक्रीस ठेवण्यास शासन निर्णय दिनांक १९ जानेवारी, २०१८ व दिनांक ९ मार्च, २०१८ अन्वये परवानगी देण्यात आली आहे. त्याच धर्तीवर महाराष्ट्र राज्यातील शासकीय दूध योजनेत उत्पादित होणाऱ्या दूध व दुग्धजन्य तसेच आरे ब्रँडचे दूध व दुग्धजन्य पदार्थांचे वितरण राज्यातील शिधावाटप केंद्रांमधून विक्री करण्यास परवानगी देण्याची विनंती कृषि, पशुसंवर्धन, दुग्धव्यवसाय व मत्स्यव्यवसाय विकास विभागाने केली आहे. त्यानुसार राज्यातील सर्व अधिकृत रास्तभाव/शिधावाटप दूकानातून महाराष्ट्र राज्यातील शासकीय दूध योजनेत उत्पादित होणाऱ्या दूध व दुग्धजन्य पदार्थ तसेच आरे ब्रँडचे दूध व दुग्धजन्य पदार्थ विक्रीसाठी ठेवण्यास परवानगी देण्याचा प्रस्ताव शासनाच्या विचाराधीन होता.
शासन निर्णय : राज्यातील रास्तभाव दुकानदारांचे उत्पन्न वाढावे यासाठी, महाराष्ट्र राज्यातील शासकीय दूध योजनेत उत्पादित होणारे दूध व दुग्धजन्य पदार्थ तसेच आरे ब्रँडचे दूध व दुग्धजन्य पदार्थ राज्यातील सर्व अधिकृत रास्तभाव / शिधावाटप दूकानामध्ये विक्रीसाठी ठेवण्यास परवानगी देण्यात येत आहे.
२. महाराष्ट्र राज्यातील शासकीय दूध योजनेच्या तसेच आरे ब्रँडच्या अधिकृत वितरकांमार्फत राज्यातील रास्तभाव दुकानांपर्यंत या योजनांचे दुध व दुग्धजन्य पदार्थांचे वितरण करण्यात येईल.
# Page 2
शासन निर्णय क्रमांकः साविव्य-२०१८/अनौ.सं.०३/प्र.क्र.८५/नापु-३१
३. महाराष्ट्र राज्यातील शासकीय दूध योजनेच्या तसेच आरे बँडच्या योजनेप्रमाणे, दुध व दुग्धजन्य पदार्थांच्या विक्रीपोटी मिळणाऱ्या कमिशनसाठी संबंधित रास्तभाव दुकानदारांनी संबंधित योजनेंच्या वितरकांशी परस्पर संपर्क साधणे आवश्यक राहील. हा व्यवहार महाराष्ट्र राज्यातील शासकीय दूग्धशाळा तसेच आरे ब्रँड व संबंधित रास्तभाव दुकानदार यांच्यामध्ये राहील. यात शासनाचा कोणताही सहभाग अथवा हस्तक्षेप राहणार नाही.
# Page 3