# Page 1
वैध मापन शास्त्र यंत्रणेतील पदांचे पदनाम बदलणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. वैमाशा - २०२० / प्र.क्र.६५ / ग्रासं-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- १४ जानेवारी, २०२१
वाचा :- नियंत्रक, वैध मापन शास्त्र यांचे पत्र क्र. वैमाशा/ यंत्रणासबलीकरण प्र. सुधारणा २०२०/४९५, दि. २५/६/२०२० प्रस्तावना : नियंत्रक, वैध मापन शास्त्र यांनी दि. २५/६/२०२० च्या उपरोक्त पत्रान्वये वैध मापन शास्त्र अधिनियम, २००९ च्या कलम १४ मध्ये निश्चित केलेल्या संवर्ग रचनेप्रमाणे वैध मापन शास्त्र यंत्रणेमध्ये संवर्ग रचना निर्माण करण्यासाठी काही पदांच्या नावात बदल करण्याचा प्रस्ताव शासनास सादर केलेला आहे. वैध मापन शास्त्र अधिनियम २००९ च्या कलम १४ अन्वये वैध मापन शास्त्र यंत्रणेसाठी नियंत्रक, अतिरिक्त नियंत्रक, सह नियंत्रक, उप नियंत्रक, सहायक नियंत्रक आणि निरीक्षक अशी संवर्ग रचना निश्चित केलेली आहे. महाराष्ट्र राज्यामध्ये सद्यस्र्थातीत नियंत्रक, उप नियंत्रक, सहायक नियंत्रक, निवडश्रेणी निरीक्षक व निरीक्षक हे संवर्ग अस्तित्वात आहेत. वैध मापन शास्त्र अधिनियम, २००९ च्या कलम १४ मध्ये निश्चित केलेल्या संवर्ग रचनेशी सुसंगत अशी संवर्ग रचना करण्यासाठी तसेच भारतातील इतर राज्यांशी संवर्ग रचनेत समानता आणण्यासाठी वैध मापन शास्त्र यंत्रणेतील सद्या अस्तित्वात असलेल्या काही पदांच्या पदनामामध्ये बदल करण्याची बाब शासनाच्या विचाराधीन होती.
शासन निर्णय : अन्न, नागरी पुरवठा व ग्राहक संरक्षण विभागाच्या अखत्यारितील वैध मापन शास्त्र यंत्रणेमध्ये अस्तित्वात असलेल्या खालील तक्त्यातील स्तंभ क्र. २ मधील पदांच्या नावांमध्ये स्तंभ क्र. ४ मध्ये दर्शविल्याप्रमाणे बदल करण्यास शासनावर कोणताही आर्थिक भार पडणार नाही या अधिन राहून शासन मान्यता देण्यात येत आहे.
-------------------------------------------------------------------------------------------------------------
| अ.क्र. | सध्याचे पदनाम | वेतनश्रेणी | नाव बदलानंतरचे पदनाम |
| स्तंभ १ | स्तंभ - २ | स्तंभ - ३  |  | स्तंभ - ४ |
| १ | उप नियंत्रक, वैध मापन शास्त्र (गट-अ ) |  | एस- २० ५६१००-  |  १७७५०० | सह नियंत्रक, वैध मापन शास्त्र (गट-अ) |
| २ | सहायक नियंत्रक, वैध मापन शास्त्र (गट-ब) | एस-१५ ४१८०० १३२३०० | उप नियंत्रक, वैध मापन शास्त्र (गट-ब ) |
| ३ | निरीक्षक निवडश्रेणी, वैध मापन  |  शास्त्र (गट-ब) | एस-१४ ३८६०० १२२८०० | सहायक नियंत्रक, वैध मापन शास्त्र (गट-ब) |
-------------------------------------------------------------------------------------------------------------
# Page 2
शासन निर्णय क्रमांक: वैमाशा - २०२० / प्र.क्र.६५/ ग्रासं-३
१. वरीलप्रमाणे पदनाम बदलामुळे कोणतीही वेगळी वेतनश्रेणी वा वेतनवाढ देय होणार नाही.
तसेच भविष्यात वेतनश्रेणी वाढीसंदर्भात प्राप्त होणारी कोणतीही मागणी विचारात घेतली जाणार नाही.
२. उपरोक्त तक्त्यातील स्तंभ क्र. ३ मध्ये नमूद असलेली सातव्या वेतन आयोगानुसार वेतन संरचना पदनाम बदलानंतर बदलेल्या पदनामासाठी कायम राहील.
३. वरीलप्रमाणे पदनाम बदलानंतर पदांच्या दर्जामध्ये (गट) कोणताही बदल होणार नाही वा गट बदलासंदर्भात कोणतीही मागणी विचारात घेतली जाणार नाही.
४. उपरोक्त प्रमाणे पदनाम बदलानंतर अन्य संवर्गातील त्याच पदनामासाठी असणारी वेतन संरचना देण्याच्या अनुषंगाने भविष्यात वेतनत्रुटी समितीपुढे मागणी करता येणार नाही व अशी मागणी विचारात घेतली जाणार नाही.
५. सदर पदांसाठी सध्या अस्तित्वात असलेले सेवा प्रवेश नियम पदनाम बदलानंतर देखील लागू राहतील. सेवाप्रवेश नियमांमध्ये पदांच्या नावात बदल यथावकाश करण्यात येईल.
६. सद्यस्थितीमध्ये वैध मापन शास्त्र यंत्रणेमध्ये निरीक्षक व निवडश्रेणी निरीक्षक हे दोन भिन्न संवर्ग असले तरी सदर पदांच्या बदल्या / पदस्थापना एकच संवर्ग समजून करण्यात येतात. या दोन वेगवेगळ्या संवर्गासाठी वेगवेगळी पदे चिन्हांकित केलेली नाहीत. पदनाम बदलानंतर निरीक्षक व निवडश्रेणी निरीक्षक यांच्याऐवजी अनुक्रमे निरीक्षक व सहायक नियंत्रक असे दोन भिन्न संवर्ग अस्तित्वात येत असले तरी सदर पदांच्या बदल्या / पदस्थापना एकच संवर्ग समजून करण्यात येतील.सहायक नियंत्रक, वैध मापन शास्त्र संवर्गासाठी यथावकाश पदे चिन्हांकित करण्यात येतील.
७. परिच्छेद १ मधील तक्त्यातील स्तंभ क्र. २ मधील पदांची जी कर्तव्ये व जबाबदा-या आहेत तीच कर्तव्ये व जबाबदा-या स्तंभ क्र. ४ प्रमाणे बदललेल्या पदनामासाठी कायम राहतील. पदनाम बदलामुळे कर्तव्य व जबाबदा-यांमध्ये कोणताही बदल होणार नाही.
८. सदर शासन निर्णय सामान्य प्रशासन विभाग अनौपचारिक संदर्भ क्र. ६१६/२० दि.
२२/१०/२०२० च्या व वित्त विभाग यांचे अनौपचारिक संदर्भ क्र.२६७/२० दि.१०/११/२०२० अन्वये प्राप्त सहमतीने निर्गमित करण्यात येत आहे.
# Page 3