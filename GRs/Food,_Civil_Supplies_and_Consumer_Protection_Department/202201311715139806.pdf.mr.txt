# Page 1
वैधमापन शास्त्र यंत्रणेतील सहायक नियंत्रक या संवर्गातील कर्मचाऱ्यांची दि. ३१ जानेवारी २०२२ या दिनांकास अनुसरुन तात्पुरती जेष्ठता यादी.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक : वैमाशा-२०२२/प्र.क्र.०३/ग्रासं- ३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक- ३१.०१.२०२२
शासन परिपत्रक वैध मापन शास्त्र, यंत्रणेतील सहायक नियंत्रक या संवर्गाची दिनांक १ जानेवारी २०२२ या दिनांकाच्या स्थितीस अनुसरुन सामायिक तात्पुरती जेष्ठता यादी तयार करण्यात आली असून ती या परिपत्रकासोबत परिशिष्ठ “अ येथे जोडण्यात आली आहे.
२. सहायक नियंत्रक वैध मापन शास्त्र या संवर्गामध्ये सन २०१९ व सन २०२० या कॅलेंडर वर्षामध्ये कोणत्याही नवीन कर्मचाऱ्यांची नियुक्ती करण्यात आलेली नाही. यास्तव, दि. १ जानेवारी २०२१ ते ३१ डिसेंबर २०२१ या कालावधीमध्ये नव्याने नियुक्त झालेल्या कर्मचाऱ्यांची थेट १ जानेवारी २०२२ या दिनांकास अनुसरुन जेष्ठता सूची प्रसिध्द करण्यात येत आहे.
३. सदर जेष्ठता सूची तयार करताना महाराष्ट्र नागरी सेवा (जेष्ठतेचे विनियमन) नियमावली, २०२१ मधील तरतूदींचा अवलंब करण्यात आला आहे. सदरहू सामायिक जेष्ठतासूची नियमितरित्या सहायक नियंत्रक, वैध मापन शास्त्र या संवर्गात कार्यरत असलेल्या कर्मचाऱ्यांची आपापसातील जेष्ठता निश्चित करण्यासाठी तयार करण्यात आली आहे.
४. सदर तात्पुरती जेष्ठता यादी प्रसिध्द झाल्याच्या दिनांकापासून संबंधित अधिकाऱ्यांनी १५ दिवसांत सदर यादीबाबत काही सूचना व हरकती असल्यास त्या नियंत्रक, वैध मापन शास्त्र यांच्यामार्फत शासनास सादर कराव्यात. विहीत कालावधीत आक्षेप / त्रुटी प्राप्त न झाल्यास जेष्ठतासूचीत नमूद केलेला तपशील बरोबर असल्याचे गृहित धरुन अंतिम जेष्ठता सूची प्रसिध्द करण्यात येईल.
५. नियंत्रक, वैध मापन शास्त्र यांनी सहायक नियंत्रक या संवर्गाची सोबत जोडलेल्या परिशिष्ठामधील तात्पुरती सामायिक जेष्ठतासूची सदर संवर्गातील सर्व कर्मचाऱ्यांच्या निदर्शनास आणावी. तसेच संबधित कर्मचाऱ्यांकडून आक्षेप / त्रुटी याबाबतची निवेदने प्राप्त झाल्यानंतर त्यामधील मुद्यांबाबतची माहिती नियंत्रक वैध मापन शास्त्र कार्यालयातील अभिलेखानुसार तपासून पुढील १५ दिवसांमध्ये अभिप्रायांसह निवेदने शासनास सादर करावीत.
# Page 2
शासन परिपत्रक क्रमांकः वैमाशा-२०२२/प्र.क्र.०३/ग्रासं-३
# Page 3
# Page 4