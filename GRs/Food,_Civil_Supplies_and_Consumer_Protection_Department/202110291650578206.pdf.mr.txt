# Page 1
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन ज्ञापन क्र. संकीर्ण-२०२१/प्र.क्र.६३/ना.पु.१५
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई- ४०० ०३२
दिनांक : २९ ऑक्टोबर, २०२१.
विषय :- कै. कुमार जयंत कांबळे, गोदाम व्यवस्थापक श्रेणी - १, जिल्हा पुरवठा अधिकारी कार्यालय, पुणे यांचा कोवीड-१९ चा संसर्ग होऊन मृत्यू झाल्याने त्यांच्या वारसदारांना सानुग्रह सहाय्य रु.५० लाख मंजूर करण्याबाबत.
संदर्भ :-१) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दिनांक २९/०५/२०२०, दि.१४/१०/२०२० व दिनांक १४/०५/२०२१.
२) जिल्हा पुरवठा अधिकारी, पुणे यांचे पत्र क्र.प्रशासन/कावि/६४७/२०२०, दिनांक २३/११/२०२०.
ज्ञापन :
जिल्हा पुरवठा अधिकारी कार्यालय, पुणे येथे कार्यरत श्री कुमार जयंत कांबळे, गोदाम व्यवस्थापक श्रेणी-१ यांचा कोव्हीड-१९ च्या सार्वत्रिक साथीच्या अनुषंगाने उद्भवलेल्या परिस्थितीमध्ये जिल्हा पुरवठा कार्यालय, पुणे यांच्या आदेशानुसार कोरोना विषाणू (१९-कोव्हिड) प्रतिबंधात्मक उपाययोजना" अंतर्गत पणन हंगाम २०१९-२०२० मध्ये आधारभूत किंमत खरेदी योजनेंतर्गत प्राप्त झालेल्या CMR (तांदळाचे ) माहे सप्टेंबर २०२० करिता भंडारा जिल्हा येथून नियतन उचल करण्याचे कर्तव्य पार पाडताना त्यांचा कोरोना विषाणू संसर्गाने दिनांक २६/०८/२०२० रोजी मृत्यू झाला आहे.
२. जिल्हा पुरवठा अधिकारी, पुणे यांनी वित्त विभाग क्र. संकीर्ण-२०२०/प्र.क्र.४/व्यय-९, दिनांक २९/०५/२०२० अनुसार श्री कुमार जयंत कांबळे यांच्या वारसदारांना रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मिळण्याबाबतचा प्रस्ताव सादर केला आहे.
३. जिल्हा पुरवठा कार्यालय, पुणे यांच्या दिनांक ०४/०८/२०२० रोजीच्या आदेशान्वये श्री. कांबळे यांची कोरोना विषाणू (कोव्हिड-१९) प्रतिबंधात्मक उपाययोजना अंतर्गत CMR (तांदळाचे) माहे सप्टेंबर २०२० करिता भंडारा जिल्हा येथून नियतन उचल करण्याकरिता नेमणूक करण्यात आली होती.
४. जिल्हाधिकारी, पुणे यांनी कै. कांबळे हे मृत्युच्या तारखेपूर्वी १४ दिवस नियमित कर्तव्यावर हजर होते व कोरोना विषाणू (कोव्हिड–१९) प्रादुर्भाव रोखणेसाठीचे प्रतिबंधात्मक“ उपाययोजना” अंतर्गत CMR (तांदळाचे) माहे सप्टेंबर २०२० करिता भंडारा जिल्हा येथून नियतन उचल करण्याचे कर्तव्य बजावत होते, असे प्रमाणित केले आहे.
५. रेडीयन्स हॉस्पिटल, नागपूर यांनी कै. कांबळे यांचा मृत्यू “कोव्हीड - १९" चा संसर्गाने झाला असल्याबाबत मृत्यू अहवाल दिलेला आहे.
# Page 2
शासन ज्ञापन क्रमांकः संकीर्ण-२०२१/प्र.क्र.६३/ना.पु.१५
६. जन्म मृत्यू नोंदणी कार्यालय, नागपूर महानगरपालिका कार्यालय, नागपूर यांनी कै. कांबळे यांचा मृत्यू हा “कोव्हीड -१९” या रोगाच्या संसर्गामुळे झालेला आहे, असे प्रमाणित केले आहे.
७. त्यानुसार, जिल्हा पुरवठा अधिकारी, पुणे यांच्या आस्थापनेवर कार्यरत कर्मचारी कै. कुमार जयंत कांबळे, गोदाम व्यवस्थापक श्रेणी-१ यांच्या नामनिर्देशित वारसदारांना रक्कम रु.५०,००,०००/- (रुपये पन्नास लक्ष फक्त) सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
८. उक्त खर्च “मागणी क्र.एम-२, मुख्य लेखाशीर्ष २४०८ - अन्न, साठवण व वखार साठवण, उप प्रधान शीर्ष १०१- प्रापण व पुरवठा, गौण शीर्ष (०३), प्रापण वितरण व किंमत नियंत्रण (०३) (०२) मुफसल (अनिवार्य) (२४०८ ०१०८) –१३ कार्यालयीन खर्च “ या लेखाशीर्षाखाली खर्ची टाकण्यात यावा व त्या लेखाशिर्षाखालील अनुदानातून भागविण्यात यावा.
९. सदर ज्ञापन वित्त विभाग, शासन निर्णय, दिनांक २९/०५/२०२०, दि.१४/१०/२०२० व दिनांक १४/०५/२०२१ नुसार निर्गमित करण्यात येत आहे.