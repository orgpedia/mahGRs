# Page 1
राज्य ग्राहक तक्रार निवारण आयोग व जिल्हा ग्राहक तक्रार निवारण आयोगातील गट-अ व गट-ब (राजपत्रित) संवर्गातील अधिकाऱ्यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी नागरी सेवा मंडळाचे पुर्नगठण करणेबाबत.
महाराष्ट्र शासन
अन्न व नागरी पुरवठा व ग्राहक संरक्षण विभाग
शासन निर्णय क्र. ग्रासअ २०२२/प्र.क्र. ५८/ग्रासं-४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक: २९ सप्टेंबर, २०२२.
संदर्भ: १. सामान्य प्रशासन विभागाचा शासन निर्णय क्र. एसआरव्ही २०१४/प्र.क्र.२६/१२, दि.३१.०१.२०१४.
२. अन्न, नागरी पुरवठा व ग्राहक संरक्षण विभाग, शासन निर्णय क्र. संकीर्ण १०१४/ १७८/प्र.क्र.२२/नापु-१२, दि.११.०५.२०१५ ३. अन्न, नागरी पुरवठा व ग्राहक संरक्षण विभाग, शासन निर्णय क्र. ग्रासंक २२१०/ प्र.क्र.२६६/ ग्रासं-३, दि. १६.११.२०१३
शासन निर्णय: सामान्य प्रशासन विभागाच्या दि. ३१.०१.२०१४ च्या शासन निर्णयान्वये शासन सेवेतील गट-अ व गट-ब (राजपत्रित) मधील अधिकाऱ्यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी नागरी सेवा मंडळाची स्थापना करण्याबाबत सूचना दिल्या आहेत. त्यानुषंगाने अन्न, नागरी पुरवठा व ग्राहक संरक्षण विभागाच्या अधिपत्याखालील वैधमापन शास्त्र यंत्रणा व ग्राहक संरक्षण यंत्रणेमध्ये कार्यरत असलेल्या गट-अ व गट-ब (राजपत्रित) अधिकाऱ्यांच्या पदस्थापना, बदली याबाबत सक्षम प्राधिकारी यांना शिफारस कण्यासाठी उपरोक्त २ येथील शासन निर्णयान्वये नागरी सेवा मंडळाची स्थापना करण्यात आली आहे.
अन्न, नागरी पुरवठा व ग्राहक संरक्षण विभागाच्या अखत्यारित वैध मापन शास्त्र विभाग व ग्राहक संरक्षण विभाग हे दोन विभाग नोव्हेंबर, २०१३ पूर्वी एकाच आस्थापनेवर कार्यरत होते. दि. ११.०५.२०१५ च्या शासन निर्णयान्वये वैध मापन शास्त्र यंत्रणेमधील अधिकाऱ्यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी नागरी सेवा मंडळाच्या समितीमध्ये प्रबंधक, राज्य ग्राहक तक्रार निवारण आयोग यांची सदस्य म्हणून नेमणूक करण्यात आली आहे. आता दोन्ही यंत्रणामधील अधिकारी/कर्मचारी यांच्या विकल्पानुसार पदांचे समायोजन करण्यात आले असल्याने वैध मापन शास्त्र यंत्रणा व ग्राहक संरक्षण यंत्रणेमध्ये कार्यरत असलेल्या गट अ व गट ब (राजपत्रित) अधिकाऱ्यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी उपरोक्त ३ येथील
# Page 2
शासन निर्णय क्रमांक: ग्रासअ २०२२/प्र.क्र. ५८/ग्रासं-४
दि.१६.११.२०१३ च्या शासन निर्णयान्वये गठित केलेल्या नागरी सेवा मंडळाचे पुनर्गठण करण्याची बाब शासनाच्या विचाराधीन होती.
शासन निर्णय: अन्न, नागरी पुरवठा व ग्राहक संरक्षण विभागाच्या अधिपत्याखालील राज्य ग्राहक तक्रार निवारण आयोग व जिल्हा ग्राहक तक्रार निवारण आयोगातील कार्यरत असलेल्या गट-अ व गट-ब (राजपत्रित) अधिकाऱ्यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी स्थापन केलेल्या नागरी सेवा मंडळाचे खालीलप्रमाणे पुनर्गठण करण्यात येत आहे :
----------------------------------------------------------------------------------------
| अ.क्र. | विभागातील अधिकारी यांचे पद | नागरी सेवा मंडळातील पद |
| १. | सचिव/ प्रधान सचिव, अन्न, नागरी पुरवठा व ग्राहक संरक्षण विभाग | अध्यक्ष |
| २. | सह सचिव /उपसचिव, सामाजिक न्याय व विशेष सहाय्य विभाग/किंवा आदिवासी विकास विभाग | सदस्य |
| ३. | सह सचिव/उपसचिव (ग्रा.सं-४) अन्न, नागरी पुरवठा व ग्राहक संरक्षण विभाग | सदस्य |
| ४. | प्रबंधक (प्रशासन) राज्य ग्राहक तक्रार निवारण आयोग | सदस्य |
----------------------------------------------------------------------------------------