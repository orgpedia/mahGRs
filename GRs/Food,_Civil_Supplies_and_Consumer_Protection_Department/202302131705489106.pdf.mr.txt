# Page 1
लक्ष्यनिर्धारित सार्वजनिक वितरण व्यवस्थेअंतर्गत अन्नधान्य वाहतूकीच्या कंत्राट निश्चितीसाठी निर्गमित केलेल्या शासन निर्णय, दि. २० एप्रिल, २०१७ मध्ये सुधारणा करण्याबाबत....
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन शुद्धीपत्रक क्रमांक : कंत्राट १०१६/प्र.क्र.१६९(भाग-१)/ना.पु.१६ अ
हुतात्मा राजगुरु चौक, मादाम कामा मार्ग,
मंत्रालय विस्तार,मुंबई - ४०० ०३२
दिनांक : १३ फेब्रुवारी, २०२३
वाचा :- शासन निर्णय क्र.कंत्राट- १०१६/प्र.क्र.१६९/ना.पु.१६-अ, दि.२० एप्रिल २०१७
शासन शुद्धीपत्रक :
संदर्भाधिन शासन निर्णयातील,
परिच्छेद क्र.१०.१२
“अपरिहार्य कारणास्तव नियमित बेस डेपोमधून नियतन उपलब्ध करुन देण्यास भारतीय अन्न महामंडळाने असमर्थता दर्शविल्यास पर्यायी डेपोतून किंवा अन्य जिल्ह्यातील बेस डेपोतून वाहतूक करावी लागल्यास अशा वाहतुकीच्या अतिरिक्त खर्चाला मान्यता देताना, निविदा भरताना त्या टप्प्याकरिता जे सरासरी अंतर विचारात घेण्यात आलेले आहे त्या अंतरापेक्षा जितक्या अधिक टक्क्याने अंतर वाढलेले आहे तेवढ्याच टक्क्यांचे जादा वाहतुकीचे देयक प्रदान करण्यात यावे, कोणत्याही परिस्थितीत या कारणास्तव वाहतुकदाराची देयके प्रलंबित ठेवू नयेत, अशा प्रकारे होणारा अतिरिक्त खर्च भारतीय अन्न महामंडळाकडून प्राप्त करुन घेण्यात यावा.”
याऐवजी
“अपरिहार्य कारणास्तव नियमित बेस डेपोमधून नियतन उपलब्ध करुन देण्यास भारतीय अन्न
महामंडळाने असमर्थता दर्शविल्यास पर्यायी डेपोतून किंवा अन्य जिल्ह्यातील बेस डेपोतून वाहतूक
करावी लागल्यास अशा वाहतुकीच्या अतिरिक्त खर्चाला मान्यता देताना, निविदा भरताना त्या
टप्प्याकरिता जे सरासरी अंतर विचारात घेण्यात आलेले आहे त्या अंतरापेक्षा जितक्या अधिक टक्क्याने
अंतर वाढलेले आहे तेवढ्याच टक्क्यांचे जादा वाहतुकीचे देयक जिल्हाधिकारी स्तरावर प्रदान
करण्यात यावे.”
असा वाचण्यात यावा.
# Page 2
शासन शुद्धीपत्रक क्रमांकः कंत्राट १०१६/प्र.क्र.१६९(भाग-१)/ना.पु.१६ अ