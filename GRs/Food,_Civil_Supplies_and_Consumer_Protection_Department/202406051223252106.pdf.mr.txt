# Page 1
अतिवृष्ट्टी व पूरामुळे बाधित झालेल्या कुटुंबांना
अन्नधान्य वितरीत करण्याबाबतची कार्यपद्धती.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांकः अधापु-२०२४/प्र.क्र.१३/नापु-२२
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक: ०५ जून, २०२४
वाचा:-
१)महसूल व वन विभाग शासन निर्णय क्र. सीएलएस-२०१८/प्र. क्र.१२५/ म-३, दि.८.३.२०१९.
२)Ministry of Consumer Affairs, Food and Public Distribution, Government of India,
यांचे पत्र क्र. १-५/२०१३-BP-III, दि. २२.०८.२०१७.
३)शासन परिपत्रक अ.ना.पु. व ग्रा.सं.वि. क्रमांकः अधापु-२०१९/ प्र. क्र. १०५/ नापु-२२,
दि. ७ ऑगस्ट, २०१९.
प्रस्तावना :-
अतिवृष्ट्टी व पूरामुळे आपत्कालीन परिस्थिती उद्भवून निराधार होणाऱ्या कुटुंबांना प्रति कुटुंब १०
किलो गहू व १० किलो तांदूळ मोफत पुरविण्यास संदर्भ क्र. १ मधील शासन निर्णयान्वये शासनाने
मान्यता दिली आहे. अतिवृष्ट्टी व पूर यांसारख्या आपत्कालीन परिस्थितीत अतिवृष्ट्टी व पूरामुळे बाधित
झालेल्या कुटुंबांना अन्नधान्य कशाप्रकारे वितरीत करावे, अन्नधान्याकरीता आवश्यक असलेला निधी
महसूल विभागाकडून कोणत्या दराने प्राप्त करून घ्यावा, याबाबतची कार्यपद्धती सर्व संबंधितांना
कळविण्याच्या अनुषंगाने पुढील सूचना देण्यात येत आहेत :-
शासन परिपत्रक :-
अतिवृष्ट्टी व पूरामुळे बाधित झालेल्या कुटुंबांना अन्नधान्य वितरीत करणे व सदर अन्नधान्याची
प्रतिपूर्ती केंद्र शासनाकडून करून घेणे, याकरीता पुढीलप्रमाणे कार्यपद्धती अवलंबविण्यात यावी:
१) महसूल व वन विभागाच्या दि.८.३.२०१९ च्या शासन निर्णयातील तरतूदीनुसार अतिवृष्ट्टी
व पूर परिस्थिती निर्माण झाल्याचे संबंधित जिल्हाधिकारी यांनी जाहीर करावे. (घोषणापत्र/ अधिसूचना
निर्गमित करावी).
२) जिल्हा पुरवठा अधिकारी/ अन्नधान्य वितरण अधिकारी/ उप नियंत्रक यांनी
जिल्हास्तरावरील महसूल विभागाकडून अतिवृष्ट्टी/पूरामुळे बाधित झालेल्या कुटुंबांची संख्या, त्यांना
आवश्यक असणारे गहू व तांदळाचे प्रमाण, बाधित कुटुंबांची यादी, बाधित झालेल्या एकूण व्यक्तींपैकी
राष्ट्रीय अन्नसुरक्षा योजनेतील लाभार्थी (NFSA beneficiaries) व non NFSA लाभार्थ्यांची संख्या, इ.
आवश्यक बाबी प्राप्त करून घ्याव्यात.
# Page 2
शासन निर्णय क्रमांकः अधापु-२०२४/प्र.क्र.१३/नापु-२२
३) सदर अन्नधान्याचे वाटप जिल्हा पुरवठा अधिकारी / अन्नधान्य वितरण अधिकारी / उप
नियंत्रक यांनी त्यांच्याकडे लक्ष निर्धारित सार्वजनिक वितरण व्यवस्थेअंतर्गत शिल्लक असलेल्या
अन्नधान्यामधून तात्काळ करावे.
४) महसूल व वन विभागाच्या क्रमांक : सीएलएस-२०१८/ प्र. क्र. २२५/ म-३, दि. ८.३.२०१९
च्या शासन निर्णयामध्ये नमूद केल्यानुसार सदर अन्नधान्य आपत्कालीन परिस्थिती उद्भवल्यानंतर एक
आठवड्यात वाटप करावयाचे असल्याने सदर वाटप पूर्ण झाल्यानंतर वाटप केलेल्या अन्नधान्याएवढ्या
अन्नधान्याची अतिरिक्त मागणी जिल्हा पुरवठा अधिकारी / अन्नधान्य वितरण अधिकारी / उप नियंत्रक
यांनी तात्काळ शासनाकडे करावी.
५) अन्नधान्याची मागणी शासनाकडे करतेवेळी जिल्हाधिकारी यांच्याकडून घोषित करण्यात
आलेले घोषणापत्र/अधिसूचना शासनास सादर करावी.
६) सदर अन्नधान्यासाठी आवश्यक असलेला निधी केंद्र शासनाच्या संदर्भाधीन
दि.१८.८.२०१७ च्या पत्रामध्ये नमूद केलेल्या दराने (MSP/ MSP derived rate) जिल्हा पुरवठा
अधिकारी / अन्नधान्य वितरण अधिकारी / उप नियंत्रक यांनी जिल्हास्तरावरील महसूल विभागाकडून
तात्काळ उपलब्ध करून घ्यावा.
७) राज्य शासनाकडून केंद्र शासनाकडे सदर अन्नधान्याची मागणी केल्यानंतर व त्या
अन्नधान्यास केंद्र शासनाची मंजूरी प्राप्त झाल्यानंतर त्या मंजूरी आदेशांच्या आधारे जिल्हा पुरवठा
अधिकारी / अन्नधान्य वितरण अधिकारी / उप नियंत्रक यांनी भारतीय अन्न महामंडळाकडे प्रचलित
MSP/ MSP derived rate ने रकमा जमा करून अन्नधान्याची उचल करून अतिवृष्ट्टी / पूर परिस्थिती
मध्ये वाटप केलेल्या अन्नधान्याचे समायोजन करावे.
८) अतिवृष्ट्टी / पूरग्रस्तांना वाटप केलेल्या अन्नधान्याचा तपशील, महसूल विभागाकडून
अन्नधान्याकरीता प्राप्त झालेल्या रकमा, भारतीय अन्न महामंडळाकडे प्रचलित MSP/ MSP derived
rate ने जमा केलेल्या रकमा, अन्नधान्याचे समायोजन केलेल्या अन्नधान्याचा तपशील, बाधित झालेल्या
एकूण व्यक्तींपैकी NFSA व non-NFSA लाभार्थ्यांचा तपशील, जिल्हाधिकारी यांच्याकडून घोषित
करण्यात आलेले घोषणापत्र/अधिसूचना याबाबतची माहिती नापु-२२ कार्यासनास तसेच वित्तीय
सल्लागार व उपसचिव, अन्न, नागरी पुरवठा व ग्राहक संरक्षण विभाग यांना तात्काळ कळवावी.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3