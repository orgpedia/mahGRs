# Page 1
प्रबंधक, गट-ब (राजपत्रित), जिल्हा ग्राहक तक्रार निवारण आयोग यांच्या सन २०२१ मधील नियतकालीक बदल्या.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्र. ग्रासंअ २०२१/ प्र.क्र.४५/ग्रासं-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक: ०९ ऑगस्ट, २०२१.
वाचा: -शासन निर्णय, सामान्य प्रशासन विभाग, क्र. एसआरव्ही २०२१/प्र.क्र.२०/ कार्या.१२, दि. २९ जुलै, २०२१.
शासन आदेश -:
कोविड–१९ च्या अनुषंगाने घालण्यात आलेले निर्बंध विचारात घेता, सन २०२१ च्या सर्वसाधारण बदल्या या एकूण कार्यरत पदांच्या २५% मर्यादेत करण्याबाबतच्या सूचना शासन निर्णय, सामान्य प्रशासन विभाग, दि. २९ जुलै, २०२१ अन्वये देण्यात आल्या आहेत. सार्वजनिक सेवेच्या हितार्थ महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४(१), ४(२) व ४(३) मधील तरतुदीनुसार बदली करण्यास सक्षम असलेल्या प्राधिका-यांच्या मान्यतेने प्रबंधक, गट-ब (राजपत्रित), जिल्हा ग्राहक तक्रार निवारण आयोग या पदावरील खालील अधिकाऱ्यांच्या बदल्या त्यांच्या नावासमोर दर्शविलेल्या ठिकाणी करण्यात येत आहेत:
---------------------------------------------------------------------------------------------------------------------------------------------------------------------------------
| अ.क्र. | अधिका-याचे नाव | सध्याची पदस्थापना | बदलीनंतरची पदस्थापना |
| १ | २ | ३ | ४ |
| १ | श्री. हे.बु. बोकडे | प्रबंधक, जिल्हा ग्राहक तक्रार निवारण आयोग, गोंदिया | प्रबंधक, जिल्हा ग्राहक तक्रार निवारण आयोग, गोंदिया या पदावर १ वर्ष मुदतवाढ |
| २ | श्री. सु.त्र्यं. मराठे | प्रबंधक, जिल्हा ग्राहक तक्रार निवारण आयोग, वाशिम | प्रबंधक, जिल्हा ग्राहक तक्रार निवारण आयोग, अकोला |
| ३ | श्रीम. ल. बा. कोंडविलकर | प्रबंधक, जिल्हा ग्राहक तक्रार निवारण आयोग, नांदेड (सद्य:स्थितीत अतिरिक्त ठाणे येथे सेवावर्ग) | प्रबंधक, जिल्हा ग्राहक तक्रार निवारण आयोग, अतिरिक्त ठाणे |
---------------------------------------------------------------------------------------------------------------------------------------------------------------------------------
३. संबंधित प्रबंधक,गट-ब (राजपत्रित), जिल्हा ग्राहक तक्रार निवारण आयोग यांनी बदलीचे ठिकाणी इतर आदेशाची प्रतिक्षा न करता हेच कार्यमुक्तीचे आदेश समजून तात्काळ रुजू व्हावे व आपला रुजू अहवाल अध्यक्ष, राज्य ग्राहक तक्रार निवारण आयोग, मुंबई यांना तसेच शासनास त्वरीत सादर करावा.
# Page 2
शासन आदेश क्रमांक: ग्रासंअ २०२१/ प्र.क्र.४५/ग्रासं-४
४. सदर आदेश निर्गमित केल्यानंतर महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच बदली झालेल्या अधिकारी / कर्मचाऱ्याने बदलीच्या ठिकाणी रूजू होण्याची दक्षता घ्यावी. पदग्रहण अवधीत बदलीच्या पदावर रूजू न झाल्यास, त्यांचा अनुपस्थितीचा कालावधी हा अकार्यदिन (dies non) म्हणून गणला जाईल व त्यांची रजा विनावेतन करण्यात येईल.
त्यांच्या सेवेत खंड पडण्याची शक्यतादेखील नाकारता येत नाही, याची जाणीव संबंधीतांना करुन देण्यात येत आहे. यास्तव, उपरोक्त प्रबंधक, गट-ब (राजपत्रित), जिल्हा ग्राहक तक्रार निवारण आयोग यांनी नवीन पदाचा कार्यभार त्वरीत स्वीकारावा.
५. संबंधित अधिकाऱ्यांना नवीन पदस्थापनेच्या पदावर रुजू होण्यासाठी नियमानुसार पदग्रहण अवधी प्रवास भत्ता तसेच इतर अनुषंगिक भत्ते अनुज्ञेय होतील.
६. अध्यक्ष, राज्य ग्राहक तक्रार निवारण आयोग यांना कळविण्यात येते की, संबंधीत अधिकाऱ्यांनी पदभार स्वीकारल्याचा अहवाल त्वरीत शासनास सादर करावा. विहित कालावधीत संबंधीत अधिकारी
बदलीच्या ठिकाणी रुजू न झाल्यास त्याबाबत शासनास त्वरीत अवगत करावे. जेणेकरुन संबंधितांविरुध्द शिस्तभंगविषयक कारवाई त्वरीत करणे शक्य होईल. महाराष्ट्र नागरी सेवा ( रजा ) नियम, १९८१ मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु नयेत वा मंजूर करु नयेत.