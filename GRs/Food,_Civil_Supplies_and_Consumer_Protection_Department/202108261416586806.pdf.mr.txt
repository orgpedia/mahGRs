# Page 1
किरकोळ केरोसिन परवाने मंजूरी, नुतनीकरण व वारसाच्या नावे वर्ग करतांना अनुसरावयाच्या कार्यपध्दतीबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: रॉकेल-२०२१/प्र.क्र. ४६ / ना.पु.२७
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक: २६ ऑगस्ट, २०२१
वाचा - १) शासन निर्णय क्रमांक: रॉकेल २१९९/२०००/प्र.क्र.११२/ना.पु.२७, दिनांक २८ ऑगस्ट, २०००, २) शासन निर्णय क्रमांक: रॉकेल १००३/प्र.क्र.३२४९/ना.पु.२७, दिनांक २० फेब्रुवारी, २००४, ३) शासन निर्णय क्रमांक: रॉकेल १००३/प्र.क्र.३२४९/ना.पु.२७, दिनांक २५ मे, २००४, ४) शासन निर्णय क्रमांक: रॉकेल १९०२/४२९६/प्र.क्र.२६१०/ना.पु.२७, दिनांक २९ सप्टेंबर, २००४, ५) शासन निर्णय क्रमांक: रॉकेल १५१४/प्र.क्र. २३२ / ना.पु. २७, दिनांक ११ जून, २०१५, ६) शासन निर्णय क्रमांक: रॉकेल १५१६/प्र.क्र.२७ / ना.पु.२७, दिनांक १८ मे, २०१६, ७) शासन निर्णय क्रमांकः राभादु १७१६/प्र.क्र. २३९/ना.पु.३१, दिनांक ०६ जुलै, २०१७, ८) शासन परिपत्रक क्रमांकः रॉकेल २०१७/प्र.क्र.१५०/ना.पु.२७, दिनांक १ ऑगस्ट, २०१७, ९) शासन निर्णय क्रमांक: रॉकेल-२०२१/प्र.क्र.४१ / ना.पु. २७, दिनांक २८ जून, २०२१.
प्रस्तावना : सार्वजनिक वितरण व्यवस्थेंतर्गत राज्यास प्राप्त होणारे अनुदानित दराचे केरोसिन लाभार्थ्यांना वितरीत करण्यासाठी महाराष्ट्र केरोसिन डिलर्स लायसेन्सींग ऑर्डर, १९६६ नुसार घाऊक व हॉकर्स केरोसिन परवानाधारकांची तसेच महाराष्ट्र किरकोळ व्यापार परवाना आदेश, १९७९ नुसार किरकोळ केरोसिन परवानाधारकांची नियुक्ती करण्यात आली आहे. सदर आदेशातील तरतुदींच्या अनुषंगाने केरोसिन परवाने मंजूर करणे, परवान्यांचे नुतनीकरण करणे, परवाने वारसाच्या नावे वर्ग करणे याबाबत अनुसरावयाची कार्यपध्दती शासनाकडून वरील संदर्भाधीन शासन निर्णयान्वये वेळोवेळी विहित करण्यात आलेली आहे. सद्यस्थितीत संदर्भ क्र. ७ येथील शासन निर्णयान्वये विहित करण्यात आलेल्या कार्यपध्दतीनुसार किरकोळ केरोसिन परवाने मंजूर करण्यात येतात. तसेच सदर परवान्यांचे प्रत्येक ५ वर्षानंतर नुतनीकरण करणे आवश्यक असून संदर्भ क्र. ४ येथील शासन निर्णयान्वये
# Page 2
शासन निर्णय क्रमांक:रॉकेल-२०२१/प्र.क्र.४६/ना.पु.२७
अर्धघाऊक परवाने तर संदर्भ क्र. ६ येथील शासन निर्णयान्वये घाऊक / हॉकर्स/किरकोळ केरोसिन परवाने नुतनीकरण करण्याबाबत कार्यपध्दती निश्चित करण्यात आली आहे. राज्यातील केरोसिन परवानाधारकाचे निधन झाल्यानंतर त्याचा परवाना त्याच्या पश्चात असलेल्या वारसाच्या नावे वर्ग करण्यात येतो. त्याबाबत संदर्भ क्र. २ येथील शासन निर्णयान्वये कार्यपध्दती निश्चित करण्यात आली असून संदर्भ क्र. ८ येथील परिपत्रकान्वये सदर कार्यपध्दतीत अंशत: सुधारणा करण्यात आली आहे.
तसेच संदर्भ क्र. ५ येथील शासन निर्णयान्वये केरोसिन परवाने/रास्तभाव दुकान परवाने वारसाच्या नावे वर्ग करण्यासाठी परवाना धारकाच्या कुटूंबाची व्याख्या निश्चित करण्यात आली आहे.
काही अपवादात्मक प्रकरणांमध्ये सदर शासन निर्णयान्वये निश्चीत करण्यात आलेले वारस उपलब्ध नसल्यास केरोसिन परवाना व रास्तभाव दुकान परवाना अन्य वारसांच्या नावे करण्याबाबत शासनास विनंती करण्यात येते. तथापि, मानवतावादी दृष्टीकोनातून, व्याख्येत समावेश नसलेल्या अन्य वारसांच्या नावे परवाना वर्ग करणे आवश्यक असूनही, शासन निर्णयात तशी तरतुद नसल्यामुळे परवाना वारसाच्या नावे वर्ग करणे शक्य होत नाही. त्यानुषंगाने किरकोळ / हॉकर्स/ अर्धघाऊक केरोसिन परवानाधारक व रास्तभाव दुकान परवानाधारक यांचे निधन झाल्यानंतर त्यांचा परवाना त्यांच्या पश्चात असलेल्या वारसाच्या नावे वर्ग करण्याकरिता निश्चीत करण्यात आलेल्या कुटूंबाच्या व्याख्येत सुधारणा करण्याची बाब शासनाच्या विचाराधीन होती.
तसेच केरोसिन परवान्यांचे नुतनीकरण करणे, परवान्यावर वारसांच्या नावाची नोंद साक्षांकित करणे, परवाने वारसाच्या नावे वर्ग करणे तसेच वारस निश्चित करतांना अनुसरावयाच्या कार्यपध्दतीबाबत वेळोवेळी निर्गमित करण्यात आलेले उपरोक्त विविध शासन निर्णय अधिक्रमित करून सदर कार्यवाहींमध्ये सुस्पष्टता, एकवाक्यता व एकसूत्रीपणा यावे याकरीता केरोसिन परवाने मंजूरी, परवान्यांचे नुतनीकरण व वारसाच्या नावे वर्ग करतांना अनुसरावयाच्या कार्यपध्दतीबाबत सर्वंकष तरतूदी असलेला शासन निर्णय निर्गमित करण्याची बाब शासनाच्या विचाराधीन होती.
शासन निर्णय:
उपरोक्त प्रस्तावनेत नमुद केल्यानुसार संदर्भ क्र. ७ येथील शासन निर्णय दि. ०६ जुलै, २०१७ वगळता इतर सर्व संदर्भाधिन शासन निर्णय अधिक्रमित करण्यात येत आहेत. तसेच किरकोळ केरोसिन परवाने मंजूरी, घाऊक/अर्धघाऊक/हॉकर्स/किरकोळ परवान्यांचे नुतनीकरण व अर्धघाऊक / हॉकर्स/ किरकोळ परवाने वारसाच्या नावे वर्ग करण्यासाठी पुढीलप्रमाणे कार्यपध्दती विहित करण्यात येत आहे:
पृष्ठ ९ पैकी २
# Page 3
शासन निर्णय क्रमांक:रॉकेल-२०२१/प्र.क्र.४६/ना.पु.२७
अ) किरकोळ केरोसिन परवाने मंजूर करणे: किरकोळ केरोसिन परवाने मंजूर करण्यासंदर्भात अनुसरावयाची कार्यपध्दती संदर्भ क्र. ७ वरील दिनांक ०६ जुलै, २०१७ च्या शासन निर्णयान्वये विहित करण्यात आलेली आहे. सदर कार्यपध्दतीमध्ये कोणताही बदल असणार नाही.
ब) केरोसिन परवान्यांचे नुतनीकरण करणे: घाऊक/अर्धघाऊक/हॉकर्स/किरकोळ केरोसिन परवाने नुतनीकरण करताना अनुसरावयाची कार्यपध्दती खालीलप्रमाणे विहित करण्यात येत आहे.
(१) संबंधित अनुज्ञप्ती आदेशातील तरतुदींनुसार, केरोसिन परवाने ज्या वर्षांपर्यंत नुतनीकरण करण्यात आले आहे, त्या वर्षाच्या दि. ३१ डिसेंबर रोजी परवान्यांची मुदत संपुष्टात येते.
घाऊक/अर्धघाऊक/हॉकर्स/किरकोळ केरोसिन परवानाधारकांनी केरोसिन परवान्यांची मुदत संपुष्टात येण्यापुर्वी (दि. ३१ डिसेंबर पूर्वी) परवान्यांचे नुतनीकरण करून घेणे आवश्यक आहे.
परवानाधारकाने परवान्याची मुदत संपुष्टात येण्याच्या ४५ दिवसांपेक्षा कमी नसेल इतक्या अगोदर अनुज्ञप्ती प्राधिकाऱ्याकडे परवाना नुतनीकरणासाठी विहित नुतनीकरण शुल्क जमा करून, विहित नमुन्यातील परिपूर्ण अर्ज दाखल करावा.
(२) परवान्याची मुदत संपण्यापूर्वी (दिनांक ३१ डिसेंबर) पूर्वी परवान्याचे नुतनीकरण न केलेल्या परवानाधारकांनी परवाना नुतनीकरणासाठी दिनांक ३१ डिसेंबर नंतर दोन वर्षापर्यंतच्या कालावधीत विलंबाने अर्ज दाखल केल्यास अशी प्रकरणे अनुज्ञप्ती प्राधिका-यांनी जिल्हाधिकारी यांच्या मान्यतेने निकाली काढावीत.
(३) दोन वर्षापेक्षा अधिक कालावधीच्या विलंबाची परंतू पाच वर्षापेक्षा कमी कालावधीच्या विलंबाची परवान्याच्या नुतनीकरणाची प्रकरणे योग्य त्या समर्थनासह व शिफारशीसह शासनाकडे मंजूरीसाठी सादर करावीत.
(8) पाच वर्षांपेक्षा अधिक कालावधीपासून नुतनीकरण न झालेले परवाने रद्द करण्याची कार्यवाही संबंधित अनुज्ञप्ती प्राधिका-यांनी करावी.
(4) परवानाधारकाने परवाना नुतनीकरणासाठी विहित कालावधीपूर्वी विहित नुतनीकरण शुल्क जमा केल्यानंतर व विहित नमुन्यातील परिपूर्ण अर्ज दाखल केल्यानंतर अनुज्ञप्ती प्राधिका-याने परवान्याचे नुतनीकरण संपण्याच्या दिनांकापूर्वी (३१ डिसेंबर) यथास्थिती, वरील मुद्दा क्रमांक (२) मध्ये नमुद केल्यानूसार प्रकरण त्यांच्या स्तरावर निकाली काढावे अथवा मुद्दा क्रमांक (३) मध्ये नमुद केल्यानूसार शासनाच्या मंजूरीसाठी सादर करावे.
पृष्ठ ९ पैकी ३
# Page 4
शासन निर्णय क्रमांक:रॉकेल-२०२१/प्र.क्र.४६/ना.पु.२७
(६) परवान्याची मुदत संपुष्टात आलेल्या, दिनांक ३१ डिसेंबर या विहित तारखेपूर्वी नुतनीकरण न केलेल्या परवान्यावर, दिनांक १ जानेवारी पासून (मुदत संपल्याच्या पुढील महिन्यापासून)
परवान्याचे प्रत्यक्ष नुतनीकरण करण्यात येईपर्यंत, केरोसिन कोटा मंजूर करण्यात येऊ नये.
(७) परवानाधारकाने परवाना नुतनीकरणासाठी विहित कालावधीपूर्वी, विहित नुतनीकरण शुल्क जमा करून व विहित नमुन्यातील परिपूर्ण अर्ज दाखल केल्यानंतरही, केरोसिन परवाना नुतनीकरणास विलंब झाल्याबाबत शासकिय अधिकारी/कर्मचारी जबाबदार आढळून आल्यास
तसेच परवान्याचे नुतनीकरण संपुष्टात आल्यानंतरही त्या परवान्यावर केरोसिन कोटा सुरू ठेवल्याचे निदर्शनास आल्यास त्याबाबत संबंधित अधिकारी/कर्मचारी यांच्याविरूध्द जबाबदारी
निश्चितीची कारवाई विहित कार्यपध्दतीनुसार करण्यात यावी.
(८) केरोसिन परवाना नुतनीकरणास झालेल्या विलंबाबाबत परवाना धारक जबाबदार असल्यास सदर परवान्यावरील अनामत रक्कम जप्त करून, पुन्हा नव्याने अनामत रक्कम आकारण्यात यावी. तसेच नुतनीकरण संपल्याच्या पुढील दिनांकापासून (१ जानेवारी) ते प्रत्यक्ष
नुतनीकरण करण्यात येईपर्यंतच्या कालावधीकरीता प्रतिदिन विलंब शुल्क आकारण्यात यावा.
(९) संदर्भ क्र. ७ च्या शासन निर्णयान्वये केरोसिन परवान्यांकरीता निश्चित करण्यात आलेले अनामत रक्कम व इतर अनुषंगिक शुल्क पुढीलप्रमाणे आहेत:
----------------------------------------------------------------------------------------------------------------------------------
| अनुज्ञप्तीचा प्रकार | परवाना मंजूरी/ नुतनीकरण आवेदन शुल्क. | अनामत रक्कम | परवाना शुल्क | नुतनीकरण शुल्क | विलंब शुल्क | दुय्यम परवाना शुल्क |
| १ | २ | ३ | ४ | ५ | ६ | ७ |
| किरकोळ | रू.१००/ | रू.५०००/ | रू.१०००/ | रू.५००/ | रू. ५०/ प्रतिदिन | रू.५००/ |
| हॉकर्स | रू.१००/ | रू.४०००/ | रू.५००/- | रू.५००/ | रू.५०/- प्रतिदिन | रू.५००/ |
| अर्धघाऊक | रू.५००/ ( केवळ नुतनीकरण) | रू.१२०००/ | रू.१५००/- | रू.१०००/ | रू.३००/- प्रतिदिन | रू.१०००/ |
| घाऊक | रू.५००/ | रू.२००००/ | रू.२०००/- | रू.१५००/-  |  | रू.५००/- प्रतिदिन | रू.१५००/ |
----------------------------------------------------------------------------------------------------------------------------------
(१०) अनुज्ञप्ती प्राधिकाऱ्यांनी दरवर्षी दि. ३१ डिसेंबरपुर्वी केरोसिन परवाने नुतनीकरणासंबंधी आढावा घेऊन नियमानुसार केरोसिन परवान्यांच्या नुतनीकरणासंबंधी कार्यवाही करावी.
पृष्ठ ९ पैकी ४
# Page 5
शासन निर्णय क्रमांक:रॉकेल-२०२१/प्र.क्र.४६/ना.पु.२७
(क) केरोसिन परवाने वारसाच्या नावे वर्ग करणे: किरकोळ/हॉकर्स/अर्धघाऊक केरोसिन परवाने वारसाच्या नावे परवाना वर्ग करण्याबाबत पुढील मार्गदर्शक सूचनांनुसार कार्यवाही करावी.
(9) किरकोळ/हॉकर्स/अर्धघाऊक केरोसिन परवानाधारकांनी त्याच्या परवान्यावर, त्याच्या इच्छेनुसार वारसाच्या नावाची नोंद साक्षांकित करणे बंधनकारक करण्यात यावे. ही नोंद परवाना देण्यास सक्षम प्राधिकारी यांनी करावी. तसेच सदर परवानाधारकाच्या मृत्युनंतर परवान्यावर नोंद केलेल्या वारसाच्या नावे परवाना वर्ग करण्याची कार्यवाही सक्षम प्राधिकारी यांनी करावी.
(२) परवाना वारसाच्या वर्ग नावे करताना त्याबाबतची कार्यवाही जिल्हाधिकारी अथवा अपर जिल्हाधिकारी यांनीच स्वत:च्या मंजूरीने करावी. त्यासंदर्भात इतर अधिका-यांना प्राधिकृत करू नये.
(३) जो किरकोळ /हॉकर्स/अर्धघाऊक केरोसिन परवानाधारक वृद्धापकाळामुळे किंवा कायमस्वरूपी आजारापणामुळे (वैद्यकियदृष्ट्या सक्षम नसल्यास) किंवा आलेल्या अपंगत्वामुळे, व्यवसाय करण्यास शारिरिकदृष्ट्या सक्षम नाही, अशा परवानाधारकास लेखी विनंतीवरून, त्याच्या हयातीत स्वेच्छेने त्याचा परवाना त्याने प्रस्तावित केलेल्या वारसाच्या नावे वर्ग करता येईल. मात्र, त्याकरीता खालील अटींपैकी कोणत्याही एका अटीची पुर्तता करणे बंधनकारक राहील.
(i) जो किरकोळ /हॉकर्स/अर्धघाऊक केरोसिन परवानाधारक वृद्धापकाळामुळे(त्याच्या वयाची ६५ वर्षानंतर) व्यवसायातून निवृत्ती स्वीकारू इच्छीतो (वयाबाबत नियमानुसार पुरावा सादर करणे आवश्यक).
(ii) जो जो किरकोळ/हॉकर्स/अर्धघाऊक केरोसिन परवानाधारक दीर्घकालीन आजारपणामुळे किंवा वैद्यकिय कारणास्तव व्यवसाय करण्यास कायमस्वरूपी असमर्थ ठरत असेल (त्याबाबत जिल्हा शल्य चिकित्सकाचे वैद्यकिय प्रमाणपत्र आवश्यक).
(iii) ज्या किरकोळ/हॉकर्स/अर्धघाऊक केरोसिन परवानाधारकास ६० टक्क्यांपेक्षा जास्त अपंगत्व आलेले आहे व त्या अपंगत्वामुळे तो स्वत: व्यवसाय करण्यास सक्षम ठरू शकत नाही (त्याबाबत जिल्हा शल्य चिकित्सकाचे वैद्यकिय प्रमाणपत्र आवश्यक).
अशा परवानाधारकाने स्वेच्छेने, त्याच्या वारसापैकी एकाच्या नावे किरकोळ / हॉकर्स/अर्धघाऊक केरोसिन परवाना वर्ग करण्याबाबत आवश्यक त्या कागदोपत्री पुराव्यासह अनुज्ञप्ती प्राधिकाऱ्याकडे लेखी विनंती अर्ज केल्यानंतरच, सक्षम प्राधिकारी यांनी कसोशीने
पृष्ठ ९ पैकी ५
# Page 6
शासन निर्णय क्रमांक:रॉकेल-२०२१/प्र.क्र.४६/ना.पु.२७
चौकशी करून, परवाना वर्ग करण्याच्या आवश्यकतेची खातरजमा करून परवाना वारसाच्या नावे वर्ग करण्याची कार्यवाही नियमानुसार करावी.
(४) अपवादात्मक परिस्थितीत, केरोसिन परवान्यावर वारसाच्या नावाची नोंद साक्षांकित करण्यात आली नसेल व किरकोळ /हॉकर्स/अर्धघाऊक केरोसिन परवानाधारकाचा मृत्यू झाला असेल, अशा परिस्थितीत परवानाधारकाच्या मृत्यूपासून ९० दिवसांच्या आत, परवाना धारकाच्या वारसाने अर्ज केल्यास व तो परवान्याबाबतच्या अन्य अटी/शर्ती पूर्ण करीत असल्यास सदर परवाना अशा वारसाच्या नावावर वर्ग करण्यात यावा.
(५) किरकोळ/हॉकर्स/अर्धघाऊक केरोसिन परवानाधारकांच्या मृत्यूनंतर त्यांच्या पश्चात असलेल्या वारसाच्या नावे परवाना वर्ग करताना “कुटूंबाची व्याख्या” पुढीलप्रमाणे निश्चित करण्यात येत आहे. सदर कुटूंबाची व्याख्या रास्तभाव दुकान परवानाधारकांसंदर्भातही लागू राहील.
(एक) पुरूष परवानाधारकाच्या बाबतीत एक वा अनेक पत्नी, यामध्ये न्यायिक फारकत घेतलेल्या पत्नीचाही समावेश होतो.
(दोन) महिला परवानाधारकाच्या बाबतीत पती, यामध्ये न्यायीक फारकत घेतलेल्या पतीचाही समावेश होतो.
(तीन) अवलंबित आई-वडील.
(चार) सज्ञान मुलगे, यात सावत्र सज्ञान मुलगे आणि दत्तक सज्ञान मुलगे यांचाही समावेश होतो.
(पाच) अविवाहीत सज्ञान मुली, यात सज्ञान मुली आणि दत्तक सज्ञान मुली यांचाही समावेश होतो.
(सहा) घटस्फोटीत मुली.
(सात) विधवा मुली, यात सावत्र मुली आणि दत्तक मुली यांचाही समावेश होतो.
(आठ) वडील- ज्यांना व्यक्तिगत कायद्यानुसार दत्तक विधानास परवानगी असेल अशा व्यक्तीच्या बाबतीत, दत्तक आई-वडील.
(नऊ) आई ज्यांना व्यक्तिगत कायद्यानुसार दत्तक विधानास परवानगी असेल अशा व्यक्तीच्या बाबतीत, दत्तक आई-वडील.
(दहा) सून/विधवा सून.
पृष्ठ ९ पैकी ६
# Page 7
शासन निर्णय क्रमांक:रॉकेल-२०२१/प्र.क्र.४६/ना.पु.२७
(अकरा) भाऊ/सावत्र भाऊ.
(बारा) सज्ञान अविवाहीत बहिणी आणि विधवा बहिणी यात सज्ञान सावत्र
बहिणीचाही समावेश होतो.
(तेरा) विवाहित मुली.
(चौदा) पूर्वी मृत्यू पावलेल्या मुलांची/मुलींची सज्ञान अपत्ये.
(पंधरा ) विधवा वहिनी.
(६) मृत परवानाधारकाचा परवाना वारसाच्या नावे वर्ग करण्याकरीता वरील प्राथम्यक्रम विचारात घेण्यात यावा. लागू असलेल्या प्राथम्यक्रमामध्ये एकापेक्षा अधिक वारसांचे अर्ज प्राप्त झाल्यास सदरचा प्राथम्यक्रम अबाधित ठेवून, ज्या वारसाच्या नावे परवाना वर्ग करावयाचा आहे, त्या संवर्गातील सर्व वारसदारांसह, त्यावरील संवर्गातील प्राथम्यक्रमामधील सर्व वारसदारांचे “ना
हरकत प्रमाणपत्र” अनुज्ञप्ती प्राधिका-यांना सादर करणे आवश्यक आहे. जेणेकरून, इतर वारसांमध्ये वाद निर्माण होऊन परवाना वर्ग करण्याच्या कार्यवाहीमध्ये बाधा येणार नाही. तथापि, अशाप्रकारे “ना-हरकत प्रमाणपत्र” प्राप्त न झाल्यास परवाना रद्द करण्यात यावा. मात्र, प्रथमत: अपंग व त्यानंतर महिला यांना प्राधान्य देण्यात यावे.
(७) हॉकर्स परवानाधारक मृत्यू पावल्यास, त्याचा केरोसिन परवाना वारसाच्या नावे वर्ग करताना संबंधित अनुज्ञप्ती प्राधिकारी यांनी मृत हॉकर्स परवानाधारकाच्या वारसाकडून इच्छुकता मागवून, संबंधित वारसाच्या इच्छेनुसार, त्यास हॉकर्स किंवा किरकोळ केरोसिन परवाना देण्यात यावा.
(८) मृत केरोसिन परवानाधारकाच्या वारसाने केरोसिन विक्रीचा व्यवसाय स्वत: करणे बंधनकारक करण्यात यावे. वारसदार स्वत: व्यवसाय करीत नसेल तर असा परवाना तात्काळ रद्द करावा.
(९) शासकिय सेवेत असलेल्या कोणत्याही वारसाच्या नावे केरोसिन परवाना वर्ग करू नये. तसेच ज्या वारसाच्या नावे परवाना करण्यात येणार आहे, अशी व्यक्ती शासकिय सेवेत समाविष्ट झाल्यास त्याच्या नावावर असलेला परवाना रद्द ठरेल, असे परवानाधारकाच्या वारसास लेखी कळविण्यात यावे.
(१०) उपरोक्त नमुद केल्याप्रमाणे विहित मुदतीत किरकोळ/हॉकर्स केरोसिन परवानाधारकाच्या वारसाने परवाना त्याच्या नावे वर्ग करण्याबाबत अर्ज सादर केला नसल्यास अथवा विहित अटी व
शर्तीनुसार वारस पात्र आढळून न आल्यास अशा ठिकाणी शासन निर्णय दिनांक ०६ जुलै, २०१७
पृष्ठ ९ पैकी ७
# Page 8
शासन निर्णय क्रमांक:रॉकेल-२०२१/प्र.क्र.४६/ना.पु.२७
मध्ये नमुद केलेली कार्यपध्दती अनुसरून किरकोळ केरोसिन परवाने मंजूर करावेत. मात्र कोणत्याही परिस्थितीत नवीन हॉकर्स/अर्धघाऊक केरोसिन परवाने नव्याने मंजूर करू नये.
(११) परवाना धारकाचा मृत्यू झाल्यानंतर, वारसाच्या नावे परवाना वर्ग करण्याबाबतची कार्यवाही जिल्हाधिकारी/अपर जिल्हाधिकारी यांच्याच स्तरावर पूर्ण करावी. तथापि, परवाना वर्ग करताना काही प्रकरणात अपवादात्मक परिस्थितीमध्ये, काही अटी शिथिल करावयाच्या असतील तर, जिल्हाधिकारी यांनी त्याबाबतचा स्वयंस्पष्ट प्रस्ताव आवश्यक त्या समर्थनासह व शिफारशीसह
शासनाकडे मान्यतेसाठी पाठवावा. अशा प्रस्तावावर शासन स्वेच्छाधिकारात गुणवत्तेवर, प्रकरणपरत्वे अट शिथिल करण्याबाबत निर्णय देईल.
२. सदर तरतूदी शासन निर्णयाच्या दिनांकापासून लागू राहतील. याबाबतच्या निर्णयासाठी प्रलंबित असलेली प्रकरणे या शासन निर्णयातील तरतुदीनुसार निर्णयीत होतील. मात्र यापूर्वी निर्णयीत झालेली प्रकरणे पुन्हा सुरु करण्यात येणार नाहीत.
३. सदर शासन निर्णय विधी व न्याय विभागाच्या संमतीने निर्गमित करण्यात येत आहे.
# Page 9