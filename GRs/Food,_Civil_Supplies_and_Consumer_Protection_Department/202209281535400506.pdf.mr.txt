# Page 1
धानाकरिता बोनस अदा करण्यासंदर्भात निर्णय घेण्यासाठी मा. मंत्रीमंडळ उपसमिती गठीत करण्यासंदर्भात.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय, क्रमांक: संकीर्ण- २६२२/प्र.क्र.१८६/नापु २९
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक:२८ सप्टेंबर, २०२२.
प्रस्तावना - किमान आधारभूत किंमत खरेदी योजना ही केंद्र शासनाची योजना असून ती शेतकऱ्यांच्या हितासाठी आहे. या योजनेअंतर्गत केंद्र शासन निरनिराळ्या पिकांच्या किमान आधारभूत किंमती जाहीर करते व आधारभूत किंमतीचा लाभ होण्याच्या दृष्टीने शेतक-यांना हमी किंमतीपेक्षा कमी किंमतीने (डीस्ट्रेस सेल) धान्य विकावे लागू नये म्हणून राज्य शासनातर्फे धान्याची ( एफ. ए. क्यू. धान व भरडधान्य) खरेदी करण्यात येते.
महाराष्ट्र राज्यात केंद्र शासनाची "नोडल एजन्सी" म्हणून भारतीय अन्न महामंडळ काम पहाते तर भारतीय अन्न महामंडळाच्या वतीने राज्यात आधारभूत किंमत खरेदी योजनेची अंमलबजावणी राज्य शासन मान्यताप्राप्त अभिकर्ता संस्थेमार्फत करते.
२. शासनाने तत्कालीन परिस्थितीनुरूप वेळोवेळी खरीप हंगामामध्ये उत्पादित होणाऱ्या व किमान आधारभूत किंमत खरेदी योजनेंतर्गत खरेदी होणाऱ्या धानाकरिता प्रोत्साहनपर राशी जाहीर केलेली होती.
किमान आधारभूत किंमत खरेदी योजनेचा तसेच धानाकरिता प्रोत्साहनपर राशी याचा लाभ व्यापाऱ्यांना व इतर राज्यातील धान उत्पादकांना मिळतो अशा तक्रारी वेळोवेळी प्राप्त होतात. महाराष्ट्रातील शेतकऱ्यांनाच या योजनेचा थेट लाभ मिळणे अपेक्षित आहे. राज्यात धान उत्पादक शेतकऱ्यांच्या आर्थिक उत्पन्नामध्ये नियमितता येऊन त्यांच्या राहणीमानाचा दर्जा उंचवण्यास मदत करणे आवश्यक आहे. तसेच धानाची उत्पादकता वाढावी व पिकांचे वैविध्य व गुणवत्तापूर्ण उत्पादन वेगाने वाढणे आवश्यक आहे. याअनुषंगाने राज्य शासनामार्फत देण्यात येणाऱ्या प्रोत्साहनपर राशी मध्ये सूसूत्रता असावी, प्रोत्साहनपर राशी किती, कोणाला, कशी व केव्हा वितरित करावी, त्याबाबतची कार्यपद्धती याबाबत धोरणात्मक निर्णय घेणे आवश्यक आहे.
याबाबतीत धानाकरिता प्रोत्साहनपर राशी अदा करण्यासंदर्भात निर्णय घेण्यासाठी मा. मंत्रीमंडळ उपसमिती गठीत करण्याबाबत मा.मंत्रीमंडळाने दिनांक १२ सप्टेंबर, २०२२ रोजीच्या बैठकीत निदेश दिलेले आहेत. त्यानुसार मा. मंत्रीमंडळ उपसमिती गठीत करण्याची बाब विचाराधीन होती. त्यानुसार खालील शासन निर्णय घेण्यात येत आहे.
शासन निर्णय धानाकरिता प्रोत्साहनपर राशी बाबत निर्णय घेण्यासाठी मा. मंत्रीमंडळ उपसमिती गठीत करण्याबाबत मा.मंत्रीमंडळाने दिनांक १२ सप्टेंबर, २०२२ रोजीच्या बैठकीत निदेश दिलेले आहेत. त्यानुसार निर्णय घेण्यासाठी मा. मुख्यमंत्री यांच्या अध्यक्षतेखाली पुढीलप्रमाणे मंत्रीमंडळ उपसमिती गठीत करण्यात येत आहे : मा. मुख्यमंत्री अध्यक्ष.
मा. मंत्री, वने, सांस्कृतिक कार्य, मत्स्यव्यवसाय सदस्य.
मा. मंत्री, कृषी. सदस्य.
मा. मंत्री, अन्न, नागरी पुरवठा व ग्राहक संरक्षण सदस्य.
# Page 2
शासन निर्णय क्रमांक: संकीर्ण- २६२२/प्र.क्र.१८६/नापु २९
सदर मंत्रीमंडळ उप समिती धानाकरिता प्रोत्साहनपर राशी अदा करण्यासंदर्भात सर्वंकष विचारविनिमय करुन निर्णय घेण्याची कार्यवाही करेल.
# Page 3