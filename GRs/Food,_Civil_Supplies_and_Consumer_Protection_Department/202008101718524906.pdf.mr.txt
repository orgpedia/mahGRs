# Page 1
श्री. अजिंक्य बगाडे, अवर सचिव, सामाजिक न्याय व विशेष सहाय्य विभाग, यांचा प्रतिनियुक्तीचा कालावधी संपुष्टात आल्यामुळे त्यांना उपनियंत्रक शिधावाटप, परिमंडळ “अ” मुंबई या पदावरुन कार्यमुक्त करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्र. निशिका-१०१७/प्र.क्र.२३८/नापु-१५,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : १० ऑगस्ट, २०२०.
संदर्भ:- (१) शासन आदेश, सामान्य प्रशासन विभाग, क्र. प्रतिनि-२०१८/प्र.क्र.११/२०१८/का.१४, दिनांक २८.२.२०१८.
(२) कार्यालयीन आदेश, सामाजिक न्याय व विशेष सहाय्य विभाग, क्र. प्रतिनि-२०१७/ प्र.क्र. ३६८ (भाग- २)/का.१४, दि. ३१.३.२०१८.
(३) कार्यालयीन आदेश, अन्न, नागरी पुरवठा व ग्राहक संरक्षण विभाग, क्र.निशिका-१०१७/ प्र.क्र. २३८/ नापु-१५, दि. २.४.२०१८.
शासन आदेश
सामान्य प्रशासन विभागाच्या संदर्भाधीन दिनांक २८.२.२०१८ रोजीच्या आदेशान्वये श्री. अजिंक्य वसंत बगाडे, अवर सचिव, सामाजिक न्याय व विशेष सहाय्य विभाग, मंत्रालय, मुंबई यांची अन्न, नागरी पुरवठा व ग्राहक संरक्षण विभागाच्या अधिपत्याखालील नियंत्रक, शिधावाटप व संचालक नागरी पुरवठा, मुबई यांच्या आस्थापनेवरील उप नियंत्रक शिधावाटप, “अंमलबजावणी” मुंबई या पदावर प्रथमत: दोन वर्षाकरिता अटी व शर्तींच्या अधीन राहून प्रतिनियुक्तीने नियुक्ती करण्यात आली होती.
२. सामान्य प्रशासन विभागाच्या दिनांक २८.२.२०१८ रोजीच्या आदेशाच्या अनुषंगाने श्री. अजिंक्य वसंत बगाडे, अवर सचिव, सामाजिक न्याय व विशेष सहाय्य विभाग, मंत्रालय, मुंबई यांना सामाजिक न्याय व विशेष सहाय्य विभागाने संदर्भाधीन दिनांक ३१.३.२०१८ रोजीच्या आदेशान्वये दिनांक ३१.३.२०१८ (म.नं.) पासून कार्यमुक्त केले होते.
३. त्यास अनुसरुन श्री. अजिंक्य वसंत बगाडे, अवर सचिव, सामाजिक न्याय व विशेष सहाय्य विभाग, मंत्रालय, मुंबई यांची नियंत्रक शिधावाटप व संचालक नागरी पुरवठा, मुंबई यांच्या कार्यालयातील उप नियंत्रक शिधावाटप, परिमंडळ-“अ”, मुंबई या पदावर ते रुजू झाल्याच्या दिनांकापासून प्रथमत: दोन वर्षाच्या कालावधीसाठी सामान्य प्रशासन विभागाच्या दिनांक २८.२.२०१८ च्या आदेशामध्ये नमूद केलेल्या अटी व शर्तीच्या अधीन राहून प्रतिनियुक्तीने नियुक्ती करण्यात आली होती.
# Page 2
शासन आदेश क्रमांकः निशिका-१०१७/प्र.क्र.२३८/ नापु-१५
४. श्री. अजिंक्य वसंत बगाडे, अवर सचिव, सामाजिक न्याय व विशेष सहाय्य विभाग, मंत्रालय, मुंबई यांची नियंत्रक शिधावाटप व संचालक नागरी पुरवठा, मुंबई यांच्या कार्यालयातील उप नियंत्रक शिधावाटप, परिमंडळ-“अ”, मुंबई या पदावरील प्रतिनियुक्तीचा दोन वर्षाचा कालावधी संपुष्टात आला आहे. तसेच पुढील मुदतवाढ देण्याची श्री. बगाडे यांची विनंती शासनाने अमान्य केली आहे.
५. सबब, श्री. अजिंक्य वसंत बगाडे, अवर सचिव, सामाजिक न्याय व विशेष सहाय्य विभाग यांना उप नियंत्रक शिधावाटप, परिमंडळ-“अ”, मुंबई या पदावरुन दिनांक १० ऑगस्ट, २०२० (म.नं.) पासून कार्यमुक्त करण्यात येत आहे.