# Page 1
पुरवठा संवर्गातील जिल्हा पुरवठा अधिकारी / अन्नधान्य वितरण अधिकारी गट अ या पदावरील अधिकाऱ्यांची दि.०१/०१/२०१९ ची स्थिती दर्शविणारी सुधारित तात्पुरती जेष्ठता यादी हरकती / सूचना मागविण्यासाठी प्रसिध्द करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक : आस्थाप्र-१३१९/प्र.क्र.२२४/ना.पु.१५,
मंत्रालय विस्तार, मुंबई - ४०० ०३२.
दिनांक : : ०१ ऑगस्ट, २०१९
वाचा :- शासन परिपत्रक क्र. आस्थाप्र-१३१८/ प्र.क्र.१२५/ ना.पु.१५, दि. १०डिसेंबर, २०१८.
शासन परिपत्रक : अन्न, नागरी पुरवठा व ग्राहक संरक्षण विभागाच्या अधिनस्त जिल्हा व विभागीय कार्यालयातील पुरवठा संवर्गातील जिल्हा पुरवठा अधिकारी/अन्नधान्य वितरण अधिकारी गट-अ या संवर्गातील अधिकाऱ्यांची दिनांक ०१/०१/२०१८ ची स्थिती दर्शविणारी अंतिम ज्येष्ठता यादी दिनांक १० डिसेंबर, २०१८ च्या परिपत्रकान्वये प्रसिध्द करण्यात आली आहे.
२. आता, अन्न, नागरी पुरवठा व ग्राहक संरक्षण विभागाच्या अधिनस्त जिल्हा व विभागीय कार्यालयातील पुरवठा संवर्गातील जिल्हा पुरवठा अधिकारी/अन्नधान्य वितरण अधिकारी गट-अ या संवर्गातील पदावरील अधिकाऱ्यांची दि.०१/०१/२०१९ रोजीची स्थिती दर्शविणारी तात्पुरती ज्येष्ठता यादी या सोबतच्या परिशिष्टात प्रसिध्द करण्यात येत आहे.
३. सदर ज्येष्ठता यादीबाबत संबंधित अधिकाऱ्यांचे आक्षेप असल्यास, संबंधित अधिकाऱ्यांनी ते त्यांच्या आक्षेपाच्या समर्थनार्थ योग्य पुराव्यासह / प्रमाणपत्रासह विभागप्रमुखांमार्फत (विभागप्रमुखांनी त्यांच्या अभिप्रायांसह) शासनाकडे या परिपत्रकाच्या दिनांकापासून १५ दिवसांच्या आत सादर करावेत. उपरोक्त मुदतीनंतर प्राप्त झालेल्या हरकती/सूचना विचारात घेतल्या जाणार नाहीत.
४. सर्व विभागीय आयुक्तांना विनंती करण्यात येते की, सदर तात्पुरत्या ज्येष्ठतासूचीची प्रत संकेतस्थळावरून प्राप्त करून घ्यावी. आपल्या विभागातील सर्व संबंधित अधिकाऱ्यांना ज्येष्ठतासूचीची प्रत संकेतस्थळावरून उपलब्ध करून घेण्याबाबत कळवावे.
# Page 2