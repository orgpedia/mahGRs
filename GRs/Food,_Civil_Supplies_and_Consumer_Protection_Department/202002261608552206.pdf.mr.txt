# Page 1
राज्य ग्राहक तक्रार निवारण आयोगाच्या परिक्रमा खंडपीठ, नागपूर आस्थापनेवरील प्रबंधक (विधी) या पदावर न्यायिक सेवेतील अधिकाऱ्यांची प्रतिनियुक्तीने नियुक्तीकरणे....
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : नियुक्ती-२०१९/प्र.क्र.११४/ग्रासं-४
हुतात्मा राजगुरु चौक, मादाम कामा मार्ग, मंत्रालय, मुंबई ३२.
दिनांक :- १८ फेब्रुवारी, २०२०
वाचा:- १) शासन निर्णय क्रमांक: संकीर्ण-२०१७/प्र.क.८४/ग्रासं-४, दिनांक ०६.०६.२०१७ २) राज्य ग्राहक तक्रार निवारण आयोग, मंबई यांचे पत्र क्र.राआ/महाराष्ट्र/कक्ष -१/प्रबंधक विधी प्रतिनियुक्ती/६०२९/२०१९, दिनांक २८.११.२०१९.
प्रस्तावना: राज्य ग्राहक तक्रार निवारण आयोगच्या परिक्रमा खंडपीठ, नागपूर आस्थापनेवर प्रतिनियुक्तीने श्री. राजेंद्र नारायणसा बरड, दिवाणी न्यायाधीश, वरिष्ठ स्तर यांची प्रबंधक (विधी) या पदावर संदर्भ क्र.१ च्या शासन निर्णयान्वये पदस्थापना करण्यात आली होती. श्री. रा. ना. बरड, प्रबंधक (विधी) यांची मा. उच्च न्यायालय, मुंबई यांनी त्यांची पदस्थापना जिल्हा न्यायाधीश-३ तथा सहायक सत्र न्यायाधीश या पदावर केली असल्याने त्यांच्या रिक्त पदावर श्री. भिमराव तुळशीराम येंगाडे, आठवे सहदिवाणी न्यायाधीश वरिष्ट स्तर तथा अतिरिक्त मुख्य दंडाधिकारी, नागपूर यांची प्रतिनियुक्तीने पदस्थापना करण्याची शिफारस मा. उच्च न्यायालयाने राज्य आयोगास केली आहे. मा. उच्च न्यायालयाच्या शिफारशीनुसार राज्य आयोगाने श्री. भिमराव तुळशीराम येंगाडे यांची प्रबंधक (विधी) या रिक्त पदावर पदस्थापना करण्याची विनंती उपरोक्त २ येथील पत्रान्वये केली आहे.
यास्तव, श्री. भिमराव तुळशीराम येंगाडे यांची प्रतिनियुक्तीने राज्य ग्राहक तक्रार निवारण आयोगाच्या परिक्रमा खंडपीठ, नागपूर येथे प्रबंधक (विधी) या रिक्त पदावर प्रतिनियुक्तीने पदस्थापना करण्याची बाब शासनाच्या विचाराधीन होती.
शासन निर्णय: राज्य ग्राहक तक्रार निवारण आयोगाच्या परिक्रमा खंडपीठ, नागपूर आस्थापनेवरील प्रबंधक (विधी) या रिक्त पदावर न्यायिक सेवेतील अधिकारी याची नियुक्ती करण्याची शिफारस प्रबंधक (प्रशासन), मा. उच्च न्यायालय, मुंबई यांनी दि. २२.११.२०१९ च्या पत्रान्वये राज्य आयोगास केली आहे. त्यानुसार राज्य ग्राहक तक्रार निवारण आयोगाने शासनास सादर केलेल्या प्रस्तावाच्या अनुषंगाने राज्य ग्राहक तक्रार निवारण आयोगाच्या परिक्रमा खंडपीठ, नागपूर आस्थापनेवर प्रबंधक (विधी) या रिक्त पदावर खालीलप्रमाणे प्रतिनियुक्तीने पदस्थापना करण्यात येत आहे.
---------------------------------------------------------------------------------------------------------------------------------------------------------------------------------------------
| अ.क्र. | न्यायिक अधिकाऱ्यांचे नाव व पद | पदस्थापनेचे पद |
| १. | श्री. भिमराव तुळशीराम येंगाडे, ८ वे सहदिवाणी न्यायाधीश वरिष्ठ स्तर तथा अतिरिक्त मुख्य न्यायदंडाधिकारी, नागपूर | प्रबंधक (विधी), राज्य ग्राहक तक्रार निवारण आयोगाचे परिक्रमा खंडपीठ, नागपूर |
---------------------------------------------------------------------------------------------------------------------------------------------------------------------------------------------
३. उपरोक्त बाबींसाठी होणारा खर्च मागणी क्र.एम-२ मुख्य लेखाशिर्ष “२४०८-अन्न साठवण व वखार साठवण, (०४)(००) ग्राहक संरक्षण अधिनियम, १९८६ अंतर्गत राज्य ग्राहक संरक्षण परिषद, राज्य आयोग आणि जिल्हा मंचाची स्थापना (०४)(०२) मुसफल (२४०८ ०२६२)”, (०१) वेतन या लेखाशिर्षाखाली खर्ची टाकावा व तो मंजूर अनुदानातून भागविण्यात यावा.
# Page 2
शासन निर्णय क्रमांकः नियुक्ती-२०१९/प्र.क्र.११४/ग्रासं-४