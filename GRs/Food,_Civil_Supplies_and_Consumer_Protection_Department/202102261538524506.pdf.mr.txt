# Page 1
राज्यातील वीज उपलब्ध असलेल्या शासकीय धान्य गोदामांमध्ये अन्नधान्याची पोती शिवण यंत्रासाठी लागगणारा धागा गव्हर्नमेंट ई-मार्केटप्लेस (GeM) या पोर्टलद्वारे खरेदी करण्याबाबत मार्गदर्शक सूचना...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : सामुग्री-३१२०/प्र.क्र.६७/ना.पु. १६अ,
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २६ फेब्रुवारी, २०२१.
वाचा : (१) उद्योग उर्जा व कामगार विभाग शासन निर्णय क्र.भांखस-२०१४/प्र.क्र.८२/भाग-III/ उद्योग-६, दि. ०१ डिसेंबर, २०१६ (२) उद्योग उर्जा व कामगार विभाग शासन निर्णय क्र. संकिर्ण-२०१६/प्र.क्र.२१५/ उद्योग-४, दि. २४ ऑगस्ट, २०१७ (३) शासन निर्णय क्र. सामुग्री-३११६/प्र.क्र.१७१/नापु-१६ अ, दि.१७ एप्रिल, २०१७ (४) शासन निर्णय क्र. सामुग्री-३११६/प्र.क्र.१७१/नापु-१६ अ, दि. १६ जानेवारी,२०१८
प्रस्तावना :
राज्यातील वीज उपलब्ध असलेल्या शासकीय धान्य गोदामांमध्ये अन्नधान्याच्या पोत्यांचे प्रमाणिकरण केल्यानंतर ती शिवण्यासाठी पोती शिवण यंत्रांचा तर वीज उपलब्ध नसलेल्या शासकीय धान्य गोदामांमध्ये सुतळी गाठींचा वापर करण्यात येतो.
केंद्र शासनाने राष्ट्रीय खरेदी धोरणांतर्गत खरेदी प्रक्रियेत मोठया प्रमाणात बदल केले आहेत.
शासकीय विभाग/संस्थांकडून वस्तु व सेवांच्या खरेदीसाठी केंद्र शासनाने गव्हर्नमेंट ई-मार्केटप्लेस (GeM) हे पोर्टल विकसित केलेले आहे. सदर पोर्टलची कार्यपध्दती, राज्य शासनास वस्तु व सेवा खरेदी करण्यासाठी स्विकृत करण्यास उद्योग, उर्जा व कामगार विभागाच्या संदर्भ क्र. २ येथील शासन निर्णयान्वये मान्यता दिलेली आहे. त्यानुसार गव्हर्नमेंट ई-मार्केटप्लेस (GeM) पोर्टलवर खरेदीसाठी उपलब्ध असलेल्या वस्तू व सेवांचे दोन किंवा त्यापेक्षा जास्त पुरवठादार असतील तर सदरच्या वस्तू व सेवांची गव्हर्नमेंट ई-मार्केटप्लेस (GeM) पोर्टलवर खरेदी करण्यास, खरेदी धोरण दि. १ डिसेंबर, २०१६ मधील परिच्छेद २.४ मध्ये नमुद केलेल्या लक्ष्यांकित विभागांना/कार्यालयांना बंधनकारक करण्यात आले आहे. तसेच त्यानुषंगाने खरेदी प्रक्रियेबाबतच्या संदर्भ क्र.१ येथील दि. १ डिसेंबर, २०१६ रोजीच्या शासन निर्णयात आवश्यक ते बदल केले आहेत.
त्यानुसार विभागाने संदर्भ क्र.४ अन्वये वीज उपलब्ध असलेल्या ५०० शासकीय गोदामांसाठी ११०० शिवणयंत्रे त्यांच्या सुट्या भागाचा संच, हँगिंग हूक व शिवणयंत्रासाठी लागणारा धागा गव्हर्नमेंट ई-मार्केटप्लेस (GeM) पोर्टलद्वारे खरेदी करुन क्षेत्रिय कार्यालयांना पुरविला आहे.
# Page 2
शासन निर्णय क्रमांकः सामुग्री-३१२०/प्र.क्र.६७/ना.पु. १६ अ,
उपरोक्त शिवणयंत्रांसाठी एक वर्षासाठी पुरेल इतका धागा उपलब्ध करुन देण्यात आला होता.
वरीलप्रमाणे उपलब्ध करुन देण्यात आलेल्या पोती शिवणयंत्रांसाठीचा धागा संपुष्टात आल्याने तो उपलब्ध करुन देण्यासाठी विभागीय भांडार खरेदी समितीची बैठक दि. ३ जुलै, २०२० रोजी आयोजित करण्यात आली होती. या बैठकीमध्ये सदर पोती शिवणयंत्रांसाठी पुढील एक वर्षाच्या कालावधीसाठी द्यावयाची रिळे खरेदी करण्यास मान्यता देण्यात आलेली आहे. सदर खरेदी प्रक्रिया राबविण्याची बाब शासनाच्या विचाराधिन होती.
शासन निर्णय : राज्यातील वीज उपलब्ध असलेल्या शासकीय धान्य गोदामांमध्ये अन्नधान्याच्या पोत्यांचे प्रमाणिकरण केल्यानंतर ती शिवण्यासाठी ११०० पोती शिवणयंत्रे खरेदी करुन देण्यात आलेली आहेत.
या पोती शिवणयंत्रांसाठी पुढील एक वर्ष पुरेल इतका धागा (Polypropylene multi-filament thread) म्हणजे एकूण १,६५,००० रिळांची खरेदी गव्हर्नमेंट ई-मार्केटप्लेस (GeM) या केंद्र शासनाच्या पोर्टलवर स्पर्धात्मक ऑनलाईन निविदा प्रक्रियेद्वारे करण्यास, तसेच त्यासाठी GemPortal वरील किंमतीनुसार रु. ७६.४० पैसे प्रति रिळ याप्रमाणे रु.१,२६,०६,०००/- (अक्षरी एक कोटी सव्वीस लाख सहा हजार फक्त) इतक्या खर्चास शासनाची मान्यता देण्यात येत आहे.
(१) गव्हर्नमेंट ई-मार्केटप्लेस (GeM) या पोर्टलद्वारे खरेदी प्रक्रिया राबविण्याची जबाबदारी:
१.१ सदर प्रणालीचा वापर करण्यासाठी खालील नमूद अधिकाऱ्यांना जबाबदार प्राधिकारी म्हणून घोषित करण्यात येत आहे. त्यांनी गव्हर्नमेंट ई-मार्केटप्लेस (GeM) या पोर्टलवरील मार्गदर्शक सूचनांनुसार सर्व बाबींची पूर्तता करणे बंधनकारक आहे.
---------------------------------------------------------------------------------------------------------------------------------------------------------------------------------------------------------------------------------------
| अ.क्र.  |  | Role in GeM Portal | Responsibility in GeM Portal | प्राधिकाऱ्याचे नाव व कार्यालय |
| १. | Primary User | GeM Portal द्वारे होत असलेल्या संपुर्ण खरेदी प्रक्रियेचे संनियंत्रण ठेवणे. Secondary User (Buyer) व (Consignee) यांची नोंदणी GeM Portal वर करणे. | वित्तीय सल्लागार व उप सचिव, अन्न नागरी पुरवठा व ग्राहक संरक्षण विभाग |
| २. | Secondary User (Buyer) | विभागाच्या वतीने शिवण यंत्रांसाठी लागणारा धागा खरेदी करण्याची कार्यवाही करणे. | उस सचिव (नापु.१६-अ) अन्न, नागरी पुरवठा व ग्राहक संरक्षण विभाग. |
| ३. | Secondary User (Consignee) | GeM Portal वरुन खरेदी केलेला माल स्विकृत करणे व त्याची पोहोच देणे. | सर्व जिल्हा पुरवठा अधिकारी व अन्नधान्य वितरण अधिकारी |
| ४. | P.A.O./D.D.O. | GeM वरुन खरेदी केलेल्या सामुग्रीची देयके नियमांनुसार १० दिवसांच्या आत प्रदान करणे. | लेखाधिकारी, वित्तीय सल्लागार व उप सचिव कार्यालय. |
---------------------------------------------------------------------------------------------------------------------------------------------------------------------------------------------------------------------------------------
पृष्ठ १० पैकी २
# Page 3
शासन निर्णय क्रमांकः सामुग्री-३१२०/प्र.क्र.६७/ना.पु. १६ अ,
१.२ गव्हर्नमेंट ई-मार्केटप्लेस (GeM) या पोर्टलवर पोती शिवण यंत्रांसाठी एक वर्ष पुरेल इतका धागा म्हणजे एकूण १,६५,००० रिळांची खरेदी स्वतंत्र निविदा प्रक्रियेद्वारे करण्यात यावी.
१.३ खरेदी करण्यात आलेला धागा संबंधित जिल्ह्याच्या ठिकाणी जिल्हा पुरवठा अधिकारी यांच्या कार्यालयात पोहोच करणे आवश्यक असल्याचे निविदेमध्ये स्पष्ट करावे. संबंधित जिल्हा पुरवठा अधिकारी यांना त्यांच्या कार्यालयीन पत्त्यांसह आवश्यकतेनुसार उपलब्ध करुन द्यावयाच्या धागा रिळांची संख्या इत्यादींची माहिती गव्हर्नमेंट ई-मार्केटप्लेस (GeM) या पोर्टलवर उपलब्ध करुन दयावी.
(२) खरेदी करावयाच्या सामुग्रीची मानके (Specifications): पोती शिवणयंत्रांसाठी लागणारा धागा यासाठीची मानके (Specifications) या शासन निर्णयासोबतच्या परिशिष्ट "अ" मध्ये नमूद केली आहेत. या मानकांनुसार खरेदी प्रक्रिया राबविण्यात यावी. उपरोक्त प्रक्रियेत भाग घेणाऱ्या पुरवठादारास सदर मानकानुसार (Specifications) वस्तुंचा पुरवठा करणे बंधनकारक राहील.
(३) खरेदी प्रक्रिया :
३.१ गव्हर्नमेंट ई-मार्केटप्लेस (GeM) या पोर्टलवर उपरोक्त मानकांची पुर्तता करणारे शिवणयंत्रांच्या धाग्याचे जे पुरवठादार आहेत व त्यांची सरासरी वार्षिक उलाढाल ही किमान २५ लाख रुपये आहे, अशा पुरवठादारांकडून बोली मागविण्यासाठी GeM portal वर ई-निविदा प्रसिध्द करावी.
निविदाकारांकडून ई-निविदा (E-Bid) प्राप्त झाल्यावर सहभागी झालेल्या निविदाकारांकडून त्यांना उत्पादक कंपनीचा अधिकृत वितरक असल्याबाबतचे प्राधिकारपत्र, निविदेसह सादर करावे. वार्षिक उलाढाल दर्शविणारे प्रमाणित लेखा परिक्षण अहवाल निविदेसह जोडावेत.
(४) इसाऱ्याची रक्कम :
४.१ खरेदीच्या प्रकारानुसार इसारा रक्कम पुढील प्रमाणे असेल -
(रुपये)
------------------------------------------------------------------------------------------------------
| अ.क्र. | निविदेचा प्रकार | खरेदीची (निविदेची) एकूण किंमत | इसारा रक्कम |
| १ | शिवण यंत्रासाठीचा धागा १,६५,००० रिळे (प्रत्येकी १००० मीटर) | रु.१,२६,०६,०००/ | खरेदी किमतीच्या २ टक्के |
------------------------------------------------------------------------------------------------------
पृष्ठ १० पैकी ३
# Page 4
शासन निर्णय क्रमांकः सामुग्री-३१२०/प्र.क्र.६७/ना.पु. १६ अ,
४.२ इसाऱ्याची रक्कम गव्हर्नमेंट ई-मार्केटप्लेस (GeM) कार्यप्रणालीमध्ये विहित केल्यानुसार जमा करावी.
४.३ ज्यांनी इसारा रक्कम भरलेली असेल, त्यांना ऑनलाईन खरेदी प्रक्रियेमध्ये भाग घेणे बंधनकारक आहे, खरेदी प्रक्रियेमध्ये भाग न घेतल्यास त्यांची इसाऱ्याची संपूर्ण रक्कम जप्त करण्यात यावी.
४.४ विनिर्दिष्टीत केलेल्या इसारा रक्कमेपेक्षा कमी रक्कम भरणाऱ्या पुरवठादारास अपात्र ठरवून भरलेली संपूर्ण रक्कम जप्त करण्यात यावी.
४.५ गव्हर्नमेंट ई-मार्केटप्लेस (GeM) या पोर्टलद्वारे पुरवठादार निश्चित झाल्यावर न्यूनतम पुरवठादारा व्यतिरिक्त उर्वरित सर्व पुरवठादारांची इसारा रक्कम सात दिवसात परत करण्यात यावी.
४.६ इसारा रकमेवर कुठल्याही प्रकारे व्याज देय राहणार नाही.
४.७ इसारा रक्कम दोन महिन्याच्या आत परत न केल्यास झालेल्या विलंबावर १० टक्के व्याज प्रदेय राहिल व व्याजाची पूर्ण रक्कम विलंबास जबाबदार असणाऱ्या संबंधित अधिकारी / कर्मचारी यांचेकडून वसूल करण्यात यावी.
४.८ शासकीय मंडळ/महामंडळ/उपक्रमांना तसेच सुक्ष्म, लघु व मध्यम उपक्रमांतर्गत वरील वस्तुंसाठी नोंदणीकृत असलेल्या उत्पादक व पुरवठादार यांना निविदेमध्ये निविदा शुल्क व बयाना रक्कम भरण्यापासुन सुट देण्यात यावी. यामध्ये महाराष्ट्र राज्य हातमाग महामंडळ / महासंघ हे वगळता इतर नोंदणीकृत पुरवठादारांना उत्पादकाकडून अधिकृत विक्रेता असल्याचे प्राधिकार पत्र सादर करणे आवश्यक राहील. अथवा गव्हर्नमेंट ई-मार्केटप्लेस (GeM) या पोर्टलवरील तरतूदीनुसार कार्यवाही करावी.
(५) अनामत रक्कम (Security Deposit):
५.१ पुरवठादारास उद्योग, उर्जा व कामगार विभागाच्या दि. १ डिसेंबर, २०१६ रोजीच्या शासन निर्णयासोबतच्या नियमपुस्तिकेतील परिच्छेद क्र. ४.६ मधील तरतूदीनुसार खरेदी मुल्याच्या किंमतीवर ३% अनामत रक्कम करारनाम्यासोबत धनाकर्षाद्वारे वित्तीय सल्लागार व उपसचिव यांचे नावे जमा करावी लागेल. वरील परि. १.३ नुसार सदरची खरेदी ही दोन स्वतंत्र निविदा प्रक्रियेद्वारे होणार असल्याने दोन्ही प्रकारासाठी अनामत रक्कम वेगवेगळी घेण्यात यावी.
५.२ अनामत रकमेवर कोणतेही व्याज देय राहणार नाही. तसेच, पुरवठादाराने करारातील कोणत्याही अटीचा भंग केल्यास अनामत रक्कम जप्त करण्यात येईल व त्याचे नाव काळ्या यादीत टाकण्यात येईल.
पृष्ठ १० पैकी ४
# Page 5
शासन निर्णय क्रमांकः सामुग्री-३१२०/प्र.क्र.६७/ना.पु. १६ अ,
५.३ पोती शिवणयंत्राच्या धागा खरेदीबाबत घेतलेली अनामत रक्कम वॉरंटी कालावधी संपेपर्यंत परत करण्यात येऊ नये. वॉरंटी कालावधीत पुरवठादाराविरुध्द कोणतीही तक्रार आली नाही तर इंडेम्निटी बाँड घेऊन अनामत रक्कम परत करण्यात यावी.
(६) पुरवठा कालावधी :
यशस्वी पुरवठादारास ६० दिवसाच्या कालावधीत या वस्तुंचा पुरवठा संबंधित जिल्हा पुरवठा कार्यालयात स्वत:च्या खर्चाने करावयाचा आहे.
(७) पुरवठादाराची जबाबदारी:
७.१ जर पुरवठादार हा उत्पादक कंपनीचा अधिकृत वितरक असेल तर, त्यास सदर प्रक्रियेत त्याबाबतचे प्राधिकारपत्र सादर करावे लागेल.
७.२ पुरवठादारास संदर्भ क्र.१ येथील शासन निर्णयातील परिच्छेद क्र. ३.१.१.२ नुसार चिन्हांकित नसलेल्या उत्पादनांचा दर्जा तपासण्यासाठी उपरोक्त शासन निर्णयाच्या परिशिष्ठ १२ मध्ये देण्यात आलेल्या यादीतील प्रयोगशाळांकडून शिवण यंत्रांसाठी लागणाऱ्या धाग्याची तपासणी करुन घेऊन गुणनियंत्रण प्रमाणपत्र गव्हर्नमेंट ई-मार्केटप्लेस (GeM) या पोर्टलवर Upload करणे बंधनकारक आहे. तसेच प्रयोगशाळेकडून गुणनियंत्रण करुन घेतलेली वस्तु नमुन्यादाखल उप सचिव, अन्न, नागरी पुरवठा व ग्राहक संरक्षण विभाग यांच्या कार्यालयात सादर करावी लागेल.
त्यानंतरच पुरवठादाराचा या प्रक्रियेतील भाग ग्राह्य धरण्यात येईल.
७.३ पोती शिवणयंत्रासाठी लागणाऱ्या धाग्याचे रिळ वाहतूकीदरम्यान खराब (Damage) झाल्यास त्यास पुरवठादार स्वत: जबाबदार राहील. सदरच्या वस्तु बदलून न दिल्यास त्याची रक्कम अदा करावयाच्या देयकातून कपात करुन घेण्यात येईल.
७.४ परिशिष्ट "अ" मध्ये दर्शविलेल्या मानकांप्रमाणे (Specifications) आवश्यक साहित्य (Standard accessories) देणे बंधनकारक आहे.
७.५ पुरवठादाराने डिलीव्हरी दिल्यानंतर, डिलीव्हरी चलनावर शिवण यंत्रांसाठी लागणाऱ्या धागा (रिळ) ताब्यात घेणाऱ्या गोदामपाल / गोदाम व्यवस्थापक यांच्या सही शिक्क्यानंतर डिलीव्हरी चलनावर जिल्हा पुरवठा अधिकारी / सहाय्यक जिल्हा पुरवठा अधिकारी / अन्नधान्य वितरण अधिकारी यांनी प्रती स्वाक्षरी करुन शिक्का मारावा. संबंधित गोदामपाल / गोदाम व्यवस्थापक यांनी उत्पादकाचे चिन्हांकन, उत्पादन दिनांक, दर्जा (धाग्याच्या बाबतीत १००० मीटरचे रिळ असल्याचे) योग्य असल्याबाबत खातरजमा करुन परिशिष्ट-ब मध्ये विहित केल्यानूसार प्रमाणपत्र द्यावे.
पृष्ठ १० पैकी ५
# Page 6
शासन निर्णय क्रमांकः सामुग्री-३१२०/प्र.क्र.६७/ना.पु. १६ अ,
७.६ उपरोक्त ७.५ प्रमाणे कार्यवाही केल्यानंतर जिल्हा पुरवठा अधिकारी / अन्नधान्य वितरण अधिकारी यांनी गव्हर्नमेंट ई-मार्केटप्लेस (GeM) या पोर्टलवर वस्तु प्राप्त झाल्याबाबतची आवश्यक ती नोंद करावी. त्यानंतर देयक प्रदानासाठीची गव्हर्नमेंट ई-मार्केटप्लेस (GeM ) पोर्टलवरील मुदत विचारात घेऊन, लेखाधिकारी, वित्तीय सल्लागार व उप सचिव कार्यालय यांनी देयके अदा करावीत.
(८) जिल्हा पुरवठा कार्यालयाची जबाबदारी:
८.१ प्रती शिवणयंत्रांसाठी १५० रिळे याप्रमाणे धाग्यांची रिळे वाटप करण्यात यावी.
८.२ गव्हर्नमेंट ई-मार्केटप्लेस (GeM) या पोर्टलवर निविदा निश्चित झाल्यानंतर यशस्वी निविदाकारास अटी व शर्तींसह Online Contract पाठविण्यात येत असल्याने यशस्वी पुरवठादारापेक्षा वेगळ्यानी करारनामा करावयाची आवश्यकता नाही.
(९) पुरवठ्यास विलंब झाल्यास करावयाची कार्यवाही :
९.१ विलंब शुल्काच्या आकारणीबाबत भांडार खरेदी नियमावलीच्या दिनांक १ डिसेंबर, २०१६ च्या शासन निर्णयातील परिशिष्ट-४ (अ) मध्ये दर्शविल्यानुसार मालाची किंमत रु. २ लाखापेक्षा जास्त नसल्यास प्रती हप्ता विलंबास ½ टक्के विलंब शुल्क व कमाल मर्यादा १० टक्क्यांच्या मर्यादेत विलंब शुल्काची आकारणी करण्याची तरतूद आहे. तसेच मालाची किंमत रु. २ लाखापेक्षा जास्त असल्यास प्रती हप्ता विलंबास ½ टक्के विलंब शुल्क व कमाल मर्यादा ५ टक्क्यांच्या मर्यादेत विलंब शुल्काची आकारणी करण्याची तरतूद आहे. पुरवठयास विलंब झाल्यास सदर तरतूदीनुसार पुरवठादाराच्या देयकातून विलंब शुल्क वसूल करण्यात येईल.
९.२ पोती शिवण यंत्रांसाठी लागणारा धागा (Polypropylene multi-filament thread) पुरवठादाराने विहित मुदतीत पुरवठा न केल्यामुळे स्थानिकरित्या खरेदी करावी लागल्यास किंमतीतील तफावतीची रक्कम पुरवठादाराच्या देयकातून वसूल करण्यात येईल.
(१०) Online Contract मधील तरतूदीसंदर्भात वाद विवाद व अपिल:
Online Contract मधील अटी व शर्ती संदर्भात तसेच दंड, वसूली इ. संदर्भात पुरवठादार, निर्णय दिल्याच्या दिनांकापासून ३० दिवसात पुरवठादार शासनाकडे कडे दाद मागू शकेल. शासनाने दिलेला निर्णय अंतिम राहील आणि तो दोन्ही पक्षांना बंधनकारक राहील. पुरवठादार Online Contract संपल्यानंतर जास्तीत जास्त ६ महिन्यात करारनाम्यातील तरतूदीसंदर्भात दाद मागू शकेल.
(११) या कामी येणारा खर्च हा अन्न, नागरी पुरवठा व ग्राहक संरक्षण विभागाच्या वित्तीय सल्लागार व उप सचिव, महाराष्ट्र शासन यांचे वैयक्तिक ठेव लेख्यामधून मागणी क्रमांक एम-४, "४४०८ अन्न साठवणूक व व वखार साठवणूक व वखार साठवण यावरील भांडवली खर्च, मुख्य लेखाशिर्ष (०२) (१०)
पृष्ठ १० पैकी ६
# Page 7
शासन निर्णय क्रमांकः सामुग्री-३१२०/प्र.क्र.६७/ना.पु. १६ अ,
राष्ट्रीय अन्न सुरक्षा योजनेखालील मुंबई शहर अन्नधान्य खरेदीवरील अनुषंगिक खर्च (अनिवार्य), ४४०८ ०३२६, या लेखाशिर्षा खाली खर्ची टाकण्यात यावा व सन २०२०-२०२१ या वित्तीय वर्षाच्या मंजूर अनुदानातून भागविण्यात यावा.
(१२) सदर शासन निर्णय अन्न, नागरी पुरवठा व ग्राहक संरक्षण विभागाच्या शासन निर्णय क्र.रवका-१०९८/५६७/प्र.क्र.२३३८/नापु-१२, दि. ३० नोव्हेंबर, १९९८, वित्तीय अधिकार नियम पुस्तिका १९७८ मधील भाग-२, उपविभाग-४, अ.क्र.१५ व २७ प्रमाणे प्रशासनिक विभागास प्रदान केलेल्या शक्तींचा वापर करून निर्गमित करण्यात येत आहे.
# Page 8
# Page 9
# Page 10