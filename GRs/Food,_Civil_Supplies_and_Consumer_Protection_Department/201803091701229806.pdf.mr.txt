# Page 1
महाराष्ट्र राज्य सहकारी दूध महासंघ मर्यादित, मुंबई (महानंद) या दूग्धशाळेच्या अधिकृत वितरकामार्फत महानंद दूध व दुग्धजन्य पदार्थ राज्याच्या सर्व अधिकृत रास्तभाव दुकानातून विक्रीसाठी ठेवण्यास परवानगी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. साविव्य-२०१७/५६/प्र.क्र.२४/नापु-३१
मंत्रालय (विस्तार) मुंबई - ४०० ०३२
दिनांक : ०९ मार्च, २०१८.
वाचा : १. शासन निर्णय अन्न, नागरी पुरवठा व ग्राहक संरक्षण विभाग क्रमांक साविव्य २०१७/५६/प्र.क्र.२४/नापु-३१ दिनांक १९ जानेवारी, २०१८.
२. व्यवस्थापकीय संचालक, महाराष्ट्र राज्य सहकारी दूध महासंघ मर्यादित, मुंबई (महानंद) यांचे अर्ध शासकीय पत्र क्रमांक महानंद / ४ / दु.प./
स्वस्त धान्य दुकान/२०१७-१८/NKM.८७, दि.२५.१.२०१८.
प्रस्तावना : नियंत्रक शिधावाटप व संचालक नागरी पुरवठा, मुंबई यांच्या अधिपत्याखालील मुंबई-ठाणे शिधावाटप क्षेत्रातील अधिकृत रास्तभाव दुकानातून महानंद दुग्धशाळेचे दूध व दुग्धजन्यपदार्थ विक्रीसाठी ठेवण्यास संदर्भाधीन शासन निर्णय दि.१९.०१.२०१८ अन्वये परवानगी देण्यात आली आहे.
त्याच धर्तीवर राज्यातील उर्वरित सर्व जिल्हयातील रास्तभाव दुकानदारांचे उत्पन्न वाढावे यासाठी राज्यातील सर्व रास्तभाव दुकानांमध्ये महानंद दुग्धशाळेचे दूध व दुग्धजन्यपदार्थ विक्रीसाठी ठेवण्यास परवानगी देण्याचा प्रस्ताव शासनाच्या विचाराधीन होता.
शासन निर्णय : नियंत्रक शिधावाटप व संचालक नागरी पुरवठा, मुंबई यांच्या अधिपत्याखालील मुंबई-ठाणे शिधावाटप क्षेत्रातील अधिकृत रास्तभाव दुकानातून महानंद दुग्धशाळेचे दूध व दुग्धजन्यपदार्थ विक्रीसाठी ठेवण्यास दि.१९.०१.२०१८ च्या शासन निर्णयान्वये परवानगी देण्यात आली आहे.
२. आता मुंबई-ठाणे शिधावाटप क्षेत्रासह राज्यातील सर्व अधिकृत रास्तभाव दुकानदारांचे उत्पन्न वाढवे यासाठी महाराष्ट्र राज्य सहकारी दूध महासंघ मर्यादित, मुंबई (महानंद) या दुग्धशाळेचे दूध व दुग्धजन्य पदार्थ राज्यातील सर्व अधिकृत रास्तभाव दुकानामध्ये विक्रीस ठेवण्यास परवानगी देण्यात येत आहे.
३. महानंद दुग्धशाळेच्या अधिकृत वितरकांमार्फत रास्तभाव दुकानांपर्यंत दूध व दुग्धजन्य पदार्थांचे वितरण करण्यात येईल.
# Page 2
शासन निर्णय क्रमांकः साविव्य-२०१७/५६/प्र.क्र.२४/नापु-३१
४. महानंद दुग्धशाळा योजनेप्रमाणे, दूध व दुग्धजन्य पदार्थाच्या विक्रीपोटी मिळणाऱ्या कमिशनसाठी संबंधित रास्तभाव दुकानदारांनी महानंद दुग्धशाळेच्या संबंधित वितरकांशी परस्पर संपर्क साधणे आवश्यक राहील. हा व्यवहार महानंद दुग्धशाळा व संबंधित रास्तभाव दुकानदार यांच्यामध्ये राहील.
यात शासनाचा कोणताही सहभाग अथवा हस्तक्षेप राहणार नाही.
# Page 3