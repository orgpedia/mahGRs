# Page 1
किमान आधारभूत किंमत खरेदी योजने अंतर्गत कॉस्ट-शीटमधील बाबनिहाय खर्च करण्याची व हिशोब सादर करण्याची कार्यपध्दती निश्चित करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक : संकीर्ण कार्या-२ / खरेदी/प्र.क्र.११
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : १९ सप्टेंबर, २०१९
शासन परिपत्रक
वाचा: १. शासन निर्णय क्र. खरेदी-१०१७/प्र.क्र.१४०/नापु-२९ दिनांक ४ ऑक्टोबर २०१७.
शासन परिपत्रक:
किमान आधारभूत किंमत खरेदी योजना ही १०० टक्के केंद्र सहाय्यीत योजना आहे. यातील प्रत्येक बाबीवर खर्च करण्याच्या मार्गदर्शक सूचना केंद्र शासनाने दिलेल्या आहेत व त्यानुसार प्रत्येक हंगामात प्रोव्हीजनल कॉस्ट शीट मंजूर करुन दिली जाते. तथापि, अभिकर्ता व उपअभिकार्ता संस्थांच्या स्तरावर केंद्र शासनाचे निर्देश व कॉस्ट-शीटमधील तरतूदीचे पालन होताना दिसत नाही.
असेही निदर्शनास आले आहे की, कॉस्ट-शीटमधील काही बाबींकरीता दिलेला निधी आजपर्यंत अभिकर्ता संस्थांनी त्या बाबीसाठी खर्च केलेला नाही. शिवाय, काही बाबींचे निकष केंद्र शासनाच्या पुर्व संमतीशिवाय परस्पर बदलून त्यानुसार खर्च केलेला आहे. त्यामुळे त्याची प्रतिपुर्ती केंद्र शासनाकडून होणार नाही. तसेच शेतकऱ्याच्या प्रदानाकरीता दिलेला निधी परस्पर इतर बाबींकरीता वापरण्यात येतो त्यामुळे शेतकऱ्यांचे प्रदान वेळेवर न झाल्यामुळे शेतकऱ्यांच्या रोशाला सामोरे जावे लागते. या योजनेसाठी दिलेल्या अग्रीमाचे समायोजन २ ते ३ वर्ष अभिकर्ता संस्थांकडून केले जात नाही याबाबत मा. महालेखापाल यांनी सुध्दा आक्षेप घेतलेले आहेत. प्रत्येक हंगामाच्या समाप्तीनंतर त्या-त्या हंगामाचा शासनासोबत ताळमेळ होवून खरेदी विक्री व खर्च झालेल्या रकमेचा हिशोब अंतिम होत नाही.
वर्षोनुवर्षे असा हिशोब न केल्यामुळे केंद्र शासनास लेखापरिक्षित विवरणपत्रे सादर करता आलेले नाहीत. यास्तव, या बाबीमध्ये सुसूत्रता येण्याकरीता व केंद्र शासनाच्या निर्देशाप्रमाणे सर्व बाबींवरील खर्च होवून प्रत्येक हंगामाचा शासनासोबत ताळमेळ व खर्च हंगाम संपल्यापासून सहा महिन्याच्या आत पुर्ण होण्याच्या दृष्टीने पुढीलप्रमाणे कार्यपध्दती निश्चित करण्यात येत आहे.
कॉस्ट-शीटमधील बाबनिहाय खर्च करण्याची व हिशोब सादर करण्याची कार्यपध्दती:
१) बारदाना (नवीन व जुना) :
केंद्र शासनाच्या निर्देशाप्रमाणे १.५० क्विंटल धानाकरीता ५० किलोचे ४ बारदाना वापरण्यात यावेत. त्यामध्ये २ २ नवीन बारदाना तर २ जुने बारदाने वापरण्यात यावेत. या १.५० क्विंटल धानापासून १ क्विंटल सीएमआर तयार होईल. धान खरेदीकरीता वापरण्यात आलेल्या आलेल्या २ नवीन बारदान्याचा सीएमआर भरण्याकरीता पुन्हा वापर करण्यात यावा.
# Page 2
शासन परिपत्रक क्रमांकः संकीर्ण कार्या-२/खरेदी/प्र.क्र.११
भरडधान्यासाठी १ क्विंटलकरीता २ नवीन बारदाने वापरण्यात यावेत. नवीन बारदान्याचा पुरवठा केंद्र शासनाच्या वतीने राज्य शासनाकडून जिल्हा गोदामापर्यंत करण्यात येईल. जिल्हा गोदाम ते खरेदी केंद्र वाहतुकीची व्यवस्था अभिकर्ता संस्थांनी करावयाची आहे.
तसेच जुन्या बारदान्यांची खरेदी अभिकर्ता संस्थांनी त्यांच्या स्तरावर विहित पध्दतीचा अवलंब करुन करावयाचे आहे.
नवा / जुना बारदान्याचा पुरवठा खरेदी केंद्र / गोदाम स्तरावर केल्यानंतर त्याची पोहच सादर केल्यानंतर अभिकर्त्याच्या स्तरावर देयकाची प्रक्रीया चालू होते. त्यामुळे उपरोक्त सूत्रानुसार बारदाना खर्चाची मागणी सोबत जोडलेल्या प्रपत्रातील माहिती भरून सादर करावी.
त्यासोबत पुढील अभिलेखे जोडण्यात यावेत. (१) पुरवठादाराचे मागणीपत्र (२) निविदा कागदपत्र ( ३ ) निविदा मंजूरी आदेश (४) कार्यादेश (५) बारदाना पोहच केल्याची पावती (६) ज्यूट कमिशनरची एनओसी (७) डीजीएस अँड डी चे दर तसेच बारदाना खरेदीच्या किंमतीचा ब्रेकअप पुढीलप्रमाणे द्यावा - मुळ किंमत, कर, वाहतुक खर्च, ब्रँडींग खर्च व तपासणी खर्च इ.
सर्व बाबीची माहिती देण्यात यावी.
उपरोक्त प्रमाणे परिपूर्ण प्रस्ताव प्राप्त झाल्यास कार्यालयीन कामकाजाच्या ७ दिवसात त्याचे प्रदान शासनाकडून पीएफएमएसव्दारे करण्यात येईल.
२) स्टॅट्यूटरी चार्जेस: अ) मार्केट फी: कृषि उत्पन्न बाजार समिती चार्जेस (APMC) / मापारी चार्जेस याची मागणी सोबत जोडण्यात आलेल्या प्रपत्र -१ नुसार करण्यात यावी. प्रपत्र - १ मधील मागणीनुसार सीएमआरच्या रुपांतरीत धानावर निधी अदा करण्यात येईल.
ब) मापारी चार्जेस: कृषि उत्पन्न बाजार समिती चार्जेस (APMC) / मापारी चार्जेस याची मागणी सोबत जोडण्यात आलेल्या प्रपत्र -१ नुसार करण्यात यावी. प्रपत्र-१ मधील मागणी नुसार सीएमआरच्या रुपांतरीत धानावर निधी अदा करण्यात येईल.
मार्केट फी व मापारी चार्जेस या मधुन शेतक-यांच्या साठी मंडप, पिण्याच्या पाण्याची व्यवस्था, विद्युत व्यवस्था, खरेदी केंद्रावर आर्द्रता मापक यंत्रे, शेतक-यांच्या करमणुकीची व्यवस्था, खरेदी केंद्रावर ओटे बांधुन घेणे, तात्पुरती शेड बसविणे, ताडपत्रीची व्यवस्था इत्यादी सुविधा उपलब्ध करुन घेण्यात याव्यात.
भरडधान्याच्या अनुषंगाने मार्केट फी व मापारी चार्जेसची मागणी भरडधान्य-प्रपत्र-१ मध्ये करण्यात यावी.
३) मंडी लेबर चार्जेस: मंडी लेबर अंतर्गत धान भरणे, व्यवस्थीत साठवणूक करणे, त्याचे वजन करणे, बारदान्याची शिलाई करणे, चढाई-उतराई करणे, थप्पी लावणे इत्यादी कामे करणे अपेक्षित आहे. मंडी लेबर चार्जेसची मागणी सोबत जोडण्यात आलेल्या प्रपत्र - २ नुसार करण्यात यावी.
पृष्ठ ६ पैकी २
# Page 3
शासन परिपत्रक क्रमांकः संकीर्ण कार्या-२/खरेदी/प्र.क्र.११
प्रपत्र - २ मधील मागणीनुसार सीएमआरच्या रुपांतरीत धानावर निधी अदा करण्यात येईल.
भरडधान्याच्या अनुषंगाने मंडी लेबर चार्जेसची मागणी भरडधान्य-प्रपत्र-२ मध्ये करण्यात यावी.
४) सोसायटी कमिशन: या अंतर्गत प्रत्येक सोसायटीसोबत करारनामा करणे आवश्यक आहे. केंद्र शासनाने ठरविलेल्या दराने त्यांना कमिशन देय होईल याची त्यांना जाणीव करुन देण्यात यावी.
सोसायटी कमिशनची मागणी सोबत जोडण्यात आलेल्या प्रपत्र - २ नुसार करण्यात यावी.
त्याचप्रमाणे आपल्या स्तरावरुन देखील ज्या धानाची भरडाई झालेली आहे त्याच धानावर सोसायटी कमिशन अदा करण्यात यावे.
५) भरडाई खर्च: विहित कार्यपध्दतीचा अवलंब करुन मिलरची नियुक्ती करण्यात यावी. मिलरसोबत करारनामा झालेला असणे आवश्यक आहे. भरडाई कालावधीमध्ये मिलरची वैध बँक गॅरंटी
असणे आवश्यक राहिल. बँक गॅरंटीच्या मर्यादेपेक्षा अधिक किमतीचे धान भरडाईस देवू नये.
खरेदी केंद्रापासून जवळ असलेल्या मिलरला धान भरडाई देवून वाहतूक खर्चात बचत करणे अपक्षित आहे. धान खरेदी नंतर ते १५ दिवसाचे आत भरडाईकरिता जाईल अशी व्यवस्था करण्यात यावी. भरडाई खर्चाची मागणी सोबत जोडण्यात आलेल्या प्रपत्र - ३ नुसार करण्यात यावी. प्रपत्र-३ मधील मागणीनुसार सीएमआरच्या रुपांतरीत धानावर निधी अदा करण्यात येईल.
६) प्रशासकीय खर्च: प्रशासकीय खर्चांतर्गत केंद्र शासनाने सूचित केलेल्या बाबीवरच खर्च करण्यात यावा.
त्याबाबतचे पुरावे संग्रहीत ठेवावेत. या खर्चाची मागणी सोबत जोडण्यात आलेल्या प्रपत्र -४ नुसार करण्यात यावी. भरडधान्याच्या अनुषंगाने प्रशासकीय खर्चाची मागणी भरडधान्य प्रपत्र-४ नुसार करण्यात यावी.
७) आर्द्रता घट: धान साठवणूकी दरम्यान आर्द्रता घट झाल्यास केंद्राच्या निर्देशाप्रमाणे अशी घट खरेदी केंद्र निहाय १ टक्केच्या मर्यादेपर्यंत माफ करण्यात येईल. सदरची घट केंद्र शासनाला अंतिम लेखा परिक्षित विवरणपत्र सादर करुन मान्य करुन घेण्याची जबाबदारी संबंधित अभिकर्ता संस्थेची राहिल. केंद्र शासनाने अमान्य केल्यास आर्द्रता घट मान्य होणार नाही. भरडधान्यात
सहा महिन्यापेक्षा अधिक साठवणूक कालावधी असेल तरच घटीचा प्रस्ताव विचारात घेण्यात येईल. तसेच केंद्रनिहाय धान/भरडधान्य याचे स्टॉक-फ्लो विवरणपत्र असणे आवश्यक आहे.
आर्द्रता घटीकरीता सोबत जोडलेल्या प्रपत्र - ७ नुसार माहिती सादर करण्यात यावी. प्राप्त माहितीनुसार केंद्रनिहाय आर्द्रता घटीबाबत केंद्र शासनाच्या निकषानुसार सूट देण्याचे निर्देश स्वतंत्र आदेश काढून देण्यात येतील.
पृष्ठ ६ पैकी ३
# Page 4
शासन परिपत्रक क्रमांकः संकीर्ण कार्या-२/खरेदी/प्र.क्र.११
८) धान साठवणूक गोदाम भाडे: हंगामामध्ये धान साठविण्याकरीता घेतलेल्या गोदामाची माहिती शासनास कळविण्यात यावी. त्यामध्ये गोदामाचा आकार, कॅप किंवा कव्हरड साठवणूक, गोदाम कुणाकडून भाड्याने घेतलेले आहे व त्यासोबत केलेला करारनामा याबाबतची माहिती देण्यात यावी. तसेच प्रत्येक गोदामाच्या ठिकाणी स्टॉक-फ्लो विवरणपत्र ठेवणे आवश्यक राहिल. केंद्र शासनाने कॉस्ट
शीटमध्ये ठरवून दिलेल्या दराप्रमाणे गोदाम भाडे अदा करण्यात येईल त्याकरीता क्र.विसउस/का.२/खरेदी/गोदे/हंगाम १५-१६ ते १७-१८/१११६ दिनांक १०.७.२०१९ च्या पत्रात नमूद नमुन्यात प्रस्ताव सादर करण्यात यावा. धानाची साठवणुक केंद्र शासनाने त्या त्या वर्षी ठरवुन दिलेल्या कास्ट शीट मध्ये नमुद केलेल्या कालावधी पर्यंतचा खर्च मान्य करता येऊ शकतो. खरेदी केंद्रावर घेण्यात आलेले गोदाम हे खरेदी कालावधी पर्यंत भाडे तत्वावर घेण्यात
येते. सदर गोदामाचे गोदाम भाडे खालील उदाहरणाप्रमाणे तसेच प्रत्यक्ष साठवणुक झालेप्रमाणे अदा करता येईल.
उदा. ज्या तारखेला धान खरेदी करण्यात आले ती तारीख व ज्या तारखेला धान
मिलिंग साठी पाठविण्यात आले या कालावधीचे किंवा केंद्र शासनाने तात्पुरत्या दरपत्रकामध्ये (Cost Sheet) मंजुर केलेला कालावधी यापैकी जो कमी असेल त्याचे गोदाम भाडे अदा करता येईल.
धान साठवणूक गोदाम भाड्याच्या खर्चाची मागणी सोबत जोडण्यात आलेल्या प्रपत्र १२ नुसार करण्यात यावी.
९) वाहतूक: जवळचे खरेदी केंद्र व जवळचे सीएमआर साठवणूक गोदाम या बाबी विचारात घेवून मिलरला वाहतुक देण्यात यावी. धान व सीएमआरच्या वाहतुकीकरीता पुर्वीप्रमाणेच क्र.विसउस/कार्या-२/MSP/हंगाम १७-१८/१८-१९/वादे/१९८४ दिनाक १३.११.२०१८ च्या पत्रात नमूद केलेल्या नमुन्यात देयके सादर करण्यात यावीत.
मीलरमार्फत वाहतूक खर्चाची मागणी सोबत जोडण्यात आलेल्या प्रपत्र - १३ नुसार करण्यात यावी.
१०) शिल्लक धानाचा ई-लिलाव: नियोजनशीर पध्दतीने भरडाई केल्यास धान शिल्लक राहणार नाही तथापि काही कारणास्तव धान शिल्लक राहिल्यास त्या धानाची संपूर्ण जबाबदारी अभिकर्ता संस्थांची असेल त्या शिल्लक धानासाठी शासनाकडून निधी उपलब्ध करुन दिला जाणार नाही. शिल्लक धानाची एमएसपी दराच्या सव्वा पटीने वसुली करण्यात येईल. भरडाई मुदत संपल्यानंतर ७ दिवसाचे आत शिल्लक धानाचा लिलाव अभिकर्ता संस्था स्तरावर करण्यात यावा व त्याचे प्राप्त रक्कम शासनाच्या खाती जमा करण्यात यावी.
पृष्ठ ६ पैकी ४
# Page 5
शासन परिपत्रक क्रमांकः संकीर्ण कार्या-२/खरेदी/प्र.क्र.११
> सर्वसाधारण सूचना: १. धान खरेदीबाबतचा अनुषंगिक खर्च सीएमआर जिल्हा पुरवठा अधिकारी यांचेकडे जमा झाल्यावर तर भरडधान्याचा अनुषंगिक खर्च भरडधान्य जिल्हा पुरवठा अधिकारी यांचेकडे पोहच केल्यानंतर मागणी करण्यात यावे.
२. धान / भरडधान्य खरेदी व सीएमआर / भरडधान्य जिल्हा पुरवठा अधिकारी यांचेकडे जमा करणे या दरम्यानच्या सर्व नोंदी ऑनलाईन पध्दतीने NeML / NIC वर झालेल्या असणे आवश्यक आहे.
३. प्राप्त निधी PFMS पोर्टलवरील प्रींट पेमेंटचा वापर करुन थेट अदात्याच्या खात्यामध्ये जमा करणे अनिवार्य आहे.
४. यापुर्वीच्या हंगामाचा, चालू हंगामाचा खर्च दावा हा सोबत जोडण्यात आलेल्या विवरणपत्रामध्ये माहिती भरुन सादर करण्यात यावा व त्या अनुषंगाने प्रलंबित असलेल्या रकमा प्राप्त करुन घ्याव्यात व अतिप्रदान झालेल्या रकमा शासन खाती जमा कराव्यात.
पुढील हंगामांच्या अनुषंगीक खर्चाची मागणी देखील अशाच प्रकारे करण्यात यावी.
५. अनुषंगिक खर्चाखाली निधी प्राप्त झाल्यानंतर एक महिन्याच्या आत सदरहू निधी खर्च केल्याचा पुरावा म्हणून संबंधित अदात्याची पोहच सादर करण्यात यावी.
६. खरेदीची मुदत संपल्यानंतर एक महिन्याच्या आत खरेदी खर्चाचा शासनासोबत ताळमेळ घेण्यात यावा.
७. सीएमआर/भरडधान्य जिल्हा पुरवठा अधिकारी यांचेकडे जमा केल्यानंतर अनुषंगिक खर्चाची मागणी सादर करण्यात यावी. त्यासाठी हंगाम संपण्याची वाट पाहू नये.
८. भरडाईची मुदत संपल्यानंतर ३ महिन्याच्या आत अनुषंगिक खर्चाच्या बाबीचा शासनासोबत ताळमेळ घेण्यात यावा.
९. ज्या प्रमाणात सीएमआर/भरडधान्य जमा करण्यात आलेले आहे त्याच प्रमाणात अनुषंगीक खर्च मान्य करण्यात येईल.
१०.हंगाम सुरू होण्यापुर्वी हंगामाच्या अंदाजीत एकूण खरेदीच्या २० टक्के एवढा धान व भरडधान्य खरेदीकरीता अग्रीम देण्यात येईल. ज्याचा विनियोग फक्त खरेदीसाठी करावयाचा आहे. त्याचे समायोजन खरेदीच्या शेवटच्या दाव्यातुन करण्यात येईल.
११.चालू हंगामाच्या होणाऱ्या संभाव्य अनुषंगीक खर्चाच्या १० टक्के एवढा निधी अनुषंगीक खर्चापोटी अग्रीम म्हणून देण्यात येईल या खर्चातून फक्त मंडी लेबर या बाबीवरील खर्च भागविण्यात यावा. उर्वरित अनुषंगिक बाबीकरीता अग्रीम देण्याची आवश्यकता नाही त्यावरील खर्च हा प्रत्यक्ष काम झाल्यानंतर करावयाचा आहे. अग्रीमाचे समायोजन अनुषंगिक खर्चाच्या दाव्यातुन करण्यात येईल.
१२.बाबनिहाय झालेल्या खर्चाच्या पृष्टर्थ कशा प्रकारे अभिलेखे ठेवावेत याबाबतच्या केंद्र शासनाच्या सूचना आपणास वेळोवेळी देण्यात आलेल्या आहेत. लेखापरिक्षित विवरणपत्राकरीता ज्या बाबी आवश्यक आहेत त्याची एकत्रित माहिती पत्र क्र.
विसउस/लेपवि२०१८-१९/लेपवि/१४३४ दिनांक ६.९.२०१९ रोजीच्या पत्रान्वये देण्यात आलेली आहे.
१३. अनुषंगिक खर्चाची मागणी डीएमओ / आरएमओ निहाय करण्यात यावी.
पृष्ठ ६ पैकी ५
# Page 6
शासन परिपत्रक क्रमांकः संकीर्ण कार्या-२/खरेदी/प्र.क्र.११
१४. एखाद्या कार्यपध्दतीमुळे संभ्रम निर्माण झाल्यास केंद्र शासनाचे निर्देश अंतिम समजण्यात यावेत.
१५.मागील हंगामाचा शासनासोबत ताळमेळ घेवून हिशोब पुर्ण केल्याशिवाय पुढील हंगामाचा निधी वितरीत केला जाणार नाही.
१६. केंद्र शासनाच्या अटी-शर्तीनुसार झालेल्या खर्चाची मागणी व त्याचा ताळमेळ याबाबत धानाकरीता प्रपत्र १ ते १३ तर भरडधान्याकरीता प्रपत्र १ ते ७ वापरण्यात यावेत.
१७.शिल्लक धान, शिल्लक सीएमआर, केंद्र शासनाच्या अटी-शर्ती चे पालन न करता केलेला खर्च, केंद्र शासनाने नाकारलेला खर्च व कॉस्ट-शीटमधील बाबीशिवाय केलेला खर्च याकरीता प्रपत्र १ ते १३ वापरण्यात यावे. अशा प्रकारचा खर्च अभिकर्ता संस्थांनी नुकसानीसाठी जबाबदार असणाऱ्या संस्था/व्यक्तीकडून वसूल करुन शासन खाती जमा करावा. ते ३ शक्य नसेल तर अशा खर्चाच्या प्रतिपुर्तीकरीता प्रस्ताव आपला विभाग व अन्न नागरी पुरवठा विभागामार्फत वित्त विभागाला सादर करावा. वित्त विभागाने नुकसान क्षमापित करुन निधी उपलब्ध करुन दिल्यास याच्याशी संबंधित खर्च प्रदान करण्यात येईल. वित्त विभागाची मान्यता मिळेपर्यंत नुकसानीची जबाबदारी अभिकर्ता संस्थांची असेल.
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26