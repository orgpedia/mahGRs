# Page 1
इंदापूर, जि. पुणे येथील गोदामातील अतिरीक्त बांधकामासाठी निधी उपलब्ध करून देणेबाबत.
(सन २०२२-२३)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदादु १११८/प्र.क्र.१२३/नापु-१६ ब
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक:- १७ मार्च, २०२३.
वाचा: १. शासन निर्णय क्रमांक- गोदादु १११८/प्र.क्र.१२३/नापु-१६ ब, दि.२७.११.२०२०.
२. जिल्हाधिकारी, पुणे यांचे पत्र क्र.पसस-१५/गोदाम/कावि/१०५/२०२३, दि.२८.०२.२०२३.
प्रस्तावना:
उक्त संदर्भाधीन शासन निर्णयान्वये प्रशासकीय मान्यता देण्यात आलेल्या अतिरिक्त शासकीय गोदाम बांधकामांना निधी वितरित करण्याची बाब शासनाच्या विचाराधीन होती.
शासन निर्णय:
प्रशासकीय मान्यतेसंबंधित संदर्भाधीन शासन निर्णयातील नमूद अटींच्या अधीन राहून
पुढील विवरणपत्रात दर्शविल्याप्रमाणे अतिरिक्त शासकीय गोदाम बांधकामांना निधी उपलब्ध करुन
देण्यात येत आहे.
--------------------------------------------------------------------------------------------------------------------------------
| अ.क्र. | जिल्हा | तालुका | गोदामाचे नाव | प्र.मा. नुसार अंदाजित खर्च (₹) | यापूर्वी वितरीत निधी (₹) | सध्या उपलब्ध करुन द्यावयाचा निधी (₹) |
| १. | पुणे | इंदापूर | इंदापूर | २१,१५,०००/ |  | २१,१५,०००/ |
| एकूण | २१,१५,०००/ |  | २१,१५,०००/ |
| (अक्षरी रुपये:- एकवीस लक्ष पंधरा हजार फक्त) |
--------------------------------------------------------------------------------------------------------------------------------
२. उपलब्ध करुन दिलेला निधी तातडीने खर्च करण्यात यावा.
३ संबंधित अतिरिक्त गोदाम बांधकामास उपलब्ध करुन देण्यात आलेल्या निधीचा विनियोग त्याच गोदाम बांधकामासाठी करण्यात यावा. सदर निधीचा विनियोग इतर गोदाम बांधकामांसाठी केल्याचे निदर्शनास आल्यास त्यास जबाबदार असणाऱ्या संबंधित अधिकारी/कर्मचारी यांचेविरुध्द शिस्तभंगाची कारवाई प्रस्तावित करण्यात येईल.
४. संबंधित गोदामांसाठी मंजूर केलेला निधी प्रत्यक्ष खर्ची होताच निधीच्या विनियोगाचे
गोदामनिहाय उपयोगिता प्रमाणपत्र (Utilization Certificate) संबंधित जिल्हा पुरवठा अधिकारी यांनी शासनास त्वरीत सादर करणे बंधनकारक आहे.
# Page 2
शासन निर्णय क्रमांकः गोदादु १११८/प्र.क्र.१२३/नापु-१६ ब
५. गोदामाचे बांधकाम पूर्ण झाल्यानंतर गोदामाचा ताबा घेण्यापूर्वी सदर गोदामास जिल्हाधिकारी यांनी स्वत: भेट देऊन झालेले काम हे उत्कृष्ट दर्जाचे असल्याबाबतची खातरजमा करावी. काही त्रुटी राहिल्या असल्यास त्याची पूर्तता सार्वजनिक बांधकाम विभागाकडून करून घ्यावी व त्याचा स्थळ निरीक्षणाचा अहवाल अभिलेखामध्ये जतन करून ठेवावा.
६. हे आदेश प्राप्त होताच सदरील तरतुद जिल्हाधिकाऱ्यांमार्फत तात्काळ सार्वजनिक बांधकाम विभागाच्या संबंधित कार्यकारी अभियंता यांना अर्थसंकल्प वितरण प्रणालीवर ( BDS ) वितरीत करण्यात यावी. धनादेशाने आहरीत करण्यात येऊ नये.
७. सदर आदेशान्वये उपलब्ध करुन देण्यात आलेला निधी दिनाक ३१ मार्च, २०२३ अखेर खर्ची टाकावा. या आदेशान्वये उपलब्ध करुन देण्यात आलेला निधी ठेव अंशदान म्हणून वर्ग करता येणार नाही.
८. उपरोक्त खर्च " मुख्यलेखाशिर्ष एम-४, (०१) (०३) अंतर्गत नाबार्ड व्यतिरिक्त इतर नवीन गोदामाचे बांधकाम करणे (४४०८ ०४१५) (मुफसल) (कार्यक्रम) ५३ मोठी बांधकामे या लेखाशिर्षांतर्गत व सन २०२२-२३" या वित्तीय वर्षात उपलब्ध करून देण्यात आलेल्या तरतुदीतून भागविण्यात यावा.
९. वित्तीय अधिकार नियम पुस्तीका १९७८ च्या भाग-१ उप विभाग ५ मधील अनुक्रमांक-१ नुसार व महाराष्ट्र सार्वजनिक बांधकाम नियम पुस्तीकेतील परिच्छेद क्रमांक-१३४ नुसार प्रशासनिक विभागास प्राप्त झालेल्या वित्तीय अधिकारानुसार सदरचा आदेश निर्गमित करण्यात येत आहे.
# Page 3