# Page 1
अनलॉक प्रक्रियेंतर्गत शिवभोजन केंद्र चालू ठेवणेबाबत.
महाराष्ट्र शासन
अन्न नागरी पुरवठा व ग्राहक संरक्षण विभाग
शासन परिपत्रक क्र. शिभोथा २०२०/प्र.क्र.१८६/नापु-१७
मादाम कामा मार्ग हुतात्मा राजगुरू चौक,
मंत्रालय मुंबई ४०० ०३२
दिनांक : २१ जून, २०२१.
वाचा :-१) शासन निर्णय क्र. शिभोथा -२०१९/प्र.क्र. ५१/नापु-१७, दि. ०१ जानेवारी, २०२० २) शासन निर्णय क्र. शिभोथा -२०१९/प्र.क्र.५१/नापु-१७, दि.१८ फेब्रुवारी, २०२०
३) शासन परिपत्रक क्र. शिभोथा २०२०/प्र. क्र. १३२/नापु-१७, दि. ३१ मार्च, २०२१
४) शासन परिपत्रक क्र. शिभोथा २०२० / प्र. क्र. १८६/नापु-१७, दि. ०६ एप्रिल, २०२१
५) शासन निर्णय क्रमांक. शिभोथा-२०२०/प्र.क्र.१३२/नापु-१७, दि. १५ एप्रिल, २०२१ ६) महसूल आणि वने, आपत्ती व्यवस्थापन व पुनर्वसन विभागाचा आदेश, दि.०४, जून २०२१ शासन परिपत्रक :
संदर्भाधीन क्र. ६ अन्वये राज्याचे पाच स्तर (levels) करून राज्यात अनलॉकची प्रक्रिया सुरू करण्यात आली आहे. त्यानुषंगाने शिवभोजन केंद्राबाबत खालीलप्रमाणे सूचना याद्वारे देण्यात येत आहेत.
-----------------------------------------------------------------------------------------------------------------
|  | स्तर १ | स्तर २ | स्तर ३ | स्तर ४ व स्तर ५ |
| स्वरुप | नेहमीप्रमाणे | ५० % क्षमतेने | ५०% क्षमतेने | फक्त पार्सल सुविधा |
| वेळ | सकाळी ११.०० ते दुपारी ४.०० | सकाळी ११.०० ते दुपारी ४.०० | सकाळी ११.०० ते दुपारी ४.०० | सकाळी ११.०० ते दुपारी ४.०० |
| पार्सल सुविधा | नाही | नाही | नाही | होय |
-----------------------------------------------------------------------------------------------------------------
याशिवाय
१) ज्या ठिकाणी पार्सल सुविधा सुरु असेल अशा ठिकाणी शिवभोजन केंद्रावर निर्जंतुकीकरणाच्या नियमांचे पालन करुन शिवभोजन केंद्रातून पार्सल सुविधेद्वारे (Take away) ग्राहकांना शिवभोजन उपलब्ध करुन देण्यात यावे.
२) सदर वेळेत कोणताही लाभार्थी शिवभोजनाविना परत जाणार नाही, याची दक्षता घेण्यात यावी.
३) कोणत्याही सबळ कारणांशिवाय शिवभोजन केंद्र बंद राहणार नाही याची दक्षता घ्यावी.
४) संपूर्ण शिवभोजन केंद्राचे दररोज निर्जंतूकीकरण करावे.
५) शिवभोजन केंद्रातील कर्मचाऱ्यांनी तसेच पार्सल घेण्यासाठी आलेल्या ग्राहकाने मुखपट्टी (मास्क) वापरणे बंधनकारक राहील.
# Page 2
शासन परिपत्रक क्रमांकः शिभोथा २०२०/प्र.क्र.१८६/नापु-१७
६) शिवभोजन केंद्रावर सामाजिक अंतराच्या नियमांचे कसोशीने पालन करावे.
७) शिवभोजन तयार करणाऱ्या तसेच वाटप करणाऱ्या कर्मचाऱ्यांनी वारंवार साबणाने हात धुवावेत.
८) खोट्या नावाने तसेच तीच ती लाभार्थ्यांची छायाचित्रे शिवभोजन अॅपवर टाकली जाणार नाहीत याची खबरदारी शिवभोजन केंद्र चालकाने घ्यावी.
९) सर्व शिवभोजन केंद्रांची पुरवठा यंत्रणेद्वारे या महिन्यात किमान एक वेळ काटेकोर तपासणी करण्यात यावी.
सर्व उपनियंत्रक शिधावाटप, जिल्हा पुरवठा अधिकारी, अन्नधान्य वितरण अधिकारी व तहसीलदार यांनी सदर बाब तात्काळ शिवभोजन केंद्र चालकांच्या निदर्शनास आणून त्याची अंमलबजावणी करावी व त्यास व्यापक प्रसिद्धी द्यावी.