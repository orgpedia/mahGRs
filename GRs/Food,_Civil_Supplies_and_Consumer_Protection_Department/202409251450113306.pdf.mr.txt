# Page 1
राज्यातील शासकीय धान्य गोदामांमध्ये
अन्नधान्याच्या सुरक्षिततेसाठी आवश्यक
असणाऱ्या अग्निप्रतिबंधक यंत्र गव्हर्नमेंट
ई-माकेटप्लेस (GeM) या पोर्टलद्वारे
खरेदी करण्याबाबत मार्गदर्शक सूचना...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : सामुग्री-४५२३/प्र.क्र. १९८/ ना.पु. १६ ब,
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २५ सप्टेंबर,२०२४.
वाचा : (१) उद्योग उर्जा व कामगार विभाग शासन निर्णय क्र.भांखस-२०१४/प्र.क्र.८२/भाग-III/
उद्योग-६, दि. ०१ डिसेंबर, २०१६.
(२) उद्योग उर्जा व कामगार विभाग शासन निर्णय क्र. संकिर्ण-२०१६/प्र.क्र.२१५/ उद्योग-४,
दि. २४ ऑगस्ट, २०१७.
(३) अन्न, नागरी पुरवठा व ग्राहक संरक्षण विभाग क्रखरेदी.-४५२३/प्र.क्र.०२/नोंदणी शाखा ,
दि.२९.०२.२०२४
प्रस्तावना :-
केंद्र शासनाने राष्ट्रीय खरेदी धोरणांतर्गत खरेदी प्रक्रियेत मोठया प्रमाणात बदल केले
आहेत. शासकीय विभाग/संस्थांकडून वस्तु व सेवांच्या खरेदीसाठी केंद्र शासनाने गव्हर्नमेंट ई-
माकेटप्लेस (GeM) हे पोर्टल विकसित केलेले आहे. सदर पोर्टलची कार्यपध्दती, राज्य शासनास
वस्तु व सेवा खरेदी करण्यासाठी स्विकृत करण्यास उद्योग, उर्जा व कामगार विभागाच्या संदर्भ क्र.१
येथील शासन निर्णयान्वये मान्यता दिलेली आहे. तसेच संदर्भ क्र.२ अन्वये गव्हर्नमेंट ई माकेटप्लेस
(GeM) पोर्टलवर खरेदीसाठी उपलब्ध असलेल्या वस्तु व सेवांचे दोन किंवा त्यापेक्षा जास्त
पुरवठादार असतील तर, सदरच्या वस्तु व सेवांची गव्हर्नमेंट ई माकेटप्लेस (GeM) पोर्टलवर खरेदी
करण्यास, खरेदी धोरण दिनांक ०१ डिसेंबर, २०१६ मधील परिच्छेद २.४ मध्ये नमूद केलेल्या
लक्ष्यांकित विभागांना / कार्यालयांना बंधनकारक करण्यात आले आहे. .
२. महाराष्ट्रात राज्यातील निरनिराळया क्षेत्रामधील वेगवेगळया प्रकारच्या इमारतीमध्ये आग
प्रतिबंधक यंत्रणा व जीवसंरक्षक उपाययोजनांसाठी “महाराष्ट्र आग प्रतिबंधक व जीवसंरक्षक
उपाययोजनां अधिनियम,२००६ व महाराष्ट्र आग प्रतिबंधक व जीवसंरक्षक उपाययोजनां ( सुधारणा )
अधिनियम, २०२३” यामध्ये अधिनियमीत करण्यात आलेल्या तरतुदी विचारात घेऊन सद्यस्थितीत
राज्यातील सर्व शासकीय धान्य गोदामांमध्ये अग्निप्रतिबंधक यंत्र (Automatic Type Fire
Extinguisher) बसविणे आवश्यक आहे.
क्षेत्रीय कार्यालयांकडून आलेल्या मागणीच्या अनुषंगाने राज्यातील शासकीय धान्य
गोदामांमध्ये धान्यसाठयाच्या सुरक्षिततेसाठी अग्निप्रतिबंधक यंत्र (Automatic Type Fire
Extinguisher) ची खरेदी करण्यासाठी विभागीय भांडार खरेदी समितीची बैठकीत मान्यता देण्यात
# Page 2
शासन निर्णय क्रमांकः सामुग्री-४५२३/प्र.क्र. १९८/ ना.पु. १६ ब,
आलेली आहे. त्यानुषंगाने सदर अग्निप्रतिबंधक यंत्र (Automatic Type Fire Extinguisher)
गव्हर्नमेंट ई-माकेटप्लेस (GeM) या पोर्टलद्वारे खरेदीअंती क्षेत्रीय कार्यालयांना उपलब्ध करून
देण्याची बाब शासनाच्या विचाराधीन होती.
शासन निर्णय :
राज्यातील शासकीय धान्य गोदामात काम करणारे कर्मचारी, हमाल तसेच अन्नधान्याच्या
सुरक्षिततेसाठी आवश्यक असणाऱ्या ३८७० अग्निप्रतिबंधक यंत्र उपलब्ध करून देणे आवश्यक
आहे. सदर ३८७० अग्निप्रतिबंधक यंत्रासाठी ( २ Kg क्षमतेच्या प्रति नग रू.८५००/- प्रति युनिट)
याप्रमाणे रु. ३,२८,९५,००० /- (अक्षरी तीन कोटी अठ्ठावीस लाख पंच्याण्णव हजार रूपये फक्त)
इतक्या रक्कमेची खरेदी गव्हर्नमेंट ई-माकेटप्लेस (GeM) या केंद्र शासनाच्या पोर्टलवर स्पर्धात्मक
ऑनलाईन निविदा प्रक्रियेद्वारे करण्यास शासनाची मान्यता देण्यात येत आहे.
गव्हर्नमेंट ई-माकेटप्लेस (GeM) या पोर्टलद्वारे अग्निप्रतिबंधक यंत्र (Automatic Type Fire
Extinguisher) खरेदी करण्याची कार्यपद्धती पुढीलप्रमाणे विहित करण्यात येत आहे :-
(१) गव्हर्नमेंट ई-माकेटप्लेस (GeM) या पोर्टलद्वारे खरेदी प्रक्रिया राबविण्याची जबाबदारी:-
१.१ केंद्र शासनाच्या गव्हर्नमेंट ई-माकेटप्लेस (GeM) या पोर्टलवर ऑनलाईन निविदा प्रक्रियेद्वारे
ही खरेदी करावयाची असल्याने, सदर प्रणालीचा वापर करण्यासाठी खालील नमूद
अधिकाऱ्यांना जबाबदार प्राधिकारी म्हणून घोषित करण्यात येत आहे. त्यांनी गव्हर्नमेंट ई-
माकेटप्लेस (GeM) या पोर्टलवरील मार्गदर्शक सूचनांनुसार सर्व बाबींची पुर्तता करणे
बंधनकारक आहे.
--------------------------------------------------------------------------------------------------------------------------------------------------------------------------------------------------------------------------------
| अ.क्र. | Role in GeM Portal | Responsibility in GeM Portal | प्राधिकाऱ्याचे नाव व कार्यालय |
| १. | Primary User | संपूर्ण खरेदी प्रक्रियेचे संनियंत्रण, Secondary User (Buyer) व (Consignee) यांची नोंदणी GeM Portal वर करणे. | उप सचिव (नापु-१६ ब), अन्न, नागरी पुरवठा व ग्राहक संरक्षण विभाग |
| २. | Secondary User (Buyer व Consignee) | विभागाच्या वतीने अग्निप्रतिबंधक यंत्र ) Automatic Type Fire Extinguisher (खरेदी करण्याची कार्यवाही करणे. | अवर सचिव (नापु-१६ ब), अन्न नागरी पुरवठा व ग्राहक संरक्षण विभाग, मंत्रालय मुंबई. |
| ३. | Secondary User (Consignee) | GeM Portal वरुन खरेदी केलेल्या अग्निप्रतिबंधक यंत्र )Automatic Type Fire Extinguisher ( स्विकृत करणे व त्याची पोहोच देणे. | सर्व जिल्हा पुरवठा अधिकारी व अन्नधान्य वितरण अधिकारी |
| ४. | P.A.O./D.D.O. | GeM वरुन खरेदी केलेल्या सामुग्रीची देयके नियमांनुसार १० दिवसांच्या आत प्रदान करणे | लेखाधिकारी, वित्तीय सल्लागार व उप सचिव यांचे कार्यालय. |
--------------------------------------------------------------------------------------------------------------------------------------------------------------------------------------------------------------------------------
पृष्ट्ठ ८ पैकी २
# Page 3
शासन निर्णय क्रमांकः सामुग्री-४५२३/प्र.क्र. १९८/ ना.पु. १६ ब,
१.२ खरेदी करावयाच्या अग्निप्रतिबंधक यंत्र (Automatic Type Fire Extinguisher) हे संबंधित
जिल्याच्या ठिकाणी जिल्हा पुरवठा अधिकारी यांच्या कार्यालयात पोहोच करणे आवश्यक आहे.
संबंधित जिल्हा पुरवठा अधिकारी, त्यांचे पत्ते व त्यांना उपलब्ध करून द्यावयाच्या अग्निप्रतिबंधक
यंत्र (Automatic Type Fire Extinguisher) ची संख्या इत्यादी माहिती या कार्यारंभ आदेशासोबत
देण्यात येईल.
(२) अग्निप्रतिबंधक यंत्र मानके (Specifications) व खरेदी प्रक्रिया:
२.१ ज्यामध्ये Extinguishing Media-Non Toxic, Mono- Ammonium phosphate (MAP-
९०) Dry powder Ozone Friendly या घटकासह प्रति २ किलो वजन असलेल्या अग्निप्रतिबंधक
यंत्राची खरेदी गव्हर्नमेंट ई-माकेटप्लेस (GeM) या पोर्टलद्वारे करण्यात येईल.
२.२ गव्हर्नमेंट ई-माकेटप्लेस (GeM) या पोर्टलवर उपरोक्त मानकांच्या अग्निप्रतिबंधक यंत्राचे जे
पुरवठादार आहेत व त्यांची सन २०२१-२२,२०२२-२३,२०२३-२४ या मागील लगतच्या ३ आर्थिक
वर्षाची सरासरी उलाढाल ही किमान १ कोटी रुपये आहे, अशा पुरवठादारांकडून बोली
मागविण्यासाठी ई-निविदा प्रसिध्द येईल.
निविदाकारांकडून ई-निविदा (E-Bid) प्राप्त झाल्यावर सहभागी झालेल्या ग्राय
निविदाकारांकडून ते अधिकृत पुरवठादार असल्यास त्यांना उत्पादक कंपनीने अधिकृत वितरक
नेमल्याबाबतचे प्राधिकारपत्र, उत्पादक / पुरवठादार ISO प्रमाणपत्र धारक असल्यास त्याची वैध
प्रत, उत्पादक निविदाकार असल्यास त्याच्या ISO मानकाची वैध प्रत तसेच मागील ३ वषांची
आर्थिक उलाढाल दर्शविणारे प्रमाणित लेखा परिक्षण अहवाल निविदेसह सादर करावेत.
(३) इसारा ( बयाणा ) रक्कम :-
३.१ खरेदीच्या प्रकारानुसार इसारा रक्कम पुढील प्रमाणे असेल :-
-----------------------------------------------------------------------------------------------------------------------------------------------------------------------------------------------------------------
| अ.क्र. | निविदेचा प्रकार | खरेदीची एकूण किंमत (निविदेची) | इसारा रक्कम |
| १ | प्रति नग २ kg याप्रमाणे ३८७० इतक्या अग्निप्रतिबंधक यंत्रासाठी ) प्रति नग रू.८५०० | रु. ३,२८,९५,००० ‬‬ /- (अक्षरी तीन कोटी अठ्ठावीस लाख पंच्याण्णव हजार रूपये फक्त) | रू.३.२८ लाख (रू. तीन लाख अठ्ठीवीस हजार फक्त) |
-----------------------------------------------------------------------------------------------------------------------------------------------------------------------------------------------------------------
३.२ निविदाकारांनी इसाऱ्याची रक्कम गव्हर्नमेंट ई-माकेटप्लेस (GeM) कार्यप्रणालीमध्ये विहित
केल्यानुसार जमा करावी.
३.३ ज्यांनी इसारा रक्कम भरलेली असेल, त्यांना ऑनलाईन खरेदी प्रक्रियेमध्ये भाग घेणे
बंधनकारक आहे, खरेदी प्रक्रियेमध्ये भाग न घेतल्यास त्यांची इसाऱ्याची संपूर्ण रक्कम जप्त
करण्यात येईल.
३.४ विनिर्दिष्ट्टीत केलेल्या इसारा रक्कमेपेक्षा कमी रक्कम भरणाऱ्या पुरवठादारास अपात्र ठरवून
भरलेली संपूर्ण रक्कम जप्त करण्यात येईल.
३.५ गव्हर्नमेंट ई-माकेटप्लेस (GeM) या पोर्टलद्वारे पुरवठादार निश्चित झाल्यावर न्यूनतम
पुरवठादारा व्यतिरिक्त उर्वरित सर्व पुरवठादारांची इसारा रक्कम परत करण्यात येईल.
पृष्ट्ठ ८ पैकी ३
# Page 4
शासन निर्णय क्रमांकः सामुग्री-४५२३/प्र.क्र. १९८/ ना.पु. १६ ब,
३.६ शासकीय मंडळ /महामंडळ/उपक्रमांना तसेच सुक्ष्म, लघु व मध्यम उपक्रमांतर्गत वरील
वस्तुंसाठी नोंदणीकृत असलेल्या उत्पादक व पुरवठादार यांना निविदेमध्ये निविदा शुल्क व
बयाना रक्कम भरण्यापासुन सुट देण्यात यावी. यामध्ये महाराष्ट्र राज्य हातमाग महामंडळ /
महासंघ हे वगळता इतर नोंदणीकृत पुरवठादारांना उत्पादकाकडून अधिकृत विक्रेता
असल्याचे प्राधिकार पत्र सादर करणे आवश्यक राहील अथवा गव्हर्नमेंट ई-माकेटप्लेस
(GeM) या पोर्टलवरील तरतुदीनुसार कार्यवाही करण्यात येईल.
(४) निविदा शुल्क (Tender Fees )
पुरवठादारास उद्योग, उर्जा व कामगार विभागाच्या दि. १ डिसेंबर, २०१६ रोजीच्या शासन
निर्णयासोबतच्या नियमपुस्तिकेतील परिच्छेद क्र.३.१.२.१ मधील तरतूदीनुसार प्रस्तुत अग्निप्रतिबंधक यंत्र खरेदी निविदेची निविदा शुल्क (Tender Fees ) रक्कम रू.३०,०००/-
इतकी रक्कम करारनाम्यासोबत धनाकर्षाद्वारे गव्हर्नमेंट ई-माकेटप्लेस (GeM) या
पोर्टलवरील तरतुदीनुसार वित्तीय सल्लागार व उपसचिव, अन्न, नागरी पुरवठा व ग्राहक
संरक्षण यांचे नावे जमा करावी लागेल व त्याची पोहोच पावती शासनास जमा करणे आवश्यक
आहे.
(५) अनामत रक्कम (Security Deposit):-
५.१ यशस्वी पुरवठादारास उद्योग, उर्जा व कामगार विभागाच्या दि. १ डिसेंबर, २०१६ रोजीच्या
शासन निर्णयासोबतच्या नियमपुस्तिकेतील परिच्छेद क्र.४.६ मधील तरतूदीनुसार खरेदी
मुल्याच्या ३% अनामत रक्कम करारनाम्यासोबत धनाकर्षाद्वारे गव्हर्नमेंट ई-माकेटप्लेस
(GeM) या पोर्टलवरील तरतुदीनुसार वित्तीय सल्लागार व उपसचिव, अन्न, नागरी पुरवठा व
ग्राहक संरक्षण यांचे नावे जमा करणे आवश्यक आहे.
५.२ अनामत रकमेवर कोणतेही व्याज देय राहणार नाही. तसेच, यशस्वी पुरवठादाराने
करारातील कोणत्याही अटीचा भंग केल्यास अनामत रक्कम जप्त करण्यात येईल व त्याचे
नाव काळ्या यादीत टाकण्यात येईल.
(६) पुरवठा कालावधी :
यशस्वी पुरवठादारास ९० कार्यालयीन दिवसांच्या कालावधीत या अग्निप्रतिबंधक यंत्राचा
पुरवठा संबंधित जिल्हा पुरवठा कार्यालयांना स्वत:च्या खर्चाने करावयाचा आहे.
(७) पुरवठादार व खरेदीदारांची जबाबदारी:-
७.१ जर पुरवठादार हा उत्पादक कंपनीचा अधिकृत वितरक असेल तर, त्यास सदर प्रक्रियेत
त्याबाबतचे प्राधिकारपत्र सादर करणे अनिवार्य आहे.
७.२ उपरोक्त परिच्छेद (२) मध्ये नमुद केलेल्या मानकानुसार अग्निप्रतिबंधक यंत्राचा पुरवठा
करणे बंधनकारक आहे.
पृष्ट्ठ ८ पैकी ४
# Page 5
शासन निर्णय क्रमांकः सामुग्री-४५२३/प्र.क्र. १९८/ ना.पु. १६ ब,
७.३ अग्निप्रतिबंधक यंत्र खराब असल्याचे आढळून आल्यास त्यास पुरवठादार स्वत: जबाबदार
राहील. खराब अग्निप्रतिबंधक यंत्र बदलून न दिल्यास त्याची रक्कम अदा करावयाच्या
देयकातून कपात करण्यात येईल.
७.४ यशस्वी पुरवठादाराने डिलीव्हरी दिल्यानंतर, डिलीव्हरी चलनावर अग्निप्रतिबंधक यंत्र
ताब्यात घेणाऱ्या जिल्हा पुरवठा अधिकारी/ सहाय्यक जिल्हा पुरवठा अधिकारी/ अन्नधान्य
वितरण अधिकारी यांनी स्वाक्षरी करुन शिक्का मारावा. संबंधित जिल्हा पुरवठा अधिकारी/
सहाय्यक जिल्हा पुरवठा अधिकारी/ अन्नधान्य वितरण अधिकारी यांनी शासन निर्णयात नमूद
दर्जाचे अग्निप्रतिबंधक यंत्र असल्याबाबत तसेच त्यानुषंगाने प्रात्यक्षिक व प्रशिक्षण देण्यात
आल्याची खातरजमा करुन परिशिष्ट्ट-अ मध्ये विहित केल्यानूसार प्रमाणपत्र द्यावे.
७.५ उपरोक्त परि.७.४ प्रमाणे कार्यवाही केल्यानंतर यशस्वी निविदाकाराने सदरची प्राप्त
प्रमाणपत्र व अनुषंगिकदेयके गव्हर्नमेंट ई-माकेटप्लेस (GeM) या पोर्टलवर अपलोड
करावीत.उक्त अनुषंगाने मान्यता दिल्यानंतर देयक प्रदानासाठीची वरील मुदत विचारात
घेऊन, लेखाधिकारी, वित्तीय सल्लागार व उप सचिव कार्यालय यांनी देयके अदा करावीत.
७.६ गव्हर्नमेंट ई-माकेटप्लेस (GeM) या पोर्टलवरील कार्यपद्धतीनुसार GeM पोर्टलवर निविदा
निश्चित झाल्यानंतर यशस्वी निविदाकारास अटी व शतींसह online contract पाठविण्यात
येत असल्याने यशस्वी पुरवठादारासोबत वेगळ्याने करारनामा करण्याची आवश्यकता नाही.
(८) पुरवठ्यास विलंब झाल्यास करावयाची कार्यवाही :-
८.१ उद्योग, उर्जा व कामगार विभागाच्या दिनांक १ डिसेंबर, २०१६ च्या शासन निर्णयातील
परिशिष्ट्ट-४(अ) मध्ये विलंब शुल्काच्या आकारणीबाबत नमूद नियमावलीनुसार विनिर्दिष्ट्ट मालाची किंमत रु. २ लाखापेक्षा जास्त नसल्यास प्रती हप्ता विलंबास ½ टक्के विलंब शुल्क
व कमाल मर्यादा १० टक्क्यांच्या मर्यादेत विलंब शुल्काची आकारणी करण्याची तरतूद आहे.
तसेच मालाची किंमत रु. २ लाखापेक्षा जास्त असल्यास प्रती हप्ता विलंबास ½ टक्के विलंब
शुल्क व कमाल मर्यादा ५ टक्क्यांच्या मर्यादेत विलंब शुल्काची आकारणी करण्याची तरतूद
आहे. पुरवठयास विलंब झाल्यास सदर तरतूदीनुसार पुरवठादाराच्या देयकातून विलंब शुल्क
वसूल करण्यात येईल.
८.२ पुरवठादाराने विहित मुदतीत पुरवठा न केल्यामुळे स्थानिकरित्या अग्निप्रतिबंधक यंत्र खरेदी
करावी लागल्यास किंमतीतील तफावतीची रक्कम पुरवठादाराच्या देयकातून वसूल
करण्यात येईल.
८.३ प्रस्तुत अग्निप्रतिबंधक यंत्र (Automatic Type Fire Extinguisher) खरेदी प्रक्रिया राबविताना
निविदेच्या कोणत्याही टप्प्यावर परिस्थितीनुरूप ती रद्द करण्याचे प्राधिकार राखून ठेवण्यात
येत आहेत.
पृष्ट्ठ ८ पैकी ५
# Page 6
शासन निर्णय क्रमांकः सामुग्री-४५२३/प्र.क्र. १९८/ ना.पु. १६ ब,
(९) online contract मधील तरतूदीसंदर्भात वाद विवाद व अपिल:-
online contract मधील अटी व शर्तीसंदर्भात तसेच दंड, वसूली इ. संदर्भात पुरवठादार
निर्णय दिल्याच्या दिनांकापासून ३० दिवसात शासनाकडे कडे दाद मागू शकेल. शासनाने दिलेला
निर्णय अंतिम राहील आणि तो दोन्ही पक्षांना बंधनकारक राहील. पुरवठादार online contract
संपल्यानंतर जास्तीत जास्त ६ महिन्यात त्यातील तरतूदीसंदर्भात दाद मागू शकेल.
(१०) या कामी येणारा खर्च हा अन्न, नागरी पुरवठा व ग्राहक संरक्षण विभागाच्या वित्तीय
सल्लागार व उप सचिव, महाराष्ट्र शासन यांचे वैयक्तिक ठेव लेख्यामधून मागणी क्रमांक एम-४,
"४४०८ अन्न साठवणूक व वखार साठवणूक व वखार साठवण यावरील भांडवली खर्च, मुख्य
लेखाशिर्ष (०२)(१०) राष्ट्रीय अन्न सुरक्षा योजनेखालील मुंबई शहर अन्नधान्य खरेदीवरील अनुषंगिक
खर्च (अनिवार्य), ४४०८ ०३२६, या लेखाशिर्षा खाली खर्ची टाकण्यात यावा व सन २०२३-२०२४ या
वित्तीय वर्षाच्या मंजूर अनुदानातून भागविण्यात यावा.
(११) सदर शासन निर्णय अन्न, नागरी पुरवठा व ग्राहक संरक्षण विभागाच्या शासन निर्णय क्र.रवका-
१०९८/५६७/प्र.क्र.२३३८/नापु-१२, दि.३० नोव्हेंबर, १९९८, वित्तीय अधिकार नियम पुस्तिका १९७८
मधील भाग-२, उपविभाग-४, अ.क्र.१५ व २७ प्रमाणे प्रशासनिक विभागास प्रदान केलेल्या शक्तींचा
वापर करून निर्गमित करण्यात येत आहे.
(१२) सदर शासन निर्णय महाराष्ट्र शासनाच्या www.maharashtra.gov.in या वेबसाईटवर
# Page 7
# Page 8