# Page 1
तृतीय पंथीय नागरिकांना शिधापत्रिका वितरित करण्याबाबत....
महाराष्ट्र शासन
अन्न नागरी पुरवठा व ग्राहक संरक्षण विभाग
शासन निर्णय क्रः शिवाप-१२२२/प्र.क्र.१५/नापु-२८
मादाम कामा मार्ग, हुतात्मा राजगुरू चौक, मंत्रालय, मुंबई-४०० ०३२
दिनांक : २७ सप्टेंबर, २०२२
वाचा :- १) शासन निर्णय, अन्न नागरी पुरवठा व ग्राहक संरक्षण विभाग, क्र. साविव्य-१०९९/ प्र.क्र.८८८६/नापु-२८, दिनांक ०५.११.१९९९
२) शासन निर्णय, अन्न नागरी पुरवठा व ग्राहक संरक्षण विभाग, क्र. साविव्य-१००१/ प्र.क्र.४८३/नापु-२८, दिनांक ०८.०८.२००१
३) शासन निर्णय, अन्न नागरी पुरवठा व ग्राहक संरक्षण विभाग, क्र. साविव्य-१००५/ प्र.क्र.१८०३/नापु-२८, दिनांक २५.०५.२००५
४) शासन निर्णय, अन्न नागरी पुरवठा व ग्राहक संरक्षण विभाग, क्र. शिवाप-२०१३/ प्र.क्र.१०५/नापु-२८, दिनांक २९.०६.२०१३
५) शासन निर्णय, अन्न नागरी पुरवठा व ग्राहक संरक्षण विभाग, क्र. याचिका-२०१२/३३-३१/ प्र.क्र.८१ (अहवाल)/नापु-२८, दिनांक ०४.०२.२०१४
प्रस्तावना : नवीन शिधापत्रिकांसाठी निकष व कार्यपध्दती प्रथमत: संदर्भाधिन क्र. १ येथील दिनांक ०५.११.१९९९ च्या शासन निर्णयान्वये विहित करण्यात आली आहे. त्यामध्ये संदर्भाधिन क्र. २ येथील दिनांक ०८.०८.२००१ व संदर्भाधिन क्र. ३ येथील दिनांक २५.०५.२००५ च्या शासन निर्णयान्वये अंशत: सुधारणा करण्यात आली आहे.
नवीन शिधापत्रिका वितरित करतांना घ्यावयाची काळजी व दक्षता याबाबत संदर्भाधिन क्र. ४ येथील दिनांक २९.०६.२०१३ च्या शासन निर्णयान्वये सूचना देण्यात आल्या आहेत. नवीन शिधापत्रिका देण्यापूर्वी अर्जदाराचे उत्पन्न तपासण्याची कार्यपध्दती संदर्भाधिन क्र. ५ येथील दिनांक ०४.०२.२०१४ च्या शासन निर्णयान्वये विहित करण्यात आली आहे. तत्कालीन मा. उपमुख्यमंत्री (वित्त) यांनी सन २०२२-२३ च्या अर्थसंकल्पीय भाषणादरम्यान राज्यातील सर्व तृतीय पंथीय नागरिकांना शिधापत्रिका वितरित करण्यासाठी विशेष मोहिम राबविण्याची घोषणा केली आहे.
तृतीय पंथीय व्यक्तींना सर्वसामान्य जनतेप्रमाणे शिधापत्रिका वितरित करताना कागदोपत्री अडचणींचा साम करावा लागतो. तृतीय पंथीय व्यक्ती हा माजाचा घटक असून त्यांनाही सन्मानाने जगण्याचा व शासकीय योजनांचा लाभ घेण्याचा मुलभूत अधिकार आहे. ही बाब विचारात घेता राज्यातील तृतीय पंथीयांना नवीन शिधापत्रिका मिळविण्यासाठी येणाऱ्या अडचणींचा सहानभूतीपुर्वक विचार करून त्यांना राष्ट्रीय अन्न सुरक्षा योजनेचा लाभ देण्यासाठी सुलभ कार्यपध्दती अनुसरून पात्रतेनुसार योग्य ती शिधापत्रिका देऊन त्यावरील अनुज्ञेय लाभ देण्याचा प्रस्ताव शासनाच्या विचाराधीन होता.
शासन निर्णय : नवीन शिधापत्रिकेसाठी संदर्भ क्र. ४ वरील दिनांक २९.०६.२०१३ अन्वये निश्चित केलेल्या प्रचलित पध्दतीनुसार आवश्यक असलेले पुरावे सादर करण्यामध्ये राज्यातील सर्व तृतीय पंथीय नागरिक यांना
# Page 2
शासन निर्णय क्रमांकः शिवाप-१२२२/प्र.क्र.१५/नापु-२८
येणाऱ्या अडचणींचा सहानभुतीपुर्वक विचार करून त्यांना ओळखीचा पुरावा (Identification Proof) व वास्तव्याचा पुरावा (Residential Proof) सादर करण्याबाबत सूट देण्यात येत आहे. सदर कागदपत्रांची संबधितांकडून मागणी करण्यात येऊ नये.
२. मात्र तृतीय पंथीय नागरिक म्हणून नवीन शिधापत्रिका मिळणेसाठी खालील नमूद बाबीपैंकी कोणत्याही एका बाबीची पुर्तता संबधितांनी करणे आवश्यक आहे.
(क) मुंबई व राज्य एड्स नियंत्रण संस्था यांचेकडील यादीमध्ये नाव असावे किंवा,
(ख) मतदार यादीमध्ये मतदार म्हणून नोंदणी झाल्याने प्राप्त झालेले मतदार ओळखपत्र. सदर ओळखपत्रामध्ये “तृतीयपंथी" असा उल्लेख असणे आवश्यक नाही. तथापि, अर्जदार यांनी मतदारयादीमधील नोंदीमध्ये दुरुस्ती करुन घ्यावी किंवा,
(ग) तृतीयपंथीय व्यक्ती (अधिकारांचे संरक्षण) अधिनियम, २०१९ मधील प्रकरण तिसरे कलम ५ अंतर्गत तृतीयपंथीयांना जिल्हाधिकारी यांनी वितरित केलेले प्रमाणपत्र किंवा,
(घ) सामाजिक न्याय विभागाच्या जिल्हा समाजकल्याण अधिकारी किंवा त्यांनी प्राधिकृत केलेल्या राजपत्रित अधिकाऱ्याचे तृतीयपंथीय नागरीक असल्याबाबतचे प्रमाणपत्र किंवा,
(च) तृतीय पंथीय व्यक्तीचे कल्याण या उद्देशासाठी सार्वजनिक विश्वस्त अधिनियम/सहकारी संस्था अधिनियमांतर्गत नोंदणी असलेल्या संस्थेने संबधित अर्जदार तृतीयपंथीय नागरीक असलेबाबत दिलेले प्रमाणपत्र
वरीलपैकी कोणतेही कागदपत्र व आधारकार्ड उपलब्ध नसल्यास अर्जदाराकडून स्वयंघोषणापत्र (Self-declaration form) भरुन घेण्यात यावे. (प्रपत्र-अ)
३. तृतीय पंथीय नागरिकांकडून नवीन शिधापत्रिकासाठी अर्ज भरून घेऊन त्यांना शिधापत्रिका वितरित करण्यासाठी सर्व संबंधित जिल्हाधिकारी यांनी विशेष मोहिमेचे आयोजन करावे. सदर मोहिमेंतर्गत मुंबई व राज्य एड्स नियंत्रण संस्था यांचे क्षेत्रीय अधिकारी, संबधित स्वंयसेवी संस्था व सामाजिक न्याय व विशेष सहाय्य विभागाच्या क्षेत्रीय अधिकाऱ्यांच्या मदतीने तृतीय पंथीय नागरीकांना अनुज्ञेय शिधापत्रिका वितरित करून त्यावरील लाभ देण्यात यावेत.
# Page 3
# Page 4