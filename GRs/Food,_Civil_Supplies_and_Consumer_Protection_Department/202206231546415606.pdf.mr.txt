# Page 1
वैध मापन शास्त्र यंत्रणेतील गट-अ व गट-ब (राजपत्रित) मधील अधिका-यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी नागरी सेवा मंडळ स्थापन करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक - वैमाशा - २०२२ / प्र.क्र.६०/ग्रासं-३,
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई - ४०० ०३२.
दिनांक - २३ जून, २०२२
संदर्भ :- १) शासन निर्णय क्रमांक - एसआरव्ही-२०१४/प्र.क्र.२६/१२, दि. ३१ जानेवारी, २०१४ २) अन्न, नागरी पुरवठा व ग्राहक संरक्षण विभाग शासन निर्णय क्रमांक - संकिर्ण -१०१४ / १७८ / प्र.क्र.२२/नापु-१२, दि. ११ मे, २०१५ ३) अन्न, नागरी पुरवठा व ग्राहक संरक्षण विभाग शासन निर्णय क्रमांक -ग्रासंक-२२१० / प्र.क्र.२६६/ग्रासं-३, दि. १६ नोव्हेंबर, २०१३
प्रस्तावना : सामान्य प्रशासन विभागाच्या दिनांक ३१ जानेवारी, २०१४ च्या शासन निर्णयान्वये शासन सेवेतील गट-अ व गट-ब (राजपत्रित) मधील अधिका-यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी नागरी सेवा मंडळाची स्थापना करण्याबाबत सूचना दिल्या आहेत. त्याअनुषंगाने अन्न, नागरी पुरवठा व ग्राहक संरक्षण विभागाच्या अधिपत्याखालील वैधमापन शास्त्र यंत्रणा व ग्राहक संरक्षण यंत्रणेमध्ये कार्यरत असलेल्या गट-अ व गट-ब (राजपत्रित) अधिका-यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी संदर्भ क्र. २ अन्वये नागरी सेवा मंडळाची स्थापना करण्यात आली आहे.
अन्न नागरी पुरवठा व ग्राहक संरक्षण विभागाच्या अखत्यारित वैध मापन शास्त्र विभाग व ग्राहक संरक्षण विभाग हे दोन विभाग नोव्हेंबर, २०१३ पूर्वी एकाच आस्थापनेवर कार्यरत होते. दिनांक ११ मे, २०१५ च्या शासन निर्णयान्वये वैध मापन शास्त्र यंत्रणेमधील अधिका-यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी नागरी सेवा मंडळाच्या समितीमध्ये प्रबंधक,
राज्य ग्राहक तक्रार निवारण आयोग यांची सदस्य म्हणून नेमणूक करण्यात आली आहे. आता दोन्ही यंत्रणामधील अधिकारी / कर्मचारी यांच्या विकल्पानूसार पदांचे समायोजन करण्यात आले आहे.
यास्तव वैधमापन शास्त्र यंत्रणा व ग्राहक संरक्षण यंत्रणेमध्ये कार्यरत असलेल्या गट-अ व गट-ब (राजपत्रित) अधिका-यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी स्थापन केलेल्या नागरी सेवा मंडळाचे पुर्नगठन करण्याची बाब शासनाच्या विचाराधीन होती.
शासन निर्णय :
अन्न, नागरी पुरवठा व ग्राहक संरक्षण विभागाच्या अधिपत्याखालील वैध मापन शास्त्र यंत्रणेमध्ये कार्यरत असलेल्या गट-अ व गट-ब (राजपत्रित) अधिका-यांच्या पदस्थापना, बदली याबाबत सक्षम प्राधिकारी यांना शिफारस करण्यासाठी स्थापन केलेल्या संदर्भ क्र. २ येथील शासन निर्णयातील परिच्छेद २ (क) येथील नागरी सेवा मंडळाचे खालीलप्रमाणे पुर्नगठण करण्यात येत आहे. :
# Page 2
शासन निर्णय क्रमांकः वैमाशा-२०२२ / प्र.क्र.६०/ ग्रासं-३,
नागरी सेवा मंडळ (१) (वैध मापन शास्त्र यंत्रणा)
-----------------------------------------------------------------------------------------
| अ.क्र. | विभागातील अधिकारी यांचे पद | नागरी सेवा मंडळातील पद |
| १ | सचिव / प्रधान सचिव, अन्न, नागरी पुरवठा व ग्राहक संरक्षण विभाग | अध्यक्ष |
|  | नियंत्रक, वैध मापन शास्त्र, महाराष्ट्र राज्य, मुंबई | सदस्य |
|  | सह सचिव / उप सचिव, सामाजिक न्याय व विशेष सहायक विभाग / किंवा आदिवासी विकास विभाग | सदस्य |
|  | सह सचिव / उप सचिव (ग्रासं-३) अन्न, नागरी पुरवठा व ग्राहक संरक्षण विभाग | सदस्य |
-----------------------------------------------------------------------------------------