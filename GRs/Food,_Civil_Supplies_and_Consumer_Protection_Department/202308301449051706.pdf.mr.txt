# Page 1
जिल्हा ग्राहक तक्रार निवारण आयोग नांदेड या कार्यालयासाठी नवीन इमारत बांधकामास व त्यासाठी येणा-या खर्चास प्रशासकीय मान्यता देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. इमाबां - २०१९/प्र.क्र.४७/ग्रासं-४
हुतात्मा राजगुरु चौक, मादाम कामा मार्ग, मंत्रालय, मुंबई - ३२.
दिनांक:- ३० ऑगस्ट, २०२३
वाचा:- १) अन्न,नागरी पुरवठा व ग्राहक संरक्षण विभाग शासन ज्ञापन क्र.ग्रासंजा-१७०६/१४१३/(२३६९) ग्रा.स.४, दि.१५.०२.२०१०.
२) राज्य ग्राहक तक्रार निवारण आयोग, मुंबई यांचे पत्र क्र. राआ/महा/ आस्था-२/नांदेड इमारत बांधकाम-२०२०/८१४ दि. १०.०२.२०२०.
प्रस्तावना: जिल्हा मंच, नांदेड च्या नवीन इमारती बांधकामाकरिता रू.४८,०१,५५४/- इतक्या खर्चाच्या अंदाजपत्रकास शासन ज्ञापन दि. १५.०२.२०१० अन्वये प्रशासकीय मान्यता देण्यात आली आहे. या प्रशासकीय मान्यतेच्या अनुषंगाने सन २०१०-११ या वित्तीय वर्षात वितरित करण्यात आलेला एकूण रू. ४३.२२ लक्ष इतका निधी सार्वजनिक बांधकाम विभागाकडे वर्ग करण्यात आला आहे.तथापि, प्रस्तावित इमारतीची जागा ही अपुरी असल्यामुळे फक्त तळमजल्याऐवजी जी + १ (दोन मजली स्वरूपाचा) नकाशा उपमुख्य वास्तुशास्त्रज्ञ, औरंगाबाद यांच्या कडून तयार करण्यात येवून नवीन नकाशाप्रमाणे सन २०१८-१९ च्या दरसूचीवर आधारित रु.१८१.५० इतक्या रकमेचे सुधारीत अंदाजपत्रक प्रशासकीय मान्यतेसाठी सादर करण्यात आले होते. सदर प्रस्तावास अनुसरुन केंद्रशासनाच्या योजनेप्रमाणे त्रुटींची पुर्तता करुन प्रस्ताव फेरसादर करण्याबाबत प्रबंधक, राज्य ग्राहक तक्रार निवारण आयोग, मुंबई यांना कळविण्यात आले होते.
त्यानुसार प्रबंधक, राज्य तक्रार निवारण आयोग, मुंबई यांनी संदर्भाधीन दि.१०.०२.२०२० रोजीच्या पत्रान्वये जिल्हा ग्राहक तक्रार निवारण आयोग, नांदेड च्या नवीन इमारती बांधकामाकरिता सुधारीत प्रस्ताव सादर केला आहे. याअनुषंगाने यापुर्वी जिल्हा मंच, नांदेड च्या नवीन इमारती बांधकामाकरिता प्रशासकीय मंजुरी देण्याच्या अनुषंगाने निर्गमित केलेले दि.१५.०२.२०१० रोजीचे शासन ज्ञापन अधिक्रमित करुन जिल्हा ग्राहक तक्रार निवारण आयोग, नांदेड या कार्यालयासाठी नवीन इमारतीच्या बांधकामास व त्यानुषंगाने येणा-या खर्चास सुधारीत प्रशासकीय मंजूरी देण्याबाबतचा प्रस्ताव शासनाच्या विचाराधीन होता. त्यानुसार शासनाने खालीलप्रमाणे निर्णय घेतला आहे.
शासन निर्णयः जिल्हा मंच, नांदेड च्या नवीन इमारती बांधकामास व त्यासाठी येणा-या एकूण रू.४८,०१,५५४/ इतक्या अंदाजपत्रकास प्रशासकीय मंजूरी देण्याच्या अनुषंगाने निर्गमित करण्यात आलेले संदर्भ क्र.१ येथील दि.१५.०२.२०१० रोजीचे शासन ज्ञापन या आदेशाद्वारे अधिक्रमित करण्यात येत असून सुधारीत आदेश खालीलप्रमाणे आहेत.
जिल्हाधिकारी, नांदेड या कार्यालयाच्या परिसरातील दक्षिणेस असलेल्या ३५०० चौ. फुट मोकळ्या असलेल्या शासकीय जागेत जिल्हा ग्राहक तक्रार निवारण आयोग,नांदेड या कार्यालयासाठी नवीन इमारतीचे बांधकाम करण्यास व त्यासाठी येणा-या एकूण रु.२,८०,२४,१२३/- (अक्षरी रुपये दोन कोटी ऐंशी लक्ष चोवीस हजार एकशे तेवीस फक्त) इतक्या खर्चास (सोबतच्या परिशिष्ट अ मध्ये नमूद केलेल्या कामाच्या विगतवारीनुसार) या आदेशाद्वारे प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः इमाबां- २०१९/प्र.क्र.४७/ग्रासं-४
२. सदरहू मान्यता खालील अटींच्या अधीन राहून देण्यात येत आहे.
१) बांधकाम सुरु करण्यापूर्वी नमूना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेवूनच काम सुरु करावे.
२) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
३) सदर कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
४) काम सुरु करण्यापुर्वी सर्व संबंधित स्थानिक संस्था/प्राधिकरणे यांची मान्यता घेण्यात यावी.
५) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/ प्र.क्र.१७७/ तां.क.१, दि.१० जानेवारी २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
६) सार्वजनिक बांधकाम विभाग, शासन निर्णय क्र. बीडीजी २०१७/प्र.क्र.६०/इमारती-२ दि. ०७ जुलै,२०१७ अन्वये कार्यवाही करण्यात यावी.
७) सदर कामांकरीता सुधारीत प्रशासकीय मान्यतेची आवश्यकता लागणार नाही, या दृष्टीने विशेष दक्षता घेण्यात यावी.
८) सार्वजनिक बांधकाम विभागातील अभियंता यांनी तोंडी दिलेल्या सुचनांच्या आधारावर कामाच्या व्याप्तीत बदल किंवा नवीन कामे करु नयेत.
९) प्रस्तावांतर्गत अंदाजपत्रकीय कामांमध्ये नवीन कामांचा समावेश करावयाचा झाल्यास किंवा व्याप्तीत बदल करावयाचा झाल्यास याबाबत लेखी आदेश प्राप्त करुन विहित मुदतीत व पध्दतीने सदर कामांना मंजूरी घेण्याची कार्यवाही करावी. अन्यथा संबंधित अधिका-यावर जबाबदारी निश्चित करण्यात येईल.
१०) प्रस्तावांतर्गत प्रकरणी भविष्यात काही लेखा आक्षेप उद्भवल्यास त्याचा निपटारा करण्याची जबाबदारी संबंधित कार्यालयाची राहील.
११) यापुर्वी जिल्हा मंच, नांदेड च्या इमारती बांधकामाकरिता सन २०१०-११ या वित्तीय वर्षात रु.४३.२२ लक्ष इतका निधी सार्वजनिक बांधकाम विभागाकडे वर्ग करण्यात आला आहे. त्यामुळे सदर रक्कम वगळता प्रस्तावांतर्गत कामासाठीच्या एकूण रु.२,८०,२४,१२३/- यापैकी केवळ रु. २,३७,०२,१२३/- इतकाच निधी उपलब्ध करुन देण्यात येईल.
१२) प्रस्तावांतर्गत कामाच्या अनुषंगाने यापुर्वी उपलब्ध करुन दिलेला रु. ४३.२२ लक्ष इतका निधी सार्वजनिक बांधकाम विभागाकडे वर्ग असल्याने सदर निधीतून कामाची सुरुवात करावी व निधी खर्च झाल्यानंतर उपयोगिता प्रमाणपत्रासह (Utilisation Certificate ) कामाच्या प्रगतीनुसार निधीची मागणी करावी.
३. या प्रित्यर्थ होणारा खर्च, मागणी क्रमांक-एम. ५, मुख्य लेखाशिर्ष, ५४७५, इतर सर्वसाधारण आर्थिक सेवांवरील भांडवली खर्च १०२, नागरी पुरवठा (००) (००) (०१) ग्राहक मंचासाठी इमारतीचे बांधकाम करणे (५४७५ ०२३९) ५३, मोठी बांधकामे या लेखाशिर्षाखाली खर्ची टाकण्यात यावा. सदर निधी कामाच्या प्रगतीनुसार सार्वजनिक बांधकाम विभागाने केलेल्या मागणीनुसार चालू वित्तीय वर्षासाठी अर्थसंकल्पित केलेल्या मंजूर नियतव्ययातून भागविण्यात यावा.
४. सदर आदेश सार्वजनिक बांधकाम विभाग, अनौपचारिक संदर्भ क्र.८९/२०२३ / इमा-२ दि.२५/०५/२०२३, तसेच सार्वजनिक बांधकाम विभाग, परिपत्रक क्र. संकिर्ण-२०१९/प्र.क्र.१०/इमा-२ दि.२५ सप्टेबर २०१९ अन्वये मुख्य अभियंता सार्वजनिक बांधकाम प्रादेशिक विभाग, औरंगाबाद यांनी दिलेल्या तांत्रिक मान्यतेनुसार व वित्त विभाग शासननिर्णय क्र. विअप्र-२०१३/प्र.क्र.३०/१३/ विनियम, भाग-२,
पृष्ठ ५ पैकी २
# Page 3
शासन निर्णय क्रमांकः इमाबां- २०१९/प्र.क्र.४७/ग्रासं-४
दि.१७/०४/२०१५ व दि.२०/०९/२०१९ अन्वये सुधारीत सोबतच्या परिशिष्टातील वित्तीय अधिकार नियमपुस्तिका १९७८, भाग पहिला, उपविभाग - ५ अनु. क्र. १ महाराष्ट्र सार्वजनिक बांधकाम नियमपुस्तिकेतील परि. १३४ (१) अनुसार प्रशासकीय विभागास प्रदान केलेल्या अधिकारान्वये तथा सक्षम प्राधिका-यांच्या मान्यतेने निर्गमित करण्यात येत आहेत.
# Page 4
# Page 5