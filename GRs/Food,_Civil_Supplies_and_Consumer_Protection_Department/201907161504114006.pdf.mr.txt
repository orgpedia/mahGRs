# Page 1
राज्य ग्राहक तक्रार निवारण आयोग, महाराष्ट्र, मुंबई यांच्या कार्यालयातील रिक्त जागेमध्ये कोर्टरुम, अभिलेख कक्ष व अधिकारी यांचे दालन तसेच राज्य आयोगाच्या कार्यालयातील अस्वच्छ व मोडकळीस अवस्थेत असलेल्या प्रसाधनगृहाची दुरुस्ती करण्यासाठी येणाऱ्या अदांजपत्रकीय खर्चास प्रशासकीय मान्यता देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. संकीर्ण-२०१९/प्र.क्र.४३/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई-३२.
दिनांक:- १५ जुलै, २०१९
वाचा:- १) राज्य ग्राहक तक्रार निवारण आयोग, मुंबई यांचे पत्र क्र. राआ/महा./आस्था-२/राज्य आयोग, मुंबई/दुरुस्ती/२०१९/२५३३, दि. २७.५.२०१९.
२) राज्य ग्राहक तक्रार निवारण आयोग, मुंबई यांचे पत्र क्र. राआ/आस्था-२/राज्य आयोग, मुंबई/प्र. दुरुस्ती/२०१९/२६५६, दि. ४.६.२०१९.
प्रस्तावना: राज्य ग्राहक तक्रार निवारण आयोग, महाराष्ट्र, मुंबई या कार्यालयाकरिता राज्य सहकारी अपील न्यायालय, मुंबई यांचे जुने सचिवालय इमारतीमधील ५००० चौ.फूट जागेपैकी ३००० चौ. फूट जागेचा ताबा दि.२८.१०.२०१५ रोजी व उर्वरित २००० चौ.फू. जागेचा ताबा दि.२१.२.२०१९ रोजी मिळाला आहे. सदरील जागेमध्ये राज्य आयोगाच्या कार्यालयाचे कोर्टरुम, अभिलेख कक्ष तसेच अधिकारी यांचे दालन बनविण्यासाठी येणा-या खर्चाचे रु. २९, ४३,०४८/- इतक्या रक्कमेचा अंदाजपत्रक कार्यकारी अभियंता, इलाखा शहर, सार्वजनिक बांधकाम विभाग, मुंबई यांनी सादर केलेला दि.६.३.२०१९ रोजीचा प्रस्ताव राज्य आयोगाने संदर्भ क्र.१ अन्वये सादर केला होता.
२. तसेच याच जागेतील प्रसाधनगृह अत्यंत अस्वच्छ व मोडकळीस आलेल्या अवस्थेत असल्याने त्याची तातडीने दुरुस्ती करण्यासाठी रु.५,९५,३४३/- इतक्या रक्केमचा अंदाजपत्रक कार्यकारी अभियंता, इलाखा शहर, सार्वजनिक बांधकाम विभाग, मुंबई यांनी सादर केलेला दि. १३.५.२०१९ रोजीचा प्रस्ताव राज्य आयोगाने संदर्भ क्र.२ अन्वये सादर केला होता.
३. उपरोक्त संदर्भ क्र. १ येथील प्रस्ताव सार्वजनिक बांधकाम विभागाच्या सन २०१८-१९ च्या दरसूचीनुसार तयार करण्यात आलेला असून संदर्भ क्र.२ येथील प्रस्ताव सार्वजनिक बांधकाम विभागाच्या सन २०१७-१८ च्या दरसूचीनुसार प्राप्त झालेला आहे. सदर प्रस्ताव कार्यकारी अभियंता, प्रेसीडेंन्सी विभाग,
# Page 2
शासन निर्णय क्रमांक: संकीर्ण-२०१९/प्र.क्र.४३/ग्रासं-४
मुंबई यांनी सांक्षाकन केले आहेत. सदर दोन्ही प्रस्ताव रु.२९,४३,०४८ + रु.५,९५,३४३ = ३५,३८,३९१/ इतक्या रक्कमेचा खर्चाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
४. राज्य ग्राहक तक्रार निवारण आयोग, महाराष्ट्र, मुंबई या कार्यालयाकरिता राज्य सहकारी अपील न्यायालय, मुंबई यांचे जुने सचिवालय इमारतीमधील ५००० चौ. फूट जागेमध्ये राज्य आयोगाचे कोर्टरुम, अभिलेख कक्ष तसेच अधिकारी यांचे दालन बनविण्यासाठी येणा-या खचार्च रु.२९,४३,०४८/- इतक्या रक्कमेचा व या इमारतीतील प्रसाधनगृह अत्यंत अस्वच्छ व मोडकळीस आलेल्या अवस्थेत असल्याने त्याची तातडीने दुरुस्ती करण्यासाठी रु.५,९५,३४३/- इतक्या रक्केमचा एकूण रु.३५,३८,३९१/- इतक्या रक्कमेचा खर्चाच्या अंदाजपत्रकास खालील बाबींची पूर्तता करण्याच्या अटीच्या अधिन राहून प्रशासकीय मान्यता प्रदान करण्यात येत आहे.
अ) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
आ) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
इ) सार्वजनिक बांधकाम विभागाकडून प्राप्त अंदाजपत्रक उपभोक्ता विभागाच्या वतीने राज्य ग्राहक तक्रार निवारण आयोगाच्या सक्षम प्राधिका-यांने साक्षांकित करावे.
ई) प्रस्तुत इमारत वारसा संवर्धन (Heritage Building) अंतर्गत येत असल्यास, प्रस्तावित देखभाल दुरुस्तीची कामे करताना नियमानुसार आवश्यक ती दक्षता घेण्यात यावी.
५. राज्य ग्राहक तक्रार निवारण आयोग, महाराष्ट्र, मुंबई या कार्यालयातील रिक्त जागेमध्ये कोर्टरुम, अभिलेखकक्ष तसेच अधिकारी यांचे दालन बनविण्यासाठी येणा-या खर्चाचे रु. २९,४३,०४८/- इतक्या रक्कमेचा व याच इमारतीतील प्रसाधनगृह अत्यंत अस्वच्छव मोडकळीस आलेल्या अवस्थेत असल्याने दुरुस्ती करण्यासाठी रु.५,९५,३४३/- एकूण रु.३५,३८,३९१/- इतक्या रक्कमेस अंदाजपत्रकीय प्रस्तावास वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम भाग-२, दिनांक १७.४.२०१५ च्या शासन निर्णयातील भाग- पहिला उपविभाग-५ अ.क्र.१ सार्वजनिक बांधकाम नियम पुस्तिकेतील परिच्छेद क्र.१३४ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
६. या वरील होणारा खर्च, मागणी क्रमांक-एम. ५, मुख्य लेखाशिर्ष, ५४७५, इतर सर्वसाधारण आर्थिक सेवांवरील भांडवली खर्च १०२, नागरी पुरवठा (००) (००) (०१) ग्राहक मंचासाठी इमारतीचे बांधकाम करणे (५४७५०२३९), ५३, मोठी बांधकामे या लेखाशिर्षाखाली सन २०१९-२० मध्ये मंजूर झालेल्या अनुदानातून खर्च भागविण्यात यावा. तसेच सदरचे काम सन २०१९-२० याच आर्थिक वर्षात पूर्ण करण्यात यावे.
पृष्ठ ३ पैकी २
# Page 3
शासन निर्णय क्रमांक: संकीर्ण-२०१९/प्र.क्र.४३/ग्रासं-४
७. सदर शासन निर्णय सार्वजनिक बांधकाम विभागाच्या अनौपचारिक संदर्भ क्र.२९१/१९/इमारत-२, दि.२८.६.२०१९ च्या प्राप्त संमतीने निर्गमित करण्यात येत आहे.