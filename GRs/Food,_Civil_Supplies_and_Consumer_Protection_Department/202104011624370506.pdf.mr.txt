# Page 1
श्री. वैभव गुलाबराव खैरकर, पुरवठा निरीक्षक (निलंबित), अन्नधान्य वितरण अधिकारी कार्यालय, अमरावती यांचे निलंबन संपुष्टात आणून त्यांना शासन सेवेत पुन:स्थापित करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन आदेश क्रमांक : निलंब-२०२१/प्र.क्र.१५/ना.पु.१५
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई- ४०० ०३२.
दिनांक : ०१ एप्रिल, २०२१.
संदर्भ :- १) विभागीय आयुक्त, अमरावती विभाग, अमरावती यांचे आदेश क्र.आकाअ/पुरवठा-४ आस्था/कावि-३५४/२०२०, दिनांक ३०.१२.२०२०.
२) श्री. वैभव खैरकर, पु.नि.(नि.) यांचा अपील अर्ज, दि.०४.०१.२०२१.
३) विभागीय आयुक्त, अमरावती विभाग, अमरावती यांचे पत्र क्र.आकाअ/पुरवठा-४/ आस्था/कावि-४२/२०२१, दि.०८.०२.२०२१.
४) श्री. वैभव खैरकर, पु.नि.(नि.) यांचे सुनावणीच्या संबंधाने सादर केलेले लेखी निवेदन, दि. ०९.०२.२०२१.
५) जिल्हा पुरवठा अधिकारी, अमरावती यांचे श्री. खैरकर, पु.नि. (नि.) यांच्या अपील अर्जाच्या संबंधाने दिलेले अभिप्राय, दि.२५.०२.२०२१.
शासन आदेश
अपिलार्थी श्री. वैभव गुलाबराव खैरकर, पुरवठा निरीक्षक (निलंबित), अन्नधान्य वितरण अधिकारी कार्यालय, अमरावती यांनी संदर्भ क्र.१ येथील विभागीय आयुक्त, अमरावती विभाग, अमरावती यांच्या दि.३०.१२.२०२० रोजीच्या आदेशान्वये व्यथित होऊन सदर आदेशाविरुद्ध शासनाकडे अपील अर्ज सादर केलेला आहे. सदर अपील अर्जावर मा.मंत्री, अन्न, नागरी पुरवठा व ग्राहक संरक्षण यांचे समक्ष दिनांक ०९ फेब्रुवारी, २०२१ रोजी सुनावणी होऊन अपिलार्थी व गैर अपिलार्थी यांचे म्हणणे ऐकून घेण्यात आले.
२. ज्याअर्थी, महाराष्ट्र नागरी सेवा (शिस्त व अपील) नियम, १९७९ च्या नियम ४ (१) (अ) अन्वये प्रदान केलेल्या शक्तीचा वापर करून विभागीय आयुक्त, अमरावती विभाग, अमरावती यांनी श्री. खैरकर यांना संदर्भ क्र.१ येथील आदेशान्वये शासन सेवेतून निलंबित केले आहे.
३. त्याअर्थी, अपिलार्थी यांचा खुलासा व जिल्हा पुरवठा अधिकारी, अमरावती यांच्या अहवालानुसार आता महाराष्ट्र नागरी सेवा (शिस्त व अपील) नियम, १९७९ च्या नियम ४ (५) (क) अन्वये प्रदान करण्यात आलेल्या शक्तीचा वापर करून या आदेशाद्वारे विभागीय आयुक्त, अमरावती विभाग, अमरावती यांचे संदर्भ क्र.१ येथील दि.३०.१२.२०२० रोजीचे आदेश सर्व प्रभावानिशी रद्द करण्यात येत आहेत.
# Page 2
शासन आदेश क्रमांकः निलंब-२०२१/प्र.क्र.१५/ना.पु.१५
४. तसेच, सदर प्रकरणी मला पुढीलप्रमाणे कळविण्याचे आदेश आहेत :
“ श्री. वैभव खैरकर, पुरवठा निरीक्षक यांना सक्त ताकीद देण्यात येत आहे. सदर प्रकरणी विभागीय चौकशीची आवश्यकता नाही.”
५. विभागीय आयुक्त, अमरावती विभाग, अमरावती यांनी सदर आदेशाची तात्काळ अंमलबजावणी करून श्री. वैभव खैरकर, पु. नि. यांना तात्काळ रुजू करून घेऊन त्याबाबतचा अनुपालन अहवाल शासनास सादर करावा.