# Page 1
ग्राहक संरक्षण अधिनियम-२०१९ अंतर्गत राज्य ग्राहक तक्रार निवारण आयोग व जिल्हा ग्राहक तक्रार निवारण आयोगाचे अध्यक्ष व सदस्य यांच्या नियुक्तीसाठी शासनास शिफारस करण्यासाठी निवडसमिती गठित करणेबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक - ग्रासंअ २०२०/प्र.क्र.४९/ग्रासं-४
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक: १३ जून, २०२३
संदर्भ : १) शासन निर्णय समक्रमांक दि. १०.०४.२०२३ २) महाप्रबंधक उच्च न्यायालय मुंबई यांचे पत्र क्र.A.१२१७/८८/१०३३/२०२३, दि.३१.०५.२०२३.
प्रस्तावना : ग्राहक संरक्षण अधिनियम २०१९ अंतर्गतच्या Consumer Protection (Qualification for appointment, method of recruitment, procedure of appointment, term of office, resignation and removal of the President and members of the State Commission and District Commission) (Amendment) Rules, २०२० च्या नियम ६(१) मध्ये राज्य ग्राहक तक्रार निवारण आयोगातील व जिल्हा ग्राहक तक्रार निवारण आयोगातील अध्यक्ष व सदस्य या पदांवरील नियुक्तीकरिता राज्य शासनास शिफारस करण्यासाठी निवड समितीची तरतूद करण्यात आलेली आहे.
या नियमातील तरतुदीनुसार संदर्भ क्रं. १ येथील दि.१०.०४.२०२३ रोजीच्या शासननिर्णयानुसार मा.न्यायमुर्ती श्री नितीन जामदार यांचे अध्यक्षतेखाली निवड समिती गठीत करण्यात आलेली आहे. तथापि, सध्यस्थितीत निवड समितीचे विद्यमान अध्यक्ष मा.न्या.श्री.नितीन जामदार यांनी मा. मुख्य न्यायमुर्ती, उच्च न्यायालय मुंबई या पदाचा कार्यभार स्वीकारला असून त्यांनी सदर निवड समितीच्या अध्यक्षपदासाठी मा.न्यायमुर्ती,श्री.के.आर. श्रीराम यांचे नामनिर्देशन केले असल्याचे संदर्भ क्र. ०२ येथील दि. ३१.०५.२०२३ रोजीच्या पत्रान्वये महाप्रबंधक, उच्च न्यायालय, मुंबई यांनी कळविले आहे. त्यानुसार नव्याने निवड समिती गठित करण्याची बाब शासनाच्या विचाराधीन होती. त्याअनुषंगाने शासनाने खालील प्रमाणे निर्णय घेतला आहे.
शासन निर्णय : राज्य ग्राहक तक्रार निवारण आयोग व जिल्हा ग्राहक तक्रार निवारण आयोगाचे अध्यक्ष व सदस्य यांची नियुक्ती करण्याच्या अनुषंगाने राज्य शासनास शिफारस करण्यासाठी निवड समिती खालील प्रमाणे राहील.
१) मा.न्यायमुर्ती श्री.के.आर.श्रीराम उच्च न्यायालय, मुंबई अध्यक्ष (मा. मुख्य न्यायमुर्ती, उच्च न्यायालय, मुंबई यांनी नामर्निदेशित केलेले उच्च न्यायालयाचे न्यायमूर्ती) २) प्रधान सचिव, उच्च व तंत्रशिक्षण विभाग, मंत्रालय मुंबई सदस्य (मुख्य सचिव यांनी नामनिर्देशित केलेले सदस्य) ३) सचिव, अन्न, नागरी पुरवठा व ग्राहक संरक्षण विभाग मंत्रालय, मुंबई सदस्य/निमंत्रक
# Page 2
शासन निर्णय क्रमांकः ग्रासंअ २०२० / प्र.क्र.४९/ग्रासं-४