# Page 1
“ब्रेक द चेन” अंतर्गत शिवभोजन केंद्र चालक व ग्राहक यांचेसाठी मार्गदर्शक सूचना.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक - शिभोथा - २०२०/प्र.क्र.१८६/नापु-१७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- ०६ एप्रिल, २०२१
वाचा :-१) शासन निर्णय क्र. शिभोथा-२०१९/प्र.क्र ५१/नापु-१७, दि. ०१ जानेवारी, २०२०.
२) शासन परिपत्रक क्र. शाभोथा-२०१९/प्र.क.५१/ नापु १७, दि. १८ जानेवारी, २०२० ३) शासन परिपत्रक क्र. शाभोथा-२०१९/प्र.क.५१/ नापु १७, दि. २८ मार्च, २०२० ४) शासन परिपत्रक क्र. शाभोथा-२०१९/प्र.क.५१/ नापु १७, दि. १७ ऑगस्ट, २०२० ५) शासन परिपत्रक क्र. शाभोथा-२०२०/प्र.क.१३२/ नापु १७, दि. २१ ऑक्टोबर, २०२०
परिपत्रक : “ब्रेक द चेन” ची प्रक्रिया राज्यभर सुरु झाली आहे. त्याअंतर्गत राज्य शासनाने दि. ०५.०४.२०२१ रोजी रात्री ८.०० वाजल्यापासून उपहारगृहे, हॉटेल यांना फक्त पार्सल सुविधेची परवानगी दिली आहे. त्यास अनुसरुन शिवभोजन केंद्राविषयी मार्गदर्शक सूचना देण्याची बाब शासनाच्या विचाराधीन होती. त्या अनुषंगाने खालील प्रमाणे मार्गदर्शक सूचना निर्गमित करण्यात येत आहेत.
१) शिवभोजन केंद्रावर निर्जंतुकीकरणाच्या नियमांचे पालन करुन पार्सल सुविधेद्वारे (Take away) ग्राहकांना शिवभोजन उपलब्ध करुन देण्यात यावे. ही सुविधा दि.३०.०४.२०२१ पर्यंतच उपलब्ध राहील.
२) शिवभोजन केंद्रात बसून भोजन करण्याची सुविधा वरील कालावधीत उपलब्ध राहणार नाही.
३) शिवभोजन केंद्रातील कर्मचाऱ्यांनी तसेच पार्सल घेण्यासाठी आलेल्या ग्राहकाने मुखपट्टी (मास्क) वापरणे बंधनकारक राहील.
४) शिवभोजन केंद्रावर सामाजिक अंतराच्या नियमांचे कसोशीने पालन करावे.
५) शिवभोजन तयार करणाऱ्या तसेच वाटप करणाऱ्या कर्मचाऱ्यांनी वारंवार साबणाने हात धुवावेत.
६) संपूर्ण शिवभोजन केंद्राचे दररोज निर्जंतूकीकरण करावे.
उपरोक्त सूचना तात्काळ अंमलात येतील याची सर्व संबंधित क्षेत्रिय अधिकाऱ्यांनी दक्षता घ्यावी.
# Page 2
शासन परिपत्रक क्रमांकः शिभोथा-२०२०/प्र.क्र.१८६/नापु-१७