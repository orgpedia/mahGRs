# Page 1
महाराष्ट्र राज्य वखार महामंडळ, पुणे यांचेकडून प्राप्त नाबार्डच्या (RIDF) अंतर्गत ठाणे व नंदुरबार येथील नवीन गोदाम बांधकाम प्रस्तावांना प्रशासकीय मान्यता देणेबाबत... (सन २०२२ - २३)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदाबां-१०२२/प्र.क्र.१६०/नापु-१६-ब
हुतात्मा राजगुरू चौक, मादाम कामा मार्ग
मंत्रालय, विस्तार, मुंबई - ४०० ०३२
तारीख: १८ जानेवारी, २०२३.
वाचा: १) अ.ना.पु. व ग्रा.सं. विभाग शासन निर्णय क्रमांक:-गोदाबां-१०२१/प्र.क्र.११०/नापु-१६ब, दि.२६.०८.२०२२.
२) महाराष्ट्र राज्य वखार महामंडळ, पुणे यांचे दि.०३.११.२०२२ व दि.१६.१२.२०२२ रोजीचे पत्र.
३) जिल्हाधिकारी, नंदुरबार यांचे पत्र क्र. पुरवठा / कक्ष-१२/ज-२/कावि-६२३/२०२२, दि.१४.१२.२०२२.
४) जिल्हा पुरवठा अधिकारी, ठाणे यांचे पत्र क्र.पुरवठा/का-१/टे-४/गोदाम दुरुस्ती/कावि ३३३/२०२३, दि.०४.०१.२०२३.
प्रस्तावना :
उपरोक्त संदर्भीय शासन निर्णय दि.२६.०८.२०२२ अन्वये नाबार्ड व ग्रामीण पायाभूत विकास निधी (RIDF) अंतर्गत नवीन गोदामांचे, नाबार्ड व्यतिरिक्त इतर नवीन गोदामांसाठी आवश्यक अतिरिक्त
बांधकाम व गोदाम दुरुस्ती या कामांचे बांधकाम यापुढे सार्वजनिक बांधकाम विभागा ऐवजी महाराष्ट्र
राज्य वखार महामंडळ यांचेकडून करुन घेण्याबाबतचा प्रस्तावास शासनाने मान्यता दिलेली आहे.
तसेच महाराष्ट्र राज्य वखार महामंडळ, पुणे यांची अंमलबजावणी यंत्रणा व knowledge Partner म्हणून नेमणूक करण्यात आलेली आहे.
त्यानुषंगाने महाराष्ट्र राज्य वखार महामंडळ यांनी संदर्भीय पत्र दि.०३.११.२०२२ व
दि.१६.१२.२०२२ अन्वये नंदुरबार (०६ गोदामे) व ठाणे (०१ गोदाम) येथील एकूण ७ ठिकाणच्या नवीन गोदाम बांधकामांची अंदाजपत्रके राज्यस्तरीय ई-दरसूची २०२२-२३ मधील दर विचारात घेऊन तांत्रिक मान्यतेच्या शिफारशीसह प्रशासकीय मान्यतेसाठी जिल्हाधिकारी, नंदुरबार व जिल्हा पुरवठा अधिकारी, ठाणे यांना सादर केलेली आहेत. सदरची अंदाजपत्रके जिल्हाधिकारी, नंदुरबार व जिल्हा
पुरवठा अधिकारी, ठाणे यांनी प्रशासकीय मान्यतेकरीता शासनास सादर केली आहेत. त्यापैकी
# Page 2
शासन निर्णय क्रमांकः गोदाबां-१०२२/प्र.क्र.१६०/नापु-१६-ब
नंदुरबार जिल्ह्यातील नवापूर येथे मासिक नियतनाच्या ३ पट इतकी साठवणूक क्षमता उपलब्ध
असल्याने नवापूर (१८०० मे.टनमे. टन) ) व व खांडबारा ता. नवापूर (१०८० मे. टन) ही ०२ गोदामे वगळून उर्वरित
नंदूरबार जिल्हयातील ०४ व ठाणे जिल्हयातील ०१ अशा एकूण ०५ ठिकाणच्या गोदाम बांधकामांना
प्रशासकीय मान्यता देण्याची बाब शासनाच्या विचाराधीन होती.
शासन निर्णय:
२. नंदुरबार (०४ गोदामे) व ठाणे (०१ गोदाम) अशा एकूण ०५ ठिकाणच्या नवीन गोदाम
बांधकामांची अंदाजपत्रके राज्यस्तरीय ई-दरसूची २०२२-२३ मधील दर विचारात घेऊन प्रशासकीय
मान्यतेसाठी शासनास सादर केली आहेत. सदर गोदाम बांधकाम अंदाजपत्रकांना व कामांना पुढील
अटींच्या अधिनतेने प्रशासकीय मान्यता देण्यात येत आहे.
।. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१,
दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात
यावी.
॥. नियोजित जागा विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा
सूचना प्रसिध्द करण्यात याव्यात.
३. शासकीय गोदाम बांधकाम:
--------------------------------------------------------------------------------
|  | अ. |  |  | जिल्हा |  |  | तालुका |  |  | प्रस्तावित |  |  | गोदाम |  |  | प्रस्तावित |  |  | प्रस्तावित गोदामाची |  |
| क्र. | गोदामाचे | संख्या | गोदामाची | अंदाजपत्रकीय |
|  |  |
| ठिकाण | क्षमता (मे.टन.) | किंमत (₹ लक्ष) |
|  |  |
| १. | ठाणे | शहापूर | शहापूर |  | ३००० | ५७४.३४ |
| २. | नंदुरबार | उमर्दे | उमर्दे | १ | ३००० | ६०९.१७ |
| ३. | नंदुरबार | शहादा | मोहिदे |  | ३००० | ४०३.०८ |
| ४. | नंदुरबार | तळोदा | चिनोदा |  | ३००० | ४१७.७५ |
| ५. | नंदुरबार | अक्कलकुवा | अक्कलकुवा | १ | ३००० | ४२४.३४ |
|  | एकूण |  | १५००० | २४२८.६८ |
| (अक्षरी रुपये:- चोवीस कोटी अठ्ठावीस लक्ष अडुसष्ट हजार फक्त) |
--------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः गोदाबां-१०२२/प्र.क्र.१६०/नापु-१६-ब
४. वरीलप्रमाणे प्रशासकीय मान्यता देण्यात आलेल्या गोदामांचे बांधकाम महाराष्ट्र राज्य वखार
महामंडळ, पुणे यांचेमार्फत करण्यात यावे. नवीन गोदाम बांधकामांसाठी निधी प्राप्त झाल्यांनतर गोदाम
बांधकामांची कामे तातडीने सुरू करण्यात येऊन विहित मुदतीत पूर्ण करण्यात यावीत.
५. काम सुरू करण्यापूर्वी जागेच्या मालकी हक्काबाबतची पूर्तता संबंधित जिल्हा पुरवठा अधिकारी यांनी करून घेण्यात यावी.
६. सदर गोदाम बांधकामावरील खर्च सन २०२२-२३ या वित्तीय वर्षात व तद्नंतर वेळोवेळी उपलब्ध करून देण्यात येणाऱ्या तरतुदीमधून भागविण्यात येईल.
७. बांधकामासाठी विलंब अथवा इतर कारणाने वाढीव खर्च होणार नाही, याबाबत संबंधित जिल्हा
पुरवठा अधिकारी यांनी दक्षता घ्यावी. सदर गोदाम बांधकामांना आवश्यकतेनुसार निधी महाराष्ट्र राज्य
वखार महामंडळ, पुणे यांना उपलब्ध करून देण्यात येईल.
८. सदर गोदामांचे बांधकाम प्रगतीपथावर असताना संबंधित अधीक्षक अभियंता, महाराष्ट्र राज्य
वखार महामंडळ, पुणे यांनी कमीत कमी तीन वेळेस भेट देऊन कामाची गुणवत्ता उत्कृष्ट असल्याची खातरजमा करावी व तसा अहवाल जिल्हाधिकारी यांना वेळोवेळी लेखी स्वरूपात सादर करावा.
९. गोदाम बांधकामाच्या अंदाजपत्रकातील मुख्य गोदाम बांधकामाव्यतिरिक्त इतर सोयी
सुविधांच्या समावेशाबाबत शासन स्तरावरुन दिलेल्या विविध सुचना विचारात घेवून जिल्हाधिकारी यांच्या स्तरावर खातरजमा करावी.
१०. गोदामाचे बांधकाम पूर्ण झाल्यांनंतर गोदामाचा ताबा घेण्यापूर्वी सदर गोदामास जिल्हाधिकारी
यांनी स्वत: भेट देऊन झालेले काम हे उत्कृष्ट दर्जाचे असल्याबाबत खातरजमा करावी. काही त्रुटी
राहून गेल्या असल्यास त्याची पूर्तता महाराष्ट्र राज्य वखार महामंडळ, पुणे यांचेकडून करून घ्यावी व त्याचा स्थळ निरिक्षणाचा अहवाल अभिलेखामध्ये जतन करून ठेवावा.
११. सदरील शासकीय गोदाम बांधकामाची कामे पूर्ण होताच त्याबाबतचे उपयोगिता प्रमाणपत्र
(Utilization Certificate) शासनास सादर करण्याची दक्षता संबंधित जिल्हा पुरवठा अधिकारी यांनी घ्यावी.
१२. सदरील गोदाम बांधकामांची कामे पूर्ण झाल्यानंतर प्रकल्प पूर्णत्व अहवाल (PCR) व प्रकल्प
पूर्णत्व प्रमाणपत्र (PCC) शासनास त्वरीत सादर करण्याची दक्षता संबंधित जिल्हा पुरवठा अधिकारी यांनी घ्यावी.
पृष्ठ ४ पैकी ३
# Page 4
शासन निर्णय क्रमांकः गोदाबां-१०२२/प्र.क्र.१६०/नापु-१६-ब
१३. उपरोक्त खर्च “मागणी क्र. एम-४, मुख्यलेखाशिर्ष ४४०८,०२, साठवण व वखार साठवण, १०१, ग्रामीण भागात गोदाम बांधणे कार्यक्रम (०१) नविन गोदामाचे बांधकाम (०१) (०१) नवीन गोदामांचे
बांधकाम करणे (मुफसल) (राज्य हिस्सा) (कार्यक्रम ) (४४०८ ०२४६), ५३ मोठी बांधकामे” या लेखाशिर्षांतर्गत खर्ची टाकण्यात यावा.
१४. वित्तीय अधिकार नियम पुस्तिका १९७८ च्या भाग-१, उप विभाग ५ मधील अनुक्रमांक-१ नुसार व महाराष्ट्र सार्वजनिक बांधकाम नियम पुस्तिकेतील परिच्छेद क्रमांक-१३४ नुसार प्रशासनिक विभागास वित्तीय अधिकार प्रदान करण्यात आले आहेत. सदर प्रदान करण्यात आलेल्या वित्तीय
अधिकारानुसार सदरचा आदेश निर्गमित करण्यात येत आहे.