# Page 1
सुधारित आकृतीबंधामध्ये वैधमापन शास्त्र यंत्रणेसाठी मंजूर केलेल्या पदांचे क्षेत्रिय स्तरावर फेरवाटप करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: वैमाशा-२०२२/प्र.क्र.११३/ग्रासं-३
हुतात्मा राजगुरु चौक, मादाम कामा रोड, मुंबई- ४०० ०३२
दि. : २७ मार्च, २०२३
वाचा:- १) शासन निर्णय, अन्न नागरी पुरवठा व ग्राहक संरक्षण विभाग क्र. वैमाशा-२०२२/प्र.क्र.७४ ग्रास-३, दि.- १४ ऑक्टोबर २०२२
शासन निर्णय : संदर्भिय शासन निर्णयान्वये वैधमापन शास्त्र यंत्रणेसाठी मंजूर असलेल्या पदांचे क्षेत्रिय स्तरावर फेरवाटप करण्यात आलेले आहे. सदर शासन निर्णयातील परिच्छेद ५ अन्वये परिशिष्ट “ब” व परिशिष्ट “क” मध्ये सहायक नियंत्रक यांची कार्यालयनिहाय पदसंख्या निश्चित केलेली असून सहायक नियंत्रक यांच्यासाठी स्वतंत्रपणे पदे चिन्हांकित करण्यात आलेली आहेत. तथापि सहायक नियंत्रक व निरीक्षक या पदांच्या कर्तव्य व जबाबदाऱ्या समान असल्यामुळे तसेच वेतन सुधारणा समितीच्या अहवालानुसार सदर दोन्ही संवर्गाची वेतनश्रेणी एस-१४ अशी समान झाल्यामुळे आता या शासन निर्णयान्वये सहायक नियंत्रक यांच्यासाठी केलेले चिन्हांकन रद्द करण्यात येत आहे.
दि. १४ ऑक्टोबर २०२२ च्या शासन निर्णयासोबतच्या परिशिष्ट “ब” व परिशिष्ट “क” मध्ये क्षेत्रिय स्तरावरील कार्यालयात सहायक नियंत्रक व निरीक्षक यांची स्वतंत्रपणे जेवढी एकूण पदे दर्शविली आहेत त्यांच्या एकूण बेरजे एवढी पदे सहायक नियंत्रक/निरीक्षक या संवर्गासाठी मंजूर करण्यात येत आहेत. सदर पदावर “सहायक नियंत्रक” किंवा “निरीक्षक” यापैकी कोणत्याही एका संवर्गातील अधिकाऱ्याची पदस्थापना करण्यात येईल.
दि. १४ ऑक्टोबर २०२२ च्या शासन निर्णयासोबतच्या परिशिष्ट “अ” व परिशिष्ट “क”या मध् फेरवाटपानंतर अस्तित्वात आलेले जिल्हे यामध्ये परभणी ऐवजी परभणी-हिंगोली व अकोला ऐवजी अकोला वाशिम असा बदल करण्यात येत आहे. तसेच सदर शासन निर्णयामध्ये ज्याठिकाणी “औरंगाबाद” असा उल्लेख आहे त्याठिकाणी “छत्रपती संभाजीनगर” व ज्याठिकाणी “उस्मानाबाद” असा उल्लेख आहे त्याठिकाणी “धाराशिव” असा बदल करण्यात येत आहे.
# Page 2