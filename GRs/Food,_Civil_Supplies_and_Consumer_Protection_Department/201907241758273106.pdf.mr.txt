# Page 1
पंडित दीनदयाळ उपाध्याय अभियान राबविण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांकः संकिर्ण-२०१९/प्र.क्र.९३/नापु-२२
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक: २४ जुलै, २०१९
वाचा: १) अन्न, नागरी पुरवठा व ग्राहक संरक्षण विभाग शासन निर्णय क्र. असुका-२०१८/ प्र. क्र. १३२/नापु-२२, दि. १६.११.२०१८.
२ ) अन्न, नागरी पुरवठा व ग्राहक संरक्षण विभाग शासन निर्णय क्र. असुका-२०१९/ प्र. क्र. ४९/नापु-२२, दि. ६.७.२०१९.
३) शासन पत्र क्र. संकिर्ण-२०१९/प्र.क्र.९५/सं. क., दि. १०.७.२०१९ ४) अन्न, नागरी पुरवठा व ग्राहक संरक्षण विभाग शासन निर्णय क्र. रॉकेल-२०१९/ प्र.क्र. ३७/नापु-२७, दि. २४.७.२०१९
शासन परिपत्रक: राज्यात राष्ट्रीय अन्नसुरक्षा अधिनियम, २०१३ अंतर्गत दिलेला इष्टांक पूर्ण करण्याच्या दृष्टीने पात्र लाभार्थ्यांची निवड करुन त्यांना अंत्योदय अन्न योजना व प्राधान्य कुटुंब लाभार्थ्यांमध्ये समाविष्ट करण्याकरिता दि. १५.७.२०१९ ते दि. १४.८.२०१९ या कालावधीत पंडित दीनदयाल उपाध्याय अंत्योदय अभियान राबविण्याचे निश्चित करण्यात आले आहे. उक्त अभियानांतर्गत राष्ट्रीय अन्नसुरक्षा योजनेतील सर्व पात्र शिधापत्रिकाधारकांना १०० टक्के शिधापत्रिका वाटप, १०० टक्के धान्य वाटप तसेच प्रत्येक कुटुंबास गॅस जोडणी देण्याबाबतचे उद्दिष्ट ठरविण्यात आले आहे.
उपरोक्त उद्दिष्टपुर्तीच्या अनुषंगाने सर्व उप आयुक्त (पुरवठा), सर्व जिल्हा पुरवठा अधिकारी, सर्व अन्नधान्य वितरण अधिकारी यांना पुढीलप्रमाणे सूचना देण्यात येत आहेत: दि. २४ जुलै, २०१९ च्या शासन निर्णयान्वये विहीत केल्यानुसार गॅस जोडणी देण्याबाबत उचित कार्यवाही करावी.
दि. १० जुलै, २०१९ च्या शासन पत्रान्वये जिल्हाधिकारी यांना कळविल्यानुसार तात्काळ कार्यवाही सुरु करावी.
→ आपल्या जिल्ह्यासाठी / कार्यक्षेत्रासाठी राष्ट्रीय अन्नसुरक्षा योजनेअंतर्गत दि. १६.११.२०१८ च्या शासन निर्णयान्वये विहीत केलेल्या इष्टांकाची विनाविलंब पूर्तता करण्यात यावी.
→ सदर इष्टांकपूर्ती करताना दि. ६.७.२०१९ च्या शासन निर्णयान्वये निश्चित केलेल्या निकषांनुसार पात्र लाभार्थ्यांची निवड करण्यात यावी.
→ सदर इष्टांकपूर्ती करताना आवश्यक असलेल्या अतिरिक्त इष्टांकाची अथवा समर्पित करावयाच्या इष्टांकाची आकडेवारी शासनास कळवावी.
# Page 2
शासन परिपत्रक क्रमांकः संकिर्ण-२०१९/प्र.क्र.९३/नापु-२२
→ ज्या ठिकाणी अपात्र शिधापत्रिका मोहिमेअंतर्गत अंत्योदय अन्न योजना किंवा प्राधान्य कुटुंब अपात्र लाभार्थ्यांना राष्ट्रीय अन्नसुरक्षा योजनेतून वगळण्यात येत आहे, त्याठिकाणी त्याच प्रमाणात नवीन लाभार्थी समावेशनाची कार्यवाही तात्काळ करावी.
# Page 3