# Page 1
जिल्हा ग्राहक तक्रार निवारण आयोग, बीड या कार्यालयासाठी नवीन इमारत बांधकामास व त्यासाठी येणाऱ्या खर्चास प्रशासकीय मान्यता देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंजा- १६१०/प्र.क्र.४१ अ/ग्रासं-४
हुतात्मा राजगुरु चौक, मादाम कामा मार्ग, मंत्रालय, मुंबई-३२.
दिनांक:- ११ जुलै, २०२३
वाचा:- १) अन्न,नागरी पुरवठा व ग्राहक संरक्षण विभाग शासन निर्णय क्र.ग्रासंजा-१६०७/५५३/(२३५३) ग्रा.स.४, दि.१२.११.२००९.
२) राज्य ग्राहक तक्रार निवारण आयोग, मुंबई यांचे पत्र क्र. राआ/आस्था/आस्था-२/बीड इमारत बांधकाम-२०२३/२८० दि. १३.०१.२०२३.
प्रस्तावना: जिल्हा मंच, बीड च्या नवीन इमारती बांधकामाकरिता रू. ३४.८७ लक्षच्या अंदाजपत्रकास दि. १२.११.२००९ च्या आदेशान्वये प्रशासकीय मान्यता देण्यात आली आहे. या प्रशासकीय मान्यतेच्या अनुषंगाने सन २०१०-११ या वित्तीय वर्षात वितरित करण्यात आलेला एकूण रू. ३१.९६ लक्ष व सन २०११-१२ मध्ये वितरीत करण्यात आलेला रु.२.९१ लक्ष असा एकूण ३४.८७ लक्ष इतका निधी सार्वजनिक बांधकाम विभागाकडे वर्ग करण्यात आला आहे. सदर काम २००० चौ.फुट जागेवरती करण्याचे प्रस्तावित होते व त्यानुषंगाने नकाशे तयार करण्यात आले होते. परंतु राज्य आयोगाने सदरील नकाशाऐवजी वास्तुशास्त्रज्ञ, महाराष्ट्र राज्य यांनी प्रमाणित केलेले नकाशे व त्यासाठी वाढीव जागा उपलब्ध करणे बाबत सुचना केल्यामुळे प्रत्यक्षात इमारतीचे बांधकाम पुर्ण करणे शक्य झाले नाही. त्यानुसार यापुर्वी जिल्हा मंच, बीड च्या नवीन इमारती बांधकामाकरिता प्रशासकीय मंजुरी देण्याच्या अनुषंगाने निर्गमित केलेला दि.१२.११.२००९ शासन निर्णय अधिक्रमित करुन जिल्हा ग्राहक तकार निवारण आयोग, बीड या कार्यालयासाठी नवीन इमारतीच्या बांधकामास व त्यानुषंगाने येणाऱ्या खर्चास सुधारीत प्रशासकीय मंजूरी देण्याबाबत सादर केलेला प्रस्ताव शासनाच्या विचाराधीन होता. त्यानुसार शासनाने खालीलप्रमाणे निर्णय घेतला आहे.
शासन निर्णय: जिल्हा मंच, बीड च्या नवीन इमारती बांधकामास व त्यासाठी येणाऱ्या एकूण रू. ३४.८७ लक्षच्या अंदाजपत्रकास प्रशासकीय मंजूरी देण्याच्या अनुषंगाने निर्गमित करण्यात आलेला संदर्भाधीन दि.१२.११.२००९ रोजीचा शासन निर्णय अधिक्रमित करुन सुधारीत आदेश खालीलप्रमाणे आहेत:
१. बीड येथील प्रशासकीय इमारतीच्या आवारात भुमापन क्र.११०३ मधील ५६१ चौ.मी.भुखंडावर जिल्हा ग्राहक तक्रार निवारण आयोग, बीड या कार्यालयासाठी नवीन इमारतीचे बांधकाम करण्यास व त्यासाठी येणाऱ्या एकूण रु.५,५९,९९,०००/- (अक्षरी रुपये पाच कोटी एकोणसाठ लक्ष नव्यान्नव हजार फक्त) इतक्या खर्चास (सोबतच्या परिशिष्ट अ मध्ये नमूद केलेल्या कामाच्या विगतवारीनुसार) या आदेशाद्वारे प्रशासकीय मान्यता प्रदान करण्यात येत आहे.
२. सदरहू मान्यता खालील अटींच्या अधीन राहून देण्यात येत आहे.
१) बांधकाम सुरु करण्यापूर्वी नमूना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच काम सुरु करावे.
# Page 2
शासन निर्णय क्रमांक: ग्रासंजा- १६१०/प्र.क्र.४१ अ/ग्रासं-४
२) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
३) सदर कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
४) काम सुरु करण्यापुर्वी सर्व संबंधित स्थानिक संस्था / प्राधिकरणे यांची मान्यता घेण्यात यावी.
५) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/ प्र.क्र.१७७/तां.क.१,दिनांक १० जानेवारी २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
६) सार्वजनिक बांधकाम विभाग, शासन निर्णय, क्र.बीडीजी २०१७/प्र.क्र.६०/ इमारती-२ दि.०७ जुलै, २०१७ अन्वये कार्यवाही करण्यात यावी.
७) सदर कामांकरीता सुधारीत प्रशासकीय मान्यतेची आवश्यकता लागणार नाही, या दृष्टीने विशेष दक्षता घेण्यात यावी.
८) सार्वजनिक बांधकाम विभागातील अभियंता यांनी तोंडी दिलेल्या सुचनांच्या आधारावर कामाच्या व्याप्तीत बदल किंवा नवीन कामे करु नयेत.
९) प्रस्तावांतर्गत अंदाजपत्रकीय कामांमध्ये नवीन कामांचा समावेश करावयाचा झाल्यास किंवा व्याप्तीत बदल करावयाचा झाल्यास याबाबत लेखी आदेश प्राप्त करुन विहित मुदतीत व पद्धतीने सदर कामांना मंजूरी घेण्याची कार्यवाही करावी.
अन्यथा संबंधित अधिकाऱ्यावर जबाबदारी निश्चित करण्यात येईल.
१०) प्रस्तावांतर्गत प्रकरणी भविष्यात काही लेखा आक्षेप उद्भवल्यास त्याचा निपटारा करण्याची जबाबदारी संबंधित कार्यालयाची राहील.
११) यापुर्वी जिल्हा आयोग, बीड च्या इमारती बांधकामाकरिता सन २०१०-११ व २०११-१२ या वित्तीय वर्षात रु. ३४.८७ लक्ष इतका निधी सार्वजनिक बांधकाम विभागाकडे वर्ग करण्यात आला आहे. त्यामुळे सदर रक्कम वगळता प्रस्तावांतर्गत कामासाठीच्या एकूण रु.५,५९,९९,००० यापैकी उर्वरित रु.५,२५,१२,०००/ इतकाच निधी उपलब्ध करुन देण्यात येईल.
१२) प्रस्तावांतर्गत कामाच्या अनुषंगाने यापुर्वी उपलब्ध करुन दिलेला रु. ३४.८७ लक्ष इतका निधी सार्वजनिक बांधकाम विभागाकडे वर्ग असल्याने सदर निधीतून कामाची सुरुवात करावी व निधी खर्च झाल्यानंतर उपयोगिता प्रमाणपत्रासह (Utilisation Certificate)कामाच्या प्रगतीनुसार निधीची मागणी करावी.
३. या प्रित्यर्थ होणारा खर्च, मागणी क्रमांक एम. ५, मुख्य लेखाशिर्ष, ५४७५, इतर सर्वसाधारण आर्थिक सेवांवरील भांडवली खर्च १०२, नागरी पुरवठा, (००) (०१) ग्राहक मंचासाठी इमारतीचे बांधकाम करणे (५४७५ ०२३९) ५३, मोठी बांधकामे या लेखाशिर्षाखाली खर्ची टाकण्यात यावा. सदर निधी कामाच्या प्रगतीनुसार सार्वजनिक बांधकाम विभागाने केलेल्या मागणीनुसार चालू वित्तीय वर्षासाठी अर्थसंकल्पित केलेल्या मंजूर नियतव्ययातून भागविण्यात यावा.
पृष्ठ ५ पैकी २
# Page 3
शासन निर्णय क्रमांकः ग्रासंजा- १६१०/प्र.क्र.४१ अ/ग्रासं-४
४. सदर आदेश सार्वजनिक बांधकाम विभाग, अनौपचारिक संदर्भ क्र.८८/२०२३/इमा-२ दि.२५/०५/२०२३, तसेच सार्वजनिक बांधकाम विभाग, परिपत्रक क्र.संकिर्ण-२०१९/प्र.क्र.१०/इमा-२ दि.२५ सप्टेबर २०१९ अन्वये मुख्य अभियंता सार्वजनिक बांधकाम प्रादेशिक विभाग, औरंगाबाद यांनी दिलेल्या तांत्रिक मान्यतेनुसार व वित्त विभाग शासननिर्णय क्र. विअप्र-२०१३/प्र.क्र.३०/१३/ विनियम, भाग-२, दि.१७/०४/२०१५ व दि.२०/०९/२०१९ अन्वये सुधारीत सोबतच्या परिशिष्टातील वित्तीय अधिकार नियमपुस्तिका १९७८, भाग पहिला, उपविभाग-५ अनु. क्र. १ महाराष्ट्र सार्वजनिक बांधकाम नियमपुस्तिकेतील परि. १३४ अनुसार प्रशासकीय विभागास प्रदान केलेल्या अधिकारान्वये तथा सक्षम प्राधिकाऱ्यांच्या मान्यतेने निर्गमित करण्यात येत आहेत.
# Page 4
# Page 5