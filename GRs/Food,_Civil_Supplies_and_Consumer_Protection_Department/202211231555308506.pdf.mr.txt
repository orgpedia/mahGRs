# Page 1
जिल्हा ग्राहक संरक्षण परिषदांवर शासकीय / अशासकीय सदस्यांच्या नियुक्तीबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः जिग्राप-२०२२/प्र.क्र.१८/ग्रासं-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २३ नोव्हेंबर, २०२२
वाचा - १) अधिसूचना क्रमांकः ग्रासंनि-२०२०/प्र.क्र.३९/ग्रासं-२, दि. १८.०२.२०२२.
२) शासन निर्णय क्रमांकः राग्राप-२०२२/प्र.क्र.१९/ग्रा-२, दि. २९.०८.२०२२.
प्रस्तावना
ग्राहक संरक्षण अधिनियम, १९८६ हा अधिक्रमित झाला असून ग्राहक संरक्षण अधिनियम, २०१९ हा दि.२०.०७.२०२० पासून लागू झाला आहे. ग्राहक संरक्षण अधिनियम, २०१९ च्या कलम ८ नुसार ग्राहकांच्या अधिकारांचे संवर्धन व संरक्षण करण्यासाठी जिल्हा स्तरावर जिल्हा ग्राहक संरक्षण परिषदा स्थापन करण्याची तरतूद आहे. त्यानुसार उपरोक्त क्र.१ येथील दि.१८.०२.२०२२ च्या अधिसूचनेन्वये महाराष्ट्र ग्राहक संरक्षण (राज्य व जिल्हा ग्राहक संरक्षण परिषद) नियम, २०२२ तयार करण्यात आले आहेत. या परिषदेवर शासकीय व अशासकीय सदस्यांची नियुक्ती करण्याची तरतूद आहे. त्यानुसार ग्राहक संरक्षण परिषदांवर शासकीय / अशासकीय सदस्यांची नियुक्ती करण्याची बाब शासनाच्या विचाराधीन होती.
शासन निर्णय:
ग्राहक संरक्षण अधिनियम, २०१९ (२०१९ चा ३५) च्या कलम ८ व महाराष्ट्र ग्राहक संरक्षण नियम, २०२२ च्या नियम १० अन्वये प्रदान करण्यात आलेल्या अधिकारांचा वापर करून महाराष्ट्र शासन याव्दारे राज्यातील सर्व जिल्हृयांकरिता जिल्हा ग्राहक संरक्षण परिषदा गठीत करीत आहे.
जिल्हा ग्राहक संरक्षण परिषदेची एकूण सदस्य संख्या ४२ एवढी असून त्यामध्ये शासकीय सदस्य खालील प्रमाणे राहतील:
१ जिल्हाधिकारी अध्यक्ष २ अप्पर जिल्हाधिकारी उपाध्यक्ष ३ उप नियंत्रक, वैधमापन शास्त्र सदस्य ४ पोलीस अधिक्षक सदस्य ५ उप मुख्य कार्यकारी अधिकारी, जिल्हा परिषद सदस्य ६ सहाय्यक आयुक्त, अन्न व औषधी प्रशासन सदस्य ७ कार्यकारी अभियंता, दूरसंचार विभाग सदस्य ८ कार्यकारी अभियंता (महाराष्ट्र राज्य वीज वितरण कंपनी) सदस्य ९ जिल्हा कृषी अधिक्षक सदस्य
# Page 2
शासन निर्णय क्रमांकः जिग्राप-२०२२/प्र.क्र.१८/ग्रासं-२
१० आरोग्य अधिकारी, जिल्हा परिषद सदस्य ११ सहाय्यक प्रादेशिक परिवहन अधिकारी सदस्य १२ जिल्हा माहिती अधिकारी सदस्य १३ जिल्हा पुरवठा अधिकारी सदस्य सचिव
१. जिल्हा ग्राहक संरक्षण परिषदेची मुदत हा शासन निर्णय निर्गमित झाल्याच्या दिनांकापासून तीन वर्ष इतकी असेल.
२. जिल्हा ग्राहक संरक्षण परिषदेची कार्यपध्दती त्यावरील अशासकीय सदस्यांची नियुक्ती, निवडीचे निकष इत्यादी बाबी या महाराष्ट्र ग्राहक संरक्षण नियम, २०२२ व शासन निर्णय दि. २९.०८.२०२२ नुसार राहतील.
३. जिल्हा ग्राहक संरक्षण परिषदेवरील एकूण सदस्यांपैकी उपरोक्त १३ शासकीय सदस्य वगळून उर्वरित विविध प्रवर्गातील सर्व अशासकीय सदस्यांची नियुक्ती महाराष्ट्र ग्राहक संरक्षण (राज्य व जिल्हा ग्राहक संरक्षण परिषद) नियम, २०२२ मधील विहित कार्यपध्दती अनुसरून व पोलीस चारित्र्य पडताळणी अहवालाच्या अधिन राहून संबंधित जिल्हाधिकारी व नियंत्रक शिधावाटप यांनी करावी.
# Page 3