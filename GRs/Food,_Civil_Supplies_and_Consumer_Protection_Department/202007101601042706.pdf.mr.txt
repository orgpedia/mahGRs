# Page 1
नोव्हेल कोरोना विषाणूच्या प्रादुर्भावाच्या पार्श्वभूमीवर राष्ट्रीय अन्नसुरक्षा योजनेअंतर्गत समाविष्ट होऊ न शकलेल्या व एपीएल (केशरी) शेतकरी योजनेत समाविष्ट न झालेल्या एपीएल (केशरी) शिधापत्रिकाधारकांना माहे मे व जून, २०२० या कालावधीसाठी दिलेल्या अन्नधान्याच्या धर्तीवर माहे जुलै व ऑगस्ट २०२० या २ महिन्यांच्या कालावधीकरीता सवलतीच्या दराने अन्नधान्याचा लाभ देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : अधापु-२०२०/प्र.क्र.६१ / नापु-२२
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
तारीख : १० जुलै, २०२०
वाचा: शासन निर्णय समक्रमांक दि. ०९ एप्रिल, २०२०
प्रस्तावना : दिनांक ३१.१२.२०१९ अखेर प्राप्त आकडेवारीनुसार राष्ट्रीय अन्नसुरक्षा योजनेअंतर्गत तसेच शेतकरी योजनेअंतर्गत समाविष्ट न झालेल्या एपीएल (केशरी शिधापत्रिकांची संख्या ७१,५४, ७३८ एवढी असून त्यावरील सदस्यांची संख्या ३,०८,४४,०७६ एवढी आहे. देशातील नोव्हेल कोरोना विषाणूच्या प्रादुर्भावाच्या पार्श्वभूमीवर त्या लाभार्थ्यांना माहे मे व जून, २०२० या २ महिन्यांच्या कालावधीकरीता सवलतीच्या दराने अन्नधान्याचा लाभ देण्याबाबत संदर्भाधिन शासन निर्णयान्वये निर्णय घेण्यात आला आहे, या योजनेतील लाभार्थ्यांना माहे जुलै व ऑगस्ट, २०२० या २ महिन्यांसाठी मुदतवाढ देण्याची बाब शासनाच्या विचाराधीन होती शासन निर्णय: एपीएल (केशरी) मधील ज्या लाभार्थ्यांना राष्ट्रीय अन्न सुरक्षा योजनेअंतर्गत तसेच १४ जिल्ह्यांतील शेतकरी योजनेअंतर्गत सवलतीच्या दराने अन्नधान्याचा लाभ मिळत नाही, अशा एपीएल (केशरी) मधील ३,०८,४४,०७६ एवढ्या लाभार्थ्यांना माहे मे व जून, २०२० या २ महिन्यांच्या कालावधीकरीता ज्या प्रमाणे सवलतीच्या दराने अन्नधान्याचा लाभ देण्यात आला होता, त्याच धर्तीवर माहे जुलै व ऑगस्ट,२०२० या दोन महिन्यांसाठी सदर योजनेस मुदतवाढ देऊन त्या लाभार्थ्यांना सवलतीच्या दराने अन्नधान्याचा लाभ देण्याबाबत या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः अधापु-२०२०/प्र.क्र.६१/नापु-२२
२. एपीएल (केशरी) मधील सदर लाभार्थ्यांना गहू ₹८/- प्रतिकिलो व तांदूळ ₹१२/- प्रतिकिलो या दराने प्रतिमाह प्रतिव्यक्ती ३ किलो गहू व २ किलो तांदूळ याप्रमाणे ५ किलो अन्नधान्य माहे जुलै व ऑगस्ट, २०२० या २ महिन्यांच्या कालावधीकरीता वितरीत करण्यात यावे.
३. सर्व सर्व क्षेत्रिय अधिकाऱ्यांनी या योजनेकरीता सोबतच्या विवरणपत्रान्वये त्यांच्या क्षेत्रासाठी देण्यात आलेल्या नियतनाएवढ्या गहू व तांदळाच्या प्रमाणात त्यामध्ये दर्शविलेल्या संख्ये इतक्या लाभार्थ्यांना उपरोक्त सवलतीच्या दराने अन्नधान्याचे वाटप करावे. मात्र, उप नियंत्रक/जिल्हा पुरवठा अधिकारी/ अन्नधान्य वितरण अधिकारी यांनी त्यांच्या कार्यक्षेत्रात माहे मे व जून, २०२० या दोन महिन्यात या योजनेंतर्गत वितरीत करण्यात आलेल्या सरासरी अन्नधान्याच्या प्रमाणात आवश्यक अन्नधान्याची प्रथम उचल करावी व वितरणाचा अंदाज घेऊन पुढील अन्नधान्याची उचल करावी.
४. या शासन निर्णयान्वये ज्या एपीएल (केशरी) मधील शिधापत्रिकाधारकांना सवलतीच्या दराने अन्नधान्याचे वाटप करण्यात येणार आहे, त्या शिधापत्रिकाधारकांकरीता संदर्भाधिन दि.९ एप्रिल, २०२० च्या शासन निर्णयान्वये दिलेल्या सूचनांनुसार अन्नधान्याचे वाटप करावे.
५. रास्त भाव दुकानदारास लक्ष्य निर्धारित सार्वजनिक वितरण व्यवस्थेतील देय असलेले मार्जिन सदर अन्नधान्याच्या वितरणाकरीता देखील देण्यात यावे.
६. मागणी क्र. एम ४ (०२) (०६) मुफसल (अन्नधान्य) ४४०८०२७३ खरेदीवरील अनुषंगिक खर्च (अनिवार्य) ५० इतर खर्च या लेखाशिर्षाअंतर्गत सन २०२०-२१ करीता मंजूर असलेल्या अनुदानातून या योजनेकरीता होणारा अनुषंगिक खर्च भागविण्यात यावा.
७. या योजनेअंतर्गत अन्नधान्य विक्री केल्याची रक्कम रास्त भाव दुकानदारांनी मागणी क्र. एम ४ (००) (०४) मुफसल (भांडवली) ४४०८०१७५ लेख्यांवरील जमा व वसुली (अनिवार्य ) ७० वजा वसुली या लेखाशिर्षामध्ये जमा करावी.
८. सदर शासन निर्णय वित्त विभागाच्या सहमतीने निर्गमित करण्यात येत आहे.
# Page 3
# Page 4