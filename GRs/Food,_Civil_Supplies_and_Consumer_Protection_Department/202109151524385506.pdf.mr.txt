# Page 1
राष्ट्रीय अन्नसुरक्षा अधिनियम, २०१३ अंतर्गत पात्र लाभार्थ्यांची निवड करताना विचारात घ्यावयाच्या शिधापत्रिकांबाबत महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः असुका २०२१/प्र.क्र.६५/नापु-२२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
दिनांक: १५ सप्टेंबर, २०२१
वाचा : १) शासन निर्णय क्रमांक असुका २०१३/प्र.क्र. ३१९/नापु-२२, दि. १७ डिसेंबर, २०१३.
२) शासन निर्णय क्रमांक असुका २०१४/प्र.क्र. ११६/नापु-२२, दि. २४ मार्च, २०१५.
३) शासन निर्णय क्रमांक अधापु २०१५/प्र.क्र.१००/नापु-२२, दि. २४ जुलै, २०१५.
४) शासन निर्णय क्रमांक अधापु २०१४/प्र.क्र.१२२/नापु-२२, दि. १५ जानेवारी, २०१६.
५) शासन शुध्दीपत्रक क्रमांक अधापु २०१५/प्र.क्र.१००/नापु-२२, दि.११ जुलै, २०१६.
६) शासन निर्णय असुका २०१६/प्र.क्र.१२५/नापु-२२, दि.१३ ऑक्टोबर, २०१६.
७) शासन निर्णय असुका २०१७/प्र.क्र.६०/नापु-२२, दि.३ मार्च, २०१७.
८) शासन निर्णय असुका २०१८/प्र.क्र.१/नापु-२२, दि. २१ मे, २०१८.
९) शासन निर्णय असुका २०१८/प्र.क्र.१३२/नापु - २२, दि. १६ नोव्हेंबर, २०१८.
१०) शासन निर्णय असुका २०१९/प्र.क्र. ४९/नापु-२२, दि. २२ फेब्रुवारी, २०१९ व दि. ६ जुलै, २०१९.
प्रस्तावना : केंद्र शासनाने राष्ट्रीय अन्नसुरक्षा अधिनियम, २०१३, दिनांक ५ जुलै, २०१३ पासून लागू केला आहे. सदर अधिनियमानुसार राज्यासाठी ७६.३२ टक्के ग्रामीण (४६९.७१ लक्ष) व ४५.३४ टक्के शहरी (२३०.४५ लक्ष) अशी मिळून ७००.१६ लक्ष लाभार्थी संख्या निश्चित करण्यात आली आहे. सदर अधिनियमाची अंमलबजावणी राज्यात दिनांक ०१ फेब्रुवारी, २०१४ पासून करण्यात आली आहे.
राष्ट्रीय अन्नसुरक्षा अधिनियम, २०१३ अंतर्गत पात्र लाभार्थ्यांची निवड करण्याकरिता प्रथमतः संदर्भाधीन दिनांक १७.१२.२०१३ च्या शासन निर्णयान्वये ग्रामीण व शहरी भागाकरिता जिल्हानिहाय लाभार्थ्यांचा इष्टांक देण्यात आला असून तद्नंतर संदर्भाधीन शासन निर्णयांन्वये वेळोवेळी सुधारीत इष्टांक देण्यात आला आहे.
दिनांक २१.५.२०१८ च्या शासन निर्णयान्वये दिनांक ३०.४.२०१८ पर्यंतच्या शिधापत्रिकांचा समावेश करण्याबाबत सूचना देण्यात आल्या आहेत. तद्नंतर दि. २२.२.२०१९ व दि. ६.७.२०१९ च्या शासन निर्णयान्वये राष्ट्रीय अन्नसुरक्षा अधिनियम, २०१३ अंतर्गत लाभार्थ्यांच्या जिल्हानिहाय इष्टांकाची पूर्तता करण्याच्या दृष्टीने अनुक्रमे दि. १५.२.२०१९ व दि. ३०.६.२०१९ पर्यंतच्या पात्र शिधापत्रिकाधारकांचा राष्ट्रीय अन्नसुरक्षा योजनेत समावेश करण्याच्या सूचना देण्यात आल्या आहेत.
पृष्ठ ४ पैकी १
# Page 2
शासन निर्णय क्रमांकः असुका २०२१/प्र.क्र.६५/नापु-२२
दि. ६.७.२०१९ च्या शासन निर्णयान्वये विहीत करण्यात आलेली अट रद्द करण्याबाबत क्षेत्रीय कार्यालयांकडून करण्यात आलेल्या विनंतीच्या अनुषंगाने सदर अट रद्द करण्याची बाब शासनाच्या विचाराधीन होती. त्यानुसार राष्ट्रीय अन्नसुरक्षा अधिनियम, २०१३ अंतर्गत योग्य व गरजू शिधापत्रिकाधारकांचा त्यांच्या पात्रतेनुसार राष्ट्रीय अन्नसुरक्षा योजनेत लाभार्थी म्हणून समावेश होण्याच्या दृष्टीने पुढीलप्रमाणे निर्णय घेण्यात येत आहे: शासन निर्णय : १) Cut off Date बाबतचे संदर्भाधीन दि. १३.१०.२०१६, दि. २१.५.२०१८ (हमीपत्रासह), दि. ६.७.२०१९ चा शासन निर्णय याद्वारे रद्द करण्यात येत आहे.
२) विभक्त शिधापत्रिकांची मागणी करणाऱ्या विद्यमान अंत्योदय अन्न योजना व प्राधान्य कुटुंब लाभार्थी कुटुंबाची शिधापत्रिका धारण करणाऱ्या तसेच, सद्यस्थितीत शिधापत्रिका धारण करीत असलेल्या परंतु, राष्ट्रीय अन्नसुरक्षा अधिनियम, २०१३ अंतर्गत पात्र लाभार्थी म्हणून समाविष्ट नसलेल्या सर्व शिधापत्रिकाधारकांनी वार्षिक कौटुंबिक उत्पन्नाबाबतचे या शासन निर्णयासोबतच्या नमुन्यातील हमीपत्र सक्षम प्राधिकाऱ्याकडे सादर करणे अनिवार्य राहील.
३) नव्याने शिधापत्रिकेची मागणी करुन राष्ट्रीय अन्नसुरक्षा अधिनियम, २०१३ अंतर्गत पात्र लाभार्थी म्हणून समाविष्ट होऊ इच्छिणाऱ्या सर्व नागरिकांनीदेखील वार्षिक कौटुंबिक उत्पन्नाबाबतचे या शासन निर्णयासोबतच्या नमुन्यातील हमीपत्र सक्षम प्राधिकाऱ्याकडे सादर करणे अनिवार्य राहील.
४) क्षेत्रीय कार्यालयास अंतिमत: देण्यात आलेल्या इष्टांकाच्या मर्यादेत वेळोवेळी उपलब्ध असलेल्या शिधापत्रिकाधारकांमधून लागू असलेल्या विद्यमान निकषांनुसार त्या शिधापत्रिकाधारकास राष्ट्रीय अन्नसुरक्षा अधिनियम, २०१३ अंतर्गत पात्र लाभार्थी म्हणून समाविष्ट करण्यात यावे. शिधापत्रिका संगणकीकरणाचा तांत्रिक कालावधी विचारात घेऊन तद्नंतर त्या शिधापत्रिकाधारकास सवलतीच्या दरातील अन्नधान्याचा लाभ देण्याबाबत कार्यवाही करावी.
५) संदर्भाधीन सर्व शासन निर्णयांन्वये पात्र लाभार्थ्यांची निवड करण्याकरिता दिलेल्या इतर सर्व सूचना कायम राहतील.
# Page 3
# Page 4