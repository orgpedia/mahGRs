# Page 1
गरीब व गरजू व्यक्तिंना स्वस्त दरात “शिवभोजन” उपलब्ध करुन देण्याबाबत.
महाराष्ट्र शासन
अन्न,नागरी पुरवठा व ग्राहक संरक्षण विभाग
शासन निर्णयक्रमांक -शाभोथा-२०१९/प्र.क्र.५१/नापु-१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक - २६ नोव्हेंबर, २०२०
वाचा:- १) शासन निर्णय क्रमांक -शाभोथा-२०१९/प्र.क्र.५१/नापु-१७, दि. ०१ जानेवारी, २०२०.
२) शासन निर्णय क्रमांक -शाभोथा-२०१९/प्र.क्र.५१/नापु-१७, दि. १८ फ़ेब्रुवारी, २०२०.
३) शासन परिपत्रक क्रमांक -शाभोथा-२०१९/प्र.क्र.५१/नापु-१७, दि. २८ मार्च, २०२०.
प्रस्तावना: राज्यातील गरीब गरजू जनतेला स्वस्त दरात भोजन उपलब्ध करून देण्यासाठी शिवभोजन योजना दि. २६ जानेवारी, २०२० पासून सुरु करण्यात आली आहे. सदर योजना राबविण्यासाठी सक्षम खानावळ, NGO, महिला बचतगट, भोजनालय, रेस्टॉरंट अथवा मेस यांची निवड क्षेत्रिय स्तरावरील समिती मार्फत करण्यात येते.
यामध्ये सुधारणा करण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे.
शासन निर्णय:
शिवभोजन योजना राबविण्यासाठी अर्ज केलेल्या सक्षम खानावळी, स्वयंसेवी संस्था (NGO), महिला बचतगट, भोजनालये, रेस्टॉरंट अथवा मेस यांची पात्रता संबंधित समितीने तपासून महानगर पालिका, जिल्हा व तालुका स्तरावरील समित्यांनी संबंधित जिल्हाधिकारी यांचेमार्फत तर मुंबई-ठाणे शिधावाटप क्षेत्रामधील समितीने नियंत्रक शिधावाटप व संचालक, नागरी पुरवठा यांचे मार्फत सर्व पात्र संस्थांची शासनास शिफारस करावी.
समितीने शिफारस केलेल्या प्रस्तावांमधून सक्षम खानावळी, स्वयंसेवी संस्था (NGO), महिला बचतगट, भोजनालये, रेस्टॉरंट अथवा मेस यांची अंतिम निवड शासन स्तरावरून करण्यात येईल.
# Page 2