# Page 1
I
पणन हंगाम २०२४-२५ मध्ये किमान
आधारभूत किंमत खरेदी योजनेंतर्गत
धान/भरडधान्य खरेदीबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः खरेदी-११२४/प्र.क्र.१६० /ना.पु.२९
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२.
दिनांक: १४ /१०/ २०२४.
वाचा :-
१.अन्न, नागरी पुरवठा व ग्राहक संरक्षण विभाग, शासन निर्णय, क्र:खरेदी-१११५/
प्र.क्र.१७/ना.पु.२९, दि.१४.०१.२०१६.
२.अन्न, नागरी पुरवठा व ग्राहक संरक्षण विभाग, शासन शुद्धिपत्रक, क्र:१०१४/२८/प्र.क्र.१७/नापु-
२९, दि.०३.११.२०१७.
३.विकेंद्रीत खरेदी योजनेंतर्गत धान खरेदीबाबत राज्य शासनातफे केंद्र शासनाशी केलेला
सामंजस्य करार. (MoU)
४.सन २०२४-२५ च्या खरेदीकरिता मा. मंत्री (अनापु व ग्रासं )यांच्या अध्यक्षतेखाली झालेल्या
बैठकीचे इतिवृत्त खरेदी ११२३/प्र.क्र.१६०/नापु २९, दिनांक १०.१०.२०२४
प्रस्तावना :-
किमान आधारभूत किंमत खरेदी योजना ही केंद्र शासनाची योजना असून शेतकऱ्यांना हमी
भावापेक्षा कमी किंमतीने (डिस्रेस सेल) धान्य विकावे लागू नये, म्हणून ही योजना राबविण्यात येते.
त्यासाठी राज्य शासनाने नियुक्त केलेल्या अभिकर्ता संस्थांमार्फत (बिगर आदिवासी क्षेत्रात, महाराष्ट्र
राज्य सहकारी पणन महासंघ, मुंबई व आदिवासी क्षेत्रात, महाराष्ट्र राज्य सहकारी आदिवासी विकास
महामंडळ, नाशिक) राज्यात एफ.ए.क्यु. (Fair Average Quality) दर्जाच्या धान व भरडधान्याची खरेदी
करण्यात येते. यापूर्वी हंगाम २०१६-१७ पयंत वरील योजनेंतर्गत खरेदी केलेल्या धानाची भरडाई
अभिकर्ता संस्थांमार्फत मिलर्सकडून करुन घेऊन प्राप्त होणारा सी.एम.आर. (Custom Milled Rice-
कच्चा तांदूळ) भारतीय अन्न महामंडळाकडे (Food Corporation of India) जमा करण्यात येत होता. केंद्र
शासनाने “धान” खरेदीकरीता राज्यात “विकेंद्रीत खरेदी योजना” (Decentralized Procurement
Scheme-DCPS) लागू करण्याबाबत केलेली शिफारस विचारात घेऊन पणन हंगाम २०१६-१७ पासून
विकेंद्रीत खरेदी योजना संपूर्ण राज्यात राबविण्याचा निर्णय राज्य शासनाने संदर्भ क्र.१ येथील शासन
निर्णयान्वये घेतला आहे. त्यामुळे सदर योजनेमध्ये तयार होणारा सी.एम.आर. (कच्चा तांदुळ) राज्य
शासनाने निर्धारित केलेल्या गोदामांमध्ये जमा करण्यात येत आहे. त्यानुसार सन २०२४-२५ या
हंगामामध्ये धान व भरडधान्य खरेदीसाठी सूचना निर्गमित करण्याची बाब शासनाच्या विचाराधीन होती.
# Page 2
I
शासन निर्णय:-
पणन हंगाम २०२४-२५ मध्ये केंद्र शासनाने किमान आधारभूत किंमत खरेदी योजनेंतर्गत धान व
भरडधान्याच्या (ज्वारी, बाजरी, मका व रागी) किमान आधारभूत किंमती (Minimum Support Price-
MSP) जाहीर केल्या आहेत. याशिवाय आधारभूत किंमतींचा शेतकऱ्यांना लाभ होण्याच्या दृष्ट्टीने व त्यांना
हमी भावापेक्षा कमी किंमतीने (डीस्रेस सेल) धान्य विकावे लागू नये, यासाठी राज्यस्तरावर नियंत्रण कक्ष
उघडण्याच्या सूचना केंद्र शासनाने दिल्या आहेत. त्यानुसार, राज्यातील शेतकऱ्यांना किमान आधारभूत
किंमतीचा लाभ मिळावा या हेतूने राज्यात खरेदी केंद्रे सुरु करण्याकरिता व त्याठिकाणी धानाची व
ज्वारी, बाजरी, मका, रागी या भरडधान्यांची खरेदी करण्यासाठी खालीलप्रमाणे आदेश देण्यात येत
आहेत:-
१) खरेदी बाबत निर्णय:-
१.१संपूर्ण महाराष्ट्र राज्यामध्ये केंद्र शासनाची "नोडल एजन्सी" म्हणून भारतीय अन्न महामंडळ
(Food Corporation Of India) काम पाहील.
१.२भारतीय अन्न महामंडळाच्या समन्वयाने राज्य शासनाने कार्यवाही करावयाची असल्याने,
महाराष्ट्र राज्य सहकारी पणन महासंघ, मुंबई व महाराष्ट्र राज्य सहकारी आदिवासी
विकास महामंडळ मर्या., नाशिक यांनी राज्य शासनाचे मुख्य अभिकर्ता म्हणून काम पहावे.
प्रत्यक्ष खरेदीची प्रक्रिया बिगर आदिवासी क्षेत्रात " महाराष्ट्र राज्य सहकारी पणन महासंघ,
मुंबई" व आदिवासी क्षेत्रात "महाराष्ट्र राज्य सहकारी आदिवासी विकास महामंडळ मर्या.,
नाशिक" या अभिकर्ता संस्थांमार्फत करण्यात यावी.
१.३धान व भरडधान्य खरेदीसाठीचे विहित विनिदेश (Uniform Specification) केंद्र
शासनाकडून दि.१३.०९.२०२४ रोजीच्या पत्रान्वये प्राप्त झालेले आहेत. सदर विनिदेश
पणन हंगाम २०२४-२५ साठी लागू असतील. (परिशिष्ट्ट V ते XI)
१.४ज्वारी, बाजरी, मका व रागी या भरडधान्यांच्या खरेदीच्या स्तरापयंतच्या सर्व प्रकारच्या
कार्यवाहीची जबाबदारी मुख्य अभिकर्ता संस्थांवर राहील.
१.५खरेदी केलेली ज्वारी, बाजरी, मका व रागी ही भरडधान्ये भारतीय अन्न महामंडळाच्या
वतीने राज्य शासनाच्या गोदामांमध्ये साठविण्यात यावीत. राज्य शासनाच्या गोदामात
सदर भरडधान्य साठवण्यापूर्वी संबंधीत जिल्हाधिकारी/जिल्हा पुरवठा अधिकारी यांनी
गुणवत्ता तपासणी करावी.
१.६ज्वारी, बाजरी, मका व रागी या धान्याची एकदा खरेदी होवून शासकीय गोदामात ही
भरडधान्ये दर्जा तपासणी व वजन करुन जमा केल्यानंतर, अशा धान्यांची साठवणूक,
सुस्थितीत ठेवणे, गरजेनुसार जिल्यांतर्गत वाहतूक/धुरीकरण इत्यादी गोष्ट्टींची
जबाबदारी संबंधित जिल्हाधिकारी/जिल्हा पुरवठा अधिकारी यांची राहील.
१.७खरेदी झालेले धान (भात) अभिकर्ता संस्थांनी स्वत:च्या गोदामात किंवा आवश्यकतेनुसार
भाड्याच्या गोदामात साठवणूक करुन त्याची भरडाई करावी. सदर भाड्याची गोदामे
शासकीय गोदामापासून नजीकच्या अंतरावर असतील तसेच साठवणूक व वाहतूक
करण्यास योग्य असतील, याची खात्री अभिकर्ता संस्थांनी करावी. केंद्र शासनाने
ठरविलेल्या विनिदेशानुसार (उताऱ्यानुसार व इतर अटी व शर्तीनुसार) धान भरडाई करुन
शासनाच्या/जिल्हाधिकाऱ्यांच्या निदेशांनुसार फोर्टिफाईड तांदूळ/सीएमआर शासनाच्या
# Page 3
I
(जिल्हा पुरवठा अधिकारी यांच्या) गोदामांत जमा करावा. धान खरेदी केंद्रालगत
साठवणूक, खरेदी केंद्र ते भरडाई केंद्रापयंतची वाहतूक, सुरक्षितता, भरडाई व तांदूळ
शासकीय गोदामात जमा करण्यापयंतची संपूर्ण जबाबदारी अभिकर्ता संस्थांची राहील.
२)अभिकर्ता नेमणूक:-
उपरोक्त निर्णयानुसार, राज्यात खालीलप्रमाणे अभिकर्ता संस्थांची नेमणूक करण्यात येईल :-
२.१बिगर आदिवासी क्षेत्रात- पणन हंगाम २०२४-२५ मध्ये, किमान आधारभूत किंमत
योजनेंतर्गत धान/भरडधान्य खरेदी करण्याकरिता, महाराष्ट्र राज्य सहकारी पणन
महासंघ, मुंबई (माकेटिंग फेडरेशन) या अभिकर्ता संस्थेची या आदेशान्वये मुख्य अभिकर्ता
म्हणून नेमणूक करण्यात येत आहे. सदर अभिकर्ता संस्थेने या क्षेत्रातील खरेदीची
कार्यवाही विहित कालमर्यादेत करण्याची दक्षता घ्यावी.
२.२आदिवासी क्षेत्रामध्ये- पणन हंगाम २०२४-२५ मध्ये किमान आधारभूत किंमत खरेदी
योजनेंतर्गत धान/भरडधान्याची खरेदी करण्याकरिता महाराष्ट्र राज्य सहकारी आदिवासी
विकास महामंडळ, नाशिक (आदिवासी विकास महामंडळ) या अभिकर्ता संस्थेची या
आदेशान्वये मुख्य अभिकर्ता म्हणून नेमणूक करण्यात येत आहे. सदर अभिकर्ता संस्थेने या
क्षेत्रातील खरेदीची कार्यवाही विहीत कालमर्यादेत करण्याची दक्षता घ्यावी.
३)आधारभूत किंमती, सर्वसाधारण गुणवत्ता व दर्जा:-
---------------------------------------------------------------------
| पीक | आधारभूत किंमत (रुपये) | शेतकऱ्यांना प्रदान करावयाची रक्कम (रुपये) |
| धान/भात | साधारण (एफ.ए.क्यू.) | २३०० | २३०० |
| “अ” दर्जा | २३२० | २३२० |
| भरडधान्य | ज्वारी (संकरित) | ३३७१ | ३३७१ |
| ज्वारी (मालदांडी) | ३४२१ | ३४२१ |
| बाजरी | २६२५ | २६२५ |
| मका | २२२५ | २२२५ |
| रागी | ४२९० | ४२९० |
---------------------------------------------------------------------
किमान आधारभूत किंमत खरेदी योजनेत केंद्र शासनाने विहित केलेल्या विनिदेशात बसणारे
धान/भरडधान्य खरेदी करणे आवश्यक आहे. त्यानुसार अभिकर्ता संस्थांनी प्रशिक्षित ग्रेडर्सकडून
तपासणीअंतीच धान/भरडधान्य खरेदी करावे. तपासणीअंती नाकारलेल्या (Rejected) धान/
भरडधान्याचा अहवाल दर १५ दिवसांनी जिल्हा पणन अधिकारी/ प्रादेशिक व्यवस्थापक यांच्यार्माफ़त
शासनास सादर करावा. कमी दर्जाचे धान/भरडधान्य खरेदी झाल्यास व त्यामुळे काही आर्थिक तूट
आल्यास किंवा अन्य कोणतीही समस्या उद्भवल्यास त्यासाठी अभिकर्ता संस्था पूर्णत: जबाबदार
राहतील.
धान/भरडधान्याची दर्जात्मक तपासणी शासनाकडून (जिल्हा पुरवठा अधिकारी कार्यालयातील
गुणवत्ता नियंत्रण प्रशिक्षित कर्मचारी) करण्यात येईल. खरेदी किंवा साठवणूकीच्या वेळी तपासणीमध्ये
# Page 4
I
दर्जा संबंधी काही दोष आढळल्यास याबाबत अभिकर्ता संस्था संपूर्णपणे जबाबदार राहील. तसेच यामध्ये
प्रकरणपरत्वे सुधारणात्मक कार्यवाही अभिकर्ता संस्थेनेच करावयाची असून अशा कार्यवाहीमुळे झालेल्या
नुकसानीस अभिकर्ता संस्था संपूर्णत: जबाबदार असतील.
४) आर्द्रता :-
पणन हंगाम २०२४-२५ करीता केंद्र शासनाने विहित केलेल्या प्रमाणापेक्षा जास्त आर्द्रता
आढळल्यास धान/भरडधान्य खरेदी करण्यात येऊ नये. कोणत्याही परिस्थितीत जास्त ओलसर किंवा
बुरशीयुक्त धान/भरडधान्य खरेदी करु नये. भरडधान्य स्वच्छ व कोरडे असून ते विक्री योग्य (माकेटेबल)
असल्याची अभिकर्ता संस्थांनी खातरजमा करावी. विहीत प्रमाणापेक्षा जास्त आर्द्रता असलेले
धान/भरडधान्य खरेदी केल्यास अभिकर्ता संस्थांनी संबंधितांवर वेळीच उचित कारवाई करुन त्याचा
अहवाल शासनास सादर करावा.
५)सर्वसाधारण अटी व शर्ती:-
५.१.खरेदी:-
५.१.१माकेटिंग फेडरेशन/आदिवासी विकास महामंडळ यांनी धान/भरडधान्य खरेदीची योजना त्वरीत
कार्यान्वित करावी. त्यासाठी आवश्यक ठिकाणी खरेदी केंद्रे उघडणे, प्रशिक्षित कर्मचाऱ्यांची
नियुक्ती करणे, खरेदी केंद्रावर धान्य वाळविणे, स्वच्छ करणे तसेच धान्याची नासधूस होवू न देणे
यासाठी व खरेदी प्रक्रिया सुरळीतपणे होण्यासाठी आवश्यक त्या मूलभूत सुविधा (चाळणी, पंखे,
ताडपत्री, पॉलिथिन शिट्स वगैरेसारखी आवश्यक साधने, आवश्यक ती वजनमापे, आर्द्रता मापक
यंत्रे (मॉईश्चर मीटर) बारदाना, सुतळी इत्यादी) खरेदी केंद्रावर उपलब्ध करुन देण्याची खबरदारी
दोन्ही खरेदी अभिकर्ता संस्थांनी घ्यावी.
५.१.२कृषी उत्पन्न बाजार समितीच्या अंतर्गत येणाऱ्या क्षेत्रामध्ये असणाऱ्या खरेदी केंद्रांवर धान्य
वाळविणे, स्वच्छ करणे तसेच धान्याची नासधूस होवू न देणे यासाठी व खरेदी प्रक्रिया सुरळीतपणे
होण्यासाठी आवश्यक त्या मूलभूत सुविधा (चाळणी, पंखे, ताडपत्री, पॉलिथिन शिट्स
वगैरेसारखी आवश्यक साधने, आवश्यक ती वजनमापे, आर्द्रता मापक यंत्रे (मॉईश्चर मीटर)
बारदाना, सुतळी इत्यादी) कृषी उत्पन्न बाजार समितीमार्फत उपलब्ध करुन घेण्याची जबाबदारी
दोन्ही खरेदी अभिकर्ता संस्थांची असेल. कृषी उत्पन्न बाजार समितीच्या अंतर्गत येणाऱ्या क्षेत्रामध्ये
कार्यरत असणा-या खरेदी केंद्रांचा तपशिल तसेच या खरेदी केंद्रांना पुरविलेल्या साहित्याचा
खरेदी केंद्र निहाय तपशिल अभिकर्ता संस्थांनी शासनास सादर करावा.
५.१.३खरेदी करावयाच्या धान/भरडधान्याच्या दर्जावर नियंत्रण ठेवण्यासाठी आवश्यक असलेली
यंत्रसामुग्री (Image Analysis kit) व पुरेसे प्रशिक्षित ग्रेडर्स नेमण्याची संपूर्ण जबाबदारी माकेटिंग
फेडरेशन/आदिवासी विकास महामंडळ यांची राहील, अशी व्यवस्था केल्याची खात्री संबधीत
जिल्हाधिकारी यांनी करावी. खरेदी अभिकत्यांनी एफ.ए.क्यू. दर्जात न बसणाऱ्या
धान/भरडधान्याची (म्हणजेच धान, ज्वारी, बाजरी मका व रागी यांची) खरेदी केली तर त्याची
संपूर्ण जबाबदारी व येणाऱ्या नुकसानीची जबाबदारी ही सर्वस्वी खरेदी अभिकत्यांवर राहील.
कमी दर्जाचे धान/भरडधान्य खरेदी करण्याचा प्रयत्न केल्यास अशा कर्मचाऱ्यांवर/ग्रेडर्सवर
अभिकर्ता संस्थांनी दंडात्मक कारवाई करावी.
५.१.४आधारभूत किंमत खरेदी योजना ही शेतकऱ्यांच्या हितासाठी असल्याने धान/भरडधान्य खरेदी
करताना या शासन निर्णयातील अनुक्रमांक ७ येथील कार्यपध्दतीचा अवलंब करावा.
# Page 5
I
५.२बारदाना खरेदी:-
५.२.१केंद्र शासनाकडून प्राप्त होणारा बारदाना शासनाच्यावतीने शासनामार्फत (कार्यासन नापु-१६ ब,
अनापु व ग्रासंवि, मंत्रालय, मुंबई) जिल्हा/तालुका स्तरावरील गोदामांमध्ये/खरेदी केंद्रांवर
उपलब्ध करुन दिला जाईल.
५.२.२जर केंद्र शासनाकडून नवीन ज्युट बारदान्याचा पुरेसा पुरवठा झाला नाही तर, दोन्ही अभिकर्ता
संस्थांना संपूर्ण हंगामाकरिता लागणारा नवीन बारदाना शासनामार्फत (कार्यासन नापु-१६ ब,
अनापु व ग्रासंवि, मंत्रालय, मुंबई) केंद्र शासनाच्या निदेशानुसार उपलब्ध करुन दिला जाईल.
सदर बारदाना निविदाकारामार्फत खरेदी केंद्रांवर उपलब्ध करुन दिला जाईल.
५.२.३मागील पणन हंगाम संपल्यानंतर ज्यूट कमिशनरकडील प्राप्त झालेला नवीन बारदाना केंद्र
शासनाच्या दि.१८.०५.२०१७ व दि.१३.१२.२०१८ च्या पत्रातील सूचनांप्रमाणे, चालू खरीप पणन
हंगाम २०२४-२५ करिता Left Over बारदाना म्हणून वापरावा याबाबतचा बारदान्याचा हिशोब
दि.१३.१२.२०१८ परिपत्रकासोबतच्या परि.१ मधील विवरणपत्रात (परिशिष्ट्ट XII) दोन्ही अभिकर्ता
संस्थांनी शासनास (कार्यासन नापु-१६ ब, अनापु व ग्रासंवि, मंत्रालय, मुंबई) सादर करावा.
५.२.४केंद्र शासनाच्या सूचनांनुसार ज्युट बारदान्याच्या तुटवड्यामुळे नवीन बारदान्याऐवजी
आवश्यकता भासल्यास अभिकर्ता संस्थांनी शासन मान्यता घेऊन मिलर्सकडील/
शेतकऱ्यांकडील बारदाना वापरावा व त्याबाबतचा हिशोब दोन्ही अभिकर्ता संस्थांनी शासनास
(कार्यासन नापु-१६ ब, अनापु व ग्रासंवि, मंत्रालय, मुंबई) सादर करावा.
५.२.५पणन हंगाम २०२४-२५ मध्ये अभिकर्ता संस्थांना धान खरेदीकरिता लागणारा जुना बारदाना
शासनामार्फत (कार्यासन नापु-१६ ब, अनापु व ग्रासंवि, मंत्रालय, मुंबई) उपलब्ध करुन देण्यात
येईल.
५.२.६तांदुळ व धान जमा करण्यासाठी वापरावयाचा नवीन बारदाना केंद्र शासनाच्या निदेशानुसार
असावा. धानाकरिता नवीन आणि जुना बारदाना खरेदी करण्यात येईल. मिलर्सकडे जमा होत
असलेला बारदाना हा वारंवार वापरला जात असल्यामुळे सदर बारदाना मिलर्सकडुन परत
घेण्याबाबत अथवा सदर बारदान्याची रक्कम शासन स्तरावरुन वसुल करण्याबाबतचे धोरण
निश्चित करुन स्वतंत्रपणे कळविण्यात येईल.
५.२.७ अभिकर्ता संस्थानी यापूर्वी मिलर्सकडील देय रक्कमेतून बारदान्याची जी रक्कम वसूल केली
असेल, ती रक्कम वित्तीय सल्लागार व उपसचिव कार्यालयात जमा करावी. तसेच अशा
बारदान्याचा हिशोब/तपशील कार्यासन नापु-१६ ब, अनापु व ग्रासंवि, मंत्रालय, मुंबई यांना सादर
करावा.
५.२.८भरडाईसाठी गिरणीमालकांना धान देताना धानाच्या गोण्या प्रमाणितच असल्या पाहिजेत. अशा
प्रमाणित १०% गोण्यांचे चाचणी वजन करुन गिरणीमालकांना धान द्यावे. तपासणीदरम्यान
गोण्या प्रमाणित नसल्याचे आढळल्यास संबंधित अधिकाली/कर्मचारी यांच्यावर शिस्तभंगाची
कारवाई करण्यात यावी. याबाबतचे संनियंत्रण दोन्ही अभिकर्ता संस्थांच्या व्यवस्थापकीय
संचालकांनी करावे.
५.२.९अभिकर्ता संस्थांनी खरेदी केंद्रावर आलेल्या "अ" दर्जाच्या तांदूळाच्या गोणीवर इंग्रजीतील
कॅपिटल लेटर "A", तर सर्वसाधारण (Common) दर्जाच्या तांदूळाच्या गोणीवर "C" असे अक्षर
माकिंग करावे.
# Page 6
I
५.२.१०धान खरेदी करण्यासाठी एकदा वापरलेला बारदाना पुन्हा धान खरेदीसाठी वापरताना तो
बुरशीयुक्त, फाटलेला, तुटलेला किंवा विरलेला नसावा. त्याचबरोबर ५० किलो क्षमतेच्या
बारदान्याचे वजन ५०० ग्रॅमपेक्षा कमी असू नये. असे कोणत्याही तपासणीच्या वेळी आढळल्यास
जबाबदार असलेल्या अधिकारी/कर्मचारी यांच्यावर अभिकर्ता संस्थेने तात्काळ कारवाई करावी.
याबाबतचेही संनियंत्रण दोन्ही अभिकर्ता संस्थांच्या व्यवस्थापकीय संचालकांनी करावे.
५.२.११धान/सीएमआर व भरडधान्य खरेदीसाठी बारदान्याचा वापर केंद्र शासनाच्या दि.१३.१२.२०१८
च्या पत्रातील सूचनांनुसार करावा. याव्यतिरिक्त बारदानासंदर्भात केद्र शासनाकडून वेळावेळी
प्राप्त होणाऱ्या सूचनांनुसार कार्यासन नापु-१६ ब, अनापु व ग्रासंवि, मंत्रालय, मुंबई यांनी दोन्ही
अभिकर्ता संस्थांना आवश्यक सूचना द्याव्यात.
५.२.१२खरेदी केंद्रावर प्राप्त झालेला नवीन व जुना बारदाना तसेच त्याच्या वापराच्या नोंदी
NeML/BeAM च्या पोर्टलवर घेणे खरेदी केंद्रांना बंधनकारक राहील. दोन्ही अभिकर्ता संस्थांनी
याबाबीचे त्यांच्या स्तरावर संनियंत्रण करावे व त्याबाबतचा मासिक अहवाल आवश्यकतेनुसार
शासनास सादर करण्याची जबाबदारी दोन्ही अभिकर्ता संस्थांची राहील.
५.३ प्रसिध्दी :-
५.३.१खरेदी केंद्रावर फक्त खरेदी किंमतीबद्दल दरफलक न लावता किमान आधारभूत किंमत खरेदी
योजनेंतर्गत असलेले दर्जा, विनिदेश, खरेदी केंद्रे इत्यादिची माहितीदेखील प्रदर्शित करावी.
शेतकऱ्यांना निश्चितपणे लक्षात येण्यासाठी त्यासंबंधातील सूचना मराठी व हिंदी भाषेत अनुवादीत
करुन देण्यात याव्यात.
५.३.२एफ.ए.क्यू. दर्जाची मानके, खरेदी कालावधी इ. ठळकपणे फलकावर प्रत्येक खरेदी केंद्राच्या
दर्शनी ठिकाणी प्रदर्शित करण्यात यावीत.
५.३.३दर, दर्जा, खरेदी केंद्रे दर्शविणारे सदर फलक सर्व कृषि उत्पन्न बाजार समिती, ग्राम पंचायत,
तहसिल कार्यालय, पंचायत समिती कार्यालय इत्यादी ठिकाणी दर्शनी भागावर लावण्याच्या
सक्त सूचना जिल्हाधिकाऱ्यांनी सर्व संबंधितांना द्याव्यात.
५.३.४कोणत्याही परिस्थितीत नॉन एफ.ए.क्यू. दर्जाचे धान्य खरेदी केले जाणार नाही.
धान/भरडधान्याचे एफ.ए.क्यू. विनिदेश, आधारभूत किंमती इत्यादी आवश्यक बाबींना स्थानिक
वर्तमानपत्रे व इतर प्रसार माध्यमातून अभिकर्ता संस्थांनी व जिल्हाधिकाऱ्यांनी व्यापक प्रसिध्दी
द्यावी. उप अभिकर्ता संस्थांना देण्यात येणाऱ्या प्रशासकीय खर्चातून सदर कार्यवाही होत
असल्याची खात्री संबंधीत जिल्हाधिकाऱ्यांनी करावी.
५.३.५खरेदी केंद्रे व प्रत्येक खरेदी केंद्रास जोडण्यात आलेल्या गावांची नावे यासंबंधी पुरेशी प्रसिध्दी
देण्याबाबत जिल्हाधिकारी आणि खरेदी अभिकर्ता संस्थांनी खबरदारी घ्यावी.
५.३.६रोज सायंकाळी खरेदी केंद्र बंद झाल्यानंतर खरेदी केंद्रावर आणलेले, परंतु खरेदी न झालेले
धान/भरडधान्य सांभाळण्याची जबाबदारी संबंधित शेतकऱ्यांचीच राहील, अशी व्यापक प्रसिध्दी
द्यावी.
५.४तपासणी:-
५.४.१भारतीय अन्न महामंडळाचे/राज्य शासनाचे अधिकारी खरेदी केंद्रांना भेटी देऊन नियमितपणे
विहित पध्दतीने खरेदी होत आहे किंवा नाही, याची तपासणी करतील आणि त्यांनी दिलेला सल्ला
# Page 7
I
विचारात घेऊन, खरेदी अभिकर्ता संस्थांनी त्याप्रमाणे सुधारीत कार्यवाही/उपाययोजना करणे
आवश्यक राहील. तसेच त्याबाबतचा कार्यपूर्ती अहवाल त्या अधिकाऱ्यास तसेच शासनास सादर
करणे अभिकर्ता संस्थांना बंधनकारक राहील.
५.४.२खरेदी केलेले धान/भरडधान्य विहित विनिदेशानुसार (Uniform Specifications) नसेल, तर असे
धान/भरडधान्य नाकारण्याचा अधिकार राज्य शासनाच्या पथकास असेल. तसेच
आवश्यकतेनुसार राज्य शासन गुणवत्ता तपासणी करण्यासाठी त्रयस्थ संस्थेचीही मदत घेऊ
शकेल.
५.४.३जिल्हाधिकाऱ्यांनी धान/भरडधान्य खरेदीच्या कालावधीत दर्जा नियंत्रण व दक्षता पथकाची
स्थापना करावी. या पथकाद्वारे विशेष मोहिम राबवून नॉन एफ.ए.क्यू. दर्जाचे धान/भरडधान्य
खरेदी होण्यास जबाबदार असणाऱ्या अधिकारी व कर्मचाऱ्यांविरुध्द शिस्तभंगाची कारवाई
करावी. त्याचा अहवाल शासनास सादर करावा. तसेच धान खरेदी केंद्रांवर सी.सी.टी.व्ही.
(CCTV) लावून त्याचे रेकॉडिंग मागणीनुसार उपलब्ध करुन देण्यात यावे.
५.४.४पूर्वानुभवानुसार असे लक्षात आलेले आहे की, राज्यातील खरेदी केंद्रांवर बाहेरील राज्यातील
धान विक्रीकरिता आणण्यात येतो. अशा प्रकारे बाहेरील राज्यातील धान कोणत्याही परिस्थितीत
राज्यात विक्रीकरिता येऊ नये याकरिता जिल्हाधिकारी यांनी पथक स्थापन करावे.
अशाप्रकारच्या घटना निदर्शनास आल्यास संबंधित पथकार्माफ़त उचित कारवाई करुन त्याचा
अहवाल शासनास सादर करावा.
५.४.५ज्या बारदान्यांमध्ये धान/भरडधान्य भरलेले आहे, ते बारदाने केंद्र शासनाने वेळोवेळी विहित
केलेल्या परिमाणानुसार आहेत अथवा नाहीत, याची तपासणी जिल्हा पुरवठा अधिकारी व
अभिकर्ता संस्था यांच्या प्रतिनिधींनी एकत्रितरित्या करावी. याबाबतच्या नोंदी खरेदी केंद्रावर
जतन कराव्यात. या तपासणीत केंद्र शासनाच्या बारदानांविषयीची मानांकने पूर्ण करत नसलेले
बारदाने दिसून आल्यास ती नाकारावीत. तसेच निविदाकाराकडून उपलब्ध केलेले बारदाने केंद्र
शासनाच्या बारदानांविषयीची मानांकने पूर्ण करत नसल्याचे निदर्शनास आल्यास
निविदाकाराच्या/शासनाच्या (कार्यासन नापु-१६ ब, अनापु व ग्रासंवि, मंत्रालय, मुंबई) निदर्शनास
आणावे व ते संबंधितांकडून बदलून घेण्यात यावेत. कमी प्रतीचे बारदाने वापरण्यात येणार
नाहीत, याची दक्षता अभिकर्ता संस्थांनी घ्यावी. अशा प्रकारच्या तक्रारी शासनाकडे प्राप्त
झाल्यास त्या आधारे शासनस्तरावरुन आवश्यकता भासल्यास समिती गठित करुन तपासणी
करण्यात यावी आणि त्या तपासणी अहवालाच्या आधारे अभिकर्ता संस्थांनी केलेल्या कार्यवाहीचा
अहवाल शासनास सादर करणे अभिकर्ता संस्थांना बंधनकारक राहील.
५.४.६दक्षता पथक/जिल्हास्तरावरील अधिकाऱ्यांनी केलेल्या तपासणीचा अहवाल दर आठवड्याला
शासनास सादर करणे बंधनकारक राहील.
५.५इतर :-
५.५.१उप अभिकत्यांची नेमणूक मुख्य अभिकर्ता संस्थांनी स्वत:च्या जबाबदारीवर करावी.
जिल्हाधिकाऱ्यांनी उप अभिकत्यांना प्राधिकारपत्रे देऊ नयेत. उप अभिकत्र्याच्या नेमणूकीशी
शासनाचा काहीही प्रत्यक्ष संबंध राहणार नाही, याची नोंद घ्यावी.
५.५.२शेतकऱ्याने उत्पादित केलेल्या उत्पादनाची महाराष्ट्र कृषि उत्पन्न खरेदी (नियमन) नियम,१९६३
च्या नियम ३२ (ड) अन्वये, कृषि उत्पन्न बाजार समितीच्या क्षेत्रात केंद्र शासनाच्या किमान
# Page 8
I
आधारभूत किंमत योजनेंतर्गत जाहीर करण्यात आलेल्या हमी भावापेक्षा कमी दराने खरेदी केली
जाणार नाही, याबाबत बाजार समितीने दक्षता घेणे आवश्यक आहे. त्यानुसार "बाजार समितीने
अशा प्रकारांना आळा घातला नाही तर त्यांच्याविरुध्द उपरोक्त नियमांच्या नियम ४५ अन्वये
शासन योग्य ती कारवाई करु शकेल." ही बाब संबंधित जिल्हाधिकाऱ्यांनी त्यांच्या क्षेत्रातील सर्व
कृषि उत्पन्न बाजार समित्यांच्या निदर्शनास आणून द्यावी. किमान आधारभूत किंमत योजनेंतर्गत
जाहीर केलेल्या धान्याचा दर्जा, विहित विनिदेश व किंमतीबाबतचे फलक ठळक अक्षरात दर्शनी
भागात लावण्यासाठी जिल्हाधिकाऱ्यांनी कृषि उत्पन्न बाजार समित्यांना सक्त सूचना द्याव्यात व
बाजार समित्यांनी त्याची काटेकोर अंमलबजावणी करावी. एफ.ए.क्यू.दर्जाचे धान/भरडधान्याचे
हमी भावापेक्षा कमी भावाने व्यवहार होणार नाहीत, याची दक्षता घ्यावी.
५.५.३पूर्वानुभवानुसार कृषि उत्पन्न बाजार समितीच्या क्षेत्रात आधारभूत किंमतीपेक्षा कमी भावाने
झालेल्या खरेदी संदर्भात केंद्र शासनाकडून राज्य शासनाकडे कारणमीमांसा विचारण्यात येते व
याबाबत संबंधितांचा खुलासा मागविल्यावर बहुतांशी अशी खरेदी नॉन एफएक्यू दर्जाच्या
धान/भरडधान्याची झालेली असल्याचे दिसून येते. मात्र, अशा कमी दराने होणाऱ्या खरेदी
व्यवहाराबाबत कृषि उत्पन्न बाजार समित्यांनी संबंधिताना खरेदी विक्री दरांची माहिती
देताना/अहवाल पाठविताना एफ.ए.क्यू/नॉन एफ.ए.क्यू दर्जाबाबत विनिर्दिष्ट्टपणे माहिती न
पुरविल्यामुळे बहुतांशी प्रकरणात केंद्र शासनाकडून राज्याकडे पत्रव्यवहार करण्यात येतो.
यास्तव, कोणत्याही बाजार समित्यांनी त्यांच्या क्षेत्रात खरेदी झालेल्या धान तसेच भरडधान्याचे
दर कोणत्याही माध्यमाद्वारे प्रसिध्द करताना किंवा कळवितांना खरेदी विक्रीच्या दराबरोबरच
एफ.ए.क्यू व नॉन एफ.ए.क्यू दर्जाबाबतसुध्दा उल्लेख करावा, अशाही सक्त सूचना सर्व
जिल्हाधिकाऱ्यांनी त्यांच्या क्षेत्रातील कृषी उत्पन्न बाजार समित्यांना द्याव्यात.
५.५.४आधारभूत किंमत योजनेखाली धान, ज्वारी, बाजरी, मका व रागी खरेदी करण्यासाठी महाराष्ट्र
राज्य सहकारी पणन महासंघ, मुंबई व आदिवासी विकास महामंडळ, नाशिक यांना द्यावयाचा
अनुषंगिक खर्च खरीप पणन हंगाम २०२४-२५ करीता केंद्र शासनाने मंजूर केलेल्या तात्पुरत्या
पत्रकान्वये (Provisional Cost Sheet) अदा करण्यात येईल.
५.५.५वरील योजनेंतर्गत खरेदी केलेल्या भरडधान्य व धानामधील तूट/घट केंद्र शासनाने मान्य केली
तर त्याप्रमाणातच प्रकरणनिहाय अनुज्ञेय राहील.
६) खरेदी केंद्रे:-
६.१खरेदी केंद्र व खरेदी संस्था निवडीबाबत जिल्हाधिकारी यांच्या अध्यक्षतेखाली पुढीलप्रमाणे
समिती गठीत करण्यात येत आहे:-
--------------------------------------------------------------------------------------
| अ.क्र. | समितीचे सदस्य | पद |
| १ | जिल्हाधिकारी | अध्यक्ष |
| २ | जिल्हा अधिक्षक कृषी अधिकारी | सदस्य |
| ३ | जिल्हा उपनिबंधक सहकारी संस्था | सदस्य |
| ४ | जिल्हा पुरवठा अधिकारी | सदस्य |
| ५ | जिल्हा पणन अधिकारी/प्रादेशिक व्यवस्थापक (संबंधित भौगोलिक क्षेत्रानुसार) | सदस्य सचिव |
--------------------------------------------------------------------------------------
# Page 9
I
६.२मागील पणन हंगामात सुरु असणारी खरेदी केंद्रापैकी मागील पणन हंगामांमध्ये तक्रार नसणारी
खरेदी केंद्रे पणन हंगाम २०२४-२५ मध्ये सुरु ठेवण्यात यावीत. अशा खरेदी केंद्रांची तक्रार
नसल्याची खात्री अभिकर्ता संस्थांनी करावी.
६.३ज्या जुन्या खरेदी केंद्रांबाबत तक्रारी प्राप्त झाल्या आहेत त्याबाबत चौकशी करुन अभिकर्ता
संस्थांनी खरेदी केंद्रांना परवानगी देणे/ परवानगी रद्द करणे अशा स्वयंस्पष्ट्ट अभिप्रायांसह
उपरोक्त समितीसमोर प्रस्ताव सादर करावेत. प्रकरणी समितीने संपुर्ण चौकशीअंती अशा
संस्थांना खरेदी केंद्रे सुरु करण्यास मान्यता देण्याबाबत निर्णय घ्यावा. घेण्यात आलेल्या
निर्णयाबद्दल शासनास अवगत करावे.
६.४नवीन खरेदी केंद्र सुरु करण्याकरिता अभिकर्ता संस्थांनी त्यांच्या स्वयंस्पष्ट्ट अभिप्रायांसह
उपरोक्त समितीस प्रस्ताव सादर करावेत. प्रकरणी समितीने संपुर्ण चौकशीअंती अशा संस्थांना
खरेदी केंद्रे सुरु करण्यास मान्यता देण्याबाबत निर्णय घ्यावा. घेण्यात आलेल्या निर्णयाबद्दल
शासनास अवगत करावे.
६.५समितीने जिल्यामध्ये आधारभूत किंमत योजनेंतर्गत खरेदी करण्यासाठी प्राप्त झालेल्या एकूण
खरेदी संस्थांची यादी, समितीने मान्यता दिलेल्या संस्थांची यादी, समितीने मान्यता नाकारलेल्या
संस्थांची यादी यांची माहिती शासनास सादर करावी. मान्यता दिलेल्या संस्थांची यादी सादर
करताना मागील पणन हंगामात सुरु असणारी खरेदी केंद्रे व नव्याने मान्यता दिलेली खरेदी केंद्रे
अशा स्पष्ट्ट उल्लेखासह यादी सादर करावी.
६.६मागील हंगामात झालेली खरेदी विचारात घेऊन आवश्यकतेनुसार खरेदी केंद्रांमध्ये वाढ
करण्याबाबतही समितीने निर्णय घ्यावा.
६.७निवड केलेल्या धान खरेदी केंद्रांसोबत करावयाच्या करारनाम्यामध्ये धान खरेदी केंद्रांची
साठवणूक क्षमता आणि त्यांना देण्यात आलेल्या उद्दीष्ट्टाचा समावेश करण्यात यावा.
६.८भारतीय अन्न महामंडळ, मुख्यालय यांच्या दि.१४.०३.२०२२ रोजीच्या पत्रान्वये खरेदी केंद्रंकरिता
आवश्यक असलेली तपासणी सूची यापूर्वी निर्गमित करण्यात आलेली आहे. त्यानुसार पणन
हंगाम २०२४-२५ मधील प्रत्यक्ष धान/भरडधान्य खरेदी सुरू होण्यापूर्वी चालू हंगामात सुरू
असलेली धान/भरडधान्य खरेदी केंद्रे ही केंद्र शासनाच्या निकषांची पूर्तता करतात किंवा कसे
याची तपासणी करण्यात यावी.
६.९खरेदी केंद्रांबाबतची परिपूर्ण माहिती PCSAP (Procurement Centre Self-Assessment
Portal) वर भरण्याबाबत केंद्र शासनाच्या सूचना आहेत. त्यानुषंगाने परिशिष्ट्ट XIII मधील
सूचनांनुसार सर्व खरेदी केंद्रांची माहिती सदर पोर्टलवर अपलोड करण्याची जबाबदारी अभिकर्ता
संस्थांची राहील. याकरिता आवश्यक असणारे तांत्रिक सहाय्य NeML/BeAM यांच्याकडून
देण्यात यावे. सदर माहिती उप अभिकर्ता संस्था तसेच भारतीय अन्न महामंडळ यांच्याशी समन्वय
साधून भरण्यात यावी.
६.१०यानुषंगाने मुख्य अभिकर्ता संस्थांनी, उप अभिकर्ता संस्था निवडीकरिता त्यांच्या स्तरावरूनसुद्धा
अटी व शर्ती निश्चित कराव्यात.
# Page 10
I
७)खरेदी पध्दत:-
७.१प्रत्येक गाव एका विशिष्ट्ट खरेदी केंद्रास जोडण्यात यावे. खरेदी केंद्रे व प्रत्येक खरेदी केंद्रास
जोडण्यात आलेल्या गावांची नावे, यासंबंधी पुरेशी प्रसिध्दी देण्याबाबत जिल्हाधिकारी आणि
खरेदी अभिकर्ता संस्थांनी दक्षता घ्यावी.
खरेदी केंद्रांना जोडलेल्या गावांचे क्षेत्र व गावनिहाय शेतकऱ्यांची यादी तलाठ्याकडून
प्राप्त करुन घेऊन त्याची नोंद खरेदी केंद्रावरील रजिस्टरमध्ये करावी. एकापेक्षा जास्त गावे
एकाच खरेदी केंद्रास जोडली गेली असल्यास अश्या केंद्रावर गावनिहाय स्वतंत्र रजिस्टर ठेवावे.
सदर रजिस्टर जिल्हा पुरवठा अधिकाऱ्यांना खरेदी केंद्र तपासणीच्यावेळी उपलब्ध करुन द्यावे.
तालुका हद्दीमध्ये कोणत्याही गावातील शेतकरी त्याच्या इच्छेनुसार तालुक्यातील
कोणत्याही खरेदी केंद्रावर धान विक्री करु शकतो. त्यानुसार धान खरेदी केंद्रावर धान विक्रीसाठी
नोंदणी झालेल्या शेतकऱ्यांची गावनिहाय नोंद खरेदी केंद्रावरील रजिस्टरमध्ये करावी. सदर
रजिस्टर जिल्हा पुरवठा अधिकाऱ्यांना खरेदी केंद्र तपासणीच्यावेळी उपलब्ध करुन द्यावे.
७.२शेतकऱ्यांकडील धान/भरडधान्य खरेदी करताना ऑनलाईन खरेदी पध्दत सुरु करण्यात आली
आहे. त्याकरीता संबंधित शेतकऱ्यांची नोंदणी करणे आवश्यक राहील. त्याकरिता ऑनलाईन
नोंदणी, आधार क्रमांक व बचत बँक खाते क्रमांक नोंदणी करण्यात येत आहे. केंद्र शासनाने
निर्धारीत केलेल्या ३ नवीन Minimum Threshold Parameters नुसार योजनेंतर्गत शेतकऱ्यांची
ऑनलाईन नोंदणी ही आधार प्रमाणीकरण पद्धत (Aadhaar Authentication Method)
वापरूनच करण्यात यावी. याकरिता आवश्यक असलेली आधार प्रमाणीकरण यंत्रे (Aadhaar
Authentication Devices) सर्व खरेदी केंद्रांना उपलब्ध करून देण्याची जबाबदारी मुख्य
अभिकर्ता संस्थांची राहील.
७.३सदर ऑनलाईन खरेदी करीता पणन हंगाम २०२४-२५ साठी NeML/BeAM, NCDEX Group
Company यांच्या Platform वर नोंदणी करुन केंद्र शासनाच्या निदेशांप्रमाणे त्या नोंदी PFMS
(Public Fund Monitoring System) सोबत संलग्न करणे अनिवार्य आहे.
७.४खरेदी केंद्रांवरील गर्दी टाळणे, कायदा व सुव्यवस्था राखणे यासाठी शेतकऱ्यांना खरेदी केंद्रांवर
येण्यापूर्वी पूर्वसूचना देणे आवश्यक आहे. त्यासाठी या योजनेंतर्गत शेतकऱ्यांना मोबाईलवर SMS
द्वारे पूर्वसूचना (NeML//BeAM पोर्टलवरुन) देण्यात यावी.
७.५वन हक्क अधिनियम, २००५ अन्वये, वनांमधील जमिनीबाबत धारणाधिकार प्राप्त असलेल्या
शेतकऱ्यांकडून धान खरेदी करताना, सदर धारणाक्षेत्रावर धान/भरडधान्य पिकाखालील क्षेत्राची
नोंद, तसेच ७/१२ उताऱ्यासंबंधीची नोंद, धारणाधिकाराबाबतची आवश्यक कागदपत्रे इ.
जिल्हाधिकारी यांच्याकडून प्रमाणित करुन अशा शेतकऱ्यांची ऑनलाईन नोंदणी विहीत मुदतीत
करण्याची कार्यवाही करावी.
जिल्हाधिकारी यांच्याकडे उपलब्ध असणाऱ्या वन जमिनींवरील धारणाधिकार प्राप्त
असणाऱ्या शेतकऱ्यांच्या यादीतील ज्या शेतकऱ्यांनी धारणाधिकार प्राप्त जमिनीवर धान लागवड
केली आहे, अशा शेतकऱ्यांची यादी जिल्हाधिकारी यांच्या मान्यतेने जिल्हा पुरवठा अधिकारी
यांनी संबंधित दोन्ही अभिकर्ता संस्था, व NeML/BeAM यांच्याकडे उपलब्ध करुन द्यावी.
NeML/BeAM यांनी अशा शेतकऱ्यांची धान खरेदी ऑनलाईन होण्याबाबत ऑनलाईन पोर्टलवर
तशी सुविधा उपलब्ध करावी.
# Page 11
I
तसेच सदर शेतकऱ्यांकडून खरेदी केंद्रांवर धान खरेदी करताना शेतकऱ्यांचे आधार
प्रमाणीकरण करणे व live photo घेणे अनिवार्य आहे. त्यानुसार खरेदी केंद्रांवर कार्यवाही होईल
याची दक्षता अभिकर्ता संस्थांनी घेणे आवश्यक आहे.
७.६देवस्थानांच्या/शेती महामंडळांच्या जमिनींवर उत्पादित होणाऱ्या धानाची खरेदी करताना, ज्या
शेतकऱ्यांकडून अशा जमिनींवर धान उत्पादित केले जाते त्या शेतकऱ्यांचे देवस्थानांशी/शेती
महामंडळासोबत झालेले करारनामे (Lease Agreement), ७/१२ वरील धानाचा पीक पेरा
असलेली नोंद या बाबी तपासणे आवश्यक आहे. तसेच सदर शेतकऱ्यांची धान खरेदी केंद्रांवर
धान खरेदी करताना शेतकऱ्यांचे आधार प्रमाणीकरण करणे व live photo घेणे अनिवार्य आहे.
त्यानुसार खरेदी केंद्रांवर कार्यवाही होईल याची दक्षता अभिकर्ता संस्थांनी घेणे आवश्यक आहे.
७.७खरेदी केंद्रावर शेतकऱ्यांनी विक्रीसाठी आणलेल्या धान/भरडधान्याच्या अनुषंगाने आवश्यक त्या
ऑनलाईन नोंदी NeML/BeAM पोर्टलवर करण्यात याव्यात. तसेच गावनिहाय रजिष्ट्टर तयार
करावे. त्यामध्ये १) शेतकऱ्याचे नाव २) सव्हे/गट क्रमांक व क्षेत्रफळ, ३) केंद्रात विक्रीस आणलेले
धान /ज्वारी, बाजरी, मका व रागी या माहितीचा समावेश असावा. त्यामुळे पुन्हा धान्य
आणल्याबरोबर या नोंदवहीवरुन पूर्वी दिलेला ७/१२ चा उतारा काढून, आणलेले शेतकऱ्याचे
धान्य त्याच्या स्वत:च्या उत्पादनातील आहे याची खात्री करुन घेता येईल. रकने वा तत्सम
वाहनातून आणलेले धान/भरडधान्य स्विकारण्यापूर्वी सदर धान/भरडधान्य संबंधित
शेतकऱ्याचेच असल्याची पूर्णपणे खात्री करुन घ्यावी.
७.८काही ठिकाणी धान्याखालील क्षेत्र व सरासरी उत्पादकता याचा विचार न करता फार मोठ्या
प्रमाणावर (अप्रत्यक्षपणे व्यापाऱ्यांचे) धान्याची खरेदी केली जाते असे निदर्शनास आले आहे.
यास्तव शेतकऱ्यांचे ७/१२ उताऱ्यानुसार पीकाखालील क्षेत्र, या वर्षीची पिक परिस्थिती (पैसेवारी)
पीकाचे सरासरी उत्पादन या बाबी विचारात घेऊन, धान/भरडधान्य खरेदी करण्यात यावे.
७.९संबंधीत जिल्हाधिकाऱ्यांनी दर हेक्टरी उत्पादकतेची जिल्हानिहाय मर्यादा जिल्हा अधिक्षक कृषी
अधिकाऱ्यांकडून प्राप्त करुन अभिकर्ता संस्थांना व NeML/BeAM यांना उपलब्ध करुन द्यावी.
कोणत्याही परिस्थितीत या मर्यादेपेक्षा जास्त खरेदी होणार नाही याची खबरदारी अभिकर्ता
सस्थांनी घ्यावी. सदरच्या मर्यादेपेक्षा जास्तीची खरेदी झाल्यास त्याची जबाबदारी अभिकर्ता
संस्थांची असेल. अशी खरेदी झाल्याचे निदर्शनास आल्यास तात्काळ शासनास अवगत करण्यात
यावे.
खरेदी केंद्रांवर व्यापाऱ्यांच्या/दलालांच्या/मध्यस्थांच्या धानाची खरेदी होत असल्याचे
निदर्शनास आल्यास, किंवा कोणत्याही प्रकारे योजनेंतर्गत खरेदी धानाचा/भरडधान्याचा
अपहार/गैरव्यवहार/अफरातफर याबाबतची प्रकरणे निदर्शनास आल्यास अशा खरेदी केंद्रांवर व
संबंधित उप-अभिकर्ता संस्थांवर, अभिकर्ता संस्थांनी कठोर कारवाई करावी. त्याचा मुद्देनिहाय
अहवाल शासनास तात्काळ सादर करावा.
गत हंगामात काही उपअभिकर्ता संस्थांनी खरेदी केलेला धान साठा मिलधारकांना
देण्यात आलेल्या डी.ओ.नुसार उपलब्ध करून दिलेला नाही. तसेच काही संस्थांकडे ऑनलाईन
पोर्टल वरील लॉट एन्री नुसार धान साठा आढळून आलेला नाही. त्यामुळे अशा संस्थांनी धान
खरेदी मध्ये गैरव्यवहार केल्याचे स्पष्ट्ट होत असल्याने धान खरेदी करणाऱ्या ज्या उपअभिकर्ता
संस्थांकडून खरेदी केलेल्या धान साठा भरडाईसाठी नियमानुसार उपलब्ध न झाल्यास अथवा
धान खरेदी मध्ये संस्थेने गैरव्यवहार केल्याचे स्पष्ट्ट निदर्शनास आल्यास अशा उपअभिकर्ता
# Page 12
I
संस्थांवर/संस्था चालकांवर (अध्यक्ष संचालक मंडळ, संस्थेचे कर्मचारी ई.) यांचे वर जिल्हा
समन्वय समितीच्या मान्यतेने गुन्हे दाखल करण्यासह कायदेशीर कारवाई करून जिल्हाधिकारी
कार्यालयामार्फत आर.आर.सी.प्रक्रियेद्वारे शासकीय रकमेची भरपाई करून घेण्यात यावी. तसेच
त्याचा मुद्देनिहाय अहवाल शासनास तात्काळ सादर करावा.
७.१०तसेच केंद्र शासनाने पणन हंगाम २०१९-२० पासून राज्यातील शेतकऱ्यांची सीमांत, लघु, मध्यम,
मोठे शेतकरी अशी जमीनधारणेवर आधारित तसेच अनु. जाती, अनु. जमाती, इतर व अवर्गीकृत
अशी वर्गवारी करुन माहिती देण्याची विनंती राज्य शासनास केली आहे. सबब अशी माहिती
उपलब्ध करुन देण्याकरिता, खरेदी करताना, धान/भरडधान्य खरेदी केलेल्या शेतकऱ्यांकडून
त्यांच्या जमिनीचा नमुना ८ (अ) तसेच शेतकऱ्यांच्या जातीबाबतचे स्वयं घोषणापत्र (Self-
Declaration) घेऊन, याची प्रत घेऊन अभिकर्ता संस्थांनी लघु, मध्यम, व मोठे तसेच जातनिहाय
अशी शेतकऱ्यांची वर्गवारी करावी. अशी वर्गवारी परिशिष्ट्ट क्र.IV मधील नमुन्यात शासनास
वेळोवेळी सादर करावी.
७.११केंद्र शासनाच्या दि.०२.०५.२०१९ रोजीच्या पत्रान्वये दिलेल्या सूचनांनुसार धान/भरडधान्य
खरेदीच्या रकमांची अदायगी तसेच अनुषांगिक खर्चाची अदायगी PFMS प्रणालीद्वारे करणे
बंधनकारक आहे. या दृष्ट्टीने अभिकर्ता संस्थांनी विशेष मोहिम राबवून सर्व संबंधित शेतकऱ्यांचे
नोंदणीकरण करण्याची दक्षता घ्यावी.
७.१२व्यापाऱ्यांकडून गतवर्षीचे धान/भरडधान्य पुन्हा खरेदी केंद्रावर विकले जाण्याची शक्यता
विचारात घेऊन गतवर्षाचे जुने धान/भरडधान्य कोणत्याही परिस्थितीत खरेदी केले जाणार नाही
व केवळ शेतकऱ्यांकडून उत्पादित झालेले नवे (पणन हंगाम २०२४-२५ मधील) धान/भरडधान्यच
खरेदी केले जाईल याची अभिकर्ता संस्थांनी विशेष खबरदारी घ्यावी. जुने किंवा बिगर
शेतकऱ्यांकडून धान/भरडधान्य खरेदी झाल्यास त्याची पूर्ण जबाबदारी अभिकर्ता संस्थांवर
राहील.
८)खरेदी केलेल्या भरडधान्याची (ज्वारी,बाजरी मका व रागी) साठवणूक :-
८.१अभिकर्ता संस्थांनी विनिदेशानुसार खरेदी केलेले ज्वारी, बाजरी, मका व रागी हे भरडधान्य
राज्य शासनाच्या प्रतिनिधीने, शक्यतो त्याच दिवशी केंद्राजवळच्या गोदामात पूर्ण वजन करुन
व दर्जाची खात्री करुन जिल्हाधिकारी यांनी ठरविल्याप्रमाणे ताब्यात घ्यावे व त्याची नोंद गोदाम
लेख्यामध्ये नियमितपणे घ्यावी. त्याकरिता आवश्यकता भासल्यास साठवणूकीसाठी केंद्र व
राज्य वखार महामंडळाची/सहकारी संस्थांची, खाजगी गोदामे भाड्याने घेण्यात यावीत. केंद्र
शासनाने खरीप पणन हंगाम २०२४-२५ करीता तात्पुरत्या दरपत्रकान्वये (Provisional Cost
Sheet) गोदाम भाड्याकरीता मंजूर केलेल्या दराने गोदाम भाडे अदा करण्यात येईल.
अपवादात्मक परिस्थितीत सदर दरांपेक्षा अधिक खर्च होणार असल्यास, त्याबाबतचा प्रस्ताव
अभिकर्ता संस्थानी/जिल्हा पुरवठा अधिकारी यांनी योग्य समर्थनासह प्रशासकीय विभागामार्फत
शासनास सादर करावा.
८.२जिल्हाधिकारी/जिल्हा पुरवठा अधिकारी यांनी भरडधान्य ताब्यात घेताना ते एफ.ए.क्यू. दर्जाचे
आहे, याची प्रत्यक्ष खातरजमा करावी. तसेच, याबाबतचे प्रमाणपत्र भारतीय अन्न महामंडळाकडे
पाठवावे.
# Page 13
I
८.३भरडधान्याचा खरेदी कालावधी संपल्यानंतर एका आठवड्याच्या आत गोदामनिहाय
साठविण्यात आलेल्या भरडधान्याचा (ज्वारी, बाजरी, मका, व रागी) तपशील शासनास सादर
करण्यात यावा. यासोबत सदरचे भरडधान्य एफ.ए.क्यू.दर्जाचे असल्याबाबतच्या प्रमाणपत्राची
प्रत देखील सादर करण्यात यावी.
८.४भरडधान्याची साठवणूक, वितरण व विल्हेवाट इ. बाबत केंद्र शासनाने दि.०७.१२.२०२१ व
दि.२८.०३.२०२२ रोजी निर्गमित केलेल्या मार्गदर्शक सूचनांचे तंतोतंत पालन होईल याची
दक्षता जिल्हा पुरवठा अधिकारी यांनी घेणे आवश्यक आहे.
८.५भरडधान्याची साठवणूक जिल्हा पुरवठा अधिकारी यांच्या गोदामांमध्ये झाल्यानंतर सदर
गोदामाचे भाडे खर्च, हमाली भाडे, वाहतूक खर्च राष्ट्रीय अन्न सुरक्षा कायदा, २०१३ अंतर्गत
करावा.
९)धानाची साठवणूक व भरडाई :-
९.१धानाच्या बाबतीत साठवणूकीची जबाबदारी संबंधित अभिकर्ता संस्थांची राहील. खरेदी केलेले
धान, अभिकर्ता संस्थांच्या ताब्यातच राहील. त्यासाठी आवश्यकतेप्रमाणे संबंधित अभिकर्ता
संस्थांनी गोदामे भाड्याने घ्यावीत. धानाची साठवणूक, सुरक्षितता, वाहतूक, भरडाई, संबंधित
जिल्हाधिकारी/जिल्हा पुरवठा अधिकारी यांच्या गोदामात तांदूळ जमा करेपयंत सर्व जबाबदारी
अभिकर्ता संस्थांची असून ती कामे अभिकर्ता संस्थांनी करावयाची आहेत. धान जिल्हाधिकाऱ्यांनी
ताब्यात घ्यावयाचे नाही. अभिकर्ता संस्थांनी विहित पध्दतीने मिलर्सची नेमणूक करुन केंद्र
शासनाच्या अटी व शर्तीनुसार धानाची भरडाई करुन घ्यावयाची आहे व तयार झालेला
सीएमआर/फोर्टीफाईड तांदुळ जिल्हाधिकाऱ्यांच्या शासकीय गोदामात जमा करावयाचा आहे.
याबाबत केंद्र शासन ठरवेल ते विनिदेश भरडाई, साठवणूक आकार, वाहतूक खर्च व इतर अटी
आणि शर्ती लागू राहतील. धान भरडाईबाबतच्या सविस्तर सूचना स्वतंत्रपणे निर्गमित करण्यात
येतील.
९.२केंद्र शासनाने भरडाई केलेल्या धानाच्या साठवणूकीसाठी दरमहा (२ महिन्यांसाठी) गोदाम भाडे
दर मंजूर केलेला आहे. धान भरडाई कोणत्याही परिस्थितीत तात्काळ सुरु करण्याची जबाबदारी
अभिकर्ता संस्थांची राहील. कोणत्याही परिस्थितीत दोन महिन्यांच्यावर धान गोदामात राहणार
नाही याची सुध्दा दक्षता घ्यावी.
९.३भरडाईसाठी मिलर्सना धान तात्काळ उपलब्ध करुन देणे व धान भरडाई करुन केंद्र शासनाच्या
अटी व शर्तीनुसार सीएमआर/फोर्टीफाईड तांदुळ विहित कालावधीत जिल्हाधिकारी यांच्या
गोदामात जमा करणे, याची संपूर्ण जबाबदारी अभिकर्ता संस्थाची राहील. याबाबत कोणत्याही
कारणामुळे विलंब लागल्यास त्या विलंबासाठी होणाऱ्या कारवाईची जबाबदारी अभिकर्ता
संस्थाची राहील, याची नोंद घेऊन अभिकर्ता संस्थांनी धानाचे दर्जाबद्दल विशेष दक्षता घ्यावी.
धान भरडाईअंती प्राप्त होणाऱ्या सीएमआर तांदूळासाठी कलर कोडींग (Colour coding)
केलेल्या गोण्या वापरण्याबाबत केंद्र शासनाने दिलेल्या सूचनांची अंमलबजावणी करण्याविषयी
परिशिष्ट्ट II नुसार करण्यात यावी.
१०. साठा उघड्यावर साठविण्याबाबत...
अभिकर्ता संस्थांनी विनिदेशानुसार खरेदी केलेले भरडधान्य व धान हे उघड्यावर साठवु नये.
अत्यंत अपवादात्मक परिस्थितीत साठा उघड्यावर साठविण्याची गरज उद्भवल्यास ते साठविण्यापूर्वी
अशा अन्नधान्याच्या थप्प्याखाली व आजूबाजूस ड्रेनेज पुरवून त्यावरुन पूर्णपणे पुरेशा ताडपत्र्यांनी
# Page 14
I
झाकून ठेवण्याची व्यवस्था करावी. तसेच गरजेनुसार नियमित ठेकेदाराकडून वेळीच धुरीकरण करुन
धान्याचे किडीपासून संरक्षण करावे. कोणत्याही परिस्थितीत उघड्यावर साठविण्यात आलेला
धान्याचा साठा पावसामुळे भिजणार नाही व धान्य थप्प्यांना खालून किंवा बाजूने ओल लागणार नाही व
पावसाळ्यात सुध्दा असा साठा उघड्यावर राहीला तरी धान्य खराब होणार नाही, याची दक्षता घेवूनच
गोदामाबाहेर असलेल्या धान्याच्या सुरक्षिततेची प्रथम पासूनच व्यवस्था करावी. याबाबत शासन पत्र,
अन्न,नागरी पुरवठा व ग्राहक संरक्षण विभाग क्रमांक : संकीर्ण-१२९८/१५/प्र.क्र.२५७९/ना.पु.२९,
दिनांक ०३ ऑगस्ट, १९९८ (परिशिष्ट्ट III) अन्वये विहित केलेल्या संहितेचे कटाक्षाने पालन करण्यात
यावे. धान/भरडधान्य खरेदी केल्यानंतर ते राज्य शासन/भारतीय अन्न महामंडळ यांच्या पथकास
मोजता येईल (Physical Verification) अशा पद्धतीने रचण्यात यावे.
११. धान भरडधान्य खरेदीचा कालावधी :-
--------------------------------------------------------------------------------
| हंगाम | पीक | खरेदी कालावधी |
| खरीप पणन हंगाम | धान | १४.१०.२०२४ ते दि.३१.०१.२०२५ |
| भरडधान्य | ०१.१२.२०२४ ते ३१.०३.२०२५ |
| रबी पणन हंगाम | केंद्र शासनाकडून प्राप्त सूचनांनुसार स्वतंत्रपणे कळविण्यात येईल. |
--------------------------------------------------------------------------------
११.१लाभार्थ्र्याचे प्रदान (शेतकरी चुकारे) ऑनलाईन करण्याबाबत केंद्र शासनाचे निदेश आहेत. ही बाब
विचारात घेता अभिकर्ता संस्थांनी खरेदी केलेल्या धान व भरडधान्यांची रक्कम PFMS (Public
Fund Monitoring System) मार्फत थेट शेतकऱ्यांच्या खात्यामध्ये अदा करावी. सदर रक्कम
धान/भरडधान्य खरेदी केलेल्या दिवसापासून पुढील २ दिवसांत शेतकऱ्यांच्या खात्यामध्ये जमा
करण्याचे केंद्र शासनाचे निदेश आहेत. त्याप्रमाणे कार्यवाही करण्यात यावी.
११.२कोणतीही तांत्रिक अडचण उद्भवल्यास त्याबाबत अभिकर्ता संस्थांनी संबंधित कार्यालयांशी
समन्वय साधून, तात्काळ कार्यवाही करुन चुकारे अदा होतील याची दक्षता घ्यावी.
११.३शासनाच्या अभिकर्ता संस्थांनी शेतकऱ्यांकडून खरेदी केलेल्या धान व भरडधान्याची किंमत
शेतकऱ्यांना त्वरित प्रदान करावी. भरडधान्याच्या बाबतीत खरेदी अभिकत्यांना वित्तीय सल्लागार
व उप सचिव, अन्न, नागरी पुरवठा व ग्राहक संरक्षण विभाग, मुंबई यांच्या कार्यालयाने, अभिकर्ता
संस्थांकडून साप्ताहिक खरेदी विवरणपत्र व धान्य शासकीय गोदामात प्राप्त झाल्याचा पुरावा
प्राप्त होताच, खरेदी केलेल्या भरडधान्याची पूर्ण किंमत प्रदान करावी. ही रक्कम विनाविलंब
अदा करणे वित्तीय सल्लागार व उप सचिव यांच्या कार्यालयाला शक्य व्हावे म्हणून भरडधान्याची
स्वीकृती पत्रे खरेदी अभिकर्ता संस्थांनी ताबडतोब दर आठवड्याला वित्तीय सल्लागार व उप
सचिव यांच्या कार्यालयास सादर करावीत.
११.४केंद्र शासनाच्या CFPP (Central Foodgrains Procurement Portal) वर दैनंदिन भरण्याचे
भारतीय अन्न महामंडळाचे निदेश आहेत. त्यानुसार अभिकर्ता संस्थांनी धान/भरडधान्य खरेदीची
माहिती D१ आणि D२ विवरणपत्रात भरून भारतीय अन्न महामंडळ व राज्य शासन तसेच NeML
यांना सादर करावी. NeML यांनी सदर माहिती एकत्रित करून CFPP वर अद्ययावत करावी.
तसेच त्याची एक प्रत भारतीय अन्न महामंडळ व राज्य शासन यांना दैनंदिन स्वरूपात सादर
करावी.
११.५अभिकर्ता संस्थांनी आधारभूत किंमत योजनेखाली खरेदी केलेल्या धानाचे साप्ताहिक विवरणपत्र
जिल्हा पुरवठा अधिकारी/सहायक जिल्हा पुरवठा अधिकारी यांच्या प्रतीस्वाक्षरीसह प्राप्त
होताच, त्याआधारे वित्तीय सल्लागार व उप सचिव यांनी दोन्ही अभिकर्ता संस्थांना सामान्य
# Page 15
I
दर्जाच्या धानासाठी प्रती च्क्वटल रू.२३००/- व अ दर्जाच्या धानासाठी प्रती च्क्वटल रु.२३२०/-
प्रमाणे रक्कम अदा करावी. तसेच ज्वारी (मालदांडी) साठी प्रती च्क्वटल रू.३४२१/-, ज्वारी
(संकरित) साठी प्रती च्क्वटल रू.३३७१/-, बाजरी साठी प्रती च्क्वटल रू.२६२५/-, मक्यासाठी
प्रती च्क्वटल रू.२२२५/-, रागीसाठी प्रती च्क्वटल रू.४२९०/- याप्रमाणे अदा करण्यात यावी.
अनुषंगिक खर्चाची रक्कम भात भरडाई करुन तांदूळ शासकीय गोदामात जमा केल्यानंतर केंद्र
शासनाचे मंजूरीनुसार आदेश काढल्यानंतर अदा करावी.
११.६अभिकर्ता संस्थांनी या योजनेंतर्गत खरेदी केल्या जाणाऱ्या धान/भरडधान्यासाठी संबंधित
शेतकऱ्यांच्या ऑनलाईन ७/१२ उतारा व नमुना ८ (अ) यांची पडताळणी करावी. आवश्यकता
भासल्यास डिजीटली स्वाक्षरीत ७/१२ व नमूना ८ अ च्या आधारे खरेदी कराता येईल. प्रस्तुत
दाखले व इतर मूळ अभिलेखे त्यांच्या कार्यालयात ठेवावे. धान/भरडधान्य खरेदी प्रदानाच्या
संदर्भात अतिप्रदान किंवा चुकीची देयके सादर करुन रकमा अदा केल्या जाणार नाहीत,
याबाबतची सर्वस्वी जबाबदारी अभिकर्ता संस्थेची राहील. अभिकर्ता संस्थेने या योजनेंतर्गत
खरेदी केल्या जाणाऱ्या धान/भरडधान्यासाठी वित्तीय सल्लागार व उप सचिव कार्यालयात
प्रतिपूर्तीचे दावे सादर करतांना साप्ताहिक खरेदी विवरणपत्र, फॉर्म 'बी' व 'सी' सोबत
खालीलप्रमाणे प्रमाणपत्र सादर करावे:-
“प्रमाणित करण्यात येते की, दाव्यात दर्शविलेल्या रकमांचे यापूर्वी प्रदान करण्यात
आलेले नाही. सदर दाव्यातील परिगणना खरेदी केंद्रे / संबंधित कार्यालयात ठेवण्यात आलेल्या
मूळ अभिलेख्यासोबत ७/१२, ८अ, पीकपेरा पडताळणी करुन कृषी विभागाने या क्षेत्राकरिता
निश्चित केलेले सरासरी उत्पन्नाच्या मर्यादेत धान खरेदी केल्याचे सुनिश्चित करुन चुकारे केंद्र
शासनाच्या सूचनेनुसार PFMS द्वारे संबंधित शेतकऱ्यांच्या बँक खात्यात वर्ग केले आहे.
११.७सदर रकमांचे दावे सादर रकमांचे प्रदाने जादाचे/चुकीचे असल्यास त्याची सर्वस्वी जबाबदारी
अभिकर्ता संस्थांची राहील व त्यानुसार वसुलप्राप्त रकमा तात्काळ वित्तीय सल्लागार व उपसचिव
कार्यालयात परत करण्यात येतील किंवा पुढील दाव्यातून वसुल करण्यात याव्यात.”
११.८केंद्र शासनाने वेळोवेळी दिलेल्या निदेशांनुसार, अभिकर्ता संस्थांनी महिनानिहाय साठा
विवरणपत्र, बारदाना लेखे, गोदामभाडे करार, वाहतूक भाडेदरपत्रक इ. आवश्यक दस्तऐवज
अभिलेखित करावेत.
११.९अभिकर्ता संस्थांनी आधारभूत किंमत खरेदी योजनेंतर्गत भरडधान्य व धानाच्या खरेदीबाबतचे
स्वतंत्र लेखे ठेवणे व अनुषंगिक माहिती सादर करण्याबाबतच्या सविस्तर सूचना वित्तीय सल्लागार
व उपसचिव यांच्या कार्यालयाकडून तात्काळ देण्यात याव्यात.
११.१०अभिकर्ता संस्थांनी धान/भरडधान्य खरेदी व अनुषंगीक खर्चाचे स्वतंत्र लेखे केंद्र शासनाच्या
सूचनांप्रमाणे ठेवणे बंधनकारक असून याबाबतचे लेखा परिक्षित (Audited) विवरणपत्रे,
उपयोगिता प्रमाणपत्रे व त्यासंदर्भातील आवश्यक अभिलेखांसह पणन हंगाम संपल्यानंतर १२
महिन्यांच्या आत वित्तीय सल्लागार व उप सचिव कार्यालयास सादर करणे बंधनकारक राहील.
१२ कंरोल रुम:-
१२.१आधारभूत किंमत खरेदी योजनेंतर्गत खरेदी करण्यात येणाऱ्या धान/भरडधान्याचा
(ज्वारी,बाजरी,मका व रागी) नियमित अहवाल केंद्र शासन/भारतीय अन्न महामंडळास
पाठविण्याची कार्यवाही वित्तीय सल्लागार व उपसचिव कार्यालयामार्फत करण्यात यावी.
१२.२सदर योजना राबविताना केंद्रीकृत नियंत्रण रहावे याकरिता जिल्हा स्तरावर व शासनस्तरावर ,
नियंत्रण कक्षाची )Control Room (स्थापना करण्यात यावी .जिल्हास्तरावरील नियंत्रण कक्षाचे
# Page 16
I
व्यवस्थापन अभिकर्ता संस्थांनी करावे .त्याकरिताचा तांत्रिक मनुष्ट्यबळदूरध्वनी सुविधा ,
आदिंबाबतचा खर्च केंद्रशासनाकडून सदर योजनेकरिता प्राप्त होणाऱ्या प्रशासकीय खर्चातून
करण्यात यावात्याकरिता कोणताही अ .तिरिक्त खर्च राज्य शासनामार्फत अदा करण्यात येणार
नाहीसदर नियंत्रण कक्षा .ची काये खालीलप्रमाणे असतील-:
A.धान खरेदीबाबत प्राप्त तक्रारींबाबत कार्यवाही .
B.धान खरेदी प्रक्रीयेमध्ये येणाऱ्या अडचणींबाबत Helpline म्हणून कार्य.
C.धान खरेदीकरिताच्या ऑनलाईन पोर्टलवर माहिती upload करणे.
१२.३अभिकर्ता संस्थांनी दररोजचा जिल्हानिहाय खरेदी अहवाल सायंकाळी ५.३० पयंत
शासनस्तरावरील कंरोल रुमला व वित्तीय सल्लागार व उपसचिव कार्यालयास पाठवावा. संबंधित
जिल्हाधिकारी व खरेदी अभिकर्ता संस्थांनी दर शनिवारी सायंकाळपयंत खरेदी करण्यात
आलेल्या धान व भरडधान्य खरेदीचा साप्ताहिक अहवाल परिशिष्ट्ट "I" मधील नमुन्यात वित्तीय
सल्लागार व उप सचिव कार्यालय, मुंबई यांच्याकडे पाठवून त्याची एक प्रत उप सचिव (किमान
आधारभूत किंमत खरेदी योजना) यांना द्यावी.
१३किमान आधारभूत किंमत योजनेंतर्गत खरेदी करण्यात येणा-या धानाचा दर्जा, परराज्यातील
धानाची विक्री, सरासरी उत्पादकतेपेक्षा जास्त धान खरेदी, हमी भावापेक्षा कमी दराने खरेदी,
व्यापाऱ्यांच्या/दलालांच्या/मध्यस्थांच्या धानाची खरेदी, कोणत्याही प्रकारे योजनेंतर्गत खरेदी
धानाचा/भरडधान्याचा अपहार/गैरव्यवहार/अफरातफर या व अशा अनेक धान खरेदीशी संबंधित
गैरव्यवहाराच्या तक्रारी प्राप्त होत असतात. अशा संबंधाने अभिकर्ता संस्था, जिल्हाधिकारी
कार्यालय, जिल्हा पुरवठा अधिकारी यांच्याकडुन त्यांचेस्तवरुन वेळोवेळी उचित कार्यवाही केली
जाते. तथापि, काही प्रकरणांमध्ये असे निदर्शनास आले आहे की याबाबत शासनास अवगत
करण्यात येत नाही. सबब, अशा बाबींमध्ये आपल्या स्तरावरुन करण्यात येणा-या कार्यवाहीचा
अहवाल शासनास सादर करण्यात यावा.
१४धान व भरडधान्य खरेदीकरीता येणारा खर्च हा वित्तीय सल्लागार व उपसचिव यांच्या वैयक्तीक ठेव
लेख्यातून मागणी क्र.एम-४, मुख्य लेखाशिर्ष ४४०८-अन्न साठवण व वखार साठवण यावरील
भांडवली खर्च, ०१-अन्न, १०१-प्रापणव पुरवठा, (०२) प्रापण वितरण व किंमत नियंत्रण, (०२)(१२)
मुंबई शहर किमान आधारभूत किंमत योजनेखाली भरडधान्य/धान खरेदी (अनिवार्य) (४४०८ ०३८२)
२१-पुरवठा व सामग्री या लेखाशिर्षाखाली उपलब्ध अनुदानातून करण्यात यावा.
१५धान व भरडधान्य खरेदी करीता येणारा अनुषंगिक खर्च हा मागणी क्र.एम-४, मुख्यलेखाशिर्ष
४४०८- अन्न साठवण व वखार साठवणूक यांवरील भांडवली खर्च, ०१-अन्न, १०१- प्रापण व पुरवठा,
(०२) प्रापण व वितरण व किंमत नियंत्रण (०२)(१३) मुंबई शहर किमान आधारभूत किंमत
योजनेखालील भरडधान्य/धान वरील अनुषंगिक खर्च (अनिवार्य) (४४०८०३९१) ५०, इतर खर्च या
लेखाशिर्षाखाली उपलब्ध अनुदानातून करण्यात यावा.
१६केंद्रशासनाकडून प्रोव्हिजनल कॉस्ट शीट मधील मंजूर दराप्रमाणे प्राप्त होणारी खरेदी व अनुषंगिक
खर्चाच्या प्रतीपूर्तीची रक्कम वित्तीय सल्लागार व उपसचिव कार्यालयाने मागणी क्र.एम-४,
मुख्यलेखाशिर्ष ४४०८ अन्न साठवण व वखार साठवण यांवरील भांडवली खर्च, ०१-अन्न, ९००,
भांडवली लेख्यावरील जमा व वसुली, (०३) प्रापण वितरण व किंमत नियंत्रण, (०३) (०१) मुंबई शहर
किमान आधारभूत योजनेखालील भरडधान्याची/धान भांडवली लेख्यावरील जमा व वसुली
(अनिवार्य) (४४०८०४०६) ७०, वजा वसुली या लेखाशिर्षाअंतर्गत जमा करावी. तसेच, जिल्हा पुरवठा
# Page 17
I
अधिकारी व अन्नधान्य वितरण अधिकारी यांनी सीएमआर विक्रीतून येणारी रक्कम ही उपरोक्त नमूद
जमेच्या (४४०८०४०६) ७० या लेखाशिर्षात ग्रास प्रणालीद्वारे जमा करावी.
१७सदर शासन निर्णय वित्त विभागाच्या अनौपचारिक संदर्भ क्र४१९/व्यय-१०, दि.१४.१०.२०२४ अन्वये
प्राप्त सहमतीने निर्गमित करण्यात येत आहे.
१८सदर शासन निर्णय महाराष्ट्र शासनाच्या www.maharashtra.gov.in वेब साईटवर उपलब्ध करुन
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39