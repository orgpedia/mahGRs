# Page 1
भारतीय राष्ट्रीय कृषी सहकारी विपणन संघ मर्यादित (नाफेड) या ब्रँड अंतर्गत चहापत्ती उत्पादन राज्यातील सर्व अधिकृत रास्तभाव/ शिधावाटप दुकानामध्ये विक्रीसाठी ठेवण्यास परवानगी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. साविव्य-२०२०/७३/प्र.क्र.११/नापु-३१
मंत्रालय (विस्तार), मुंबई - ४०० ०३२
दिनांक : १२ ऑगस्ट, २०२१.
वाचा : शाखा व्यवस्थापक, राष्ट्रीय कृषी सहकारी विपणन फेडरेशन ऑफ इंडिया लिमीटेड (नाफेड) यांचे पत्र क्र.
MBI/consumer Divison/२०१९-२०, दि. २७ जानेवारी, २०२०.
प्रस्तावना :
राष्ट्रीय कृषी सहकारी विपणन फेडरेशन ऑफ इंडिया लिमीटेड (नाफेड) या ब्रॅन्डअंतर्गत उत्पादित होणाऱ्या उत्पादनाचे वितरण राज्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्याची विनंती संचालक, महाराष्ट्र राज्य सहकारी कापूस उत्पादक पणन महासंघ मर्यादित, नागपूर यांनी केली आहे त्यानुसार राज्यातील सर्व अधिकृत रास्तभाव दुकानदारांचे उत्पन्न वाढावे आणि राज्यातील उपभोक्ता यांना चहापत्तीचे रास्तभाव किंमतीत दर्जेदार उत्पादन मिळावे यासाठी राज्यातील सर्व रास्तभाव दुकानांमध्ये (नाफेड) या ब्रँड अंतर्गत चहापत्ती उत्पादन विक्रीसाठी ठेवण्यास परवानगी देण्याचा प्रस्ताव शासनाच्या विचाराधीन होता.
शासन निर्णय :
राज्यातील रास्तभाव दुकानदारांचे उत्पन्न वाढावे यासाठी राष्ट्रीय कृषी सहकारी विपणन फेडरेशन ऑफ इंडिया लिमीटेड (नाफेड) या ब्रँड अंतर्गत उत्पादीत होणारी चहापत्तीची उत्पादने राज्यातील सर्व अधिकृत रास्तभाव/शिधावाटप दुकानामध्ये विक्रीसाठी ठेवण्यास परवानगी देण्यात येत आहे.
२. राष्ट्रीय कृषी सहकारी विपणन फेडरेशन ऑफ इंडिया लिमिटेड (नाफेड) यांचा चहापत्ती हा ब्रँड त्यांच्या वितरकांमार्फत राज्यातील रास्तभाव/शिधावाटप दुकानापर्यंत वितरित करण्यात येईल. तसेच, त्यांच्यामार्फत वितरीत करण्यात येणाऱ्या चहापत्तीच्या उत्पादनावर विक्रीपोटी मिळणाऱ्या कमिशनसाठी संबंधित रास्तभाव/शिधावाटप दुकानदारांनी संबंधित योजनेच्या वितरकांशी व राष्ट्रीय कृषी सहकारी विपणन फेडरेशन ऑफ इंडिया लिमिटेड (नाफेड) यांच्या कार्यालयाशी परस्पर संपर्क साधणे आवश्यक राहील. हा व्यवहार राष्ट्रीय कृषी सहकारी विपणन फेडरेशन ऑफ इंडिया लिमीटेड (नाफेड) व संबंधित रास्तभाव / शिधावाटप दुकानदार यांच्यामध्ये राहील. यात शासनाचा कोणताही सहभाग अथवा हस्तक्षेप राहणार नाही.
# Page 2
शासन निर्णय क्रमांकः साविव्य-२०२०/७३/प्र.क्र.११/नापु-३१
# Page 3