# Page 1
"ब्रेक द चेन" अंतर्गत शिवभोजन थाळी एक महिना निःशुल्क उपलब्ध करून देणेबाबत...
महाराष्ट्र शासन
अन्न नागरी पुरवठा व ग्राहक संरक्षण विभाग
शासन निर्णय क्र. शिभोथा २०२०/प्र.क्र.१३२/नापु-१७
मादाम कामा मार्ग हुतात्मा राजगुरू चौक,
मंत्रालय मुंबई ४०० ०३२
दिनांक : १५ एप्रिल, २०२१.
वाचा :- १) शासन निर्णय क्र. शिभोथा -२०१९/प्र.क्र.५१/नापु-१७, दि. ०१ जानेवारी, २०२० २) शासन निर्णय क्र. शिभोथा -२०१९/प्र. क्र. ५१/नापु-१७, दि. १८ फेब्रुवारी, २०२० ३) शासन परिपत्रक क्र. शिभोथा २०२०/प्र.क्र.५१ (अ)/नापु-१७, दि. २६ मार्च, २०२० ४) शासन परिपत्रक क्र. शिभोथा २०२०/प्र.क्र.५१/नापु-१७ दि., २८ मार्च, २०२० ५) शासन परिपत्रक क्र. शिभोथा २०२० / प्र. क्र.५१/नापु-१७, दि. २९ मार्च, २०२० ६) शासन परिपत्रक क्र. शिभोथा २०२०/प्र.क्र.५१/नापु-१७, दि. २६ जुलै, २०२० ७) शासन परिपत्रक क्र. शिभोथा २०२०/प्र.क्र.५१/नापु-१७, दि. ०१ ऑक्टोबर, २०२० ८) शासन परिपत्रक क्र. शिभोथा २०२०/प्र.क्र.१३२/नापु-१७, दि. १२ मार्च, २०२१ ९) शासन परिपत्रक क्र. शिभोथा २०२०/प्र.क्र. १३२/नापु-१७, दि. ३१ मार्च, २०२१ १०) शासन परिपत्रक क्र. शिभोथा २०२०/प्र.क्र. १८६/नापु-१७, दि. ०६ एप्रिल, २०२१ प्रस्तावना : कोरोना विषाणूच्या प्रादुर्भावामुळे मजूर, स्थलांतरित, बेघर तसेच बाहेरगावचे विद्यार्थी इत्यादींच्या जेवणाअभावी हाल-अपेष्टा होत असल्याने दि. २९.०३.२०२० च्या परिपत्रकान्वये शिवभोजन थाळीची किंमत दि. ३०.०३.२०२० पासून प्रथमत: तीन महिन्यांच्या कालावधीसाठी रु. ५/- एवढी निश्चित करण्यात आली होती. सदर मुदत मंत्रिमंडळाच्या मान्यतेने वेळोवेळी वाढविण्यात आली आहे.
"ब्रेक द चेन" ची प्रक्रिया राज्यभर सुरू झाली आहे. या कालावधीत गरीब व गरजू लोकांना जेवणाअभावी हाल-अपेष्टा सहन कराव्या लागू नयेत यासाठी शिवभोजन थाळी लाभार्थ्यांना नि:शुल्क उपलब्ध करून देण्याचा निर्णय शासनाच्या विचाराधीन होता. याबाबत शासनाने खालीलप्रमाणे निर्णय घेतला आहे.
शासन निर्णय : दि.१५.०४.२०२१ पासून पुढील एक महिन्याच्या कालावधीसाठी शिवभोजन थाळी लाभार्थ्यांना नि:शुल्क उपलब्ध करून देण्यात यावी. या कालावधीत संपूर्ण राज्याचा शिवभोजन थाळीचा इष्टांक २.०० लक्ष प्रतिदिन एवढा राहील. त्यानुषंगाने खालील प्रमाणे मार्गदर्शक सूचना निर्गमित करण्यात येत आहेत.
१) शिवभोजन थाळीच्या राज्याच्या इष्टांकामध्ये वाढ करण्यात आली असल्याने सद्यस्थितीत सुरु असलेल्या शिवभोजन केंद्रांच्या प्रतिदिन इष्टांकामध्ये दीड पट वाढ करण्यात येत आहे. ( उदा. शिवभोजन केंद्राचा इष्टांक १०० असल्यास पुढील एक महिन्यासाठी त्याचा इष्टांक १५० एवढा राहील.) एक महिन्यानंतर सदर ईष्टांक पूर्वरत होईल.
# Page 2
शासन निर्णय क्रमांकः शिभोथा २०२०/प्र.क्र.१३२/नापु-१७
२) शिवभोजन केंद्रावर निर्जंतुकीकरणाच्या नियमांचे पालन करुन शिवभोजन केंद्रातून दुपारी ११.०० ते ४.०० या कालावधीत पार्सल सुविधेद्वारे (Take away) ग्राहकांना शिवभोजन उपलब्ध करुन देण्यात यावे.
३) सदर वेळेत कोणताही लाभार्थी शिवभोजनाविना परत जाणार नाही, याची दक्षता घेण्यात यावी.
४) कोणत्याही सबळ कारणांशिवाय शिवभोजन केंद्र बंद राहणार नाही याची दक्षता घ्यावी.
५) संपूर्ण शिवभोजन केंद्राचे दररोज निर्जंतूकीकरण करावे.
६) शिवभोजन केंद्रातील कर्मचाऱ्यांनी तसेच पार्सल घेण्यासाठी आलेल्या ग्राहकाने मुखपट्टी (मास्क) वापरणे बंधनकारक राहील.
७) शिवभोजन केंद्रावर सामाजिक अंतराच्या नियमांचे कसोशीने पालन करावे.
८) शिवभोजन तयार करणाऱ्या तसेच वाटप करणाऱ्या कर्मचाऱ्यांनी वारंवार साबणाने हात धुवावेत.
९) खोट्या नावाने तसेच तीच ती लाभार्थ्यांची छायाचित्रे शिवभोजन अॅपवर टाकली जाणार नाहीत याची खबरदारी शिवभोजन केंद्र चालकाने घ्यावी.
१०) सर्व शिवभोजन केंद्रांची पुरवठा यंत्रणेद्वारे या महिन्यात किमान एक वेळ काटेकोर तपासणी करण्यात यावी.
सर्व उपनियंत्रक शिधावाटप, जिल्हा पुरवठा अधिकारी, अन्नधान्य वितरण अधिकारी व तहसीलदार यांनी सदर बाब तात्काळ शिवभोजन केंद्र चालकांच्या निदर्शनास आणून त्याची अंमलबजावणी करावी व त्यास व्यापक प्रसिद्धी द्यावी.
# Page 3