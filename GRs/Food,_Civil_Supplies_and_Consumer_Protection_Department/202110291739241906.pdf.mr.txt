# Page 1
अध्यक्ष, राज्य अन्न आयोग या पदाचा अतिरिक्त कार्यभार श्री. महेश ढवळे, सदस्य, राज्य अन्न आयोग यांच्याकडे सोपविण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक:- राअआ-२०२१/प्र.क्र. ५२ / नापु २२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: २९ ऑक्टोबर, २०२१
वाचा : १) शासन निर्णय क्रमांकः असुका-२०१७/प्र.क्र.७४/नापु २२, दिनांक: ११ एप्रिल, २०१७.
२) शासन अधिसूचना क्रमांक- असुका -२०१७/प्र.क्र.७४/ नापु २२, दिनांक: ११ एप्रिल, २०१७ व दि. २६.४.२०१८.
३) शासन निर्णय क्रमांक: राअआ-२०२१/प्र.क्र.३५/नापु-२२, दिनांक १० जून, २०२१.
शासन आदेश: अध्यक्ष, राज्य अन्न आयोग या पदावर कार्यरत असलेले श्री. अरूण देशपांडे यांच्या वयाची ६५ वर्षे दि. ६.६.२०२१ रोजी पूर्ण झाली असल्याने राष्ट्रीय अन्नसुरक्षा अधिनियम, २०१३ च्या कलम १६ (४) मधील तरतूदीनुसार त्यांचा सदर पदावरील कार्यकाल संपुष्टात आला आहे. याबाबत संदर्भाधीन दि. १० जून, २०२१ च्या शासन निर्णयान्वये निर्णय घेण्यात आला आहे. त्यांच्या निवृत्तीमुळे रिक्त झालेल्या अध्यक्ष, राज्य अन्न आयोग या पदावर नियमित नियुक्ती होईपर्यंत सदर पदाचा अतिरिक्त कार्यभार अॅड. महेश ढवळे, सदस्य, राज्य अन्न आयोग यांच्याकडे तात्पुरत्या स्वरुपात पुढील आदेशापर्यंत सोपविण्यास शासन मंजूरी देण्यात येत आहे. सदर आदेश तात्काळ अंमलात येतील.
# Page 2