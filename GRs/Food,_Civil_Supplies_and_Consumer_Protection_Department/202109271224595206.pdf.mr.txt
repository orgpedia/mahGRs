# Page 1
महाराष्ट्र शासन
क्रमांक : वेतन- ३४२१/प्र.क्र.१८९/ना.पु. १५ अन्न नागरी पुरवठा व ग्राहक संरक्षण विभाग मंत्रालय, विस्तार इमारत, मादाम कामा मार्ग, हुतात्मा राजगुरू चौक, मंत्रालय, मुंबई - ४०० ०३२, दिनांक:- २४ सप्टेंबर, २०२१.
विषय :- सक्तीचा प्रतिक्षाधीन कालावधी “कर्तव्य कालावधी” म्हणून नियमित करणेबाबत.
श्री.नरेंद्र भागडे, जिल्हा पुरवठा अधिकारी, गडचिरोली.
संदर्भ :- १) शासन निर्णय, वित्त विभाग, क्र. सेनिवे-२००१/१३०/सेवा-४, दिनांक २ जून, २००३ २) शासन आदेश क्र. बदली-२३२०/प्र.क्र.८४/ना.पु.१५, दि.१० ऑगस्ट, २०२०.
३) शासन आदेश क्र. बदली-२३२०/प्र.क्र.८४/ना.पु.१५, दि.२० ऑक्टोबर, २०२० ४) शासन आदेश क्र. आस्थाप्र-२२१९/प्र.क्र.२४२/ना.पु.१५,/दि.२०/९/२०२०
प्रस्तावना :
संदर्भाधीन शासन आदेश क्र. ४ अन्वये श्री नरेंद्र भागडे यांची जिल्हाधिकारी कार्यालय, हिंगोली येथून बदलीने जिल्हा पुरवठा अधिकारी, गडचिरोली या पदावर पदस्थापना देण्यात आली.
श्री.भागडे हे दिनांक २१/९/२०१९ रोजी जिल्हा पुरवठा अधिकारी, गडचिरोली या पदावर रूजू होण्याकरिता रुजू प्रतिवेदन सादर केले होते. परंतु तत्कालीन जिल्हा पुरवठा अधिकारी, गडचिरोली यांच्याकडे विधानसभा निवडणुकीच्या कामाची जबाबदारी सोपविण्यात आल्याने जिल्हा पुरवठा अधिकारी, गडचिरोली या पदावर श्री. भागडे यांना रुजू करुन घेण्यात आले नाही. त्यानंतर श्री.भागडे हे दिनांक १४/११/२०१९ रोजी जिल्हा पुरवठा अधिकारी, गडचिरोली या पदावर रूजू झाले.
श्री.नरेंद्र भागडे हे दिनांक २१/९/२०१९ ते दिनांक १३/११/२०१९ (एकूण ५४ दिवस) या कालावधीत कोणत्याही आस्थापनेवर कार्यरत नसल्याने सदर कालावधीचे वेतन व भत्ते त्यांना अद्यापपर्यंत देण्यात आलेले नाहीत.
शासनाच्या दिनांक १०/८/२०२० च्या आदेशानुसार श्री. नरेंद्र भागडे, जिल्हा पुरवठा अधिकारी, गडचिरोली यांची बदलीने पदस्थापना जिल्हा पुरवठा अधिकारी, बीड येथे झाल्याने जिल्हा पुरवठा अधिकारी, गडचिरोली करिता श्री. राजेंद्र मिस्कीन हे जिल्हा पुरवठा अधिकारी, गडचिरोली या पदावर दिनांक २०/८/२०२० रोजी रुजू झाले. शासनाच्या सदर आदेशाविरुध्द श्री. भागडे यांनी मा.महाराष्ट्र प्रशासकीय न्यायाधिकरणाकडे दाद मागितल्याने श्री. भागडे यांना त्याच पदावर कायम ठेवण्याचे आदेश मा. न्यायाधिकरणाने त्यांच्या मा. महाराष्ट्र प्रशासकीय न्यायाधिकरण, खंडपीठ नागपूर येथे दाखल मूळ अर्ज क्र.४५७/२०२०, दिनांक १६/१०/२०२० च्या आदेशान्वये दिले आहेत. त्यानुसार श्री. भागडे यांची पदस्थापना शासनाच्या संदर्भ क्र. ३ च्या आदेशान्वये करण्यात आली.
# Page 2
शासन ज्ञापन क्रमांकः वेतन-३४२१/प्र.क्र.१८९/ना.पु.१५
श्री नरेंद्र भागडे हे दिनांक २०/८/२०२० ते दिनांक २१/१०/२०२० (६३ दिवस) या कालावधीत कोणत्याही आस्थापनेवर कार्यरत नसल्याने सदर कालावधीचे वेतन व भत्ते त्यांना अद्यापपर्यंत देण्यात आलेले नाहीत.
ज्ञापन : श्री.नरेंद्र भागडे यांना दिनांक २१/९/२०१९ ते दिनांक १३/११/२०१९ (एकूण ५४ दिवस) तसेच दिनांक २०/८/२०२० ते दिनांक २१/१०/२०२० (६३ दिवस) हा एकूण ११७ दिवस या कालावधीत प्रशासकीय कारणांमुळे पदस्थापनेविना रहावे लागले असल्याने महाराष्ट्र नागरी सेवा (वेतन) नियम, १९८१ च्या नियम ९ (१४) (एफ) (एक) मधील तरतुदीनुसार सदरचा सक्तीचा प्रतीक्षा कालावधी “कर्तव्य कालावधी” म्हणून नियमित करण्यास मान्यता देण्यात येत आहे.
२. तसेच, सदर कालावधीतील वेतन व भत्ते अदा करण्यास मंजूरी देण्यात येत आहे.
३. सदरचे ज्ञापन शासन निर्णय, वित्त विभाग, क्रमांक सेनिवे-२००१/१३०/सेवा-४, दिनांक २ जून, २००३ व शासन अधिसूचना, वित्त विभाग क्र.संकीर्ण-२०१५/प्र.क्र.२७/सेवा-६, दिनांक ३ मार्च, २०१६ अन्वये प्रशासनिक विभागास प्रदान करण्यात अधिकारानुसार निर्गमित करण्यात येत आहे.