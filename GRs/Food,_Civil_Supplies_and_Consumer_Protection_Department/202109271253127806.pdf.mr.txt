# Page 1
शिवभोजन थाळीचा दर पूर्ववत प्रति थाळी रु.१०/- एवढा करणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. शिभोथा २०२०/प्र.क्र.१३२/नापु-१७
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : २८ सप्टेंबर, २०२१.
वाचा : १) शासन निर्णय क्र. शिभोथा -२०१९/प्र.क्र.५१/नापु-१७, दि. ०१ जानेवारी, २०२० २) शासन निर्णय क्र. शिभोथा -२०१९/प्र. क्र. ५१/नापु-१७, दि.२९ मार्च, २०२० ३) शासन परिपत्रक क्र. शिभोथा २०२०/प्र.क्र. ५१/नापु-१७, दि. २६ जुलै, २०२० ४) शासन परिपत्रक क्र. शिभोथा २०२०/प्र. क्र. ५१/नापु-१७, दि. ०१ ऑक्टोबर, २०२० ५) शासन परिपत्रक क्र. शिभोथा २०२०/प्र. क्र. १३२/नापु-१७, दि. १२ मार्च, २०२१ ६) शासन परिपत्रक क्र. शिभोथा २०२०/प्र. क्र. १३२/नापु-१७, दि. ३१ मार्च, २०२१ ७) शासन निर्णय क्र. शिभोथा २०२०/प्र. क्र. १३२/नापु-१७, दि. १५ एप्रिल, २०२१ ८) शासन निर्णय क्र. शिभोथा २०२०/प्र.क्र.१३२/नापु-१७ दि. १४ मे, २०२१.
९) शासन निर्णय क्र. शिभोथा २०२०/प्र. क्र. १३२/नापु-१७ दि. १७ जून, २०२१.
१०) शासन निर्णय क्र. शिभोथा २०२०/प्र.क्र.१३२/नापु-१७ दि. ३० जुलै, २०२१.
प्रस्तावना : कोरोना प्रादुर्भावाच्या काळात “ब्रेक द चेन” अंतर्गत गरीब व गरजू लोकांना जेवणाअभावी हालअपेष्टा सहन कराव्या लागू नये यासाठी उपरोक्त क्र.७ येथील दि. १५.०४.२०२१ च्या शासन निर्णयान्वये शिवभोजन थाळी लाभार्थ्यांना प्रथमत: एक महिन्याच्या कालावधीसाठी निःशुल्क उपलब्ध करुन देण्याचा निर्णय घेण्यात आला होता. राज्याचा शिवभोजन थाळीचा इष्टांक २.०० लक्ष प्रतिदिन एवढा करण्यात आला होता. तसेच शिवभोजन केंद्राचा प्रतिदिन इष्टांक दीडपट करण्यात आला होता. सदर निर्णयास दि.१४.०५.२०२१, दि.१७.०६.२०२१ व दि.३०.०७.२०२१ च्या शासन निर्णयान्वये मुदतवाढ देण्यात आली असून सदर मुदत दि.१४.०९.२०२१ रोजी संपुष्टात आली आहे. राज्यातील कोरोना विषाणूच्या प्रादुर्भावाचे प्रमाण कमी होत असल्याचे दिसून येत असल्याने शासन टप्प्याटप्प्याने राज्यातील निर्बंधही शिथील करत आहे. सदर बाब विचारात घेता शिवभोजन थाळीचा दर पूर्वीप्रमाणे रु. १०/- प्रतिथाळी एवढा करण्याचा प्रस्ताव शासनाच्या विचाराधीन होता. याबाबत शासनाने पुढीलप्रमाणे निर्णय घेतला आहे.
शासन निर्णय: १. शिवभोजन थाळी लाभार्थ्यांना दि. ३० सप्टेंबर, २०२१ पर्यंत निःशुल्क उपलब्ध करून देण्यात यावी.
# Page 2
शासन निर्णय क्रमांकः शिभोथा २०२०/प्र.क्र.१३२/नापु-१७
२. दि.०१ ऑक्टोबर, २०२१ पासून शिवभोजन थाळीचा दर पूर्वीप्रमाणे रु.१०/- प्रतिथाळी एवढा राहील.
३. दि. १५.०४.२०२१ च्या शासन निर्णयान्वये शिवभोजन केंद्रांचा प्रतिदिन दीडपट केलेला इष्टांक दि.०१ ऑक्टोबर, २०२१ पासून पूर्ववत करण्यात येत आहे.
४. दि.२१.०६.२०२१ च्या शासन परिपत्रकान्वये शिवभोजन केंद्रांमधून उपलब्ध करून देण्यात आलेली पार्सल सुविधा (Take Away) यापुढे बंद करण्यात येत आहे.
सर्व उपनियंत्रक शिधावाटप, जिल्हा पुरवठा अधिकारी, अन्नधान्य वितरण अधिकारी व तहसीलदार यांनी सदर बाब तात्काळ शिवभोजन केंद्र चालकांच्या निदर्शनास आणून त्याची अंमलबजावणी करावी व त्यास व्यापक प्रसिद्धी द्यावी.