# Page 1
नाबार्डच्या ग्रामीण पायाभूत विकास निधी अंतर्गत नाशिक जिल्ह्यातील सटाणा तालुक्यातील मौजे कऱ्हे येथील गोदाम मौजे खमताणे येथे स्थलांतरीत करणेबाबत.
(सन- २०२०-२१)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदाबां- १०१८/ प्र.क्र.७३/नापु-१६ - ब
हुतात्मा राजगुरू चौक, मादाम कामा मार्ग,
मंत्रालय, विस्तार, मुंबई - ४०० ०३२
दिनांक :- २७ नोव्हेंबर, २०२०.
संदर्भ :-१) विभागाचा समक्रमांकाचा शासन निर्णय दिनांक २५/०७/२०१८,
२) जिल्हा पुरवठा अधिकारी, नाशिक यांचे क्र.पुरवठा/कक्ष८(६)/कावि/७९०/२०२०, दिनांक १४/१०/२०२० चे पत्र
प्रस्तावना :
उपरोक्त विषयावरील संदर्भाधीन शासन निर्णयान्वये नाशिक जिल्ह्यातील सटाणा
तालुक्यातील मौजे कऱ्हे येथे ३००० मे. टन क्षमतेच्या गोदाम बांधकामास प्रशासकीय मान्यता देण्यात आली आहे. मौजे कऱ्हे येथील प्रस्तावित जागा ही गायरानासाठी राखीव असल्याने
प्रस्तावित ठिकाणाऐवजी मौजे खमताणे येथे गोदाम बांधकामास/ जागा स्थलांतर करण्यास
मंजुरी देण्याची विनंती जिल्हा पुरवठा अधिकारी, नाशिक यांनी संदर्भ क्र.२ येथील पत्रान्वये केली आहे. त्यानुसार नाशिक जिल्ह्यातील मौजे कऱ्हे ऐवजी मौजे खमताणे येथे गोदाम बांधकाम करण्यासाठी जागा बदलास प्रशासकीय मंजूरी देण्याची बाब शासनाच्या विचाराधीन होती.
शासन निर्णय:
संदर्भाधीन शासन निर्णय दि. २५/०७/२०१८ अन्वये प्रशासकीय मान्यता दिलेल्या
नाशिक जिल्ह्यातील मौजे कऱ्हे येथील प्रस्तावित गोदामाऐवजी मौजे खमताणे येथे गोदाम बांधण्यास व त्यानुसार जागा बदलास मंजुरी प्रदान करण्यात येत आहे. याकरिता जिल्हा पुरवठा अधिकारी, नाशिक यांनी सादर केलेल्या ₹७, १२,७९, ३९२/- इतक्या रकमेच्या अंदाजपत्रकास मंजूरी देण्यात येत आहे.
२. सदर प्रशासकीय मान्यता दिनांक २५/०७/२०१८ रोजीच्या शासन निर्णयात नमूद केलेल्या अटी व शर्तीच्या अधीन राहून देण्यात येत आहे.
# Page 2
शासन निर्णय क्रमांकः गोदाबां-१०१८/ प्र.क्र.७३/नापु-१६-ब