# Page 1
रास्तभाव/शिधावाटप दुकाने व केरोसीन परवाने मंजूर करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक :- आशिदु- १०२०/प्र.क्र.२३०/ना.पु.३१
मंत्रालय (विस्तार), मुंबई ४०० ०३२.
दिनांक :- २५ फेब्रुवारी, २०२१
वाचा:- १) अन्न नागरी पुरवठा व ग्राहक संरक्षण विभाग, शासन निर्णय क्र. राभादु
१७१६/प्र.क्र.२३९/ना.पु.३१, दि.६.७.२०१७.
२) ग्रामविकास विभागाचे, शासन परिपत्रक क्र. ग्रापनी-२०२०/प्र.क्र.२०/पंरा-२, दि.१२.५.२०२०.
३) अन्न नागरी पुरवठा व ग्राहक संरक्षण विभाग, शासन निर्णय क्र.आशिदु १०२०/प्र.क्र.२३०/ना.पु.३१, दि.२७.११.२०२०.
४) ग्रामविकास विभागाचे, शासन परिपत्रक क्र. व्हीपीएम-२०२०/प्र.क्र.३१२/ पंरा-३, दि.१५.०१.२०२१.
प्रस्तावना : शासन निर्णय, अन्न नागरी पुरवठा व ग्राहक संरक्षण विभाग दि.६.७.२०१७ अन्वये रास्तभाव दुकानांच्या मंजूरीसाठी तपशिलवार कार्यक्रम व कार्यपध्दती ठरवून देण्यात आली आहे.
त्यामधील परिच्छेद ४(i)(ई) मध्ये ग्रामसभेच्या मंजूरीची अट समाविष्ट आहे. कोव्हीड १९ महामारीच्या प्रादुर्भावाच्या पार्श्वभूमीवर ग्रामविकास विभागाच्या दिनांक १२.०५.२०२० च्या परिपत्रकान्वये ग्रामसभा घेण्यास तात्पुरती स्थगिती देण्यात आली होती. त्यामुळे उपरोक्त प्रयोजनासाठी ग्रामसभा होत नव्हत्या. त्यास अनुसरुन उपरोक्त शासन निर्णय दिनांक ०६.०७.२०१७ मधील रास्तभाव दुकाने मंजूर करताना त्याबाबतचा प्रस्ताव ग्रामसभेकडे विचारार्थ वा शिफारशीसाठी पाठविण्याची अट उपरोक्त ३ येथील शासन निर्णयान्वये पुढील आदेश होईपर्यंत शिथील करण्यात आली होती.
ग्रामविकास विभागाने आता उपरोक्त ४ येथील दि.१५.१.२०२१ च्या परिपत्रकान्वये राज्यातील सर्व
ग्रामपंचायतींना सामाजिक अंतर व कोविड-१९ च्या अनुषंगाने मार्गदर्शक तत्त्वांचे काटेकोरपणे पालन करुन पूर्वीप्रमाणे ग्रामसभांचे आयोजन करण्यास परवानगी दिलेली आहे. यास्तव, उपरोक्त ३ येथील दि.२७.११.२०२० च्या शासन निर्णयान्वये रास्तभाव दुकाने मंजूर करताना त्याबाबतचा प्रस्ताव ग्रामसभेकडे विचारार्थ वा शिफारशीसाठी पाठविण्यास दिलेली शिथिलता रद्द करण्याची बाब शासनाच्या विचाराधीन होती.
शासन निर्णय : सद्य:स्थितीत कोविडच्या अनुषंगाने लॉकडाऊन काळातील निर्बंधांमध्ये शिथिलता येत असून जनजीवन सुरळीत व पूर्वपदावर येत आहे. सदरची बाब तसेच ग्राम विकासात ग्रामपंचायतीच्या ग्रामसभांना असलेले अनन्य साधारण महत्त्व लक्षात घेता, ग्राम विकास विभागाने दिनांक १५.०१.२०२१ रोजीच्या शासन परिपत्रकान्वये सामाजिक अंतर व कोविड-१९ च्या अनुषंगाने निर्गमित मार्गदर्शक तत्त्वांचे काटेकोरपणे पालन करुन पूर्वीप्रमाणे
# Page 2
शासन निर्णय क्रमांक: आशिदु-१०२०/प्र.क्र.२३० / ना.पु.३१
ग्रामसभांचे आयोजन करण्यास परवानगी दिली आहे. सदर बाब विचारात घेता रास्तभाव दुकाने मंजूर करताना त्याबाबतचा प्रस्ताव ग्रामसभेकडे विचारार्थ वा शिफारशीसाठी पाठविण्यास शासनाने दि.२७.११.२०२० च्या शासन निर्णयान्वये दिलेले शिथीलतेचे आदेश मागे घेण्यात येत आहेत. हे करत असताना कोविड-१९ च्या अनुषंगाने मार्गदर्शक सूचनांचे काटेकोरपणे पालन करण्यात यावे.
# Page 3