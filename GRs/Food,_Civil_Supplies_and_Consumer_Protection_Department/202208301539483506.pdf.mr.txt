# Page 1
वैधमापन शास्त्र यंत्रणेतील, निरिक्षक, वैधमापन शास्त्र या संवर्गाच्या सन २०१८ ते २०२२ या कालावधीतील प्रत्येक वर्षाच्या दि. १ जानेवारी २०२२ या दिनांकाच्या जेष्ठता यादया प्रसिध्द करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक : वैमाशा-२०२२/प्र.क्र.०९/ग्रासं-३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक- ३०/०८/२०२२.
संदर्भ क्र. १) अन्न नागरी पुरवठा व ग्राहक संरक्षण विभाग शासन निर्णय क्र.संकीर्ण २०१३/प्र.क्र.३०६/ग्रा.सं-३, दि. ०९/०५/२०१७.
२) नियंत्रक, वैधमापन शास्त्र यांचे कार्यालयीन आदेश क्र. वैमाशा / आस्था- २ /निरिक्षक/सेज्येया २०१७/२०१९/२११५,दि. १७/१०/२०१९.
३) नियंत्रक, वैधमापन शास्त्र यांचे पत्र क्र. जेविसू (३८)-१४२२/ प्र.क्र.१/ वैमाशा-३ / १०४३, दि. १७/०८/२०२२.
शासन परिपत्रक नियंत्रक, वैध मापन शास्त्र यांनी संदर्भ क्र. २ येथील दि. १७/१०/२०१९ च्या आदेशान्वये वैध मापन शास्त्र यंत्रणेतील निरिक्षक, वैधमापन शास्त्र या संवर्गाची दि. १ जानेवारी २०१७ या दिनांकास अनुसरुन अंतिम जेष्ठता यादी प्रसिध्द केलेली आहे. संदर्भ क्र. १ येथील दि. ०९/०५/२०१७ च्या शासन निर्णयान्वये निरिक्षक, वैधमापन शास्त्र या पदास राजपत्रित गट "ब" हा दर्जा देण्यात आलेला आहे. त्यानंतर आता वैध मापन शास्त्र, यंत्रणेतील निरिक्षक, वैध मापन शास्त्र या संवर्गाच्या सन २०१८ ते २०२२ या कालावधीतील प्रत्येक वर्षाच्या दिनांक १ जानेवारी या दिनांकाच्या स्थितीस अनुसरुन सामायिक तात्पुरत्या जेष्ठता यादया तयार करण्यात आल्या असून त्या या परिपत्रकासोबत परिशिष्ठ “अ येथे जोडण्यात आल्या आहेत.
२. सदर तात्पुरत्या जेष्ठतासूच्या तयार करताना महाराष्ट्र नागरी सेवा (जेष्ठतेचे विनियमन) नियमावली, २०२१ मधील तरतूदींचा अवलंब करण्यात आला आहे. महाराष्ट्र नागरी सेवा (जेष्ठतेचे विनियमन ) नियमावली, २०२१ मधील नियम ५ (१) नुसार सदर जेष्ठता यादीमध्ये दि. १ जानेवारी २०१७ ते दि.३१ डिसेंबर २०२१ या कालावधीमध्ये निरिक्षक, वैधमापन शास्त्र या संवर्गात नव्याने नियुक्त झालेल्या कर्मचा-यांचा समावेश करण्यात आलेला आहे. सदरहू सामायिक जेष्ठतासूची नियमितरित्या निरिक्षक, वैध मापन शास्त्र या संवर्गात कार्यरत असलेल्या कर्मचाऱ्यांची आपापसातील जेष्ठता निश्चित करण्यासाठी तयार करण्यात आली आहे.
# Page 2
शासन परिपत्रक क्रमांकः वैमाशा-२०२२/प्र.क्र.०९/ग्रासं-३
३. सदर तात्पुरती जेष्ठतायादी प्रसिध्द झाल्याच्या दिनांकापासून संबंधित कर्मचाऱ्यांनी १५ दिवसांत सदर यादीबाबत काही सूचना व हरकती असल्यास त्या नियंत्रक, वैध मापन शास्त्र यांच्यामार्फत शासनास सादर कराव्यात. विहीत कालावधीत आक्षेप/त्रुटी प्राप्त न झाल्यास जेष्ठतासूचीत नमूद केलेला तपशील बरोबर असल्याचे गृहित धरुन अंतिम जेष्ठता सूची प्रसिध्द करण्यात येईल.
४. नियंत्रक, वैध मापन शास्त्र यांनी निरिक्षक, या संवर्गाची सोबत जोडलेल्या परिशिष्ठामधील तात्पुरती सामायिक जेष्ठतासूची सदर संवर्गातील सर्व कर्मचाऱ्यांच्या निदर्शनास आणावी. तसेच संबधित कर्मचाऱ्यांकडून आक्षेप/त्रुटी याबाबतची निवेदने प्राप्त झाल्यानंतर त्यामधील मुद्यांबाबतची माहिती नियंत्रक वैध मापन शास्त्र कार्यालयातील अभिलेखानुसार तपासून पुढील १५ दिवसांमध्ये अभिप्रायांसह निवेदने शासनास सादर करावीत.
# Page 3
# Page 4