# Page 1
नाबार्डच्या ग्रामीण पायाभूत विकास निधी (RIDF) अंतर्गत नवीन गोदाम बांधकामांना निधी उपलब्ध करून देणेबाबत. (सन २०२३-२४)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: गोदाबां १०२३/प्र.क्र.१४३ (भाग-१) / नापु- १६ ब
मादाम कामा मार्ग,हुतात्मा राजगुरू चौक,
मंत्रालय, मुंबई ४०० ०३२.
दिनांक :- ०७ डिसेंबर, २०२३.
संदर्भ: १. शासन निर्णय क्रमांक-गोदाबां-१०१८/प्र.क्र.७४/नापु-१६-ब, दि.११.०७.२०१८ २. शासन निर्णय क्रमांक-गोदाबां-१०२२/प्र.क्र.८०/नापु-१६-ब, दि. २०.०९.२०२२
प्रस्तावना:
उक्त संदर्भाधीन क्र.१ अन्वये समुद्रपूर, ता. समुद्रपूर, जि. वर्धा येथील नवीन गोदाम
बांधकामास प्रशासकीय मान्यता देण्यात आलेली आहे. संदर्भ क्र.२ च्या शासन निर्णयान्वये उक्त
गोदाम बांधकामास यापुर्वी निधी वितरीत आलेला आहे. सदर नवीन शासकीय गोदाम बांधकामास
उर्वरीत निधी वितरित करण्याची बाब शासनाच्या विचाराधीन होती.
शासन निर्णय:
प्रशासकीय मान्यतेसंबंधित संदर्भाधीन क्र. १ च्या शासन निर्णयातील नमूद अटींच्या अधीन
राहून पुढील विवरणपत्रात दर्शविल्याप्रमाणे नवीन शासकीय गोदाम बांधकामास निधी उपलब्ध
करुन देण्यात येत आहे.
----------------------------------------------------------------------------------------------------------------------------------------------------------
| सार्वजनिक बांधकाम विभाग यांचेकडून बांधकाम करण्यात येणारी नवीन गोदाम बांधकामे |
| अ.क्र. | जिल्हा | तालुका | गोदामाचे नाव  |  | नाबार्ड मालिका क्रमांक | प्र.मा. नुसार अंदाजित खर्च | यापूर्वी वितरीत निधी (₹) | सध्या उपलब्ध करुन द्यावयाचा निधी (₹ लक्ष) |
| १ | वर्धा | समुद्रपूर | समुद्रपूर | २५ | ४८७२३६५८ | ३,३,६४३,२८१ | १४०.०० |
| एकूण | ४८७२३६५८ | ३,३६,४३,२८१ | १४०.०० |
| एकूण वितरीत करावयाचा निधी | रु.१,४०,००,०००/ |
| (अक्षरी रूपये:- एक कोटी चाळीस लाख रूपये फक्त) |
----------------------------------------------------------------------------------------------------------------------------------------------------------
# Page 2
शासन निर्णय क्रमांकः गोदाबां १०२३/प्र.क्र.१४३ (भाग-१) /नापु-१६ ब
२. उपलब्ध करुन दिलेल्या निधीतून शासकीय गोदाम बांधकामांची कामे तातडीने सुरु
करण्यात यावीत.
३ संबंधित गोदाम बांधकामास उपलब्ध करुन देण्यात आलेल्या निधीचा विनियोग त्याच
गोदाम बांधकामासाठी करण्यात यावा. सदर निधीचा विनियोग इतर गोदाम बांधकामांसाठी केल्याचे
निदर्शनास आल्यास त्यास जबाबदार असणाऱ्या संबंधित अधिकारी/कर्मचारी यांचेविरुध्द
शिस्तभंगाची कारवाई प्रस्तावित करण्यात येईल.
४. गोदाम बांधकामास विलंब अथवा इतर कारणांनी गोदाम बांधकामावर वाढीव खर्च झाल्याचे
दिसून आल्यास त्यास जबाबदार असणाऱ्या संबंधित अधिकारी / कर्मचारी यांचेविरुध्द शिस्तभंगाची
कारवाई प्रस्तावित करण्यात येईल.
५. संबंधित गोदामांसाठी मंजूर केलेला निधी प्रत्यक्ष खर्ची होताच निधीच्या विनियोगाचे गोदाम
उपयोगिता प्रमाणपत्र (Utilization Certificate) जिल्हा पुरवठा अधिकारी, वर्धा यांनी शासनास
त्वरीत सादर करणे आवश्यक आहे.
६. सदर गोदाम बांधकामाचे काम प्रगतीपथावर असताना संबंधित अधिक्षक अभियंता,
सार्वजनिक बांधकाम विभाग यांनी कमीत कमी तीन वेळेस भेट देऊन कामाची गुणवत्ता उत्कृष्ट
असल्याची खातरजमा करावी व तसा अहवाल जिल्हाधिकारी यांना वेळोवेळी लेखी स्वरूपात सादर
करावा.
७. गोदामाचे बांधकाम पूर्ण झाल्यानंतर गोदामाचा ताबा घेण्यापूर्वी सदर गोदामास
जिल्हाधिकारी यांनी स्वत: भेट देऊन झालेले काम हे उत्कृष्ट दर्जाचे असल्याबाबतची खातरजमा
करावी. काही त्रुटी राहिल्या असल्यास त्याची पूर्तता सार्वजनिक बांधकाम विभाग यांचेकडून करून
घ्यावी व त्याचा स्थळ निरीक्षणाचा अहवाल अभिलेखामध्ये जतन करून ठेवावा.
८. उपरोक्त निधी जिल्हा पुरवठा अधिकारी, वर्धा यांचेकडे वर्ग करण्याची कार्यवाही वित्तीय
सल्लागार व उपसचिव कार्यालय, मुंबई यांनी त्वरीत करावी.
९. हे आदेश प्राप्त होताच सदरील तरतुद जिल्हाधिकाऱ्यांमार्फत तात्काळ सार्वजनिक
बांधकाम विभागाच्या संबंधित कार्यकारी अभियंता यांना अर्थसंकल्प वितरण प्रणालीवर ( BDS )
वितरीत करण्यात यावी. धनादेशाने आहरीत करण्यात येऊ नये.
पृष्ठ ४ पैकी २
# Page 3
शासन निर्णय क्रमांकः गोदाबां १०२३/प्र.क्र.१४३ (भाग-१) /नापु-१६ ब
१०. संबधित गोदाम बांधकामासाठी प्रशासकीय मान्यता आदेशानुसारच्या छाननीअंती सुधारित
अंदाजित खर्चापेक्षा अधिक निधी वितरित होणार नाही याबाबत जिल्हा पुरवठा अधिकारी, वर्धा यांनी
दक्षता घ्यावी.
११. उपरोक्त खर्च "मागणी क्र. एम-४, मुख्यलेखाशिर्ष ४४०८, ०२ अन्न, साठवण व वखार
यावरील भांडवली खर्च, ०२, साठवण व वखार साठवण १०१, ग्रामीण भागात गोदाम बांधणे
कार्यक्रम (०१) नविन गोदामाचे बांधकाम (०१) (०१) नवीन गोदामांचे बांधकाम करणे (मुफसल) (राज्य
हिस्सा) (कार्यक्रम) (४४०८ ०२४६), ५३ मोठी बांधकामे" या लेखाशिर्षांतर्गत व सन २०२३-२४ या
वित्तीय वर्षात उपलब्ध करून देण्यात आलेल्या तरतुदीतून भागविण्यात यावा.
१२. वित्तीय अधिकार नियम पुस्तीका १९७८ च्या भाग-१ उप विभाग ५ मधील अनुक्रमांक-१
नुसार व महाराष्ट्र सार्वजनिक बांधकाम नियम पुस्तीकेतील परिच्छेद क्रमांक-१३४ नुसार
प्रशासनिक विभागास प्राप्त झालेल्या वित्तीय अधिकारानुसार सदरचा आदेश निर्गमित करण्यात येत
आहे.
# Page 4