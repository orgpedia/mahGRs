# Page 1
राज्यातील विविध स्तरावरील दक्षता समित्यावरील अशासकीय सदस्यांची नियुक्ती रद्द करण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः दक्षस-१३२२/प्र.क्र.१४/नापु २१
मंत्रालय विस्तार, मुंबई-४०० ०३२
दिनांक: १४ सप्टेंबर, २०२२
वाचा - शासन निर्णय क्रमांकः दक्षस-१००७/प्र.क्र.५४८/नापु २१, दिनांक २३ जानेवारी, २००८.
प्रस्तावना – सार्वजनिक वितरण व्यवस्थेवरील देखरेखीत जनतेचा सहभाग राहण्याच्या दृष्टीने सार्वजनिक वितरण व्यवस्थेमार्फत वितरीत करण्यात येणाऱ्या जीवनावश्यक वस्तूंच्या वितरणावर देखरेख ठेवण्यासाठी शासन निर्णय दिनांक २३/०१/२००८ अन्वये राज्यात ग्राम, तालुका, नगरपालिका, महानगरपालिका व जिल्हास्तरावर दक्षता समित्या गठीत करण्याबाबत आदेश निर्गमित केले आहेत. या दक्षता समित्यांमध्ये अशासकीय सदस्यांची नियुक्ती करण्याची तरतूद असून अशासकीय सदस्यांचा कार्यकाल नियुक्तीच्या दिनांकापासून तीन वर्ष अथवा त्यांच्या जागी नवीन अशासकीय सदस्यांची नियुक्ती होईपर्यंत यापैकी जे आधी घडेल तोपर्यंत असतो.
प्रशासकीय विभागाच्या अंतर्गत असणारे सर्व उपक्रम/महामंडळे/मंडळे/समित्या/प्राधिकरणे यावर नियुक्त करण्यात आलेल्या सर्व अशासकीय सदस्यांच्या नियुक्त्यांबाबत पुनर्विचार करण्याचा प्रस्ताव शासनाच्या विचाराधीन होता. त्याबाबत शासनाने खालीलप्रमाणे निर्णय घेतला आहे.
शासन निर्णयः राज्यात ग्राम, तालुका, नगरपालिका, महानगरपालिका व जिल्हास्तरावर स्थापन करण्यात आलेल्या दक्षता समित्यांवरील अशासकीय सदस्यांच्या नियुक्त्या या आदेशाच्या दिनांकापासून रद्द करण्यात येत आहेत.