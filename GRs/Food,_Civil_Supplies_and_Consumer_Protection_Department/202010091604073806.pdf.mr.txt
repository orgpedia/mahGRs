# Page 1
ग्राहक संरक्षण अधिनियम, २०१९
अध्यक्ष, राज्य ग्राहक तक्रार निवारण आयोग, मुंबई या पदावर हंगामी अध्यक्ष नियुक्ती करणेबाबत (Acting President)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : ग्रासंअ-२०२०/प्र.क्र.५७/ग्रा.सं.४
मंत्रालय विस्तार, मुंबई - ४०० ०३२
दिनांक :- ०९ ऑक्टोबर, २०२०.
वाचा : (१) ग्राहक संरक्षण अधिनियम, २०१९.
(२) राज्य ग्राहक तक्रार निवारण आयोग, मुंबई यांचे पत्र क्र. राआ/कक्ष-१/
मा. अध्यक्ष/कार्यभार / १७३६/२०२०, दि. १०.९.२०२०
प्रस्तावना :
श्री.ए.पी. भंगाळे, अध्यक्ष, राज्य ग्राहक तक्रार निवारण आयोग यांचा अध्यक्ष या पदाचा कार्यकाळ दि.१८/०९/२०२० रोजी नियत वयोमानानुसार समाप्त होत आहे. ग्राहक संरक्षण अधिनियम, २०१९ च्या तरतूदीनुसार अध्यक्ष, राज्य ग्राहक तक्रार निवारण आयोग या पदावरती नियमित नियुक्ती करण्यासंदर्भात कार्यवाही सुरु आहे. दरमान्यच्या कालावधीमध्ये अध्यक्ष, राज्य आयोग हे पद रिक्त ठेवल्यास न्यायिक व प्रशासकीय कामकाज अडचण होण्याची शक्यता नाकारता येत नसल्याने अध्यक्ष, राज्य आयोग या पदावर नियमित नियुक्ती होईपर्यंत कार्यरत असलेल्या वरिष्ठतम सदस्याची (नियुक्तीच्या क्रमाने) हंगामी अध्यक्ष, राज्य ग्राहक तक्रार निवारण आयोग, मुंबई म्हणून नियुक्ती करण्याची बाब शासनाच्या विचाराधीन होती.
शासन आदेश:
श्री. डी.आर. शिरासाव, न्यायिक सदस्य, राज्य ग्राहक तक्रार निवारण आयोग, मुंबई यांची हंगामी अध्यक्ष, राज्य ग्राहक तक्रार निवारण आयोग, मुंबई म्हणून नियुक्ती करण्यात येत आहे. हंगामी अध्यक्ष आणि इतर सदस्य विवादास्पद प्रकरणावर सुनावणी करणार नाहीत आणि निर्णय देणार नाहीत.
ते एकतर्फी प्रकरणे निकालात काढू शकतील आणि सुनावणीकरीता पुढील तारखा देऊ शकतील.
तथापि, एकतर्फी प्रकरणांत, अशा हंगामी अध्यक्षाचे आणि सदस्याचे मत सर्वसंमत असणे आवश्यक राहील.
२. अध्यक्ष, राज्य ग्राहक तक्रर निवारण आयोग, मुंबई या पदावर नियमित नियुक्ती झाल्यानंतर हंगामी अध्यक्षांची नियुक्ती आपोआप संपुष्टात येईल.
# Page 2
शासन आदेश क्रमांकः ग्रासंअ-२०२०/प्र.क्र.५७/ग्रा.सं.४