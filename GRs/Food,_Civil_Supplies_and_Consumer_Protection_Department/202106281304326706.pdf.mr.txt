# Page 1
सार्वजनिक वितरण व्यवस्थेअंतर्गत केरोसिन परवान्यांसंबंधित शुल्कांमध्ये सुधारणा करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: रॉकेल -२०२१/प्र.क्र.४१ / ना.पु.२७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २८ जून, २०२१
वाचा : १) शासन निर्णय क्रमांकःरॉकेल-१६०१/३९९२/प्र.क्र.११६१ / ना.पु.२७, दि.०१.०१.२००२
२) शासन परिपत्रक क्रमांकःजीवका-१७०१/४१/प्र.क्र.८३५५/ ना.पु.२३, दि.०१.०१.२००२
३) शासन निर्णय क्रमांक:रॉकेल-१९०२/४२९६/प्र.क्र.२६१०/ ना.पु.२७, दि.२९.०९.२००४
४) शासन निर्णय क्रमांक:रॉकेल-१५१६/प्र.क्र.२७ / ना.पु.२७, दि.१८.०५.२०१६
प्रस्तावना : सार्वजनिक वितरण व्यवस्थेअंतर्गत केंद्र शासनाकडून प्राप्त होणारे अनुदानित दराचे केरोसिन
रास्तभाव दुकानांपर्यंत पोहचविण्यासाठी व पात्र शिधापत्रिकाधारकांना राज्यात महाराष्ट्र केरोसिन
डिलर्स लायसेन्सिंग ऑर्डर,१९६६ अन्वये घाऊक व हॉकर्स केरोसिन परवानाधारकांची तर महाराष्ट्र
अनुसूचित किरकोळ व्यापार परवाना आदेश, १९७९ अन्वये किरकोळ केरोसिन परवानाधारकांची
नियुक्ती करण्यात आली आहे. तसेचतत्कालीन परिस्थितीत काही जिल्हाधिकाऱ्यांनी (पुणे व कोकण
विभाग वगळून ) त्यांच्या स्तरावर अर्धघाऊक केरोसिन परवानाधारकांची नियुक्ती केली आहे. सदर
अर्धघाऊक केरोसिन परवानाधारकांची तरतुद कोणत्याही सांविधिक आदेशात नाही. सद्यस्थितीत सन
१९९५ पासून राज्यात नव्याने अर्धघाऊक केरोसिन परवानाधारकांच्या नियुक्तीस बंदी घातली
आहे.उपरोक्त सर्व केरोसिन परवानाधारकांना केरोसिन परवाने मंजूर करतांना संबंधित आदेशांतर्गत
तरतुद केल्यानुसार व त्यामध्ये शासनाने वेळोवेळी केलेल्या सुधारणेनुसार अनामत रक्कम व इतर
अनुषंगिक शुल्क आकारण्यात येतात.
# Page 2
शासन निर्णय क्रमांक:रॉकेल-२०२१/प्र.क्र.४१/ ना.पु.२७
संदर्भाधीन शासन निर्णय क्र.१ अन्वये घाऊक, अर्धघाऊक व हॉकर्स केरोसिन परवानाधारकांसाठी तर
संदर्भाधीन शासन परिपत्रक क्र. २ अन्वये किरकोळ केरोसिन परवानाधारकांसाठी अनामत रक्कम,
परवाना शुल्क व परवाना नुतनीकरण शुल्कात सुधारणा केली आहे. तसेच संदर्भाधिन शासन निर्णय
क्र. ३ अन्वये अर्धघाऊक केरोसिन परवानाधारकांसाठी तर संदर्भाधीन शासन निर्णय क्र.४ अन्वये
घाऊक, हॉकर्स व किरकोळ केरोसिन परवानाधारकांसाठी परवाना नुतनीकरण विलंब शुल्कात
सुधारणा केली आहे. तथापि, सदर शुल्कांमध्ये सुधारणा करून आता बराच कालावधी उलटून गेला
आहे. सदर कालावधीत केरोसिनच्या दरांत केंद्र शासनाने वेळोवेळी वाढ केली असून केरोसिन
परवानाधारकांना देय असलेल्या कमीशनमध्येही वाढ करण्यात आली आहे. सध्याचे केरोसिनचे दर
विचारात घेता कोणत्याही परवानाधारकाने केरोसिनचा अपहार केल्यास त्याच्याकडून पुरेशी वसूली
करणे शक्य व्हावे यादृष्टीने परवानाधारकांच्या अनामत रक्कमेत कालानुरूप वाढ करण्याची बाब
शासनाच्या विचाराधिन होती. तसेच आता केरोसिन परवाना मंजूरी, नुतनीकरण, दुय्यम परवाना देणे व
केरोसिन परवान्यासंबंधीत इतर अनुषंगिक सेवा Ease of Doing Business (EoDB) Reforms अंतर्गत
Online उपलब्ध करुन दयावयाच्या असल्याने सदर सेवांकरिता आकारण्यात येणाऱ्या इतर
शुल्कांमध्येही कालानुरूप वाढ करण्याची बाब शासनाच्या विचाराधीन होती. त्यादृष्टीने शासनाने
खालील प्रमाणे निर्णय घेतलेला आहे.
शासन निर्णय:
उपरोक्त संदर्भाधिन शासन निर्णयान्वये निश्चित केलेल्या व केरोसिन परवानाधारकांवर
आकारण्यात येणाऱ्या अनामत रक्कम, परवाना शुल्क, परवाना नुतनीकरण शुल्क, नुतनीकरण विलंब
शुल्क, दुय्यम परवाना शुल्क यामध्ये पुढीलप्रमाणे सुधारणा करण्यात येत आहे. तसेच केरोसिन परवाना
मंजूरीकरीता व नुतनीकरणाकरीता Online आवेदन करण्याची सेवा उपलब्ध करून द्यावयाची
असल्याने परवाना मंजूरी/ नुतनीकरण आवेदन अर्ज शुल्क नव्याने समाविष्ट करण्यात येत आहे.
पृष्ठ ४ पैकी २
# Page 3
शासन निर्णय क्रमांक:रॉकेल-२०२१/प्र.क्र.४१ / ना.पु.२७
-----------------------------------------------------------------------------------------------------------------------------------------
| अनुज्ञप्तीचा  |  प्रकार | परवाना मंजूरी / नुतनीकरण आवेदन अर्ज शुल्क | अनामत रक्कम | परवाना शुल्क | नुतनीकरण शुल्क | विलंब शुल्क | दुय्यम परवाना शुल्क |
| १ | २ | ३ | ४ | ५ | ६ | ७ |
| किरकोळ | रू.१००/ | रू.५०००/ | रू.१०००/ | रू.५००/ | रू.५०/-प्रतिदिन | रू.५००/ |
| हॉकर्स | रू.१००/ | रू.४०००/ | रू.५००/- | रू.५००/ | रू.५०/- प्रतिदिन | रू.५००/ |
| अर्धघाऊक | रू.५००/ (केवळ नुतनीकरण) | रू.१२०००/ | रू.१५००/- | रू.१०००/- | रू.३००/- प्रतिदिन | रू.१०००/ |
| घाऊक | रू.५००/ | रू.२००००/- | रू.२०००/ | रू.१५००/-  |  | रू.५००/- प्रतिदिन | रू.१५००/ |
-----------------------------------------------------------------------------------------------------------------------------------------
२. सन १९९५ पासून नव्याने अर्धघाऊक केरोसिन परवाने मंजूर करण्यास बंदी असल्याने त्यासंदर्भात केवळ "नुतनीकरणाकरीता आवेदन शुल्क आकारण्यात यावे. कोणत्याही परिस्थितीत नव्याने अर्धघाऊक केरोसिन परवाने मंजूर करू नये.
३. सदर शासन निर्णयातील तरतुदी शासन निर्णयाच्या दिनांकापासून लागू राहतील.
# Page 4