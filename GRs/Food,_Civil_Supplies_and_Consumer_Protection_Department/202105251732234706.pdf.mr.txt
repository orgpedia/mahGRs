# Page 1
ग्राहक संरक्षण अधिनियम, २०१९
राज्य ग्राहक तक्रार निवारण आयोग व जिल्हा ग्राहक तक्रार निवारण आयोगाचे अध्यक्ष व सदस्य यांच्या नेमणूकीसाठी राज्य शासनास शिफारस करण्यासाठी गठीत निवड समितीतील सदस्य बदलाबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : ग्रासंअ-२०२०/प्र.क्र.४९/ग्रा.सं.४
मंत्रालय विस्तार, मुंबई - ४०० ०३२
दिनांक :- २५ मे, २०२१.
वाचा: १) ग्राहक संरक्षण अधिनियम, २०१९.
२) केंद्र शासनाचे Consumer Protection (Qualification for appointment, method of recruitment, procedure of appointment, term of office, resignation and removal of the President and Members of the State Commission and District Commission ) Rules, 2020.
३) समक्रमांक शासन निर्णय दि.०६ नोव्हेंबर, २०२०.
प्रस्तावना :
ग्राहक संरक्षण अधिनियम, २०१९ अंतर्गत केंद्र शासनाच्या Consumer Protection (Qualification for appointment, method of recruitment, procedure of appointment, term of office, resignation and removal of the President and Members of the State Commission and District Commission) Rules, 2020 मधील तरतूदीनुसार राज्य ग्राहक तक्रार निवारण आयोग व जिल्हा ग्राहक ग्राहक तक्रार निवारण आयोगाचे अध्यक्ष व सदस्य यांची नेमणूक करण्याकरिता राज्य शासनास शिफारस करण्यासाठी शासन निर्णय दि.०६ नोव्हेंबर, २०२० अन्वये त्रिसदस्यीय निवड समिती गठित करण्यांत आलेली आहे. या नियमातील तरतुदीनुसार राज्य शासनाने राज्य आयोग व जिल्हा आयोग यांच्या अध्यक्ष व सदस्य या सद्य:स्थितीत रिक्त असलेली एकूण ३३ पदे भरण्यासाठी जाहिरात देऊन पात्र व इच्छुक उमेदवारांकडून अर्ज मागविलेले आहेत. प्राप्त झालेल्या अर्जांच्या अनुषंगाने पुढील आवश्यक कार्यवाही निवड समितीस तातडीने करणे आवश्यक आहे. तथापि, सद्य:स्थितीत कोविड-१९ च्या राज्यात वाढलेल्या प्रादुर्भावामुळे मा. मुख्य सचिव यांनी नामनिर्देशित केलेले निवड समिती सदस्य प्रधान सचिव, वैद्यकीय शिक्षण हे त्या पदाच्या प्राथमिकतेमध्ये व्यस्त आहेत. त्यामुळे निवड समितीच्या कामकाजासाठी आवश्यक वेळ देणे त्यांना शक्य होताना दिसून येत नाही. सबब, प्रधान सचिव, वैद्यकीय शिक्षण यांच्या ऐवजी ज्या विभागाकडे कोविड-१९ संबंधित कामकाज नसेल, अशा विभागाच्या
सचिवांची निवड समिती सदस्य या पदावर मा. मुख्य सचिव यांचे प्रतिनिधी यासाठी फेर नामनिर्देशन करावे, अशी विनंती मा. मुख्य सचिव यांना करण्यात आली होती. त्यानुसार निवड समिती सदस्यामध्ये बदल करण्याचा प्रस्ताव शासनाच्या विचाराधीन होता.
शासन निर्णय:
१. राज्य ग्राहक तक्रार निवारण आयोग व जिल्हा ग्राहक ग्राहक तक्रार निवारण आयोगाचे अध्यक्ष व सदस्य यांची नेमणूक करण्याकरिता राज्य शासनास शिफारस करण्यासाठी शासन निर्णय दिनांक ०६
# Page 2
शासन निर्णय क्रमांकः ग्रासंअ-२०२०/प्र.क्र.४९/ग्रा.सं.४
नोव्हेंबर, २०२० अन्वये गठित करण्यात आलेल्या निवड समितीमध्ये मा. मुख्य सचिव यांनी फेरनामनिर्देशित केलेले सदस्य प्रधान सचिव, उच्च व तंत्रशिक्षण विभाग, मंत्रालय, मुंबई हे राहतील.