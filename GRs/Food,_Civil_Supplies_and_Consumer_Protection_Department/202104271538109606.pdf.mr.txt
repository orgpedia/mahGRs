# Page 1
नाबार्डच्या ग्रामीण पायाभूत विकास निधी अंतर्गत नांदेड जिल्ह्यातील मौ. खुपसरवाडी ता.नांदेड, मौ.कुंडलवाडी ता. बिलोली व मौ.नायगाव ता. नायगाव येथील शासकीय गोदाम बांधकामांना प्रशासकीय मान्यता देण्याबाबत.
(सन २०२०-२१)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदाबां-१०१८/प्र.क्र.११७/नापु-१६-ब
हुतात्मा राजगुरू चौक, मादाम कामा मार्ग
मंत्रालय, विस्तार, मुंबई - ४०० ०३२
दिनांक: - २७ एप्रिल, २०२१
प्रस्तावना :
सार्वजनिक वितरण व्यवस्थेअंतर्गत अन्नधान्याच्या साठवणूकीसाठी नांदेड
जिल्हयातील मौ.खुपसरवाडी, ता.नांदेड, मौ. कुंडलवाडी, ता. बिलोली व मौ. नायगाव
ता.नायगाव येथील नवीन गोदाम बांधकामांचे प्रस्ताव जिल्हा पुरवठा अधिकारी, नांदेड
यांचेकडून शासनास प्राप्त झाले आहेत. सदर गोदामांच्या अंदाजपत्रकास व बांधकामास सार्वजनिक बांधकाम विभागाच्या शासन परिपत्रक दि. २५.०९.२०१९ नुसार मुख्य अभियंता,
सार्वजनिक बांधकाम प्रादेशिक विभाग, औरंगाबाद यांनी तांत्रिक सहमती दर्शविली आहे.
शासकीय गोदाम बांधणीच्या अंदाजपत्रकास व कामास नाबार्डच्या ग्रामीण पायाभूत विकास
निधी अंतर्गत हाती घेण्यात आलेल्या प्रकल्पातंर्गत प्रशासकीय मंजूरी देण्याची बाब
शासनाच्या विचाराधीन होती.
शासन निर्णयः
नांदेड जिल्हयातील मौ. खुपसरवाडी, ता. नांदेड, मौ. कुंडलवाडी, ता. बिलोली व
मौ. नायगाव ता. नायगाव येथील गोदाम बांधकामांच्या अंदाजपत्रकास व कामास पुढील
अटींच्या अधिनतेने प्रशासकीय मान्यता देण्यात येत आहे.
# Page 2
शासन निर्णय क्रमांकः गोदाबां-१०१८/ प्र.क्र.११७/नापु-१६-ब
।. सदर कामांची अंदाजपत्रके सन २०१९-२० च्या दरसूचीवर आधारित आहेत. सदर
अंदाजपत्रकावर विभागाच्या वतीने जिल्हा पुरवठा अधिकारी, नांदेड यांनी साक्षांकन
केले आहे.
॥. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही
२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या
मार्गदर्शक तत्वानुसार कार्यवाही करण्यात यावी.
III. सार्वजनिक बांधकाम विभागाच्या शासन निर्णय क्र.बीडीजी-२०१७/प्र.क्र.६०/इमारती
२, दि.०७.०७.२०१७ अन्वये कार्यवाही करण्यात यावी.
IV. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर
कामाच्या निविदा सूचना प्रसिध्द करण्यात याव्यात.
२. शासकीय गोदाम बांधकाम :
--------------------------------------------------------------------------------
|  | अ. |  |  | जिल्हा |  |  | तालुका |  |  | प्रस्तावित |  |  | गोदाम |  |  | प्रस्तावित |  |  | प्रस्तावित गोदामाची |  |
| क्र. | गोदामाचे | संख्या | गोदामाची | अंदाजपत्रकीय |
|  |  |
| ठिकाण | क्षमता (मे.टन.) | किंमत (रू.) |
|  |  |
| १ | नांदेड  |  | नांदेड | मौ.खुपसरवाडी | १ | १८०० | ४,८६,२७,६४२/ |
| २ | नांदेड | बिलोली | मौ. कुंडलवाडी | १ | १०८० | ३,८२,२०,१०७/ |
| ३ | नांदेड  |  | नायगाव | मौ. नायगाव | १ | १८०० | ५,७१,९६, १२६/ |
--------------------------------------------------------------------------------
४. वरीलप्रमाणे प्रशासकीय मान्यता प्राप्त झालेल्या नवीन शासकीय गोदाम
बांधकामासाठी निधी प्राप्त झाल्यांनतर शासकीय गोदाम बांधकामाची कामे तातडीने सुरू
करण्यात येऊन विहित मुदतीत पूर्ण करण्यात यावीत.
५. सदरील शासकीय गोदाम बांधकामाची कामे पूर्ण होताच त्याबाबतचे उपयोगिता प्रमाणपत्र शासनास सादर करण्याची दक्षता जिल्हा पुरवठा अधिकारी, नांदेड यांनी घ्यावी.
६. सदर गोदाम बांधकामावरील खर्च सन २०२१-२२ या वित्तीय वर्षात व तद्नंतर वेळोवेळी उपलब्ध करून देण्यात येणाऱ्या तरतुदीमधून भागविण्यात येईल.
पृष्ठ ४ पैकी २
# Page 3
शासन निर्णय क्रमांकः गोदाबां-१०१८/प्र.क्र.११७/नापु-१६-ब
७. उपरोक्त खर्च “मागणी क्र. एम-४, मुख्यलेखाशिर्ष ४४०८,०२, साठवण व वखार साठवण,१०१, ग्रामीण भागात गोदाम बांधणे कार्यक्रम (०१) नविन गोदामाचे बांधकाम (०१) (०१) नवीन गोदामाचे बांधकाम करणे (मुफसल) (राज्य हिस्सा) (कार्यक्रम) (४४०८०२४६), ५३ मोठी बांधकामे” या लेखाशिर्षांतर्गत खर्ची टाकण्यात यावा.
८. बांधकामासाठी विलंब अथवा इतर कारणाने वाढीव खर्च होणार नाही, याबाबत दक्षता घ्यावी. सदर गोदामाचे बांधकाम सार्वजनिक बांधकाम विभागामार्फत करण्यात यावे. सदर
गोदाम बांधकामांच्या कामांना आवश्यकतेनुसार निधी सार्वजनिक बांधकाम विभागास उपलब्ध करून देण्यात येईल.
९. सदर गोदामाचे बांधकामाचे काम प्रगतीपथावर असताना संबंधित अधीक्षक अभियंता, सार्वजनिक बांधकाम विभाग यांनी कमीत कमी तीन वेळेस भेट देऊन कामाची गुणवत्ता उत्कृष्ट असल्याची खातरजमा करावी व तसा अहवाल जिल्हाधिकारी यांना वेळोवेळी लेखी स्वरूपात सादर करावा.
१०. गोदामाचे बांधकाम पूर्ण झाल्यानंतर गोदामाचा ताबा घेण्यापूर्वी सदर गोदामास जिल्हाधिकारी यांनी स्वत: भेट देऊन झालेले काम हे उत्कृष्ट दर्जाचे असल्याबाबत खातरजमा करावी. काही त्रुटी राहून गेल्या असल्यास त्याची पूर्तता सार्वजनिक बांधकाम विभागाकडून करून घ्यावी व त्याचा स्थळ निरिक्षणाचा अहवाल अभिलेखामध्ये जतन करून ठेवावा.
११. काम सुरू करण्यापूर्वी जागेच्या मालकी हक्काबाबतची पूर्तता करून घेण्यात यावी.
१२. गोदाम बांधकामाच्या अंदाजपत्रकातील मुख्य गोदाम बांधकामाव्यतिरिक्त इतर सोयी सुविधांच्या समावेशाबाबत शासन स्तरावरुन दिलेल्या विविध सुचना विचारात घेवून जिल्हाधिकारी यांच्या स्तरावर खातरजमा करुन वजन काटे कार्यालये, प्रसाधन गृहे, इ.
सोयींचा आवश्यकतेनुसार अंतर्भाव करावा.
१३. वित्तीय अधिकार नियम पुस्तिका १९७८ च्या भाग-१, उप विभाग ५ मधील अनुक्रमांक-१ नुसार व महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ नुसार प्रशासनिक विभागास वित्तीय अधिकार प्रदान करण्यात आले आहेत. सदर प्रदान करण्यात आलेल्या वित्तीय अधिकारानुसार व मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी दिलेल्या तांत्रिक सहमतीनुसार सदरचा आदेश निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः गोदाबां-१०१८/ प्र.क्र.११७/नापु-१६-ब