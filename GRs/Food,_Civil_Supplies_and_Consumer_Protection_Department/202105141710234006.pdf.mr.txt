# Page 1
राज्य शासनाकडून खरीप पणन हंगाम २०२०-२१ मध्ये किमान आधारभूत किंमत योजनेंतर्गत खरेदी झालेल्या धानाच्या भरडाईकरिता एकवेळची विशेष बाब म्हणून रु. १००/- प्रतिक्विंटल इतकी रक्कम विशेष भरडाई अनुदान मंजूर करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः धानभ - १२२१/प्र.क्र.७९/ना.पु.२९
हुतात्मा राजगुरु चौक, मादाम कामा मार्ग
मंत्रालय, मुंबई - ४०००३२.
दिनांक:- १४ मे, २०२१.
वाचा - १) शासन निर्णय क्रमांकः खरेदी १०२०/प्र.क्र.१०४/ ना.पु.२९ दि.२९.९.२०२० दिनांक: २९ सप्टेंबर, २०२० २) शासन परिपत्रक क्रमांक:- धानभ-१२२०/प्र.क्र.१५७/नापु २९ दिनांक २१ ऑक्टोबर, २०२० ३) शासन शुध्दिपत्रक क्रमांक:- धानभ-१२२०/प्र.क्र.१५७/नापु २९, दिनांक २७ एप्रिल, २०२१
प्रस्तावना: किमान आधारभूत किंमत खरेदी योजना ही केंद्र शासनाची योजना असून शेतकऱ्यांना हमी भावापेक्षा कमी किंमतीने ( डिस्ट्रेस सेल ) धान्य विकावे लागू नये, म्हणून ही योजना राबविण्यात येते. त्यासाठी राज्य शासनाने नियुक्त केलेल्या अभिकर्ता संस्थांमार्फत (बिगर आदिवासी क्षेत्रात महाराष्ट्र स्टेट को-ऑप. मार्केटिंग फेडरेशन, मुंबई व आदिवासी क्षेत्रात, महाराष्ट्र राज्य सहकारी आदिवासी विकास महामंडळ, नाशिक) राज्यात एफ.ए.क्यु. (Fair average quality) दर्जाच्या धान व भरडधान्याची खरेदी करण्यात येते. वरील योजनेंतर्गत खरेदी केलेल्या धानाची भरडाई अभिकर्ता संस्थांमार्फत मिलर्सकडून करुन घेऊन प्राप्त होणारा सी.एम.आर.
(Custom milled rice) (कच्चा तांदूळ ) भारतीय अन्न महामंडळाकडे जमा करण्यात येत होता. केंद्र शासनाने “धान” या धान्यासाठी राज्यात “विकेंद्रीत खरेदी योजना” (DCPS) लागू करणेबाबत केलेली शिफारस विचारात घेऊन हंगाम २०१६-१७ पासून विकेंद्रीत खरेदी योजना संपूर्ण राज्यात राबविण्याचा निर्णय राज्य शासनाने संदर्भाधीन शासन निर्णयान्वये घेतला आहे.
सदर योजनेंतर्गत खरेदी करण्यात आलेल्या धानाच्या भरडाईकरिता केंद्र शासनाने रु.१०/ प्रतिक्विंटल इतका भरडाई दर जाहीर केला आहे. राज्यातील धान भरडाई करणाऱ्या गिरणीमालकांना सदरच्या दराने भरडाई करणे परवडत नसल्याने इतर काही राज्यांप्रमाणेच राज्यातही केंद्र शासनाने जाहीर केलेल्या भरडाई दरापेक्षा अधिकचा दर राज्य शासनाने जाहीर करावा, अशी मागणी करण्यात येत होती. सदर बाब विचारात घेऊन हंगाम २०१९-२० व खरीप पणन हंगाम २०२०-२१ या पणन हंगामाकरिता केंद्र शासनाने जाहीर केलेल्या भरडाई दराव्यतिरिक्त अधिकचा भरडाई दर जाहीर करण्यात आला आहे. तथापि, खरीप पणन हंगाम २०२०-२१ मध्ये राज्यातील धानाची प्रत घसरली असल्याने केंद्र शासनाच्या निकषांनुसार तांदुळ तयार करावयाचा झाल्यास अधिकचा भरडाई दर देऊनही भरडाई करणे आर्थिकदृष्ट्या व्यवहार्य ठरणार नाही.
तसेच अवकाळी पाऊस, गारपीट व कोरोना महामारीच्या पार्श्वभूमीवर खरीप पणन हंगाम २०२०-२१ मध्ये विशेष भरडाई अनुदान मंजूर करण्याबाबत शासनाकडे मागणी करण्यात आली आहे.
# Page 2
शासन निर्णय क्रमांकः धानभ - १२२१/प्र.क्र.७९/ना.पु.२९
शासन निर्णय:
खरीप पणन हंगाम २०२०-२१ मध्ये धानास प्रतिक्विंटल रु.१००/- इतकी विशेष भरडाई अनुदान एकवेळची विशेष बाब म्हणून मंजूर करण्याबाबत शासनाने खालीलप्रमाणे निर्णय घेतला आहे:
१) खरीप पणन हंगाम २०२०-२१ मध्ये किमान आधारभूत किंमत खरेदी योजनेंतर्गत खरेदी झालेल्या धानाच्या भरडाईकरिता एकवेळची विशेष बाब म्हणून रु. १००/- प्रतिक्विंटल इतके विशेष भरडाई अनुदान मंजूर कराण्यात येत आहे.
२) उपरोक्त बाबीच्या मंजूरीकरिता रु. १३७ कोटी इतकी रक्कम खर्च करण्यास या शासन निर्णयान्वये मान्यता देण्यात येत आहे.
३) प्रस्तुतचा खर्च प्रचलित पध्दतीनुसार या विभागाच्या स्वीय प्रपंची लेख्यातून (PLA) भागवण्यास मान्यता देण्यात येत आहे. सदर रु. १३७ कोटींचा निधी पुरवणी मागणीद्वारे अर्थसंकल्पीय तरतूद करुन वित्तीय सल्लागार व उप सचिव कार्यालयाद्वारे वित्त विभागाकडून या विभागाच्या स्वीय प्रपंजी लेख्यात उपलब्ध करुन घेण्यात येईल.
सदर शासन निर्णय, वित्त विभागाच्या अनौपचारीक संदर्भ क्र.१९४/२०२१/व्यय-१०, दि.०७/०५/२०२१ अन्वये दिलेल्या सहमतीने निर्गमित करण्यात येत आहे.
# Page 3