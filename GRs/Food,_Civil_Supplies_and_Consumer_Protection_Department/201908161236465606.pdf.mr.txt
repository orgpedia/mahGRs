# Page 1
खरीप पणन हंगाम २०१९-२० पासून किमान आधारभूत किंमत खरेदी योजनेअंतर्गत खरेदी केलेल्या धान / सीएमआरच्या वाहतुकीबाबत दरसूची निश्चित करण्यासाठी राज्यस्तरीय समिती गठित करण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: संकीर्ण- २६१९ /प्र.क्र.८४/ ना.पु.२९
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १६ ऑगस्ट, २०१९
संदर्भ : १) शासन निर्णय क्रमांक : खरेदी-१११५/प्र.क्र.१७/नापु-२९, दि. १४ जानेवारी, २०१६.
२) शासन शुद्धिपत्रक क्रमांक : खरेदी-१०१४/६८/प्र.क्र.१७/नापु-२९, दि. ०३ नोव्हेंबर, २०१७.
३) शासन निर्णय क्रमांक : खरेदी-१०१८/प्र.क्र.१८५/नापु-२९, दि. २९ सप्टेंबर, २०१८.
४) शासन परिपत्रक क्रमांक : धानभ १२१८/प्र.क्र.२०४/नापु-२९, दि. ११ ऑक्टोबर, २०१८.
५) केंद्र शासनाचे पत्र No. 192(14)/2018-FC A/CS, दि. ०६ मे, २०१९.
प्रस्तावना : किमान आधारभूत किंमत खरेदी योजना ही केंद्र शासनाची योजना असून शेतकऱ्यांना हमी भावापेक्षा कमी किंमतीने ( डिस्ट्रेस सेल) धान्य विकावे लागू नये, म्हणून ही योजना राबविण्यात येते. त्यासाठी राज्य शासनाने नियुक्त केलेल्या अभिकर्ता संस्थांमार्फत (बिगर आदिवासी क्षेत्रात महाराष्ट्र स्टेट को-ऑप. मार्केटिंग फेडरेशन, मुंबई व आदिवासी क्षेत्रात, महाराष्ट्र राज्य सहकारी आदिवासी विकास महामंडळ, नाशिक) राज्यात एफ.ए.क्यु. (Fair average quality) दर्जाच्या धान व भरडधान्याची खरेदी करण्यात येते. वरील योजनेंतर्गत खरेदी केलेल्या धानाची भरडाई अभिकर्ता संस्थांमार्फत मिलर्सकडून करुन घेऊन प्राप्त होणारा सी.एम.आर.
(Custom milled rice) ( कच्चा तांदूळ ) भारतीय अन्न महामंडळाकडे जमा करण्यात येत होता. केंद्र शासनाने “धान” या धान्यासाठी राज्यात “विकेंद्रीत खरेदी योजना” (DCPS) लागू करणेबाबत केलेली शिफारस विचारात घेऊन हंगाम २०१६-१७ पासून विकेंद्रीत खरेदी योजना संपूर्ण राज्यात राबविण्याचा निर्णय राज्य शासनाने संदर्भाधीन शासन निर्णयान्वये घेतला आहे.
सदर योजनेंतर्गत धानाची वाहतुक धान खरेदी केंद्र ते धान भरडाई गिरणी (Procurement Centre to Mill) व धान भरडाई गिरणी ते सी.एम. आर. साठवणुकीचे ठिकाण (गोदाम) (Mill to Base Depot) अशी वाहतुक करण्यात येते. याकरिता आतापर्यंत पणन हंगामाकरिता निश्चित करण्यात येणाऱ्या Provisional Cost Sheet नुसार वाहतुकीचे दर निश्चित करण्यात येत होते. आता पणन हंगाम २०१९-२० पासून धान/सीएमआर यांच्या वाहतुकीचे दर निश्चित करण्यासाठी केंद्र शासनाच्या दि. ०६ मे, २०१९ रोजीच्या पत्रान्वये मार्गदर्शक सूचना प्राप्त झाल्या आहेत. त्याअनुषंगाने कार्यवाही करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण - २६१९/प्र.क्र.८४/ना.पु.२९
शासन निर्णय:
केंद्र शासनाच्या पत्र क्र.No. १९२(१४)/ २०१८- FCA/CS, दिनांक ६ मे, २०१९ मधील धान/ सीएमआर वाहतुकीबाबतचे दर निश्चित करण्यासाठी प्राप्त मार्गदर्शक सूचनांनुसार खरीप पणन हंगाम २०१९-२० पासून किमान आधारभूत किंमत खरेदी योजनेअंतर्गत खरेदी केलेल्या धानाची व त्यापासून प्राप्त होणाऱ्या सीएमआरची वाहतुक करण्यासाठी वाहतुकीच्या दराची दरसूची (SoR) निश्चित करण्याकरिता या शासननिर्णयान्वये खालीलप्रमाणे राज्यस्तरीय समिती गठित करण्यात येत आहे:
१) प्रधान सचिव, अन्न नागरी पुरवठा व ग्राहक संरक्षण विभाग अध्यक्ष २) जनरल मॅनेजर, भारतीय अन्न महामंडळ सदस्य ३) जिल्हाधिकारी, गोंदिया सदस्य ४) जिल्हाधिकारी, गडचिरोली सदस्य ५) सह/ उप सचिव अन्न नागरी पुरवठा व ग्राहक संरक्षण विभाग सदस्य (किमान आधारभूत किंमत खरेदी योजना)
६) गृह (परिवहन विभागाचे सह परिवहन आयुक्त सदस्य ७) वित्तीय सल्लागार व उपसचिव, सदस्य अन्न नागरी पुरवठा व ग्राहक संरक्षण विभाग.
८) अवर सचिव, अन्न नागरी पुरवठा व ग्राहक संरक्षण विभाग सदस्य सचिव (किमान आधारभूत किंमत खरेदी योजना)
२. उपरोक्त समितीची कार्यकक्षा खालीलप्रमाणे राहील :
।) राज्याकरिता बाजार सर्व्हेक्षणावर आधारित वाहतुक दराची दरसूची अंतिम (निश्चित) करणे. अशा प्रकारे निश्चित केलेले दर जास्तीत जास्त २ वर्षांकरिता लागू असतील.
॥) राज्यातील सर्व जिल्ह्यांकरिता पुढीलप्रमाणे एकसारखेच अंतरांचे टप्पे असतील :- ० ते ८ किमी, ८ किमी ते २० किमी, २० किमी ते ४० किमी, ४० किमी ते ८० किमी आणि ८० किमी पेक्षा जास्त. तसेच आदिवासी विकास महामंडळाकडून उघड्यावर खरेदी केलेल्या धानाच्या निर्देशित गोदामापर्यंत केलेल्या वाहतुकीचा सुद्धा यात समावेश राहील.
III) याकरिता जिल्हास्तरावर वाहतुक दर निश्चित करताना, ते खुल्या ई निविदेद्वारे स्पर्धात्मक पद्धतीने निश्चित केले जावेत.
IV) राज्यस्तरीय समिती सर्व जिल्ह्यांनी सदर वाहतुक दरांसाठी मागविण्याच्या निविदांचे प्रारुप निश्चित करील.
V) जिल्हास्तरावर निश्चित केलेल्या वाहतुक दरांबाबत राज्यस्तरीय समितीने असे दर स्वीकृत करावेत किंवा कसे, याबाबत निर्णय घ्यावा. जर जिल्ह्यांमध्ये निश्चित झालेले दर व राज्यस्तरीय समितीने निश्चित केलेल्या दरसूचीनुसारचे दर (जे २ वर्षांकरिता असतील), यांच्यात जास्त तफावत असेल, तर राज्यस्तरीय समिती जे दर स्वीकृत / अस्वीकृत करील त्या दरांबाबत राज्यस्तरीय समितीच्या बैठकीच्या इतिवृत्तासह ते कशामुळे स्वीकृत / अस्वीकृत केले आहेत याची कारणमीमांसा नमूद करण्यात यावी.
VI) राज्यस्तरीय समितीमध्ये असलेल्या भारतीय अन्न महामंडळाचे प्रतिनिधी व राज्य शासनाचे प्रतिनिधी यांच्यामध्ये काही मतभेद उद्भवल्यास सदर बाब मुख्य कार्यकारी अधिकारी (Chief Managing Director
पृष्ठ ४ पैकी २
# Page 3
शासन निर्णय क्रमांकः संकीर्ण - २६१९/प्र.क्र.८४/ना.पु.२९
CMD), भारतीय अन्न महामंडळ यांच्याकडे सोपवण्यात यावी. सदरची बाब दोन आठवड्यांच्या आत निश्चित करावी. याबाबत CMD, FCI यांचा निर्णय अंतिम राहील.
VII) उपरोक्त मार्गदर्शक तत्वे खरेदी केंद्र ते धान भरडाई गिरणी यांच्यादरम्यान होणारी धानाची वाहतुक व धान भरडाई गिरणी ते धान साठवणूक केंद्र (Base Depot)यांच्या दरम्यान सीएमआरची वाहतुक तसेच गव्हाच्या बाबतीत खरेदी केंद्र ते साठवणूक केंद्र यांच्यादरम्यान होणाऱ्या वाहतुकीसाठी लागू असतील.
३. समितीच्या बैठका आवश्यकतेनुसार घेण्यात येतील.
४. उपरोक्त समितीमध्ये किंवा तिच्या कार्यकक्षेमध्ये कोणत्याही प्रकारचे बदल करावयाचे झाल्यास, केंद्र शासनाच्या निर्देशानुसार विभागामार्फत असे बदल करण्यात येतील.
# Page 4