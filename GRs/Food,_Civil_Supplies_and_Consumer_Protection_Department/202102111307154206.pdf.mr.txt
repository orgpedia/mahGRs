# Page 1
खरीप पणन हंगाम २०२०-२१ मध्ये धान / भरडधान्य खरेदी प्रक्रियेवर राज्यस्तरावरुन संनियत्रण करण्यासाठी भरारी पथकाची स्थापना करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक :- खरेदी- १०२०/प्र.क्र.१०४/नापु २९
मंत्रालय विस्तार, मुंबई - ४०० ०३२
दिनांक : - ११ फेब्रुवारी, २०२१.
वाचा : शासन निर्णय क्रमांकः खरेदी - १०२०/प्र.क्र.१०४/ ना.पु.२९ दि.२९.९.२०२०
प्रस्तावना: पणन हंगाम २०२०-२०२१ करिता किमान आधारभूत किंमत खरेदी योजनेखाली “विकेंद्रीत खरेदी योजना” अंतर्गत धान/भरडधान्य खरेदी संदर्भाधीन शासन निर्णयान्वये सुरु करण्यात आली आहे. तत्पूर्वी दि.९.९.२०२० रोजी मा.मंत्री, अनापुवग्रासंवि, यांच्या अध्यक्षतेखाली झालेल्या खरीप हंगाम पूर्व आढावा बैठकीच्या इतिवृत्तानुसार खरीप पणन हंगाम २०२०-२१ मध्ये धान खरेदी प्रक्रियेवर राज्यस्तरावरुन संनियत्रण करण्यासाठी भरारी पथकाची स्थापना करण्याबाबत निदेश देण्यात आले आहेत. त्याचप्रमाणे संदर्भाधीन शासन निर्णयामध्ये राज्य शासनाच्या पथकास खरेदी केंद्र / गुणवत्ता तपासणी करण्याची तरतूद आहे. यानुसार योजनेच्या परिणामकारक सनियंत्रणासाठी भरारी पथक स्थापन करण्याची बाब शासनाच्या विचाराधीन होती.
शासन परिपत्रक : संदर्भाधीन शासन निर्णयाच्या अनुषंगाने सचिव, अन्न, नागरी पुरवठा व ग्राहक संरक्षण विभाग हे वेळोवेळी निश्चित करतील त्यानुसार भरारी पथक स्थापन करण्यात येईल.
२) भरारी पथकाची कार्यकक्षा : उपरोक्त भरारी पथकाची कार्यकक्षा पुढील प्रमाणे राहील: i. खरेदी केंद्रांना भेटी देवून नियमितपणे विहीत पध्दतीने धान / भरडधान्य खरेदी होते किंवा नाही याची तपासणी करणे.
ii. खरेदी केलेले धान / भरडधान्य केंद्र शासनाच्या विहीत विनिर्देशानुसार नसल्यास असे धान/भरडधान्य नाकारण्याचा अधिकार पथकास असेल.
iii. नॉन एफएक्यू (Non Fair Average Quality) दर्जाचे धान्य खरेदी होण्यास जबाबदार असणाऱ्या अधिकारी व कर्मचाऱ्यां विरुध्द कारवाई प्रस्तावित करणे.
iv. खरेदी केंद्रांवर उपयोगात येत असलेला बारदाना केंद्र शासनाच्या विनिर्देशानुसार असेल याची तपासणी करणे व असे न आढळल्यास जबाबदार अधिकारी कर्मचाऱ्यांवर कारवाई करणे.
खरेदी केलेल्या धान्याची नोंद ऑनलाईन पध्दतीने होत असल्याची खात्री करणे.
# Page 2
शासन परिपत्रक क्रमांकः खरेदी-१०२०/प्र.क्र.१०४/नापु २९
vi. खरेदी प्रक्रियेत ऑनलाईन ७/१२ उपयोगात येतो किंवा नाही याची तपासणी करणे.
vii. संबंधित जिल्हयाच्या जिल्हा अधिक्षक कृषि अधिकाऱ्यांनी त्या जिल्हयासाठी निश्चित करुन दिलेल्या मर्यादेनुसारच धान्याची खरेदी होत असल्याची तपासणी करणे.
viii. अभिकर्ता संस्थांची तसेच शासनाची व आवश्यकतेनुसार भाडयाने घेण्यात आलेली गोदामे केंद्र शासनाच्या विहीत निकषानुसार असल्याची तपासणी करणे.
ix. ज्या गिरण्यांशी अभिकर्ता संस्थांनी धान भरडाईसाठी करारनामे केले आहेत त्या गिरण्यांची तपासणी करणे.
X. भरडाई होवुन तयार झालेला तांदूळ शासनाच्या विहीत नियमाप्रमाणे लक्ष निर्धारीत सार्वजनिक वितरण व्यवस्थेमध्ये वितरीत होत असल्याबाबत खात्री करणे.
xi. वाहतूक व्यवस्थेत तांदळाची अफरातफर झालेच्या माहिती / तक्रारीवरुन चौकशी करणे.
xii. भरडाईसाठी निवडलेली मिल योग्य गुणवत्तेचा CMR उपलब्ध करुन देते किंवा कसे, मिल अस्तित्वात आहे का ? योग्य प्रमाणात वीजेचा वापर व त्या अनुषंगाने तपासणी करणे.
३) भरारी पथकाच्या दौऱ्याबाबत क्षेत्रिय स्तरावरील अधिकाऱ्यांच्या जबाबदाऱ्या: i. भरारी पथकाने केलेल्या शिफारशीनुसार कार्यवाही करुन त्याबाबत अहवाल तात्काळ शासनास सादर करणे.
ii. भरारी पथकाने केलेल्या तपासणीत गुन्हा दाखल करणे आवश्यक आहे, अशा प्रकरणात जिल्हा स्तरावरील आधिकारी गुन्हा दाखल करतील.
iii. क्षेत्रिय अधिकाऱ्यांनी भरारी पथकास दौऱ्यावेळी तपाणीसाठी संपूर्ण सहकार्य करणे बंधनकारक राहील.
# Page 3