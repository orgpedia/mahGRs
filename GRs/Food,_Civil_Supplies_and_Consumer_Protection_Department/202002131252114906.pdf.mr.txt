# Page 1
राज्यस्तरीय सल्लागार समिती व विविध स्तरावरील दक्षता समित्यावरील अशासकीय सदस्यांची नियुक्ती रद्द करण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय, क्रमांक: दक्षस-१३२०/प्र.क्र.०५/नापु २१
मंत्रालय विस्तार, मुंबई - ४०० ०३२,
दिनांक : १३ फेब्रुवारी, २०२०
वाचा: १) शासन निर्णय क्र. दक्षस-१००७/प्र.क्र. ५४८/नापु २१, दि.२३ जानेवारी,२००८ २) शासन निर्णय क्र. दक्षस-१००७/प्र.क्र. ५४८/नापु २१, दि. २६ मे, २००९.
३) शासन निर्णय क्र. दक्षस-१००७/प्र.क्र.५४८/नापु २१, दि.०५ एप्रिल, २०१० ४) शासन निर्णय क्र. दक्षस-१३१५/प्र.क्र.०७/नापु २१, दि.१३ फेब्रुवारी, २०१७.
प्रस्तावना: सार्वजनिक वितरण व्यवस्थेवरील देखरेखीत जनतेचा सहभाग राहण्याच्या दृष्टीने सार्वजनिक वितरण व्यवस्थेमार्फत वितरीत करण्यात येणाऱ्या जीवनावश्यक वस्तूंच्या वितरणावर देखरेख ठेवण्यासाठी राज्य शासनाने शासन निर्णय दि. २३/०१/२००८ अन्वये राज्यात ग्राम, तालुका, नगरपालिका, महानगरपालिका व जिल्हा स्तरावर दक्षता समित्या गठीत करण्याबाबत आदेश निर्गमित केले आहेत. तसेच सार्वजनिक वितरण व्यवस्थेमध्ये अधिक पारदर्शकता आणणे व सुधारणा सुचविणे यासाठी उपरोक्त दि.२३/०१/२००८ च्या शासन निर्णयान्वये राज्यस्तरीय सल्लागार समिती गठीत करण्यात आली आहे. मा. मंत्री (अन्न, नागरी पुरवठा व ग्राहक संरक्षण) हे सदर समितीचे अध्यक्ष असून, अन्य आठ सदस्यांचा या समितीमध्ये समावेश आहे. राज्यस्तरीय सल्लागार समितीवरील एकूण नऊ सदस्यांपैकी चार सदस्य हे अशासकीय सदस्य आहेत. उपरोक्त क्र.४ च्या शासन निर्णयानुसार राज्यस्तरीय सल्लागार समितीवर ४ अशासकीय सदस्यांची नियुक्ती करण्यात आली आहे.
राज्यस्तरीय सल्लागार समितीवर नियुक्त करण्यात आलेल्या अशासकीय सदस्यांचा कार्यकाल त्यांच्या नियुक्तीच्या दिनांकापासून तीन वर्ष अथवा शासनाने काही कारणास्तव सदस्यांची नियुक्ती रद्द केल्यास त्या दिनांकापर्यंत राहील, अशी तरतुद उपरोक्त क्र.२ येथील दि.२६/०५/२००९ च्या शासन निर्णया मध्ये करण्यात आली आहे.
मुख्य सचिवांच्या दि.०३/०१/२०२० च्या टिप्पणीच्या अनुषंगाने प्रत्येक प्रशासकीय विभागांतर्गत विविध कायदे/अधिनियम/नियमाव्दारे स्थापित केलेली शासकीय/अशासकीय मंडळे व समित्या यावर नियुक्त केलेल्या सदस्यांच्या नियुक्त्या रद्द करुन नव्याने मंडळे व व समित्या पुर्नगठीत करण्याबाबत सूचना देण्यात आल्या आहेत.
शासन निर्णय: वर नमूद शासन निर्णय दि.२६ मे २००९ मधील तरतूद तसेच उपरोक्त शासन आदेश विचारात घेता राज्यस्तरीय सल्लागार समितीवर उपरोक्त क्र.४ येथील दि.१३/०२/२०१७ च्या शासन निर्णयान्वये नियुक्ती करण्यात आलेल्या खालील अशासकीय सदस्यांच्या नियुक्त्या रद्द करण्यात येत आहेत.
# Page 2
शासन निर्णय क्रमांकः दक्षस-१३२०/प्र.क्र.०५/नापु २१
१) श्री. उदय वारुंजीकर, १६०२, सुगी सदन, गोखले रोड, दादर (पश्चिम), मुंबई-४०० ०२८.
२) श्री. महेश माळवदकर, एन/११, बी/४५/४, नेताजी सुभाषचंद्र बोस नगर, हडको टिव्ही सेंटर चौक, औरंगाबाद ४३१ ००३.
३) श्री. राजेश आंबूसकर, २३, वकील वाडी, मलकापूर, जि. बुलढाणा.
४) श्री. प्रदिप दिनकारराव पाटील, रा. वाठार तर्फे वडगांव, ता. हातकणंगले, जि. कोल्हापूर.
२. राज्यात ग्राम, तालुका, नगरपालिका, महानगरपालिका व जिल्हास्तरावर स्थापन करण्यात आलेल्या दक्षता समित्यांवरील अशासकीय सदस्यांच्या नियुक्त्या याद्वारे या आदेशाच्या दिनांका पासून रद्द करण्यात येत आहेत.