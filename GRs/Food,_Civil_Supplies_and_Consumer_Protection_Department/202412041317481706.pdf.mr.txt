# Page 1
अन्न नागरी पुरवठा व ग्राहक संरक्षण विभागाच्या
अधिपत्याखालील पुरवठा आयुक्त कार्यालय,
मुंबई या कार्यालयातील कार्यरत कर्मचाऱ्यांचे
समायोजन करण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक : - आस्थाप्र-१८२२/प्र.क्र.७२/ना.पु.१२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०४ डिसेंबर, २०२४.
संदर्भ :-१. अ.ना.पु. व ग्रा.सं विभागाचा आकृतीबंध शासन निर्णय दि.२६.०६.२००३ २. अ.ना.पु. व ग्रा.सं.विभागाचा सुधारित आकृतीबंध शासन निर्णय दि.१८.०४.२०२२.
३. वित्त विभाग शासन निर्णय दि.२६.०३.२००४.
४. वित्त विभाग शासन निर्णय दि.०२.०६.२०१५ ५. सामान्य प्रशासन विभागाची दि.२१.०६.२०२१ ची अधिसूचना.
प्रस्तावना :-
विभागाच्या अधिनस्त कार्यालयांचा उच्चस्तरीय सचिव समितीने दि.२६.११.२०२१ रोजीच्या बैठकीमध्ये दिलेल्या मान्यतेनुसार सुधारित आकृतीबंधाचा शासन निर्णय दि.१८.०४.२०२२ रोजी निर्गमित करण्यात आला आहे. त्यानुषंगाने पुरवठा आयुक्त कार्यालय, मुंबई या कार्यालयातील सद्यस्थितीत कार्यरत एकूण २१ अधिकारी/कर्मचारी यांचे विभागाच्या अधिनस्त कार्यालयांमध्ये समायोजन करण्याचे प्रस्तावित आहे.
२. पुरवठा आयुक्त कार्यालय, मुंबई या कार्यालयातील २१ अधिकारी/ कर्मचाऱ्यांचे नियंत्रक शिधावाटप व संचालक नागरी पुरवठा, मुंबई, वित्तीय सल्लागार व उपसचिव कार्यालय, मुंबई, राज्य अन्न आयोग, मुंबई व विभागीय/जिल्हा पुरवठा कार्यालय या विभागाच्या अधिनस्त कार्यालयांमधील सरळसेवा किंवा पदोन्नती कोट्यातील रिक्त पदांवर समायोजन करण्याची बाब शासनाच्या विचाराधीन आहे.
शासन निर्णय :-
१. वित्त विभाग शासन निर्णय दि.०२.०६.२०१५ नुसार प्रशासकीय विभागाला प्रशासनावर
कोणताही विपरित परिणाम न होता, विभागामध्ये उपलब्ध अधिकारी/ कर्मचाऱ्यांचे समायोजन करण्याचे संपूर्ण अधिकार राहतील. विभागाच्या ज्या संवर्गाच्या बाबतीत कामांची आवश्यकता कमी
झाली आहे, अशा संवर्गातील पदांची विभागातील तीच वेतनश्रेणी असलेल्या दुसऱ्या संवर्गात आवश्यकतेनुसार पदे स्थानांतरण करता येतील. तथापि विभागांतर्गत एकूण पद संख्येच्या मर्यादेतच असे समायोजन राहील.
२. वित्त विभागाच्या दि.०२.०६.२०१५ रोजीच्या शासन निर्णयातील तरतुद व खालील सेवाविषयक बाबी विचारात घेऊन, विभागाच्या अधिनस्त पुरवठा आयुक्त कार्यालय, मुंबई कार्यालयातील एकूण २१ अधिकारी/ कर्मचाऱ्यांचे समायोजन विभागाच्या अधिनस्त कार्यालयांमध्ये सोबत जोडलेल्या विवरणपत्र “अ” मध्ये दर्शविल्याप्रमाणे करण्यात येत आहे :- i. सेवाज्येष्ट्ठता :- सामान्य प्रशासन विभाग दि.२१.०६.२०२१ च्या म.ना.से.(ज्येष्ट्ठतेचे विनियम) नियमावली, २०२१ मधील नियम क्र.३ (१) मधील शेवटच्या परंतुकानुसार ज्येष्ट्ठतेचा दिनांक निश्चित करण्यात यावा. पुरवठा आयुक्त कार्यालयातील कार्यरत एकूण २१ अधिकारी / कर्मचारी यांना
# Page 2
शासन निर्णय क्रमांकः आस्थाप्र-१८२२/प्र.क्र.७२/ना.पु.१२
समकक्ष वेतनश्रेणीवर ज्यासंवर्गात समायोजन करण्यात येईल, अशा समकक्ष संवर्गात नियुक्ती
झालेल्या दिनांकापासूनची त्यांची ज्येष्ट्ठता विचारात घेण्यात यावी.
ii. बिंदुनामावली :- अधिकारी/ कर्मचारी यांची नियुक्ती त्यांच्या मूळ प्रवर्गाच्या बिंदुवर करण्यात यावी.
जर संबंधित अधिकारी/कर्मचाऱ्याचा मूळ प्रवर्गाचा बिंदु रिक्त नसेल तर सदर अधिकारी/कर्मचाऱ्यांची
नियुक्ती खुल्या प्रवर्गाच्या बिंदुवर दर्शविण्यात यावी. तसेच अधिकारी/कर्मचाऱ्यांचे समायोजन ज्या
कोटयात (सरळसेवा/पदोन्नती) पद रिक्त आहे, त्या पदावर समायोजन करण्यात यावे.
iii. वेतनश्रेणी :- वित्त विभाग शासन निर्णय दि.२६.०३.२००४ नुसार वरिष्ट्ठ संवर्गातून निम्न संवर्गात
समायोजनाने नियुक्ती देण्यात आलेले अधिकारी/कर्मचारी यांची पूर्वीच्या पदावरील वेतनश्रेणी संरक्षित
करण्यात यावी. समकक्ष पदावर समायोजनाने नियुक्ती देण्यात आलेले अधिकारी/कर्मचारी आश्वासित
प्रगती योजनेअंतर्गत उच्च वेतनश्रेणी धारण करीत असल्यास सदर वेतनश्रेणी संरक्षित करण्यात यावी.
तसेच सदर कार्यरत अधिकारी/कर्मचारी यांची समायोजनापूर्वीची सेवा आश्वासित प्रगती योजनेअंतर्गत
लाभ देण्यासाठी ग्राहय धरण्यात यावी.
iv. पुरवठा आयुक्त कार्यालय, मुंबई, कार्यालयातील अलिकडील काळात जे अधिकारी/कर्मचारी सेवानिवृत्त झाले आहेत, त्यांच्या सेवानिवृत्तीविषयक लाभ मंजूर करण्याबाबतची कार्यवाही व यापूर्वी
सेवानिवृत्त झालेल्या अधिकारी/कर्मचारी यांच्याबाबत अधिदान व लेखाधिकारी/महालेखापाल या
कार्यालयांकडून पत्रव्यवहार झाल्यास, तो नियंत्रक शिधावाटप व संचालक नागरी पुरवठा, मुंबई
कार्यालयामार्फत करावा. तसेच पुरवठा आयुक्त कार्यालय, मुंबई, कार्यालयातील सर्व अभिलेख नियंत्रक शिधावाटप व संचालक नागरी पुरवठा मुंबई कार्यालयाकडे जतन करावे.
३. पुरवठा आयुक्त कार्यालय, मुंबई एकूण २१ अधिकारी/कर्मचारी यांनी दिलेल्या इच्छुकतेनुसार व
इतर कार्यालयातील रिक्त पदे विचारात घेऊन परिशिष्ट्ट-अ मध्ये दर्शविल्याप्रमाणे समायोजन करण्यात येत आहे.
४. पुरवठा आयुक्त कार्यालय, मुंबई कार्यालयातील कार्यरत अधिकारी/कर्मचारी यांची समायोजनाची
प्रक्रिया पूर्ण झाल्यानंतर पुरवठा आयुक्त कार्यालय, मुंबई हे कार्यालय बंद करण्यात येईल.
५. उच्चस्तर सचिव समितीने दि.२६.११.२०२१ रोजीच्या बैठकीत दिलेल्या मान्यतेनुसार व वित्त
विभागाच्या दि.०२.०६.२०१५ रोजीच्या शासन निर्णयान्वये प्रशासनिक विभागास प्रदान करण्यात आलेल्या
अधिकारानुसार प्रस्तुत शासन निर्णय निर्गमित करण्यात येत आहे.
६. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5