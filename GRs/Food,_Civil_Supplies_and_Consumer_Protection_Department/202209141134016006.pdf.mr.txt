# Page 1
श्रीपांडुरंग . वराडकर, सेवानिवृत्त लिपिक, रोखपाल,ग परिमंडळ, कांदिवली यांच्या निलंबन कालावधीचे सेवालाभ देण्याबाबत.
K
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन आदेश क्रमांक निशिका-२०१६/प्र.क्र.३३८/ना.पु.१५ मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२.
दिनांक : १२ सप्टेंबर, २०२२.
संदर्भ :- १. शा. नि. वित्त विभाग क्र. प्ररजा-२०१५/प्र.क्र.२५/सेवा-६, दि.२५/४/२०१७.
२. उपनियंत्रक शिधावाटप, प्रधान कार्यालय, मुंबई यांचे पत्र क्र. निशि/ आस्था /गोप/९९/प्र.क्र.१३/९क/जा.क्र.५७२, दि.१८/१२/२०१९.
आदेश
उपनियंत्रक शिधावाटप, प्रधान कार्यालय, मुंबई यांनी संदर्भ क्र. २ वरील पत्रान्वये श्री. पांडुरंग वराडकर, सेवानिवृत्त लिपिक (रोखपाल) यांच्या निलंबन कालावधीची परिगणना करण्याची विनंती केलेली आहे. श्री. वराडकर यांच्यावर बजावण्यात आलेले दोषारोप सिध्द होत नाही, असे निष्कर्ष जिल्हा चौकशी अधिकारी (एक), मुंबई यांनी त्यांच्या दिनांक १०/११/२००१ च्या अहवालात नोंदविले आहेत. तसेच मा. महानगर दंडाधिकारी, १७ वे न्यायालय, बोरीवली, मुंबई यांनी त्यांच्या दिनांक २०/७/२०१५ च्या आदेशान्वये श्री. वराडकर यांना सदर गुन्हयातून दोषमुक्त केलेले आहे. तसेच मा.महानगर दंडाधिकारी, १७ वे न्यायालय, बोरीवली, मुंबई यांनी दिलेल्या निकालाविरुध्द कांदिवली पोलीस ठाणेकडून कोणतेही अपिल केलेले नाही. शिस्तभंगविषयक अधिकारी यांनी श्री. वराडकर यांचे विभागीय चौकशीचे प्रकरण बंद करण्याचा निर्णय घेतलेला आहे.
२. श्री. वराडकर यांचे निलंबन असमर्थनीय असल्याने त्यांचा सेवानिवृत्तीनंतरचा कालावधी पाहता ते विभागीय चौकशीत व न्यायालयीन प्रकरणी दोषमुक्त ठरविले आहे त्यामुळे म.ना.से. नियम १९८१ (पदग्रहण कालावधी, स्वीयेत्तर सेवा आणि निलंबन बडतर्फी व सेवेतून काढून टाकणे या काळातील प्रदाने) नियम ७२ नुसार श्री.वराडकर यांचा दिनांक १०/३/१९९९ ते दिनांक ३१/१२/२०११ या निलंबनाचा कालावधी हा कामावर व्यतित केलेला कालावधी मानण्यात यावा, व सदरील निलंबन कालावधी नियमित करुन वेतन व भत्ते देण्यात यावेत.
# Page 2
शासन आदेश क्रमांकः निशिका-२०१६/प्र.क्र.३३८/ना.पु.१५
३. श्री.वराडकर यांचे निलंबन झाले नसते तर, त्यांना जे वेतन व भत्ते अनुज्ञेय झाले असते ते वेतन व भत्ते, व प्रदाने पूर्वलक्षी प्रभावाने तात्काळ देण्यात यावेत.
श्री. वराडकर यांना निलंबन कालावधीत देण्यात आलेला निर्वाहभत्ता प्रदान करण्यात येणा-या वेतन व भत्ते यामधून समायोजित करुन उर्वरित वेतन व भत्ते अदा करण्यात यावेत.
सदरचे आदेश वित्त विभागाच्या संदर्भ क्र. १ वरील शासन निर्णयान्वये प्रत्यायोजित केलेल्या अधिकारात सचिव, (अ.ना.पु. व ग्रा.सं.) यांच्या मान्यतेने निर्गमित करण्यात येत आहेत.