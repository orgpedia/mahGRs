# Page 1
थेट लाभ हस्तांतरण (DBT-Cash) प्रकल्पाची मुंबई ठाणे शिधावाटप क्षेत्रामधील निवडक ६ दुकानांमध्ये प्रायोगिक तत्वावर अंमलबजावणी करणेबाबत
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: असुका-२०१९/प्र.क्र.११०/नापु-२२
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक : ११ सप्टेंबर, २०१९
वाचा: १) केंद्र शासनाच्या दि. २१.५.२०१५ च्या अधिसूचनेत प्रसिद्ध करण्यात आलेले Cash Transfer of Food Subsidy Rules, 2015 २) शासन निर्णय क्र. डीबीटी-२०१८ / प्र. क्र. ११/नापु - २७, दि. २१.८.२०१८.
३) शासन निर्णय क्र. डीबीटी-२०१६/प्र. क्र. ११/नापु - २७, दि. २९.९.२०१८.
प्रस्तावना: लक्ष्य निर्धारित सार्वजनिक वितरण व्यवस्थेंतर्गत दिले जाणारे अनुदान लाभार्थ्यांपर्यंत पोहोचावे यादृष्टीने केंद्र शासनाने अधिसूचित केलेला Direct Benefit Transfer (DBT) (Cash) प्रकल्प राज्य शासनाने सुरुवातीस मुंबई-ठाणे शिधावाटप क्षेत्रातील २ दुकानांमध्ये राबविण्याचा निर्णय संदर्भाधीन दि. २१.८.२०१८ च्या शासन निर्णयान्वये घेण्यात आला आहे. तसेच दि. २९.९.२०१८ च्या परिपत्रकान्वये सदर योजना राबविण्याकरिता मार्गदर्शक सूचना निर्गमित करण्यात आल्या आहेत.
उपरोक्त प्रकल्पाला विस्तारीत स्वरूप देण्याच्या दृष्टीने मुंबई-ठाणे शिधावाटप क्षेत्रातील सद्या DBT कार्यान्वित असलेल्या २ दुकानांसह नवीन ४ दुकानांमध्ये सदर प्रकल्प राबविण्याची बाब शासनाच्या विचाराधीन होती. त्या अनुषंगाने पुढील निर्णय घेण्यात येत आहे:
शासन निर्णय:
१. थेट लाभ हस्तांतरण (DBT-Cash) प्रकल्पांतर्गत मुंबई-ठाणे शिधावाटप क्षेत्रातील “अ” परिमंडळातील १/A/१०६/आझाद मैदान व ११/A/६१/महालक्ष्मी या दोन रास्तभाव दुकानांसह इतर परिमंडळातील प्रत्येकी एका दुकानाचा समावेश करून एकूण ६ दुकानांमध्ये प्रस्तुत प्रकल्पाची प्रायोगिक तत्वावर अंमलबजावणी करण्यात येणार आहे. सदर Proof of Concept (PoC) माहे ऑक्टोबर, २०१९ ते एप्रिल, २०२० या कालावधीकरीता राबविण्यात येईल. सदर PoC च्या मूल्यमापनानंतर पुढील सहा महिन्याच्या कालावधीकरीता वाढविण्याचा विचार करण्यात येईल.
२. या प्रकल्पांतर्गत समाविष्ट रास्तभाव दुकाने व सदर प्रकल्प माहे ऑक्टोबर, २०१९ पासून राबविताना J-PAL या संस्थेने केलेल्या सर्वेक्षणानुसार सदर रास्तभाव दुकानातील DBT (Cash) चा
# Page 2
शासन निर्णय क्रमांकः असुका-२०१९/प्र.क्र.११०/नापु-२२
पर्याय स्विकारलेल्या शिधापत्रिकाधारकांना प्रतिमाह प्रतिव्यक्ती रक्कम पुढीलप्रमाणे रक्कम अदा करावी:
---------------------------------------------
| अ.क्र. | परिमंडळ | दुकानाचा क्रमांक | रक्कम |
| १. | “अ” परिमंडळ | १/A/१०६/आझाद मैदान | ₹११२.३९ |
| २. | “अ” परिमंडळ | ११/A/६१/महालक्ष्मी | ₹११२.३९ |
| ३. | “ड” परिमंडळ | २३/D/११४/सांताक्रुझ | ₹ १९०.०० |
| ४. | “इ” परिमंडळ | ३४/६/१८३/घाटकोपर | ₹१४०.०० |
| ५. | “फ” परिमंडळ | ४६/F/७२/बदलापूर | ₹१२५.०० |
| ६. | “ग” परिमंडळ | २८/G/१६६/कांदिवली | ₹१६५.०० |
---------------------------------------------
३. सदर प्रकल्पाची पुढील कार्यवाही Abdul Latif Jameel Poverty Action Lab South Asia (J-PAL) या संस्थेने दि. २८.६.२०१८ रोजी शासनासोबत झालेल्या सामंजस्य करारानुसार
करावी. तसेच PoC साठी Sample Size J-PAL या संस्थेने निश्चित करावी.
४. अन्य कार्यवाही संदर्भाधीन दि. २१.८.२०१८ च्या शासन निर्णयामधील तरतूदींनुसार तसेच दि. २९.९.२०१८ च्या परिपत्रकानुसार करण्यात यावी.
# Page 3