# Page 1
शासकीय गोदाम दुरुस्तीच्या कामासाठी निधी उपलब्ध करून देणेबाबत. मौजे राजापूर जि.रत्नागिरी (सन २०१८-१९ )
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: गोदादु- १११८/प्र.क्र.७८/नापु-१६ ब
हुतात्मा राजगुरू चौक, मादाम कामा मार्ग
मंत्रालय विस्तार, मुंबई-४०००३२
दिनांक :- २१ फेब्रुवारी, २०१९
वाचा शासन निर्णय क्रमांकः गोदादु- १११४/प्र.क्र.८१९/नापु-१६ ब, दि.२४.१०.२०१८.
प्रस्तावना सार्वजनिक वितरण व्यवस्थेअंतर्गत राज्यातील शिधापत्रिका धारकांना जीवनावश्यक
वस्तूचे वितरण करण्यात येते. भारतीय अन्न महामंडळाकडून प्राप्त होणाऱ्या अन्नधान्याची साठवणूक राज्य शासनाच्या गोदामामध्ये केली जाते. सदरहू राज्य शासकीय गोदामांच्या दुरुस्तीच्या
प्रस्तावांची सार्वजनिक बांधकाम विभागाकडून आवश्यकतेनुसार छाननी केल्यानंतर गोदाम दुरूस्ती प्रस्तावास प्रशासकीय मान्यता देण्यात आली आहे. सदर शासकीय मान्यता दिलेल्या गोदाम दुरूस्ती कामास निधी उपलब्ध करून देण्याची बाब शासनाच्या विचाराधीन होती.
शासन निर्णय
मौजे राजापूर जि. रत्नागिरी येथील शासकीय गोदाम दुरूस्ती कामास प्रशासकीय मान्यता प्रदान करण्यात आलेल्या आदेशामधील अटींच्या अधीन राहून पुढील विवरणपत्रात दर्शविल्याप्रमाणे निधी उपलब्ध करून देण्यास मान्यता देण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | अ. क्र. |  |  | जिल्हा |  |  | तालुका |  |  | गोदामाचे |  |  | कामाचे स्वरूप |  |  | प्रशासकीय |  |  | सदर आदेशान्वये |  |
|  |  |  | नाव |  | मान्यता | वितरित |
|  | आदेशानुसार | करण्यात येत |
| अंदाजित खर्च | असलेला निधी |
| (रू.) | (रु.) |
| १. | रत्नागिरी | राजापूर | राजापूर | खराब झालेले पत्रे बदलणे, जुन्या पत्र्यांना  |  पेंटिग करणे, खिडक्या बदलणे, गोदामास रंगरंगोटी करणे, भिंतीचा गिलावा करणे, जाभ्या दगडाची संरक्षण भिंत बांधणे, बाधीव गटाराची तरतूद करणे, शौचालय बांधणे, तुटलेल्या फरश्या बदलणे, अॅल्युमिनियम पार्टिशियनचे केबिन बनविणे, इमारतीस विद्युत जोडणी करणे इ. ( अंदाजपत्रकानुसार) | ३२,८६,४६५ | १३,१४,७०३ |
| एकूण | १३,१४,७०३/ |
| अक्षरी रुपये:- तेरा लाख चौदा हजार सातशे तीन रुपये फक्त |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः गोदादु- १११८/प्र.क्र.७८/नापु-१६ ब
२. वरीलप्रमाणे निधी उपलब्ध करून दिलेल्या शासकीय गोदाम दुरुस्तीचे काम तातडीने सुरू करण्यात येऊन पूर्ण करण्यात यावे. गोदाम दुरूस्ती सुरू झाल्यानंतर प्रथम दुरूस्तीचा संपूर्ण तपशील तसेच संबंधित दुरुस्तीचा दरमहा आढावा घेऊन दुरुस्तीची प्रगती जिल्हा पुरवठा अधिकारी यांनी शासनास सादर करावी.
३. सदरील शासकीय गोदाम दुरूस्तीची कामे पूर्ण होताच त्याबाबतचे उपयोगिता प्रमाणपत्र शासनास सादर करण्याची दक्षता जिल्हा पुरवठा अधिकारी यांनी घ्यावी.
४. सदर गोदामाच्या दुरूस्तीचे काम पूर्ण झाल्यानंतर सदरचे काम हे मंजूर अंदाजपत्रकाप्रमाणे उत्कृष्ट झाल्याबाबतची खातरजमा संबंधीत कार्यकारी अभियंता, सार्वजनिक बांधकाम विभाग व जिल्हा पुरवठा अधिकारी यांनी संयुक्तरित्या करून तसा स्थल निरिक्षण अहवाल तयार करावा व तो अभिलेखामध्ये जतन करून ठेवावा.
५. दुरुस्तीस विलंब अथवा इतर कारणांनी गोदाम दुरुस्तीस वाढीव खर्च होणार नाही याबाबतची दक्षता घ्यावी. सदरहू निधी ठेव अंशदान म्हणून वर्ग करता / ठेवता येणार नाही, याची नोंद घ्यावी.
६. सन २०१८-१९ या वित्तीय वर्षामध्ये सदर गोदाम दुरूस्तीचा खर्च "मागणी क्रमांक एम-२, मुख्य लेखाशिर्ष २४०८ अन्न साठवण व वखार साठवण, (०३) प्रापण वितरण व किंमत नियंत्रण (०३) (०२) मुफसल, (योजनेतर) (दत्तमत) (२४०८ ०१०८) २७ लहान बांधकामे" या लेखाशिर्षाखाली खर्ची टाकण्यात यावा.
७. त्याचप्रमाणे काही कारणास्तव संबधित गोदाम दुरूस्तीचे कामावर उपलब्ध करून दिलेला निधी खर्ची पडण्याची शक्यता नसल्यास त्याबाबतच्या कारणमीमांसेसह शासनास अहवाल सादर करावा. सदरहू आदेशान्वये वितरित केलेला निधी दि. ३० मार्च, २०१९ पूर्वी खर्च न झाल्यास सदर निधी काढून घेण्याची कार्यवाही वित्तीय सल्लागार व उपसचिव कार्यालयामार्फत करण्यात यावी.
८. संबंधित गोदाम दुरुस्तीकामासाठी प्रशासकीय मान्यता आदेशानुसारच्या खर्चापेक्षा अधिक निधी वितरीत होणार नाही याबाबत संबंधित जिल्हा पुरवठा अधिकारी यांनी दक्षता घ्यावी.
याबाबतची संपूर्ण जबाबदारी जिल्हा पुरवठा अधिकारी यांची राहील.
९. प्रशासकीय मान्यतेच्या आदेशात कामाचे संक्षिप्त स्वरूप नमूद करण्यात आलेले असून प्रत्यक्षात गोदाम दुरूस्तीचे काम शासनास सादर केलेल्या दुरूस्ती कामांच्या अंदाजपत्रकानुसारच पूर्ण करण्यात यावे. म्हणजेच शासनास सादर केलेल्या अंदाजपत्रकात समाविष्ट बाबीनुसार गोदाम दुरूस्तीचे काम पूर्ण करण्यात यावे.
पृष्ठ ३ पैकी २
# Page 3
शासन निर्णय क्रमांकः गोदादु- १११८/प्र.क्र.७८/नापु-१६ ब
१०. वित्तीय अधिकार नियम पुस्तिका १९७८ च्या भाग पहिला उपविभाग-पाच मधील अनुक्रमांक १० नुसार तसेच महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ नुसार प्रशासनिक विभागास प्रदान करण्यात आलेल्या वित्तीय अधिकारानुसार सदरचा आदेश निर्गमित करण्यात येत आहे.