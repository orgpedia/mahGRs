# Page 1
मौजे जालना, ता. जालना येथे निरीक्षक, वैध मापन शास्त्र, जालना –१ व जालना -२ विभाग व कार्यकारी मानक प्रयोगशाळा या कार्यालयांच्या बांधकामाकरीता निधी वितरीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : वैमाशा-२०२१/६०२/प्र.क्र.१३१ (अ)/ग्रा.सं.-३
दुसरा माळा, मंत्रालय (विस्तार), हुतात्मा राजगुरू चौक,
मादाम कामा मार्ग,मुंबई - ४०० ०३२.
दिनांक :- ३१ मार्च, २०२३
संदर्भ - १) शासन निर्णय क्रमांक- वैमाशा-२०२२/४७/प्र.क्र. १३ / ग्रासं-३, दि. १० मार्च, २०२२ २) शासन निर्णय क्रमांक- वैमाशा-२०२१/६०२/प्र.क्र. १३१ (अ) / ग्रासं-३, दि. ६ फेब्रुवारी, २०२३ ३) वित्त विभाग, शासन परिपत्रक क्र. अर्थसं-२०२२/प्र.क्र.४३/ अर्थ-३, दि. १६/३/२०२३
शासन निर्णय: संदर्भ क्र.१ येथील शासन निर्णयान्वये मौजे जालना, ता. जालना येथे निरीक्षक, वैध मापन शास्त्र, जालना –१ व जालना -२ विभाग व कार्यकारी मानक प्रयोगशाळा या कार्यालयांच्या बांधकामाकरीता रु.
२३४. ६४ लक्ष इतक्या अंदाजीत खर्चास प्रशासकीय मान्यता देण्यात आलेली असून सन २०२१-२०२२ या आर्थिक वर्षात सदर कामासाठी रु. ५०.०० लक्ष इतका निधी वितरीत केलेला आहे. त्यानंतर सन २०२२-२३ या आर्थिक वर्षात संदर्भ क्र. २ येथील शासन निर्णयान्वये रु. १०५. २४ लक्ष इतका निधी वितरीत करण्यात आला आहे.
०२. वित्त विभाग, शासन परिपत्रक क्र. अर्थसं - २०२२ / प्र.क्र.४३ / अर्थ - ३, दि. १६ मार्च, २०२३ अन्वये सन २०२२ - २३ साठी सुधारित अंदाजाच्या मर्यादेत अनिवार्य व कार्यक्रमांतर्गत खर्चाचा अर्थसंकल्पीत निधी वितरीत करण्यास मंजूरी दिली आहे.
०३. मौजे जालना ता. जालना येथे निरीक्षक, वैध मापन शास्त्र, जालना -१ व जालना -२ विभाग व कार्यकारी मानक प्रयोगशाळा या कार्यालयांच्या बांधकामाकरीता या आदेशान्वये रु. ७९,४०,०००/- (अक्षरी एकोणऐंशी लाख चाळीस हजार फक्त) इतका निधी वितरीत करण्यास मंजूरी देण्यात येत आहे. सदर प्रयोजनार्थ उप नियंत्रक, वैध मापन शास्त्र, जालना यांना नियंत्रक / आहरण व संवितरण अधिकारी म्हणून घोषित करण्यात येत आहे. उप नियंत्रक, वैध मापन शास्त्र, जालना यांनी सदर निधी आहारित करुन संबंधित कार्यकारी अभियंता, सार्वजनिक बांधकाम विभाग यांचेकडे हस्तांतरीत करावा.
०४. उपरोक्त खर्च मागणी क्रमांक, एम-५ मुख्य लेखाशिर्ष ५४७५ इतर सर्वसाधारण आर्थिक सेवांवरील भांडवली खर्च ८०० इतर खर्च (००) (०१) वजने व मापे यांच्या पायाभूत सुविधांचे बळकटीकरण (योजनांतर्गत) (५४७५ ०२४८) ५३ मोठी बांधकामे या लेखाशिर्षाखाली सन २०२२-२०२३ साठी मंजूर असलेल्या निधीमधून भागविण्यात यावा.
# Page 2
शासन निर्णय क्रमांकः वैमाशा-२०२१/६०२/प्र.क्र.१३१ (अ)/ग्रा.सं.-३
०५. सदर शासन निर्णय, वित्त विभाग, अनौपचारीक संदर्भ क्र. १५३/२०२३/व्यय-१० दिनांक २९/३/२०२३ अन्वये वित्त विभागाच्या मान्यतेने निर्गमित करण्यात येत आहे.