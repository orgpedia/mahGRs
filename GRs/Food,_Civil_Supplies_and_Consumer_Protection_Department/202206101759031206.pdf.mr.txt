# Page 1
राज्य ग्राहक तक्रार निवारण आयोगाच्या आस्थापनेवरील प्रबंधक (विधी) या पदावर न्यायिक सेवेतील अधिकाऱ्यांची प्रतिनियुक्तीने नियुक्ती करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : ग्रासंअ २०२२/प्र.क्र. ४४/ग्रासं-४
हुतात्मा राजगुरु चौक, मादाम कामा मार्ग, मंत्रालय, मुंबई ३२.
दिनांक : १० जून, २०२२.
वाचा : १) ग्राहक संरक्षण अधिनियम, २०१९ २) शासन निर्णय क्र. प्रतिनि-२०१८/प्र.क्र.७९/ग्रासं-४, दि.१२.०६.२०१८ ३) शासन निर्णय क्र. नियुक्ती-२०१९/प्र.क्र.११४/ग्रासं-४, दि.१८.०२.२०२०.
४) शासन निर्णय क्र. ग्रासंअ-२०२१/प्र.क्र.७५/ग्रासं-४, दि.१५.१२.२०२१ ५) राज्य ग्राहक तक्रार निवारण आयोग, मंबई यांचे पत्र क्र. राआ/महा / आस्था / प्र.प्रशासन/प्रतिनियुक्ती / २०२२/१५२७, दि.२३.०५.२०२२.
शासन निर्णय: राज्य ग्राहक तक्रार निवारण आयोगाच्या आस्थापनेवरील मुंबई, प्रादेशिक खंडपीठ, औरंगाबाद व प्रादेशिक खंडपीठ, नागपूर येथील प्रबंधक (विधी) या पदांवर न्यायिक सेवेतील अधिकाऱ्यांची संदर्भाधीन शासन निर्णयानुसार प्रतिनियुक्तीने नियुक्ती करण्यात आली होती. या न्यायिक अधिकाऱ्यांच्या बदल्या वरिष्ठ दिवाणी न्यायाधिशांच्या वार्षिक सर्वसाधारण बदल्या-२०२२ अंतर्गत उच्च न्यायालयाच्या दि.०६.०४.२०२२ च्या आदेशान्वये इतरत्र करण्यात आल्या असून अन्य ३ न्यायिक अधिकाऱ्यांची बदली राज्य आयोगाच्या अस्थापनेवरील प्रबंधक (विधी) या ३ पदांवर दर्शविण्यात आली आहे. महाप्रबंधक, उच्च न्यायालय यांनी त्यांच्या दि.२८.०४.२०२२ च्या पत्रान्वये संबंधित ३ अधिकाऱ्यांची प्रबंधक (विधी) या पदांवर प्रतिनियुक्तीने नियुक्तीबाबत शिफारस केली असून या शिफारशीनुसार शासन स्तरावरून नियुक्ती आदेश निर्गमित करण्याची विनंती राज्य आयोगाच्या संदर्भ क्र.५ च्या पत्रान्वये करण्यात आली आहे.
२. प्राप्त शिफारस आणि ग्राहक संरक्षण अधिनियम, २०१९ मधील कलम ४६(१) मधील तरतूदीस अनुसरुन खालील न्यायिक अधिकाऱ्यांची त्यांच्या नावासमोर दर्शविलेल्या ठिकाणी तीन वर्षे किंवा शासनाचे पुढील आदेश होईपर्यंत प्रतिनियुक्तीने नियुक्ती पुढील प्रमाणे करण्यात येत आहे :
-------------------------------------------------------------------------------------------------------------------------------------------------------------------------------------------------------
| अ. क्र. | न्यायिक अधिकाऱ्याचे नांव व सध्याची पदस्थापना | पदस्थापनेचे ठिकाण |
| १. | श्री. विकास उमाजी मिसाळ, सह दिवाणी न्यायाधीश, वरिष्ठ स्तर आणि अतिरिक्त मुख्य न्यायदंडाधिकारी, कोपरगांव, जिल्हा अहमदनगर | प्रबंधक (विधी), राज्य ग्राहक तक्रार निवारण आयोग, प्रादेशिक खंडपीठ, औरंगाबाद |
-------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः ग्रासंअ २०२२/प्र.क्र. ४४/ग्रासं-४
-----------------------------------------------------------------------------------------------------------------------------------------
|  | श्री. गिरीश गुंडेराव इटकलकर मुख्य न्यायदंडाधिकारी, रत्नागिरी | प्रबंधक (विधी) राज्य ग्राहक तक्रार निवारण आयोग, प्रादेशिक खंडपीठ, नागपूर, |
| ३. | श्रीम. रोहिणी सुहास भोसले (नरसाळे) न्यायाधीश, कामगार न्यायालय, भंडारा | प्रबंधक (विधी), राज्य ग्राहक तक्रार निवारण आयोग, मुंबई |
-----------------------------------------------------------------------------------------------------------------------------------------
३. उपरोक्त अधिका-यांच्या वेतन-भत्त्याच्या प्रयोजनासाठी होणारा खर्च मागणी क्र.एम-२ मुख्य लेखाशिर्ष “२४०८-अन्न साठवण व वखार साठवण, (०४)(००) ग्राहक संरक्षण अधिनियम, १९८६ अंतर्गत राज्य ग्राहक संरक्षण परिषद, राज्य आयोग आणि जिल्हा मंचाची स्थापना (०४)(०१) मुंबई शहर दत्तमत (२४०० ०२५१) (०१) - वेतन" (०४ ) (०२) मुफसल दत्तमत (२४०००२६२) (०१) - वेतन या लेखाशिर्षाखाली खर्ची टाकावा व तो मंजूर अनुदानातून भागविण्यात यावा.