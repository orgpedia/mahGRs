# Page 1
सहायक जिल्हा पुरवठा अधिकारी / सहायक अन्नधान्य वितरण अधिकारी / तांत्रिक अधिकारी, गट-ब या संवर्गातील अधिकाऱ्यांची दि.०१/०१/२०२० ची स्थिती दर्शविणारी तात्पुरती जेष्ठतासूची प्रसिध्द करण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक : ज्येष्ठता - २१२०/प्र.क्र.१६/ना.पु.१५,
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : २० जानेवारी, २०२०.
वाचा : १) शासन परिपत्रक क्र. आस्थाप्र-१३१९/प्र.क्र.२६७/ ना.पु.१५, दि. २३ डिसेंबर, २०१९.
२) शासन शुद्धीपत्रक क्र. आस्थाप्र-१३१९/ प्र.क्र.२६७/ ना.पु.१५, दि. १४ जानेवारी,२०२०.
प्रस्तावना : अन्न, नागरी पुरवठा व ग्राहक संरक्षण विभागाच्या अधिनस्त विभागीय कार्यालयातील पुरवठा संवर्गातील सहाय्यक जिल्हा पुरवठा अधिकारी / सहाय्यक अन्नधान्य वितरण अधिकारी / तांत्रिक अधिकारी, गट-ब या संवर्गातील अधिकाऱ्यांची दिनांक ०१/०१/२०२० ची स्थिती दर्शविणारी तात्पुरती ज्येष्ठता सूची प्रसिध्द करण्याचे शासनाच्या विचाराधीन आहे.
शासन परिपत्रक : सहाय्यक जिल्हा पुरवठा अधिकारी/सहाय्यक अन्नधान्य वितरण अधिकारी / तांत्रिक अधिकारी, गट-ब या संवर्गातील पदावरील अधिकाऱ्यांची दि.०१/०१/२०२० रोजीची स्थिती दर्शविणारी तात्पुरती ज्येष्ठतासूची सोबतच्या परिशिष्ट-अ मध्ये प्रसिध्द करण्यात येत आहे.
२. सदर ज्येष्ठता यादीबाबत संबंधित अधिकाऱ्यांचे आक्षेप असल्यास, संबंधित अधिकाऱ्यांनी ते त्यांच्या आक्षेपाच्या समर्थनार्थ योग्य पुराव्यासह / प्रमाणपत्रासह विभागप्रमुखांमार्फत (विभागप्रमुखांनी त्यांच्या अभिप्रायांसह) शासनाकडे या परिपत्रकाच्या दिनांकापासून १५ दिवसांच्या आत सादर करावेत. उपरोक्त मुदतीनंतर प्राप्त झालेल्या हरकती / सूचना विचारात घेतल्या जाणार नाहीत.
३. सर्व विभागीय आयुक्तांना विनंती करण्यात येते की, सदर तात्पुरत्या ज्येष्ठतासूचीची प्रत संकेतस्थळावरून प्राप्त करून घ्यावी. आपल्या विभागातील सर्व संबंधित अधिकाऱ्यांना ज्येष्ठतासूचीची प्रत संकेतस्थळावरून उपलब्ध करून घेण्याबाबत कळवावे.
# Page 2