# Page 1
बेकायदेशीर बांगलादेशी स्थलांतरितांविरुद्ध करावयाच्या उपाययोजना.
महाराष्ट्र शासन
अन्न नागरी पुरवठा व ग्राहक संरक्षण विभाग
शासन परिपत्रक क्रमांकः संकीर्ण-१०२५/प्र.क्र. ७५/नापु-२८
मादम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक २४ ऑक्टोबर, २०२५
संदर्भ :- १) शासन निर्णय, अन्न नागरी पुरवठा व ग्राहक संरक्षण विभाग,
क्र.शिवाप-२०१३/प्र.क्र.१०५/नापु-२८, दि.२९ जून, २०१३ २) शासन पत्र, अन्न नागरी पुरवठा व ग्राहक संरक्षण विभाग,
क्र. संकिर्ण-२०२५/प्र.क्र.७५/नापु-२८, दि. २० मे, २०२५ ३) शासन स्मरणपत्र, अन्न नागरी पुरवठा व ग्राहक संरक्षण विभाग,
क्र. संकिर्ण-२०२५/प्र.क्र.७५/नापु-२८, दि. १९ जून, २०२५ ४) दहशतवाद विरोधी पथक यांचे कडील दि. ०९ जून, २०२५ रोजी झालेल्या बैठकीचे इतिवृत्त.
शासन परिपत्रक बांगलादेशातील आर्थिक परिस्थितीमुळे रोजगाराकरिता भारतात अवैधरितीने स्थलांतरित होणाऱ्या बांगलादेशी नागरिकांची संख्या दिवसेंदिवस वाढत आहे. त्यातील बरेचसे बांगलादेशी नागरिक महाराष्ट्र राज्यात रोजगार मिळविण्यासाठी अवैधरित्या आलेले आहेत. राज्यामध्ये आलेल्या
बांगलादेशी घुसखोर नागरिकांकडून राज्यात त्यांच्या वास्तव्यासंबंधीत पुरावे तयार करण्यासाठी,
तसेच राज्याच्या विविध योजनांचा लाभ घेण्यासाठी ते वेगवेगळे शासकीय दस्तऐवज / प्रमाणपत्र
धारण करतात. राज्याच्या व्यक्तिगत लाभांच्या ज्या योजना असतात, त्या योजनांमध्ये देखील
बांगलादेशी घुसखोर नागरिक मिळविलेल्या शासकीय दस्तऐवजांच्या / प्रमाणपत्रांच्या आधारे योजनांच्या लाभासाठी अर्ज करतात. परिणामी राज्याच्या योजनांवर होणाऱ्या खर्चामध्ये अनावश्यक वाढ होते व बांगलादेशी घुसखोर नागरिकांकडून राज्याच्या सुरक्षिततेसही धोका संभावण्याची शक्यता असते.
२. राज्यात बेकायदेशीर बांगलादेशी स्थलांतरितांचे वाढते प्रमाण, राष्ट्रीय सुरक्षेला संभाव्य धोके
व शासकीय सुविधा व कल्याणकारी योजनांचा गैरवापर होऊ नये, या विभागाच्या दि. २९.०६.२०१३
च्या शासन निर्णयान्वये नवीन शिधापत्रिका देतांना घ्यावयाच्या काळजीबाबत मार्गदर्शक सूचना देण्यात आल्या आहेत. दि. ०९.०६.२०२५ रोजी दहशतवाद विरोधी पथकाकडून बैठक आयोजित करण्यात आली होती. सदर बैठकीतील इतिवृत्तातील मुद्दे व दि. २९.०६.२०१३ च्या शासन
निर्णयातील बाबी विचारात घेऊन क्षेत्रीय कार्यालयांना खालीलप्रमाणे सूचना निर्गमित करण्यात येत आहेत - १. बांगलादेशी बेकायदेशीर स्थलांतरितांच्या विषयावर अंतर्गत विचारमंथन सत्रांचे आयोजन करावे
व आवश्यकतेनुसार उपाययोजना करून त्यासंबंधीचा अहवाल ATS (दहशतवाद विरोधी पथक)
कडे पाठवावा.
# Page 2
२. बेकायदेशीर बांगलादेशी स्थलांतरितांची एक काळी यादी (Black List) तयार करावी,
जेणेकरून त्यांना शासकीय कल्याण योजनांचा लाभ मिळणार नाही याची खात्री करता येईल.
३. दहशतवाद विरोधी पथक (ATS) कडून प्राप्त गुन्हा दाखल झालेल्या १,२७४ बेकायदेशीर
बांगलादेशी स्थलांतरितांच्या यादीतील व्यक्तींच्या नावावर कोणतेही अधिकृत दस्तऐवज जारी
झाले आहेत का, याची खातरजमा करावी. जर असे दस्तऐवज आढळले, तर त्यांचे रद्दीकरण,
निलंबन किंवा निष्ट्िक्रयता करण्याची आवश्यक कार्यवाही तात्काळ करावी व सदर आदेशाची प्रत दहशतवाद विरोधी पथकाकडे माहितीस्तव पाठवावी.
४. या व्यतिरिक्त उघडकीस येणाऱ्या बेकायदेशीर बांगलादेशी स्थलांतरितांची यादी तयार करून ती विभागाच्या अधिकृत संकेतस्थळावर प्रसिध्द करण्यासाठी या विभागाच्या संगणक कक्षाकडे पाठवावी. ज्यायोगे क्षेत्रिय कार्यालये / विभागीय कार्यालये यांना दक्षता घेता येईल.
५. स्थानिक प्रतिनिधीचे शिफारशीवरून शिधापत्रिका वितरीत करण्यात येत असल्यास अर्जदाराने सादर केलेल्या कागदपत्रांची किंवा राहण्याच्या ठिकाणाची कडक पडताळणी करावी.
वरील सर्व बाबींची काटेकोर अंमलबजावणी करण्यात यावी. सदर कार्यवाहीची त्रैमासिक प्रगती अहवाल शासनकडे सादर करण्यात यावा.
सदरहू शासन परिपत्रक महाराष्ट्र शासनाच्या www.maharashtra.gov.in या संकेतस्थळावर