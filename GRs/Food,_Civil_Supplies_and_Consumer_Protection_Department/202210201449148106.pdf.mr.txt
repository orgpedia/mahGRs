# Page 1
श्री. क. व्य. पाटील, उप नियंत्रक (सेवानिवृत्त) यांना उप नियंत्रक पदावरील नियमित पदोन्नतीचा दिनांक देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक - वैमाशा-२०२२/४१०/प्र.क्र.१०८/ग्रासं-३
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- २० ऑक्टोबर, २०२२
संदर्भ :- १) शासन निर्णय क्रमांक - वैमाशा-१२०३/३१२५/प्र.क्र.६४८/ नापु-१४, दि. २४/५/२००५ २) नियंत्रक, वैध मापन शास्त्र यांचे पत्र क्र. वैमाशा / आस्था / कव्यपा/जेदि/२०२२/८१६, दिनांक - २८ जून, २०२२
३) शासन निर्णय क्र. वैमाशा-२०२० / प्र.क्र.६५/ग्रासं-३, दि. १४ जानेवारी, २०२१ ४) अन्न, नागरी पुरवठा व ग्राहक संरक्षण विभाग शासन परिपत्रक क्र.- वैमाशा-२०१९ / प्र.क्र.१४७ (अ)/ ग्रासं-३
आदेश
संदर्भ क्र. १ येथील दिनांक २४ मे, २००५ च्या शासन निर्णयान्वये श्री. क. व्य. पाटील, यांना निरीक्षक निवडश्रेणी या पदावरुन सहायक नियंत्रक या पदावर तात्पुरती पदोन्नती देण्यात आली होती.
०२. महाराष्ट्र प्रशासकीय न्यायाधिकरण, मुंबई यांनी मुळ अर्ज क्र. ८८/२००८ या प्रकरणामध्ये दि. २०.१०.२००८ रोजी सहायक नियंत्रक, वैध मापन शास्त्र या संवर्गात सन १९८४ ते दिनांक १७/४/१९९६ या कालावधीत दिलेल्या पदोन्नत्यांचे सरळसेवा व व पदोन्नती यांचे प्रमाणे ५० ५० टक्के गृहित धरुन पुनर्विलोकन करण्याचे आदेश दिलेले आहेत. महाराष्ट्र प्रशासकीय न्यायाधिकरणाचे आदेश सन १९८४ ते १९९६ या कालावधीबाबत असले तरी त्याचा परिणाम पुढील सर्वच निवडसूच्यांवर होत असल्यामुळे सदर संवर्गात आतापर्यंत दिलेल्या सर्वच पदोन्नत्यांचे पुनर्विलोकन करणे क्रमप्राप्त ठरले. त्याअनुषंगाने वैध मापन शास्त्र यंत्रणेतील सन १९८४ ते २००८ या कालावधीत दिलेल्या सर्वच पदोन्नत्यांचे पुनर्विलोकन करण्यात आले असून सुधारित निवडसूच्यांना सामान्य प्रशासन विभागाची तसेच शासनाची मान्यता घेण्यात आलेली आहे.
०३. वरीलप्रमाणे पुनर्विलोकन केलेल्या निवडसूच्यांच्या आधारे श्री. क.व्य. पाटील यांना सन २००१-२००२ या निवडसूची वर्षामध्ये पदोन्नती देय होत असून त्यांना दि. ०१/०७/२००१ हा सहाय्यक नियंत्रक पदावरील पदोन्नतीचा मानीव दिनांक देण्यात येत आहे.
०४. दिनांक १४ जानेवारी, २०२१ च्या शासन निर्णयान्वये निरीक्षक निवडश्रेणी या पदाचे पदनाम सहायक नियंत्रक व सहायक नियंत्रक या पदाचे पदनाम उप नियंत्रक असे करण्यात आलेले आहे. त्यानुसार श्री. क. व्य.
पाटील यांचे सध्याचे पदनाम उप नियंत्रक, वैध मापन शास्त्र हे आहे.
# Page 2
शासन आदेश क्रमांकः वैमाशा-२०२२/४१०/प्र.क्र.१०८/ग्रासं-३
०५. सदर शासन आदेशाच्या अनुषंगाने नियंत्रक, वैध मापन शास्त्र यांनी तात्काळ पुढील आवश्यक ती कार्यवाही करावी.