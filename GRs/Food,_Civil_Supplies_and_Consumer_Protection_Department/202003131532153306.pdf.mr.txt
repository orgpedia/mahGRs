# Page 1
किनवट जिल्हा नांदेड येथील गोदाम बांधकामास सुधारीत प्रशासकीय मान्यता देण्याबाबत. (सन - २०१९ - २० )
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. गोदाबां-१०१४/प्र.क्र.७८६/नापु-१६-ब
हुतात्मा राजगुरू चौक, मादाम कामा मार्ग,
मंत्रालय, विस्तार, मुंबई-४०० ०३२
तारीख: १३ मार्च, २०२०.
वाचा : १) विभागाचा शासन निर्णय क्र.गोदाबां-१०१०/८७१/प्र.क्र.४३८/नापु १६, दि.०८ एप्रिल, २०११.
प्रस्तावना :
उपरोक्त शासन निर्णयान्वये नांदेड जिल्ह्यातील किनवट येथे सन २०११-१२ योजनाअंतर्गत
शासकीय गोदाम बांधकामाकरिता रु.२०,५४,०००/- इतक्या खर्चाच्या मूळ अंदाजपत्रकास मंजूरी
प्रदान करण्यात आली आहे. सदर ठिकाणावरील नवीन गोदामाचे बांधकाम हे अस्तित्वातील जुने
नादुरुस्त गोदाम पाडून बांधावयाचे असल्याने जुने गोदाम पाडण्यास सुरुवात केली असता स्थानिक नागरीक श्री. जन्नावार यांनी या जागेवर स्वत:ची मालकी दाखवून न्यायालयाकडून पुढील कामास स्थगिती आणल्याने गोदामाचे काम बंद होते. त्यानंतर मा. जिल्हा न्यायालयाने स्थगिती उठविल्याचे
तहसिलदार, किनवट यांनी कळविल्यानंतर कामास सुरुवात करण्यात आली. प्रत्यक्ष गोदाम
बांधकामास सुरुवात केल्यानंतर गोदामासाठी योग्य खोलीवर पक्का पाया मिळत नसल्यामुळे पुन्हा
वरिष्ठ अभियंत्यासह पाहणी करुन घेणे इत्यादी बाबी तसेच पुन्हा नव्याने काळ्या मातीमध्ये पायाची
संरचना संकल्प चित्र तयार करुन मंजूरी करुन घेण्याकरीता काही कालावधी लागला. जिल्हा पुरवठा अधिकारी, नांदेड यांनी नवीन संकल्प चित्रामुळे झालेल्या इमारतीच्या संरचना बदलाप्रमाणे रु.४३,६७,४६३/- इतक्या रकमेचे सुधारित अंदाजपत्रक प्रशासकीय मंजुरीसाठी शासनास सादर
केले आहे. त्याअनुषंगाने किनवट जिल्हा नांदेड येथील गोदाम बांधकामाच्या सुधारीत
अंदाजपत्रकास प्रशासकीय मंजूरी देण्याची बाब शासनाच्या विचाराधीन होती.
शासन निर्णय:
किनवट ता. किनवट जि. नांदेड येथील गोदाम बांधकामाच्या रु.४३,६७,४६३/
(रुपये:- त्रेचाळीस लक्ष सदुसष्ट हजार चारशे त्रेसष्ट फक्त) इतक्या रकमेच्या सुधारीत अंदाजपत्रकास व कामास पुढील अटींच्या अधिनतेने प्रशासकीय मान्यता देण्यात येत आहे.
]. सदर गोदाम बांधकाम सुधारीत प्रशासकीय मान्यतेच्या किंमतीच्या मर्यादेत पूर्ण करण्यात यावे. पुन्हा सुधारीत प्रशासकीय मान्यतेसाठी मागणी करण्यात येणार नाही.
# Page 2
शासन निर्णय क्रमांकः गोदाबां-१०१४/प्र.क्र.७८६/नापु-१६-ब
Il. योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपद्धती अनुसरण्यात यावी.
III. सदर सुधारीत प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहीत धरली जाणार नाही.
२. उपरोक्त खर्च “मागणी क्र. एम-४, मुख्यलेखाशिर्ष ४४०८, ०२, साठवण व वखार साठवण,१०१, ग्रामीण भागात गोदाम बांधणे कार्यक्रम (०१) नविन गोदामाचे बांधकाम (०१) (०१)
नवीन गोदामांचे बांधकाम करणे (मुफसल) (राज्य हिस्सा) ( कार्यक्रम) (४४०८ ०२४६), ५३ मोठी बांधकामे” या लेखाशिर्षांतर्गत खर्ची टाकण्यात यावा.
३. सदर मान्यता वित्तीय अधिकार नियम पुस्तिका १९७८ च्या भाग-१, उप विभाग ५ मधील अनुक्रमांक-१ नुसार व महाराष्ट्र सार्वजनिक बांधकाम नियम पुस्तिकेतील परिच्छेद क्रमांक-१३४ नुसार प्रशासनिक विभागास देण्यात आलेल्या अधिकारानुसार देण्यात येत आहे.
४. हा शासन निर्णय सार्वजनिक बांधकाम विभागाच्या अनौ. संदर्भ क्र.४१२/२०१८/इमा-२, दिनांक १७/९/२०१८, नियोजन विभाग अनौ. संदर्भ क्र.२४२/१४७५, दिनांक २४/१२/२०१९, वित्त
विभाग अनौ. संदर्भ क्र. ७३९, दिनांक ०७/०१/२०२० आणि व्यय अग्रक्रम समितीच्या दिनांक
१३/०२/२०२० रोजीच्या बैठकीत दिलेल्या मंजुरीनुसार निर्गमित करण्यात येत आहे.
# Page 3