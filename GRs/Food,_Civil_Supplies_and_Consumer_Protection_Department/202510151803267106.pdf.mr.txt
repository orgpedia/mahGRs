# Page 1
अन्न नागरी पुरवठा व ग्राहक संरक्षण विभागाच्या अधिपत्याखालील वित्तीय सल्लागार व उप सचिव
कार्यालयातील गट-ड मधील सफाईगार/हमाल
संवर्गातील एक पद पुनर्जिवित करणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्रमांक : - आस्थाप्र-१८२४/प्र.क्र.८६/ना.पु.१२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ ऑक्टोबर, २०२५.
वाचा :- १)शासन निर्णय, अन्न, नागरी पुरवठा व ग्राहक संरक्षण विभाग क्र.संकीर्ण १०१७/प्र.क्र.१५६/ना.पु.१२,
दि.१८.०४.२०२२
२)शासन निर्णय, सामाजिक न्याय व विशेष सहाय विभाग क्र.सफाई २०१८/प्र.क्र.४६/सआक,
दि.२४.०२.२०२३ ३)शासन निर्णय, वित्त विभाग क्र.पदनि २०२२/प्र.क्र.१५/आ.पु.क., दि.०८.०८.२०२४
४)वित्त विभागाचे पत्र क्र.पदनि २०२५/प्र.क्र.६३/आ.पु.क., दि.२२.०९.२०२५
प्रस्तावना :-
संदर्भ क्र.१ येथील शासन निर्णयान्वये अन्न, नागरी पुरवठा व ग्राहक संरक्षण विभागाच्या अधिनस्त
कार्यालयातील पदांच्या आढाव्याअंती सुधारीत आकृतीबंध मंजूर करण्यात आला आहे. सदरहू आकृतीबंधामध्ये वित्तीय सल्लागार व उप सचिव कार्यालय, मुंबई या कार्यालयातील नियमित १३३ पदे + बाययंत्रणेद्वारे घ्यावयाच्या
वाहनचालक व शिपांयाची १३ पदे अशा एकूण १४६ पदांचा सुधारीत आकृतीबंध मंजूर करण्यात आला आहे. सदरहू
आकृतीबंधामध्ये वाहनचालक व गट-ड मधील संवर्गाची एकूण ७ पदे मृत संवर्ग म्हणून घोषित करण्यात आली आहेत.
सदर शासन निर्णयाअन्वये गट-क संवर्गातील वाहनचालक व गट-ड संपूर्ण संवर्ग मृत ठरविला असून मृत
घोषित केलेल्या संवर्गामध्ये जितके कर्मचारी कार्यरत असतील तितकी पदे अधिसंख्य पदे मंजूर केली आहेत.
सदर अधिसंख्य पदांवरील व्यक्तींच्या सेवानिवृत्ती / राजीनामा, मृत्यू व अन्य कारणामुळे ते पद रिक्त झाल्यानंतर ते अधिसंख्य पद आपोआप रद्द होईल. तद्नंतर त्या सेवा आवश्यकतेनुसार बाययंत्रणेद्वारे घेण्यात येतील, असे
नमूद केले आहे.
वित्त विभागाने संदर्भ क्र.३ येथील शासन निर्णयान्वये सामाजिक न्याय व विशेष सहाय्य विभागाच्या संदर्भ क्र.२ अन्वये लाड-पागे समितीच्या शिफारशीनुसार सफाई कामगारांच्या वारसांना वारसाहक्कानुसार द्यावयाच्या
नियुक्त्यांसाठी गट-क व गट-ड मधील आवश्यक तितकी नियमित पदे राखून ठेवण्याचे अधिकार प्रशासकीय
विभागांना देण्यात आले आहेत. वाहनचालक व गट-ड संवर्गाची पदे बाययंत्रणेकडून घेण्याची अट शिथिल केली आहे. तसेच मृत घोषित केलेल्या संवर्गातील पदे अधिसंख्य म्हणून घोषित केली असता त्यांना उपरोक्त
प्रयोजनासाठी आवश्यक तितकी पदे नियमित पदे पुन:स्थापित करण्याचे अधिकार राहतील. तसेच सदरचा शासन
निर्णय दि.१३.०७.२०२१ या दिनांकानंतर मान्यता मिळालेल्या आकृतीबंधांना लागू राहील.
नवीन पदनिर्मिती / पदांचे पुनर्जिवन व पदांचे आढावे इत्यादी प्रस्तावांची सखोल तपासणी करुन शिफारशी करण्यासाठी तसेच काल्पनिक पदे निर्माण करण्यास व रिक्त पदे भरण्यास मान्यता देण्याकरीता वित्त
विभागाच्या दि.०९.०६.२०१७ च्या शासन निर्णयान्वये गठित केलेल्या मा. अपर मुख्य सचिव (सेवा) सा.प्र.वि. व
# Page 2
प्रधान सचिव (व्यय) यांच्या उपसमितीची बैठक दि.०५.०९.२०२५ रोजी दुपारी ४.०० वाजता आयोजित करण्यात आली होती. सदर उपसमितीच्या बैठकीत श्री. मोहन आ. परमार हमाल / सफाईगार यांच्या सेवानिवृत्तीने रिक्त
झालेल्या जागेवर वारसा हक्काने त्यांचा मुलगा श्री. राहुल मो. परमार यांना नियुक्ती देण्यासाठी हमाल /
सफाईगार संवर्गातील एक पद नियमित पुनर्जिवित करण्यास मान्यता देण्यात आली आहे.
त्यानुसार वित्तीय सल्लागार व उपसचिव कार्यालयामधील श्री.मोहन परमार, हमाल/सफाईगार
(सेवानिवृत्त) हे दि.३१.०३.२०२४ रोजी नियत वयोमानानुसार सेवानिवृत्त झाले असून, त्यांच्या मुलाला सेवानिवृत्ती
पश्चात श्री.मोहन अ. परमार यांच्या जागेवर वारसा हक्काने शासकीय सेवेत नियुक्ती देण्याकरीता वित्तीय सल्लागार व उप सचिव कार्यालयामधील एक पद नियमित पुनर्जिवित करण्याबाबतची बाब शासनाच्या विचाराधीन होती.
शासन निर्णय :-
अन्न, नागरी पुरवठा व ग्राहक संरक्षण विभागाच्या अधिनस्त असलेल्या वित्तीय सल्लागार व उप सचिव
कार्यालयातील सफाईगार / हमाल या संवर्गातील एक पद नियमित पुनर्जिवित करण्यास खालील अटी व शतींच्या
अधिन राहून मान्यता देण्यात येत आहे..
१)गट-ड च्या सफाईगार / हमाल या पदावर वारसा हक्काने नियुक्ती केलेला कर्मचारी हा पदोन्नत
झाल्यामुळे अथवा सेवानिवृत्त झाल्यामुळे अथवा अन्य इतर कारणामुळे सदर पद रिक्त झाल्यास,
पुनर्जिवित केलेले पद व्यपगत होईल.
२)सामाजिक न्याय व विशेष सहाय्य विभागाच्या शासन निर्णय क्र.सफाई २०१८/प्र.क्र.४६/सआक,
दि.२४.०२.२०२३ मधील नमूद अटी लागू राहतील.
२. सदर शासन निर्णय वित्त विभागाच्या अनौपचारीक संदर्भ क्र.- ३६२/२०२५, दि.- १०/१०/२०२५ अनुसार
दिलेल्या मान्यतेनुसार निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध