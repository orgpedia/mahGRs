# Page 1
BAR
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन ज्ञापन क्र.संकीर्ण-६०२०/प्र.क्र.१६६/ना.पु.१५
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई- ४०० ०३२
दिनांक : २९ एप्रिल, २०२१.
विषय :- श्री. शांताराम दत्तात्रय जाधव, पुरवठा निरीक्षक, तहसिल कार्यालय पालघर, जि. पालघर यांचा कोव्हीड-१९ च्या सार्वत्रिक साथीच्या अनुषंगाने उद्भवलेल्या संचारबंदी परिस्थितीमुळे शासनाकडून गरजू लोकांसाठी प्राप्त झालेले अन्नधान्य वाटपाचे मदत कार्य करण्याचे कर्तव्य पार पाडतांना कोरोना विषाणू संसर्गाने मृत्यु झाल्यामुळे त्यांच्या कुटूंबियांना रु.५० लक्ष सानुग्रह सहाय्य मंजूरीबाबत.
संदर्भ :-१) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दि.२९.०५.२०२० व दि.१४.१०.२०२०.
२) जिल्हाधिकारी, पालघर यांचे पत्र क्र.पूरवठा/का.१/टे.६/आस्था/कावि २३९/२०२०, दि.१७.०९.२०२०.
ज्ञापन :
जिल्हाधिकारी, पालघर यांच्या अधिपत्याखालील तहसिल कार्यालय, पालघर यांच्या आस्थापनेवर कार्यरत पुरवठा निरीक्षक कै. शांताराम दत्तात्रय जाधव यांचा कोव्हीड-१९ च्या सार्वत्रिक साथीच्या अनुषंगाने उद्भवलेल्या संचारबंदी परिस्थितीमुळे शासनाकडून गरजू लोकांसाठी प्राप्त झालेले अन्नधान्य वाटपाचे मदत कार्य करण्याचे कर्तव्य पार पाडतांना त्यांचा कोरोना विषाणू संसर्गाने दि.२८.०७.२०२० रोजी मृत्यू झाला आहे.
२. जिल्हाधिकारी, पालघर यांनी उक्त मृत पुरवठा निरीक्षक कै. शांताराम जाधव यांच्या कुटूंबियांना शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दि.२९.०५.२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
३. जिल्हाधिकारी, पालघर व तहसिलदार, पालघर यांनी कै. शांताराम जाधव हे “कोव्हीड १९” च्या सार्वत्रिक साथीच्या अनुषंगाने उद्भवलेल्या संचारबंदी परिस्थितीमुळे शासनाकडून गरजू लोकांसाठी प्राप्त झालेले अन्नधान्य वाटपाचे “मदत कार्य” करण्याचे कर्तव्य बजावत होते आणि ते रुग्णालयात दाखल होण्यापूर्वी/ मृत्युच्या तारखेपूर्वी १४ दिवसांच्या काळात कर्तव्यावर हजर होते, असे प्रमाणित केले आहे.
४. जिल्हा शल्य चिकित्सक, पालघर यांनी कै. शांताराम जाधव यांचा मृत्यू हा “कोव्हीड - १९” या रोगाच्या संसर्गामुळे झालेला आहे, असे प्रमाणित केले आहे.
# Page 2
शासन ज्ञापन क्रमांकः संकीर्ण-६०२०/प्र.क्र.१६६/ना.पु.१५
५. त्यानुसार, जिल्हाधिकारी, पालघर यांच्या अधिपत्याखालील तहसिल कार्यालय, पालघर यांच्या आस्थापनेवर कार्यरत कर्मचारी कै. शांताराम दत्तात्रय जाधव (मयत पुरवठा निरीक्षक) यांच्या नामनिर्देशित वारसांना रु.५०,००,०००/- (रुपये पन्नास लक्ष फक्त) इतकी रक्कम सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
६. उक्त खर्च “मागणी क्र. एम-२, प्रधान लेखाशीर्ष २४०८- अन्न, साठवण व वखार, उप प्रधान शीर्ष १०१ प्रापण व पुरवठा, गौण शीर्ष (०३), प्रापण, वितरण व किंमत नियंत्रण अंतर्गत " ( ०३ ) (०२) मुफसल (अनिवार्य) (२४०८ ०१०८) या उपलेखाशीर्षाखाली “१३ कार्यालयीन खर्च” या लेखाशिर्षाखाली खर्ची टाकण्यात यावा व त्या लेखाशिर्षाखालील अनुदानातून भागविण्यात यावा.
७. सदर ज्ञापन वित्त विभाग, शासन निर्णय, दि. २९.०५.२०२० व दि. १४.१०.२०२० अनुसार निर्गमित करण्यात येत आहे.