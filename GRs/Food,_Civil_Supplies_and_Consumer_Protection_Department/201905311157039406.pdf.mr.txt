# Page 1
ग्राहक संरक्षण यंत्रणेतील प्रबंधक पदी कार्यरत अधिकाऱ्यांची सहायक नियंत्रक, वैध मापन शास्त्र या पदावर समायोजनाने पदस्थापिती करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक - वैमाशा-२०१९/१२५/प्र.क्र.४४/ग्रासं-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक – ३१ मे, २०१९
वाचा : - अन्न, नागरी पुरवठा व ग्राहक संरक्षण विभाग, शासन निर्णय, क्रमांक :- ग्रासंक-२२१०/ प्र.क्र.२६६/ ग्रासं.३, दिनांक १६.११.२०१३.
प्रस्तावना :
शासन निर्णय, अन्न,नागरी पुरवठा व ग्राहक संरक्षण विभाग, दि.१६/११/२०१३ अन्वये वैध मापन शास्त्र विभाग व ग्राहक संरक्षण यंत्रणेतील संवर्ग स्वतंत्र करण्यात आले आहेत. या शासन निर्णयातील ब (६) नुसार संबंधित विभाग / यंत्रणेमध्ये जशी जशी पदे रिक्त होतील. तसे तसे अधिकारी/ कर्मचारी यांचे त्या पदावर समावेशन करावयाचे आहे. अशा प्रकारे समायोजन करताना कार्यरत असलेल्या यंत्रणेतील सदर पद भरण्यासाठी उमेदवार उपलब्ध असणे आवश्यक आहे. श्रीमती ज्योती पाटील, प्रबंधक आणि श्री. विलास पवार, प्रबंधक यांनी ग्राहक संरक्षण यंत्रणेमधून वैध मापन शास्त्र यंत्रणेतील सहायक नियंत्रक पदावर समायोजन करण्याबाबत विनंती केलेली आहे.
शासन निर्णय :
उपरोक्त प्रस्तावनेच्या अनुषंगाने शासन निर्णय, दि. १६/११/२०१३ मधील तरतूदीनुसार सक्षम प्राधिकारांच्या मान्यतेने ग्राहक संरक्षण यंत्रणेतील प्रबंधक पदावर कार्यरत असलेल्या खालील अधिकाऱ्यांचे सहायक नियंत्रक, वैध मापन शास्त्र पदावर समायोजन करण्यात येत आहे. तसेच समायोजनानंतर त्यांच्या नावासमोरील स्तंभ क्र.४ मध्ये दर्शविलेल्या पदावर त्यांची पदस्थापिती करण्यात येत आहे :
--------------------------------------------------------------------------------------------------------------------------------------
| अ.क्र. १ | अधिकाऱ्याचे नाव २ | सध्या कार्यरत ३ | समायोजनानंतर सहायक नियंत्रक पदी पदस्थापना ४ |
| १. | श्रीमती ज्योती पाटील | प्रबंधक, जिल्हा ग्राहक तक्रार  |  निवारण मंच, सांगली | उप नियंत्रक, वैध मापन शास्त्र पुणे विभागीय कार्यालय, पुणे |
| २. | श्री.विलास पवार | प्रबंधक, ग्राहक तक्रार निवारण मंच, मुंबई उपनगर जिल्हा | वैध मापनशास्त्र, मुख्यालय, मुंबई |
--------------------------------------------------------------------------------------------------------------------------------------
२. संबंधित प्रबंधक, जिल्हा तक्रार निवारण मंच, सांगली/ मुंबई उपनगर यांना सहायक नियंत्रक पदी पदस्थापितीच्या ठिकाणी रूजू होण्याकरीता प्रबंधक राज्य ग्राहक तक्रार निवारण आयोग, मुंबई यांनी तात्काळ कार्यमुक्त करावे. संबंधीत सहायक नियंत्रक यांनी आपला रुजू अहवाल नियंत्रक, वैधमापन शास्त्र, महाराष्ट्र राज्य, मुंबई यांना तसेच शासनास त्वरीत सादर करावा.
३. उपरोक्त सहायक नियंत्रक यांनी नवीन पदाचा कार्यभार कार्यमुक्तीनंतर त्वरीत स्वीकारावा, त्यांनी अनधिकृतरित्या गैरहजर राहू नये अन्यथा त्यांची अनुपस्थिती अनधिकृत गैरहजेरी म्हणून समजण्यात येईल व
# Page 2
शासन निर्णय क्रमांकः वैमाशा-२०१९/१२५/प्र.क्र.४४/ग्रासं-३
विनावेतन करण्यात येईल. तसेच त्यांच्या सेवेचा खंड पडण्याची शक्यता देखील नाकारता येत नाही. याची जाणीव संबंधीतांना करुन देण्यात येत आहे.
४. संबंधित अधिकाऱ्यांना नवीन पदस्थापनेच्या पदावर रुजू होण्यासाठी नियमानुसार पदग्रहण अवधी प्रवास भत्ता तसेच इतर अनुषंगिक भत्ते अनुज्ञेय होतील.
५. नियंत्रक, वैधमापन शास्त्र यांना कळविण्यात येते की, संबंधीत अधिकाऱ्यांनी पदभार स्वीकारल्याचा दिनांक त्वरीत शासनास कळवावा. विहित कालावधीत संबंधीत अधिकारी बदलीच्या ठिकाणी रुजू न झाल्यास, त्याबाबत शासनास त्वरीत अवगत करावे. जेणेकरुन संबंधितांविरुध्द शिस्तभंगविषयक कारवाई त्वरीत करणे शक्य होईल.
महाराष्ट्र नागरी सेवा (रजा) नियम, १९८१ मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु नयेत / मंजूर करु नयेत.