# Page 1
औरंगाबाद व अमरावती विभागातील सर्व जिल्हे तसेच वर्धा या १४ जिल्ह्यांतील ए.पी.एल. (केशरी) शिधपत्रिकाधारक शेतकऱ्यांकरीता आवश्यक असलेल्या अन्नधान्याच्या खरेदीकरीता निविदा प्रक्रिया राबविण्याकरीता समिती गठीत करण्याबाबत....
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक:- अधापु-२०२१/प्र.क्र.३७/नापु २२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक: २१ जून, २०२१
वाचा : शासन निर्णय क्रमांकः अधापु-२०१५/प्र.क्र.१००/नापु २२, दिनांक: २४ जुलै, २०१५.
प्रस्तावना :
औरंगाबाद व अमरावती विभागातील सर्व जिल्हे तसेच वर्धा या १४ जिल्ह्यांतील ए.पी.एल. (केशरी) शिधापत्रिकाधारक शेतकऱ्यांना प्रतिव्यक्ती प्रतिमाह ५ किलो या परिमाणात अन्नधान्याचा (तांदूळ ₹३/ प्रतिकिलो व गहू ₹२/- प्रतिकिलो या दराने) लाभ दिला जातो. सद्यस्थितीत प्रस्तुत योजनेंतर्गत सुमारे ४९ लक्ष लाभार्थ्यांना सवलतीच्या दराने अन्नधान्याचा लाभ दिला जात आहे. सदर लाभार्थ्यांकरिता आवश्यक असलेल्या २०,०३४ मे.टन (१२,६८९ मे.टन गहू व ७,३४५ मे. टन तांदूळ) अन्नधान्याची खरेदी केंद्र शासनाकडून Economic Cost ने करण्यात येते.
केंद्र शासनाकडून खरेदी करण्यात येत असलेल्या सदर अन्नधान्याचा दर दरवर्षी वाढत असल्याने सदर योजनेपोटी राज्य शासनावर फार मोठ्या प्रमाणात आर्थिक भार पडत आहे. सदर अन्नधान्य निविदा प्रक्रिया राबवून Economic Cost पेक्षा कमी दराने उपलब्ध करून घेतल्यास राज्यशासनाच्या निधीची बचत होते किंवा कसे, हे पडताळून पाहण्याकरीता अन्नधान्याच्या खरेदीसाठी निविदा प्रक्रिया राबविण्याकरीता समिती गठीत करण्याची बाब शासनाच्या विचाराधीन होती. त्याअनुषंगाने औरंगाबाद व अमरावती विभागातील सर्व जिल्हे तसेच वर्धा या १४ जिल्ह्यांतील ए. पी. एल. (केशरी) शिधपत्रिकाधारक शेतकऱ्यांकरीता आवश्यक असलेल्या अन्नधान्याच्या खरेदीकरीता निविदा प्रक्रिया राबविण्यासाठी पुढीलप्रमाणे समिती गठीत करण्यात येत आहे.
# Page 2
शासन निर्णय क्रमांकः अधापु-२०२१/प्र.क्र. ३७/नापु २२
शासन निर्णय:
औरंगाबाद व अमरावती विभागातील सर्व जिल्हे तसेच वर्धा या १४ जिल्ह्यांतील ए.पी.एल. (केशरी) शिधपत्रिकाधारक शेतकऱ्यांकरीता आवश्यक असलेल्या अन्नधान्याच्या खरेदीकरीता निविदा प्रक्रिया राबविण्यासाठी पुढीलप्रमाणे समिती गठीत करण्यात येत आहे:
-----------------------------------------------------------------
|  | अ.क्र. |  |  | नाव |  |  | पदनाम |  |
| १. | मा. सचिव, अ. ना.पु. व ग्रा. सं. विभाग | अध्यक्ष |
| २. | सहसचिव, अ. ना.पु. व ग्रा. सं. विभाग | सदस्य सचिव |
| ३. | सहसचिव, वित्त विभाग | सदस्य |
| ४. | वित्तीय सल्लागार व उपसचिव, अ. ना.पु. व ग्रा. सं. विभाग | सदस्य |
| ५. | उपसंचालक, उद्योग, ऊर्जा व कामगार विभाग | सदस्य |
-----------------------------------------------------------------
# Page 3