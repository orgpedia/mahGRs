# Page 1
सार्वजनिक वितरण व्यवस्थेमार्फत वितरीत करण्यात येणाऱ्या जीवनावश्यक वस्तूंच्या वितरणावर देखरेख ठेवण्यासाठी विविध स्तरांवर गठित करण्यात आलेल्या दक्षता समित्यांच्या कामकाजाबाबत मार्गदर्शक सूचना...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्र: संकीर्ण-१५१९/प्र.क्र.१०/नापु २१.
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : २० ऑगस्ट, २०२१
वाचा: १) शासन निर्णय क्रमांक-दक्षस-१००७/प्र.क्र.५४८/नापु २१, दिनांक २३.०१.२००८ २) शासन निर्णय क्रमांक-दक्षस-१००७/प्र.क्र.५४८/नापु २१, दिनांक ३.०७.२००९ ३) शासन परिपत्रक क्रमांक-दक्षस-१०११/प्र.क्र.२०७-११/नापु २१, दिनांक ०३.१२.२०११ ४) शासन परिपत्रक क्रमांक-दक्षस-१०१२/प्र.क्र.७९-१२/नापु २१, दिनांक २८.०३.२०१२ ५) शासन परिपत्रक क्रमांक- दक्षस-१०१२/प्र.क्र.१८०-१२/नापु २१, दिनांक ०३.०७.२०१२ ६) शासन परिपत्रक क्रमांक- दक्षस-१३१३/प्र.क्र.९०/नापु २१, दिनांक १८.०२.२०१३ ७) राष्ट्रीय अन्नसुरक्षा अधिनियम, २०१३, दिनांक १०.०९.२०१३ ८) शासन परिपत्रक क्रमांक- दक्षस-१३१५/प्र.क्र.५/नापु २१, दिनांक ०८.०१.२०१५ ९) शासन निर्णय क्रमांक-दक्षस-१३१६/प्र.क्र.६१/नापु २१, दिनांक २५.१०.२०१६ १०)शासन परिपत्रक समक्रमांक, दि.०५.०४.२०१९
-: परिपत्रक :
उपरोक्त क्र.१ येथील शासन निर्णय दि.२३ जानेवारी, २००८ अन्वये, सार्वजनिक वितरण व्यवस्थेवरील देखरेखीत जनतेचा सहभाग राहण्याच्या दृष्टीने सार्वजनिक वितरण व्यवस्थेमार्फत वितरीत करण्यात येणाऱ्या जीवनावश्यक वस्तूंच्या वितरणावर देखरेख ठेवण्यासाठी राज्य शासनाद्वारे राज्यात ग्राम, तालुका, नगरपालिका, महानगरपालिका व जिल्हास्तरावर दक्षता समित्या स्थापन करण्याचे निर्देश देण्यात आलेले आहेत.
उपरोक्त क्र.२ व ३ येथील शासन परिपत्रकांन्वये, सर्व स्तरावरील दक्षता समित्यांच्या बैठका नियमितपणे आयोजित न केल्यास, सर्व स्तरावरील दक्षता समित्यांच्या सदस्य सचिवांविरुध्द कर्तव्यच्युतीबाबत महाराष्ट्र नागरी सेवा (वर्तणूक), नियम, १९७९ चे उल्लंघन केल्याबाबत शिस्तभंगाची कारवाई करण्यात यावी व याबाबतची कार्यवाही संबंधित जिल्हाधिकारी यांनी करावी, अशा स्पष्ट सूचना देण्यात आल्या आहेत. तसेच, दक्षता समित्या स्थायी स्वरूपाच्या समित्या असल्याने दक्षता समितीवरील सर्व किंवा काही अशासकीय
सदस्यांची नियुक्ती होणे बाकी असले तरीही दक्षता समितीच्या बैठका नियमितपणे घेण्यात
# Page 2
शासन परिपत्रक क्रमांकः संकीर्ण-१५१९/प्र.क्र.१०/नापु २१
याव्यात व यापुढे दक्षता समित्यांच्या बैठका नियमितपणे आयोजित केल्या जातात किंवा कसे, याबाबीवर संबंधित अपर जिल्हाधिकारी, आणि नियंत्रक शिधावाटप व संचालक नागरी पुरवठा, मुंबई यांनी स्वत: जातीने लक्ष देऊन त्याबाबतचा अहवाल सचिवांना प्रत्येक महिन्याच्या १५ तारखेपर्यंत सादर करण्याबाबत सूचना सदर शासन परिपत्रकान्वये देण्यात आल्या आहेत.
उपरोक्त क्र.४ व ५ येथील शासन परिपत्रकांन्वये, सर्वसत्रावरील दक्षता समितीची बैठक महिन्यातून एकदा घेण्यात यावी. तसेच, दरमहा बैठकांचा अहवाल उपआयुक्त (पुरवठा), सर्व विभाग यांनी पुढील महिन्याच्या १० तारखेस शासनास पाठविणेबाबत सूचना देण्यात आल्या आहेत.
उपरोक्त क्र.६ येथील शासन परिपत्रकान्वये, जिल्हा व तालुकास्तरावरील दक्षता समितीच्या बैठका प्रत्येक महिन्याच्या लोकशाही दिनी घेण्यात याव्यात, अशा बैठकांची माहिती जनतेला व्हावी यासाठी त्याबाबत प्रसिद्धी देण्यात यावी, जनतेकडून पुरवठा विभागाच्या अनुषंगाने प्राप्त होणा-या तक्रारींवर सदर बैठकांमध्ये चर्चा करण्यात यावी व प्राप्त तक्रारींचे निराकरण करण्यात यावे अशा सूचना देण्यात आल्या आहेत.
उपरोक्त क्र.८ येथील शासन निर्णयान्वये, सार्वजनिक वितरण व्यवस्थेअंतर्गत होणाऱ्या जीवनावश्यक वस्तूंच्या वितरणावर देखरेख ठेवण्यासाठी विविध स्तरांवर गठीत करण्यात आलेल्या दक्षता समित्यांच्या कामकाजाबाबत मार्गदर्शक सूचना देण्यात आल्या आहेत.
उपरोक्त क्र.९ येथील शासन निर्णयान्वये, तालुका, नगरपालिका, महानगरपालिका व जिल्हास्तरीय दक्षता समित्यांवरील अशासकीय सदस्यांच्या नियुक्त्या या संबंधीत जिल्ह्याच्या पालकमंत्र्यांच्या शिफारशीनुसार करण्यात येतात. संबंधीत दक्षता समितीच्या सदस्य सचिवांनी संबंधीत अध्यक्षांना/पालकमंत्र्यांना या नियुक्तीसंबंधी ३० दिवसांत कळवावयाचे असून या मुदतीत संबंधीत पालकमंत्र्याकडून शिफारस प्राप्त न झाल्यास त्याबाबत संबंधीत दक्षता समिती सदस्य सचिव यांनी तातडीने शासनास कळविणे बंधनकारक आहे.
उपरोक्त क्र.१० येथील शासन परिपत्रकान्वये, सर्व स्तरावरील दक्षता समित्यांच्या बैठकांबाबतचा मासिक अहवाल पुढील महिन्याच्या १५ तारखेपर्यंत व आर्थिक वर्षाचा एकत्रित अहवाल एप्रिल महिन्याच्या २० तारखेपर्यत सादर करण्याच्या सूचना देण्यात आल्या आहेत.
२. तथापि, यासंदर्भात वेळोवेळी घेतल्या गेलेल्या आढाव्यामध्ये दक्षता समित्यांच्या बैठकांमधील अनियमितता तसेच या दक्षता समित्यांवरील अशासकीय सदस्यांच्या नेमणूका विहीत वेळेत होत नसल्याचे निदर्शनास आले आहे. या पार्श्वभूमीवर दक्षता समित्यांच्या निर्मितीचा हेतू लक्षात घेता, सदरहू परिपत्रकान्वये उपरोक्त नमूद सर्व निर्देशांचे प्राथम्याने पालन करावे, अशा सूचना पुनश्च देण्यात येत आहेत.
पृष्ठ ३ पैकी २
# Page 3
शासन परिपत्रक क्रमांकः संकीर्ण-१५१९/प्र.क्र.१०/नापु २१