# Page 1
अन्न, नागरी पुरवठा व ग्राहक संरक्षण विभागाच्या अधिनस्त कार्यालयांतील पदांचा आढाव्याअंती सुधारित आकृतीबंध निश्चित करणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : संकीर्ण-१०१७/प्र.क्र.१५६/ना.पु.१२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक : १८ एप्रिल, २०२२.
संदर्भ : १) शासन निर्णय,अ.ना.पु. व ग्रा.सं.वि. क्र. संकीर्ण-१००३/प्र.क्र.४८३/ना.पु.१४, दि. २६.०६.२००३.
२) शासन निर्णय, वित्त विभाग, क्र. : पदनि-२०१६/प्र.क्र.८/१६/विसु-१, दि.११.०२.२०१६.
३) शासन परिपत्रक, वित्त विभाग, क्र. पदनि-०६१७/प्र.क्र.२०/आपुक, दि.२९.०६.२०१७.
४) वित्त विभाग, उच्चस्तरीय सचिव समितीच्या ९ व्या बैठकीचे इतिवृत्त, क्र. पदनि-२०२१/प्र.क्र.७४/ २१ / आपुक, दिनांक २६.११.२०२१.
५) शासन निर्णय, अ.ना.पु. व ग्रा. सं.वि. क्र. : आस्थाप्र-१०१७/प्र.क्र.१७९/ ना.पु.१५, दि.२७.०६.२०१७ व दि.१८.९.२०१७.
६) शासन निर्णय, अ.ना.पु. व ग्रा.सं.वि. क्र. : वैमाशा-२०२०/प्र.क्र.६५/ ग्रा.सं.३,दि.१४.०१.२०२१.
प्रस्तावना :
उपरोक्त संदर्भ क्र. १ येथील दि.२६.०६.२००३ रोजीच्या शासन निर्णयान्वये अन्न, नागरी पुरवठा व ग्राहक संरक्षण विभागाचा आकृतीबंध मंजूर करण्यात आला होता. वित्त विभागाच्या संदर्भ क्र.२ येथील शासन निर्णयान्वये प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेवून सुधारीत आकृतीबंध निश्चित करण्याबाबत निर्देश देण्यात आलेले आहेत. तसेच वित्त विभागाच्या संदर्भ क्र.३ येथील शासन परिपत्रकान्वये सुधारीत आकृतीबंध निश्चित करण्यासाठी मार्गदर्शक सूचना निर्गमित करण्यात आलेल्या आहेत. त्यानुषंगाने विभागाने सुधारित आकृतीबंधाचा प्रस्ताव उपसचिव समिती व उच्चस्तरीय सचिव समितीसमोर सादर करण्यात आला होता. अन्न, नागरी पुरवठा व ग्राहक संरक्षण विभागाच्या अधिनस्त कार्यालयातील पदांच्या आढाव्यास व सुधारीत आकृतीबंधास मा. मुख्य सचिवांच्या अध्यक्षतेखालील उच्चस्तरीय सचिव समितीने दिनांक २६.११.२०२१ रोजीच्या ९ व्या बैठकीत मंजूरी दिलेली आहे. त्यानुषंगाने अन्न, नागरी पुरवठा व ग्राहक संरक्षण विभागाच्या अधिपत्याखालील कार्यालयांतील पदांचा सुधारीत आकृतीबंध मंजूर करण्याची बाब शासनाच्या विचाराधीन होती.
शासन निर्णय:
१. मा. मुख्य सचिवांच्या अध्यक्षतेखालील उच्चस्तरीय सचिव समितीने दिनांक २६.११.२०२१ रोजीच्या बैठकीत प्राप्त मान्यतेनुसार अन्न नागरी पुरवठा व ग्राहक संरक्षण विभागाच्या अधिपत्याखालील ९ क्षेत्रिय कार्यालयांमध्ये एकूण ५६६८ नियमित पदे व बाहयंत्रणेद्वारे घ्यावायाचे एकूण १७५२ मनुष्यबळ असा एकूण ७४२० पदांचा सुधारित आकृतीबंध संदर्भ क्र. ४ नुसार खालील अटींच्या अधिन राहून मंजूर करण्यात येत आहे. त्याचा तपशील या शासन निर्णयासोबत जोडलेल्या विवरणपत्र- १ ते ९ नुसार राहील.
# Page 2
शासन निर्णय क्रमांकः संकीर्ण-१०१७/प्र.क्र.१५६/ना.पु.१२
i) संचालक, पुरवठा आयुक्त कार्यालय, मुंबई व नागरी पुरवठा ( गो / वा) संचालनालय, मुंबई दोन्ही कार्यालये पुरवठा शाखेचे सामाईक सेवाप्रवेश नियम तयार झाल्यानंतर दोन्ही कार्यालयातील अधिकारी/कर्मचा-यांचे पुरवठा शाखेतील रिक्त पदांवर समायोजन करुन बंद करण्यात येतील.
ii) विभागाच्या क्षेत्रिय आस्थापनेवरील पहारेकरी, शिपाई, सफाई कामगार- १५९० पदे व वाहन चालक याचे ६७ पदे अशी एकूण १६५७ मंजूर पदे संबंधित कर्मचा-यांच्या सेवानिवृत्तीपर्यंत कार्यरत राहणार आहे. त्यामुळे ही पदे अधिसंख्य गणण्यात यावीत. सदर पदावरील व्यक्तीच्या सेवानिवृत्ती/ राजीनामा/मृत्यु इ. कारणांमुळे रिक्त झाल्यानंतर पदे निरसित होतील. त्यानंतर सदर सेवा गरजेनुसार बाह्यत्रोताद्वारे उपलब्ध करुन घेण्यात येतील.
iii) गट क संवर्गातील वाहनचालक व काही पदे व शिपाई या पदासह संपूर्ण गट ड संवर्ग मृत ठरविला असून मृत घोषित केलेल्या संवर्गामध्ये जितके कर्मचारी कार्यरत असतील तितकीच पदे अधिसंख्य पदे मंजूर केली आहेत. सदर अधिसंख्य पदांवरील व्यक्तींच्या सेवानिवृत्ती / राजीनामा/ मृत्यू व अन्य करणामुळे ते पद रिक्त झाल्यानंतर ते अधिसंख्य पद आपोआप रद्द होईल. तद्नंतर त्या सेवा आवश्यकतेनुसार बाहययंत्रणेद्वारे घेण्यात येतील. बाहययंत्रणेद्वारे सेवा घेताना वित्त विभागाच्या दि.२७.१०.२०१०, दि.०२.०२.२०१३, दि.०२.१२.२०१३ व दि.०२.०८.२०१६ च्या शासन परिपत्रकातील मार्गदर्शक सूचनांचे पालन करण्याची दक्षता घ्यावी.
२. क्षेत्रिय कार्यालयांमध्ये कामकाजाचे स्वरुप, जबाबदारी, कामाचा व्याप इत्यादी विचारात घेऊन राज्य/विभागीय /जिल्हा/तालुकास्तरावर संवर्गनिहाय पदसंख्या निश्चित करण्याबाबत संबंधित आस्थापना कार्यासनाने आवश्यकतेनुसार स्वतंत्रपणे कार्यवाही करावी.
३. सदर शासन निर्णय वित्त विभागाच्या अनौपचारीक संदर्भ क्र.५१/आपुक, दि.२४.०१.२०२२ व अनौपचारिक संदर्भ क्र. २४/२०२२/सेवा-९, दि.२८.०१.२०२२ अन्वये प्राप्त सहमतीस अनुसरून निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14