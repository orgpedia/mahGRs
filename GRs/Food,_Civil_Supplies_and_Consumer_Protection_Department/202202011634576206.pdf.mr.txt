# Page 1
पणन हंगाम २०२१-२२ पासून धान व भरडधान्य च्या ऑनलाईन खरेदी करण्याकरिता पोर्टल निश्चित करण्याबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: संकीर्ण- २६२१/प्र.क्र. २३३ / ना.पु.२९
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०१ फेब्रुवारी, २०२२.
वाचा:- शासन निर्णय क्रमांक : संकीर्ण-२६२१/प्र.क्र. २३३ / ना.पु.२९ अन्न, नागरी पुरवठा व ग्राहक संरक्षण विभाग दिनांक १२ सप्टेंबर, २०२१.
प्रस्तावना: उपरोक्त वाचा येथील शासन निर्णयान्वये, खुल्या बाजारात तूरडाळ, चणाडाळ, साखर इत्यादी चीज वस्तुंच्या दरामध्ये लक्षणीय वाढ झाल्यास NeML NCDEX Group Company या Platform चा उपयोग करुन लक्ष्य निर्धारीत सार्वजनिक वितरण व्यवस्थेअंतर्गत रास्त दराने सदर चीज वस्तुंचे वाटप करण्याकरिता तसेच आधारभूत किंमत खरेदी योजनेअंतर्गत धानाच्या खरेदीची प्रक्रिया NeML NCDEX Group Company या Platform चा उपयोग करुन करण्यास यापूर्वीच मान्यता देण्यात आली आहे. त्याचप्रमाणे शासन स्तरावर अन्न, नागरी पुरवठा व ग्राहक संरक्षण विभागामार्फत सर्व जिल्ह्यांतील ई-लिलाव प्रक्रिया NeML NCDEX Group Company यांच्यामार्फत करण्यास वाचा येथील शासन निर्णयान्वये मान्यता देण्यात आली आहे.
सदर कंपनीच्या पोर्टलसोबत अन्य पर्यायी व्यवस्था म्हणून अन्य पोर्टल वापरण्याबाबत मान्यता देण्याची बाब शासनाच्या विचाराधीन होती.
वरील बाबींचा विचार करता पुढीलप्रमाणे निर्णय घेण्यात येत आहे :
शासन निर्णय : खुल्या बाजारात तूरडाळ, चणाडाळ, साखर इत्यादी चीज वस्तुंच्या दरामध्ये लक्षणीय वाढ झाल्यास, लक्ष्य निर्धारीत सार्वजनिक वितरण व्यवस्थेअंतर्गत रास्त दराने सदर चीज वस्तुंचे वाटप करण्याकरिता तसेच आधारभूत किंमत खरेदी योजनेअंतर्गत धानाच्या खरेदीची प्रक्रिया NeML NCDEX Group Company या कंपनीच्या platform सोबत BSE E-AGRICULTURAL MARKETS LIMITED (BeAM) या Platform चा उपयोग करुन करण्यास याद्वारे मान्यता देण्यात येत आहे.
शासन स्तरावर अन्न, नागरी पुरवठा व ग्राहक संरक्षण विभागामार्फत सर्व जिल्ह्यांतील ई-लिलाव प्रक्रिया NeML NCDEX Group Company तसेच BSE E AGRICULTURAL MARKETS LIMITED (BeAM) या कंपन्यांचा platform वापरुन करण्यास याद्वारे मान्यता देण्यात येत आहे.
# Page 2
शासन निर्णय क्रमांक: संकीर्ण- २६२१/प्र.क्र.२३३/ना.पु.२९