# Page 1
सार्वजनिक वितरण व्यवस्थेचे संगणकीकरण
प्रकल्पांतर्गत रास्तभाव दुकानांमध्ये ईलेक्रॉनिक
वजनकाटे बसविण्यासाठी प्रशासकीय मान्यता
देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक:संकीर्ण-२०२४/प्र.क.६१ (भाग-५)/सं.क.
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक :- ०९ फेब्रुवारी, २०२६
संदर्भ:-
१)शासन निर्णय वित्त विभाग क्र.: विअप्र-२०१३/प्र.क. ३०/२०१३ विनियम,दि.१७.०४.२०१५
२)शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क.८२/भाग-lll/उद्योग-४,
दि.०१.१२.२०१६
३)केंद्र शासनाचे दि.०४.०४.२०२४ रोजीचे पत्र.
४)उच्चाधिकार समितीचे दि.२१.०८.२०२५ रोजीचे इतिवृत्त.
प्रस्तावना:-
लक्ष्य निर्धारीत सार्वजनिक वितरण व्यवस्थेच्या संगणकीरण प्रकल्पांतर्गत रास्तभाव दुकानातील
शिधावस्तुंचे वितरण करतांना लाभार्थ्यांची बायोमॅरिक ओळख पटवून ई-पॉस मशिनद्वारे शिधावस्तुंचे
वितरण करण्याचा निर्णय दि.१८.०५.२०१६ रोजीच्या शासन निर्णयान्वये घेण्यात आला आहे. राष्ट्रीय
अन्नसुरक्षा अधिनियम या योजनेतील अपहार/गैरव्यवहार थांबविण्यासाठी तसेच लाभार्थ्यांना पारदर्शी
पध्दतीने धान्याचे वाटप करण्यासाठी रास्तभाव दुकांनामध्ये बसविण्यात आलेल्या ई-पॉस मशिन सोबत
ईलेक्रॉनिक्स वजनकाटे (Electronics Weighing Scale) संलग्न करण्याच्या सुचना केंद्र शासनाच्या
संदर्भ क्र.०३ येथील दि.०४.०४.२०२४ रोजीच्या पत्रान्वये दिल्या आहेत. सदर प्रस्तावास मा.मुख्य सचिव
यांच्या अध्यक्षतेखालील उच्चाधिकार समितीने संदर्भ क्र.०४ येथील दि.२१.०८.२०२५ रोजीच्या बैठकीमध्ये
मान्यता दिली आहे. त्यानुसार रास्तभाव दुकानांमध्ये ईलेक्रॉनिक्स वजनकाटे खरेदी करून ई-पॉस मशिनसोबत संलग्न करण्याची बाब शासनाच्या विचाराधीन आहे.
शासन निर्णय:-
मा.मुख्य सचिव यांच्या अध्यक्षतेखालील उच्चाधिकार समितीने संदर्भ क्र.०४ येथील
दि.२१.०८.२०२५ रोजीच्या बैठकीमध्ये दिलेल्या मान्यतेनुसार खालील अटींच्या अधिन राहून रास्तभाव
दुकानामध्ये ईलेक्रॉनिक्स वजनकाटे बसविण्यास व त्याकरीता येणाऱ्या अंदाजित रू. ६२ कोटी एवढया
खर्चास प्रशासकीय मान्यता देण्यात येत आहे.
२. शासकीय विभाग/संस्थानी करावयांच्या खरेदीसाठी नियमपुस्तीका संदर्भ क्र.०२ येथील शासन
निर्णयान्वये उद्योग, ऊर्जा व कामगार विभाग यांनी निश्चित केली आहे. सदर नियमपुस्तीकेनुसार
ईलेक्रॉनिक्स वजनकाट्यांची खरेदी शासनाच्या mahaetendor.com या पोर्टलद्वारे ई-निविदा पद्धतीने
करावी.
# Page 2
३. वित्तीय अधिकारी नियम पुस्तिका १९७८, शासन निर्णय क्र.रवका १०९८/५६७/प्र.क्र.२३३८/नापु- १२ दिनांक ३०.०८.१९९८ अन्वये भाग-दुसरा, उपविभाग- चार, अ.क्र.२७, अन्वये प्रशासनिक विभागास असलेल्या वित्तीय अधिकारांतर्गत सदर खरेदी करण्यास मान्यता देण्यात येत आहे.
४. प्रस्तुतचा खर्च “मागणी क्र.०४ मुख्यलेखाशिर्ष ४४०८-अन्न साठवण व वखार साठवण,०१-अन्न,
१०१-प्रापण व पुरवठा, (०२) प्रापण वितरण व किंमत नियंत्रण, (०२)(१५) राष्ट्रीय अन्नसुरक्षा
योजनेखालील अनुषंगिक खर्च- मुंबई शहर राज्य हिस्सा (५०%) (अनिवार्य) (४४०८०४३३) ५०, इतर खर्च”
या लेखाशिर्षाखाली मंजूर अनुदानातुन भागविण्यात यावा.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध