# Page 1
वैधमापन शास्त्र यंत्रणेतील २१० अस्थायी पदांना दिनांक १ सप्टेंबर, २०२० ते दिनांक २८ फेब्रुवारी, २०२१ या कालावधीकरीता मुदतवाढ देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्र. :- वैमाशा-२०१६/ १८४/ प्र. क्र. ४० / ग्रासं-३
मादाम कामा रोड, हुतात्मा राजगुरु चौक मंत्रालय, विस्तार,
मुंबई ४०० ०३२.
दिनांक :- ११ सप्टेंबर, २०२०
वाचा:- १) शासन निर्णय, अन्न, नागरी पुरवठा व ग्राहक संरक्षण विभाग क्रमांक संकीर्ण-१००३/ प्र.क्र.४८३/नापु-१४, दिनांक २६/६/२००३ २) शासन निर्णय क्र -वैमाशा-२०१६/१८४/प्र.क्र.४०/ग्रासं-३ दिनांक ५/०३/२०२०, ३) शासन निर्णय, वित्त विभाग क्र. पदनि- २०१६/प्र.क्र. ८/१६/आ.पु.क. दिनांक ३१/०८/२०२०.
प्रस्तावना : उपरोक्त १ येथील दिनांक २६/६/२००३ च्या शासन निर्णयान्वये या विभागाच्या अखत्यारितील विविध विभाग प्रमुखांच्या आस्थापनेवरील पदांच्या सुधारित आकृतीबंधास मान्यता देण्यात आली आहे. त्यामध्ये नियंत्रक, वैध मापन शास्त्र यांच्या अधिपत्याखालील पदांचा समावेश आहे.
२. उपरोक्त २ येथील शासन निर्णयान्वये नियंत्रक, वैधमापन शास्त्र, महाराष्ट्र राज्य, मुंबई यांच्या अधिपत्याखालील मुंबई आणि जिल्हा स्तरावरील आस्थापनेवर असलेल्या एकूण मंजूर ९४० पदांपैकी २१० अस्थायी पदांना दिनांक २९/०२/२०२० ते ३१/०८/२०२० या कालावधीकरीता मुदतवाढ देण्यात आली होती.
सदर मुदतवाढ संपुष्टात येत आल्यामुळे त्यापुढील मुदतवाढ देण्याबाबतचा प्रस्ताव शासनाच्या विचाराधीन होता. यासंदर्भात शासनाने आता खालीलप्रमाणे निर्णय घेतला आहे.
शासन निर्णय -:
नियंत्रक, वैधमापन शास्त्र यांच्या आस्थापनेवरील या शासन निर्णयासोबत जोडलेल्या विवरणपत्र अ” मध्ये दर्शविलेल्या एकूण २१० अस्थायी पदांना दिनांक ०१/०९/२०२० ते २८/०२/२०२१ (सहा महिने) पर्यंत मुदतवाढ देण्यात येत आहे.
यासाठी होणारा खर्च “मागणी क्रमांक, एम-३, मुख्य लेखाशीर्ष ३४७५, इतर सर्वसाधारण आर्थिक सेवा (१०६), वजन व मापे यांचे विनियमन (००) (०१) वजने व मापे विनियमन, (३४७५००९३)” या लेखाशीर्षाखाली खर्ची टाकण्यात यावा व सन २०२० - २०२१ या वित्तीय वर्षाच्या मंजूर अनुदानातून भागविण्यात यावा.
सदर शासन निर्णय, वित्त विभागाच्या शासन निर्णय क्र. पदनि २०१६ / प्र. क्र. ८/ १६/आ.पु.क.
दिनांक ३१/०८/२०२० अन्वये प्रशासकीय विभागास प्रदान करण्यात केलेल्या अधिकारांचा वापर करुन निर्गमित करण्यात येत आहे.
# Page 2
# Page 3