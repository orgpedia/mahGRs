# Page 1
पणन हंगाम २०२३-२४ मध्ये खरेदी केलेल्या धानाची भरडाई व राईस फोर्टिफिकेशन बाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक:-धानभ-१३२३/प्र.क्र.१९०/नापु.२९
मंत्रालय विस्तार, मुंबई - ४०० ०३२
दिनांक : - २४ नोव्हेंबर, २०२३.
वाचा : १) शासन निर्णय क्रमांक: खरेदी-११२३/प्र.क्र.१२३/ना.पु.२९, दि.०९.११.२०२३.
२) शासन निर्णय क्रमांकः संकीर्ण-२६२१/प्र.क्र.३०३/ना.पु २९, दि.१७.१०.२०२२.
शासन परिपत्रक :
पणन हंगाम २०२३-२४ करिता किमान आधारभूत किंमत खरेदी योजनेंतर्गत “विकेंद्रीत खरेदी योजना” संपूर्ण राज्यात राबविण्याचे संदर्भ क्र.१ येथील शासन निर्णयान्वये निर्देश देण्यात आले आहेत.
त्याच बरोबर संदर्भ क्र.२ येथील शासन निर्णयान्वये माहे एप्रिल, २०२३ पासून किमान आधारभूत किंमत खरेदी योजनेंतर्गत खरेदी करण्यात आलेल्या धानाच्या भरडाईअंती प्राप्त होणाऱ्या सीएमआरचे (तांदळाचे) फोर्टिफिकेशन करण्याबाबत निर्देश देण्यात आलेले आहेत. त्यानुसार उक्त योजनेंतर्गत खरेदी होणाऱ्या धानाची भरडाई व राईस फोर्टिफिकेशन सुरु करणे आवश्यक आहे. धानाची भरडाई ही अभिकर्ता संस्थांनी (दि महाराष्ट्र स्टेट को-ऑपरेटिव्ह मार्केटिंग फेडरेशन, मुंबई व महाराष्ट्र राज्य सहकारी आदिवासी विकास महामंडळ मर्यादित, नाशिक) केंद्र शासनाच्या विहित मापदंडानुसार करावयाची आहे.
२) भरडाईचा कालावधी :
पणन हंगाम २०२३-२४ मध्ये खरेदीचा कालावधी खरीप हंगामाकरिता दि.०९ नोव्हेंबर, २०२३ ते दि.३१ जानेवारी, २०२४ असा असल्यामुळे विहित मुदतीत भरडाई पूर्ण करण्याची दक्षता अभिकर्ता संस्थांनी घ्यावी. धान भरडाईचे काम लवकरात लवकर व शक्यतो धान खरेदीच्या दिनांकापासून एका महिन्यांत अथवा उशीरात उशीरा दिनांक ३० सप्टेंबर, २०२४ पर्यंत पूर्ण करावे. त्यादृष्टीने अभिकर्ता संस्थांनी आवश्यक ते पूर्वनियोजन करावे.
३) भरडाईसाठी जिल्हा समन्वय समिती :
जिल्हाधिकारी यांनी जिल्ह्यातील अभिकर्ता संस्थांच्या मदतीने खालीलप्रमाणे जिल्हा समन्वय समिती स्थापन करण्याची कार्यवाही करावी:
----------------------------------------------------------------------------------------------------------------------
| जिल्हाधिकारी | अध्यक्ष |
| जिल्हा अधिक्षक कृषी अधिकारी | सदस्य |
| जिल्हा उपनिबंधक सहकारी संस्था | सदस्य |
| जिल्हा पुरवठा अधिकारी | सदस्य |
| सहायक जिल्हा पुरवठा अधिकारी | सदस्य |
| मार्केटिंग फेडरेशन / आदिवासी विकास महामंडळाचे जिल्हा व्यवस्थापक (त्यांच्या संबंधित भौगोलिक क्षेत्रानुसार) | सदस्य–सचिव |
----------------------------------------------------------------------------------------------------------------------
# Page 2
शासन निर्णय क्रमांकः धानभ-१३२३/प्र.क्र.१९०/नापु.२९
४) जिल्हा समन्वय समितीच्या जबाबदाऱ्या :
४.१ खरेदी केलेल्या धानाच्या भरडाईकरिता खरेदी केंद्राजवळील, सक्षम अशा भातगिरण्यांची नियुक्ती करणे.
४.२ केंद्र शासनाच्या दिनांक १८ एप्रिल, २०२२ च्या पत्रान्वये, राज्यात टप्पा ३ मध्ये (एप्रिल, २०२३ ते मार्च २०२४) संपूर्ण राज्यात फोर्टीफाईड राईस वितरित करावयाचा आहे. त्याअनुषंगाने पणन हंगाम २०२३-२४ मध्ये धान गिरणीधारकांची निवड करताना ज्या गिरणीधारकांकडे फोर्टीफाईड तांदुळ करण्याकरिता विहीत मानांकन असलेल्या Dynamic blending machine आहेत, अशा गिरणीधारकांना प्राधान्य देण्यात यावे. निवड केलेल्या गिरणीधारकांना योजनेंतर्गत खरेदी झालेल्या धानाची भरडाई सुरू करण्यापूर्वी Dynamic blending machine लावण्याबाबत सूचना देण्यात याव्यात. तसेच फोर्टिफाईड राईस संदर्भात उपरोक्त “वाचा क्र.२” येथील शासन निर्णयान्वये दिलेल्या सूचना व शासनाने वेळोवेळी निर्गमित केलेल्या सूचनांचे पालन करावे.
४.३ चालू हंगामासाठी गिरणीधारकांची नियुक्ती करताना नव्याने प्रस्ताव मागवून भरडाईचे काम देण्यास जिल्हा समन्वय समिती सक्षम राहील.
४.४ नवीन गिरणीधारकांची नियुक्ती करताना तो गिरणीधारक असल्याबाबतचे सबळ पुरावे घेण्यात यावेत. जसे गिरणीचे उद्योग नोंदणी प्रमाणपत्र, कृषि उत्पन्न बाजार समितीचे प्रक्रियादार असल्याचे प्रमाणपत्र, गिरणीच्या नावाचे मागील ३ महिन्यांचे विद्युत देयक, मागील ३ वर्षाचे अंकेक्षण अहवाल (ज्यामध्ये निव्वळ मूल्य अधिक्य असावे), वस्तु व सेवा कर नोंदणी प्रमाणपत्र व मागील कोणत्याही हंगामाचे धान / तांदुळ ( Custom Milled Rice CMR) बाकी नाही व शासनाला कोणतीही रक्कम देय नाही, अशा आशयाचे ₹५००/- च्या स्टॅम्प पेपरवर प्रतिज्ञापत्र घेण्यात यावे. ज्या गिरणीधारकांना काळ्या यादीत टाकण्यात आले आहे तसेच ज्यांच्याकडे मागील हंगामाचे धान/तांदुळ (CMR) शिल्लक आहे, अशा मिलर्सला भरडाईचे काम देण्यात येऊ नये.
अ. ज्या गिरणीधारकांनी नव्याने गिरणी सुरु केली आहे, त्या गिरणीधारकांकडे मागील वर्षाचे “अंकेक्षण अहवाल” उपलब्ध होऊ शकणार नसल्याने त्या गिरणीधारकांकरिता अंकेक्षण अहवालाची अट अनिवार्य करण्यात येऊ नये. तसेच गिरणीमध्ये धान भरडाई सुरु झाल्यानंतरच्या कालावधीपासूनचे वीज देयक वीज कंपनीकडून प्राप्त झाल्यानंतर त्या गिरणीधारकांकडून उपलब्ध करुन घेणे.
आ. जे गिरणीधारक केवळ सॉरटॅक्स अथवा पॅराबॉईल्ड याच प्रकारचे काम करत असेल तर त्या मिलर्सना धानाच्या भरडाईचे काम देण्यात येऊ नये.
४.५ मागील हंगामातील नियुक्त केलेल्या ज्या गिरणीधारकांबाबत तक्रारी नाहीत व ४.२ येथील अटीची पूर्तता करणाऱ्या गिरणीधारकांच्या करारनाम्याचे नुतनीकरण पणन हंगाम २०२३-२४ करिता करणे व त्यांच्यामार्फत भरडाईची प्रक्रीया राबविणे.
४.६ केंद्र शासनाने Linking of electricity consumption of mills with the milled quantity of Paddy करण्याच्या सूचना दिलेल्या आहेत. त्यानुषंगाने नियुक्त होणाऱ्या मिलरचा महावितरण ग्राहक क्रमांक संबंधित अभिकर्ता संस्थेमार्फत NeML संस्थेस उपलब्ध करून देण्यात यावा.
४.७ शक्यतो स्थानिक गिरणीधारकांचा प्राथम्याने विचार करावा. तथापि, ज्या भागामध्ये धान भरडाई गिरण्यांची संख्या कमी आहे, अशा ठिकाणी लगतच्या जिल्ह्यातील गिरणीधारकांची नियुक्ती
पृष्ठ ४० पैकी २
# Page 3
शासन निर्णय क्रमांकः धानभ-१३२३/प्र.क्र.१९०/नापु.२९
करणे व शासनाच्या हिताचे असल्यास अशा गिरणीधारकांकडून धान भरडाई करावयाची झाल्यास, असे प्रस्ताव अभिकर्ता संस्थांनी जिल्हा समन्वय समितीच्या मान्यतेने शासन मान्यतेसाठी पाठविणे. त्याचप्रमाणे, लगतच्या जिल्ह्याव्यतिरिक्त धान भरडाई करावयाची असल्यास, असे प्रस्ताव अभिकर्ता संस्थांनी जिल्हा समन्वय समितीच्या मान्यतेने शासन मान्यतेसाठी पाठविणे. याकरिता पूर्वतयारी म्हणून जिल्ह्याबाहेरील गिरणीधारकांशी देखील करार करणे गरजेचे आहे.
४.८ ज्या गिरणीधारकांवर गुन्हा दाखल झाला असेल, अशा गिरणीधारकांस भरडाईचे काम देण्याबाबत सर्व कागदपत्रांची छाननी करुन त्याबाबतचा निर्णय जिल्हा समन्वय समितीने घ्यावा.
४.९ मागील पणन हंगामात विविध कारणांमुळे धान भरडाईकरिता केंद्र शासनाकडे मुदतवाढीचे प्रस्ताव सादर करावे लागले होते. चालू पणन हंगामात धान भरडाईची कार्यवाही विहीत मुदतीत होण्याकरिता धानाची भरडाईसाठी उचल करणे तसेच, धान भरडाई करुन फोर्टीफाईड तांदुळ/सीएमआर शासकीय गोदामामध्ये जमा करणे याचा कालबध्द कार्यक्रम आखणे.
४.१० भरडाई सुरु होण्यापूर्वीच जिल्ह्यातील खरेदीचा अंदाज घेऊन, तयार होणारा सीएमआर जमा करण्याकरिता जिल्ह्यातील उपलब्ध गोदाम क्षमता विचारात घेऊन, आवश्यक अतिरिक्त गोदाम भाड्याने घेण्याबाबतचा प्रस्ताव शासनास सादर करणे. आवश्यकतेपेक्षा जास्तीची गोदामे भाड्याने घेतली जाणार नाहीत याची दक्षता घेणे. खाजगी गोदामे भाड्याने घेताना वर्षभर वाहनांची वाहतूक सुरळीत राहील अशीच गोदामे भाड्याने घेणे. इतर जिल्ह्यातील गोदामे भाडेतत्त्वावर घेण्यासाठी जिल्हा समन्वय समितीच्या मान्यतेने तसा प्रस्ताव शासनास सादर करणे.
४.११ सीएमआरच्या गुणवत्ता तपासणीसाठी पुरेशा प्रशिक्षित गुणवत्ता नियंत्रकांची नियुक्ती करणे.
तसेच त्यांच्या नियुक्त्या चक्राकार पध्दतीने (Rotational Transfer) करणे. ज्या जिल्ह्यांमध्ये प्रशिक्षित गुणवत्ता नियंत्रक उपलब्ध नसतील, अशा ठिकाणी प्रशिक्षित गुणवत्ता नियंत्रक उपलब्ध करुन देण्यासाठीचा प्रस्ताव शासनाकडे सादर करण्यात यावा.
४. १२ गुणवत्ता नियंत्रकाचा कारभार सोपविताना पुरवठा निरिक्षक पेक्षा कमी दर्जा नसलेल्या अधिकारी/कर्मचारी यांना प्राधान्य द्यावे.
४.१३ IGMRI, हापूर, हैद्राबाद व मेरठ, उत्तर प्रदेश येथे प्रशिक्षण घेतलेल्यांनाच गुणवत्ता नियंत्रकाचे काम सोपवावे. सदर प्रशिक्षण घेतलेले अधिकारी/कर्मचारी जिल्ह्यात उपलब्ध नसल्यास तशी मागणी शासनाकडे सादर करण्यात यावी.
४.१४ याव्यतिरिक्तदेखील अतिरिक्त गुणवत्ता नियंत्रकांची आवश्यकता भासल्यास भारतीय अन्न महामंडळाकडून प्रशिक्षण घेतलेल्या अधिकारी/कर्मचारी यांचा विचार करण्यात यावा.
४.१५ भरडाईबाबत गिरणीधारकांविरुध्द तक्रारी असल्यास त्याबाबत सुनावणी घेऊन निर्णय देणे.
समितीचा निर्णय मान्य नसल्यास गिरणीधारकांस संबंधित विभागीय आयुक्त यांच्याकडे अपील दाखल करता येईल. विभागीय आयुक्तांच्या निर्णयाविरोधात मा.मंत्री (अनापु व ग्रासं) यांच्याकडे अपील दाखल करता येईल.
४.१६ केंद्र शासनाच्या निदेशांप्रमाणे खरेदी झालेल्या धानाची भरडाई विहित मुदतीत होणे आवश्यक आहे. शेतकऱ्यांकडून खरेदी केलेले धान उघड्यावर साठवल्याने त्यामध्ये तूट येण्याची शक्यता
पृष्ठ ४० पैकी ३
# Page 4
शासन निर्णय क्रमांकः धानभ-१३२३/प्र.क्र.१९०/नापु.२९
असते. त्यामुळे खरेदी केलेले धान २ आठवड्यांपेक्षा जास्त दिवस उघड्यावर साठवणूक करावयाची परिस्थिती उद्भवल्यास असे धान मुद्दा क्र. ५.२१ मध्ये नमूद केल्यानुसार सामाईक ताब्यात ठेवण्याची खबरदारी घ्यावी. तसेच खरेदी केलेले धान गोदामांमध्ये २ महिन्यांहून अधिक काळ शिल्लक राहणार नाही याची दक्षता घेणे. तशी परिस्थिती उद्भवल्यास, लगतच्या जिल्ह्यांतील गिरणीधारकांकडून केंद्र शासनाने विहीत केलेल्या मर्यादेतच वाहतूक होईल याची खात्री करुन मुद्दा क्र.४.७ प्रमाणे कार्यवाही करावी.
४.१७ जिल्हा समन्वय समितीने त्यांची आढावा बैठक दर १५ दिवसांनी घ्यावी. CMR दावे प्रतिपूर्तीची रक्कम मुद्दा क्र.६.९ मध्ये नमूद स्वीय प्रपंजी लेखा खात्यामध्ये वर्ग केली जात असल्याबाबत पाक्षिक आढावा घेणे व सदर अहवाल वित्तीय सल्लागार व उपसचिव, अन्न, नागरी पुरवठा व ग्राहक संरक्षण विभाग यांच्या कार्यालयाकडे सादर करणे बंधनकारक राहील.
४.१८ धान भरडाईकरिता करार करण्यात आलेल्या सर्व गिरणीधारकांना करार केल्यापासून ७ दिवसांच्या आत भरडाईकरिता धानाच्या पहिल्या लॉटचा वितरण आदेश (D.O.) देण्यात आला आहे किंवा कसे, याबाबतचे संनियंत्रण करावे व आढावा घ्यावा. तसेच नियमितपणे धान वितरण आदेशाबाबतचा आढावा घ्यावा.
४.१९ जिल्ह्यात खरेदी होणाऱ्या धानापासून प्राप्त फोर्टीफाईड तांदुळ / सीएमआर जिल्ह्यातील सार्वजनिक वितरण व्यवस्थेंतर्गत वितरीत होण्याच्या अनुषंगाने जिल्ह्यात साठवणूक क्षमता निर्माण करावी.
५) अभिकर्ता संस्थेची जबाबदारी:
५.१ नियुक्त करण्यात आलेल्या गिरणीधारकांच्या भरडाई क्षमता तसेच ब्लेंडिग क्षमता यांबाबतची माहिती अभिकर्ता संस्थांनी जिल्हा समन्वय समिती व शासनास देणे. त्यानुसार मिलर्सना धान भरडाईसाठी लॉट देण्याची कार्यवाही करणे. मिलरनिहाय लॉट वितरणाची माहिती तात्काळ जिल्हा पुरवठा अधिकारी यांना उपलब्ध करुन द्यावी. त्यानुसार जिल्हा पुरवठा अधिकारी यांनी त्या त्या मिलरनिहाय लॉटच्या मर्यादेमध्ये आवश्यक FRK (Fortified Rice Kernels) नियुक्त मिलर्सना उपलब्ध करुन देणे.
५.२ काळ्या यादीत समाविष्ट केलेल्या गिरणीधारकांची यादी संबंधित जिल्ह्यांच्या जिल्हाधिकारी यांना नवीन हंगामाच्या गिरणीधारकांची नियुक्ती होण्यापूर्वी पाठविणे.
५.३ चालू हंगामाकरीता गिरणीधारक, अभिकर्ता संस्था व जिल्हा पुरवठा अधिकारी यांचा त्रिपक्षीय करारनामा करणे. चालू हंगामात मिलर्ससोबत करारनामा करताना सदर करारात मिलर्सनी शासनाचे धान प्राधान्याने मिलींग व राईस फोर्टिफिकेशन करून द्यावे. त्याचप्रमाणे मिलर्सकडून खराब फोर्टिफाईड तांदुळ / सीएमआर (CMR + FRK) जमा केला गेल्यास तसेच धान भरडाई करण्यास मिलर्सने दिरंगाई केल्यास संबंधित मिलर्सवर जिल्हाधिकारी यांनी कायद्यानुसार दंडात्मक कारवाई करावी, या तरतूदींचा प्रामुख्याने समावेश करावा.
५.४ बाहेरच्या जिल्ह्यातील मिलर्ससोबत त्रिपक्षीय करारनामा करताना, मिलर्सना ज्या जिल्ह्यातून धान भरडाईसाठी द्यावयाचे आहे, त्या जिल्ह्याच्या जिल्हा पुरवठा अधिकाऱ्यांची स्वाक्षरी घ्यावी.
तथापि, भरडाईअंती प्राप्त होणारा सीएमआर / फोर्टीफाईड तांदुळ हा ज्या जिल्ह्यात भरडाई होणार आहे, त्याच जिल्ह्यात जमा करून तेथील सार्वजनिक वितरण व्यवस्थेंतर्गत वितरीत करण्यात यावा.
पृष्ठ ४० पैकी ४
# Page 5
शासन निर्णय क्रमांकः धानभ-१३२३/प्र.क्र.१९०/नापु.२९
५.५ धान खरेदी करुन, खरेदी केलेल्या धानाची भरडाई व फोर्टिफिकेशन करुन, फोर्टिफाईड तांदुळ संबंधित गिरणीधारकांमार्फत विहित शासकीय गोदामात जमा करणे.
५.६ उपरोक्त मुद्दा क्र.५.३ चे पालन गिरणीधारकांकडून न झाल्यास, त्याचप्रमाणे फोर्टिफाईड तांदुळ विहित गोदामांत जमा न केल्यास/विलंबाने जमा केल्यास, तसेच शासनाशी करारनामा केल्यानंतर धानाची भरडाई व फोर्टिफिकेशन प्राधान्याने न केल्यास अशा बाबींबाबत त्रिपक्षीय करारनाम्यामध्ये दंडात्मक कारवाईची तरतूद अंतर्भूत करणे.
५.७ धानाचे वितरण आदेश (D.O.) धान खरेदी केलेल्या दिनांकापासून सात दिवसांच्या आत नियुक्त केलेल्या गिरणीधारकास देणे. धान वितरण आदेश NeML पोर्टलवर ऑनलाईनच देण्यात यावे.
कोणत्याही परिस्थितीत ऑफलाईन पद्धतीने देण्यात आलेले धान वितरण आदेश ग्राह्य धरण्यात येणार नाहीत आणि याकरिता अभिकर्ता संस्थांचे जिल्हा पणन अधिकारी/प्रादेशिक व्यवस्थापक यांना जबाबदार धरण्यात येईल याची नोंद घ्यावी. धान भरडाईकरिता करार करण्यात आलेल्या गिरणीधारकांना त्यांच्या गिरणीच्या क्षमतेनुसार धानाचे वितरण आदेश (D.O) देण्यात यावे.
मागील खरीप तसेच रबी हंगामात धान वितरण आदेश देताना काही ठराविक गिरणीधारकांनाच प्राधान्य देण्यात आल्याचे निदर्शनास आले आहे. त्यामुळे पणन हंगाम २०२३-२४ मध्ये जिल्हांतर्गत तसेच जिल्ह्याबाहेरील गिरणीधारकांना धान वितरण आदेश (DO) बाबतचा प्रस्तावित आराखडा समितीपुढे २ आठवड्यात ठेवावा. तसेच करार करण्यात आलेल्या गिरणीधारकांना भरडाईच्या कामगिरीनुसार सर्वसमावेशकपणे वितरण आदेश देण्यात येतील याची दक्षता घ्यावी. पणन हंगाम २०२३-२४ मध्ये गिरणीधारकांना भरडाईकरिता धान देताना गिरणीच्या भरडाई व फोर्टीफिकेशन क्षमतेच्या प्रमाणात अभिकर्ता संस्थांकडून धानाचे लॉट भरडाईकरिता देण्याची कार्यवाही करणे. गिरणीच्या क्षमतेपेक्षा जास्त धान भरडाईकरिता गिरणीधारकास देण्यात येऊ नये.
५.८ अभिकर्ता संस्थांनी प्रत्येक आठवड्याच्या अखेरीस भरडाईसाठी दिलेले धान व शासकीय गोदामात जमा केलेला फोर्टिफाईड तांदुळ / सीएमआर यांचे एकत्रित जिल्हानिहाय विवरणपत्र पोच पावतीसह (Acceptance Receipt) वित्तीय सल्लागार व उप सचिव, मुंबई यांना पाठविणे.
५.९ गिरणीमालकाने धानाची भरडाई करुन फोर्टिफाईड तांदूळ/सीएमआर शासकीय गोदामात जमा केल्यानंतर गोदामपालाने NeML च्या संगणकीय प्रणालीवर त्याबाबत घेतलेल्या नोंदीच्या आधारे पुढील धान गिरणीधारकांस उपलब्ध करुन देणे.
५.१० अभिकर्ता संस्थेने भरडाईसाठी गिरणीधारकांकडे धान सोपविताना खालीलप्रमाणे प्राथम्यक्रम असावा.
अ. अभिकर्ता संस्था व मिलर्स यांच्या सामाईक ताब्यामध्ये (Joint Custody) असलेले धान.
तसेच ज्या धान गिरणीधारकाकडे धानाचा संयुक्त ताबा असेल, अशा गिरणीधारकांना त्यांच्याकडे साठवणूक केलेल्या धानाची भरडाई करण्यास प्रथम प्राधान्य द्यावे. तसेच अपवादात्मक परिस्थितीत उघड्यावर साठविलेले धान.
आ. खाजगी गोदामात साठविलेले धान.
इ. सहकारी संस्थांच्या गोदामात साठविलेले धान.
ई. शासकीय/अभिकर्ता संस्थांच्या गोदामात साठविलेले धान.
पृष्ठ ४० पैकी ५
# Page 6
शासन निर्णय क्रमांकः धानभ-१३२३/प्र.क्र.१९०/नापु.२९
वरील अ ते ई मध्ये साठविलेले धान, पहिल्यांदा खरेदी झालेला धान प्रथम भरडाई होईल (First In First Out) या धर्तीवर भरडाईसाठी मिलर्सना देणे व महिनानिहाय साठा विवरणपत्रे ऑनलाईन अद्ययावत ठेवणे.
५.११ करारनाम्याप्रमाणे गिरणीमालकांकडून बँक गॅरंटी घेणे.
५.१२ धान भरडाईनंतर जास्तीत जास्त म्हणजेच ६७%, फोर्टीफाईड तांदुळ/सीएमआर जमा करण्यास तयार असणाऱ्या गिरणीधारकास प्राधान्य देणे.
५.१३ धान भरडाईसाठी देताना गिरणीधारकाची भरडाई क्षमता (Milling capacity, Fortification capacity) व वाहतूकीसाठी जवळच्या अंतराचा प्रामुख्याने विचार करावा.
५.१४ गिरणीधारकाची भरडाई क्षमता लक्षात घेऊन त्याला पूर्ण हंगामात किती धान दिले जाईल व हे दिलेले धान हंगाम संपण्यापूर्वी विहित मुदतीत भरडाई करुन दिले जाईल, याची हमी गिरणीधारकाकडून घेणे.
५.१५ प्रति क्विंटल धान भरडाईकरिता सर्वसाधारणपणे किमान ०.८ युनिट वीज खर्च होत असल्याची खातरजमा करणे.
५.१६ गिरणीधारकाने NeML प्रणालीवर योग्य नोंदी घेतल्या आहेत किंवा कसे याचा आढावा अभिकर्ता संस्थांनी घेणे. नोंदी न घेतलेल्या गिरणीमालकावर कारवाई करणे.
५.१७ कार्यरत खरेदी केंद्र, त्याची खरेदी क्षमता, त्या केंद्राला जोडण्यात आलेले भरडाईचे उद्दिष्ट, तसेच मिलर्सची संख्या व त्यांच्या मिलची भरडाई व ब्लेंडिंग क्षमता इत्यादी बाबतची माहिती नियंत्रण कक्षाला देणे.
५.१८ गिरणीमालकाने भरडाई केलेला सीएमआर/फोर्टिफाईड तांदूळ शासकीय गोदामात जमा करणे व देयक सादर करताच, अभिकर्ता संस्थेने १० दिवसात, भरडाई व इतर खर्च विहित दराने NeML प्लॅटफॉर्म वरुन Online पद्धतीने गिरणीमालकास देणे.
५.१९ अभिकर्ता संस्था यांनी धान वाहतूकीचे देयक वित्तीय सल्लागार व उपसचिव यांच्या कार्यालयास सादर करतांना जवळच्या मिलकरीता व जवळच्या मार्गाने वाहतूक केल्याबाबतचे प्रमाणपत्र देणे आवश्यक राहील. तसेच सदर वाहतूकीची देयके पणन हंगाम २०२३-२४ साठी निश्चित केलेल्या SoR (Schedule of Rates) प्रमाणे अदा करण्यात येतील, याची दक्षता घ्यावी.
५.२० भरडाईचा कालावधी संपल्यानंतर जर अभिकर्ता संस्थांकडे धान शिल्लक राहिले तर शिल्लक धानाची संपूर्ण जबाबदारी अभिकर्ता संस्थांची राहील. सदर धानाच्या खरेदीचा व इतर कोणताही अनुषंगीक खर्च अभिकर्ता संस्थांना अनुज्ञेय नसेल. तसेच, सदर धानापासून जेवढा तांदुळ (CMR) झाला असता तेवढ्या तांदळाची केंद्र शासनाने त्या त्या कालावधीसाठी निश्चित केलेल्या इकॉनॉमिक कॉस्टच्या दराने होणारी रक्कम अभिकर्ता संस्थांना शासनास जमा करावी लागेल. अशी सर्व रक्कम जमा होईपर्यंत अभिकर्ता संस्थांचा प्रशासकीय / अनुषंगिक खर्च प्रदान केला जाणार नाही. तसेच भरडाईविना शिल्लक राहिलेल्या धानाचा कोणताही अनुषंगिक खर्च अभिकर्ता संस्थांना देय होणार नाही. केंद्र शासनाने निश्चित करुन दिलेल्या कालावधीत भरडाई पूर्ण करुन घेण्याची जबाबदारी अभिकर्ता संस्थांची राहील.
पृष्ठ ४० पैकी ६
# Page 7
शासन निर्णय क्रमांकः धानभ-१३२३/प्र.क्र.१९०/नापु.२९
५.२१ धानाचा सामाईक ताबा (Joint Custody) बाबत:
पणन हंगाम २०२३-२४ मध्ये खरेदी केंद्रावर खरेदी केलेला धान साठवणूकीकरिता गिरणीधारकास देण्यात यावा. सदर धानाचा सामाईक ताबा (Joint Custody) जिल्हा पणन अधिकारी/प्रादेशिक व्यवस्थापक आणि संबंधित गिरणीधारक यांच्याकडे राहील. त्याकरिता खालीलप्रमाणे कार्यवाही करण्यात यावी.
५.२१.१ किमान आधारभूत किंमत खरेदी योजनेंतर्गत खरेदी केलेला धान साठवणूकीकरिता गिरणीधारकास देताना गिरणीची दैनंदीन भरडाई व ब्लेंडींग क्षमता, साठवणूक क्षमता इ.
बाबींचा विचार करून द्यावा.
५.२१.२ धानाची साठवणूक केंद्र/धान साठवणूक केलेला धान भरडाई गिरणीधारकांचा आवार शासनाने विहित केलेल्या निकषांनुसार असावा व कोणत्याही क्षणी Physical Verification करिता उपलब्ध होईल अशा पद्धतीने साठवणूक करण्यात यावी.
५.२१.३ ज्या धान गिरणीधारकांच्या आवारामध्ये धानाची साठवणूक केली जाईल, अशा मिलधारकाने प्रतीटन रु.१२५/- अशा प्रमाणात सुरक्षा अनामत रक्कम अभिकर्ता संस्थेकडे जमा करावी.
५.२१.४ धान गिरणीधारक धानाची भरडाई करण्याकरिता जी सुरक्षा अनामत रक्कम (Bank Guarantee) जमा करतील त्याव्यतिरिक्त धान गिरणीधारक अशी (परि. ५.२१.३ मधील) सुरक्षा अनामत रक्कम जमा करतील.
५.२१.५ धान खरेदी केंद्रांवर ज्या प्रमाणात धान उपलब्ध असेल, त्या प्रमाणातच गिरणीधारकांना भरडाईकरिता धान उपलब्ध करुन दिला जाईल. कोणत्याही वेळी जेव्हा धान उपलब्ध नसेल किंवा अभिकर्ता संस्था अथवा शासनास वाटेल त्या वेळी धान भरडाईस देण्यापासून रोखण्यात येईल.
५.२१.६ पात्र गिरणीधारकांकडील दैनंदिन भरडाई क्षमतेच्या १५ पट मर्यादेपर्यंत एवढे धान साठवणुकीकरिता देण्यात यावे. धानाची पुरेशी उपलब्धता असल्यास, तसेच सदर मर्यादा वाढविण्याची आवश्यकता वाटल्यास, सदर मर्यादा ५० पट पर्यंत वाढविण्याचे अधिकार जिल्हा समन्वय समितीला राहतील. दैनंदिन भरडाई क्षमतेची परिगणना करण्यासाठी दिवसाला १२ तास याप्रमाणे भरडाई गृहीत धरण्यात यावी.
५.२१.७ जिल्हा मार्केटिंग अधिकारी/प्रादेशिक व्यवस्थापक यांनी उपरोक्त मुद्दा क्र.५.२१.६ मध्ये नमूद केल्यानुसार साठवणूक होईल याबाबत दक्षता घ्यावी. जर त्यानुसार साठवणूक करण्यात आलेली नसल्याबाबत बाब निदर्शनास आली तर, संबंधितांवर गरजेनुसार उचित कारवाई करण्यात येईल.
५.२१.८ किमान आधारभूत किंमत खरेदी योजनेंतर्गत खरेदी केलेला व धान गिरणीधारकांच्या आवारामध्ये केंद्र शासनाने विहित केलेल्या पद्धतीने साठविलेला धान, हा गिरणीधारक व अभिकर्ता संस्था यांच्या संयुक्तपणे ताब्यात असेल.
५.२१.९ अशा धानाचे कोणतेही नुकसान झाल्यास, त्याबाबत कोणतीही भरपाई शासनाकडून केली जाणार नाही. धान खरेदी केंद्रांवर ज्याप्रमाणे धानाचे नुकसान झाल्यास त्याची जबाबदारी संबंधित अभिकर्ता संस्थांची असते, त्यानुसारच गिरणीधारकांच्या ताब्यात असणाऱ्या धानाची जबाबदारी अभिकर्ता संस्था व संबंधित धान गिरणीधारक यांची असेल.
पृष्ठ ४० पैकी ७
# Page 8
शासन निर्णय क्रमांकः धानभ-१३२३/प्र.क्र.१९०/नापु.२९
५.२१.१० धान गिरणीधारकाने धान साठवणूक करण्यात येणाऱ्या आवारात सीसीटीव्ही लावणे, अग्निसंरक्षक उपकरणे व अनुषंगिक उपाययोजना करणे बंधनकारक राहील.
५.२१.११ साठवणूक करण्यात येणाऱ्या धानाचा विमा उतरविण्याची जबाबदारी संबंधित गिरणीधारकाची राहील. त्याकरिता येणाऱ्या खर्चाचा भार संबंधित गिरणीधारकांचा राहील.
५.२१.१२ धान गिरणीधारकाने किमान आधारभूत किंमत खरेदी योजनेंतर्गत खरेदी केलेल्या व त्याच्या आवारात साठवणूक केलेल्या धानामध्ये (सरकारी धान ) इतर कोणताही (खाजगी) धान मिसळू नये. किमान आधारभूत किंमत खरेदी योजनेंतर्गत खरेदी केलेला धान साठवणूक करताना तो योग्य पद्धतीने वेगळेपणाने (Partition) साठवणूक करावा.
गिरणीधारकाकडे साठवणूक केलेले धान व त्यापासून भरडाईनंतर तयार होणारा सीएमआर/फोर्टीफाईड तांदुळ बेस गोदामामध्ये जमा होईपर्यंत केंद्र शासनाच्या निकषानुसार राहील याची सर्वस्वी जबाबदारी गिरणीधारकांची राहील. तसेच अशाप्रकारे साठवणूकीकरिता गिरणीधारकाकडे देण्यात आलेल्या धानाची चोरी, आग किंवा इतर कोणत्याही कारणामुळे नुकसान झाल्यास त्याची सर्वस्वी जबाबदारी संबंधित गिरणीमालकाची राहील.
५.२१.१३ असा साठवणूक केलेला धान कोणत्याही क्षणी कोणत्याही शासकीय यंत्रणेकडून करण्यात येणाऱ्या Physical Verification करिता उपलब्ध असेल याची खात्री संबंधित गिरणीधारकाने करावी. अशा धानाचे Physical Verification करता न आल्यास संबंधित धान गिरणीधारकांस त्यानंतर धान साठवणूकीकरिता (Joint Custody) देण्यात येऊ नये.
तसेच त्याच्या आवारात साठवणूक केलेले धान अभिकर्ता संस्थांनी तात्काळ इतरत्र सुरक्षित ठिकाणी साठवणूकीकरिता नेण्यात यावे.
५.२१.१४ जेव्हा पूर्ण क्षमतेने धानाची साठवणूक करण्यात येईल तेव्हा संबंधित गिरणीधारकांनी धानाची साठवणूक केल्याचे सर्व तपशील (धानाचा साठा आदि. तसेच अभिकर्ता संस्थांना योग्य वाटतील असे तपशील) याबाबत एक प्रत साठा केलेल्या ठिकाणी, एक प्रत अभिकर्ता संस्थांच्या स्थानिक अधिकाऱ्याकडे तसेच एक प्रत जिल्हा पुरवठा अधिकारी यांच्याकडे सादर करावी. ज्याप्रमाणात धान भरडाईला वापरला जाईल त्याप्रमाणात सर्व तपशील उपलब्ध करुन देण्याची जबाबदारी धान गिरणीधारकांची असेल.
५.२१.१५ किमान आधारभूत किंमत खरेदी योजनेंतर्गत खरेदी केलेला धान, गिरणीधारकाकडे साठवणूक करताना अभिकर्ता संस्थांनी गिरणीधारकाच्या ताब्यातील संबंधित जागा ( Storage Point) सुरक्षित असल्याची (केंद्र शासनाचे धान साठवणूक करण्याबाबतचे निकष पूर्ण करित असल्याची खात्री करावी. त्यानुसार संबंधित जागेस परवानगी द्यावी व करारनामा करावा. ज्या जागेस अभिकर्ता संस्थांनी परवानगी दिलेली आहे, त्याच जागेत धानाची साठवणूक करणे गरजेचे आहे. इतरत्र साठवणूक करत असल्यास त्याबाबतची पूर्वपरवानगी अभिकर्ता संस्थांकडून संबंधित गिरणीधारकाने घ्यावी.
५.२१.१६ एखाद्या गिरणीधारकाची धान भरडाई क्षमता जास्त असेल परंतु त्याप्रमाणात धान गिरणीच्या आवारात धान साठवणूकीकरिता जागा उपलब्ध नसेल तर, अशा गिरणीधारकांना खालील अटी शर्तींच्या अधीन राहून धान साठवणूकीकरिता जागा भाडेतत्त्वावर/स्वमालकीने उपलब्ध करुन धान साठवणूकीकरिता करार करण्यात येईल:
पृष्ठ ४० पैकी ८
# Page 9
शासन निर्णय क्रमांकः धानभ-१३२३/प्र.क्र.१९०/नापु.२९
a) अशी जागा प्रचलीत पद्धतीने करारनामा करुन धान गिरणीधारकांना उपलब्ध झालेली असावी. अथवा स्वमालकीची असल्यास जमिन महसूली अभिलेखांवर ( ७ / १२ आदि ) संबंधित गिरणीधारकाचे नाव असावे.
b) गिरणीधारकाची ज्याप्रमाणात भरडाई क्षमता असेल त्याच प्रमाणात अशा जागेत धानाची साठवणूक होईल.
c) अशी जागा फक्त धान साठवणूकीकरिता वापरण्यात यावी. कोणत्याही परिस्थितीत सीएमआरची साठवणूक करण्यात येणार नाही.
d) अशा जागेची पहाणी जिल्हा मार्केटिंग अधिकारी/प्रादेशिक अधिकारी यांनी स्वतः करुनच धान गिरणीधारकास धान साठवणूकीची परवानगी देण्यात यावी.
e) अशा जागेपर्यंत धान साठवणूक करण्याकरिता येणाऱ्या वाहतूक खर्चाकरिता गिरणीधारकास सदर वाहतूकीसाठी शासकीय दराने रक्कम अदा केली जाईल.
त्याव्यतिरिक्त कोणतीही अतिरिक्त रक्कम शासनाकडून अथवा अभिकर्ता संस्थांकडून संबंधित गिरणीधारकास देय असणार नाही.
1) धान गिरणीधारकांच्या आवारात साठवणूक केलेल्या साठ्याच्या स्थितीबद्दल दर ७ दिवसांनी अभिकर्ता संस्थांनी शासनास अहवाल सादर करावा.
६) जिल्हा पुरवठा अधिकारी यांच्या जबाबदाऱ्या :
६.१ वितरण आदेश दिल्याच्या दिनांकापासून धानाच्या भरडाईसह फोर्टिफिकेशन करुन फोर्टिफाईड तांदुळ/सीएमआर १० दिवसांत शासनाच्या विहीत केलेल्या गोदामात जमा होत आहे, याची खात्री करणे. अन्यथा या शासन निर्णयातील मुद्दा क्र.७.२ मधील तरतुदीनुसार दंडात्मक कारवाई करावी.
६.२ केंद्र शासनाच्या सूचनांनुसार, सार्वजनिक वितरण व्यवस्थेंतर्गत फोर्टिफाईड राईस वितरित करावयाचा आहे. त्यामुळे किमान आधारभूत किंमत खरेदी योजनेंतर्गत खरेदी केलेल्या धानापासून प्राप्त होणारा सीएमआर जमा करताना, फोर्टिफाईड तांदळाबाबत शासनाने वेळोवेळी निर्गमित केलेले निकष तपासण्यात यावेत. विहित निकषांमध्ये बसणारा तांदुळच जमा करण्यात यावा. याकरिता केंद्र शासनाने दि.१५.०३.२०२२ रोजी निर्गमित केलेल्या पत्रान्वये दिलेल्या मार्गदर्शक सूचनांचे तसेच त्यानंतर वेळोवेळी होणाऱ्या सुधारणांनुसार अनुपालन करावे. (जोडपत्र-८) फोर्टिफाईड राईस तयार करण्यासाठी अभिकर्ता संस्थांकडून मुद्दा क्र.५.१ नुसार कार्यवाही केल्यानंतर Fortified Rice Kernels (FRK) मिलर्सना उपलब्ध करुन देणे.
६.३ शासनाच्या विहीत केलेल्या गोदामात सीसीटीव्ही यंत्रणा लावणे बंधनकारक राहिल. सदर कॅमेरे अशा ठिकाणी लावावेत जेणेकरुन जमा होणारा तांदुळ, वाटप करण्यात येणारा तांदुळ, वाहतुकीचे ट्रक इत्यादीचे स्पष्टपणे चित्रीकरण होईल. दर १५ दिवसांनी सदर चित्रीकरण पेनड्राईव्हमध्ये कॉपी करणे आवश्यक राहील व त्याची तपासणी करण्यासाठी स्वंतत्र कक्ष स्थापन करणे. सदर तपासणीच्यावेळी चित्रीकरण केलेला पेनड्राईव्ह उपलब्ध करुन देणे.
शासकीय गोदामांमध्ये कॅमेरा लावण्याचा खर्च केंद्र शासनाकडून मंजूर करण्यात येणाऱ्या प्रशासकीय खर्चातून भागविण्यात यावा व त्याची देयके वित्तीय सल्लागार व उप सचिव कार्यालयास सादर करणे.
पृष्ठ ४० पैकी ९
# Page 10
शासन निर्णय क्रमांकः धानभ-१३२३/प्र.क्र.१९०/नापु.२९
६.४ फोर्टीफाईड तांदळाच्या स्वीकृतीकरिता जिल्ह्यातील भाड्याने घेण्यात आलेल्या गोदामांची माहिती शासनास तसेच NeML पोर्टलवर उपलब्ध करुन देणे.
६.५ शासकीय गोदामात फोर्टीफाईड तांदुळ प्राप्त झाल्यानंतर व तो नियतनासाठी पाठविल्यानंतर गोदामपालाकडून त्याच्या संगणकीय अद्ययावत नोंदी NeML च्या प्रणालीवर घेण्यात आल्या आहेत किंवा कसे याचा आढावा घेणे. अशा नोंदी अद्ययावत नसल्यास गोदामपालावर कारवाई करणे.
६.६ मुद्दा क्र.५.१ प्रमाणे होणाऱ्या कार्यवाहीवर नियंत्रण ठेवणे.
६.७ मुद्दा क्र. ५.१० नुसार धान भरडाईसाठी दिला जातो किंवा कसे याबाबत आढावा घेणे.
६.८ जर शासनामार्फत इतर जिल्ह्यातील धान गिरणीधारकांना भरडाईकरिता देण्यात आला तर, शासनाने याबाबत इतर सूचना न दिल्यास, ज्या जिल्ह्यामध्ये धान भरडाई करण्यात येईल त्याच जिल्ह्याच्या जिल्हा पुरवठा अधिकारी यांची फोर्टिफाईड तांदूळ जमा करुन घेण्याची जबाबदारी असेल. असा फोर्टिफाईड तांदूळ जमा करताना केंद्र शासनाने विहित निकषांनुसार करण्यात यावा.
६.९ फोर्टीफाईड तांदळाचे सार्वजनिक वितरण व्यवस्थेत वाटप केल्याच्या दिनांकापासून तीन दिवसांत त्याबाबतचे प्रतिपूर्ती दावे दावे वित्तीय सल्लागार व उपसचिव यांना fadsmumbai.mhpds@gov.in या ई-मेलवर ऑनलाईन सादर करणे. सदरची माहिती कार्यासन नापु २२, अन्न, नागरी पुरवठा व ग्राहक संरक्षण विभाग, मंत्रालय, मुंबई ३२ यांनाही देणे. त्यामध्ये सीएमआर / तांदळाच्या विक्रीतून येणारी रक्कम वित्तीय सल्लागार व उपसचिव कार्यालयाच्या स्वीय प्रपंजी लेख्यांच्या (PLA) खात्यावर जमा करणे. सदर खाते क्रमांकांचा तपशिल खालीलप्रमाणे नमूद करण्याबाबत सूचना द्याव्यात.
“RBI PLA A/c - 4408 FAIR PRICE SHOP SCHEME, RESERVE BANK OF INDIA, FORT, PAD MUMBAI खाते क्र.01514501075, IFSC Code-RBISOMBPA04”
६.१० फोर्टीफाईड तांदळाचे नियतन, उचल तसेच वितरण याबाबतची अचूक माहिती शासनामार्फत उपलब्ध करून देण्यात आलेल्या गुगलशीटवर प्रत्येक महिन्याच्या १५ व ३० तारखेला न चुकता अद्यावत करणे.
७) गिरणीमालकांची जबाबदारी :
७.१ पणन हंगाम २०२२-२३ मध्ये भरडाईसाठी नियुक्त असलेल्या गिरणीधारकांनी पणन हंगाम २०२३-२४ हंगामासाठी त्वरित त्रिपक्षीय करार करुन घेणे.
७.२ अभिकर्ता संस्था / डीएमओ/आरएमओ यांनी मिलर्सला वितरण आदेश (DO) दिल्यावर गिरणीमालकाने धानाची ७ दिवसांच्या आत उचल करणे अन्यथा विलंबास जबाबदार असणाऱ्या मिलरवर प्रती विलंब दिन ७० पैसे प्रती क्विंटल याप्रमाणे दंड आकारावा. तसेच धान उचल केल्यानंतर १० दिवसांत भरडाई झालेला तांदुळ (C.M.R.) शासकीय गोदामात जमा करणे.
अन्यथा सीएमआर किंमतीवर द.सा.द.शे. १०% इतका दंड आकारण्यात येईल. सदरील दंड गिरणीधारकाची बँक गॅरंटी/गिरणीधारकास देय असलेल्या भरडाई/वाहतूक खर्च प्रदानातून एक रकमी वसूल करण्यात यावा.
पृष्ठ ४० पैकी १०
# Page 11
शासन निर्णय क्रमांकः धानभ-१३२३/प्र.क्र.१९०/नापु.२९
७.३ उचल केलेल्या धानाची वाहतूक करणे, गिरणीमधील धानाची सुरक्षित साठवणूक करणे, फोर्टिफाईड तांदुळ वजन करुन वाहनामध्ये भरणे. त्यासाठी, ते प्रसंगी विमा उतरवतील. मात्र त्यासाठी शासनाकडून खर्च दिला जाणार नाही.
७.४ गिरणीमध्ये आवक झालेले धान तसेच गोदामामध्ये पाठविण्यात आलेला फोर्टिफाईड तांदुळ यांची NeML च्या प्रणालीवर अद्ययावत नोंदी ठेवणे. नोंदी अपूर्ण राहिल्यास भरडाई वाहतूक इ.ची अदायगी करण्यात येणार नाही.
७.५ संबंधित गिरणीमालकाने फोर्टिफाईड तांदुळ जमा केल्याची पोहोच (Acceptance Receipt) लगेच व उशिरात उशिरा दोन दिवसांत अभिकर्ता संस्थेकडे जमा करणे.
७.६ भरडाई केंद्रावर, भारतीय अन्न महामंडळाच्या निर्देशानुसार २७ मे. टनचा (२७० क्विंटल) लॉट बनविणे.
७.७ भरडाई केंद्रावर सी.सी. टी. व्ही. कॅमेरा लावून त्याचे रेकॉर्डिंग पेनड्राईव्हमध्ये सुरक्षित ठेवावे.
सदर रेकॉर्डिंग मागणी केल्यास शासनास उपलब्ध करुन देणे. असे चित्रीकरण उपलब्ध करुन न दिल्यास सदर भरडाई केंद्र रद्द करण्यास पात्र राहील.
७.८ धान व फोर्टिफाईड तांदुळ/सी. एम. आर. च्या वाहतूकीची जबाबदारी: खरेदी केंद्रावर खरेदी करण्यात आलेल्या धानाची वाहतूक करुन ते धान गिरणीमध्ये नेण्याची व भरडाईअंती प्राप्त झालेला फोर्टिफाईड तांदुळ विहीत केलेल्या शासकीय गोदामापर्यंत पोहचविण्याची सर्वस्वी जबाबदारी गिरणीमालकाची राहील.
७.९ भरडाई दरम्यान मिळणारा ब्रान, भूसा इत्यादी सर्व उत्पादने गिरणीमालकाकडे राहतील.
त्यासाठी कोणतीही रक्कम त्यांचेकडून वसूल केली जाणार नाही.
७.१० भरडाई करताना रबरी रोलरने ५% ते ७% पॉलिश अपेक्षित आहे.
७.११ केंद्र शासनाने हंगाम २०२३-२४ साठी ठरविलेल्या विनिर्देशात बसणारा सीएमआर/फोर्टिफाईड तांदुळ असणे बंधनकारक आहे. (जोडपत्र क्र.६, ७ व ८) याप्रमाणे विहित विनिर्देशात न बसणारा फोर्टिफाईड तांदुळ जमा न केल्यास सदरचा तांदुळ (C.M.R) व FRK बदलून (replacement) देणे. ही कार्यवाही तक्रार प्राप्त झाल्यापासून ७ दिवसांच्या आत गिरणीमालकाने न केल्यास चालू हंगामात त्यांना पुढील काम देण्यात येऊ नये.
८. पणन हंगाम २०२३-२४ मध्ये धानाच्या भरडाईसाठी खालील सूचना केंद्र शासनाच्या आदेशांच्या अधिन राहून देण्यात येत आहेत. केंद्र शासनाचे यासंदर्भातील सर्व आदेश अभिकर्ता संस्थेवर व गिरणीधारकांवर बंधनकारक राहतील.
८.१ उतारा :- एक क्विंटल धानाच्या भरडाईतून कमीत कमी ६७% (६७ किलो) तांदूळ (सी.एम.आर.) प्राप्त झाला पाहिजे.
८.२ धानाची भरडाई:- राज्यात सार्वजनिक वितरण व्यवस्थेअंतर्गत तांदूळ वितरीत होत असल्यामुळे, आधारभूत किंमत खरेदी योजनेअंतर्गत खरेदी केलेल्या धानाची तांदळासाठी (सी.एम.आर.) भरडाई करण्याची कार्यवाही प्राथम्याने करावी.
८.३ भरडाईचा दर: -केंद्र शासनाकडून निश्चित करण्यात आलेले भरडाई दर सन २०२३-२४ या हंगामासाठी लागू राहतील.
पृष्ठ ४० पैकी ११
# Page 12
शासन निर्णय क्रमांकः धानभ-१३२३/प्र.क्र.१९०/नापु.२९
८.४ धानाची हाताळणूक: - धान गिरणीमधील धानाची उतराई, हाताळणूक व भरडाई, तसेच केंद्र शासनाने पणन हंगाम २०२३-२४ मध्ये बारदान्यांकरिता निश्चित केलेल्या निकषांमध्ये बसणाऱ्या गोण्यांमध्ये, दुहेरी शिलाईसह, फोर्टिफाईड तांदुळ भरणे, तसेच फोर्टिफाईड तांदुळ वजन करुन वाहनामध्ये भरण्याची जबाबदारी गिरणीधारकाची असेल.
८.५ मागील काही हंगामांचा विचार करता, शासनाच्या निदर्शनास आले आहे की, किमान आधारभूत किंमत खरेदी योजनेंतर्गत खरेदी केलेल्या धानाची भरडाई करण्यास शासनासोबत भरडाईचा करार करुनही विविध कारणांमुळे धान भरडाई करण्यास नकार देतात. हंगाम २०२३-२४ मध्ये खरेदी झालेल्या धानाची भरडाई विहित वेळेत होत नसल्याचे शासनाच्या निदर्शनास आल्यास, शासनामार्फत राज्यासाठी अथवा जिल्हास्तरावर एखाद्या जिल्ह्यासाठीअभिव्यक्ती स्वारस्य पद्धतीने (Expression of Interest EOI) अथवा अन्य कोणत्याही पद्धतीने धान भरडाई करण्याचे काम करुन घेण्यात येईल.
९. बारदाना : ९.१ पणन हंगाम २०२३-२४ मध्ये बारदान खरेदी व वापराबाबत शासन निर्णय, क्र:खरेदी ११२३/प्र.क्र.१२३/नापु-२९, दि.०९.११..२०२३ मध्ये नमूद अटी शर्तीनुसार कार्यवाही करावी.
तसेच कार्यासन-१६ अनापु व ग्रासंवि, मंत्रालय, मुंबई / वित्तीय सल्लागार व उपसचिव कार्यालयाकडून जुन्या व नव्या बारदान्यासंदर्भात वेळोवेळी देण्यात येणाऱ्या सूचनांचे पालन दोन्ही अभिकर्ता संस्थांनी करावे.
९.२ बारदान्याच्या कलर कोडींग (जोडपत्र क्र.२) बाबत शासन निर्णय, क्र: खरेदी ११२३/प्र.क्र.१२३/नापु - २९, दि. ०९.११.२०२३ मधील सूचनांचे पालन करावे. त्याचप्रमाणे यापूर्वी खरेदी केलेल्या नवीन व जुन्या बारदान्याचा हिशोब शासनास सादर करण्याची जबाबतदारी अभिकर्ता संस्थांची राहील.
९.३ केंद्र शासनाचे परिपत्रक No.१५-१४/२०१८/Py.III, दि.१३.१२.२०१८ व दि.१२.०५.२०१७ अन्वये धान/CMR साठवणूकीकरिता वापर करावयाचा जुना / नवीन बारदानाबाबतचे सूचनांचे पालन करण्याची जबाबदारी अभिकर्ता संस्थांची असेल. तसेच भरडाईअंती फोर्टिफाईड तांदुळ /CMR जमा केल्यापासून ७ दिवसांच्या आत गिरणीधारकांकडून बारदानाबाबत हिशोब पूर्ण करुन नियमानुसार शिल्लक बारदाना प्राप्त करुन तो धान खरेदीकरिता उपयोगात आणण्याबाबतची जबाबदारी अभिकर्ता संस्थांची राहील.
१०. तांदुळ (C.M.R.) स्विकृतीचा आगाऊ कार्यक्रम :
दोन्ही अभिकर्ता संस्था व जिल्हाधिकारी यांनी संयुक्तपणे नियुक्त केलेले गिरणीमालक पुढील आठवड्याच्या प्रत्येक तारखेस तांदळाची (C.M.R) किती वाहने विहित शासकीय गोदामात जमा करण्यासाठी पाठविणार, यांची आगावू माहिती (गिरणीनिहाय अग्रीम कार्यक्रम) जिल्हा पुरवठा अधिकारी यांना द्यावी व त्यासाठी संबंधितांची त्वरीत मान्यता (Confirmation) घ्यावी व अशा मान्यतेनुसार त्या-त्या तारखेस ठरविल्यानुसार वाहने पाठवावीत. अशा मान्य झालेल्या कालबध्द कार्यक्रमानुसार गिरणीनिहाय सीएमआर / फोर्टिफाईड तांदुळ संबंधित गिरणीमालकामार्फत विहित शासकीय गोदामात जमा करण्यात यावा. ज्या प्रकरणी जिल्हा पुरवठा अधिकारी यांच्याकडून तांदुळ (C.M.R) जमा करून घेण्यास विलंब झालेला आहे, अशा प्रकरणी संबंधित जिल्हा मार्केटिंग अधिकारी / प्रादेशिक व्यवस्थापक यांनी विनिर्दिष्टपणे प्रकरणनिहाय नोंद ठेवावी. अशी कार्यवाही केल्यामुळे ज्या प्रकरणी गिरणीमालकाच्या
पृष्ठ ४० पैकी १२
# Page 13
शासन निर्णय क्रमांकः धानभ-१३२३/प्र.क्र.१९०/नापु.२९
चुकीशिवाय तांदुळ (C.M.R) जमा करण्यास विलंब झालेला असेल, अशा प्रकरणी गिरणीमालकावर दंडात्मक कारवाई होणार नाही. मात्र, ज्या प्रकरणी विलंबाने तांदुळ (C.M.R) जमा करण्यास गिरणीमालक जबाबदार असेल अशा प्रकरणी गिरणीमालकावर तांदुळाच्या (C.M.R) किंमतीच्या द.सा.द.शे.१५% दराने व्याज आकारणी करण्यात यावी. असा दंड/व्याजाची वसुली असल्यास संबंधित अभिकर्ता संस्थांनी ही वसुली करुन वित्तीय सल्लागार व उप सचिव कार्यालयाकडे जमा करावी. यासंदर्भात दिनांकनिहाय देऊ केलेली वाहने, जिल्हा पुरवठा अधिकारी यांनी मान्यता दिलेली वाहने, प्रत्यक्षात पाठविलेली वाहने, जिल्हा पुरवठा अधिकारी यांनी स्विकारलेली वाहने व शिल्लक वाहने यांची माहिती दर आठवड्यास अभिकर्ता संस्थांनी जिल्हाधिकाऱ्यांना व शासनास न चुकता ऑनलाईन सादर करावी.
११. संबंधित गिरणीमालकाने फोर्टिफाईड तांदुळ/सीएमआर जमा केल्याची पोहोच लगेचच किंवा उशिरात उशिरा दोन दिवसांत अभिकर्ता संस्थांकडे जमा करावी. खरेदी केलेल्या धानाची भरडाई करुन तयार होणारा फोर्टिफाईड तांदुळ/सीएमआर जमा केल्याबाबतची पोहोच देताना जिल्हा पुरवठा अधिकारी/सहायक जिल्हा पुरवठा अधिकारी यांनी फोर्टिफाईड तांदुळ / सीएमआर प्रत्यक्षपणे राज्य शासनाच्या विहित गोदामांत जमा झाल्याची खात्री करावी.
जिल्हा पुरवठा अधिकाऱ्याने नियुक्त केलेल्या गुणवत्ता नियंत्रकाने प्रतिदिन फोर्टिफाईड तांदुळ/सीएमआरच्या किमान १५ लॉटची ऑनलाईन नोंदणी घेणे आवश्यक राहील. मात्र, सदर योजनेअंतर्गत खरेदी केलेल्या धानाची भरडाई करुन तांदुळ (C.M.R) विहित शासकीय गोदामात जमा करण्याबाबतची संपूर्ण जबाबदारी अभिकर्ता संस्थांचीच राहील.
अभिकर्ता संस्थांनी प्रत्येक आठवड्याच्या अखेरीस भरडाईसाठी दिलेले धान व विहित शासकीय गोदामात जमा केलेल्या फोर्टिफाईड तांदळाचे/सीएमआरचे एकत्रित विवरणपत्र पोच पावतीसह (जोडपत्र क्र.१ व ४) जिल्हानिहाय वित्तीय सल्लागार व उप सचिव, मुंबई यांच्याकडे पाठवावे तसेच त्याची प्रत संबंधित जिल्हाधिकारी कार्यालयास पाठवावी. अभिकर्ता संस्थांनी सादर केलेले एकत्रित विवरणपत्र व पोच पावतीच्या आधारे भरडाई खर्चाची प्रतिपूर्ती वित्तीय सल्लागार व उप सचिव, मुंबई यांनी करावी. अभिकर्ता संस्थांमार्फत सी.एम.आर./फोर्टिफाईड तांदुळ शासकीय गोदामात जमा केल्यास त्याबाबतच्या दाव्यांच्या प्रतिपूर्तीसाठी, अभिकर्ता संस्थेने वरीलप्रमाणे कार्यवाही करावी.
१२. बँक गॅरंटी व इसारा रक्कम -
१२.१ इसारा रक्कम व अनामत रक्कम - भरडाईसाठी तयार असलेल्या गिरणीधारकांकडून रुपये ५०,०००/- इसारा रक्कम तसेच, अशा गिरणीधारकांना एकूण भरडाईसाठी मंजूर केलेल्या धानासाठी लागणारा भरडाई खर्च अधिक धान भरडाईसाठी होणारा अंदाजित वाहतूक खर्च या दोहोंच्या एकूण किंमतीच्या ५% अनामत रक्कम अभिकर्ता संस्थेकडे राष्ट्रीयीकृत बँकेच्या नावे, धनादेशाद्वारे किंवा ऑनलाईन जमा करणे आवश्यक राहील.
१२.२ अभिकर्ता संस्थांनी सर्व गिरणीधारकांकडून किमान एक वर्षासाठी राष्ट्रीयीकृत (Nationalized) अथवा अनुसूचित (Scheduled) बँकेची गॅरंटी घ्यावी व अंतिम हिशोब पूर्ण होईपर्यंत बँक गॅरंटीची मुदत आणि वैधता (Validity) पुरेशी व वेळीच वाढवून घ्यावी.
१२.३ गिरणी धारकांनी सादर केलेली बँक गॅरंटीची सत्यता संबंधित बँकेकडून पडताळून घेणे अभिकर्ता संस्थांना अनिवार्य राहील.
१२.४ गिरणीधारकास बँक गॅरंटी अभिकर्ता संस्थेकडे करारनामा करण्यापूर्वी द्यावी लागेल.
पृष्ठ ४० पैकी १३
# Page 14
शासन निर्णय क्रमांकः धानभ-१३२३/प्र.क्र.१९०/नापु.२९
१२.५ सुरक्षा अनामत व बँक गॅरंटी, भरडाईचा व्यवहार पूर्ण झाल्यावर परत करण्यात येईल, त्यावर व्याज अनुज्ञेय असणार नाही.
१२.६ गिरणीधारकांकडून धानाच्या किंमतीच्या प्रमाणात बँक गॅरंटी जमा करण्यात यावी. (बँक गॅरंटी = रू.२१८३ per Quintal of Paddy + सदर मिलरकडून घेतली इसारा रक्कम व अनामत रक्कम)
१२.७ बँक गॅरंटी ऐवजी एफडीआर/टीडीआर घेता येईल. तो बँक गॅरंटीच्या मुल्याएवढाच असला पाहिजे. तसेच तो एफडीआर / टीडीआर अभिकर्ता संस्थेच्या नावे व पुरेशा कालावधीचा आणि अभिकर्ता संस्थेच्या ताब्यामध्ये असावा.
१३. धानाचा/तांदळाचा (C.M.R) अपहार झाल्यास संबंधितांवर गुन्हे दाखल करण्यास किंवा धानाची उचल, भरडाई व सी.एम.आर./फोर्टिफाईड तांदुळ जमा करण्यास विलंब झाल्यास भरपाई वसूल करण्याची कारवाई अभिकर्ता संस्थांनी जागरुकतेने वेळीच करावी.
१४. सी.एम.आर. जमा करताना तूट आल्यास, सी.एम.आर. च्या ठरविलेल्या दरापेक्षा सव्वापट रक्कम व फोर्टीफाईड तांदळासाठी वाचा येथील क्र. २ मधील शासन निर्णयान्वये निश्चित केलेली रक्कम अभिकर्ता संस्थांनी वेळीच वसूल करून शासनाकडे भरावी.
१५. सन २०२३-२४ या हंगामात धान भरडाईसाठी दि. ३० सप्टेंबर, २०२४ पर्यंत मुदत विहित करण्यात आली आहे. भरडाईमध्ये होणारा विलंब टाळण्याच्या दृष्टीने खरेदी पाठोपाठ भरडाईच्या कार्यवाहीस सुरुवात करण्यात यावी. शासनस्तरावरुन कोणत्याही परिस्थितीत वाढीव मुदतीसाठी केंद्राकडे विनंती करण्यात येणार नाही, या बाबींचा अत्यंत गांभिर्याने विचार करुन दिलेल्या मुदतीतच भरडाई पूर्ण करुन सी. एम. आर. संबंधित गिरणीधारकांमार्फत विहित शासकीय गोदामात जमा करणे बंधनकारक राहील.
१६. धान भरडाईचे काम विहीत कालावधीत पूर्ण करण्यात न आल्यास अशा गिरणीधारकांसमवेत करण्यात आलेला करारनामा रद्द करण्याचे पूर्ण अधिकार अभिकर्ता संस्थेच्या व्यवस्थापकीय संचालकांना राहतील. गिरणीधारकांसमवेत झालेला करारनामा रद्द करताना इसारा रक्कम व अनामत रक्कम जप्त करुन अभिकर्ता संस्थांनी तात्काळ शासन जमा करावी. तसेच, गिरणीधारकांकडे शिल्लक असलेल्या धानाची व सी.एम.आर.
ची रक्कम संबंधित गिरणीधारकांच्या बँक गॅरंटीतून वसूल करुन शासन जमा करावी.
१७. खरेदी अभिकर्ता संस्थांनी धान भरडाई गिरण्यांना वेळोवेळी भेटी देवून भरडाई कामाची तपासणी करावी व परिणामकारक नियंत्रण ठेवावे. जिल्हाधिकारी, जिल्हा पुरवठा अधिकारी किंवा सहायक जिल्हा पुरवठा अधिकारी यांनी सुध्दा वेळोवेळी झालेल्या कामाचा आढावा घ्यावा.
१८. केंद्र शासनाच्या सुचनेनुसार व विनिर्देशात बसणारा (F.A.Q.) फोर्टिफाईड तांदुळ/सी.एम.आर.विहित कालमर्यादेत जे गिरणीधारक जमा करणार नाहीत, त्यांची नांवे काळ्या यादीमध्ये टाकण्यात येतील, ही अट करारनाम्यात समाविष्ट करण्यात यावी.
वरील सूचनांव्यतिरिक्त खरेदी अभिकर्ते यांना योग्य वाटतील, अशा इतर अटी व शर्तीचा समावेश करारनाम्यात करण्यास पूर्णत: मुभा राहील.
१९. अभिकर्ता संस्थांनी भरडाईचे काम तातडीने पूर्ण करुन खरेदी व भरडाईसह अंतिम खर्चाचे हिशेब केंद्र शासनाच्या दि.१९.०८.२०१५ च्या पत्रातील सूचनेप्रमाणे आवश्यक कागदपत्रे व
पृष्ठ ४० पैकी १४
# Page 15
शासन निर्णय क्रमांकः धानभ-१३२३/प्र.क्र.१९०/नापु.२९
पुराव्यासह वित्तीय सल्लागार व उप सचिव यांचेकडे खरेदी हंगाम संपताच सहा महिन्याच्या विहित कालावधीत सादर करणे आवश्यक आहे.
२०. उपरोक्त सूचनांच्या आधारे अनुषंगिक खर्च अंतिम करण्याचा प्रस्ताव केंद्र शासनाकडे मंजूरीसाठी सादर केला जाईल व मंजूरीनंतर अभिकर्ता संस्थाना अनुषंगिक खर्च अंतिमरित्या मंजूर केला जाईल.
२१. उपरोक्त मार्गदर्शक सूचनांस अनुसरुन, गिरणीधारकांसमवेत करारनामा करणे व भरडाई करुन फोर्टिफाईड राईस / सी. एम. आर. जमा करणे ही कामे संबंधित अभिकर्ता संस्थांनी तातडीने विहित मुदतीत पूर्ण करावीत व त्यासंबंधीचा साप्ताहिक प्रगती अहवाल शासनास सादर करावा.
२२. वाहतूक :
किमान आधारभूत किंमत खरेदी योजनेंतर्गत धान व तांदळाची (CMR) वाहतूक करण्याकरिता केंद्र शासनाच्या निदेशांनुसार शासन निर्णय, क्र. संकीर्ण- २६१९/प्र.क्र.८४/ना.पु.२९ दि.१६.०८.२०१९ व त्यानंतर वेळोवेळी करण्यात आलेल्या सुधारणांनुसार गठीत करण्यात आलेल्या समितीकडून निश्चित करण्यात आलेल्या वाहतूकीच्या दरसूचीनुसार (SoR) जिल्हाधिकारी यांनी कार्यवाही करावी.
२३. भरडाईसंदर्भात NeML व PFMS पोर्टलवर ऑनलाईन माहिती भरण्याबाबत
२३.१ केंद्र शासनाने दि.०७.१०.२०१३ च्या पत्रान्वये दिलेल्या निदेशानुसार खरेदी व भरडाईची माहिती Public Fund Monitoring System (PFMS)/NeML Portal मध्ये उपलब्ध करुन देण्याची कार्यवाही दोन्ही अभिकर्ता संस्था व संबंधित जिल्हा पुरवठा अधिकारी यांनी रोजच्या रोज करावी व ती संबंधित क्षेत्रीय व्यवस्थापक, भारतीय अन्न महामंडळ यांना उपलब्ध करुन द्यावी. भरडाई देयकाची अदायगी (PFMS) पोर्टलच्या माध्यमातून करण्यात यावी. (जोडपत्र-३) २३.२ किमान आधारभूत किंमत खरेदी व भरडाई योजनेंतर्गत खरेदीबाबतची सर्व माहिती केंद्र शासनाच्या Central Food grains Procurement Portal (CFPP) वर भरावयाची असून सदर माहिती सद्य:स्थितीत NeML यांच्या पोर्टलमार्फत अद्ययावत करण्यात येते. सदर माहिती अचूक भरण्याबाबत केंद्र शासनाच्या सक्त सूचना आहेत. याकरिता योजनेशी संबंधित अभिकर्ता संस्था, त्यांनी नियुक्त केलेल्या उप अभिकर्ता संस्था, गिरणीधारक व जिल्हा पुरवठा अधिकारी यांनी त्यांच्याशी निगडीत असलेली अचूक माहिती NeML पोर्टलवर अद्ययावत करावी. सदर माहिती पोर्टलवर ऑनलाईन अद्ययावत न केल्यास गिरणीधारक/अभिकर्ता संस्था यांना कोणतेही देयक वित्तीय सल्लागार व उपसचिव कार्यालयाकडून अदा करण्यात येणार नाही. त्याचप्रमाणे अभिकर्ता संस्थांनी PFMS पोर्टलवर त्यांच्याशी संबंधित सर्व माहिती अद्ययावत करावी.
२३.३ धान वितरण आदेश, गिरणीधारकांच्या नोंदी, त्यांची देयके, सीएमआर/फोर्टीफाईड तांदुळ स्वीकृती इत्यादी सर्व बाबी तसेच बेस गोदामामध्ये जमा होणाऱ्या सीएमआर/फोर्टीफाईड तांदळाची सर्व माहिती Minimum Storage Specification अंतर्गत ऑनलाईन प्रणालीद्वारेच भरण्यात येईल, याची दक्षता सर्व संबंधितांनी घ्यावी.
पृष्ठ ४० पैकी १५
# Page 16
शासन निर्णय क्रमांकः धानभ-१३२३/प्र.क्र.१९०/नापु.२९
२४. सर्वसाधारण सूचना - a) तांदूळ लक्ष्य निर्धारित सार्वजनिक वितरण व्यवस्थेमध्ये वितरित केल्यानंतर दरमहा प्रमाणपत्रे जिल्हा पुरवठा अधिकारी कार्यालयाने वित्तीय सल्लागार व उपसचिव, मुंबई यांच्या कार्यालयास सादर करावीत. (जोडपत्र-५ मध्ये नमूना पहावा.)
b) सीएमआर जमा करण्यासाठी भाड्याने घेतलेल्या गोदामामध्ये एकदा साठा केलेला सीएमआर २ महिन्यापेक्षा अधिक काळ सदर गोदामात राहणार नाही याची दक्षता घेण्यात यावी.
c) सीएमआरच्या साठवणूक व वितरणाच्या कार्यवाहीबाबत स्वतंत्रपणे निदेश देण्यात येतील.
d) तांदळाचे प्रत्यक्ष लक्ष्य निर्धारित सार्वजनिक वितरण व्यवस्थेमधील वितरण व त्याचे उपयोगिता प्रमाणपत्र जिल्हा पुरवठा अधिकारी यांनी सादर करावे.
e) शासनाने विहित केलेले गोदाम व शासकीय गोदाम येथील गुणवत्ता नियंत्रणाची जबाबदारी संबंधित जिल्हा पुरवठा अधिकारी यांची राहील.
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40