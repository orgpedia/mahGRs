# Page 1
नाशिक जिल्ह्यातील नाशिक व मालेगाव या तालुक्यांतील महानगरपालिका क्षेत्रामधील गावांतील रास्त भाव दुकानविषयक व पुरवठाविषयक सर्व कामकाज अनुक्रमे धान्य वितरण अधिकारी, नाशिक व धान्य वितरण अधिकारी, मालेगाव यांचे कार्यक्षेत्रामध्ये समाविष्ट करणेबाबत.........
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: धोरण-१०२२/प्र.क्र.२२४/ना.पु.३१.
मंत्रालय, मुंबई - ४०० ०३२
दिनांक : २३ सप्टेंबर, २०२२.
संदर्भ : १) अधिसुचना, नगर विकास विभाग, क्र. मामपा-१५०६/४३६/प्र.क्र.१४४/०६/नवि-२५, दि.५.१०.२०११.
२) धान्य वितरण अधिकारी, मालेगाव यांचे पत्र क्र.धाविअ/कावि/२५६/२०२२, दि.२५.५.२०२२.
३) तहसिलदार, नाशिक यांचे पत्र क्र./ पुरवठा/कावि/२०९/२०२२, दि. ३१.५.२०२२.
४) जिल्हाधिकारी, नाशिक यांचे पत्र क्र. पुरवठा/कक्ष/८(२)/२५३/२०२२/९/६६/१०८५, दि.१.६.२०२२.
प्रस्तावना:
१. संदर्भ क्र. ४ येथील दि.१.६.२०२२ रोजीच्या पत्रान्वये जिल्हाधिकारी, नाशिक यांनी नाशिक व मालेगाव या दोन तालुक्यांतील तहसिलदार नाशिक व तहसिलदार मालेगाव यांच्या कार्यक्षेत्रातील नाशिक व मालेगाव महानगरपालिका क्षेत्रामध्ये समाविष्ट झालेल्या गावांमधील रास्त भाव दुकानविषयक व पुरवठाविषयक सर्व कामकाज प्रशासकीय सोईच्या दृष्टीने धान्य वितरण अधिकारी, नाशिक व धान्य वितरण अधिकारी, मालेगाव यांचे कार्यक्षेत्रामध्ये समाविष्ट करण्याबाबतचा प्रस्ताव सादर केलेला आहे.
२. नाशिक जिल्हयामध्ये नाशिक व मालेगाव ही दोन महानगरपालिका क्षेत्रे असुन पुरवठा विषयक कामकाजाच्या सोईच्या दृष्टीने स्वतंत्र धान्य वितरण अधिकारी, नाशिक व धान्य वितरण अधिकारी, मालेगाव ही कार्यालये कार्यान्वीत आहेत. नाशिक व मालेगाव तालुक्यातील महानगरपालिका कार्यक्षेत्र वगळता पुरवठा विषयक कामकाज हे तहसिलदार नाशिक व तहसिलदार मालेगाव यांचे मार्फत करण्यात येते.
३. संदर्भ क्र. २ येथील दि. २५.५.२०२२ रोजीच्या पत्रान्वये तहसिलदार, मालेगाव व धान्य वितरण अधिकारी, मालेगाव यांनी जिल्हाधिकारी, नाशिक कार्यालयास संयुक्त अहवाल सादर केला आहे.
सदर अहवालानुसार मालेगाव महानगरपालिका हद्दीत समाविष्ट झालेल्या गावांमधील लाभार्थ्यांकडुन घरपट्टी, नळपट्टी व इतर सर्व प्रकारचे शासकीय कर नियमाप्रमाणे मालेगाव महानगरपालिकेकडून वसुल केले जातात. मात्र सदर गावांमधील ग्रामस्थ यांच्या शिधापत्रिका तहसिलदार, मालेगाव यांचेकडील असल्याने लाभार्थ्यांना मालेगाव महानगरपालिकेकडे येणाऱ्या विविध योजनांचा व शासकीय योजनांचा लाभ घेता येत नाही.
# Page 2
शासन निर्णय क्रमांकः धोरण-१०२२/प्र.क्र.२२४/ना.पु.३१.
४. सदर गावांतील शिधापत्रिका धान्य वितरण अधिकारी, मालेगांव यांच्या कार्यालयाकडे वर्ग करण्यात आल्यास कुठल्याही शासकीय योजनेपासून लाभार्थ्यांना वंचित राहणार नाही. त्यानुसार सदर गावामधील रास्त भाव दुकानविषयक व पुरवठाविषयक सर्व कामकाज धान्य वितरण अधिकारी, नाशिक व धान्य वितरण अधिकारी, मालेगाव यांचे कार्यक्षेत्रामध्ये समावेश करणेबाबतची कार्यवाही करणे आवश्यक आहे.
५. सबब, तहसिलदार, नाशिक व तहसिलदार, मालेगाव, जि. नाशिक यांचे कार्यक्षेत्रातील महानगरपालिका क्षेत्रामध्ये असलेले रास्त भाव दुकानविषयक व पुरवठाविषयक सर्व कामकाज अनुक्रमे धान्य वितरण अधिकारी, नाशिक व धान्य वितरण अधिकारी, मालेगाव यांचे कार्यक्षेत्रामध्ये समाविष्ट करणेबाबतची बाब शासनाच्या विचाराधीन होती.
शासन निर्णय
१. नाशिक तालुक्यातील सातपुर, गंगापुर, म्हसरुळ, आडगाव, कामटवाडा, पाथर्डी, पंचक, वडनेर दुमाला, नांदुर, पिंपळगाव बहुला, पिंपळगाव खांब, दसक, आनंदवली, मखमलाबाद, चुंचाळे, अंबड, चेहडी, मानुर, चाडेगाव, दाढेगाव ही एकूण २० गावे नाशिक महानगरपालिका यांचे हद्दीमध्ये समाविष्ट झालेली असल्याने सदरच्या गावांतील सर्व रास्त भाव दुकानविषयक कामकाज व पुरवठा विषयक सर्व कामकाज प्रशासकीय सोईच्या दृष्टीने धान्य वितरण अधिकारी, नाशिक यांचे कार्यक्षेत्रामध्ये समाविष्ट करण्यात येत आहे.
२. नगर विकास विभाग, अधिसुचना, दि. ५ ऑक्टोबर २०११ अन्वये मालेगाव तालुक्यामधील भायगाव, सोयगाव, संगमेश्वर, द्याने, दरेगांव, माळदे, सायने (बु.) ही एकूण ७ गावे मालेगाव महानगरपालिकेच्या हद्दीत समाविष्ट झालेली असल्याने सदरच्या गावांतील सर्व रास्त भाव दुकानविषयक कामकाज व पुरवठा विषयक सर्व कामकाज प्रशासकीय सोईच्या दृष्टीने धान्य वितरण अधिकारी, मालेगाव यांचे कार्यक्षेत्रामध्ये समाविष्ट करण्यात येत आहे.
३. सदर शासन निर्णय तात्काळ अंमलात येईल.
# Page 3