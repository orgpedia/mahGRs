# Page 1
महाराष्ट्र शासन
अन्न,नागरी पुरवठा व ग्राहक संरक्षण विभाग
शासन ज्ञापन क्र. सेलाभ-२८२२/प्र.क्र.१४/ना.पु.१५
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई - ४०० ०३२
दिनांक : ६ मे, २०२२.
विषय :- कै.सुशिलाबाई जेजीराम बागुल, पुरवठा निरीक्षक, पिंपळनेर, तहसिल कार्यालय,ता.साक्री, जि.धुळे यांचा कोव्हीड-१९ विषाणूच्या पार्श्वभूमीवर शासन आदेशानुसार कामकाज करण्याचे कर्तव्य बजावत असताना कोव्हीड १९ संसर्गाने मृत्यु झाल्यामुळे त्यांच्या कुटूंबियांना रु.५० लक्ष सानुग्रह सहाय्य मंजूरीबाबत.
संदर्भ :-१) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दि.२९.०५.२०२० व दि.१४.०५.२०२१.
२) जिल्हाधिकारी कार्यालय (पुरवठा शाखा), धुळे यांचे पत्र क्र.पुरवठा / आस्था-२/कावि-१७/२०२२, दि.२४/०१/२०२२.
ज्ञापन :
पिंपळनेर, तहसिल कार्यालय, ता.साक्री, जि.धुळे येथे कार्यरत असलेल्या कै.सुशिलाबाई जेजीराम बागुल, पुरवठा निरीक्षक यांची कोव्हीड-१९ विषाणूच्या पार्श्वभूमीवर शासन आदेशानुसार कोव्हीड-१९ या सार्वत्रिक साथीमध्ये उद्भवलेल्या परिस्थितीमध्ये नेमून दिलेल्या क्षेत्रिय विभागात जनतेला शिधाजिन्नसांचा पुरवठा सुरळीत व्हावा याकरिता “मदत कार्य” करण्याचे कर्तव्य पार पाडतांना त्यांचा कोरोना विषाणूचा संसर्ग होऊन दिनांक ०८/०४/२०२१ रोजी मृत्यू झाला आहे.
२. जिल्हाधिकारी कार्यालय (पुरवठा शाखा), धुळे यांनी उक्त मृत पुरवठा निरीक्षक, कै.
सुशिलाबाई बागुल यांच्या कुटूंबियांना शासन निर्णय, वित्त विभाग क्र. संकीर्ण-२०२०/प्र.क्र.४/व्यय ९, दि.२९.०५.२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
३. शासन आदेशानुसार कै. सुशिलबाई बागुल या कोव्हीड–१९ विषाणूच्या पार्श्वभूमीवर नेमून दिलेल्या क्षेत्रिय विभागात जनतेला शिधाजिन्नसांचा पुरवठा सुरळीत व्हावा याकरिता “मदत कार्य” करण्याचे कामकाज करण्याचे कर्तव्य बजावत होत्या, असे तहसिलदार, साक्री यांनी त्यांच्या प्रमाणपत्रात नमूद केले आहे.
४. जिल्हा पुरवठा अधिकारी, धुळे यांनी कै. सुशिलाबाई बागुल यांचा दिनांक ८/४/२०२१ रोजी मृत्यू झालेला असून त्या दिनांक ३०/३/२०२१ पर्यंत पुरवठा निरीक्षक या पदावर कार्यरत होत्या असे प्रमाणित केले आहे.
५. डॉ.आनंद गोयंका A.C.P.M. Medical & Hospital, Dhule यांनी कै. सुशिलाबाई बागुल यांचा मृत्यू हा “कोव्हीड - १९" या रोगाच्या संसर्गामुळे झाला असल्याचे मृत्यू प्रमाणपत्र दिले आहे.
# Page 2
शासन ज्ञापन क्रमांक: सेलाभ-२८२२/प्र.क्र.१४/ना.पु.१५
६. उप निबंधक (जन्म व मृत्यू) नोंदणी कार्यालय, धुळे महानगरपालिका यांनी कै.सुशिलाबाई बागुल यांचा मृत्यू हा दिनांक ०८/०४/२०२१ रोजी झालेला असल्याचे मृत्यू प्रमाणपत्र दिले आहे.
७. कै. सुशिलाबाई बागुल यांचा मुलगा श्री. युवराज बागुल याने रु. ५० लक्ष सानुग्रह अनुदान मिळण्याबाबतचा दिनांक ११/०६/२०२१ रोजीचा विनंती अर्ज अपर तहसिलदार, पिंपळनेर, ता.साक्री जि.धुळे यांना सादर केलेला आहे तसेच श्रीम. बागुल यांची मुलगी वैशाली दिपक कोकणी यांनी श्री. युवराज बागुल यांना मिळणा-या सानुग्रह सहाय्यास त्यांची कोणतीही हरकत नसल्याबाबत १०० रुपयाच्या स्टॅम्प पेपरवर संमतीपत्र दिले आहे.
८. त्यानुसार पिंपळनेर, तहसिल कार्यालय,ता.साक्री, जि.धुळे येथे कार्यरत असलेल्या पुरवठा निरीक्षक, कै. सुशिलाबाई बागुल यांच्या कुटुंबियांना रक्कम रु.५० लक्ष/- (रुपये पन्नास लक्ष फक्त) सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
९. उक्त खर्च “मागणी क्र. एम-२, मुख्य लेखाशीर्ष २४०८- अन्न, साठवण व वखार साठवण (०१), अन्न (१०१) प्रापण व पुरवठा (०३) प्रापण, वितरण व किंमत नियंत्रण अंतर्गत “(०३) (०२) मुफसल (अनिवार्य) दत्तमत (२४०८०१०८) १३ कार्यालयीन खर्च” या लेखाशिर्षाखाली खर्ची टाकण्यात यावा व त्या लेखाशिर्षाखालील अनुदानातून भागविण्यात यावा.
१०. सदर ज्ञापन वित्त विभाग, शासन निर्णय, दिनांक २९/०५/२०२० व दिनांक १४/०५/२०२१ नुसार निर्गमित करण्यात येत आहे.