# Page 1
राज्य ग्राहक तक्रार निवारण आयोग अंतर्गत जिल्हा ग्राहक तक्रार निवारण मंचाच्या प्रबंधक गट-ब (राजपत्रित) पदावर पदोन्नती देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन आदेश क्रमांक -संकीर्ण-२०१८/प्र. क्र. ३३ / ग्रासं-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २० सप्टेंबर, २०१९.
शासन आदेश:
अन्न नागरी पुरवठा व ग्राहक संरक्षण विभागाच्या अधिपत्याखालील राज्य आयोगाच्या अखत्यारितील सन २०१८-१९ या निवडसूची वर्षात अधिक्षक/शिरस्तेदार/ जनसंपर्क अधिकारी ( वेतनश्रेणी एस-१४ रु.३८६००-१२२८६०) या संवर्गातून प्रबंधक, गट-ब (राजपत्रित) (वेतनश्रेणी एस-१५ रु.४१८००-१३२३०० ) या पदावर या आदेशाद्वारे विहित अटींच्या अधिनतेने निव्वळ तात्पुरत्या स्वरूपात पदोन्नती देण्यात येत असून, त्यांची पदस्थापना त्यांच्या नावासमोर स्तंभ -३ मध्ये दर्शविण्यात आलेल्या ठिकाणी या आदेशाच्या दिनांकापासून करण्यात येत आहे.
---------------------------------------------------------------------------------
| अक्र. | अधिका-यांचे नांव | पदस्थापिती दिलेले जिल्हा ग्राहक तक्रार निवारण मंच |
| १ | २ | ३ |
|  | श्री. उ. सु. चव्हाण, शिरस्तेदार, राज्य आयोग, | अमरावती |
|  | श्री.चं.रा.थोटे, शिरस्तेदार, जिल्हा मंच, नागपूर परिक्रम खंडपीठ | अतिरिक्त नागपूर |
| ३ | श्री. नं.भ.उगोकार, शिरस्तेदार, जिल्हा मंच, अति. नागपूर | नागपूर |
| ४ | श्री.ना.भि.कुनाळे, शिरस्तेदार, जिल्हा मंच, सांगली | सांगली |
---------------------------------------------------------------------------------
२. मा.उच्च न्यायालय, मुंबई यांनी रिट याचिका क्र.२७९७/२०१५ मध्ये दि.०४.०८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च न्यायालयाच्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. खुल्या प्रवर्गातील कर्मचाऱ्यांना पदोन्नती देण्यास कोणतीही वैधानिक अडचण नसल्याचे अभिप्राय विधी व न्याय विभागाने दि.२८.१२.२०१७ रोजी दिले आहेत. त्यानुसार तूर्तास पदोन्नतीच्या कोट्यातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाज्येष्ठतेनुसार मा.सर्वोच्च न्यायालयाच्या निर्णयाच्या अधीन राहून भरण्यात यावीत. अशी कार्यवाही करताना सेवाज्येष्ठता यादीमधील मागासवर्गीय अधिकारी/ कर्मचारी यांना पदोन्नती देण्यापूर्वी ते दि. २५.०५.२००४ च्या शासन निर्णयातील
# Page 2
शासन आदेश क्रमांकः संकीर्ण-२०१८/प्र. क्र. ३३/ग्रासं-४
तरतूदीनुसार आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत, याची खात्री प्रत्येक प्रशासकीय विभागाने करावी अशा सूचना सा.प्र.वि./ का.१६-ब ने दि.२९.१२.२०१७ च्या पत्रान्वये दिल्या आहेत. त्यानुसार मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून तसेच पुढील अटीच्या अधीन राहून संबंधीत अधिक्षक/ शिरस्तेदार/ जनसंपर्क अधिकारी यांना प्रबंधक, गट-ब (राजपत्रित) या संवर्गात खुल्या प्रवर्गातील रिक्त पदावर निव्वळ तात्पुरत्या स्वरूपात पदोन्नती देण्यात येत आहे: १) सदरची पदोन्नती ही प्रशासकीय निकड म्हणून तात्पुरत्या स्वरूपातील पदोन्नती राहील.
२) सदर पदोन्नत्या, सद्य:स्थितीत अधिक्षक/शिरस्तेदार/ जनसंपर्क अधिकारी राज्य ग्राहक तक्रार निवारण आयोग या पदाच्या ज्येष्ठता यादीबाबत कोणतेही न्यायालयीन प्रकरण प्रलंबित नाही, तसेच या ज्येष्ठता यादीस आव्हानित देखील करण्यात आलेले नाही ही वस्तुस्थिती विचारात घेऊन केवळ तात्पुरत्या स्वरूपात देण्यात येत आहेत.
३) सदर पदोन्नती तात्पुरत्या स्वरूपात असून सदर पदावर संबंधीत अधिकाऱ्यांचा कायमस्वरूपी धारणाधिकार राहणार नाही.
४) सन २०१८-१९ या निवडसूची वर्षाकरीता पात्र अधिक्षक/शिरस्तेदार/जनसंपर्क अधिकारी राज्य ग्राहक तक्रार निवारण आयोग यांची निवडसूची तात्पुरत्या स्वरूपाची असून प्रबंधक गट-ब (राजपत्रित), राज्य ग्राहक तक्रार निवारण आयोग पदावरील पदोन्नत्या या तात्पुरत्या स्वरूपाच्या आहेत. परिणामी निवडसूचीतील अधिकाऱ्यांना नियमित पदाचा व सेवा ज्येष्ठतेचा कोणताही हक्क मिळणार नाही.
५) निवडसूचीतील सर्व अधिकाऱ्यांनी दि.२५.०१.१९९९ अन्वये विहित केलेले महाराष्ट्र नागरी सेवा (संगणक हाताळणी/ वापराबाबतचे ज्ञान आवश्यक ठरविण्याबाबत) नियम, १९९९ व दि.२८.०५.२०१८ अन्वये विहित केलेले (सुधारणा) नियम, २०१८ नुसार संगणक परिक्षा उत्तीर्ण केली आहे याची राज्य ग्राहक तक्रार निवारण आयोग यांनी खातरजमा करावी.
६) सदर पदोन्नत्या तात्पुरत्या स्वरूपाच्या असून त्या केवळ पदोन्नत कोट्यात उपलब्ध होणाऱ्या पदांनुसार नियमित करण्यात येतील.
७) संबंधीत अधिक्षक/शिरस्तेदार/ जनसंपर्क अधिकारी, राज्य ग्राहक तक्रार निवारण आयोग यांनी प्रबंधक गट-ब (राजपत्रित), राज्य ग्राहक तक्रार निवारण आयोग पदावरील तात्पुरती पदोन्नती न स्वीकारल्यास सामान्य प्रशासन विभाग, शासन निर्णय, क्र.एसआरव्ही-२०१५/ प्र.क्र.३०३/ का.१२, दि.१२.०९.२०१६ अन्वये त्यांचे नाव सन २०१८-१९ च्या निवडसूचीतून काढून टाकण्यात येईल व पुढील दोन वर्षी होणाऱ्या निवडसूच्यांमध्ये त्यांच्या नावाचा विचार न करता तिसऱ्या वर्षाच्या निवडसूचीत प्रबंधक (गट-ब) पदावरील तात्पुरत्या पदोन्नतीसाठी त्यांची पात्रता तपासण्यात येईल.
८) सदर अधिकाऱ्यांची प्रबंधक गट-ब (राजपत्रित), राज्य ग्राहक तक्रार निवारण आयोग पदावरील तात्पुरती पदोन्नती ही सदर अधिकाऱ्यांविरूध्द प्रस्तुत आदेशाच्या दिनांकापर्यंत कोणत्याही प्रकारची विभागीय चौकशी सुरू झालेली नाही वा प्रस्तावित नाही या धारणेच्या अधीन राहून करण्यात येत आहे.
पृष्ठ ३ पैकी २
# Page 3
शासन आदेश क्रमांकः संकीर्ण-२०१८/प्र. क्र. ३३/ग्रासं-४
९) हे आदेश तात्काळ अंमलात येतील. प्रबंधक, राज्य ग्राहक तक्रार निवारण आयोग यांनी वर नमूद अधिका-यांना पदोन्नतीच्या पदावर रुजू होण्यासाठी तात्काळ कार्यमुक्त करावे व पदोन्नतीच्या पदावर रुजु करुन घेवून त्याबाबतचा अहवाल शासनास पाठवावा.
३. दरम्यान, पदोन्नतीमधील आरक्षणाबाबत राज्य शासनाने दाखल केलेल्या विशेष अनुज्ञा याचिका क्र.२८३०६/२०१७ व इतर राज्यांच्या याचिकेबाबत मा. सर्वोच्च न्यायालयाने दि.१५.०४.२०१९ रोजी पुढीलप्रमाणे आदेश पारीत केले आहेत. “Until further orders status quo, as it exists today, shall be maintained” याबाबत सा.प्र.वि./कार्यासन १६- ब यांनी पुढील प्रमाणे अभिप्राय दिले आहेत.
“दि.१५.०४.२०१९ रोजी व आत्ताही या कार्यासनानच्या दि.२९.१२.२०१७ च्या पत्रातील सूचना अस्तित्वात आहेत. सबब, पुढील आदेश होईपर्यंत सर्व पदोन्नत्यांबाबत या कार्यासनाच्या दि.२९.१२.२०१७ च्या पत्रातील सूचनांनुसार कार्यवाही करण्यात यावी.” सबब, सदर आदेशातील पदोन्नत्या शासन पत्र दि. २९.१२.२०१७ मधील सूचनांनुसार केवळ तात्पुरत्या स्वरूपात व सा. प्र. वि. / कार्यासन १६ - ब यांनी दिलेल्या उपरोक्त अभिप्रायानुसार देण्यात येत आहेत.