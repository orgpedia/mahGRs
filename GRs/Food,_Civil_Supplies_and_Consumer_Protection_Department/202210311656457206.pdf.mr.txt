# Page 1
महाराष्ट्र शासन
क्रमांक – वैमाशा-२०२२/५०३ / प्र.क्र.११० / ग्रासं-३ अन्न नागरी पुरवठा व ग्राहक संरक्षण विभाग, मादाम कामा रोड, हुतात्मा राजगुरु चौक, मंत्रालय-विस्तार, मुंबई -४०० ०३२.
दिनांक – ३१ ऑक्टोंबर, २०२२
: आदेश:
ज्याअर्थी, श्री. सु. रा. खैरनार, निरीक्षक, वैध मापन शास्त्र, रावेर विभाग, जि. जळगांव यांच्याविरुध्द लाचलुचपत प्रतिबंधक विभाग, जळगांव यांनी लाचलुचपत प्रतिबंधक कायद्यानुसार दिनांक २७ सप्टेंबर, २०२२ रोजी पोलीस उप अधिक्षक, लाचलुचपत प्रतिबंधक विभाग, जळगांव येथे गुन्हा नोंदवून अटक केली.
आणि ज्याअर्थी, श्री. सु, रा. खैरनार निरीक्षक त्यांचेविरुध्द फौजदारी गुन्हयाबाबतचे प्रकरण अन्वेषणाधीन आहे आणि त्यांना दिनांक २७ सप्टेंबर, २०२२ पासून ४८ तासांपेक्षा अधिक मुदतीच्या कालावधीत पोलीस/न्यायालयीन कोठडीमध्ये स्थानबध्द करण्यात आले होते.
त्याअर्थी, आता उक्त श्री. सु. रा. खैरनार, निरीक्षक, वैधमापन शास्त्र, रावेर विभाग, जि.
जळगांव हे, महाराष्ट्र नागरी सेवा (शिस्त व अपील) नियम, १९७९ च्या नियम ४ च्या पोट-नियम (२) च्या तरतुदीनुसार पोलीस / न्यायालयीन कोठडीत स्थानबध्द केल्याच्या दिनांकापासून म्हणजे दिनांक २७ सप्टेंबर, २०२२ पासून निलंबित झाल्याचे मानण्यात येत आहे आणि ते पुढील आदेशा पर्यंत निलंबित राहतील.
आणखी असाही आदेश देण्यात येत आहे की, हा आदेश अमलात असेल तेवढ्या कालावधीत श्री. सु, रा. खैरनार निरीक्षक यांचे मुख्यालय, सह नियंत्रक, वैध मापन शास्त्र, नाशिक विभागीय कार्यालय, नाशिक येथे राहील. श्री. खैरनार, निरीक्षक, वैध मापन शास्त्र यांना नियंत्रक, वैध मापन शास्त्र यांच्या पूर्वपरवानगी शिवाय मुख्यालय सोडता येणार नाही. हे निलंबन आदेश जोपर्यंत अमलात आहेत, तोपर्यंत महाराष्ट्र नागरी सेवा (वर्तणूक) नियम, १९७९ च्या नियम १६ मधील तरतुदीनूसार श्री. सु. रा. खैरनार, निरीक्षक, वैध मापन शास्त्र, रावेर विभाग, जि. जळगांव यांना खाजगी नोकरी स्विकारता येणार नाही. अथवा स्वत:ला व्यापार अथवा उद्योगधंद्यामध्ये गुंतवूण घेता येणार नाही. जर निलंबनाधीन असताना श्री. सु. रा. खैरनार, निरीक्षक यांनी खाजगी नोकरी स्वीकारली अथवा स्वत:ला व्यापार किंवा उद्योगधंद्यामध्ये अडकवून घेतले तर त्यांनी गैरवर्तण केल्याचे समजण्यात येऊन ते निर्वाह भत्ता मिळण्यास अपात्र ठरतील.
उक्त श्री. सु. रा. खैरनार, निरीक्षक, वैध मापन शास्त्र, रावेर विभाग, जि. जळगांव यांना जोपर्यंत निलंबनाचे आदेश आहेत तोपर्यंत महाराष्ट्र नागरी सेवा (पदग्रहण अवधी, स्वीयेत्तर सेवा, निलंबन, बडतर्फी सेवेतून काढून टाकणे यांच्या काळातील प्रदाने) नियम, १९८१ मधील नियम ६८ मधील तरतूदींनूसार निर्वाह भत्ता आणि इतर पूरक भत्ते देण्यात यावेत.
# Page 2
शासन आदेश क्रमांकः वैमाशा-२०२२ / ५०३/प्र.क्र.११० / ग्रासं-३