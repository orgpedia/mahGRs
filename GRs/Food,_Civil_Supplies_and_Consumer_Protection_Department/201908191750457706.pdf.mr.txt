# Page 1
पंडित दीनदयाळ उपाध्याय अंत्योदय अभियानास मुदतवाढ देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांकः संकिर्ण-२०१९/प्र.क्र.९३/नापु-२२
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक: १९ ऑगस्ट, २०१९
वाचा: १) अन्न, नागरी पुरवठा व ग्राहक संरक्षण विभाग शासन निर्णय क्र. असुका - २०१८ / प्र. क्र. १३२ / नापु-२२, दि. १६.११.२०१८.
२ ) अन्न, नागरी पुरवठा व ग्राहक संरक्षण विभाग शासन निर्णय क्र. असुका-२०१९/ प्र. क्र. ४९/नापु-२२, दि. ६.७.२०१९.
३) शासन परिपत्रक समक्रमांक, दि. २४.७.२०१९
प्रस्तावना: राष्ट्रीय अन्नसुरक्षा अधिनियम, २०१३ अंतर्गत महाराष्ट्र राज्यासाठी दिलेला इष्टांक पूर्ण करण्याच्या दृष्टीने पात्र लाभार्थ्यांची निवड करुन त्यांना अंत्योदय अन्न योजना व प्राधान्य कुटुंब लाभार्थ्यांमध्ये समाविष्ट करण्याकरिता दि. १५.७.२०१९ ते दि. १४.८.२०१९ या कालावधीत पंडित दीनदयाळ उपाध्याय अंत्योदय अभियान राबविण्याचे संदर्भाधीन दि. २४.७.२०१९ च्या परिपत्रकान्वये निश्चित करण्यात आले आहे. उक्त अभियानांतर्गत राष्ट्रीय अन्नसुरक्षा योजनेतील योग्य व गरजू अशा पात्र कुटुंबांना १०० टक्के शिधापत्रिका वाटप, १०० टक्के धान्य वाटप तसेच प्रत्येक कुटुंबास गॅस जोडणी देण्याबाबतचे उद्दिष्ट ठरविण्यात आले आहे.
उपरोक्त उद्दिष्टपुर्तीच्या अनुषंगाने सर्व संबंधितांना संदर्भाधीन दि. २४.७.२०१९ च्या शासन परिपत्रकान्वये सूचना देण्यात आल्या आहेत. सदर अभियानास मोठ्या संख्येने प्रतिसाद मिळत असून इष्टांक पूर्ण होण्याच्या दृष्टीने सदर अभियानाच्या अंमलबजावणीस मुदतवाढ देण्याची बाब शासनाच्या विचाराधीन होती. त्यानुषंगाने पुढील सूचना देण्यात येत आहेत:
शासन परिपत्रक : १) पंडित दीनदयाळ उपाध्याय अंत्योदय अभियानास याद्वारे दि. २५.८.२०१९ पर्यंत मुदतवाढ देण्यात येत आहे. त्यानंतर, शासनस्तरावर उद्दिष्टपुर्तीचा आढावा घेऊन पुढील निर्णय घेण्यात येईल.
२) सदर अभियानाच्या अंमलबजावणीबाबत संदर्भाधीन दि. २४.७.२०१९ च्या शासन परिपत्रकान्वये देण्यात आलेल्या इतर सर्व सूचना कायम राहतील.
# Page 2
शासन परिपत्रक क्रमांकः संकिर्ण-२०१९/प्र.क्र.९३/नापु-२२