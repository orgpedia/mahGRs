# Page 1
सार्वजनिक बांधकाम विभागयांचेकडून नाबार्ड व
ग्रामीण पायाभूत विकास निधी मालिका अंतर्गत नवीन
गोदामांचे बांधकाम, नाबार्ड व्यतिरिक्त इतर नवीन
गोदाम बांधकाम, गोदामांसाठी आवश्यक अतिरिक्त
कामे व दुरुस्ती करणेबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः गोदाबां-१०२४/प्र.क्र.०२/नापु-१६-ब
हुतात्मा राजगुरू चौक, मादाम कामा मार्ग,
मंत्रालय विस्तार, मुंबई-४०० ०३२.
दिनांक:- २० जून, २०२४.
संदर्भ : १) वित्त विभाग, शासन निर्णय क्रं. विअप्र-१०१३/प्र.क्र.३०/१३/विनियम (भाग-२)
दि. २०.०९.२०१९ .
२) सार्वजनिक बांधकाम विभाग, शासन परिपत्रक क्रं. संकीर्ण-२०१९/प्र.क्र.१०/इमा-२,
दि. २५.०९.२०१९.
३) अ.ना.पु.व.ग्रा.सं.वि.,शासन निर्णय क्रं. गोदाबां-१०२१/प्र.क्र.११०/नापु -१६-ब,
दि. २६.०८.२०२२ .
४) अ.ना.पु.व.ग्रा.सं.वि.,शासन निर्णय क्रं. गोदाबां-१०२१/प्र.क्र.११०/नापु -१६-ब,
दि.०८.०२.२०२३.
प्रस्तावना :-
राष्ट्रीय अन्न सुरक्षा अधिनियम, २०१३ च्या अंमलबजावणीस दिनांक १ फेब्रुवारी, २०१४
पासून राज्यात सुरुवात झाली आहे. या कायद्यानुसार प्राधान्य गटातील लाभार्थ्यांना विहित
परिमाणानुसार धान्य उपलब्ध करुन देणे बंधनकारक आहे. त्यादृष्ट्टीने अन्नधान्याची साठवणूक व
हाताळणूक प्रभावीरित्या करण्यासाठी पुरेशी गोदामे उपलब्ध असणे अनिवार्य आहे. त्यानुषंगाने
राज्यातील शासकीय गोदामांची साठवणूक क्षमता वाढविण्यासाठी नाबार्डच्या कर्जस्वरुपातील
अर्थसहाय्याने नवीन गोदाम बांधकाम कार्यक्रम सन २०११-१२ पासून हाती घेण्यात आला आहे.
नाबार्डच्या ग्रामीण पायाभूत विकास निधी (RIDF) अंतर्गत नवीन गोदामांचे बांधकाम, नाबार्ड
व्यतिरिक्त इतर नवीन गोदाम बांधकाम, गोदामांसाठी आवश्यक अतिरिक्त कामे व दुरुस्तीची कामे
संदर्भाधिन शासन निर्णयान्वये महाराष्ट्र राज्य वखार महामंडळामार्फत करण्यात येत होती. परंतु
सद्यस्थितीत संदर्भाधिन (३) व (४) शासन निर्णय अधिक्रमित करून उक्त कामे महाराष्ट्र राज्य वखार
महामंडळा ऐवजी गोदाम बांधकाम खर्चातील बचतीच्या अनुषंगाने महाराष्ट्र राज्य वखार महामंडळ
यांच्याकडील बांधकाम मानके विचारात घेऊन सार्वजनिक बांधकाम विभाग यांचेकडून करुन
घेण्याची बाब शासनाच्या विचाराधीन होती.
# Page 2
शासन निर्णय क्रमांकः गोदाबां-१०२४/प्र.क्र.०२/नापु-१६-ब
शासन निर्णय :-
राष्ट्रीय अन्न सुरक्षा अधिनियम, २०१३ च्या अंमलबजावणीच्या अनुषंगाने अन्नधान्याची
साठवणूक व हाताळणूक प्रभावीरित्या करण्यासाठी पुरेशी गोदामे उपलब्ध असणे अनिवार्य आहे.
याव्दारे संदर्भाधिन (३) व (४) येथील शासन निर्णय अधिक्रमित करण्यात येत आहेत. गोदाम बांधकाम
खर्चातील बचतीच्या अनुषंगाने महाराष्ट्र राज्य वखार महामंडळ यांच्याकडील बांधकाम मानके
तसेच कार्यपध्दती विचारात घेऊन नाबार्डच्या ग्रामीण पायाभूत विकास निधी (RIDF) अंतर्गत नवीन
गोदामांचे बांधकाम, नाबार्ड व्यतिरिक्त इतर नवीन गोदाम बांधकाम, गोदामांसाठी आवश्यक
अतिरिक्त कामे व दुरुस्ती याकरिता सार्वजनिक बांधकाम विभाग, महाराष्ट्र शासन यांना
अंमलबजावणी यंत्रणा म्हणून नेमण्यात येत आहे. तसेच वित्त विभागाने शासन निर्णय
दि.२०.०९.२०२१९ अन्वये प्रदान केलेल्या वित्तीय प्राधिकार प्रदान केलेले आहेत. सदर वित्तीय
प्राधिकारानुसार सार्वजनिक बांधकाम विभागाने शासन निर्णय दि.२५.०९.२०१९ अन्वये अधिकार
प्रदानित अधिकारी तांत्रिक मान्यतेसाठी प्राप्त सक्षम प्राधिकारी म्हणुन काम पाहतील.
२. गोदाम बांधकाम खर्चातील बचतीच्या अनुषंगाने महाराष्ट्र राज्य वखार महामंडळ
यांच्याकडील बांधकाम मानके तसेच कार्यपध्दती विचारात घेऊन नाबार्ड अंतर्गत ग्रामीण पायाभूत
विकास निधी (RIDF) अंतर्गत नवीन गोदामांचे बांधकाम, नाबार्ड व्यतिरिक्त इतर नवीन गोदाम
बांधकाम, गोदामांसाठी आवश्यक अतिरिक्त कामे व दुरुस्ती सार्वजनिक बांधकाम विभाग
यांचेमार्फत करुन घेणेबाबतची कार्यपध्दती:-
(अ) मुख्य अभियंता, सार्वजनिक बांधकाम, कोकण विभाग, महाराष्ट्र शासन हे “मुख्य समन्वय
अधिकारी” म्हणून काम पाहतील.
(आ) जिल्हा पुरवठा अधिकारी आवश्यकतेनुसार नाबार्ड व ग्रामीण पायाभूत विकास निधी (RIDF)
अंतर्गत नवीन गोदाम बांधकामाकरिता जमीन अधिग्रहीत करुन, नाबार्ड व्यतिरिक्त इतर नवीन
गोदामांसाठी आवश्यक अतिरिक्त कामे व दुरुस्तीबाबत सार्वजनिक बांधकाम विभागास
कळवतील. तसेच त्यानुषंगाने आवश्यक स्थानिक स्वराज्य संस्था/नियोजन प्राधिकरण यांचेकडून
बांधकाम परवानगी जिल्हा पुरवठा अधिकारी प्राप्त करतील. याबाबत सर्व प्रकारचे तांत्रिक सहकार्य
सार्वजनिक बांधकाम विभाग करेल.
(इ) सार्वजनिक बांधकाम विभागाचे सक्षम अधिकारी हे जिल्हा पुरवठा अधिकारी यांच्या
मागणीनुसार आवश्यक बाबींचा तसेच गोदाम बांधकाम खर्चातील बचतीच्या अनुषंगाने महाराष्ट्र
राज्य वखार महामंडळ यांच्याकडील बांधकाम मानके तसेच कार्यपध्दती विचारात घेऊन बांधकाम
प्रस्ताव तसेच गोदाम बांधकाम अंदाजपत्रक तयार करतील. सदर प्रस्तावांच्या तांत्रिक छाननीअंती
मान्यता प्रदान करतील व प्रस्तुत प्रस्ताव संबंधित जिल्हा पुरवठा अधिकारी यांचेकडे सादर
करतील.
पृष्ट्ठ १० पैकी २
# Page 3
शासन निर्णय क्रमांकः गोदाबां-१०२४/प्र.क्र.०२/नापु-१६-ब
(ई) जिल्हा पुरवठा अधिकारी यांनी प्राप्त नवीन गोदामांचे बांधकाम, नाबार्ड व्यतिरिक्त इतर
नवीन गोदामांसाठी आवश्यक अतिरिक्त कामे यासाठी परिशिष्ट्ट “अ” मधील तरतुदी तर दुरुस्ती
कामांच्या प्रस्तावांची “ब” मध्ये दिलेल्या तरतुदीनुसार छाननी करतील. सदर प्रस्ताव परिपुर्ण
असल्यास तो शासनास मान्यतेकरिता सादर करण्यात यावा. जर प्रस्तावात त्रुटी असतील तर त्या
संबंधित अधिकारी, सार्वजनिक बांधकाम विभाग यांच्याकडून पुर्ण करून घेतील. व त्यानंतरच
जिल्हाधिकारी यांच्या अभिप्रायासह शासनास मान्यतेकरिता सादर करतील.
(उ) जिल्हा पुरवठा अधिकारी यांचेकडून प्राप्त नवीन गोदामांचे बांधकाम, नाबार्ड व्यतिरिक्त
इतर नवीन गोदामांसाठी आवश्यक अतिरिक्त कामे व दुरुस्ती कामांच्या परिपूर्ण प्रस्ताव छाननीअंती
मान्यता देण्यात येईल. तद्नंतर नाबार्ड व ग्रामीण पायाभूत विकास निधी अंतर्गत (RIDF) अंतर्गत
नवीन गोदामांचे बांधकाम प्रस्तावास प्रशासकीय मान्यता मिळाल्यानंतर त्यांचा समावेश नाबार्ड
ग्रामीण पायाभूत विकास निधी मालिका अंतर्गत (RIDF) समावेश शासन स्तरावरुन करण्यात येईल.
(ऊ) प्रशासकीय मान्यतेनंतर निधी वितरणाचे आदेश शासन स्तरावरुन निर्गमित करण्यात
येतील. तद्नंतर वित्तीय सल्लागार व उपसचिव, अन्न, नागरी पुरवठा व ग्राहक संरक्षण विभाग, मुंबई
यांनी त्यांचे स्तरावर निधी आहरित करुन सदर निधी संबंधित जिल्हाधिकारी यांना अर्थसंकल्पीय
वितरण प्रणालीवर उपलब्ध करून देणे आवश्यक आहे. सदर उपलब्ध करून दिलेला निधी
सार्वजनिक बांधकाम विभागाच्या कार्यकारी अभियंत्याकडे अर्थसंकल्प वितरण प्रणालीद्वारे
(Beams) वर्ग करण्यात येईल. उक्त निधी खर्च झाल्यानंतर मुख्य अभियंता, सार्वजनिक बांधकाम
प्रादेशिक विभाग, कोकण यांच्याकडून प्राप्त मासिक प्रगती अहवालाच्या (MPR ) आधारे वित्तीय
सल्लागार व उपसचिव यांचेमार्फत नाबार्डला प्रतिपुर्ती दावे सादर करून पुढील कर्ज
रकमेच्या/हप्त्याची उचल करण्यात येईल.
(ए) तसेच सार्वजनिक बांधकाम विभागाने निधी खर्च केल्यानंतर त्याबाबतचे मासिक प्रगती
अहवाल (Monthly Progress Report) व उपयोगिता प्रमाणपत्र (Utilization Certificate) संबंधित
जिल्हा पुरवठा अधिकारी यांचेमार्फत शासनास तात्काळ सादर करावे.
(ऐ) सदर गोदामे ही शास्रोक्त, आधुनिक व नाविन्यपुर्ण पद्धतीने तयार केलेली असावीत.
(ओ) सार्वजनिक बांधकाम विभागाकडून बांधण्यात आलेल्या गोदामांचे देखभाल व दुरुस्तीची
कामे प्राधान्याने त्यांचेकडून करुन घेण्यात यावीत.
(औ) नवीन गोदामांचे बांधकाम पूर्ण झाल्यावर पूर्णत्वाचा दाखला मिळाल्यांनतर ९० दिवसांच्या
आत गोदामाचा ताबा घेण्याची कार्यवाही संबंधित जिल्हा पुरवठा अधिकारी यांनी करावी.
(अं) नवीन गोदामांचे बांधकाम पूर्ण झाल्यानंतर गोदाम बांधकाम पूर्ण झाल्याचे प्रमाणपत्र
(Project Completion Certificate) व गोदाम बांधकाम पूर्णत्व अहवाल (Project Completion
पृष्ट्ठ १० पैकी ३
# Page 4
शासन निर्णय क्रमांकः गोदाबां-१०२४/प्र.क्र.०२/नापु-१६-ब
Report) नाबार्डला सादर करण्याकरिता संबंधित जिल्हा पुरवठा अधिकारी यांचेमार्फत शासनास
सादर करतील.
अ:) तसेच प्रस्तावित नविन गोदाम बांधकामाच्या प्रस्तावासोबत गोदामांच्या छतांचे आकारमान
लक्षात घेता उद्योग उर्जा व कामगार विभाग यांनी अपारंपारिक उर्जा निर्मितीच्या अनुषंगाने रूफटॉप
सौर प्रकल्प निर्मितीबाबत वेळोवेळी पारित केलेले नियम/कायदे/तरतुदी विचारात घेऊन रूफटॉप
सौर प्रकल्प बसविण्याबाबतचा प्रस्ताव देखील शासनास मान्यतेसाठी सादर करावा.
३. सदर योजनेंतर्गत बांधावयाच्या गोदामात उपलब्ध करावयाच्या इतर सोयी सुविधांमध्ये
तसेच आवश्यक उपाययोजनांमध्ये खालील बाबींचा समावेश राहील.
I.गोदामात हवा खेळती राहण्याच्या दृष्ट्टीने गोदामात वायुविजन (Ventilation) असावे.
II.गोदामाच्या जोत्याची उंची रक मधून धान्य चढ-उतारास सोयीची असावी.
III.गोदामामध्ये पाणी व्यवस्था, चौकीदार कॅबिन, विद्युत व्यवस्था याबाबतच्या सुविधा
करण्यात याव्यात व त्याबाबतचे माहितीफलक लावण्यात यावे.
IV.गोदामांची सर्वसाधारण दुरुस्ती आवश्यकतेनुसार वेळोवेळी करण्यात यावी.
V.स्थानिक महानगरपालिका किंवा तत्सम अधिकृत अग्निशमन यंत्रणेकडून
अग्निप्रतिबंधक उपाययोजना स्थानिक स्वराज्य संस्थेच्या अटीनुसार करण्यात यावी.
VI.गोदामाच्या परीसरात पिण्याच्या पाण्याची पुरेशी व्यवस्था, सुरक्षा कक्ष (Security
Cabin), विद्युत व्यवस्था व स्वच्छतागृह असावे.
VII.प्रकल्प सुरु करण्यापुर्वी जलवाहिन्या, मलवाहिन्या, विदयुतवाहिन्या, दुरध्वनी वाहिन्या,
गॅस वाहिन्या, इंधन वाहिन्या इ. योग्य ठिकाणी स्थलांतरित करण्याबाबत पुरेशी दक्षता
घेण्यात यावी.
VIII.प्रत्येक गोदामास सुरक्षिततेच्या दृष्ट्टीकोनातून भिंत असावी. तसेच रक ये-जा करणेसाठी
आवश्यक लांबी-रुंदीचा कॉक्रीटचा रस्ता असावा.
IX.गोदामाच्या परीसरात किमान दोन वाहने उभी करण्याची तसेच इलेक्रॉनिक वजन
काट्याची व्यवस्था असावी.
X. प्रत्येक गोदामाच्या ठिकाणी सी.सी.टिव्ही (CCTV) कॅमेऱ्याची व्यवस्था करणे अनिवार्य
आहे.
४. सदर नवीन गोदामांचे बांधकाम, नाबार्ड व्यतिरिक्त इतर नवीन गोदामांसाठी आवश्यक
अतिरिक्त कामे व दुरुस्ती कामे विहीत वेळेत पूर्ण करणे आवश्यक आहे. निधी उपलब्ध झाल्यानंतर
सुद्धा बांधकामे विहीत वेळेत पूर्ण न झाल्यास तसेच विहीत वेळेत मासिक प्रगती अहवाल (MPR),
परिपुर्ण प्रकल्प अहवाल (DPR) व प्रकल्प पुर्ण अहवाल (PCR) नाबार्डला सादर न केल्यास संबंधित
जिल्हा पुरवठा अधिकारी यांना जबाबदार धरण्यात येऊन त्यांच्याविरूध्द शिस्तभंगाची कार्यवाही
प्रस्तावित करण्यात येईल. तसेच संबधितांविरूध्द प्रकरणपरत्वे दंड करण्याचा अधिकार अन्न,नागरी
पुरवठा व ग्राहक संरक्षण विभागास राहील.
पृष्ट्ठ १० पैकी ४
# Page 5
शासन निर्णय क्रमांकः गोदाबां-१०२४/प्र.क्र.०२/नापु-१६-ब
५. गोदाम बांधकामासाठी प्रशासकीय मान्यता मिळणेबाबत शासनास सादर करण्यात
आलेल्या प्रस्तावांपैकी ज्या प्रस्तावांना प्रशासकीय मान्यता प्रदान करण्यात आलेली आहे, परंतु
त्यानुषंगाने निधी देण्यात आलेला नसेल असे प्रस्ताव तसेच शासनास प्राप्त झालेल्या ज्या
प्रस्तावांना प्रशासकीय मान्यता प्रदान करण्यात आलेली नाही, असे सर्व प्रस्ताव रद्द करण्यात येऊन
नव्याने सार्वजनिक बांधकाम विभागाकडून मागविण्यात येतील.
६. सद्यस्थितीत महाराष्ट्र राज्य वखार महामंडळाकडून सुरु असलेली कामे, अपूर्ण कामे ही
महाराष्ट्र राज्य वखार महामंडळाकडूनच पूर्ण केली जातील. त्यानुषंगाने त्यांना आवश्यक निधी
वितरीत करण्यात येईल.
७. सदर शासन निर्णय खालील विभागांशी विचारविनिमय करुन त्या विभागांनी त्यांच्या
खालील अनौपचारीक संदर्भान्वये दिलेल्या सहमतीने निर्गमित करण्यात येत आहे.
I.नियोजन विभाग अनौपचारीक संदर्भ क्र ४८९८/१४७५, दि.२३.०१.२०२४.
II.सार्वजनिक बांधकाम विभाग अनौपचारीक संदर्भ क्र.६०९/इ.मा २, दि.१३.०३.२०२४.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 6
# Page 7
# Page 8
# Page 9
# Page 10