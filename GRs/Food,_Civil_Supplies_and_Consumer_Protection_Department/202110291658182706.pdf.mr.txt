# Page 1
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन ज्ञापन क्र. संकीर्ण-६०२१/प्र.क्र.६१/ना.पु.१५
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई- ४०० ०३२
दिनांक : २९ ऑक्टोबर, २०२१.
विषय :- कै. दिलावर महेबुब पठाण, शिपाई, जिल्हा पुरवठा अधिकारी कार्यालय,नांदेड यांचा कोवीड–१९ चा संसर्ग होऊन मृत्यू झाल्याने त्यांच्या वारसदारांना सानुग्रह सहाय्य रु.५० लाख मंजूर करण्याबाबत.
संदर्भ :- १) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दिनांक २९/०५/२०२०, दि.१४/१०/२०२० व दिनांक १४/०५/२०२१.
२) जिल्हा पुरवठा अधिकारी, पुणे यांचे पत्र क्र.जा.क्र.२०२०/पुवी/आस्था/टे १३/ सीआर, दिनांक ४/११/२०२०.
ज्ञापन :
जिल्हा पुरवठा अधिकारी कार्यालय, नांदेड येथे कार्यरत कै.दिलावर महेबुब पठाण, शिपाई, यांचा कोव्हीड-१९ च्या सार्वत्रिक साथीच्या अनुषंगाने उद्भवलेल्या परिस्थितीमध्ये जिल्हा पुरवठा कार्यालय, नांदेड यांच्या आदेशानुसार कोरोना विषाणू (कोव्हिड-१९) “प्रतिबंधात्मक उपाययोजना” अंतर्गत अन्नधान्य व जीवनावश्यक वस्तूंचा नियमित स्वरुपात पुरवठा सुरळीत ठेवण्यासाठी तसेच जीवनावश्यक वस्तुबाबत प्राप्त तक्रारींचा निपटारा करण्याच्या अनुषंगाने जिल्हा पुरवठा अधिकारी, नांदेड यांचे कक्ष व पुरवठा विभागातील सांगितलेली कामे करण्याचे कर्तव्य पार पाडताना त्यांचा कोरोना विषाणू संसर्गाने दिनांक ०८/१०/२०२० रोजी मृत्यू झाला आहे.
२. जिल्हा पुरवठा अधिकारी, नांदेड यांनी वित्त विभाग क्र. संकीर्ण-२०२०/प्र.क्र.४/व्यय-९, दिनांक २९/०५/२०२० अनुसार कै. दिलावर पठाण यांच्या वारसदारांना रु.५०,००,०००/ (रुपये पन्नास लक्ष फक्त) इतक्या रक्कमेच्या सानुग्रह सहाय्य मिळण्याबाबतचा प्रस्ताव सादर केला आहे.
३. जिल्हा पुरवठा कार्यालय, नांदेड यांच्या दिनांक १०/१०/२०२० रोजीच्या आदेशान्वये श्री.पठाण यांची कोरोना विषाणू (कोव्हिड-१९) प्रतिबंधात्मक उपाययोजना अंतर्गत जिल्हा पुरवठा अधिकारी, नांदेड यांचे कक्ष व पुरवठा विभागातील सांगितलेली कामे करण्याचे करण्याकरिता नेमणूक करण्यात आली होती.
४. जिल्हा पुरवठा अधिकारी, नांदेड यांनी कै. पठाण हे मृत्युच्या तारखेपूर्वी १४ दिवस नियमित कर्तव्यावर हजर होते व कोरोना विषाणू (कोव्हिड १९) प्रादुर्भाव रोखणेसाठीचे "प्रतिबंधात्मक उपाययोजना” अंतर्गत जिल्हा पुरवठा अधिकारी, नांदेड यांचे कक्ष व पुरवठा विभागातील सांगितलेली कामे करण्याचे कर्तव्य बजावत होते, असे प्रमाणित केले आहे.
# Page 2
शासन ज्ञापन क्रमांकः संकीर्ण-६०२१/प्र.क्र.६१/ना.पु.१५
५. डॉ.शंकरराव चव्हाण गर्व्हमेंट मेडीकल कॉलेज आणि हॉस्पिटल, विष्णूपुरी, नांदेड यांनी कै.पठाण यांचा मृत्यू “कोव्हीड –१९” चा संसर्गाने झाला असल्याबाबत मृत्यू अहवाल दिलेला आहे.
६. जन्म मृत्यू नोंदणी कार्यालय, नांदेड महानगरपालिका कार्यालय, नांदेड यांनी कै.पठाण यांचा मृत्यू हा “कोव्हीड -१९” या रोगाच्या संसर्गामुळे झालेला आहे, असे प्रमाणित केले आहे.
७. त्यानुसार, जिल्हा पुरवठा अधिकारी, नांदेड यांच्या आस्थापनेवर कार्यरत कर्मचारी कै.दिलावर महेबुब पठाण, शिपाई, यांच्या नामनिर्देशित वारसदारांना रक्कम रु.५०,००,०००/ (रुपये पन्नास लक्ष फक्त) सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
८. उक्त खर्च खर्च “मागणी क्र. एम-२, मुख्य लेखाशीर्ष २४०८- अन्न, साठवण व वखार साठवण, उप प्रधान शीर्ष १०१– प्रापण व पुरवठा, गौण शीर्ष (०३), प्रापण वितरण व किंमत नियंत्रण (०३) (०२) मुफसल (अनिवार्य ) (२४०८०१०८) १३ कार्यालयीन खर्च “ या लेखाशीर्षाखाली खर्ची टाकण्यात यावा व त्या लेखाशिर्षाखालील अनुदानातून भागविण्यात यावा.
९. सदर ज्ञापन वित्त विभाग, शासन निर्णय, दिनांक २९/०५/२०२०, दि.१४/१०/२०२० व दिनांक १४/०५/२०२१ नुसार निर्गमित करण्यात येत आहे.