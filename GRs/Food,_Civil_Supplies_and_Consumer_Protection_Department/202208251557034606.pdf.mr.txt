# Page 1
अन्न, नागरी पुरवठा व ग्राहक संरक्षण विभागाच्या अधिनस्त नियंत्रक शिधावाटप व संचालक नागरी पुरवठा, मुंबई कार्यालयांतील सुधारित
आकृतीबंधानुसार संवर्गनिहाय पदसंख्या निश्चित करणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : पदनि-११२२/प्र.क्र.१८७/ना.पु.१५
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२.
दिनांक : २५ ऑगस्ट, २०२२.
संदर्भ : १) शासन निर्णय,अ.ना.पु.व ग्रा.सं.वि. क्र. :संकीर्ण-१०१७/प्र.क्र.१५६/ना.पु.१२, दि. १८.०४.२०२२ २) नियंत्रक शिधावाटप व संचालक नागरी पुरवठा, मुंबई यांचे पत्र क्र. निशि/आस्था/४-ड/२०२२/ आकृतीबंध / फेरपदवाटप/जा.१०५, दि.२७.०५.२०२२.
प्रस्तावना: उपरोक्त संदर्भ क्र. १ येथील दि. १८.०४.२०२२ रोजीच्या शासन निर्णयान्वये अन्न, नागरी पुरवठा व ग्राहक संरक्षण विभागाच्या अधिनस्त कार्यालयांतील पदांचा आढाव्याअंती सुधारित आकृतीबंध मंजूर करण्यात आला आहे. त्यातील परिच्छेद क्र. २ मध्ये क्षेत्रिय कार्यालयांमध्ये कामकाजाचे स्वरूप, जबाबदाऱ्या, कामाचा व्याप इत्यादी विचारात घेऊन राज्य/विभागीय/जिल्हा/तालुकास्तरावर संवर्गनिहाय पदसंख्या निश्चित करण्याबाबत संबंधीत आस्थापना कार्यासनाने आवश्यकतेनुसार स्वतंत्रपणे कार्यवाही करावी, असे नमुद केले आहे. त्यामधील विवरणपत्र - ७ नुसार नियंत्रक शिधावाटप व संचालक नागरी पुरवठा, मुंबई कार्यालयाकरिता नियमित ११२८ व बाह्यस्रोताद्वारे २६३ पदांचा सुधारित आकृतीबंध मंजूर करण्यात आला आहे. त्यानुसार संदर्भ क्र. २ वरील पत्रान्वये नियंत्रक शिधावाटप व नागरी पुरवठा, मुंबई यांनी संवर्गनिहाय फेरपदविभागणीचा प्रस्ताव सादर केलेला आहे. सदरील प्राप्त प्रस्तावानुसार नियंत्रक शिधावाटप कार्यालयांतील प्रधान कार्यालय / परिमंडळ कायालये / शिधावाटप कार्यालयनिहाय पदांची संख्या निश्चित करण्याची बाब शासनाच्या विचाराधीन होती. अनुषंगाने शासनाने पुढीलप्रमाणे निर्णय घेतला आहे.
शासन निर्णय: १. संदर्भ क्र.१ येथील शासन निर्णयानुसार अन्न, नागरी पुरवठा व ग्राहक संरक्षण विभागाच्या अधिनस्त कार्यालयांतील पदांचा आढाव्याअंती सुधारित आकृतीबंध मंजूर करण्यात आला आहे. सदर शासन निर्णय सोबतच्या विवरणपत्र क्र-७ मध्ये नियंत्रक शिधावाटप व संचालक नागरी पुरवठा, मुंबई कार्यालयातील गट अ, गट-ब, गट-क, गट-ड संवर्गातील पदांची सुधारित आकृतीबंधानुसार मंजूर पदसंख्या नमुद केलेली आहे. सदर मंजूर पदसंख्येच्या आधारे नियंत्रक शिधावाटप व संचालक नागरी पुरवठा, मुंबई यंत्रणेतील संवर्गनिहाय पदसंख्या सोबतच्या विवरणपत्र-१, विवरणपत्र-२ व विवरणपत्र-३ मध्ये नमूद केल्यानुसार सदर शासन निर्णयान्वये निश्चित करण्यात येत आहे.
# Page 2
शासन निर्णय क्रमांकः पदनि-११२२/प्र.क्र.१८७/ना.पु.१५
२. तसेच संदर्भाधीन शासन निर्णयान्वये सुधारित आकृतीबंधात नियंत्रक शिधावाटप व संचालक नागरी पुरवठा, मुंबई कार्यालयांतील लघुटंकलेखक/मोटार सायकल संदेशवाहक / वाहनचालक/शिपाई/ पहारेकरी/झेरॉक्स ऑपरेटर / सफाईगार / दफ्तरी / नाईक / मेहतर (अंशकालिन) / सफाईगार (अंशकालिन) हे संवर्ग मृत घोषित करण्यात आलेले आहेत. तसेच लघुटंकलेखक हे पद सुद्धा मृत घोषित करण्यात आलेले आहे. सदर मृत संवर्गाबाबत संदर्भ क्र.१ येथील शासन निर्णयातील परि. क्र.१ (ii) गट क संवर्गातील वाहनचालक व काही पदे व शिपाई या पदासह संपूर्ण गट ड संवर्ग मृत ठरविला असून, मृत पदे संबंधित कर्मचाऱ्यांच्या सेवानिवृत्ती पर्यंत कार्यरत राहणार आहेत. त्यामुळे ही पदे अधिसंख्य गणण्यात यावीत. सदर पदावरील व्यक्तीच्या सेवानिवृत्ती / राजीनामा / मृत्यु इ. कारणांमुळे रिक्त झाल्यानंतर पदे निरसित होतील.
त्यानंतर सदर सेवा गरजेनुसार बाह्यस्त्रोताद्वारे उपलब्ध करुन घेण्यात येतील.” असे नमुद केले आहे. तरी सदर निर्देशाप्रमाणे कार्यवाही करावी.
३. मृत संवर्गातील किंवा सुधारित आकृतीबंधात कमी झालेल्या पदांवरील अधिकारी / कर्मचारी यांच्या समायोजनाची कार्यवाही सदर शासन निर्णय निर्गमित झाल्याच्या तारखेपासून १ महिन्याच्या आत करण्यात यावी.
४. सदर शासन निर्णय विभागाच्या संदर्भ क्र.१ येथील शासन निर्णय,अ.ना.पु.व ग्रा.सं.वि. क्र.:संकीर्ण १०१७/प्र.क्र.१५६/ना.पु. १२, दि. १८.०४.२०२२ शासन निर्णयास अनुसरून निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14