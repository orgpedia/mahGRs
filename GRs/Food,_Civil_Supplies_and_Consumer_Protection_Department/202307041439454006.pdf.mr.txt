# Page 1
अन्न, नागरी पुरवठा व ग्राहक संरक्षण विभागाच्या अखत्यारितील निरिक्षण अधिकारी, गट-ब (राजपत्रित) या संवर्गातील अधिकाऱ्यांची दि.२८.०३.२०२३ ची स्थिती दर्शविणारी अंतिम सेवाज्येष्ठता यादी प्रसिध्द करणेबाबत.......
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक:- ज्येष्ठता-२१२३/प्र.क्र.१७०/ना.पु.१५,
मंत्रालय विस्तार, मुंबई - ४०० ०३२.
दिनांक:-०४ जुलै, २०२३.
संदर्भ:-१.अन्न नागरी पुरवठा व ग्राहक संरक्षण विभाग, अधिसूचना क्र.संप्रनि-१२२०/प्र.क्र.१४०/ ना.पु.१५, दि.२७.०३.२०२३.
२. अन्न नागरी पुरवठा व ग्राहक संरक्षण विभागाचे समक्रमांकाचे दि.२९.०५.२०२३ रोजीचे शासन परिपत्रक.
प्रस्तावना : अन्न, नागरी पुरवठा व ग्राहक संरक्षण विभागाच्या दि.२७.०३.२०२३ रोजीच्या अधिसूचनेद्वारे विभागाच्या अधिनस्त उप आयुक्त (पुरवठा), जिल्हा पुरवठा अधिकारी व अन्नधान्य वितरण अधिकारी, गट-अ, सहायक जिल्हा पुरवठा अधिकारी, तांत्रिक अधिकारी आणि निरिक्षण अधिकारी (पुरवठा), गट-ब (राजपत्रित) या पदांचे सुधारित सेवाप्रवेश नियम प्रसिध्द करण्यात आले आहेत.
प्रस्तुत अधिसुचनेतील परि. ७ (क) मध्ये निरिक्षण अधिकारी (पुरवठा), गट-ब (राजपत्रित) या पदावरील नियुक्ती पुरवठा निरीक्षक, धान्य खरेदी निरीक्षक, गोदाम व्यवस्थापक (श्रेणी-२) आणि अव्वल कारकून (पुरवठा) ही पदे धारण करणाऱ्या आणि त्या पदांवरील तीन वर्षापेक्षा कमी नसेल इतकी नियमित आणि अखंड सेवा असणाऱ्या व्यक्तींमधून संयुक्त सेवाज्येष्ठतेच्या आधारावर योग्य व्यक्तीच्या पदोन्नतीने करण्यात येईल, असे नमूद आहे. सुधारित सेवाप्रवेश नियमानुसार निरिक्षण अधिकारी (पुरवठा) हे पद राज्यस्तरीय पद आहे. त्यानुसार, संदर्भ क्र. २ वरील दि. २९.०५.२०२३ रोजीच्या शासन परिपत्रकान्वये अन्न, नागरी पुरवठा व ग्राहक संरक्षण विभागाच्या अधिनस्त पुरवठा शाखेतील निरिक्षण अधिकारी (पुरवठा), गट-ब(राजपत्रित) या संवर्गातील अधिकाऱ्यांची दि.२८.०३.२०२३ रोजीची स्थिती दर्शविणारी तात्पुरती ज्येष्ठता यादी प्रसिद्ध करण्यात आली होती.
सदर तात्पुरत्या ज्येष्ठता यादीतील परि. ४ मध्ये सदर ज्येष्ठता यादीबाबत संबंधित कर्मचाऱ्यांचे आक्षेप असल्यास संबंधित कर्मचाऱ्यांनी ते त्यांच्या आक्षेपाच्या समर्थनार्थ योग्य पुराव्यासह/प्रमाणपत्रासह विभागप्रमुखांमार्फत (विभागप्रमुखांनी त्यांच्या अभिप्रायांसह) शासनास
# Page 2
शासन परिपत्रक क्रमांकः ज्येष्ठता-२१२३/प्र.क्र.१७०/ना.पु.१५
परिपत्रकाच्या दिनांकापासून १५ दिवसांच्या आत सादर करण्याबाबत निर्देशित करण्यात आले होते.
त्याअनुषंगाने संबंधित कर्मचाऱ्यांकडून प्राप्त झालेले आक्षेप विचारात घेवून अंतिम ज्येष्ठतायादी प्रसिध्द करण्याची बाब शासनाच्या विचाराधीन होती.
शासन परिपत्रक :
प्रस्तावनेत नमुद केलेली बाब विचारात घेवून, अन्न, नागरी पुरवठा व ग्राहक संरक्षण विभागाच्या अधिनस्त विभागीय कार्यालयातील पुरवठा संवर्गातील निरिक्षण अधिकारी (पुरवठा), गट ब (राजपत्रित) या संवर्गातील अधिकाऱ्यांची दि.२८.०३.२०२३ ची स्थिती दर्शविणारी अंतिम ज्येष्ठता यादी सोबतच्या परिशिष्ट-अ मध्ये प्रसिध्द करण्यात येत आहे.
२. मा. महाराष्ट्र प्रशासकीय न्यायाधिकरण, नागपूर खंडपीठ येथील मूळ अर्ज क्र.८८५/२०२० मध्ये मा. न्यायाधिकरणाने दि.२१.१२.२०२२ रोजी आदेश दिलेले आहेत. सदर आदेश विचारात घेऊन ज्येष्ठता क्रमांकात बदल करण्यात आलेले आहेत. तसेच, मा. उच्च न्यायालय, नागपूर खंडपीठ येथील रिट याचिका क्र.३१६५/२०२२ मध्ये मा. उच्च न्यायालयाने दि.०३.०४.२०२३ रोजी आदेश दिलेले आहेत. सदर आदेशानुसार मा. महाराष्ट्र प्रशासकीय न्यायाधिकरण, मुंबई यांचे दि.०३.०३.२०२२ रोजीचे आदेश रद्दबादल केले आहेत व सदरचे प्रकरण मा. महाराष्ट्र प्रशासकीय न्यायाधिकरण, मुंबई यांचेकडे वर्ग केले असून मा. न्यायाधिकरणाने मूळ अर्जावर नव्याने सुनावणी घेऊन निर्णय देण्याची मा. उच्च न्यायालयाने मा. महाराष्ट्र प्रशासकीय न्यायाधिकरण, मुंबई यांना विनंती केली आहे. यास्तव, या संदर्भात मा. महाराष्ट्र प्रशासकीय न्यायाधिकरण, मुंबई यांचेकडून होणा-या आदेशाच्या अधीन राहून सदरची अंतिम ज्येष्ठता यादी प्रसिध्द करण्यात येत आहे.
३. तसेच, शासन आदेश दि. १९.९.२०१९ अन्वये ३९ पुरवठा निरीक्षक यांना निरीक्षण अधिकारी पदावर तात्पूरती पदोन्नती देण्यात आली आहे. सदर आदेशाविरुध्द मा. उच्च न्यायालय, मुंबई येथे रिट याचिका क्र. ३९२३/२०२१ दाखल करण्यात आली होती. त्यावर मा. उच्च न्यायालयाने दि. १३.१२.२०२२ रोजी आदेश पारित केले आहेत. सदर आदेशाच्या अधीन राहून सदरची अंतिम ज्येष्ठता यादी प्रसिध्द करण्यात येत आहे.
४. दि.२९.०५.२०२३ रोजी प्रसिध्द केलेल्या तात्पुरत्या ज्येष्ठता यादीवर संबंधित कर्मचाऱ्यांकडून प्राप्त झालेले आक्षेप विचारात घेऊन सदरची अंतिम ज्येष्ठतायादी प्रसिध्द करण्यात येत आहे.
५. सर्व उप आयुक्त ( पुरवठा) यांना विनंती करण्यात येते की, सदर अंतिम ज्येष्ठता यादीस योग्यरित्या प्रसिद्धी देवून ती विभागातील सर्व संबंधित कर्मचाऱ्यांच्या निदर्शनास आणावी. तसेच, सर्व संबंधित कर्मचाऱ्यांनी सदरच्या सेवाज्येष्ठता यादीची प्रत शासनाच्या संकेतस्थळावरून उपलब्ध करून देण्यात यावी.
पृष्ठ ३ पैकी २
# Page 3
शासन परिपत्रक क्रमांकः ज्येष्ठता-२१२३/प्र.क्र.१७०/ना.पु.१५
# Page 4
# Page 5
# Page 6
# Page 7
# Page 8