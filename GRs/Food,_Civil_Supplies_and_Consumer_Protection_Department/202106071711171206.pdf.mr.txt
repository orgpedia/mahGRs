# Page 1
शिधावाटप/रास्तभाव दुकानांच्या परवाना व तद्नुषंगिक इतर दस्तावेजांच्या शुल्कामध्ये आणि अनामत रकमेमध्ये सुधारणा करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक :- संकिर्ण-२०२१/प्र.क्र.०६/नापु ३१
मंत्रालय विस्तार, मुंबई :- ४०० ०३२.
दिनांक :- ०७ जून, २०२१
वाचा :- १) शासन निर्णय क्र. साविव्य-१०९७/प्र.क्र.८०३८/नापु-२८, दि. २०.१२.१९९७.
२) शासन निर्णय क्र. संकिर्ण-१८०२/२६९२/प्र.क्र.७२३/नापु-२८, दि. २.२.२००२.
३) शासन निर्णय क्र. साविव्य-१००५/प्र.क्र.२०७५/नापु-२८, दि. ३.११.२००७.
प्रस्तावना:
केंद्र शासनाने निर्देशित केलेल्या Ease of Doing Business अंतर्गत राज्यस्तरीय सुधारणांमध्ये अनुच्छेद क्र. ४३ मध्ये “Grant of License for Fair Price Shops under relevant Act & its renewal” हा मुद्दा समाविष्ट आहे. त्या अनुषंगाने शिधावाटप/रास्तभाव दुकानांना मंजूरी व तद्नुषंगिक बाबी online उपलब्ध करुन देण्याचा प्रस्ताव शासनाच्या विचाराधीन होता. त्या अनुषंगाने शिधावाटप / रास्तभाव दुकानांच्या मंजूरीचे अर्ज ऑनलाईन स्वीकारणे, परवाना फी, अनामत रक्कम, नुतनीकरण फी या सेवा ऑनलाईन उपलब्ध करुन देण्यासाठी प्रथमत:Payment Gateway तयार करणे आवश्यक असून याबाबत कार्यवाही सुरु आहे.
सार्वजनिक वितरण व्यवस्था, अधिकृत शिधावाटप/रास्तभाव दुकानदार यांच्या मार्फत राबविली जाते.
मुंबई शिधावाटप क्षेत्रात शिधावस्तूंची उचल थेट दुकानदार शासकीय गोदामातून करतात. राज्याच्या उर्वरीत भागात शिधावस्तूंची उचल भारतीय अन्न निगम ते शासकीय गोदाम व शासकीय गोदाम ते रास्तभाव दुकान अशी होते. शिधावस्तूंची विक्री शिधापत्रिकाधारकांना करण्यासाठी अधिकृत शिधावाटप/रास्तभाव दुकानदारांना प्राधिकारपत्र दिली जातात. मुंबई-ठाणे शिधावाटप क्षेत्रातील अधिकृत शिधावाटप दुकानदार यांना महाराष्ट्र अन्नधान्य वाटप (द्वितीय) विनियम, १९६६ च्या विनियम १० (१) अन्वये आणि राज्याच्या उर्वरीत भागातील दुकानदारांना महाराष्ट्र अनुसूचित वस्तू (वितरणाचे विनियमन) विनियम, १९७५ च्या नियम ११ (१) अन्वये, विहित केलेल्या नमुना ७ प्रमाणे प्राधिकारपत्र द्यावयाचे आहे. अधिकृत शिधावाटप / रास्तभाव दुकानाचे प्राधिकारपत्र शुल्क, दुय्यम प्राधिकारपत्र, अनामत रक्कम १९९७ मध्ये व नुतनीकरण विलंब शुल्क २००२ मध्ये निर्धारीत करण्यात आले आहे. सदरचे शुल्क निर्धारीत करुन आता २० वर्षाचा कालावधी उलटून गेला आहे. या प्रदिर्घ कालावधीत या विविध शुल्कामध्ये कोणतीही वाढ करण्यात आलेली नाही. आता या सेवा ऑनलाईन उपलब्ध करुन देताना येणाऱ्या प्रशासकिय खर्चाचा विचार करुन उपरोक्त सेवांच्या शुल्कात वाढ करण्याची बाब शासनाच्या विचाराधीन होती.
शासन निर्णय : प्रस्तावनेत नमूद केलेली वस्तुस्थिती तसेच इतर आवश्यक बाबींमधील खर्चातील वाढ लक्षात घेता, केंद्र शासनाने दिलेल्या निर्देशानुसार Ease of Doing Business (EODB) Reforms मधील District Level Business Reform Action Plan (DIBRAP), २०२० अंतर्गत राज्यातील रास्तभाव दुकानांचे परवाने, अनामत रक्कम, नुतनीकरणाचे शुल्क, विलंब शुल्क या संदर्भात वर नमूद केलेल्या अनुक्रमे दि. २०.१२.१९९७, दि. ०२.०२.२००२ व दि.०३.११.२००७ च्या शासन निर्णयातील परवाना शुल्क, अनामत रक्कम, नुतनीकरण शुल्क व विलंब शुल्कामध्ये खालीलप्रमाणे वाढ करण्यात येत आहे:
# Page 2
शासन निर्णय क्रमांक: संकिर्ण-२०२१/प्र.क्र.०६/नापु ३१
----------------------------------------------------------------------------------------------------------------------------------------
| अ. क्र. | तपशील | सध्याचे शुल्क / अनामत रक्कम/ विलंब आकार / दंड रक्कम | सुधारित शुल्क / अनामत रक्कम / विलंब आकार/ दंड रक्कम |
|  | अधिकृत शिधावाटप / रास्तभाव दुकानाच्या व त्याच्या संघटीत संस्थेच्या प्राधिकार पत्र मंजूरीकरीता/ नुतनीकरण करिता आवेदन अर्ज शुल्क | ५/ | ५०/ |
| २ | अधिकृत शिधावाटप / रास्तभाव दुकानाच्या व त्यांच्या संघटीत संस्थेच्या प्राधिकारपत्र परवाना शुल्क | १००/ | ५००/ |
| ३ | दुय्यम (डुप्लीकेट) प्राधिकारपत्र / परवाना शुल्क | ५०/ | ५००/ |
| ४ | मुंबई-ठाणे शिधावाटप क्षेत्रातील सर्व अधिकृत दुकानदार अनामत रक्कम | ५,०००/ | १०,०००/ |
| ५ | इतर महानगरपालिका क्षेत्रातील सर्व अधिकृत दुकानदार अनामत रक्कम | ३,०००/ | ६,०००/ |
| ६ | इतर नागरी क्षेत्रातील सर्व अधिकृत दुकानदार - अनामत रक्कम | २,०००/ | ४,०००/ |
| ७ | ग्रामीण क्षेत्रातील सर्व अधिकृत दुकानदार अनामत रक्कम | १,०००/ | २,०००/ |
| ८ | रास्तभाव दुकानदार / अधिकृत शिधावाटप दुकानदार प्राधिकारपत्र नुतनीकरण विलंब शुल्क (प्रती दिन) | १/ | ५०/ |
| ९  |  | स्वयंसहायता बचत गटाला रास्तभाव / अधिकृत शिधावाटप दुकाने/किरकोळ केरोसीन परवाना- अनामत रक्कम. | २,५००/ | ५,०००/ |
----------------------------------------------------------------------------------------------------------------------------------------
२. वर नमूद शिधावाटप/रास्तभाव दुकानांचे परवाना शुल्क व इतर शुल्कांचे सुधारीत दर या सेवा ऑनलाईन सुरु झाल्याच्या दिनांकापासून लागू होतील.
# Page 3