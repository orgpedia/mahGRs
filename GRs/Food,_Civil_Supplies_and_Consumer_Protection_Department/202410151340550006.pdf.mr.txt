# Page 1
वैध मापन शास्त्र यंत्रणेतील उप नियंत्रक,
वैध मापन शास्त्र, गट- ब (राजपत्रित) यांचे
पदस्थापनेत अंशत: बदल करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन आदेश क्र. वैमाशा- २०२४/प्र.क्र. ७१/ ग्रासं-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ ऑक्टोबर, २०२४
वाचा : महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना
होणाऱ्या विलंबास प्रतिबंध अधिनियम, २००५
शासन आदेश :-
महाराष्ट्र शासकीय कर्मचा-यांचे बदल्यांचे विनियमन व शासकीय कर्तव्ये पार पाडताना होणा-या
विलंबास प्रतिबंध अधिनियम, २००५ च्या कलम ४(३), कलम ४(४) (दोन) व ४(५) व कलम ६(क) मधील
तरतुदीनुसार विनंती बदली करण्यास सक्षम असलेल्या प्राधिका-याच्या मान्यतेने खालील उपनियंत्रक,
वैधमापन शास्त्र यांच्या पदस्थापनेत अंशत: बदल करण्यात येत असून त्यांची पदस्थापना स्तंभ क्र ४ मध्ये
दर्शविलेल्या पदावर करण्यात येत आहे.
----------------------------------------------------------------------------
| अ.क्र. | अधिका-यांचे नाव | सध्याच्या पदावर कार्यरत असल्याचे ठिकाण | बदलीचे ठिकाण |
| १ | २ | ३ | ४ |
| १. | श्री.र.ई.गवंडी | बुलढाणा जिल्हा | पुणे जि. क्र.३ |
----------------------------------------------------------------------------
२. उपरोक्त उप नियंत्रक, वैध मापन शास्त्र यांनी संबंधीत सह नियंत्रक, वैध मापन शास्त्र यांचे
सूचनेनुसार कार्यरत पदाचा कार्यभार अन्य अधिका-याकडे सुपूर्द करुन इतर कोणत्याही आदेशाची प्रतिक्षा
न करता हेच कार्यमुक्तीचे आदेश समजून बदलीचे ठिकाणी तात्काळ रुजू व्हावे व आपला रुजू अहवाल
नियंत्रक, वैधमापन शास्त्र, महाराष्ट्र राज्य, मुंबई यांना तसेच cp३.mhpds@nic.in या मेल वर शासनास
त्वरीत सादर करावा.
३. सदर आदेश निर्गमित केल्यानंतर महाराष्ट्र नागरी सेवा (पदग्रहण अवधी, स्वीयेत्तर सेवा आणि
निलंबन, बडतर्फी व सेवेतून काढून टाकणे यांच्या काळातील प्रदाने ) नियम, १९८१ मधील नियम २८ मधील
तरतुदीनुसार श्री.गवंडी यांची विनंतीनुसार बदली असल्याने त्यांना नवीन पदस्थापनेच्या पदावर रुजू
होणेसाठी पदग्रहण अवधी, प्रवास भत्ता तसेच इतर अनुषंगिक भत्ते अनुज्ञेय राहणार नाहीत.
# Page 2
४. नियंत्रक, वैधमापन शास्त्र यांना कळविण्यात येते की, संबंधीत उप नियंत्रक यांनी पदभार सोडल्याचा
व स्वीकारल्याचा दिनांक त्वरीत शासनास कळवावा. संबंधीत अधिकारी बदलीच्या ठिकाणी रुजू न झाल्यास
त्याबाबत शासनास त्वरीत अवगत करावे, जेणेकरुन संबंधितांविरुध्द शिस्तभंगविषयक कारवाई त्वरीत करणे
शक्य होईल. महाराष्ट्र नागरी सेवा (रजा) नियम, १९८१ मधील नियम ३० (सी) नुसार बदली झालेल्या
अधिका-यांचे रजेचे अर्ज स्वीकारु नयेत अथवा मंजूर करु नयेत.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध