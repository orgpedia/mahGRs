# Page 1
वैधमापन शास्त्र यंत्रणेच्या संगणकीकरण प्रकल्पाच्या देखभाल खर्चासाठी निधी वितरीत करणेबाबत..
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : वैमाशा-२०२२/५१/प्र.क्र.१५/ग्रा.सं.-३
दुसरा माळा, मंत्रालय (विस्तार), हुतात्मा राजगुरू चौक,
मादाम कामा मार्ग, मुंबई - ४०० ०३२.
दिनांक :- २९ मार्च, २०२२
वाचा :- १) शासन निर्णय, अन्न, नागरी पुरवठा व ग्राहक संरक्षण विभाग क्र. वैमाशा - २०२० / प्र.क्र.२६/ ग्रासं-३ दि. १७.०३.२०२० २) नियंत्रक, वैध मापन शास्त्र, मुंबई यांचे पत्र क्र. वैमाशा/ संगणकीकरण / पुरवणी मागणी/ २१-२२/२०२२/१५५, दि. १०.०२.२०२२
प्रस्तावना : संदर्भ क्र. १ येथील शासन निर्णय, अन्न, नागरी पुरवठा व ग्राहक संरक्षण विभाग, दि.
१७.०३.२०२० अन्वये वैध मापन शास्त्र संगणकीकरण प्रकल्पासाठी ऑन ग्राऊंड सर्व्हिसेस सपोर्ट व वैध मापन सॉफ्टवेअर देखभाल खर्च यासाठी प्रतिवर्षी रु. १,३६,८२,८४७ /- इतक्या अंदाजित आवर्ती खर्चास प्रशासकीय मान्यता दिलेली आहे. तसेच दि. २८.०१.२०२१ रोजी झालेल्या प्रकल्प अंमलबजावणी समितीच्या बैठकीमध्ये वैध मापन शास्त्र यंत्रणेच्या संगणकीकरण प्रकल्पाचे मेंटेनन्स करण्यासाठी मेसर्स महा आयटी यांनी दि. ३१ मार्च, २०२२ पर्यंत मुदतवाढ दिलेली आहे. नियंत्रक, वैध मापन शास्त्र यांनी उपरोक्त संदर्भ क्र.२ येथील दिनांक १०.०२.२०२२ च्या पत्रान्वये वैध मापन शास्त्र यत्रणेच्या संगणकीकरणाकरीता मेसर्स महा आयटी यांनी सादर केलेल्या इनव्हॉईसनुसार माहे एप्रिल, २०२१ ते मार्च, २०२२ या कालावधीतील कामकाजासाठी देय असलेला रु. १,६२,६१,८९४/ इतका निधी वितरीत करण्यास मान्यता देण्याची विनंती केली आहे. त्यानुसार सदर निधी वितरीत करण्याची बाब शासनाच्या विचाराधीन होती.
शासन निर्णय : वैधमापन शास्त्र यंत्रणेच्या संगणकीकरण प्रकल्पाच्या देखभालीसाठी मेसर्स महा आयटी यांना माहे एप्रिल, २०२१ ते मार्च, २०२२ या कालावधीतील कामकाजासाठी देय असलेली रक्क्म अदा करण्यासाठी मार्च, २०२२ च्या अर्थसंकल्पिय अधिवेशनात रु.१०००/- इतक्या रक्कमेची लाक्षणिक पुरवणी मागणी मंजुर करण्यात आली असून सन २०२१-२२ च्या सुधारित अंदाजामध्ये १.६७ कोटी इतका निधी मंजूर करण्यात आला आहे. सदर मंजूर निधी मधून वैधमापन शास्त्र यंत्रणेच्या संगणकीकरण प्रकल्पाच्या देखभालीसाठी मेसर्स महा आयटी यांना माहे एप्रिल, २०२१ ते मार्च, २०२२ या कालावधीतील कामकाजासाठी देय असलेला रु. १,६२,६१,८९४ /- (एक कोटी बासष्ठ लाख एकसष्ठ हजार आठशे चौ-यान्नव फक्त) इतका निधी वितरीत करण्यास प्रशासकीय व वित्तीय मान्यता देण्यात येत आहे.
०२. सदर खर्च मागणी क्र. एम-३, मुख्य लेखाशिर्ष ३४७५ - इतर सर्वसाधारण आर्थिक सेवा, १०६ वजने व मापे यांचे विनियमन, (००) (०१) वजने व मापे विनियमन - (नियंत्रक, उप नियंत्रक, वजने व मापे यांची कार्यालये ) (३४७५००९३), १७ – संगणक खर्च या लेखाशिर्षाखाली खर्ची टाकण्यात यावा.
सदर खर्च सन २०२१-२०२२ या आर्थिक वर्षासाठी मंजूर असलेल्या अनुदानातून भागविण्यात यावा.
# Page 2
शासन निर्णय क्रमांकः वैमाशा-२०२२/५१/प्र.क्र.१५/ग्रा.सं.-३
०३. सदर शासन निर्णय, वित्त विभागाच्या अनौपचारिक संदर्भ क्र. १५५ / व्यय, १० दि. २८ ०३.२०२२ नुसार प्राप्त मान्यतेने निर्गमित करण्यात येत आहे.