# Page 1
श्री. महेश ढवळे व श्रीम. प्रिती बैतुले सदस्य, राज्य अन्न आयोग यांच्या नियुक्तीस मुदतवाढ देण्याबाबत व या कालावधीत श्री. महेश ढवळे यांच्याकडे अध्यक्ष, राज्य अन्न आयोग या पदाचा अतिरिक्त कार्यभार सोपविण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक:- राअआ-२०२२/प्र.क्र.५३/नापु २२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: १० मे, २०२३
संदर्भ : १) शासन निर्णय क्रमांकः असुका-२०१७/प्र.क्र.७४/नापु २२, दि. ११ एप्रिल, २०१७.
२) शासन अधिसूचना क्रमांक- असुका -२०१७/प्र.क्र.७४/नापु २२, दि. ११ एप्रिल, २०१७ व दि. २६ एप्रिल, २०१८.
३) शासन आदेश क्रमांक:राअआ-२०२१/प्र.क्र. ५२/नापु-२२, दि. २९ ऑक्टोबर, २०२१.
शासन आदेश: संदर्भाधीन दि. २६ एप्रिल, २०१८ च्या शासन अधिसूचनेन्वये श्री. महेश ढवळे व श्रीमती प्रिती बैतुले यांची सदस्य, राज्य अन्न आयोग या पदावर नियुक्ती करण्यात आली आहे. तसेच, दि. २९ ऑक्टोबर, २०२१ च्या शासन आदेशान्वये अध्यक्ष, राज्य अन्न आयोग या पदावर नियमित नियुक्ती होईपर्यंत सदर पदाचा अतिरिक्त कार्यभार श्री. महेश ढवळे यांच्याकडे सोपविण्यात आला आहे.
राष्ट्रीय अन्नसुरक्षा अधिनियम, २०१३ च्या कलम १६ (४) मधील तरतूदीनुसार श्री. महेश ढवळे व श्रीमती प्रिती बैतुले, सदस्य, राज्य अन्न आयोग यांचा सदर पदावरील कार्यकाल दि. २५ एप्रिल, २०२३ रोजी संपुष्टात आला आहे. श्री. महेश ढवळे व श्रीमती प्रिती बैतुले यांच्या सदस्य, राज्य अन्न आयोग या पदावरील नियुक्तीस याद्वारे मुदतवाढ देण्यात येत आहे. सदर मुदतवाढ दि. २६ एप्रिल, २०२३ पासून सहा महिने किंवा उक्त पदावर नियमित नियुक्ती यापैकी जे अगोदर घडेल त्या कालावधीसाठी देण्यात येत आहे. उक्त कालावधीत श्री. महेश ढवळे यांच्याकडे अध्यक्ष, राज्य अन्न आयोग या पदाचा अतिरिक्त कार्यभार कायम राहील.
सदर आदेश तात्काळ अंमलात येतील.
# Page 2