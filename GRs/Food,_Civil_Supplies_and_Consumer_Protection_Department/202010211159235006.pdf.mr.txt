# Page 1
खरीप पणन हंगाम २०२०-२१ मध्ये खरेदी केलेल्या धानाच्या भरडाईबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांक :- धानभ-१२२०/प्र.क्र.१५७/नापु २९
मंत्रालय विस्तार, मुंबई- ४०० ०३२
दिनांक :- २१ ऑक्टोबर, २०२०.
वाचा : १) शासन निर्णय क्रमांकः खरेदी - १०२०/प्र.क्र.१०४/ ना.पु.२९ दि.२९.९.२०२०
शासन परिपत्रक : पणन हंगाम २०२०-२०२१ करिता किमान आधारभूत किंमत खरेदी योजनेअंतर्गत “विकेंद्रीत खरेदी योजना” संपूर्ण राज्यात राबविण्याचे संदर्भ क्र. १ च्या शासन निर्णयान्वये निर्देश देण्यात आले आहेत. त्यानुसार सदर योजनेंतर्गत खरेदी होणाऱ्या धानाची भरडाई खरेदीबरोबरच सुरु करणे आवश्यक आहे. धानाची भरडाई ही अभिकर्ता संस्थेने (दि महाराष्ट्र स्टेट को-ऑपरेटिव्ह मार्केटिंग फेडरेशन, मुंबई व महाराष्ट्र राज्य सहकारी आदिवासी विकास महामंडळ मर्यादित, नाशिक ) केंद्र शासनाच्या विहित मापदंडानुसार करावयाची आहे.
२) भरडाईचा कालावधी : खरेदीचा कालावधी दि.१ ऑक्टोबर, २०२० ते दि. ३१ मार्च २०२१, तसेच दि. १ मे २०२१ ते दि. ३० जून, २०२१ असल्यामुळे विहित मुदतीत भरडाई पूर्ण करण्याची दक्षता अभिकर्ता संस्थांनी घ्यावी. धान भरडाईचे काम लवकरात लवकर व शक्यतो धान खरेदीच्या दिनांकापासून एका महिन्यांत अथवा उशीरात उशीरा दिनांक ३० सप्टेंबर, २०२१ पर्यंत पूर्ण करावे. त्यादृष्टीने अभिकर्ता संस्थांनी आवश्यक ते पूर्वनियोजन करावे.
३) भरडाईसाठी जिल्हा समन्वय समिती : जिल्हाधिकारी यांनी जिल्ह्यातील अभिकर्ता संस्थांच्या मदतीने खालीलप्रमाणे जिल्हा समन्वय समिती स्थापन करण्याची कार्यवाही करावी :
----------------------------------------------------------------------------
| जिल्हाधिकारी | अध्यक्ष |
| जिल्हा अधिक्षक कृषी अधिकारी | सदस्य |
| जिल्हा पुरवठा अधिकारी | सदस्य |
| सहायक जिल्हा पुरवठा अधिकारी | सदस्य |
| जिल्हा उपनिबंधक सहकारी संस्था | सदस्य |
| मार्केटिंग फेडरेशन / आदिवासी विकास महामंडळाचे जिल्हा व्यवस्थापक | सदस्य-सचिव |
----------------------------------------------------------------------------
४) जिल्हा समन्वय समितीच्या जबाबदाऱ्या :
i. धान खरेदी सुरु झाल्यानंतर खरेदी केलेल्या धानाच्या भरडाईकरिता खरेदी केंद्राजवळील, सक्षम अशा गिरण्यांची नियुक्ती करावी.
# Page 2
शासन परिपत्रक क्रमांकः धानभ-१२२०/प्र.क्र.१५७/नापु २९
ii. शक्यतो स्थानिक गिरणीमालकांचा प्राथम्याने विचार करावा. तथापि ज्या भागामध्ये धान भरडाई गिरण्यांची संख्या कमी आहे व लगतच्या जिल्ह्याजवळील गिरणीधारकांना भरडाईचे काम देणे शासनाच्या हिताचे असल्यास समितीने त्यांचे स्तरावर अशा प्रकारे गिरणीधारकांची नियुक्ती करण्याबाबत योग्य तो निर्णय घ्यावा व जिल्हयाबाहेर धान भरडाई करावयाची असल्यास शासनाची मान्यता घ्यावी.
iii. चालू हंगामासाठी मिलर्सची नियुक्ती करताना नव्याने प्रस्ताव मागवून भरडाईचे काम देण्यास जिल्हा समन्वय समिती सक्षम राहील.
iv. मिलर्सची नियुक्ती करताना त्याच्या मालकीची मिल असल्याबाबतचे सबळ पुरावे घेण्यात यावेत. जसे मिलचे SSI नोंदणी प्रमाणपत्र,कृषि उत्पन्न बाजार समितीचे मान्यता असल्याचे प्रमाणपत्र, गिरणीच्या नावाचे मागील ३ महिन्यांचे विद्युत देयक, मागील ३ वर्षाचे Audited Statement (ज्यामध्ये Net Worth Positive असावी ), GST Registration व मागील कोणत्याही हंगामाचे धान / सीएमआर ( Custom Milled Rice ) बाकी नाही व शासनाला कोणतीही रक्कम देय नाही, अशा आशयाचे ₹ १००/- च्या स्टॅम्प पेपरवर शपथपत्र घेण्यात यावे.ज्या मिलर्सना काळ्या यादीत टाकण्यात आले आहे तसेच ज्यांच्याकडे मागील हंगामाचे धान / सीएमआर ( Custom Milled Rice) शिल्लक आहे, अशा मिलर्सला भरडाईचे काम देण्यात येऊ नये. तसेच कोणत्याही परिस्थितीत केवळ sortex /parboiled प्रकारच्या गिरण्यांची निवड करण्यात येऊ नये.
a. यावर्षी ज्या मिलर्सनी नव्याने मिल सुरु केली आहे. त्या मिलर्सच्या बाबतीत इतर अटी व शर्ती पूर्ण होत असतील तर त्यांना धान भरडाईचे काम सुरु करण्याबाबत निर्णय घ्यावा आणि त्यांच्या मिलमध्ये धान भरडाई सुरु झाल्यानंतरच्या कालावधीपासूनचे वीज देयक वीज कंपनीकडून प्राप्त झाल्यानंतर त्या मिलर्सकडून उपलब्ध करुन घ्यावे.
b. या वर्षी नव्याने धान भरडाईचे काम करणाऱ्या परंतु ज्यांनी याच वर्षामध्ये नव्याने मिल सुरु केली आहे त्या मिलर्सकडे कोणत्याही परिस्थितीत मागील वर्षाचे “Audited Statement” उपलब्ध होऊ शकणार नाहीत, असे असल्याने त्या मिलर्सकडून “Audited Statement” ची अट अनिवार्य करण्यात येऊ नये.
c. मिलर्सना धान भरडाईचे काम देताना त्या मिलर्सची केवळ Sortex अथवा paraboiled याच प्रकारचे काम करत असेल तर त्या मिलर्सना धानाच्या भरडाईचे काम देण्यात येऊ नये. परंतु जर सदर मिलमध्ये Sortex अथवा paraboiled यासह धानाच्या भरडाईचे काम देखील करण्यात येत असेल त्या मिलर्सना धानाच्या भरडाईचे काम देण्यात यावे. याबाबत मिलर्सकडून कोणतेही प्रतिज्ञापत्र घेण्याची आवश्यकता नाही.
पृष्ठ ३१ पैकी २
# Page 3
शासन परिपत्रक क्रमांकः धानभ-१२२०/प्र.क्र.१५७/नापु २९
v. एका परिसरात एका पेक्षा जास्त गिरण्या कार्यरत असल्यास प्रत्येक गिरणीचे विद्युत मीटर स्वतंत्र (स्वतंत्र वीज देयक) असल्याची खात्री जिल्हा पुरवठा अधिकारी यांनी करावी.
vi. ज्या मिलर्सवर अभिकर्ता संस्थांनी एफआयआर दाखल केला असेल व त्याअनुषंगाने चौकशी सुरु असेल, अशा मिलर्सला भरडाईचे काम देण्याबाबत सर्व कागदपत्रांची योग्यरित्या छाननी करुन त्याबाबतचा निर्णय जिल्हा समन्वय समितीने घ्यावा.
vii. वितरण आदेश दिल्याच्या दिनांकापासून धानाची भरडाई करुन सीएमआर १५ दिवसांत शासनाच्या विहीत केलेल्या गोदामात जमा होत आहे, याची खात्री संबंधित जिल्हा पुरवठा अधिकारी यांनी करावी.
viii. शासनाच्या विहीत केलेल्या गोदामात सीसीटीव्ही यंत्रणा लावणे बंधनकारक
राहिल. सदर कॅमेरे अशा ठिकाणी लावावेत जेणेकरुन जमा होणारा तांदुळ, वाटप करण्यात येणारा तांदुळ, वाहतुकीचे ट्रक इत्यादीचे स्पष्टपणे चित्रीकरण होईल.
दर १५ दिवसांनी सदर चित्रीकरण पेनड्राईव्हमध्ये कॉपी करणे आवश्यक राहील व त्याची तपासणी करण्यासाठी जिल्हाधिकारी यांनी स्वंतत्र कक्ष स्थापन करावा.
सदर तपासणीच्यावेळी चित्रीकरण केलेला पेनड्राईव्ह उपलब्ध करुन देण्याची जबाबदारी जिल्हा पुरवठा अधिकारी यांची राहील. शासकीय गोदामांमध्ये कॅमेरा लावण्याचा खर्च केंद्र शासनाकडून मंजूर करण्यात येणाऱ्या प्रशासकीय खर्चातून भागविण्यात यावा व त्याची देयके संबंधित जिल्हा पुरवठा अधिकारी यांनी वित्तीय सल्लागार व उप सचिव कार्यालयास सादर करावीत.
ix. भरडाई सुरु होण्यापूर्वीच जिल्ह्यातील खरेदीचा अंदाज घेऊन, तयार होणाऱ्या सीएमआर जमा करण्याकरिता जिल्ह्यातील उपलब्ध गोदाम क्षमता विचारात घेऊन, आवश्यक अतिरिक्त गोदामांचा प्रस्ताव शासन पत्र दिनांक २७ डिसेंबर,२०१९ अन्वये दिलेल्या सूचनांची पूर्तता करित असल्यास, जिल्हा समन्वय समितीच्या मान्यतेने जिल्हा पुरवठा अधिकारी यांनी शासनास सादर करावा. कोणत्याही परिस्थितीत आवश्यकतेपेक्षा जास्तीची गोदामे भाड्याने घेतली जाणार नाहीत याची दक्षता घ्यावी. खाजगी गोदामे भाडयाने घेताना वर्षभर वाहनांची वाहतूक सुरळीत राहील अशीच गोदामे भाडयाने घेण्याची जबाबदारी संबंधीत जिल्हा पुरवठा अधिकाऱ्यांची राहील.
x. सीएमआर स्वीकृतीकरिता जिल्ह्यातील भाडयाने घेण्यात आलेल्या गोदामांची माहिती शासनास तसेच NeML पोर्टलवर उपलब्ध करुन देण्याची जबाबदारी जिल्हा पुरवठा अधिकारी यांची राहील.
पृष्ठ ३१ पैकी ३
# Page 4
शासन परिपत्रक क्रमांकः धानभ-१२२०/प्र.क्र.१५७/नापु २९
xi. सीएमआरच्या गुणवत्ता तपासणीसाठी पुरेशा प्रशिक्षित गुणवत्ता नियंत्रकांची नियुक्ती करण्यात यावी. तसेच त्यांच्या नियुक्त्या चक्राकार पध्दतीने (Rotational Transfer) करण्यात येतील याबाबतची खातरजमा समितीने करावी.
xii. जिल्हा पुरवठा अधिकारी / अन्नधान्य वितरण अधिकारी यांनी सी.एम.आर. चे सार्वजनिक वितरण व्यवस्थेत वाटप केल्याच्या दिनांकापासून तीन दिवसांत जिल्हा पुरवठा अधिकारी यांनी सी. एम. आर. प्रतिपुर्ती दावे वित्तीय सल्लागार व उपसचिव यांना fadsmumbai.mhpds@gov.in या ई-मेलवर online सादर करावेत. तसेच सदरची माहिती कार्यासन नापु २२ यांनाही द्यावी. याबाबत समितीने आढावा घ्यावा. त्यामध्ये सीएमआर / तांदळाच्या विक्रीतून येणारी रक्कम वित्तीय सल्लागार व उपसचिव कार्यालयाच्या PLA खात्यावर जमा करावी. सदर खाते क्रमांकांचा तपशिल खालीलप्रमाणे नमूद करण्याबाबत सूचना द्याव्यात.
“RBI PLA A/c - 4408 FAIR PRICE SHOP SCHEME, RESERVE BANK OF INDIA, FORT, PAD MUMBAI खाते क्र. 01514501075, IFSC Code RBISOMBPA04” प्रतिपूर्तीची रक्कम सदरहू खात्यामध्ये वर्ग केली जात असल्याबाबत समितीने पाक्षिक आढावा घ्यावा.
त्याचप्रमाणे सी.एम. आर. ची उचल केल्यानंतर त्यांची नोंद Google Sheet मध्ये घेण्याची जबाबदारी संबंधित जिल्हा पुरवठा अधिकारी यांची असेल. त्यांनी Google Sheet वेळोवेळी भरण्यासाठी त्यांच्या अधिनस्त कर्मचाऱ्यांपैकी एकाची नियुक्ती करावी. त्यांनी Google Sheet न भरल्यास महाराष्ट्र नागरी सेवा नियमाप्रमाणे संबंधितावर कारवाई करण्यात येईल.
xiii. पणन हंगाम २०२०-२१ मध्ये मिलर्सना धान भरडाईकरिता देताना मिलच्या भरडाई क्षमतेच्या प्रमाणात एका वेळी एका अभिकर्ता संस्थांकडून धानाचे लॉट भरडाईकरिता देण्याची कार्यवाही करण्याबाबत अभिकर्ता संस्थांना सूचना द्याव्यात. गिरणीच्या क्षमतेपेक्षा जास्त धान भरडाईकरिता गिरणीधारकास दिले जाणार नाही याची दक्षता अभिकर्ता संस्थांनी घ्यावी.
xiv. गिरणीधारकांच्या भरडाईबाबत तक्रारी असल्यास त्यासंदर्भात जिल्हा समन्वय समितीने सुनावणी घेऊन निर्णय द्यावा. समितीचा निर्णय मान्य नसल्यास गिरणीमालकास संबंधित विभागीय आयुक्त यांच्याकडे अपील दाखल करता येईल. विभागीय आयुक्त स्तरावरील निर्णय अंतिम राहील.
xv. जिल्हा समन्वय समितीने त्यांची आढावा बैठक दर १५ दिवसांनी घ्यावी.
xvi. केंद्र शासनाच्या निदेशांप्रमाणे खरेदी झालेल्या धानाची भरडाई विहित मुदतीत होणे आवश्यक आहे. खरेदी केलेले धान उघड्यावर अथवा गोदामांमध्ये २
पृष्ठ ३१ पैकी ४
# Page 5
शासन परिपत्रक क्रमांकः धानभ-१२२०/प्र.क्र.१५७/नापु २९
महिन्यांहून अधिक काळ शिल्लक राहणार नाही याची दक्षता जिल्हा समन्वय समितीने घ्यावी. तशी परिस्थिती असल्यास शासन मान्यतेने लगतच्या
जिल्ह्यांतील गिरणीधारकांकडून भरडाई करुन घेण्यास सदर समिती सक्षम राहील. तथापि केंद्र शासनाने विहीत केलेल्या मर्यादेतच वाहतूक करावी लागेल याबाबतची दक्षता समितीने घेणे आवश्यक राहील.
xvii. गिरणीमालकाने NeML च्या प्रणालीवर योग्य नोंदी घेतल्या आहेत किंवा कसे
याचा आढावा अभिकर्ता संस्थांनी घेणे आवश्यक आहे. तसेच त्यानंतर शासकीय
गोदामात सीएमआर प्राप्त झाल्यानंतर व तो नियतनासाठी पाठविल्यानंतर
गोदामपालाकडून त्याच्या संगणकीय अद्ययावत नोंदी NeML च्या प्रणालीवर घेण्यात आल्या आहेत किंवा कसे याचा आढावा जिल्हा पुरवठा अधिकारी यांनी घ्यावयाचा आहे. नोंदी न घेतलेल्या गिरणीमालकावर अभिकर्ता संस्थेने व
गोदामपालावर जिल्हा पुरवठा अधिकारी यांनी कारवाई करावी. त्याबाबत देखील पाक्षिक बैठकीमध्ये आढावा घेण्याची जबाबदारी समितीची राहील.
५) अभिकर्ता संस्थेची जबाबदारी:
j. गिरणीमालकांची नियुक्ती विहित कार्यपध्दतीचा अवलंब करुन जिल्हाधिकारी यांच्या मान्यतेने करण्यात यावी.
ii. नियुक्त करण्यात आलेल्या मिलर्सची भरडाई क्षामतेबाबतची माहिती अभिकर्ता संस्थांनी जिल्हा समन्वय समितीस उपलब्ध करुन द्यावी व त्यानुसार मिलर्सना धान भरडाईसाठी लॉट देण्याची कार्यवाही होते किंवा कसे यबाबत जिल्हा पुरवठा अधिकारी यांनी तपासणी करावी.
iii. काळ्या यादीत समाविष्ट केलेल्या गिरणीधारकांची यादी संबंधित जिल्ह्यांच्या
जिल्हाधिकारी यांना नवीन हंगामाच्या मिलर्सची नियुक्ती होण्यापुर्वी पाठविण्यात यावी.
iv. काळ्या यादीत समाविष्ट केलेल्या व नवीन हंगामात नियुक्ती न दिलेल्या मिलर्सच्या मिलवर शासनाचे धान जाणार नाही याची जबाबदारी अभिकर्ता संस्था यांची राहील.
V. जिल्हाधिकारी यांनी नियुक्त केलेल्या गिरणीधारकांसोबत अभिकर्ता संस्थेने व जिल्हा पुरवठा अधिकारी यांनी त्रिपक्षीय करारनामा करावा. (Tri Party Agreement) vi. फक्त गिरणीमालकांशीच करारनामा करण्यात यावा. कोणत्याही परिस्थितीत ट्रेडर्स अथवा अन्य नावांखाली व्यवसाय करणाऱ्यांशी करारनामा करु नये.
पृष्ठ ३१ पैकी ५
# Page 6
शासन परिपत्रक क्रमांकः धानभ-१२२०/प्र.क्र.१५७/नापु २९
vii. अभिकर्ता संस्थेने गिरणीमालकांशी करारनामा करताना हंगाम नमूद करणे आवश्यक राहील.
viii. खरेदी केलेल्या धानाच्या भरडाईच्या अनुषंगाने अभिकर्ता संस्थेस मदत करण्याची जबाबदारी जिल्हा समन्वय समितीची असेल. मात्र, धान खरेदी करुन खरेदी केलेल्या धानाची भरडाई करुन सी.एम.आर. संबंधित गिरणीमालकामार्फत विहित
शासकीय गोदामात जमा होईपर्यंत संपूर्ण जबाबदारी अभिकर्ता संस्थेची आहे.
ix. धानाची भरडाईसाठी उचल करणे तसेच, धान भरडाई करुन सी. एम. आर. शासकीय गोदामामध्ये जमा करणे याचा कालबध्द कार्यक्रम आखून देण्यात आलेला आहे, त्याचे पालन गिरणीमालकांकडून न झाल्यास त्यांच्यावर कारवाई करण्याच्या स्पष्ट तरतुदी करण्यात आलेल्या आहेत. त्याप्रमाणे अभिकर्ता संस्थांनी कार्यवाही करावी.
धानाचे वितरण आदेश (D.O.) धान खरेदी केलेल्या दिनांकापासून सात दिवसांच्या आत नियुक्त केलेल्या मिलरला देण्यात यावेत. ही कार्यवाही करताना First In First Out (FIFO) या धर्तीवर आधी खरेदी केलेल्या धानास प्रथम वितरण आदेश (D.O) देण्यात यावा.
xi. केंद्र शासनाने भरडाईचा कालावधी निश्चित करुन दिलेला आहे. त्या मुदतीत भरडाई करुन घेण्याची दक्षता अभिकर्ता संस्थेने घ्यावी.
xii. अभिकर्ता संस्थांनी प्रत्येक आठवडयाच्या अखेरीस भरडाईसाठी दिलेले धान व शासकीय गोदामात जमा केलेला सीएमआर यांचे एकत्रित जिल्हानिहाय विवरणपत्र पोच पावतीसह (Acceptance Receipt) वित्तीय सल्लागार व उप सचिव, मुंबई यांना पाठवावे.
xifi. व्यवस्थापकीय संचालक, मार्केटींग फेडरेशन व आदिवासी विकास महामंडळ, यांनी या परिपत्रकात नमूद केल्याप्रमाणे कार्यवाही होत असल्याचा नियमितपणे आढावा घ्यावा. शेतकऱ्यांना धान चुकारे प्रदान करणे, खरेदी केंद्रावरून गिरणीमालकांना विहीत मुदतीत FIFO धर्तीवर धान उपलब्ध करुन देणे व यादरम्यान शासनाचे नुकसान होणार नाही, हे कटाक्षाने पहावे.
xiv. गिरणीमालकाने धानाची भरडाई करुन तांदूळ (सी.एम.आर) शासकीय गोदामात जमा केल्यानंतर गोदामपालाने NeML च्या संगणकीय प्रणालीवर त्याबाबत
घेतलेल्या नोंदीच्या आधारे अभिकर्ता संस्थेने पुढील धान गिरणीमालकास उपलब्ध करुन द्यावा.
XV. भरडाईचा कालावधी संपल्यानंतर जर अभिकर्ता संस्थांकडे धान शिल्लक राहिले तर शिल्लक धानाची संपूर्ण जबाबदारी अभिकर्ता संस्थांची राहील. सदर धानाच्या
पृष्ठ ३१ पैकी ६
# Page 7
शासन परिपत्रक क्रमांकः धानभ-१२२०/प्र.क्र.१५७/नापु २९
खरेदीचा कोणताही अनुषंगीक खर्च अभिकर्ता संस्थांना अनुज्ञेय नसेल. तसेच, सदर धानापासून जेवढा सीएमआर झाला असता तेवढया सीएमआरची केंद्र शासनाने त्या त्या कालावधीसाठी निश्चित केलेल्या इकॉनॉमिक कॉस्टच्या दराने होणारी रक्कम अभिकर्ता संस्थांनी शासनास जमा करावी. अशी सर्व रक्कम जमा होईपर्यंत
अभिकर्ता संस्थांचा प्रशासकीय/अनुषंगिक खर्च प्रदान केला जाणार नाही. तसेच भरडाईविना शिल्लक राहिलेल्या धानाचा कोणताही अनुषांगिक खर्च अभिकर्ता संस्थांना देय होणार नाही.
xvi. अभिकर्ता संस्थेने धान भरडाईसाठी मिलर्सकडे सोपविताना खालीलप्रमाणे प्राथम्यक्रम असावा.
a) उघडयावर साठविलेले (अपवादात्मक स्थितीत असल्यास) असे
धान.
b) खाजगी गोदामात साठविलेले धान.
c) सहकारी संस्थांच्या गोदामात साठविलेले धान.
d) शासकीय / अभिकर्ता संस्थांच्या गोदामात साठविलेले धान.
वरील a a ते d मध्ये साठविलेले धान FIFO धर्तीवर धान भरडाईसाठी मिलर्संना देण्याची तसेच महिनानिहाय साठा विवरणपत्रे online अद्ययावत ठेवण्याची दक्षता घेणे आवश्यक आहे.
xvii. धान भरडाईनंतर जास्तीत जास्त सी. एम. आर. ( म्हणजेच किमान ६७% किंवा त्यापेक्षा अधिक तांदूळ) जमा करण्यास तयार असणाऱ्या गिरणीमालकांना प्राधान्य देण्यात यावे.
xviii. वाढीव मुदत देवूनही भरडाई न केल्यामुळे शासनाचे नुकसान झाले आहे अशा गिरणीमालकास भरडाईचे काम देऊ नये.
xix. करारनाम्याप्रमाणे गिरणीमालकांकडून बँक गॅरंटी घेण्यात यावी.
XX. भरडाई क्षमता (Milling capacity) व वाहतूकीसाठी जवळच्या अंतराचा प्रामुख्याने विचार करावा.
xxi. गिरणीधारकाची भरडाई क्षमता लक्षात घेऊन त्याला पूर्ण हंगामात किती धान दिले जाईल व हे दिलेले धान हंगामापूर्वी विहित मुदतीत भरडाई करुन दिले जाईल
याची हमी गिरणीधारकाकडून घेण्यात यावी.
xxii. सर्वसाधारणपणे मिल अस्तित्वात असल्याची खात्री करुन घेण्यासाठी व तेथे भरडाईचे काम प्रत्यक्षात होते हे तपासण्यासाठी प्रति क्विंटल धान भरडाईकरिता
सर्वसाधारणपणे १.५ युनिट वीज खर्च होत असल्याने त्या बाबीच्या आधारे शहानिशा करावी.
पृष्ठ ३१ पैकी ७
# Page 8
शासन परिपत्रक क्रमांकः धानभ-१२२०/प्र.क्र.१५७/नापु २९
xxiii. कार्यरत खरेदी केंद्र, त्याची खरेदी क्षमता, त्या केंद्राला जोडण्यात आलेले भरडाईचे उद्दिष्ट, तसेच मिलर्सची संख्या व त्यांच्या मिलची भरडाई क्षमता इत्यादी बाबतची माहिती नियंत्रण कक्षाला देण्यात यावी.
xxiv. गिरणी मालकाने भरडाई केलेला सी. एम. आर शासकीय गोदामात जमा करून देयक सादर करताच, अभिकर्त्या संस्थेने १० दिवसात, भरडाई खर्च विहित दराने गिरणीमालकास द्यावा.
गिरणीमालकांकडून धानाची भरडाई करुन संबंधित गिरणीमालकामार्फत सी. एम. आर. विहित शासकीय गोदामात जमा करावा.
xxvi. अभिकर्ता संस्था यांनी धान वाहतुकीचे देयक वित्तीय सल्लागार व उपसचिव यांच्या कार्यालयास सादर करतांना जवळच्या मिलकरीता व जवळच्या मार्गाने वाहतूक केल्याबाबतचे प्रमाणपत्र देणे आवश्यक राहील.
Xxvii. संबंधित गिरणीमालकामार्फत विहित कालावधीत सी. एम. आर. विहित शासकीय गोदामात जमा न केल्यास/ धान उचलण्यास विलंब झाल्यास करारनाम्यामध्ये दंडात्मक तरतूद ठेवावी. तसेच, याबाबतचे वितरण आदेश (डी.ओ.) देयकासोबत तपशिलवार कागदपत्रे सोबत जोडणे आवश्यक राहील.
६) गिरणीमालकांची जबाबदारी :
i. अभिकर्ता संस्था/डीएमओ/आरएमओ यांनी मिलर्सला वितरण आदेश (DO) दिल्यावर गिरणी मालकाने धानाची १० दिवसांच्या आत उचल करणे आणि त्यानंतर
१५ दिवसांत भरडाई झालेला सीएमआर शासकीय गोदामात जमा करण्याची संपूर्ण जबाबदारी गिरणी मालकाची राहील. अन्यथा गिरणीमालक शासनाने विहित केलेल्या प्रमाणात दंडास पात्र राहील.
ii. उचल केलेल्या धानाच्या वाहतूकीदरम्यान किंवा गिरणीमधील सुरक्षिततेसाठी, तसेच सी.एम.आर. वजन करुन वाहनामध्ये भरण्याची जबाबदारी गिरणीमालकाची
असेल त्यासाठी, ते प्रसंगी विमा उतरवतील. मात्र त्यासाठी शासनाकडून खर्च दिला जाणार नाही.
iii. गिरणीमध्ये आवक झालेले धान तसेच गोदामामध्ये पाठविण्यात आलेला सीएमआर यांचा NeML च्या प्रणालीवर अद्ययावत नोंदी ठेवण्याची जबाबदारी गिरणीमालकाची
राहील. नोंदी अपूर्ण राहिल्यास भरडाई वाहतुक इ. ची अदायगी करण्यात येणार नाही.
iv. संबंधित गिरणीमालकाने सी. एम. आर. जमा केल्याची पोहोच (Acceptance Receipt) लगेच व उशिरात उशिरा दोन दिवसांत अभिकर्ता संस्थेकडे जमा करावी.
V. भरडाई केंद्रावर FCI च्या निर्देशानुसार २७ मे. टन चा लॉट बनविण्यात यावा.
पृष्ठ ३१ पैकी ८
# Page 9
शासन परिपत्रक क्रमांकः धानभ-१२२०/प्र.क्र.१५७/नापु २९
vi. भरडाई केंद्रावर CCTV कॅमेरा लावून त्याचे रेकॉर्डिंग पेनड्राईव्हमध्ये सुरक्षित ठेवावे.
सदर रेकॉर्डिंग मागणी केल्यास शासनास उपलब्ध करुन देण्याची जबाबदारी संबंधित गिरणीधारकांची राहील. असे चित्रीकरण उपलब्ध करुन न दिल्यास सदर भरडाई केंद्र रद्द करण्यास पात्र राहील.
७) पणन हंगाम २०२०-२१ मध्ये धानाच्या भरडाईसाठी खालील सूचना केंद्र शासनाच्या आदेशांच्या अधिन राहून देण्यात येत आहेत. केंद्र शासनाचे यासंदर्भातील सर्व आदेश अभिकर्ता संस्थेवर व मिलर्सवर बंधनकारक राहतील.
i. उतारा: एक क्विंटल धानाच्या भरडाईतून कमीत कमी ६७% (६७ किलो) तांदूळ (सी.एम.आर.) प्राप्त झाला पाहिजे.
ii. धानाची भरडाई: राज्यात सार्वजनिक वितरण व्यवस्थेअंतर्गत तांदूळ वितरीत होत असल्यामुळे, आधारभूत किंमत खरेदी योजनेअंतर्गत खरेदी केलेल्या धानाची तांदळासाठी (सी.एम.आर.) भरडाई करण्याची कार्यवाही करावी.
iii. भरडाईचा दर: केंद्र शासनाकडून निश्चित करण्यात आलेले भरडाई दर सन २०२०-२१ या हंगामासाठी लागू राहतील.
iv. धानाची हाताळणूक: धान गिरणीमधील धानाची उतराई, हाताळणूक व भरडाई, तसेच केंद्र शासनाने पणन हंगाम २०२०-२१ करिता बारदान्यांकरिता निश्चित केलेल्या निकषांमध्ये बसणाऱ्या गोण्यांमध्ये, दुहेरी शिलाईसह, सी. एम. आर. ( तांदूळ ) भरणे, तसेच सी. एम. आर. वजन करुन वाहनामध्ये भरण्याची जबाबदारी गिरणी मालकाची असेल. यास्तव सुरक्षिततेसाठी ते प्रसंगी विमा उतरवतील, मात्र त्यासाठी शासनाकडून कोणताही वेगळा खर्च धान गिरणीमालकांना अनुज्ञेय असणार नाही.
८) धान व सी. एम. आर. च्या वाहतूकीची जबाबदारी: खरेदी केंद्रावर खरेदी करण्यात आलेल्या धानाची वाहतूक करुन ते धान गिरणीमध्ये नेण्याची व भरडाईअंती प्राप्त झालेला सी. एम. आर. ( तांदूळ) विहीत केलेल्या शासकीय गोदामापर्यंत पोहचविण्याची सर्वस्वी जबाबदारी गिरणी मालकाची राहील.
९) बारदाना : पणन हंगाम २०२०-२१ मध्ये, बारदाना खरेदी व वापराबाबत शासन निर्णय, क्रमांक: खरेदी १०२० /प्र.क्र.१०४/नापु २९, दि. २९.०९.२०२० मध्ये नमूद अटी शर्तीनुसार कार्यवाही करावी. तसेच वित्तीय सल्लागार व उपसचिव कार्यालयाकडून जुन्या व नव्या बारदान्यासंदर्भात वेळोवेळी देण्यात येणाऱ्या सूचनांचे पालन दोन्ही अभिकर्ता संस्थांनी करावे.
पृष्ठ ३१ पैकी ९
# Page 10
शासन परिपत्रक क्रमांकः धानभ-१२२०/प्र.क्र.१५७/नापु २९
तसेच बारदान्याच्या कलर कोडींग बाबत शासन निर्णय क्रमांक: खरेदी १०१९/प्र.क्र.१०४/नापु २९, दि. २९.०९.२०२० मधील सूचनांचे पालन करावे. त्याचप्रमाणे यापूर्वी खरेदी केलेल्या नवीन व जुन्या बारदान्याचा हिशोब शासनास सादर करण्याची जबाबदारी अभिकर्ता संस्थांची राहील.
१०) भरडाई दरम्यान मिळणारा ब्रान, भूसा इत्यादी सर्व उत्पादने गिरणीमालकाकडे राहतील. त्यासाठी कोणतीही रक्कम त्यांचेकडून वसूल केली जाणार नाही.
११) भरडाई करताना रबरी रोलरने ५% ते ७% पॉलिश अपेक्षित आहे.
१२) केंद्र शासनाने हंगाम २०२०-२१ साठी ठरविलेल्या सोबतच्या जोडपत्र-३ व जोडपत्र ४ मध्ये दर्शविल्याप्रमाणे, जमा करावयाचा सी.एम. आर. एफ. ए. क्यू. विनिर्देशात बसणारा असला पाहिजे.
याप्रमाणे सीएमआर जमा न केल्यास सदरचा सीएमआर बदलून (replacement) देण्याची जबाबदारी संबंधित गिरणीमालकाची राहील. ही कार्यवाही तक्रार प्राप्त झाल्यापासून ७ दिवसांच्या आत गिरणीमालकाने न केल्यास चालू हंगामात त्यांना पुढील काम देण्यात येऊ नये.
१३) संबंधित गिरणीमालकाने सी. एम. आर. जमा केल्याची पोहोच (Acceptance Receipt) लगेचच किंवा उशिरात उशिरा दोन दिवसांत अभिकर्ता संस्थांकडे जमा करावी.
खरेदी केलेल्या धानाची भरडाई करुन तयार होणारा सी. एम. आर. जमा केल्याबाबतची पोहोच देताना जिल्हा पुरवठा अधिकारी/सहायक जिल्हा पुरवठा अधिकारी यांनी सी. एम. आर. प्रत्यक्षपणे राज्य शासनाच्या विहित गोदामांत जमा झाल्याची खात्री करावी. जिल्हा पुरवठा अधिकाऱ्याने नियुक्त केलेल्या गुणवत्ता नियंत्रकाने प्रतिदिन सीएमआरच्या किमान १५ लॉटची ऑनलाईन नोंदणी घेणे आवश्यक राहील. मात्र, सदर योजनेअंतर्गत खरेदी केलेल्या धानाची भरडाई करुन सी.एम.आर. विहित शासकीय गोदामात जमा करण्याबाबतची संपूर्ण जबाबदारी अभिकर्ता संस्थांचीच राहील.
अभिकर्ता संस्थांनी प्रत्येक आठवडयाच्या अखेरीस भरडाईसाठी दिलेले धान व विहित शासकीय गोदामात जमा केलेला सी.एम. आर. यांचे एकत्रित विवरणपत्र पोच पावतीसह (Acceptance Receipt) जिल्हानिहाय वित्तीय सल्लागार व उप सचिव, मुंबई यांच्याकडे पाठवावे तसेच त्याची प्रत संबंधित जिल्हाधिकारी कार्यालयास पाठवावी. अभिकर्ता संस्थांनी सादर केलेले एकत्रित विवरणपत्र व पोच पावतीच्या (Acceptance Receipt) आधारे भरडाई खर्चाची प्रतिपूर्ती वित्तीय सल्लागार व उप सचिव, मुंबई यांनी करावी. अभिकर्ता संस्थांमार्फत सी.एम.आर.
शासकीय गोदामात जमा केल्यास सी. एम. आर. दाव्यांच्या प्रतिपूर्तीसाठी, अभिकर्ता संस्थेने वरीलप्रमाणे कार्यवाही करावी.
पृष्ठ ३१ पैकी १०
# Page 11
शासन परिपत्रक क्रमांकः धानभ-१२२०/प्र.क्र.१५७/नापु २९
१४) बँक गॅरंटी व इसारा रक्कम - i. इसारा रक्कम व अनामत रक्कम - भरडाईसाठी तयार असलेल्या गिरणीमालकांकडून रुपये ५०,०००/- इसारा रक्कम तसेच, अशा गिरणीमालकांना एकूण भरडाईसाठी मंजूर केलेल्या धानासाठी लागणारा भरडाई खर्च अधिक धान भरडाईसाठी होणारा अंदाजित वाहतूक खर्च या दोहोंच्या एकूण किंमतीच्या ५% अनामत रक्कम अभिकर्ता संस्थेकडे राष्ट्रीयीकृत बँकेच्या नावे, धनादेशाद्वारे किंवा online जमा करणे आवश्यक राहील.
ii. अभिकर्ता संस्थांनी सर्व गिरणीमालकांकडून किमान एक वर्षासाठी राष्ट्रीयीकृत (Nationalized) अथवा अनुसूचित (Scheduled) बँकेची बँक गॅरंटी घ्यावी व अंतिम हिशोब पूर्ण होईपर्यंत बँक गॅरंटीची मुदत आणि वैधता (Validity) पुरेशी व वेळीच वाढवून घ्यावी.
iii. गिरणी मालकांनी सादर केलेली बँक गॅरंटीची सत्यता संबंधित बँकेकडून पडताळून घेणे अनिवार्य राहील.
iv. गिरणीधारकास बँक गॅरंटी अभिकर्ता संस्थेकडे करारनामा करण्यापूर्वी द्यावी लागेल.
V. सुरक्षा अनामत व बँक गॅरंटी भरडाईचा व्यवहार पूर्ण झाल्यावर परत करण्यात येईल, त्यावर व्याज अनुज्ञेय असणार नाही.
vi. गिरणीधारकांकडून केंद्र शासनाने संबंधित हंगामाकरिता विहित केलेल्या Cost Sheet मधील तांद ाच्या (CMR) Acquisition Cost च्या ६७% एवढ्या निश्चित केलेल्या एवढया रक्कमेनुसार त्यांना देण्यात येणाऱ्या लॉटच्या प्रमाणात बँक गॅरंटी म्हणून जमा करून घ्यावी.
(बँक गॅरंटी = ACQUISITION COST OF 1 QUINTAL OF RICE AS PER COST SHEET FOR KMS 2020-21 X 67/100) vii. बँक गॅरंटी ऐवजी एफडीआर/टीडीआर घेता येईल. तो बँक गॅरंटीच्या मुल्याएवढाच असला पाहिजे. तसेच तो एफडीआर/टीडीआर अभिकर्ता संस्थेच्या नावे व पुरेशा कालावधीचा आणि अभिकर्ता संस्थेच्या ताब्यामध्ये असावा.
१५) धानाचा /सी.एम. आर. चा अपहार झाल्यास संबंधितांवर गुन्हे दाखल करण्यास किंवा धानाची उचल, भरडाई व सी.एम. आर. जमा करण्यास विलंब झाल्यास भरपाई वसूल करण्याची कारवाई अभिकर्ता संस्थांनी जागरुकतेने वेळीच करावी, असे न झाल्यास संबंधितांना व्यक्तिगत जबाबदार धरण्यात येईल.
१६) सी.एम.आर. जमा करताना तूट आल्यास, सी.एम.आर. च्या ठरविलेल्या दरापेक्षा सव्वापट रक्कम अभिकर्ता संस्थांनी गिरणीमालकांकडून वेळीच वसुल करुन शासनाकडे भरावी.
पृष्ठ ३१ पैकी ११
# Page 12
शासन परिपत्रक क्रमांकः धानभ-१२२०/प्र.क्र.१५७/नापु २९
१७) सन २०२०-२०२१ या हंगामात धान भरडाईसाठी दि. ३० सप्टेंबर, २०२१ पर्यंत मुदत विहित करण्यात आली आहे. भरडाईमध्ये होणारा विलंब टाळण्याच्या दृष्टीने खरेदी पाठोपाठ भरडाईच्या कार्यवाहीस सुरुवात करण्यात यावी. शासन स्तरावरुन कोणत्याही परिस्थितीत वाढीव मुदतीसाठी केंद्राकडे विनंती करण्यात येणार नाही, या बाबींचा अत्यंत गांभिर्याने विचार करुन दिलेल्या मुदतीतच भरडाई पूर्ण करुन सी. एम. आर. संबंधित गिरणीमालकामार्फत विहित शासकीय गोदामात जमा करणे बंधनकारक राहील.
१८)धान भरडाईचे काम विहीत कालावधीत पूर्ण करण्यात न आल्यास अशा गिरणीमालकासमवेत करण्यात आलेला करारनामा रद्द करण्याचे पूर्ण अधिकार अभिकर्ता संस्थेच्या व्यवस्थापकीय संचालकांना राहतील. गिरणीमाकासमवेत झालेला करारनामा रद्द करताना इसारा रक्कम व अनामत रक्कम जप्त करुन अभिकर्ता संस्थांनी तात्काळ शासन जमा करावी. तसेच, गिरणीमालकाकडे शिल्लक असलेल्या धानाची व सी. एम. आर. ची रक्कम संबंधित गिरणीमालकाच्या बँक गॅरंटीतून वसूल करुन शासन जमा करावी.
१९) खरेदी अभिकर्ता संस्थांनी धान भरडाई गिरण्यांना वेळोवेळी भेटी देवून भरडाई कामाची तपासणी करावी व परिणामकारक नियंत्रण ठेवावे. जिल्हाधिकारी, जिल्हा
पुरवठा अधिकारी किंवा सहायक जिल्हा पुरवठा अधिकारी यांनी सुध्दा वेळोवेळी झालेल्या कामाचा आढावा घ्यावा.
२०) केंद्र शासनाच्या सुचनेनुसार व विनिर्देशात बसणारा (F.A.Q.) सी.एम.आर.विहित कालमर्यादेत जे गिरणीमालक जमा करणार नाहीत, त्यांची नांवे काळया यादीमध्ये टाकण्यात येतील, ही अट करारनाम्यात समाविष्ट करण्यात यावी. वरील सूचनांव्यतिरिक्त खरेदी अभिकर्ते यांना योग्य वाटतील, अशा इतर अटी व शर्तीचा समावेश करारनाम्यात करण्यास पूर्णत: मुभा राहील.
२१) अभिकर्ता संस्थांनी भरडाईचे काम तातडीने पूर्ण करुन खरेदी व भरडाईसह अंतिम खर्चाचे हिशेब केंद्र शासनाच्या दिनांक १९.८.२०१५ च्या पत्रातील सुचनेप्रमाणे आवश्यक कागदपत्रे व पुराव्यासह वित्तीय सल्लागार व उप सचिव यांचेकडे खरेदी हंगाम संपताच सहा महिन्याच्या विहित कालावधीत सादर करणे आवश्यक आहे.
२२) उपरोक्त सूचनांच्या आधारे अनुषंगिक खर्च अंतिम करण्याचा प्रस्ताव केंद्र शासनाकडे मंजूरीसाठी सादर केला जाईल व मंजूरीनंतर अभिकर्ता संस्थाना अनुषंगिक खर्च अंतिमरित्या मंजूर केला जाईल.
पृष्ठ ३१ पैकी १२
# Page 13
शासन परिपत्रक क्रमांकः धानभ-१२२०/प्र.क्र.१५७/नापु २९
उपरोक्त मार्गदर्शक सूचनांस अनुसरुन, गिरणीमालकासमवेत करारनामा करणे व भरडाई करुन सी.एम. आर. जमा करणे ही कामे संबंधित अभिकर्ता संस्थांनी तातडीने
विहित मुदतीत पूर्ण करावीत व त्यासंबंधीचा साप्ताहिक प्रगती अहवाल शासनास सादर करावा.
२३) वाहतूक : किमान आधारभूत किंमत खरेदी योजनेंतर्गत धान व तांदळाची (CMR) वाहतूक करण्याकरिता केंद्र शासनाच्या निदेशांनुसार शासन निर्णय क्रमांकः संकीर्ण - २६१९/प्र.क्र.८४/ना.पु.२९ दिनांक १६ ऑगस्ट, २०१९ नुसार गठीत करण्यात आलेल्या समितीकडून निश्चित करण्यात आलेल्या वाहतूकीच्या दरसूचीनुसार (SOR) कार्यवाही करण्यात यावी.
२४) भरडाईसंदर्भात NeML व PFMS पोर्टलवर ऑनलाईन माहिती भरण्याबाबत i. केंद्र शासनाने दि. ७ ऑक्टोबर, २०१३ च्या पत्रान्वये दिलेल्या निदेशानुसार खरेदी व भरडाईची माहिती Public Fund Monitoring System (PFMS)/NeML Portal मध्ये उपलब्ध करुन देण्याची कार्यवाही दोन्ही अभिकर्ता संस्था व संबंधित जिल्हा पुरवठा अधिकारी यांनी रोजच्या रोज करावी व ती संबंधित क्षेत्रीय व्यवस्थापक, भारतीय अन्न महामंडळ यांना उपलब्ध करुन द्यावी. भरडाई देयकाची अदायगी (PFMS) पोर्टलच्या माध्यमातून करण्यात यावी. (जोडपत्र-५)
ii. किमान आधारभूत किंमत खरेदी व भरडाई योजनेंतर्गत खरेदीबाबतची सर्व माहिती केंद्र शासनाच्या National Procurement Portal (NPP) वर भरावयाची असून सदर माहिती सद्य:स्थितीत NeML यांच्या पोर्टलमार्फत अद्ययावत करण्यात येते. याकरितायोजनेशी संबंधित अभिकर्ता संस्था, त्यांनी नियुक्त केलेल्या उप अभिकर्ता संस्था, गिरणीधारक व जिल्हा पुरवठा अधिकारी यांनी त्यांच्याशी निगडीत असलेली माहिती NeML पोर्टलवर अद्ययावत करावी. सदर माहिती पोर्टलवर ऑनलाईन अद्ययावत न केल्यास गिरणीधारक/ अभिकर्ता संस्था यांना कोणतेही देयक वित्तीय सल्लागार व उपसचिव कार्यालयाकडून अदा करण्यात येणार नाही. त्याचप्रमाणे अभिकर्ता संस्थांनी PFMS पोर्टलवर त्यांच्याशी संबंधित सर्व माहिती अद्ययावत करावी.
पृष्ठ ३१ पैकी १३
# Page 14
शासन परिपत्रक क्रमांकः धानभ-१२२०/प्र.क्र.१५७/नापु २९
सर्वसाधारण सूचना १) तांदूळ लक्ष्य निर्धारित सार्वजनिक वितरण व्यवस्थेमध्ये वितरित केल्यानंतर दरमहा प्रमाणपत्रे जिल्हा पुरवठा अधिकारी कार्यालयाने वित्तीय सल्लागार व उपसचिव, मुंबई यांच्या कार्यालयास सादर करावीत. ( नमूना जोडपत्र –६ मध्ये पहावा.) २) सीएमआर जमा करण्यासाठी भाडयाने घेतलेल्या गोदामामध्ये एकदा साठा केलेला सीएमआर २ महिन्यापेक्षा अधिक काळ सदर गोदामात राहणार नाही याची दक्षता घेण्यात यावी.
३) सीएमआरच्या साठवणूक व वितरणाच्या कार्यवाहीबाबत स्वतंत्रपणे निदेश देण्यात येतील.
४) तांदळाचे प्रत्यक्ष लक्ष्य निर्धारित सार्वजनिक वितरण व्यवस्थेमधील वितरण व त्याचे उपयोगिता प्रमाणपत्र जिल्हा पुरवठा अधिकारी यांनी सादर करावे.
५) शासनाने विहित केलेले गोदाम व शासकीय गोदाम येथील गुणवत्ता नियंत्रणाची जबाबदारी संबंधित जिल्हा पुरवठा अधिकारी यांची राहील.
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31