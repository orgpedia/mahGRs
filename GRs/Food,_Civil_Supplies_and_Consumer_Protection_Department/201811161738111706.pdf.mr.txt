# Page 1
राष्ट्रीय अन्नसुरक्षा अधिनियम, २०१३ अंतर्गत जिल्हानिहाय इष्टांकात सुधारणा करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः असुका २०१८/प्र.क्र.१३२/नापु-२२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १६ नोव्हेंबर, २०१८
वाचा : १) शासन निर्णय क्रमांक असुका २०१३/प्र.क्र. ३१९/नापु-२२, दि. १७ डिसेंबर, २०१३ २) शासन निर्णय क्रमांक असुका २०१४/प्र.क्र. ११६/नापु-२२, दि. २४ मार्च, २०१५ ३) शासन निर्णय क्रमांक अधापु २०१५/प्र.क्र.१००/नापु-२२, दि. २४ जुलै, २०१५ ४) शासन निर्णय क्रमांक अधापु २०१४/प्र.क्र.१२२/नापु-२२, दि. १५ जानेवारी, २०१६ ५) शासन निर्णय क्रमांक अधापु २०१५/प्र.क्र.१००/नापु-२२, दि.११ जुलै, २०१६ ६) शासन निर्णय असुका २०१६/प्र.क्र.१२५/नापु-२२, दि.१३ ऑक्टोबर, २०१६ ७) शासन निर्णय असुका २०१७/प्र.क्र.६०/नापु-२२, दि.३ मार्च, २०१७ ८) शासन निर्णय असुका २०१८/प्र.क्र.१/नापु-२२, दि. २१ मे, २०१८
प्रस्तावना : केंद्र शासनाने राष्ट्रीय अन्नसुरक्षा अधिनियम, २०१३, दिनांक ५ जुलै, २०१३ पासून लागू केला आहे. सदर अधिनियमानुसार राज्यासाठी ७६.३२ टक्के ग्रामीण (४६९.७१ लक्ष) व ४५.३४ टक्के शहरी (२३०.४५ लक्ष) अशी मिळून ७००.१६ लक्ष लाभार्थी संख्या निश्चित करण्यात आली आहे. सदर अधिनियमाची अंमलबजावणी राज्यात दिनांक ०१ फेब्रुवारी, २०१४ पासून करण्यात आली आहे.
राष्ट्रीय अन्नसुरक्षा अधिनियम, २०१३ अंतर्गत पात्र लाभार्थ्यांची निवड करण्याकरिता प्रथमत: संदर्भाधीन दिनांक १७.१२.२०१३ च्या शासन निर्णयान्वये ग्रामीण व शहरी भागाकरिता जिल्हानिहाय लाभार्थ्यांचा इष्टांक देण्यात आला होता. तद्नंतर संदर्भाधीन दिनांक २४.०३.२०१५ च्या शासन निर्णयानुसार ग्रामीण व शहरी भागाकरिता अंत्योदय अन्न योजना व प्राधान्य कुटुंबातील लाभार्थ्यांकरिता स्वतंत्र इष्टांक देण्यात आला होता. राज्यात शिधापत्रिकांच्या संगणकीकरणाची मोहिम राबविताना शिधापत्रिका संगणकीकृत करण्यात आल्यामुळे त्यानुसार लाभार्थ्यांची आकडेवारी विचारात घेऊन संदर्भाधीन दिनांक १३.१०.२०१६ च्या शासन निर्णयान्वये जिल्हानिहाय अद्ययावत इष्टांक देण्यात आला होता.
दिनांक १३.१०.२०१६ च्या शासन निर्णयान्वये दिनांक ३०.०९.२०१६ पर्यंतच्या शिधापत्रिकांचा समावेश करण्याबाबत सूचना देण्यात आल्या होत्या. सदर सूचनांच्या अनुषंगाने क्षेत्रिय कार्यालयांकडून दिनांक ३०.९.२०१६ रोजी कार्यरत असलेल्या शिधापत्रिकेच्या संख्येनुसार दिनांक ३.३.२०१७ च्या शासन निर्णयान्वये जिल्हानिहाय सुधारित इष्टांक देण्यात आला. तद्नंतर दिनांक २१.५.२०१८ च्या शासन निर्णयान्वये दिनांक ३.३.२०१७ च्या शासन निर्णयानुसार दिलेल्या इष्टांकाची पूर्तता करण्याकरिता दिनांक ३०.४.२०१८ पर्यंतच्या पात्र शिधापत्रिकाधारकांचा समावेश करण्याबाबत सर्व संबंधितांना सूचना देण्यात आल्या. त्यानुषंगाने दिनांक ३.३.२०१७ च्या शासन निर्णयानुसार दिलेल्या इष्टांकाची पूर्तता केल्यानंतर आवश्यक अतिरिक्त इष्टांक तसेच इष्टांक पूर्ततेअभावी समर्पित करावयाचा इष्टांक याबाबतची माहिती क्षेत्रीय कर्यालयांकडून मागविण्यात आली. त्यानुसार प्राप्त झालेल्या माहितीच्या अनुषंगाने राष्ट्रीय अन्नसुरक्षा अधिनियम, २०१३ अंतर्गत जिल्हानिहाय इष्टांकात सुधारणा करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात येत आहे:
# Page 2
शासन निर्णय क्रमांकः असुका २०१८/प्र.क्र.१३२/नापु-२२
शासन निर्णय :
संदर्भाधीन दिनांक ३ मार्च, २०१७ च्या शासन निर्णयासोबतचे परिशिष्ट याद्वारे रद्द करण्यात येत आहे.
अंत्योदय अन्न योजनेच्या शिधापत्रिकांची व प्राधान्य कुटुंबातील लाभार्थ्यांची निवड करण्याकरिता ग्रामीण व शहरी भागाकरिता सोबत जोडलेल्या विविरणपत्रामध्ये नमूद केलेल्या इष्टांकाच्या आकडेवारीनुसार लाभार्थ्यांची निवड करण्यात यावी. त्याकरिता पुढील कार्यपद्धतीचा अवलंब करावा:
१) सर्वप्रथम अंत्योदय अन्न योजना शिधापत्रिकेच्या इष्टांकाची पुर्तता करण्यात यावी. सदर कार्यवाही करताना प्राधान्य कुटुंब लाभार्थ्यांमधील BPL (पिवळी) शिधापत्रिकाधारकांमधून लाभार्थ्यांची निवड करून अंत्योदय अन्न योजनेचा इष्टांक पूर्ण करण्यात यावा. तद्नंतर विहित उत्पन्नाच्या मर्यादेत प्राधान्य कुटुंबातील लाभार्थ्यांची निवड करण्यात यावी.
२) उत्पन्नाच्या विहित केलेल्या कमाल मर्यादेबाबत दि. १७.१२.२०१३, दि. १३.१०.२०१६, दि. ३.३.२०१७ व दि. २१.५.२०१८ च्या शासन निर्णयामधील व इतर सर्वसामान्य सूचनांनुसार कार्यवाही करावी.
३) राष्ट्रीय अन्नसुरक्षा अधिनियम, २०१३ मध्ये समाविष्ट असलेल्या ज्या शिधापत्रिकाधारकांतील सर्व सदस्यांचे आधार सिडिंग झालेले नाही, त्यांचे आधार सिडिंग करण्याबाबत तात्काळ कार्यवाही करावी.
४) वेळोवेळी अपात्र शिधापत्रिका मोहीम राबवून आधार सिडिंगच्या आधारे सध्या लाभ घेत असलेल्या लाभार्थ्यांपैकी अपात्र, दुबार, स्थलांतरीत, मयत लाभार्थ्यांना प्राथम्याने वगळण्यात यावे.
५) प्रत्येक जिल्ह्याकरिता ग्रामीण व शहरी असा वेगवेगळा इष्टांक देण्यात आला असून त्याप्रमाणे स्वतंत्र इष्टांकपूर्ती अनिवार्य करणे आहे. सदर इष्टांकपूर्ती करताना ग्रामीण व शहरी भागांतील इष्टांकाची एकमेकांशी अदलाबदल/सरमिसळ करण्यात येणार नाही याबाबत दक्षता घ्यावी.
६) सदर इष्टांकपूर्ती दि. ३१.१२.२०१८ पर्यंत करण्यात यावी. उक्त कालावधीत इष्टांकपूर्ती न केल्यास अन्नधान्याच्या Online वाटपानुसार लाभार्थ्यांची संख्या गृहीत धरून शिल्लक इष्टांक समर्पित म्हणून ग्राह्य धरण्यात येईल व त्याचे इतर जिल्ह्यांसाठी वाटप करण्यात येईल.
# Page 3
# Page 4