# Page 1
वैध मापन शास्त्र यंत्रणेमार्फत करण्यात येणा-या तपासण्यांबाबत.
महाराष्ट्र शासन
अन्न, नागरी पुरवठा व ग्राह संरक्षण विभाग
शासन परिपत्रक क्रमांक - वैमाशा - २०१९/४६५/प्र.क्र.१४३/ग्रासं-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २६ नोव्हेंबर, २०१९
शासन परिपत्रक -:
वैधमापन शास्त्र अधिनियम व त्याअंतर्गत नियमातील तरतुदींची अंमलबजावणी करण्यासाठी तसेच वजन वा माप यांच्या पडताळणी / फेरपडताळणी व मुद्रांकनाचे कामकाजासाठी यंत्रणेतील निरीक्षक वैधमापन शास्त्र यांना वार्षिक उदिष्टे देण्यात येतात. देण्यात आलेल्या उदिष्टांची पूर्तता निरीक्षकांकडून करुन घेण्यासाठी त्यांच्या कामकाजाचा नियमित आढावा घेणे, आवश्यकतेनुसा मोहिमांचे आयोजन करणे, त्यांचे अधिनस्त सर्व अधिकारी / कर्मचारी यांच्या आस्थापनाविषयक बाबी
हाताळणे, वरिष्ठ कार्यालयाकडून मागविण्यात आलेली माहिती विहित वेळेत सादर करणे इत्यादी कामे जिल्हा सहायक नियंत्रक व विभागीय उपनियंत्रक कार्यालयाकडून प्राधान्याने करणे अपेक्षित आहे.
जिल्हा सहायक नियंत्रक, प्रादेशिक विभाग उपनियंत्रक व त्यांच्या कार्यालयातील अधिकारी हे
वैधमापन शास्त्र निरीक्षकांसमवेत नियमितपणे विविध आस्थापनांना भेटी देण्यासाठी जात असल्यामुळे त्याचा परिणाम कार्यालयीन कामकाजावर होत असल्याचे नियंत्रक, वैधमापन शास्त्र कार्यालयाने
शासनाच्या निर्दशनास आणून दिले आहे. त्यामुळे नियंत्रक, वैधमापन शास्त्र कार्यालयाकडून तसेच शासनाकडून मागविण्यात आलेली विविध प्रकारची माहिती विहित वेळेत नियंत्रक कार्यालयास प्राप्त होत नाही. परिणामी विचारणा केलेली माहिती संकलित करुन शासनास विहित वेळेत सादर करता येत नाही असेही नियंत्रक, वैधमापन शास्त्र यांचे कार्यालयाने शासनाच्या निर्दशनास आणले आहे.
उपरोक्त बाबी तसेच वैधमापन शास्त्र अधिनियम, २००९ मधील तरतूदी विचारात घेता वैध मापन शास्त्र यत्रणेमार्फत करण्यात येत असलेल्या तपासण्यांबाबत खालीलप्रमाणे निर्देश देण्यात येत आहेत :
१) जिल्हा सहायक नियंत्रक यांना त्यांच्या कार्यक्षेत्रातील आस्थापनांच्या निरीक्षणासाठी / तपासणीसाठी जावयाचे असल्यास त्या क्षेत्राची / आस्थापनेची व संबंधित क्षेत्रिय निरीक्षक या संबंधीची माहिती जिल्हा सहायक नियंत्रक यांनी संबंधित विभागीय उपनियंत्रक यांना १ दिवस आगाऊ द्यावी.
२) उपनियंत्रक यांना त्यांच्या कार्यक्षेत्रातील आस्थापनांच्या निरीक्षणासाठी / तपासणीसाठी जावयाचे असल्यास त्या क्षेत्राची / आस्थापनेची व संबंधित क्षेत्रिय निरीक्षक या संबंधीची माहिती उपनियंत्रक यांनी नियंत्रक, वैधमापन शास्त्र यांना १ दिवस अगाऊ द्यावी.
# Page 2
शासन परिपत्रक क्रमांकः वैमाशा - २०१९/४६५/प्र.क्र.१४३/ग्रासं-३
३) सहायक नियंत्रक यांनी दिलेल्या भेटींमध्ये केलेल्या कार्यवाहीचा सविस्तर अहवाल उप नियंत्रक, यांना तसेच उप नियंत्रक यांनी दिलेल्या भेटींमध्ये केलेल्या कार्यवाहीचा सविस्तर
अहवाल नियंत्रक, वैध मापन शास्त्र यांचे कार्यालयास लगतच्या कार्यालयीन दिवशी न चूकता सादर करावा.
४) विविध आस्थापनांच्या भेटीसाठी उपनियंत्रक / सहायक नियंत्रक उपस्थित राहिल्यास त्यांच्या उपस्थितीची नोंद संबंधित निरीक्षक यांनी दस्तऐवजामध्ये घेऊन त्यामध्ये त्यांची स्वाक्षरी घेणे बंधनकारक राहिल.