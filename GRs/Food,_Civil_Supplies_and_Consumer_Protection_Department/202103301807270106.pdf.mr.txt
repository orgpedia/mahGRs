# Page 1
जिल्हा ग्राहक तक्रार निवारण आयोग, औरंगाबाद व राज्य ग्राहक तक्रार निवारण आयोग, मुंबई महाराष्ट्र खंडपीठ, औरंगाबाद या दोन्ही कार्यालयाच्या इमारत बांधकामासाठी निधी उपलब्ध करुन देण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंजा २०१४/प्र.क्र.१०७/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई-३२.
दिनांक :- ३० मार्च, २०२१.
वाचा १. अन्न, नागरी पुरवठा व ग्राहक संरक्षण विभाग, शासन निर्णय, क्रमांक-ग्रासंजा-२०१४/प्र.क्र.१०७/ ग्रासं-४, दि.१९.६.२०१९.
२. राज्य ग्राहक तक्रार निवारण आयोग, मुंबई यांचे पत्र क्र. राआ/महा/आस्था-२/पखंऔ/इमारत बांधकाम/२०२१/७४२, दि.१७.०२.२०२१.
शासन निर्णय:
जिल्हा ग्राहक तक्रार निवारण आयोग, औरंगाबाद व राज्य ग्राहक तक्रार निवारण आयोग, महाराष्ट्र,
मुंबई खंडपीठ औरंगाबाद या दोन्ही कार्यालयाकरिता एकत्रीत बहुमजली इमारत बांधण्यासाठी ₹ ८४३.४३ /
लक्ष इतक्या खर्चाच्या अंदाजपत्रकास संदर्भ क्र.१ अन्वये प्रशासकीय मान्यता व रु.८१.१५ लक्ष इतका निधी
सन २०१९-२ ० मध्ये उपलब्ध करण्यात आला आहे.
२. राज्य ग्राहक तक्रार निवारण आयोग, मुंबई यांनी संदर्भ क्र.२ अन्वये सदर कामासाठी सन २०२०-२०२१
या चालु आर्थिक वर्षात निधी वितरीत करण्याची मागणी केली असून त्या अनुषंगाने या कामासाठी वित्त विभागाने
उपलब्ध केल्यानुसार रु.९३.७५ लक्ष इतका निधी सन २०२०-२१ या आर्थिक वर्षात या शासन निर्णयान्वये
वितरित करण्यात येत आहे.
३. या संदर्भात वित्त विभागाच्या शासन परिपत्रक, दि.१५.३.२०२१ मधील अटी व शर्तीचे काटेकोरपणे
पालन केले जाईल यांची दक्षता घ्यावी.
४. सदरचा खर्च, मागणी क्रमांक - एम. ५, मुख्य लेखाशिर्ष, ५४७५, इतर सर्वसाधारण आर्थिक सेवांवरील
भांडवली खर्च, १०२, नागरी पुरवठा, (००) (०१) ग्राहक मंचासाठी इमारतीचे बांधकाम करणे (५४७५ ०२३९),
कार्यक्रम ५३, मोठी बांधकामे या लेखाशिर्षाखाली सन २०२०-२०२१ मध्ये मंजूर झालेल्या अनुदानातून करण्यात
यावा.
# Page 2
शासन निर्णय क्रमांक: ग्रासंजा २०१४/प्र.क्र.१०७/ग्रासं-४
५. सदर शासन निर्णय, वित्त विभागाच्या अनौपचारिक संदर्भ क्रमांक- १५८/ २०२१ / व्यय - १०,
दि.२६.०३. २०२१ च्या प्राप्त संमतीने निर्गमित करण्यात येत आहे.