# Page 1
“निधी व्यस्थापन समितीवरील सदस्यांचे सदस्यत्व” रद्द करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : ग्राकस-२०२०/प्र.क्र.१ (निधी)/ग्रा.सं-२
मादाम कामा मार्ग, हुतात्मा राजगुरु चौक, मंत्रालय, मुंबई-३२.
दि. ०३ फेब्रुवारी, २०२०
संदर्भ:-१) शासन निर्णय क्र.ग्राकनी-१६१५/प्र.क्र.१०३/ग्रासं-२, दिनांक १ डिसेंबर, २०१८.
प्रस्तावना: राज्यातील ग्राहकांमध्ये जनजागृती करण्यासाठी राज्यात विविध कार्यक्रम आयोजीत केले जातात.
लोकांमध्ये ग्राहक चळवळीचा प्रचार व प्रसार करण्याच्या दृष्टिकोनातून पोस्टर्स लावणे, चर्चासत्र/कार्यशाळा आयोजित करणे, पथनाट्य, भारूडे, लोकनृत्य सादर करणे इ. साठी शासनाकडुन अनुदान उपलब्ध करून देण्यात येते. या खर्चाचे नियोजन करण्यासाठी शासन स्तरावर मा. प्रधान सचिव (अनापुअग्रासं) यांच्या अध्यक्षतेखाली निधी व्यवस्थापन समितीची स्थापना करण्यात आली आहे. या समितीवर २ अशासकीय सदस्य आहेत. या दोन अशासकीय सदस्यांची नियुक्ती संदर्भाधीन शासन निर्णय दि. ०१/१२/२०१८ अन्वये करण्यात आली होती.
मा. मुख्य सचिवांच्या दि. ३ / १ / २०२० च्या टिप्पणीच्या अनुषंगाने प्रत्येक प्रशासकीय विभागांतर्गत विविध कायदे/अधिनियम/नियमाद्वारे स्थापित केलेली शासकीय/अशासकीय मंडळे व समित्या यावर नियुक्त केलेल्या सदस्यांच्या नियुक्त्या रद्द करुन, नव्याने मंडळे व समित्यांचे पुनर्गठन करण्याबाबत सूचना देण्यात आल्या, त्यानुसार निधी व्यवस्थापन समितीवरील सदस्यांचे सदस्यत्व रद्द करण्याची बाब शासनाच्या विचाराधीन होती.
शासन निर्णयः राज्यात या विभागाच्या दि. ०१ डिसेंबर, २०१८ च्या शासन निर्णयान्वये निधी व्यवस्थापन समितीवर नियुक्त करण्यात आलेल्या खालील सदस्यांचे या समितीवरील सदस्यत्व रद्द करण्यात येत आहे.
------------------------------------------
| अनु. क्र. | नाव | पदनाम |
| १ | श्री. जोशी ओंकार सितारामपंत | सदस्य |
| २ | श्री. पुरूषोत्तम सांभ अमिलकंठवार | सदस्य |
------------------------------------------
# Page 2