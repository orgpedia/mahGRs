# Page 1
सन २००५-०६ पासून ते सन २०१६-१७ पर्यंतचे धान/भरडधान्य/गव्हाचे प्रलंबित लेखे अंतिम करण्यासाठी “टास्क फोर्स” ची स्थापना करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: संकीर्ण-२६१८/प्र.क्र.१६४/ना.पु.२९
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई - ४०००३२.
तारीख: २४ जुलै, २०१८
प्रस्तावना किमान आधारभूत किंमत खरेदी योजनेंतर्गत धान / भरडधान्य खरेदी करण्यासाठी व पुढील व्यवस्थापनासाठी तसेच केलेल्या खर्चाची प्रतिपूर्ती करण्यासाठी मोठया प्रमाणात निधीची आवश्यकता असते. सन २००५-०६ पासून ते सन २०१६-१७ पर्यंत दोन्ही अभिकर्ता संस्थांकडून धान/ भरडधान्य/गव्हाचे लेखे प्रलंबित असल्याने केंद्र शासनाकडे राज्याचा मोठा निधी अडकून पडलेला आहे. सदर लेखे प्रलंबित असल्याकारणाने पुढील हंगाम सुरु होण्यापूर्वी सदर निधी प्राप्त करुन घेण्यासाठी लवकरात लवकर प्रलंबित लेखे पूर्ण करुन केंद्र शासनास सादर करणे आवश्यक आहे. त्यामुळे प्रलंबित लेखे अंतिम करण्यासाठी “टास्क फोर्स” ची स्थापना करण्याची बाब शासनाच्या विचाराधीन होती.
शासन निर्णय सन २००५-०६ पासून ते सन २०१६-१७ पर्यंत दोन्ही अभिकर्ता संस्थांकडून धान/ भरडधान्य/ गव्हाचे लेखे प्रलंबित असल्याकारणाने केंद्र शासनाकडे अडकून पडलेला निधी प्राप्त करुन घेण्यासाठी पुढील हंगाम (२०१८-१९) सुरु होण्यापूर्वी लवकरात लवकर प्रलंबित लेखे पूर्ण करुन केंद्र शासनास सादर करणे आवश्यक आहे. सदर प्रलंबित लेखे अंतिम करण्यासाठी “टास्क फोर्स” ची स्थापना करण्यास शासन याद्वारे मंजूरी देत आहे.
१) श्री.संदीप.र.देशपांडे- उपसंचालक, वित्तीय सल्लागार व उप सचिव कार्यालय - अध्यक्ष २ ) श्री. विनय गोसावी - उपसंचालक ( अन्नधान्य) मार्केटिंग फेडरेशन, मुंबई - सदस्य ३) श्री.मनोज शर्मा- व्यवस्थापक (सेवा), आदिवासी विकास महामंडळ, नाशिक- सदस्य ४) श्री.व्ही.यु.यादव- सहायक संचालक, वित्तीय सल्लागार व उप सचिव कार्यालय - सदस्य सचिव याव्यतिरिक्त वित्तीय सल्लागार व उप सचिव कार्यालय व दोन्ही अभिकर्ता संस्था यांनी सदर कार्यवाही तातडीने पूर्ण होण्यासाठी आवश्यक ते मनुष्यबळ उपलब्ध करुन द्यावे.
# Page 2