# Page 1
राज्य अन्न आयोग, मुंबई येथील सदस्य
या पदावर पुर्णवेळ नियुक्ती करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: राअअ-२०२५/प्र.क्र.६४/ना.पु. २२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०१ ऑक्टोबर, २०२५
संदर्भ:-
१.अन्न, नागरी पुरवठा व ग्राहक संरक्षण विभाग, शासन अधिसूचना क्रमांक: असुका-
२०१७/प्र.क्र ७४/नापु २२, दिनांक ११ एप्रिल, २०१७.
२.अन्न, नागरी पुरवठा व ग्राहक संरक्षण विभाग, शासन आदेश क्रमांक:-राअअ-
२०२३/प्र.क्र.४९/नापु २२, दिनांक २६.०८.२०२४.
३.अन्न, नागरी पुरवठा व ग्राहक संरक्षण विभाग, शासन निर्णय क्रमांक: राअअ-
२०२५/प्र.क्र.०३/नापु २२, दिनांक २८.०४.२०२५.
४.अन्न, नागरी पुरवठा व ग्राहक संरक्षण विभाग, शासन आदेश क्र.राअअ-
२०२५/प्र.क्र.३६/नापु २२, दिनांक १५.०७.२०२५.
प्रस्तावना:-
महाराष्ट्र राज्यामध्ये दिनांक १ फेब्रुवारी, २०१४ पासून राष्ट्रीय अन्नसुरक्षा अधिनियम, २०१३
ची अंमलबजावणी सुरू झालेली आहे. राष्ट्रीय अन्नसुरक्षा अधिनियम, २०१३ मधील कलम १६ ते २१
मध्ये राज्य अन्न आयोगाची रचना व कार्यपध्दती विषद केली आहे. सदर अधिनियमातील कलम १६
(१) अन्वये अधिनियमाच्या अंमलबजावणीवर संनियंत्रण व पुनर्विलोकनाच्या प्रयोजनार्थ “राज्य अन्न
आयोग” गठीत करण्याची तरतूद आहे. त्यानुसार राज्यामध्ये दि.११ एप्रिल, २०१७ च्या शासन
अधिसूचनेन्वये “राज्य अन्न आयोग” गठित करण्यात आलेला आहे. तसेच, उक्त अधिनियमातील
कलम १६(३) मध्ये आयोगाचे अध्यक्ष व सदस्य नियुक्त करण्याची तरतूद नमूद करण्यात आली
आहे.
२. संदर्भ क्र.२ येथील शासन आदेश दि.२६.०८.२०२४ अन्वये, श्री. सुभाष राऊत यांची सदस्य
या पदावर निव्वळ तात्पुरत्या स्वरूपात नियुक्ती करण्यात आली आहे. संदर्भ क्र.३ येथील शासन
निर्णय दि.२८.०४.२०२५ अन्वये, श्री.महेश ढवळे यांची अध्यक्ष, राज्य अन्न आयोग या पदावर पुर्णवेळ
नियुक्ती करण्यात आली आहे. संदर्भ क्र.४ येथील शासन आदेश दि.१५.०७.२०२५ अन्वये श्री.
अशोक आत्राम, सह सचिव, अन्न, नागरी पुरवठा व ग्राहक संरक्षण विभाग यांची राज्य अन्न
आयोगाच्या सदस्य-सचिव पदी नियुक्ती करण्यात आली आहे. त्यानुषंगाने राज्य अन्न आयोगावर
पूर्णवेळ सदस्यांची नेमणूक करण्याची बाब शासनाच्या विचाराधीन होती.
शासन निर्णय:-
राष्ट्रीय अन्नसुरक्षा अधिनियम, २०१३ मधील कलम १६ (२) नुसार राज्य अन्न आयोगाच्या
सदस्य पदी उमेदवारांची नियुक्ती करण्यात येत आहे.
# Page 2
-------------------------------------------------------
| अ.क्र. | उमेदवारांचे नाव | पदनाम |
| १ | श्री. सुभाष किसनराव राऊत | सदस्य (इ.मा.व.) |
| २ | श्री. रणजीत बाबुराव निंबाळकर | सदस्य (खुला) |
| ३ | श्रीमती मायावती भागीनाथ पगारे | सदस्य (अनुसूचित जाती) |
| ४ | श्री. ईश्वर बळवंतराव बाळबुद्धे | सदस्य (इ.मा.व.) |
| ५ | श्रीमती माया प्रदिप इरतकर | सदस्य (इ.मा.व.) |
-------------------------------------------------------
२. सदर सदस्यांची नियुक्ती ही पूर्णवेळ राहील. तसेच त्यांची नियुक्ती त्यांच्या चारित्र्य
पडताळणीच्या अधीन राहील.
३. संदर्भ क्रमांक २ येथील दि.२६.०८.२०२४ रोजीचा शासन आदेश रद्द करण्यात येत आहे.
४. राष्ट्रीय अन्न सुरक्षा अधिनियम, २०१३ मधील कलम १६(४) नुसार राज्य अन्न आयोगाचे
सदस्य त्यांनी नियुक्ती केल्याच्या दिनांकापासून ५ वर्षापेक्षा अधिक नसेल इतक्या मुदतीसाठी पद
धारण करतील आणि ते पुनर्नियुक्तीसाठी पात्र असतील. तथापि, त्यांच्या वयाची ६५ वर्ष पुर्ण
झाल्यानंतर ते सदस्य, राज्य अन्न आयोग म्हणून पद धारण करणार नाहीत.
५. राष्ट्रीय अन्न सुरक्षा अधिनियम, २०१३ च्या कलम १६(६) मधे नमूद केलेली काये सदस्य,
राज्य अन्न आयोग पार पाडतील. तसेच, राज्य अन्न आयोगाच्या सदस्य पदाच्या कर्तव्य व
जबाबदाऱ्या महाराष्ट्र अन्न सुरक्षा नियम, २०१९ मधील नियम ७ मध्ये नमूद करण्यात आल्या आहेत.
६. संदभांकीत शासन निर्णय दि.१६.०६.२०२२ मधील तरतुदीनुसार राज्य अन्न आयोगाच्या
अध्यक्षांना सोयीसुविधा अनुज्ञेय राहतील.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3