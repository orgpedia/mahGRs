# Page 1
Aadhar enabled Public Distribution System (AePDS) च्या अंमलबजावणीसाठी राज्यस्तरावर “अंमलबजावणी संनियंत्रण पथके” स्थापन करण्याबाबत.....
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन परिपत्रक क्र: संकीर्ण- २०१८/प्र.क्र.२५१/सं.क.
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक:२७ नोव्हेंबर, २०१८
शासन परिपत्रक:
सार्वजनिक वितरण व्यवस्थेचे लाभ पात्र व त्याच लाभार्थ्याला मिळावेत म्हणून लक्ष्य निर्धारित
सार्वजनिक वितरण व्यवस्थेचे संगणकीकरण करण्याचे शासकीय धोरण आहे. पात्र व त्याच लाभार्थ्याला
धान्याचे वितरण व्हावे म्हणून PoS द्वारे Aadhar enabled Public Distribution System (AePDS)
सुविधा मे २०१८ पासून सर्व राज्यात लागु करण्यात आली आहे. AePDS मधील विविध सुविधांचा वापर
परिणामकारकरित्या होत आहे किंवा कसे तसेच लाभार्थ्यापर्यंत त्याच्या हक्काचे लाभ पोहचत आहेत
किंवा कसे याचा आढावा घेण्यासाठी कार्यपद्धती विहित करण्याची बाब शासनाच्या विचाराधीन होती.
२. शासन आता AePDS ची जिल्हा निहाय अंमलबजावणीचा आढावा घेण्यासाठी राज्यस्तरावर
अवर सचिव यांच्या अध्यक्षतेखाली ८ "अंमलबजावणी संनियंत्रण पथके” स्थापन करण्याचा निर्णय
घेतला आहे, या पथकांमध्ये खालीलप्रमाणे सदस्य असतील.
१. अवर सचिव ( पथक प्रमुख) २. कक्ष अधिकारी ३. सहाय्यक कक्ष अधिकारी / लिपिक.
४. संबंधित तालुक्याचा निरिक्षण अधिकारी/पुरवठा निरीक्षक/नायब तहसिलदार,पुरवठा (तालुका भेटीच्या वेळी पथकासोबत कार्यरत राहतील.)
# Page 2
शासन परिपत्रक क्रमांक: संकीर्ण-२०१८/प्र.क्र.२५१/सं.क.
३. पथकाची कार्यकक्षा / कार्यपद्धती :
(अ) पथक शिधापत्रिकाधारकांची त्यांच्या निवासस्थानी भेट घेईल.
(आ) पथक Nominee सुविधा / Portability सुविधा, लाभार्थ्याला प्राप्त धान्याचा दर्जा,
धान्याचा दर,किती तारखेला धान्य प्राप्त झाले, रास्तभाव दुकानदार लाभार्थ्याला पावती
देतो किंवा नाही व अनुज्ञेयते प्रमाणे धान्य/केरोसीन वितरण लाभार्थ्याला झाले आहे किंवा
कसे याची माहिती मिळवेल.
पथक लाभार्थ्यांच्या भेटीमध्ये Audio/ Video सुविधांचा वापर करुन लाभार्थ्याला विहित
लाभ मिळत आहेत किंवा कसे याची खात्री करुन घेईल व त्यांचा अहवाल मुख्यालयात
आल्यानंतर प्रधान सचिव यांना सादर करेल.
(ई) या पथकांच्या दौऱ्याच्या संनियंत्रणाचे काम मंत्रालयातून (संगणक कक्षाकडून)
हाताळण्यात येईल.
# Page 3