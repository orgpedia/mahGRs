# Page 1
ग्राहक संरक्षण कायदा, १९८६ च्या तरतूदीनुसार जिल्हा ग्राहक तक्रार निवारण मंच, येथील अध्यक्ष पदावर नियुक्ती करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय, क्र.नियुक्ती-२०१९/प्र.क्र.०३/ग्रासं-४
हुतात्मा राजगुरु चौक, मादाम कामा मार्ग,
मंत्रालय (वि.), मुंबई - ४०० ०३२.
दिनांक :- १९ सप्टेंबर, २०१९.
वाचा :- १) ग्राहक संरक्षण अधिनियम, १९८६ मधील नियम, २००० व २०१९.
२) राज्य ग्राहक तक्रार निवारण आयोग, मुंबई यांचे पत्र क्र.राआ/महा./आस्था-५/जिम / अध्यक्ष/२०१९/५१, दि.१३.०८.२०१९ व क्र. राआ/ महा./ आस्था- ५ / रिक्त जागा/२०१९/४२९६, दि.२६.०८.२०१९.
शासन निर्णयः
ग्राहक संरक्षण अधिनियम, १९८६ च्या तरतूदींनुसार ग्राहकांच्या तक्रारींचे निवारण करण्यासाठी राज्यामध्ये जिल्हा ग्राहक तक्रार निवारण मंचाची स्थापना करण्यात आली आहे. सदर अधिनियमाच्या कलम, १० च्या पोटकलम, (३) व कलम ३० चे पोटकलम (२) अन्वये प्रदान करण्यात आलेल्या अधिकारांचा वापर करुन खाली नमूद करण्यात आलेल्या उमेदवारांची त्यांच्या नावासमोर दर्शविण्यात आलेल्या जिल्हा ग्राहक तक्रार निवारण मंचामध्ये अध्यक्ष या रिक्त पदी नियुक्ती याद्वारे करण्यात येत आहे.
----------------------------------------------------------------------------------------------------------------------------
| अ.क्र. | अध्यक्ष पदांसाठी निवड झालेल्या उमेदवारांची नावे | अध्यक्षांची पदस्थापना करण्यात आलेल्या जिल्हा मंचाचे नाव (रिक्त पदी) |
| १. | श्री. अशोककुमार सितारामजी भैसारे | सोलापूर |
| २. | श्री. नंदकुमार मधुकर वाघमारे | यवतमाळ |
| ३. | श्री.किशोर दत्तात्रय वडणे | उस्मानाबाद |
| ४. | श्री.जयंत वसंत देशमुख | पुणे (अतिरिक्त) |
| ५. | श्रीमती वर्षा अनिल दिक्षित | हिंगोली |
----------------------------------------------------------------------------------------------------------------------------
# Page 2
शासन निर्णय क्रमांकः नियुक्ती-२०१९/प्र.क्र.०३/ग्रासं-४
२. वरील अध्यक्षांची नियुक्ती त्यांनी विहीत नमुन्यातील शपथपत्र व हमीपत्र राज्य आयोगास सादर केल्यानंतर व त्यांनी त्यांच्या पदाचा प्रत्यक्षात पदभार स्वीकारल्यानंतर प्रभावी होईल. सदरील अध्यक्ष पदावरील नियुक्ती खालील अटी व शर्तींच्या अधीन राहून, करण्यास याव्दारे शासन मान्यता देण्यात येत आहे :
अटी व शर्ती :
१) संबंधिताची नियुक्ती ही जिल्हा शल्यचिकित्सकाने किंवा जिल्हा वैद्यकीय अधिका-यांने स्वाक्षरीत केलेल्या स्वास्थ प्रमाणपत्र सादर करण्याच्या अधीन असेल.
२) राज्य ग्राहक तक्रार निवारण आयोग, मुंबई यांनी संबंधितांच्या पूर्वचारित्र्य पडताळणीबाबत नियमाप्रमाणे कार्यवाही करावी.
३) वैद्यकिय अहवाल व पूर्वचारित्र्य पडताळणी अहवाल प्रतिकूल असल्यास त्या उमेदवारांची नियुक्ती रद्द करण्यात येईल.
४) जिल्हा मंचाच्या अध्यक्षाची नियुक्ती नियुक्तीच्या दिनांकापासून पुढील ५ वर्षासाठी किंवा त्यांच्या वयाची ६५ वर्षे पूर्ण होईपर्यंत, यापैकी जे अगोदर घडेल तो पर्यंत राहील.
५) जिल्हा मंचाचे अध्यक्ष जिल्हा मंचाच्या कामासाठी दौऱ्यावर असतांना, राज्य शासनाच्या प्रथमश्रेणी अधिकाऱ्यांना अनुज्ञेय असलेला दैनिक व प्रवास भत्ता मिळण्यास पात्र असतील. परंतु, त्यांना विमान प्रवास तसेच, वातानुकूलित प्रथम वर्गाचा रेल्वे प्रवास अनुज्ञेय राहणार नाही.
६) जिल्हा ग्राहक मंचाच्या अध्यक्षांच्या सेवाविषयक अन्य बाबी किंवा शर्ती ग्राहक संरक्षण कायदा, १९८६ व ग्राहक संरक्षण (राज्य आयोग आणि जिल्हा मंच यांचे अध्यक्ष व सदस्य यांची नियुक्ती, वेतन, भत्ते व सेवेच्या शर्ती) नियम, २०१९ नुसार नियमित होतील.
७) लोकहितास्तव किंवा प्रशासकीय कारणास्तव जिल्हा ग्राहक मंचाच्या अध्यक्षांच्या सेवा एका जिल्हा मंचातून दुसऱ्या जिल्हा मंचामध्ये बदलीस पात्र असतील किंवा कामाचा भार किंवा प्रलंबित प्रकरणे विचारात घेता, राज्य आयोग ठरविल त्याप्रमाणे दोन जिल्हा मंचांना जोडून त्यांच्या सेवेचा उपयोग करुन घेता येईल.
८) नियुक्तीचे आदेश निर्गमित झाल्याच्या दिनांकापासून १५ दिवसांत संबंधितांनी पदभार न स्वीकारल्यास त्यांची नियुक्ती आपोआप रद्दबातल होईल.
३. उपरोक्त बाबींसाठी होणार खर्च मागणी क्र.एम-२ मुख्य लेखाशिर्ष “२४०८-अन्न साठवण व वखार, १०१ प्रापण व पुरवठा, (०४ ) ग्राहक संरक्षण अधिनियम, १९८६ अन्वये राज्य परिषद, राज्य आयोग व जिल्हा मंच स्थापना करणे (०४) (०२) मुफसल दतमत अनिवार्य (२४०८ ०२६२), ०१ - वेतन” या लेखाशिर्षाखाली मंजूर अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः नियुक्ती-२०१९/प्र.क्र.०३/ग्रासं-४