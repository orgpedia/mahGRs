# Page 1
राष्ट्रीय अन्नसुरक्षा अधिनियम, २०१३ अंतर्गत, जिल्हानिहाय इष्टांकपूर्तीकरिता पात्र लाभार्थ्यांसाठी कालमर्यादा वाढविण्याबाबत.
(Cut off Date मध्ये बदल करण्याबाबत)
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक: असुका २०१९/प्र.क्र.४९ / नापु - २२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
दिनांक: २२ फेब्रुवारी, २०१९
वाचा : १) शासन निर्णय क्रमांक असुका २०१३/प्र.क्र. ३१९/नापु-२२, दि. १७ डिसेंबर, २०१३.
२) शासन निर्णय क्रमांक असुका २०१४/प्र.क्र. ११६/नापु-२२, दि. २४ मार्च, २०१५.
३) शासन निर्णय क्रमांक अधापु २०१५/प्र.क्र.१००/नापु-२२, दि. २४ जुलै, २०१५.
४) शासन निर्णय क्रमांक अधापु २०१४/प्र.क्र.१२२/नापु-२२, दि. १५ जानेवारी, २०१६.
५) शासन शुध्दीपत्रक क्रमांक अधापु २०१५/प्र.क्र.१००/नापु-२२, दि.११ जुलै, २०१६.
६) शासन निर्णय असुका २०१६/प्र.क्र.१२५/नापु-२२, दि. १३ ऑक्टोबर, २०१६.
७) शासन निर्णय असुका २०१७/प्र.क्र.६०/नापु-२२, दि.३ मार्च, २०१७.
८) शासन निर्णय असुका २०१८/प्र.क्र.१/नापु-२२, दि. २१ मे, २०१८.
९) शासन निर्णय असुका २०१८/प्र.क्र.१३२/नापु-२२, दि. १६ नोव्हेंबर, २०१८.
प्रस्तावना : केंद्र शासनाने राष्ट्रीय अन्नसुरक्षा अधिनियम, २०१३, दिनांक ५ जुलै, २०१३ पासून लागू केला आहे. सदर अधिनियमानुसार राज्यासाठी ७६.३२ टक्के ग्रामीण (४६९.७१ लक्ष) व ४५.३४ टक्के शहरी (२३०.४५ लक्ष) अशी मिळून ७००.१६ लक्ष लाभार्थी संख्या निश्चित करण्यात आली आहे. सदर अधिनियमाची अंमलबजावणी राज्यात दिनांक ०१ फेब्रुवारी, २०१४ पासून करण्यात आली आहे.
राष्ट्रीय अन्नसुरक्षा अधिनियम, २०१३ अंतर्गत पात्र लाभार्थ्यांची निवड करण्याकरिता प्रथमत: संदर्भाधीन दिनांक १७.१२.२०१३ च्या शासन निर्णयान्वये ग्रामीण व शहरी भागाकरिता जिल्हानिहाय लाभार्थ्यांचा इष्टांक देण्यात आला असून तद्नंतर संदर्भाधीन शासन निर्णयांन्वये वेळोवेळी सुधारीत इष्टांक देण्यात आला आहे.
दिनांक २१.५.२०१८ च्या शासन निर्णयान्वये दिनांक ३०.४.२०१८ पर्यंतच्या शिधापत्रिकांचा समावेश करण्याबाबत सूचना देण्यात आल्या आहेत. परंतू, राष्ट्रीय अन्नसुरक्षा योजनेमध्ये जास्तीत जास्त लाभार्थ्यांचा समावेश होण्याच्या दृष्टीने दि. १६.११.२०१८ च्या शासन निर्णयान्वये जिल्हानिहाय सुधारीत इष्टांक देऊनही इष्टांकपूर्ती होत नसल्याने दि. १५.२.२०१९ पर्यंतच्या पात्र शिधापत्रिकाधारकांचा समावेश करण्याची बाब शासनाच्या विचाराधीन होती.
त्यानुषंगाने पुढीलप्रमाणे निर्णय घेण्यात येत आहे: शासन निर्णय : दि. २१.५.२०१८ च्या शासन निर्णयान्वये नवीन पात्र लाभार्थ्यांची निवड करण्याकरिता शिधापत्रिकांचा विचार करण्याबाबत घेण्यात आलेल्या निर्णयामध्ये बदल करण्यात येत असून दि. ३०.४.२०१८ ऐवजी यापुढे दि.
१६.११.२०१८ च्या शासन निर्णयान्वये दिलेल्या इष्टांकाचीपूर्ती करण्याच्या दृष्टीने राष्ट्रीय अन्नसुरक्षा योजनेमध्ये
# Page 2
शासन निर्णय क्रमांकः असुका २०१९/प्र.क्र.४९/नापु-२२
सवलतीच्या दराने अन्नधान्य मिळण्याकरिता नवीन पात्र लाभार्थ्यांची निवड करताना दि. १५.२.२०१९ पर्यंतच्या योग्य व गरजू असलेल्या पात्र शिधापत्रिकाधारकांचा विचार करण्यात यावा.
संदर्भाधीन सर्व शासन निर्णयांन्वये पात्र लाभार्थ्यांची निवड करण्याकरिता दिलेल्या इतर सर्व सूचना कायम राहतील.