# Page 1
राज्यात एकात्मिक बाल विकास योजना (ICDS), मध्यान्ह भोजन योजना (MDM) व सार्वजनिक वितरण व्यवस्थेमार्फत (PDS) या योजनांतर्गत पोषणतत्व गुणसंवर्धीत तांदूळ (Fortified Rice) वितरित करणेबाबत केंद्र व राज्य शासन तसेच संबंधित प्रशासकीय विभागांतर्गत समन्वय / नियंत्रण राखण्यासाठी मा.मुख्य सचिव, महाराष्ट्र राज्य यांचे अध्यक्षतेखाली सुकाणू समिती गठीत करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः संकीर्ण-२६२१/प्र.क्र.३८/नापु-२९
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
तारीख :- २४ ऑगस्ट, २०२१
संदर्भ : १) केंद्र शासनाच्या अन्न व सार्वजनिक वितरण विभागाचे क्रमांकः १५-१/२०१७-BP-II, दिनांक १४ फेब्रुवारी, २०१९ रोजीचे पत्र.
२) सचिव, अन्न व सार्वजनिक वितरण मंत्रालय, भारत सरकार यांचे अ.शा.पत्र क्र.१५-१/२०२१ BP-II(Pt.)(E-३७४६४४)ए दि.१५ जानेवारी, २०२१.
३) शासन निर्णय क्रमांकः संकीर्ण-२६१८/१४९-५२/प्र.क्र.२६(भाग-२) / नापु-२९, दि. २८ जानेवारी, २०२१.
प्रस्तावना - केंद्र शासनाच्या अन्न व सार्वजनिक वितरण विभागाच्या संदर्भ क्र.१ च्या पत्रान्वये प्राप्त
सुचनांनुसार "Pilot Scheme on Fortification of Rice & its Distribution under Public Distribution System" ही योजना राज्यातील गडचिरोली जिल्ह्यात संदर्भ क्र.३ च्या शासन निर्णयान्वये सन २०२०-२१ व २०२१-२२ या आर्थिक वर्षात प्रायोगिक तत्वावर राबविण्यास मंजुरी देण्यात आली आहे. तथापि, केंद्र शासनाच्या संदर्भाधीन क्र.२ च्या पत्रान्वये राज्यात एकात्मिक बाल विकास योजना (ICDS) व मध्यान्ह भोजन योजनेंतर्गत (MDM) केंद्रीय महिला व बाल विकास आणि शालेय शिक्षण विभागामार्फत Fortified Rice (पोषणतत्व गुणसंवर्धीत तांदूळ) वितरीत करण्याचे योजिले आहे. सदर योजनेंतर्गत केंद्र व राज्य शासन यांच्यातील, तसेच संबंधित प्रशासकीय विभागांतर्गत समन्वयासाठी राज्याचे मा.मुख्य सचिव यांचे अध्यक्षतेखाली संबंधीत विभागाच्या सचिवांची सुकाणू समिती गठीत करण्याबाबत केंद्र शासनाने संदर्भ क्र.२ च्या पत्रान्वये सूचना दिल्या आहेत. त्यानुषंगाने मा.मुख्य सचिव यांचे अध्यक्षतेखाली सूकाणू समिती गठीत करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२६२१/प्र.क्र.३८/नापु-२९
शासन निर्णय : संदर्भ क्र.२ येथे नमुद पत्रान्वये केंद्र शासनाने दिलेल्या सुचनांनुसार कुपोषण व अॅनिमियामुळे होणारा अशक्तपणा या समस्या दूर करण्यासाठी राज्यात एकात्मिक बाल विकास योजना (ICDS) व मध्यान्ह भोजन योजनेंतर्गत (MDM) अनुक्रमे केंद्रीय महिला व बाल विकास आणि शालेय शिक्षण विभागाच्या सहकार्याने Fortified Rice (पोषणतत्व गुणसंवर्धीत तांदूळ) वितरीत करणे, तसेच सार्वजनिक वितरण व्यवस्थेतंर्गत (PDS) Fortified Rice (पोषणतत्व गुणसंवर्धीत तांदूळ) वितरीत करणे, या योजनांच्या अंमलबजावणीमध्ये संनियंत्रण करण्याच्या दृष्टीने, तसेच अंमलबजावणी दरम्यान उद्भवणाऱ्या समस्यांचे निराकरण करण्यासाठी केंद्र व राज्य शासनामध्ये आणि संबंधित प्रशासकीय विभागांमध्ये योग्य समन्वय राखण्यासाठी राज्याचे मा. मुख्य सचिव यांच्या अध्यक्षतेखाली खालील प्रमाणे संबंधीत विभागाच्या सचिवांची सुकाणू समिती स्थापन करण्यास शासनाची मान्यता देण्यात येत आहे.
-------------------------------------------------------------------------
| अ.क्र. | समिती सदस्य | पद |
| १ | मा.मुख्य सचिव, महाराष्ट्र शासन | अध्यक्ष |
| २ | मा.अपर मुख्य सचिव, शालेय शिक्षण विभाग | सदस्य |
| ३ | मा. प्रधान सचिव, महिला व बाल विकास | सदस्य |
| ४ | मा.प्रधान सचिव, सार्वजनिक आरोग्य विभाग | सदस्य |
| ५ | मा.सचिव, अन्न, नागरी पुरवठा व ग्राहक संरक्षण विभाग | सदस्य |
| ६ | सह सचिव/उप सचिव, अन्न, नागरी पुरवठा व ग्राहक संरक्षण विभाग | सदस्य सचिव |
-------------------------------------------------------------------------
समितीची कार्यकक्षा: १) प्रत्येक तीन महिन्याला ICDS/MDM/PDS योजनांतर्गत विभागनिहाय फॉर्टिफाईड राईस वितरीत करण्यासाठी करण्यात येणाऱ्या कार्यवाहीचा आढावा घेणे.
२) आरोग्य विभागाच्या सहकार्याने राज्यातील कुपोषण व अॅनिमियाच्या आकडेवारीचा तुलनात्मक अभ्यास करणे.
३) योजनेच्या परिणामकारक अमंलबजावणीसाठी आवश्यक ती कार्यवाही करणे.
# Page 3