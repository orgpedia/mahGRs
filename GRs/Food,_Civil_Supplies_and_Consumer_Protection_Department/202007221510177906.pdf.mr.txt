# Page 1
रब्बी पणन हंगाम २०१९-२० मध्ये खरेदी केलेल्या भरडधान्याचे लक्ष्य निर्धारीत सार्वजनिक वितरण व्यवस्थेमध्ये वाटप करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन परिपत्रक क्रमांकः अधापु-२०१९/प्र.क्र.१२७ / ना.पु. २२
हुतात्मा राजगुरु चौक, मादाम कामा मार्ग,
मंत्रालय, (विस्तार) मुंबई - ४०० ०३२.
दिनांक : २२ जुलै, २०२०
वाचा - १) केंद्र शासनाचे पत्र क्र.७/३/२०१६-पीवाय-III, दिनांक २४ नोंव्हेबर, २०१६ २) भारतीय अन्न महामंडळ, मुंबई यांच्या S&S/Course grains Corrsp/२०१७-१८/ Ro (Mah), दिनांक ३.८.२०१७
३) शासन निर्णय क्रमांक खरेदी-१०१९/प्र.क्र.९८/ना.पु.२९, दि. ९ सप्टेंबर, २०१९.
४) शासन परिपत्रक समक्रमांक दि. ११ नोव्हेंबर, २०२०.
परिपत्रक: सन २०१६-१७ च्या खरेदी पणन हंगामापासून विकेंद्रित खरेदी योजना संपूर्ण राज्यात राबविण्याचा निर्णय घेण्यात आला आहे. खरीप पणन हंगाम २०१९-२० मध्ये किमान आधारभूत किंमत खरेदी योजनेअंतर्गत संदर्भाधीन दिनांक ९ सप्टेंबर, २०१९ च्या शासन निर्णयान्वये भरडधान्य खरेदीबाबत सर्व संबंधिताना सूचना देण्यात आल्या आहेत.
२. रब्बी पणन हंगाम २०२०-२१ मध्ये भरडधान्य खरेदीचा कालावधी दिनांक १ मे, २०१०- ते ३० जून, २०२० असा निश्चित करण्यात आला आहे. केंद्र शासनाच्या खरेदी धोरणानुसार विकेंद्रित खरेदी योजनेअंतर्गत राज्यातील आधारभूत किंमत खरेदी योजनेअंतर्गत खरेदी करण्यात आलेल्या भरडधान्याचे राज्यातच वाटप करावयाचे आहे. त्याअनुषंगाने राज्यात ज्या जिल्हयात ज्वारी, मका खरेदी करण्यात येणार आहे, त्याच जिल्हयामध्ये ज्वारी, मका वाटप त्याचप्रमाणात गव्हाचे परिमाण कमी करुन अंत्योदय अन्न योजना व प्राधान्य कुटुंबातील लाभार्थ्याना करावयचे आहे ३. रब्बी पणन हंगाम २०२०-२१ मध्ये भरडधान्य खरेदीचा कालावधी दिनांक १५ जुलै, २०२० रोजी संपुष्टात आला आहे. त्यानुषंगाने ज्या जिल्ह्यात ज्वारी व मक्याची खरेदी करण्यात आली आहे. त्या जिल्ह्यांमध्ये खरेदी करण्यात आलेल्या भरडधान्याचे माहे ऑगस्ट, २०२० पासून वाटप त्या प्रमाणात गव्हाचे नियतन कमी करुन परस्पर सुरु करण्याबाबतच्या सूचना याद्वारे देण्यात येत आहेत.
४. ज्वारी व मक्याच्या खरेदी व वाटपाबाबत पुढील प्रमाणे कार्यवाही करण्यात यावी: अ) ज्वारी व मका खरेदीवर जिल्हा पुरवठा अधिकारी यांनी त्यांच्या जिल्हयातील खरेदी अधिकारी यांच्याद्वारे नियंत्रण ठेवून अभिकर्ता संस्थांमार्फत खरेदी केलेल्या ज्वारी व मका जिल्हा पुरवठा अधिकारी यांच्या गोदमामध्ये तत्काळ जमा करुन घ्यावा व तसे प्रमाणपत्र (पावती) अभिकर्ता संस्थेस घ्यावे ( द्यावी). तसेच खरेदीची अद्ययावत आकडेवारी तत्काळ शासनास (नापु. २९ व ना.पु. २२ कार्यासनास) सादर करावी. अभिकर्ता संस्था व जिल्हा पुरवठा अधिकारी यांच्या आकडेवारीत तफावत आढळणार नाही याची संपूर्ण जबाबदारी जिल्हा पुरवठा अधिकारी यांची राहील.
# Page 2
शासन परिपत्रक क्रमांकः अधापु-२०१९/प्र.क्र.१२७/ना.पु.२२
ज्वारी व मक्याचे वाटप ज्या प्रमाणात करावयाचे आहे त्याप्रमाणात भारतीय अन्न महामडळाकडून गव्हाची उचल कमी करण्यात यावी. सदर ज्वारी व मक्याचे वाटप माहे ऑगस्ट, २०२० पासून सुरु करावे.
क) आधारभूत किंमत खरेदी योजनेअंतर्गत खरेदी करण्यात आलेल्या ज्वारी व मक्याची संयुक्त तपासणी भारतील अन्न महामंडळ व जिल्हयातील प्रतिनिधी (गुणवत्ता नियंत्रक) यांच्याकडून करावयाची आहे. त्यामुळे ज्वारी व मका यांच्या वाटपापूर्वी भारतीय अन्न महामंडळाच्या क्षेत्रीय कार्यालयाशी पत्रव्यवहार करुन तात्काळ वरीलप्रमाणे संयुक्त तपासणी करुन घेण्यात यावी. संयुक्त तपासणीचा अहवाल जिल्हा पुरवठा अधिकारी यांच्याकडे प्राप्त झाल्यानंतर तत्काळ ज्वारी व मक्याचे वाटप सुरु करावे. खरीप पणन हंगाम २०१७-१८ मध्ये भारतीय अन्न महामंडळाने ज्वारी व मक्याचे वाटप सुरु झाल्यानंतर सदर संयुक्त तपासणीपूर्वी ज्वारी व मका वाटपाकरीता मौखिक मान्यता दिली होती.
त्याप्रमाणे ज्या ठिकाणी वाटपापूर्वी संयुक्त तपासणी शक्य नाही, त्या ठिकाणी भारतीय अन्न महामंडळाशी संपर्क साधून ज्वारी व मका वाटपाबाबत सत्वर कार्यवाही करावी.
ड) सदर खरेदी करण्यात आलेली ज्वारी व मका खराब होणार नाही याकडे व कोणत्याही परिस्थितीत माहे ऑगस्ट, २०२० पासून ज्वारी व मक्याचे वाटप होईल, याकडे उप आयुक्त (पुरवठा) यांनी लक्ष पुरवावे व उचित कार्यवाही करण्याबाबत सर्व संबंधितांना सूचना द्याव्यात.
ई) ज्वारी व मक्याची खरेदी झाल्यानंतर सदर ज्वारी व मका वाटपाबाबतची कार्यवाही माहे सप्टेंबर, २०२० पर्यत पूर्णकरण्याची दक्षता घ्यावी. याबाबत हलगर्जीपणा झाल्यास संबंधितावर शिस्तभंगाची कार्यवाही करण्यात येईल, असे सर्व संबंधितांना सूचित करावे.
फ) सदर ज्वारी व मक्याचे वाटप केल्यानंतर, ज्या महिन्यात ज्वारी व मक्याचे वाटप केले आहे, त्यानुसार एकूण गव्हाच्या नियतनाऐवजी वाटप केलेल्या ज्वारी, मका व गहू यांच्या माहवार उचल वाटपाबाबतची माहिती, ज्या परिमाणात ज्वारी व मका व गव्हाचे वाटप करण्यात आले आहे.
त्याबाबतच्या तपशिलासह योजनानिहाय माहिती माहिती पुढील विववरणपत्रात शासनास napu२२.mhpds@gov.in या ई-मेलवर सादर करावी.
(आकडेवारी मे. टन मध्ये)
-----------------------------------------------------------------------------------------------------------------------------------
| महिना | शासनाने दिलेले गव्हाचे एकूण  |  नियतन | ज्वारी व मका वाटप करण्याकरिता गव्हाचे सुधारित केलेले नियतन | ज्वारीचे नियतन | मक्याचे नियतन |
| AAY | PHH | AAY | PHH | AAY | PHH | AAY | PHH |
|  |  |  |  |  |  |  |  |  |
-----------------------------------------------------------------------------------------------------------------------------------
# Page 3