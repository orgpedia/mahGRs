# Page 1
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन ज्ञापन क्र. सेलाभ-२८२१/प्र.क्र.२६३/ना.पु.१५
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई - ४०० ०३२
दिनांक : १८ फेब्रुवारी, २०२२.
विषय :- कै. मनोहर गंगाधर जोशी, गोदाम पहारेकरी, पोयनाड गोदाम, तहसिल कार्यालय, अलिबाग, जि.रायगड यांचा कोव्हीड-१९ विषाणूच्या पार्श्वभूमीवर शासन आदेशानुसार कोवीड-१९ संबंधित कामकाज करण्याचे कर्तव्य बजावत असताना कोव्हीड- १९ संसर्गाने मृत्यु झाल्यामुळे त्यांच्या कुटूंबियांना रु. ५० लक्ष सानुग्रह सहाय्य मंजूरीबाबत.
संदर्भ :- १) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दि.२९.०५.२०२० व दि.१४.०५.२०२१.
२) जिल्हा पुरवठा कार्यालय, अलिबाग यांचे पत्र क्र.पुरवठा/आस्था-८/विमाकवच / जोशी/२८१३८/२०२१/२७६०, दि.२३/०८/२०२१.
ज्ञापन :
पोयनाड गोदाम, तहसिल कार्यालय, अलिबाग, जि. रायगड येथे कार्यरत असलेले कै.
मनोहर गंगाधर जोशी, गोदाम पहारेकरी यांची कोव्हीड- १९ विषाणूच्या पार्श्वभूमीवर शासन आदेशानुसार शासनाकडून आलेले धान्य गोदामात उतरवून घेणे तसेच पोयनाड विभागातील रास्तभाव धान्य दुकानदारांना गोदामातून धान्याच्या गोणी शासकीय वाहनांत भरुन पाठविणे इ.कामे करीत असतांना कोरोना विषाणूचा प्रार्दुभाव झाल्याने संबंधित कर्तव्य व जबाबदारी पार पाडताना दिनांक २१/०३/२०२१ रोजी मृत्यू झाला आहे.
२. जिल्हा पुरवठा अधिकारी कार्यालय, रायगड- अलिबाग यांनी उक्त मृत गोदाम पहारेकरी, कै. मनोहर जोशी यांच्या कुटूंबियांना शासन निर्णय, वित्त विभाग क्र. संकीर्ण-२०२०/ प्र.क्र.४/व्यय-९, दि.२९.०५.२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
३. मा.जिल्हाधिकारी, रायगड यांनी शासन आदेशानुसार कै. मनोहर जोशी कोव्हीड- १९ विषाणूच्या पार्श्वभूमीवर नेमलेले कामकाज करण्याचे कर्तव्य बजावत होते, असे नमूद केले आहे.
४. तहसिलदार, अलिबाग यांनी कै.मनोहर जोशी यांना मॉडर्न नर्सिंग होम आणि आय.सी.यु.
हॉस्पिटल, अलिबाग येथे दाखल करण्यापूर्वी १४ दिवसांच्या काळात ते कार्यालयात कर्तव्यावर हजर होते असे नमूद केले आहे.
५. डॉ. एस. एम. रानवडे, मॉडर्न नर्सिंग होम आणि आय.सी.यु. हॉस्पिटल, अलिबाग यांनी कै.
मनोहर जोशी यांचा मृत्यू हा “कोव्हीड -१९” या रोगाच्या संसर्गामुळे झालेला असल्याचे मृत्यू प्रमाणपत्र दिले आहे.
# Page 2
शासन ज्ञापन क्रमांक: सेलाभ-२८२१/प्र.क्र.२६३/ना.पु.१५
६. उप निबंधक (जन्म व मृत्यू नोंदणी कार्यालय, अलिबाग यांनी कै. जोशी यांचा मृत्यू हा दिनांक २१/०३/२०२१ रोजी झालेला असल्याचे मृत्यू प्रमाणपत्र दिले आहे.
७. कै. मनोहर जोशी यांच्या पत्नी श्रीम.मनिषा जोशी यांनी रु.५०.०० लक्ष सानुग्रह अनुदान मिळण्याबाबतचा दिनांक २५/०५/२०२१ रोजीचा विनंती अर्ज तहसिलदार, अलिबाग, जि. रायगड यांना सादर केलेला आहे.
८. त्यानुसार पोयनाड गोदाम, तहसिल कार्यालय, अलिबाग, जि. रायगड येथे कार्यरत असलेले गोदाम पहारेकरी, कै. मनोहर जोशी यांच्या कुटुंबियांना रक्कम रु.५०.०० लक्ष /- (रुपये पन्नास लक्ष फक्त) सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
९. उक्त खर्च “मागणी क्र. एम-२, मुख्य लेखाशीर्ष २४०८- अन्न, साठवण व वखार साठवण (०१), अन्न (१०१) प्रापण व पुरवठा (०३) प्रापण, वितरण व किंमत नियंत्रण अंतर्गत “(०३) (०२) मुफसल (अनिवार्य) दत्तमत (२४०८०१०८) १३ कार्यालयीन खर्च” या लेखाशिर्षाखाली खर्ची टाकण्यात यावा व त्या लेखाशिर्षाखालील अनुदानातून भागविण्यात यावा.
१०. सदर ज्ञापन वित्त विभाग, शासन निर्णय, दिनांक २९/०५/२०२० व दिनांक १४/०५/२०२१ नुसार निर्गमित करण्यात येत आहे.