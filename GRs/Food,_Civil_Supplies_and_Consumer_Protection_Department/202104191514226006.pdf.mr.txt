# Page 1
शिवभोजन योजनेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक - शाभोथा-२०१९/प्र.क्र.५१/नापु-१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक- १९ एप्रिल, २०२१
वाचा:- १) शासन निर्णय क्रमांक -शाभोथा-२०१९/प्र.क्र.५१/नापु-१७, दि. ०१ जानेवारी, २०२०.
२) शासन निर्णय क्रमांक -शाभोथा-२०१९/प्र.क्र.५१/नापु-१७, दि. १८ फ़ेब्रुवारी, २०२०.
३) शासन परिपत्रक क्रमांक -शाभोथा-२०१९/प्र.क्र.५१/नापु-१७, दि. २८ मार्च, २०२०.
४) शासन निर्णय क्रमांक -शाभोथा-२०१९/प्र.क्र.५१/नापु-१७, दि. २६ नोव्हेंबर, २०२०.
५) शासन निर्णय क्रमांक- शिभोथा -२०२०/प्र.क्र.१३२/नापु-१७, दि. १५ एप्रिल, २०२१
प्रस्तावना: सद्यस्थितीत राज्यभरात कोरोनाचा प्रादुर्भाव मोठ्या प्रमाणात वाढला आहे. “ब्रेक द चेन” प्रक्रिया राज्यभर चालू झाली आहे. या प्रक्रियेअंतर्गत गरीब व गरजू लोकांना जेवणाअभावी हाल-अपेष्टा सहन कराव्या लागू नये यासाठी शिवभोजन थाळी दि.१५.०४.२०२१ पासून एक महिन्याच्या कालावधीसाठी लाभार्थ्यांना निशुल्क उपलब्ध करून देण्याचा निर्णय घेण्यात आला आहे. याशिवाय शिवभोजन थाळीचा प्रतिदिन इष्टांक २.०० लक्ष एवढा करण्यात आला आहे. कोरोना प्रादुर्भावाच्या अनुषंगाने अन्न सुरक्षा अधिनियमांतर्गत पात्र लाभार्थ्यांना वेळेवर अन्नधान्य उपलब्ध करून देणे, कोरोना ग्रस्त रुग्णांना आवश्यक त्या वैद्यकीय सुविधा उपलब्ध करणे, कोरोना बाबतच्या मार्गदर्शक सूचनांचे पालन आपल्या कार्यक्षेत्रात करणे इत्यादि कोरोना प्रतिबंधक उपाययोजनांची युद्धपातळीवर अंमलबजावणी करण्यात येत आहे. याची जबाबदारी प्रामुख्याने जिल्हाधिकारी, महानगर पालिका आयुक्त, मुख्य कार्यकारी अधिकारी, तहसिलदार, गट विकास अधिकारी तसेच मुख्याधिकारी, नगर पालिका/ नगर पंचायत यांच्यावर आहे.
शिवभोजन केंद्र निवडीबाबतच्या समित्यांमध्ये वरील अधिका-यांचा समावेश असल्याने शिवभोजन केंद्रांची निवड करण्याबाबतच्या बैठका वेळोवेळी घेणे कोरोनाच्या पार्श्वभूमीवर त्यांना शक्य होत नसल्याचे निदर्शनास आले आहे. या पार्श्वभूमीवर शिवभोजन केंद्र मंजूर करण्याच्या प्रक्रियेमध्ये सुधारणा करण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे.
शासन निर्णय:
शिवभोजन केंद्रांच्या मंजूरीबाबत शासनास प्राप्त झालेल्या प्रस्तावांवर शासन स्तरावरून निर्णय घेण्यात येईल. शासनाने मंजूरी दिलेल्या प्रस्तावांबाबत शिवभोजन केंद्र मंजूरीच्या निकषांची पूर्तता होते किंवा कसे याची खात्री करूनच संबंधित उपनियंत्रक शिधावाटप / जिल्हा पुरवठा अधिकारी / अन्नधान्य वितरण अधिकारी यांनी शिवभोजन केंद्र सुरु करण्यास परवानगी द्यावी.
# Page 2
शासन निर्णय क्रमांकः शाभोथा-२०१९/प्र.क्र.५१/नापु-१७