# Page 1
ग्राहक संरक्षण अधिनियम,१९८६ राज्य ग्राहक तक्रार निवारण आयोगाच्या न्यायिक सदस्य पदावर नियुक्ती करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : संकीर्ण-२०१९/प्र.क्र.३७/ग्रा.सं.४
मंत्रालय विस्तार, मुंबई - ४०० ०३२
दिनांक : २७ जून, २०१९.
वाचा : १. ग्राहक संरक्षण अधिनियम, १९८६ व महाराष्ट्र ग्राहक संरक्षण नियम,२०००
२. जिल्हा ग्राहक तक्रार निवारण तक्रार निवारण मंचाच्या पूर्णवेळ अध्यक्ष व
सदस्य गट-अ सेवाप्रवेश नियम,२०१२.
३. राज्य ग्राहक तक्रार निवारण आयोग यांचे पत्र क्र.राआ/महा./आस्था-३/राआ सदस्य-भरती/२०१९/२९, दि.११.०४.२०१९.
शासन निर्णय:
ग्राहक संरक्षण अधिनियम १९८६ च्या तरतुदीनुसार ग्राहकांच्या तक्रारीचे निराकरण करण्यासाठी
राज्यामध्ये राज्य आयोग व जिल्हा मंचांची स्थापना करण्यात आली आहे. सदर अधिनियमाच्या कलम १० च्या
पोटकलम (३)व कलम ३० चे पोटकलम (२) याद्वारे प्रदान करण्यात आलेल्या अधिकारांचा वापर करुन
जिल्हा ग्राहक तक्रार निवारण मंचाच्या अध्यक्ष व सदस्य गट-अ या पदांचे सेवा प्रवेश नियम, २०११ अधिसूचित
करण्यात आलेले आहे. त्यानुसार श्री. अझर झहिरुद्वीन ख्वाजा, प्रधान जिल्हा व सत्र न्यायाधिश, अमरावती
यांची दि.१.७.२०१९ पासून राज्य ग्राहक तक्रार निवारण आयोग, महाराष्ट्र, मुंबई येथील न्यायिक सदस्य
पदावर खालील अटींच्या अधिन राहून नियुक्ती करण्यात येत आहे:
१) श्री. अझर झहिरुद्वीन ख्वाजा, यांची न्यायिक सदस्य म्हणून नियुक्ती ५ वर्षासाठी किंवा त्यांच्या वयाची ६७ वर्षे पूर्ण होईपर्यंत यापैकी जे अगोदर घडेल तोपर्यंत राहील. राज्य आयोगाच्या न्यायिक सदस्यांची पदे सावधी नियुक्त असतील. नियुक्त केलेल्या व्यक्ती राज्य आयोगाच्या प्रशासकीय नियंत्रणाखाली काम करतील.
२) श्री. अझर झहिरुद्वीन ख्वाजा, यांना न्यायिक सदस्य पदावर महाराष्ट्र ग्राहक संरक्षण नियम, २००० च्या नियम ७ मधील पोटनियम (१)(बी) मधील तरतूदी व सदर नियमामध्ये वेळोवेळी केलेल्या सुधारणानुसार वेतन / मानधन व भत्ते देय राहतील.
३) श्री. अझर झहिरुद्वीन ख्वाजा, हे न्यायिक सदस्य म्हणून राज्य आयोगाच्या कामासाठी दौऱ्यावर असतांना राज्य शासनाच्या प्रथमश्रेणी अधिकाऱ्यांना अनुज्ञेय असलेला प्रवास व दैनिक भत्ता मिळण्यास पात्र असतील. परंतु त्यांना विमान प्रवास तसेच वातानुकूलित प्रथम वर्गाचा रेल्वे प्रवास अनुज्ञेय असणार नाही.
४) श्री. अझर झहिरुद्वीन ख्वाजा, यांना न्यायिक सदस्य पदावर कार्यरत असताना महाराष्ट्र ग्राहक संरक्षण नियम, २००० मधील नियम ७ (४) च्या तरतूदी व सदर नियमांमध्ये वेळोवेळी केलेल्या सुधारणानुसार त्यांच्या पदावरुन दूर करता येईल.
# Page 2
शासन निर्णय क्रमांकः संकीर्ण-२०१९/प्र.क्र. ३७/ग्रा.सं.४
५) श्री. अझर झहिरुद्वीन ख्वाजा, हे न्यायिक सदस्य पदावर कार्यरत असताना लोकहितास्तव किंवा प्रशासकीय कारणास्तव आवश्यक वाटल्यास त्यांची बदली राज्य आयोग किंवा राज्य आयोगाच्या खंडपीठात करण्यात येईल.
६) श्री. अझर झहिरुद्वीन ख्वाजा, हे न्यायिक सदस्य पदावर कार्यरत असताना त्यांच्या सेवाविषयक अन्य बाबी किंवा शर्ती ग्राहक संरक्षण अधिनियम,१९८६ व महाराष्ट्र ग्राहक संरक्षण नियम २००० व शासनाने त्यामध्ये वेळोवेळी केलेल्या सुधारणेनुसार नियमित होतील.
७) श्री. अझर झहिरुद्वीन ख्वाजा, यांनी दिनांक ०१.०७.२०१९ च्या दिनांकापासून ७ दिवसांत पदभार न स्विकारल्यास, त्यांची नियुक्ती आपोआपच रद्दबातल होईल.
२. श्री. अझर झहिरुद्वीन ख्वाजा, यांना न्यायिक सदस्य पदावरील सविस्तर पदस्थापना राज्य ग्राहक
तक्रार निवारण आयोगाकडून करण्यात येईल. तसेच त्यांची नियुक्ती, त्यांनी विहित नमुन्यातील शपथपत्र व
हमीपत्र लिहून दिल्यानंतर व त्यांनी त्यांच्या पदाचा कार्यभार स्विकारल्यानंतर प्रभावी होईल.
३. उपरोक्त बाबींसाठी होणारा खर्च मागणी क्र. एम-२ “२४०८- अन्न साठवण व वखार साठवण (०४)(००)
ग्राहक संरक्षण अधिनियम १९८६ अंतर्गत राज्य ग्राहक संरक्षण परिषद, राज्य आयोग आणि जिल्हा मंचाची
स्थापना करणे (०४)(०१) मुंबई शहर (२४०८ ०२५१) व (०४)(०२) मुफसल (२४०८ ०२६२)” या लेखाशिर्षाखाली
खर्ची टाकावा व तो मंजूर अनुदानातून भागवावा.
# Page 3