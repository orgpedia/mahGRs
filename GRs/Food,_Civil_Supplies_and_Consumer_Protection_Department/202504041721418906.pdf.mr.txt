# Page 1
राज्य ग्राहक तक्रार निवारण आयोग,
महाराष्ट्र, मुंबई यांचे आस्थापनेवरील गट-ब
(अराजपत्रित) आणि गट-क संवर्गातील रिक्त
पदे भरणेची प्रक्रिया राबविण्यासाठी परीक्षा
शुल्काची रक्कम भरणेकरिता भारतीय स्टेट
बँक या राष्ट्रीयीकृत बँकेत चालू खाते
(Current Account) उघडण्यास परवानगी
देणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. ग्रासंअ-०३२५/प्र.क्र.४७/ग्रा.सं.४
हुतात्मा राजगुरु चौक, मादाम कामा मार्ग, मंत्रालय, मुंबई-३२.
दिनांक:- ०४ एप्रिल, २०२५
वाचा: १. सामान्य प्रशासन विभाग, शासन निर्णय क्र: प्रानिमं १२२२/प्र.क्र.१३६/का.१३-अ,
दि.२१.११.२०२२
२. वित्त विभाग, शासन निर्णय क्र: संकीर्ण-२०२०/प्र.क्र.५१/२०/कोषा प्रशा-५,
दि. १३.०३.२०२०
३. वित्त विभाग, शासन निर्णय क्र: संकीर्ण-२०२३/प्र.क्र.८८/२३/कोषा प्रशा-५,
दि.०३.१०.२०२३
४. राज्य ग्राहक तक्रार निवारण आयोग, मुंबई यांचे दि.०३.०३.२०२५ रोजीचे पत्र
प्रस्तावना:-
सामान्य प्रशासन विभागाने संदर्भ क्र.१ मध्ये नमूद शासन निर्णयान्वये भूतपूर्व दुय्यम सेवा
निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) गट-
क व गट-ड संवर्गातील नामनिदेशनाच्या कोट्यातील पदे सरळसेवेने भरण्यासाठी टि.सी.एस.-
आयओएन व आय.बी.पी.एस. या कंपन्यामार्फत ऑनलाईन पध्दतीने स्पर्धा परीक्षांची विहित
कार्यपध्दती व इतर अटी शर्ती निश्चित केलेल्या आहेत. वित्त विभागाने संदर्भ क्र.२ मध्ये नमूद शासन
निर्णयान्वये शासकीय निधी केवळ राष्ट्रीयीकृत बँकामध्येच ठेवणेबाबत धोरण तसेच, संदर्भ क्र.३
मध्ये नमूद शासन निर्णयान्वये बँक खाते उघडणे, त्याचे व्यवस्थापन करणे, ताळमेळ घेणे आणि
खात्याचे प्रकटीकरण करणे याबाबतच्या मार्गदर्शक सूचना निर्गमित केलेल्या आहेत. उक्त शासन
निर्णयातील तरतुदीनुसार संदर्भ क्र.४ मध्ये नमूद पत्रान्वये राज्य ग्राहक तक्रार निवारण आयोगाने
त्यांचे आस्थापनेवरील गट-ब (अराजपत्रित) आणि गट-क संवर्गातील रिक्त पदे भरणेची प्रक्रिया
राबविण्यासाठी परीक्षा शुल्काची रक्कम भरणेकरिता “प्रबंधक (प्रशासन), राज्य ग्राहक तक्रार
निवारण आयोग, महाराष्ट्र, मुंबई” यांचे नावे भारतीय स्टेट बँक या राष्ट्रीयीकृत बँकेत चालू खाते
(Current Account) उघडण्यास परवानगी मिळणेबाबत विनंती केली आहे.
त्यानुसार परीक्षा शुल्काची रक्कम भरणेकरिता “प्रबंधक (प्रशासन), राज्य ग्राहक तक्रार
निवारण आयोग, महाराष्ट्र, मुंबई” यांचे नावे भारतीय स्टेट बँक या राष्ट्रीयीकृत बँकेत चालू खाते
(Current Account) उघडण्यास परवानगी देण्याची बाब शासनाच्या विचाराधीन होती.
# Page 2
शासन निर्णय क्रमांकः ग्रासंअ-०३२५/प्र.क्र.४७/ग्रा.सं.४
शासन निर्णय:-
राज्य ग्राहक तक्रार निवारण आयोग, महाराष्ट्र, मुंबई यांचे आस्थापनेवरील गट-ब
(अराजपत्रित) आणि गट-क संवर्गातील रिक्त पदे भरणेची प्रक्रिया राबविण्यासाठी परीक्षा शुल्काची
रक्कम भरणेकरिता “प्रबंधक (प्रशासन), राज्य ग्राहक तक्रार निवारण आयोग, महाराष्ट्र, मुंबई” यांचे
नावे भारतीय स्टेट बँक या राष्ट्रीयीकृत बँकेत चालू खाते (Current Account) उघडण्यास खालील
अटी व शतींच्या अधीन राहून या शासन निर्णयान्वये परवानगी देण्यात येत आहे.
१)प्रबंधक (प्रशासन), राज्य ग्राहक तक्रार निवारण आयोग, महाराष्ट्र, मुंबई यांचे नांवे भारतीय
स्टेट बँकेत उघडण्यात येणाऱ्या चालू खात्याचा वापर केवळ राज्य ग्राहक तक्रार निवारण
आयोगाच्या आस्थापनेवरील गट-ब (अराजपत्रित), गट-क व गट-ड या संवर्गातील रिक्त
पदे भरणेची प्रक्रिया राबविण्यासाठी परीक्षा शुल्काची रक्कम भरण्याकरिता करण्यात
यावा.
२)सदर चालू बँक खात्यातील व्यवहाराचे मासिक / तिमाही ताळमेळ करणे तसेच लेखा
परीक्षण अनिवार्य राहील.
३)सदर चालू बँक खात्यात दिर्घकाळ निधी विनावापर पडून राहणार नाही या दृष्ट्टीने
तात्काळ विनियोगासाठी आवश्यक असेल, त्याचवेळी कोषागारातून निधी आहरीत
करण्यात यावा.
४)सदर बँक खाते बंद करण्यात आल्यास त्यामधील शिल्लक रकमेचा ताळमेळ घेऊन शिल्लक
अखर्चित रक्कम योग्य त्या शासन लेखाशिर्षाखाली राज्य आयोगाने तात्काळ जमा करावी.
५)वित्त विभाग विभागाच्या दि. ०३ ऑक्टोबर, २०२३ रोजीच्या शासन निर्णयातील मार्गदर्शक
सूचनांचे काटेकोरपणे पालन करावे.
६)वित्तीय औचित्याच्या सूत्राचे पालन करावे.
२. सदर शासन निर्णय वित्त विभाग अनौ.सं.क्र. १४७/व्यय-१०, दि.२०.०३.२०२५ आणि
अनौ.सं.क्र. १२०/२०२५/को.प्र.५ दि.२४.०३.२०२५ अन्वये प्राप्त सहमतीनुसार सक्षम प्राधिकाऱ्याच्या
मान्यतेने निर्गमित करण्यात येत आहे.
३. सदरचा शासन निर्णय, महाराष्ट्र शासनाच्या www.maharashtra.gov.in या
# Page 3