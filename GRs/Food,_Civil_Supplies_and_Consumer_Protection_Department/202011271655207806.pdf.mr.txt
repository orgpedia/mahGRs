# Page 1
रास्तभाव/ शिधावाटप दुकाने व केरोसीन परवाने मंजूर करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक :- आशिदु-१०२०/प्र.क्र.२३०/ना.पु.३१
मंत्रालय (विस्तार), मुंबई ४०० ०३२.
दिनांक :- २७ नोव्हेंबर, २०२०
वाचा:- १) अन्न नागरी पुरवठा व ग्राहक संरक्षण विभाग, शासन निर्णय क्र. राभादु- १७१६/ प्र.क्र.२३९/ना.पु.३१, दि.६.७.२०१७.
२) ग्रामविकास विभागाचे, शासन परिपत्रक क्र. ग्रापनी-२०२०/प्र.क्र. २०/पंरा-२, दि.१२.५.२०२०.
प्रस्तावना : राज्यात कोव्हीड १९ महामारीच्या प्रादुर्भावामुळे महिला ग्राम सभा घेणे शक्य होत नसल्याने या विभागाच्या शासन निर्णय, दि.६.७.२०१७ अन्वये रास्तभाव / शिधा वाटप दुकाने व केरोसिन परवाने मंजूरी करणेबाबत निर्गमित केलेल्या मार्गदर्शक सूचनेतील परिच्छेद ४ (ii) (ई) नुसार महिला ग्रामसभेच्या मंजूरीच्या अटीची पूर्तता करता येत नाही. याबाबत मार्गदर्शन करण्याबाबतचे प्रस्ताव क्षेत्रिय स्तरावरुन शासनास प्राप्त होत आहेत. त्या अनुषंगाने शासन निर्णयातील सदर अट वगळण्याचा प्रस्ताव शासनाच्या विचाराधीन होता.
याबाबत शासनाने खालीलप्रमाणे निर्णय घेतला आहे.
शासन निर्णय : शासन निर्णय, अन्न नागरी पुरवठा व ग्राहक संरक्षण विभाग दि.६.७.२०१७ अन्वये रास्तभाव दुकानांच्या मंजूरीसाठी तपशिलवार कार्यक्रम व कार्यपध्दती ठरवून देण्यात आली आहे.
त्यामधील परिच्छेद ४(i)(ई) मध्ये ग्रामसभेच्या मंजूरीची अट समाविष्ट आहे. सध्याच्या कोव्हीड १९ महामारीच्या प्रादुर्भावाच्या पार्श्वभूमीवर ग्रामविकास विभागाच्या दि. १२.५.२०२० च्या परिपत्रकान्वये ग्रामसभा घेण्यास तात्पुरती स्थगिती देण्यात आली आहे. त्यामुळे उपरोक्त प्रयोजनासाठी सद्यस्थितीत ग्रामसभा होत नाहीत.
त्यामुळे उपरोक्त शासन निर्णय दि. ६.७.२०१७ मधील रास्तभाव दुकाने मंजूर करताना त्याबाबतचा प्रस्ताव ग्रामसभेकडे विचारार्थ वा शिफारशीसाठी पाठविण्याची अट ग्रामसभा घेण्याबाबत पुढील आदेश होईपर्यन्त शिथील करण्यात येत आहे.
# Page 2