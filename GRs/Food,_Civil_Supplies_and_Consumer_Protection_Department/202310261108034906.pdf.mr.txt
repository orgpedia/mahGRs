# Page 1
अन्न, नागरी पुरवठा व ग्राहक संरक्षण विभागातील उपनियंत्रक शिधावाटप / अन्नधान्य वितरण अधिकारी/ जिल्हा पुरवठा अधिकारी, गट-अ संवर्गातील अधिकारी यांच्या विनंती बदलीबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : बदली-२३२३/प्र.क्र.१३५/ना.पु.१५
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : २५ ऑक्टोबर, २०२३.
संदर्भ : १) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१.
२) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५.
३) शासन परिपत्रक, सामान्य प्रशासन विभाग, एसआरव्ही-२०१४/मुस-३४/प्र.क्र.३७९/१२, दि.११.०२.२०१५.
शासन आदेश
१. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन), ४ (५), कलम ६ (क) व कलम (ख) मधील तरतुदींनुसार बदली करण्यास सक्षम असलेल्या प्राधिकाऱ्यांच्या मान्यतेने पुरवठा यंत्रणेतील खालील उपनियंत्रक शिधावाटप / अन्नधान्य वितरण अधिकारी / जिल्हा पुरवठा अधिकारी, गट-अ संवर्गातील अधिकारी यांची विनंती बदली त्यांच्या नावासमोर स्तंभ क्र. ४ येथे दर्शविलेल्या पदावर व ठिकाणी करण्यात येत आहे
--------------------------------------------------------------------------------------------------------------------------------------------------------
| अ.क्र. | अधिकारी यांचे नाव | सध्या कार्यरत पद व ठिकाण | बदलीनंतर पदस्थापनेचे पद व ठिकाण |
| १ | २ | ३ | ४ |
| १ | श्री. शालिकराम बळीराम भराडी | नियुक्तीच्या प्रतिक्षेत | जिल्हा पुरवठा अधिकारी, वर्धा या रिक्त पदावर. |
| २ | श्री. भास्कर फत्तुजी  |  तायडे | अन्नधान्य वितरण  |  अधिकारी, नागपूर | उपनियंत्रक शिधावाटप, ड-परिमंडळ या श्री. बेल्लाळे यांच्या बदलीने रिक्त होणाऱ्या पदावर. |
| ३ | श्री. गणेश प्रभाकर  |  बेल्लाळे | उपनियंत्रक शिधावाटप, ड- परिमंडळ | उपनियंत्रक शिधावाटप, ई- परिमंडळ या रिक्त पदावर. |
--------------------------------------------------------------------------------------------------------------------------------------------------------
२. श्री. भास्कर फत्तुजी तायडे, अन्नधान्य वितरण अधिकारी, नागपूर यांच्या बदलीने रिक्त होणाऱ्या अन्नधान्य वितरण अधिकारी, नागपूर या पदाचा अतिरिक्त कार्यभार शासनाचा पुढील आदेश होईपर्यंत श्री. विनोद नारायणराव काळे, तांत्रिक अधिकारी, विभागीय आयुक्त कार्यालय, नागपूर विभाग, नागपूर यांच्याकडे सुपूर्त करण्यात येत आहे.
# Page 2
शासन आदेश क्रमांकः बदली-२३२३/प्र.क्र.१३५/ना.पु.१५
३. संबंधित अधिकारी यांनी उपरोक्तप्रमाणे विनंती बदली करण्यात येत असलेल्या अधिकारी यांचे गोपनीय अहवाल, सेवापुस्तक, अंतिम वेतन प्रमाणपत्र बदली करण्यात आलेल्या कार्यालयाकडे तात्काळ पाठवावेत.
४. वरीलप्रमाणे पदस्थापन करण्यात आलेल्या अधिकाऱ्यांना पूर्वपरवानगीशिवाय कोणत्याही प्रकारची राजा मंजूर करू नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्यांचे कोणत्याही प्रकारचे रजेचे अर्ज स्विकारू नयेत.
५. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम २८ मधील तरतुदीनुसार संबंधित अधिकारी यांची विनंती बदली असल्याने संबंधित अधिकारी यांना नविन पदस्थापनेच्या पदावर व ठिकाणी रुजू होण्याकरिता पदग्रहण अवधी अनुज्ञेय राहणार नाही तसेच प्रवासभत्ता व इतर अनुषंगिक भत्ते अनुज्ञेय राहणार नाहीत.
६. सदरचे आदेश तात्काळ अंमलात येत असून नियंत्रक, शिधावाटप व संचालक, नागरी पुरवठा, मुंबई/ जिल्हाधिकारी, नागपूर यांनी उपरोक्त नमूद अधिकारी यांना तात्काळ कार्यमुक्त करावे.
७. नियंत्रक, शिधावाटप व संचालक, नागरी पुरवठा, मुंबई/ जिल्हाधिकारी, वर्धा यांनी संबंधित अधिकाऱ्यांना त्यांच्या बदलीच्या पदावर तात्काळ रुजू करून घेऊन त्याबाबतचा अहवाल शासनास सादर करावा.
# Page 3