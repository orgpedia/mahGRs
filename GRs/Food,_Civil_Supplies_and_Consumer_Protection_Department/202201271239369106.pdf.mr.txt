# Page 1
कोव्हिड-१९ संबंधित कर्तव्य बजावत असताना कोव्हिड–१९ मुळे मृत्यु होणा-या कर्मचा-यांना सानुग्रह सहाय्य मंजूर करण्याबाबत.
कै. राजेंद्र नथ्थू सोनार, शिपाई
महाराष्ट्र शासन
अन्न, नागरी पुरवठा व ग्राहक संरक्षण विभाग,
शासन निर्णय क्र. :-वैमाशा-२०२२/४०४/प्र.क्र.९८/ ग्रासं-३
मादाम कामा रोड, हुतात्मा राजगुरु चौक
मंत्रालय, विस्तार, मुंबई ४०० ०३२.
दिनांक :- २७ जानेवारी, २०२२
संदर्भ:- १) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दि. २९ मे, २०२० २) शासन निर्णय, वित्त विभाग क्र. संकीर्ण -२०२० / प्र.क्र.४/ व्यय -९, दि. १४ मे, २०२१ ३) क्र.वैमाशा / सांगली सा.कार.तक्रार/२०२१/३७३, दि. १/३/२०२१
४) निरीक्षक, वैध मापन शास्त्र, चाळीसगांव विभाग यांचे पत्र क्र. १५३/२१, दि.२३/४/२०२१ ५) नियंत्रक, वैध मापन शास्त्र यांचे पत्र क्र. -वैमाशा-४/आस्था / शिपाई / रानसो/साअ २०२१/ १३०५ दिनांक ०७/०९/२०२१.
शासन निर्णय : वित्त विभाग, शासन निर्णय, दि. २९.५.२०२० नुसार कोव्हिड - १९ संबंधित कर्तव्य बजावताना कोव्हिडमुळे मृत्यु होणाऱ्या कर्मचाऱ्यांना विमा कवच / सानुग्रह सहाय्य लागू करण्याचा निर्णय घेतलेला आहे. सदर शासन निर्णयातील परिच्छेद ३ (अ) नुसार कोव्हिड - १९ सार्वत्रिक साथीच्या अनुषंगाने सर्वेक्षण, शोध, माग काढणे, प्रतिबंध, चाचणी, उपचार व मदत कार्य या कार्यवाहीशी संबंधित कर्तव्यावर कार्यरत सर्व कर्मचा-यांना रु.५०.०० लक्ष रकमेचे विमा कवच सानुग्रह अनुदान देय आहे. संदर्भ क्र. २ येथील शासन निर्णयान्वये सदर निर्णयास दि. ३०/६/०२१ पर्यंत मुदतवाढ दिलेली आहे.
२. सहनियंत्रक, वैध मापन शास्त्र, मुख्यालय, मुंबई यांनी दिनांक १ मार्च, २०२१ च्या आदेशान्वये गॅस सिलेंडरची तपासणी मोहिम राबविण्याबाबत आदेश दिले होते. सदर तपासणी मोहिमे दरम्यान श्री. सोनार हे निरीक्षक, वैध मापन शास्त्र, चाळीसगांव विभाग यांना सहाय्य करण्याकरीता कर्तव्यावर हजर होते. श्री. राजेंद्र नथ्थू सोनार हे कर्तव्यावर कार्यरत असताना त्यांना कोरोनाचा संसर्ग (कोविड- १९) झाल्याने सिध्दिविनायक मल्टिस्पेशालिटी हॉस्पीटल, नाशिक या रुग्णालयात त्यांचे दि. १९.०४.२०२१ रोजी निधन झाले.
३. संदर्भ क्र. १ येथील शासन निर्णयातील परिच्छेद ३ (ब) (१) मध्ये नमूद केल्यानुसार श्री. राजेंद्र नथ्थु सोनार, शिपाई हे दि. ०८ ०४.२०२१ पर्यंत म्हणजेच मृत्युच्या १४ दिवसांपूर्वी कर्तव्यावर हजर होते. सदर बाब ही नियंत्रक, वैध मापन शास्त्र यांनी दि.०७.०९.२०२१ च्या प्रमाणपत्रान्वये सत्यापित व प्रमाणित केले आहे. तसेच सदर शासन निर्णयामधील ३ (ब) (२) मध्ये नमूद केल्यानुसार सिध्दिविनायक मल्टिस्पेशालिटी हॉस्पीटल, नाशिक यांनी दि. २४ एप्रिल, २०२१ रोजीच्या प्रमाणपत्राव्दारे श्री. राजेंद्र सोनार यांचा दि. १९/५/२०२१ रोजी कोरोना संसर्गामुळे (कोविड-१९) मृत्यु झाल्याचे प्रमाणित केले आहे.
# Page 2
शासन निर्णय क्रमांकः वैमाशा-२०२२/४०४/प्र.क्र.९८/ ग्रासं - ३
४. श्री. राजेंद्र नथ्थू सोनार यांचे मृत्यु प्रकरणी वित्त विभाग, शासन निर्णय क्र. संकीर्ण-२०२०/प्र.क्र.४/व्यय ९, दिनांक २९ मे, २०२० मधील अटी व शर्थीची पुर्तता होत असल्यामुळे सदर शासन निर्णयातील तरतुदींनुसार दिवंगत श्री. राजेंद्र नथ्थू सोनार यांच्या वारसास म्हणजे त्यांच्या पत्नी श्रीमती सुरेखा राजेंद्र वानखेडे यांना रुपये ५०,०००,००/- (रुपये पन्नास लक्ष फक्त) रकमेचे सानुग्रह सहाय्य मंजूर करण्यास शासन मान्यता देण्यात येत आहे.
५. यासाठी होणारा खर्च “ मागणी क्र. एम-३, मुख्य लेखाशिर्ष - इतर सर्वसाधारण आर्थिक सेवा, (१०६) वजने व मापे यांचे विनियमन (००) (०१) वजने व मापे विनियमन (३४७५००९३) (नियंत्रक, उप नियंत्रक, सहायक नियंत्रक व वजने व मापे यांचे कार्यालय) (अनिवार्य),१३ – कार्यालयीन खर्च” या लेखाशिर्षाखाली खर्ची टाकण्यात यावा व सन २०२१-२०२२ या वित्तीय वर्षासाठी मंजूर केलेल्या अनूदानातून भागविण्यात यावा.