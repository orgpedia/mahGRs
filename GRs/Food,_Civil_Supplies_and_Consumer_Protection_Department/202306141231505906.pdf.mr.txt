# Page 1
राज्यातील वीज उपलब्ध नसलेल्या शासकीय धान्य गोदामांमध्ये अन्नधान्याची पोती शिवण्यासाठी लागणाऱ्या सुतळीगाठीची गव्हर्नमेंट ई-मार्केटप्लेस (GeM) या पोर्टलद्वारे खरेदी करणेबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन शुध्दीपत्रक क्रमांक : सामुग्री-४५२३/प्र.क्र. ७०/ ना.पु. १६ ब,
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : १४ जून, २०२३.
वाचा : शासन निर्णय समक्रमांक दि.३१ मे २०२३.
शासन शुध्दीपत्रक :- उपरोक्त वाचा येथे नमूद केलेल्या शासन निर्णय दि. ३१ मे २०२३ मधील परिच्छेदक्र.२.१,२.२ व ७.२ मध्ये खालीलप्रमाणे सुधारणा करण्यात येत आहे.
अ) परिच्छेद क्र. २.१ मधील सुतळी गाठीची मानके यामध्ये : “भारतीय मानक संस्थेकडे सुतळीसाठी IS १९१२ : १९८४ या क्रमांकाची नोंदणी आहे. या नोंदणीसाठी सुतळीच्या वेरायटीनुसार नॉर्म्स निश्चित करण्यात आले आहेत. उपरोक्त मानकांतील वेरायटी क्र.२ ची Linear Density, Number of ply Breking Load - ६८५ m/kg ३ ply; १४७ N या निकषाची ISI चिन्हांकित सुतळीची खरेदी गव्हर्नमेंट ई-मार्केटप्लेस (GeM) या पोर्टलद्वारे करण्यात यावी”.
याऐवजी
“भारतीय मानक संस्थेकडे सुतळीसाठी नमूद चिन्हाकित आयएसआय मानके किंवा आयएसआय मार्कशी समांतर दर्जा प्राप्त मानके आवश्यक आहेत. तसेच सुतळीच्या वेरायटीनुसार निश्चित नॉर्म्सनुसार Linear Density, Number of ply Breking Load - ६८५ m/kg ३ ply; १४७ N या निकषाची सुतळीची खरेदी गव्हर्नमेंट ई-मार्केटप्लेस (GeM) या पोर्टलद्वारे करण्यात यावी” असे वाचण्यात यावे.
ब) परिच्छेद क्र. २.२ मधील मुद्दयातील २.२ गव्हर्नमेंट ई-मार्केटप्लेस (GeM) या पोर्टलवर उपरोक्त मानकांची ISI चिन्हांकित सुतळीचे जे पुरवठादार आहेत व त्यांची सन २०२०-२१,२०२१-२२,२०२२-२३ या मागील लगतच्या ३ आर्थिक वर्षाची सरासरी उलाढाल ही किमान ३ कोटी रुपये आहे, अशा पुरवठादारांकडून बोली मागविण्यासाठी ई-निविदा प्रसिध्द करावी. निविदाकारांकडून ई-निविदा (E-Bid) प्राप्त झाल्यावर सहभागी झालेल्या ग्राह्य निविदाकारांकडून ते अधिकृत पुरवठादार असल्यास त्यांना उत्पादक कंपनीने अधिकृत वितरक नेमल्याबाबतचे प्राधिकारपत्र, उत्पादक ISI व ISO प्रमाणपत्र धारक असल्यास त्याची वैध प्रत, उत्पादक निविदाकार असल्यास त्याच्या ISI व ISO मानकाची वैध प्रत अथवा निविदाकार हा अधिकृत वितरक असल्यास त्यांनी त्यांच्या उत्पादकाच्या ISI मानकाची वैध प्रत, तसेच मागील ३ वर्षांची आर्थिक उलाढाल दर्शविणारे प्रमाणित लेखा परिक्षण अहवाल निविदेसह सादर करावेत.
# Page 2
शासन शुध्दीपत्रक क्रमांकः सामुग्री-४५२३/प्र.क्र.७०/ना.पु. १६ ब
याऐवजी
२.२ “गव्हर्नमेंट ई-मार्केटप्लेस (GeM) या पोर्टलवर उपरोक्त मानकांच्या सुतळीचे जे पुरवठादार आहेत व त्यांची सन २०२०-२१, २०२१-२२, २०२२-२३ या मागील लगतच्या ३ आर्थिक वर्षाची सरासरी उलाढाल ही किमान ३ ३ कोटी रुपये आहे, अशा पुरवठादारांकडून बोली मागविण्यासाठी ई-निविदा प्रसिध्द करावी. निविदाकारांकडून ई-निविदा (E-Bid) प्राप्त झाल्यावर सहभागी झालेल्या ग्राह्य निविदाकारांकडून ते अधिकृत पुरवठादार असल्यास त्यांना उत्पादक कंपनीने अधिकृत वितरक नेमल्याबाबतचे प्राधिकारपत्र सादर करणे आवश्यक आहे. तसेच मागील ३ वर्षांची आर्थिक उलाढाल दर्शविणारे प्रमाणित लेखा परिक्षण अहवाल निविदेसह सादर करावेत”.
असे वाचण्यात यावे.
क) परिच्छेद क्र. ७.२ मधील मुद्दा “उपरोक्त परिच्छेद (२) मध्ये नमुद केलेल्या मानकानुसार ISI चिन्हांकित सुतळीचा पुरवठा करणे बंधनकारक आहे”.
याऐवजी
“उपरोक्त परिच्छेद (२) मध्ये नमुद केलेल्या मानकांनुसार सुतळीचा पुरवठा करणे आवश्यक आहे”. असे वाचण्यात यावे.
सदर निविदा रद्द करण्याचे अंतिम अधिकार शासनाकडे राहतील.
# Page 3