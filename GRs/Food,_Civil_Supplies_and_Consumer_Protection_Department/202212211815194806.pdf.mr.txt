# Page 1
अन्न, नागरी पुरवठा व ग्राहक संरक्षण विभागाच्या अधिपत्याखालील पुरवठा आयुक्त कार्यालयातील अतिरिक्त ठरलेल्या कर्मचाऱ्यांचे समायोजन करण्याबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक :- - आस्थाप्र-१८२२/प्र.क्र.६७/ना.पु.१२.
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :: २१.१२.२०२२.
संदर्भ :-१. अ.ना.पु. व ग्रा.सं विभागाचा आकृतीबंध शासन निर्णय क्रमांक : संकीर्ण-१००३/प्र.क्र.४८३/ना.पु.१४,दि.२६.६.२००३
२. अ.ना.पु. व ग्रा.सं. विभागाचा सुधारित आकृतीबंध शासन निर्णय क्रमांक :
संकीर्ण-१०१७/प्र.क्र.१५६/ना.पु.१२, दि.१८.४.२०२२.
३. वित्त विभाग शासन निर्णय क्रमांक :-असंक-१००१/प्र.क्र.२९(भाग-४)/२००४/ वित्तीय सुधारणा-१, दि.२६.३.२००४.
४. वित्त विभाग शासन निर्णय क्रमांक :-संकीर्ण-२०१५/प्र.क्र.४१/अर्थ-१, दि.२.६.२०१५ ५. सामान्य प्रशासन विभागाची दि.२१.६.२०२१ ची अधिसूचना.
६. पुरवठा आयुक्त कार्यालयाचे पत्र क्रमांक आस्था-२०२२/प्र.क्र.५३२६/समायोजन/ कक्ष-१, दि.६.१२.२०२२.
प्रस्तावना : विभागाच्या अधिनस्त कार्यालयांचा सुधारित आकृतीबंधाचा शासन निर्णय दि. १८.४.२०२२ रोजी निर्गमित करण्यात आला आहे. सदर शासन निर्णयानुसार संचालक, पुरवठा आयुक्त कार्यालय, मुंबई कार्यालयातील कार्यरत असलेले अधिकारी / कर्मचारी यांचे पुरवठा यंत्रणेतील कार्यालयामध्ये समायोजन करण्याचे प्रस्तावित आहे.
२. विभागाचा शासन निर्णय दि.२६.६.२००३ च्या आकृतीबंधानुसार पुरवठा आयुक्त कार्यालयातील वरिष्ठ लिपिक संवर्गात एकूण १४ पदे मंजूर होती. त्यापैकी ५ पदे भरलेली व ९ पदे रिक्त होती.
दि.२०.१०.२०२० रोजी झालेल्या पदोन्नती समितीच्या बैठकीमध्ये मंजूर असलेल्या दि. २६.६.२००३ रोजीच्या आकृतीबंधानुसार वरिष्ठ लिपिक या पदावर ७ पात्र लिपिक-टंकलेखक यांना पदोन्नती देण्यात आली.
सद्यस्थितीत वरिष्ठ लिपिक संवर्गात एकूण ११ पदे कार्यरत आहेत. सुधारित आकृतीबंधानुसार पुरवठा आयुक्त कार्यालयातील वरिष्ठ लिपिकांची ५ पदे मंजूर करण्यात आली आहेत. त्यामुळे ६ वरिष्ठ लिपिक अतिरिक्त ठरत आहेत. त्यापैकी ५ वरिष्ठ लिपिक कर्मचाऱ्यांची जिल्हयातील पुरवठा शाखेमध्ये (जिल्हा पुरवठा अधिकारी कार्यालय) वेतनश्रेणी संरक्षित करुन निम्न संवर्गातील पदावर काम करण्याची इच्छुकता असल्याचे संदर्भ क्रमांक ६ अन्वये संचालक, पुरवठा आयुक्त कार्यालयाकडून कळविण्यात आले आहे.
त्याअनुषंगाने सदर अतिरिक्त कर्मचाऱ्यांचे जिल्हा पुरवठा शाखेतील निम्न संवर्गातील पदांवर समायोजन करण्याची बाब शासनाच्या विचाराधीन होती.
शासन निर्णय : पुरवठा आयुक्त कार्यालयातील वरिष्ठ लिपिक संवर्गात अतिरिक्त ठरलेल्या ५ कर्मचाऱ्यांचे कार्यरत असलेल्या पदाची वेतनश्रेणी S-८ (२५५००-८११००) संरक्षित करुन लिपिक-टंकलेखक या निम्न संवर्गात खाली दर्शविल्याप्रमाणे समायोजन करण्यास शासनाची मान्यता देण्यात येत आहे.
# Page 2
शासन निर्णय क्रमांकः आस्थाप्र-१८२२/प्र.क्र.६७/ना.पु.१२.
----------------------------------------------------------------------------------------------------------------------------------------------
| अ.क्र. | कर्मचाऱ्याचे नाव | सध्याचे कार्यरत पदनाम व वेतनश्रेणी S-८:२५५००-८११०० | जात प्रवर्ग | समायोजनेनंतरचे पदनाम | समायोजन करावयाचे कार्यालयाचे नाव |
| १ | श्री.अनिकेत प्र.अंदुरे | वरिष्ठ लिपिक | इ.मा.व. | लिपिक-टंकलेखक | जिल्हा पुरवठा अधिकारी कार्यालय, नांदेड |
| २ | श्रीम.भाग्या गो.कदम | वरिष्ठ लिपिक | खुला | लिपिक-टंकलेखक | जिल्हा पुरवठा अधिकारी कार्यालय, नांदेड |
| ३ | श्री.निलेश प्र.जाधव | वरिष्ठ लिपिक | इ.मा.व. | लिपिक-टंकलेखक | जिल्हा पुरवठा अधिकारी कार्यालय, सातारा |
| ४ | श्री.रामा रु.बनसोडे | वरिष्ठ लिपिक | अ.जा. | लिपिक-टंकलेखक | जिल्हा पुरवठा अधिकारी कार्यालय, यवतमाळ |
| ५ | श्री.लखन मे. चव्हाण | वरिष्ठ लिपिक | वि.जा.अ. | लिपिक-टंकलेखक | जिल्हा पुरवठा अधिकारी कार्यालय, यवतमाळ |
----------------------------------------------------------------------------------------------------------------------------------------------
३. खालील सेवाविषयक बाबी विचारात घेऊन पुरवठा आयुक्त कार्यालय, मुंबई कार्यालयातील अतिरिक्त ठरलेल्या उपरोक्त ५ कर्मचाऱ्यांचे समायोजन करण्यात येत आहे: i. सेवाज्येष्ठता :- सामान्य प्रशासन विभाग दि.२१.६.२०२१ च्या म.ना.से.(ज्येष्ठतेचे विनियम) नियमावली, २०२१ मधील नियम क्र.३ (१) मध्ये नमूद केलेल्या नियमानुसार ज्येष्ठतेचा दिनांक निश्चित करण्यात यावा. सदर नियमावलीतील नियम क्र.३ (१) नुसार अतिरिक्त ठरलेल्या कर्मचारी यांची लिपिक-टंकलेखक संवर्गात नियुक्ती झालेल्या दिनांकापासूनची त्यांची सेवाज्येष्ठता विचारात घेण्यात यावी.
ii. बिंदुनामावली :- वरील ५ कर्मचाऱ्यांना त्यांच्या मूळ प्रवर्गाच्या बिंदुवर समायोजित करावे.
जर संबंधित कर्मचाऱ्याचा मूळ प्रवर्गाचा बिंदु रिक्त नसेल तर सदर कर्मचाऱ्यांची नियुक्ती खुल्या प्रवर्गाच्या बिंदुवर दर्शविण्यात यावी. तसेच कर्मचाऱ्यांचे समायोजन ज्या कोटयात (सरळसेवा/पदोन्नती) पद रिक्त आहे, त्या पदावर समायोजन करण्यात यावे.
iii. वेतनश्रेणी :-उपरोक्त नमूद ५ अतिरिक्त ठरलेल्या वरिष्ठ लिपिक संवर्गातील कर्मचाऱ्यांची ते सध्या कार्यरत असलेल्या पदाची वेतनश्रेणी S-८ :२५५००-८११०० वित्त विभाग शासन निर्णय दि.२६.३.२००४ नुसार संरक्षित करुन लिपिक-टंकलेखक या संवर्गात नियुक्ती देण्यात येत आहे.
४. उपसंचालक, पुरवठा आयुक्त कार्यालय, मुंबई यांनी सदर ५ कर्मचाऱ्यांना पुरवठा आयुक्त कार्यालयातून कार्यमुक्त करण्याचे आदेश निर्गमित करण्यात यावेत. तसेच वर नमूद संबंधित जिल्हा पुरवठा कार्यालयांनी परि.३ मध्ये नमूद बाबींनुसार सदर कर्मचाऱ्यांना नियुक्ती देण्याची कार्यवाही करावी.
५. वित्त विभागाच्या दि.२.६.२०१५ रोजीच्या शासन निर्णयान्वये प्रशासनिक विभागास प्रदान करण्यात आलेल्या अधिकारानुसार प्रस्तुत शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः आस्थाप्र-१८२२/प्र.क्र.६७/ना.पु.१२.