# Page 1
“राज्य ग्राहक कल्याण सल्लागार समिती” बरखास्त करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक : ग्राकस-२०२०/प्र.क्र.१ (राग्राक)/ग्रा.सं-२
मादाम कामा मार्ग, हुतात्मा राजगुरु चौक, मंत्रालय, मुंबई-३२.
दि. ०३ फेब्रुवारी, २०२०
संदर्भ:-१) शासन निर्णय क्र.ग्रासंस-२८००/प्र.क्र.५५५/ग्रासं-२, दिनांक १० मे, २००१.
२) शासन निर्णय क्र.ग्राकस-१५१०/प्र.क्र.४९/ग्रासं-२, दिनांक २४ डिसेंबर, २०१४.
३) शासन निर्णय क्र.ग्राससं-१५१५/प्र.क्र.१५९/ग्रासं-२, दिनांक ७ जानेवारी, २०१७.
प्रस्तावना: राज्यात ग्राहक चळवळींना प्रोत्साहन देऊन ही चळवळ ग्रामीण भागात पसरविण्यासाठी करावयाच्या उपाययोजनेसंबंधी शासनाला सल्ला देण्यासाठी शासन निर्णय दि.१०/५/२००१ अन्वये ग्राहक कल्याण सल्लागार समिती स्थापन करण्यात आली होती.
शासनास अपेक्षित असलेले उदिष्ट साध्य होत नसल्याने सदर समिती दि.२४/१२/२०१४ च्या शासन निर्णयान्वये बरखास्त करण्यात आली. मात्र तद्नंतर शासननिर्णय दि.२२/६/२०१५ अन्वये सदर समिती (३ वर्षाच्या कालावधीसाठी) पुनरुज्जिवित करण्यात येऊन त्यावर श्री. अरुण देशपांडे यांची अध्यक्ष म्हणून नियुक्ती करण्यात आली. शासन निर्णय दि.७/१/२०१७ अन्वये सदर समितीचा विस्तार करण्यात येऊन त्यावर विभागवार ग्राहक प्रतिनिधीची अशासकीय सदस्य म्हणून नियुक्ती करण्यात आली व समितीचे पुनर्गठन करण्यात येऊन समितीचा कार्यकाल ही ३ वर्ष निश्चित करण्यात आला. त्यानुषंगाने सदर समिती दि.६/१/२०२० रोजी आपोआप समाप्त (बरखास्त) झाली असती. तथापि दि.२४/४/२०१८ च्या शासन निर्णय अन्वये सदर समितीच्या सदस्यांमध्ये काही बदल करण्यात आले त्यावेळी आदेशामध्ये पुनर्रचित समितीचा कालावधी ३ वर्ष दर्शविण्यात आला असल्याने या समितीची मुदत दि.२३/४/२०२१ पर्यंत आहे.
मा. मुख्य सचिवांच्या दि.३/१/२०२० च्या टिप्पणीच्या अनुषंगाने प्रत्येक प्रशासकीय विभागांतर्गत विविध कायदे/अधिनियम/नियमाद्वारे स्थापित केलेली शासकीय/अशासकीय मंडळे व समित्या यावर नियुक्त केलेल्या सदस्यांचा नियुक्त्या रद्द करून, नव्याने मंडळे व समित्या पुनर्रगठीत करण्याबाबत सूचना देण्यात आल्या, त्यानुसार राज्य ग्राहक कल्याण सल्लागार समितीवरील अध्यक्ष व सदस्य यांचे सदस्यत्व रद्द करण्याची बाब शासनाच्या विचाराधीन होती.
शासन निर्णयः राज्यात या विभागाच्या दि. २४ एप्रिल २०१८ च्या शासन निर्णयान्वये राज्य ग्राहक कल्याण सल्लागार समितीवर नियुक्त करण्यात आलेल्या खालील नमूद अध्यक्ष व सदस्य यांचे या समितीवरील सदस्यत्व रद्द करण्यात येत आहे.
------------------------------------------
| अनु. क्र. | नाव | महसुली विभाग | पदनाम |
| १ | श्री. अरूण देशपांडे |  | अध्यक्ष |
| २ | श्री. किशोर तोताराम मुल्ला | पुणे | सदस्य |
| ३ | श्री. अजय सदाशिव गाडे | अमरावती | सदस्य |
| ४ | श्री. संजय जोशी | औरंगाबाद | सदस्य |
| ५ | अॅड. गौरी दिलीप चांद्रायण | नागपूर | सदस्य |
| ६ | प्रा. दिलीप बाळकृष्ण फडके | नाशिक | सदस्य |
| ७ | श्रीम. कल्पना दास्ताने | कोकण | सदस्य |
------------------------------------------
# Page 2
शासन निर्णय क्रमांकः ग्राकस-२०२०/प्र.क्र.१ (राग्राक)/ग्रा.सं-२