# Page 1
कोल्हापूर जिल्हा खादी ग्रामोद्योग संघ, कोल्हापूर यांनी उत्पादीत केलेल्या सर्व वस्तूं जिल्ह्यातील सर्व अधिकृत रास्तभाव/ शिधावाटप दुकानामध्ये विक्रीसाठी ठेवण्यास परवानगी देण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्र. साविव्य-१७१८/१५८१/प्र.क्र.२९९/नापु-३१
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई - ४०००३२
दिनांक : १० ऑक्टोबर, २०१८.
वाचा : १. शासन निर्णय अन्न, नागरी पुरवठा व ग्राहक संरक्षण विभाग, क्रमांक साविव्य २०१७/५६/प्र.क्र.२४/नापु-३१, दिनांक १९ जानेवारी, २०१८.
२. शासन निर्णय अन्न, नागरी पुरवठा व ग्राहक संरक्षण विभाग, क्रमांक साविव्य
२०१७/५६/प्र.क्र.२४/नापु-३१, दिनांक ०९ मार्च, २०१८.
३. शासन निर्णय अन्न, नागरी पुरवठा व ग्राहक संरक्षण विभाग, क्रमांक साविव्य
२०१८/अनौ.सं.०३/प्र.क्र.८५/नापु-३१, दिनांक ०५ एप्रिल, २०१८.
प्रस्तावना : राज्यातील सर्व अधिकृत रास्तभाव दुकानदारांचे उत्पन्न वाढावे यासाठी महाराष्ट्र राज्य सहकारी दूध महासंघ मर्यादित, मुंबई (महानंद) या दुग्धशाळेचे दूध व दुग्धजन्य पदार्थ राज्यातील सर्व अधिकृत रास्तभाव दुकानामध्ये विक्रीस ठेवण्यास शासन निर्णय दिनांक १९ जानेवारी, २०१८ व दिनांक ९ मार्च, २०१८ अन्वये व महाराष्ट्र राज्यातील शासकीय दूध योजनेत उत्पादित होणाऱ्या दूध व दुग्धजन्य तसेच आरे ब्रँडचे दूध व दुग्धजन्य पदार्थांचे वितरण राज्यातील शिधावाटप केंद्रांमधून विक्री करण्यास शासन निर्णय दिनांक ५ ५ एप्रिल, २०१८ अन्वये परवानगी देण्यात आली आहे. तसेच नोगा उत्पादने राज्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्यास शासन निर्णय दिनांक २७ एप्रिल, २०१८ अन्वये परवानगी देण्यात आली आहे.
त्याच धर्तीवर कोल्हापूर जिल्हा खादी ग्रामोद्योग संघ, कोल्हापूर यांनी उत्पादीत केलेल्या सर्व वस्तूं जिल्ह्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्यास परवानगी देण्याबाबत विनंती कोल्हापूर जिल्हा खादी ग्रामोद्योग संघ, कोल्हापूर यांनी केली आहे. त्यानुसार जिल्ह्यातील सर्व अधिकृत रास्तभाव/शिधावाटप दूकानांतून कोल्हापूर जिल्हा खादी ग्रामोद्योग संघ, कोल्हापूर यांनी उत्पादीत केलेल्या सर्व वस्तूं जिल्ह्यातील सर्व अधिकृत रास्तभाव / शिधावाटप दुकानामध्ये विक्रीसाठी ठेवण्यास परवानगी देण्याचा प्रस्ताव शासनाच्या विचाराधीन होता.
शासन निर्णय : राज्यातील रास्तभाव दुकानदारांचे उत्पन्न वाढावे यासाठी, सद्यस्थितीत जिल्हा खादी ग्रामोद्योग संघ, कोल्हापूर यांनी उत्पादीत केलेल्या इको फ्रेंडली डास प्रतिबंधक मिश्रणे, इको फ्रेंडली सॅनीटरी नॅपकिन्स व इतर खादी आणि ग्रामोद्योग यांच्याकडील उपलब्ध असलेल्या सर्व वस्तू कोल्हापूर जिल्ह्यातील सर्व अधिकृत रास्तभाव / शिधावाटप दूकानामध्ये विक्रीसाठी ठेवण्यास परवानगी देण्यात येत आहे.
२. कोल्हापूर जिल्हा खादी ग्रामोद्योग संघ, कोल्हापूर यांच्या अधिकृत वितरकांमार्फत कोल्हापूर जिल्ह्यात रास्तभाव दुकानांपर्यंत वितरण करण्यात येईल.
# Page 2
शासन निर्णय क्रमांकः साविव्य-१७१८/१५८१/प्र.क्र.२९९/नापु-३१
३. कोल्हापूर जिल्हा खादी ग्रामोद्योग संघ, कोल्हापूर यांची उत्पादने विक्रीपोटी मिळणाऱ्या कमिशनसाठी संबंधित रास्तभाव दुकानदारांनी संबंधित योजनेंच्या वितरकांशी व कोल्हापूर जिल्हा खादी ग्रामोद्योग संघ, कोल्हापूर यांच्या विभागीय कार्यालयाशी परस्पर संपर्क साधणे आवश्यक राहील. हा व्यवहार कोल्हापूर जिल्हा खादी ग्रामोद्योग संघ, कोल्हापूर व संबंधित रास्तभाव दुकानदार यांच्यामध्ये राहील. यात शासनाचा कोणताही सहभाग अथवा हस्तक्षेप राहणार नाही.
# Page 3