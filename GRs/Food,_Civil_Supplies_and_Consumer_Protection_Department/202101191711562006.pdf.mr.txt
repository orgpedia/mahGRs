# Page 1
महाराष्ट्र शासन
क्रमांक : न्यायाप्र-४२२०/प्र.क्र.१३८/ना.पु.१५ अन्न नागरी पुरवठा व ग्राहक संरक्षण विभाग मंत्रालय विस्तार इमारत, मादाम कामा मार्ग, हुतात्मा राजगुरू चौक, मंत्रालय, मुंबई - ४०० ०३२, दिनांक :- १९ जानेवारी, २०२१.
विषय :- सक्तीचा प्रतिक्षाधीन कालावधी “कर्तव्य कालावधी” म्हणून नियमित करणेबाबत.
श्री.राजेंद्र रामभाऊ मिस्कीन, अन्नधान्य वितरण अधिकारी-१, नागपूर.
संदर्भ :- १) शासन निर्णय, वित्त विभाग, क्र. सेनिवे-२००१/१३०/सेवा-४, दि. २ जून, २००३ २) शासन आदेश क्र. बदली-२३२०/प्र.क्र.८४/ना.पु.१५, दि. २० ऑक्टोबर, २०२० ३) शासन आदेश क्र. न्यायाप्र-४२२०/प्र.क्र.१३८/ना.पु.१५, दि. २८ डिसेंबर, २०२०.
४) श्री. राजेंद्र मिस्कीन यांचा दि.२९/१२/२०२० चा अर्ज.
प्रस्तावना :
संदर्भ क्र.२ येथील दि.२०.१०.२०२० रोजीच्या शासन आदेशान्वाये श्री. नरेंद्र मधुकर भागडे यांची जिल्हा पुरवठा अधिकारी, गडचिरोली या पदावर पदस्थापना करण्यात आली.
सबब, जिल्हा पुरवठा अधिकारी, गडचिरोली या पदावर कार्यरत श्री. राजेंद्र मिस्कीन यांना दि.२१.१०.२०२० रोजी (म.पु.) कार्यमुक्त करण्यात आले.
शासन आदेश क्र. ३ अन्वये श्री. मिस्कीन यांची अन्नधान्य वितरण अधिकारी क्र. १, नागपूर या पदावर पदस्थापना करण्यात आली.
श्री. मिस्कीन हे दिनांक २१.१०.२०२० ते दिनांक २७.१२.२०२० या कालावधीत कोणत्याही आस्थापनेवर कार्यरत नसल्याने सदर कालावधीचे वेतन व भत्ते त्यांना अद्यापपर्यंत देण्यात आलेले नाही.
ज्ञापन :
श्री.राजेंद्र रामभाऊ मिस्कीन, अन्नधान्य वितरण अधिकारी क्र.-१, नागपूर यांना दिनांक २१.१०.२०२० ते दिनांक २७.१२.२०२० या कालावधीत प्रशासकीय कारणांमुळे पदस्थापनेविना रहावे लागले असल्याने महाराष्ट्र नागरी सेवा (वेतन) नियम, १९८१ च्या नियम ९ (१४) (एफ) (एक) मधील तरतुदीनुसार सदरचा सक्तीचा प्रतीक्षा कालावधी “कर्तव्य कालावधी” म्हणून नियमित करण्यास मान्यता देण्यात येत आहे.
२. तसेच, सदर कालावधीतील वेतन व भत्ते अदा करण्यास मंजूरी देण्यात येत आहे.
३. सदरचे ज्ञापन शासन निर्णय, वित्त विभाग, क्रमांक सेनिवे- २००१/१३०/सेवा-४, दिनांक २ जून, २००३ अन्वये प्रशासनिक विभागास प्रदान करण्यात अधिकारानुसार शासनाच्या मान्यतेने निर्गमित करण्यात येत आहे.
# Page 2
शासन ज्ञापन क्रमांकः न्यायाप्र-४२२०/प्र.क्र.१३८/ना.पु.१५