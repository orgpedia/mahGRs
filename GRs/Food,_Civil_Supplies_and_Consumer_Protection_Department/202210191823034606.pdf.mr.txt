# Page 1
पणन हंगाम २०२२-२३ मध्ये किमान आधारभूत किंमत खरेदी योजनेंतर्गत धान/भरडधान्य खरेदीबाबत...
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः खरेदी-१२२२/प्र.क्र.१३४/ ना.पु.२९
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: १९ ऑक्टोबर, २०२२.
वाचा : १. अन्न, नागरी पुरवठा व ग्राहक संरक्षण विभाग, शासन निर्णय, क्र: खरेदी-१११५/ प्र.क्र.१७/ ना.पु.२९, दि.१४.०१.२०१६.
२. अन्न, नागरी पुरवठा व ग्राहक संरक्षण विभाग, शासन शुद्धिपत्रक, क्र:१०१४/२८/प्र.क्र.१७/नापु २९, दि.०३.११.२०१७.
३. विकेंद्रीत खरेदी योजनेंतर्गत धान खरेदीबाबत राज्य शासनातर्फे केंद्र शासनाशी केलेला सामंजस्य करार. (MoU) प्रस्तावना : किमान आधारभूत किंमत खरेदी योजना ही केंद्र शासनाची योजना असून शेतकऱ्यांना हमी भावापेक्षा कमी किंमतीने (डिस्ट्रेस सेल) धान्य विकावे लागू नये, म्हणून ही योजना राबविण्यात येते.
त्यासाठी राज्य शासनाने नियुक्त केलेल्या अभिकर्ता संस्थांमार्फत (बिगर आदिवासी क्षेत्रात दि.महाराष्ट्र स्टेट को-ऑप. मार्केटिंग फेडरेशन, मुंबई व आदिवासी क्षेत्रात, महाराष्ट्र राज्य सहकारी आदिवासी विकास महामंडळ, नाशिक) राज्यात एफ. ए. क्यू. (Fair Average Quality) दर्जाच्या धान व भरडधान्याची खरेदी करण्यात येते. यापूर्वी हंगाम २०१६-१७ पर्यंत वरील योजनेंतर्गत खरेदी केलेल्या धानाची भरडाई अभिकर्ता संस्थांमार्फत मिलर्सकडून करुन घेऊन प्राप्त होणारा सी. एम. आर. (Custom Milled Rice-कच्चा तांदूळ) भारतीय अन्न महामंडळाकडे (Food Corporation of India) जमा करण्यात येत होता. केंद्र शासनाने “धान” खरेदीकरीता राज्यात “विकेंद्रीत खरेदी योजना” (Decentralized Procurement Scheme DCPS) लागू करण्याबाबत केलेली शिफारस विचारात घेऊन पणन हंगाम २०१६-१७ पासून विकेंद्रीत खरेदी योजना संपूर्ण राज्यात राबविण्याचा निर्णय राज्य शासनाने संदर्भ क्र.१ येथील शासन निर्णयान्वये घेतला आहे. त्यामुळे सदर योजनेमध्ये तयार होणारा सी. एम. आर. राज्य शासनाने निर्धारित केलेल्या गोदामांमध्ये जमा करण्यात येत आहे. त्यानुसार सन २०२२-२३ या हंगामामध्ये धान/भरडधान्य खरेदीसाठी सूचना निर्गमित करण्याची बाब शासनाच्या विचाराधीन होती.
शासन निर्णय:
खरीप पणन हंगाम २०२२-२३ मध्ये केंद्र शासनाने किमान आधारभूत किंमत खरेदी योजनेंतर्गत धान व भरडधान्याच्या (ज्वारी, बाजरी, मका व रागी) किमान आधारभूत किंमती (Minimum Support Price-MSP) जाहीर केल्या आहेत. याशिवाय आधारभूत किंमतींचा शेतकऱ्यांना लाभ होण्याच्या दृष्टीने व त्यांना हमी भावापेक्षा कमी किंमतीने (डीस्ट्रेस सेल) धान्य विकावे लागू नये, यासाठी राज्यस्तरावर नियंत्रण कक्ष उघडण्याच्या सूचना केंद्र शासनाने दिल्या आहेत. त्यानुसार, राज्यातील शेतकऱ्यांना किमान
# Page 2
शासन निर्णय क्रमांकः खरेदी-१२२२/प्र.क्र.१३४/ना.पु.२९
आधारभूत किंमतीचा लाभ मिळावा या हेतूने राज्यात खरेदी केंद्रे सुरु करण्याकरिता व त्याठिकाणी धानाची व ज्वारी, बाजरी, मका, रागी या भरडधान्यांची खरेदी करण्यासाठी खालीलप्रमाणे आदेश देण्यात येत आहेत: १) खरेदी बाबत निर्णय:
१.१ संपूर्ण महाराष्ट्र राज्यामध्ये केंद्र शासनाची "नोडल एजन्सी" म्हणून भारतीय अन्न महामंडळ (Food Corporation Of India) काम पाहील.
१.२ भारतीय अन्न महामंडळाच्या समन्वयाने राज्य शासनाने कार्यवाही करावयाची असल्याने, दि.महाराष्ट्र स्टेट को.ऑप.मार्केटिंग फेडरेशन लि., मुंबई व महाराष्ट्र राज्य सहकारी आदिवासी विकास महामंडळ मर्या., नाशिक यांनी राज्य शासनाचे मुख्य अभिकर्ता म्हणून काम पहावे. प्रत्यक्ष खरेदीची प्रक्रिया बिगर आदिवासी क्षेत्रात "दि. महाराष्ट्र स्टेट को.ऑप. मार्केटिंग फेडरेशन लि., मुंबई" व आदिवासी क्षेत्रात "महाराष्ट्र राज्य सहकारी आदिवासी विकास महामंडळ मर्या., नाशिक" या अभिकर्ता संस्थांमार्फत करण्यात यावी.
१.३ ज्वारी, बाजरी, मका व रागी या भरडधान्यांच्या खरेदीच्या स्तरापर्यंतच्या सर्व प्रकारच्या कार्यवाहीची जबाबदारी मुख्य अभिकर्ता संस्थांवर राहील.
१.४ खरेदी केलेली ज्वारी, बाजरी, मका व रागी ही भरडधान्ये भारतीय अन्न महामंडळाच्या वतीने राज्य शासनाच्या गोदामांमध्ये साठविण्यात यावीत. राज्य शासनाच्या गोदामात सदर भरडधान्य साठवण्यापूर्वी संबंधीत जिल्हाधिकारी/जिल्हा पुरवठा अधिकारी यांनी गुणवत्ता तपासणी करावी.
१.५ ज्वारी, बाजरी मका व रागी या धान्याची एकदा खरेदी होवून शासकीय गोदामात ही भरडधान्ये दर्जा तपासणी व वजन करुन जमा केल्यानंतर, अशा धान्यांची साठवणूक, सुस्थितीत ठेवणे, गरजेनुसार जिल्ह्यांतर्गत वाहतूक/धुरीकरण इत्यादी गोष्टींची जबाबदारी संबंधित जिल्हाधिकारी/जिल्हा पुरवठा अधिकारी यांची राहील.
१.६ खरेदी झालेले धान (भात) खरेदी अभिकर्ता संस्थांनी स्वत:च्या गोदामात किंवा आवश्यकतेनुसार भाड्याच्या गोदामात साठवणूक करुन त्याची भरडाई करावी. सदर भाड्याची गोदामे शासकीय गोदामापासून नजीकच्या अंतरावर असतील तसेच साठवणूक व वाहतूक करण्यास योग्य असतील याची खात्री अभिकर्ता संस्थांनी करावी. केंद्र शासनाने ठरविलेल्या विनिर्देशानुसार (उताऱ्यानुसार व इतर अटी व शर्तीनुसार) धान भरडाई करुन शासनाच्या/जिल्हाधिकाऱ्यांच्या निर्देशांनुसार फोर्टिफाईड तांदूळ/सीएमआर शासनाच्या (जिल्हा पुरवठा अधिकारी यांच्या) गोदामांत जमा करावा. धान खरेदी केंद्रालगत साठवणूक, खरेदी केंद्र ते भरडाई केंद्रापर्यंतची वाहतूक, सुरक्षितता, भरडाई व तांदूळ शासकीय गोदामात जमा करण्यापर्यंतची संपूर्ण जबाबदारी अभिकर्ता संस्थांची राहील. धान व भरडधान्य खरेदीसाठीचे विहित विनिर्देश (Uniform Specification) केंद्र शासनाकडून दिनांक १९.०९.२०२२ रोजीच्या पत्रान्वये प्राप्त झालेले आहेत. सदर विनिर्देश पणन हंगाम २०२२-२३ साठी लागू असतील. (परिशिष्ट V ते VIII)
# Page 3
शासन निर्णय क्रमांकः खरेदी-१२२२/प्र.क्र.१३४/ना.पु.२९
२) अभिकर्ता नेमणूक:
उपरोक्त निर्णयानुसार, राज्यात खालीलप्रमाणे अभिकर्ता संस्थांची नेमणूक करण्यात येईल : २.१ बिगर आदिवासी क्षेत्रात खरीप पणन हंगाम २०२२-२३ मध्ये किमान आधारभूत किंमत योजनेंतर्गत धान/भरडधान्य खरेदी करण्याकरिता, दि. महाराष्ट्र स्टेट को. ऑप. मार्केटिंग फेडरेशन, मुंबई (मार्केटिंग फेडरेशन) या अभिकर्ता संस्थेची या आदेशान्वये मुख्य अभिकर्ता म्हणून नेमणूक करण्यात येत आहे. सदर अभिकर्ता संस्थेने या क्षेत्रातील खरेदीची कार्यवाही विहित कालमर्यादेत करण्याची दक्षता घ्यावी.
२.२ आदिवासी क्षेत्रामध्ये - खरीप पणन हंगाम २०२२-२३ मध्ये किमान आधारभूत किंमत खरेदी योजनेंतर्गत धान/भरडधान्याची खरेदी करण्याकरिता दि. महाराष्ट्र राज्य सहकारी आदिवासी विकास महामंडळ, नाशिक (आदिवासी विकास महामंडळ) या अभिकर्ता संस्थेची या आदेशान्वये मुख्य अभिकर्ता म्हणून नेमणूक करण्यात येत आहे. सदर अभिकर्ता संस्थेने या क्षेत्रातील खरेदीची कार्यवाही विहीत कालमर्यादेत करण्याची दक्षता घ्यावी.
३) आधारभूत किंमती, सर्वसाधारण गुणवत्ता व दर्जा:
---------------------------------------------------------------------
| पीक | आधारभूत किंमत (रुपये) | शेतकऱ्यांना प्रदान करावयाची रक्कम (रुपये) |
| धान/भात | साधारण (एफ.ए.क्यू.) | २०४० | २०४० |
| “अ” दर्जा | २०६० | २०६० |
| भरडधान्य | ज्वारी (संकरित) | २९७० | २९७० |
| ज्वारी (मालदांडी) | २९९० | २९९० |
| बाजरी | २३५० | २३५० |
| मका | १९६२ | १९६२ |
| रागी | ३५७८ | ३५७८ |
---------------------------------------------------------------------
किमान आधारभूत किंमत खरेदी योजनेत केंद्र शासनाने विहित केलेल्या विनिर्देशात बसणारे धान/भरडधान्य खरेदी करणे आवश्यक आहे. त्यानुसार अभिकर्ता संस्थांनी प्रशिक्षित ग्रेडर्सकडून तपासणीअंतीच धान/भरडधान्य खरेदी करावे. कमी दर्जाचे धान/भरडधान्य खरेदी झाल्यास व त्यामुळे काही आर्थिक तूट आल्यास किंवा अन्य कोणतीही समस्या उद्भवल्यास त्यासाठी अभिकर्ता संस्था पूर्णतः जबाबदार राहतील.
या धान/भरडधान्याची दर्जात्मक तपासणी शासनाकडून (जिल्हा पुरवठा अधिकारी कार्यालयातील गुणवत्ता नियंत्रण प्रशिक्षित कर्मचारी) करण्यात येईल. दर्जा संबंधी खरेदी किंवा साठवणूकीच्या वेळी तपासणीमध्ये काही दोष आढळल्यास याबाबत अभिकर्ता संस्था संपूर्णपणे जबाबदार राहील. तसेच यामध्ये प्रकरणपरत्वे सुधारणात्मक कार्यवाही अभिकर्ता संस्थेनेच करावयाची असून अशा कार्यवाहीमुळे झालेल्या नुकसानीस अभिकर्ता संस्था संपूर्णत: जबाबदार असतील.
# Page 4
शासन निर्णय क्रमांकः खरेदी-१२२२/प्र.क्र.१३४/ना.पु.२९
४) आर्द्रता : पणन हंगाम २०२२-२३ करीता केंद्र शासनाने विहित केलेल्या प्रमाणापेक्षा जास्त आर्द्रता आढळल्यास धान/भरडधान्य खरेदी करण्यात येऊ नये. कोणत्याही परिस्थितीत जास्त ओलसर किंवा बुरशीयुक्त धान/भरडधान्य खरेदी करु नये. भरडधान्य स्वच्छ व कोरडे असून ते विक्री योग्य (मार्केटेबल) असल्याची अभिकर्ता संस्थांनी खातरजमा करावी. विहीत प्रमाणापेक्षा जास्त आर्द्रता असलेले धान/भरडधान्य खरेदी केल्यास अभिकर्ता संस्थांनी वेळीच संबंधितांवर उचित कारवाई करावी.
५) सर्वसाधारण अटी व शर्ती:
५.१. खरेदी:
५.१.१ कोविड–१९ चा प्रादुर्भाव रोखण्याच्या दृष्टीने धान खरेदीच्या वेळी सर्व खरेदी केंद्रावर सुरक्षितरित्या खरेदी होण्यासाठी सामाजिक अंतर (सोशल डिस्टन्सिंग), निर्जंतुकीकरण इत्यादी बाबींचे पालन होईल याबाबत दक्षता घेण्यात यावी.
५.१.२ मार्केटिंग फेडरेशन/आदिवासी विकास महामंडळ यांनी धान/भरडधान्य खरेदीची योजना त्वरीत कार्यान्वित करावी. त्यासाठी आवश्यक ठिकाणी खरेदी केंद्रे उघडणे, प्रशिक्षित कर्मचाऱ्यांची नियुक्ती करणे, खरेदी केंद्रावर धान्य वाळविणे, स्वच्छ करणे तसेच धान्याची नासधूस होवू न देणे यासाठी व खरेदी प्रक्रिया सुरळीतपणे होण्यासाठी आवश्यक त्या मूलभूत सुविधा (चाळणी, पंखे, ताडपत्री, पॉलिथिन शिट्स वगैरेसारखी आवश्यक साधने, आवश्यक ती वजनमापे, आर्द्रता मापक यंत्रे (मॉईश्चर मीटर) बारदाना, सुतळी इत्यादी) खरेदी केंद्रावर उपलब्ध करुन देण्याची खबरदारी दोन्ही खरेदी अभिकर्ता संस्थांनी घ्यावी.
५.१.३ कृषी उत्पन्न बाजार समितीच्या अंतर्गत येणाऱ्या क्षेत्रामध्ये असणाऱ्या खरेदी केंद्रांमध्ये खरेदी केंद्रांवर धान्य वाळविणे, स्वच्छ करणे तसेच धान्याची नासधूस होवू न देणे यासाठी व खरेदी प्रक्रिया सुरळीतपणे होण्यासाठी आवश्यक त्या मूलभूत सुविधा (चाळणी, पंखे, ताडपत्री, पॉलिथिन शिट्स वगैरेसारखी आवश्यक साधने, आवश्यक ती वजनमापे, आर्द्रता मापक यंत्रे (मॉईश्चर मीटर ) बारदाना, सुतळी इत्यादी) कृषी उत्पन्न बाजार समितीमार्फत उपलब्ध करुन घेण्याची जबाबदारी दोन्ही खरेदी अभिकर्ता संस्थांची असेल.
५.१.४ खरेदी करावयाच्या धान / भरडधान्याच्या दर्जावर नियंत्रण ठेवण्यासाठी आवश्यक असलेली यंत्रसामुग्री (Image Analysis kit) व पुरेसे प्रशिक्षित ग्रेडर्स नेमण्याची संपूर्ण जबाबदारी मार्केटिंग फेडरेशन/आदिवासी विकास महामंडळ यांची राहील, अशी व्यवस्था केल्याची खात्री संबधीत जिल्हाधिकारी यांनी करावी. खरेदी अभिकर्त्यांनी एफ. ए. क्यू. दर्जात न बसणाऱ्या धान/भरडधान्याची म्हणजेच धान, ज्वारी, बाजरी मका व रागी यांची खरेदी केली तर त्याची संपूर्ण जबाबदारी व येणाऱ्या नुकसानीची जबाबदारी ही सर्वस्वी खरेदी अभिकर्त्यांवर राहील. कमी दर्जाचे धान/भरडधान्य खरेदी करण्याचा प्रयत्न केल्यास अशा कर्मचाऱ्यांवर/ग्रेडर्सवर अभिकर्ता संस्थांनी दंडात्मक कारवाई करावी.
५.१.५ आधारभूत किंमत खरेदी योजना ही शेतकऱ्यांच्या हितासाठी असल्याने धान / भरडधान्य खरेदी करताना या शासन निर्णयातील अनुक्रमांक ७ येथील कार्यपध्दतीचा अवलंब करावा.
# Page 5
शासन निर्णय क्रमांकः खरेदी-१२२२/प्र.क्र.१३४/ना.पु.२९
५.२ बारदाना खरेदी:
५.२.१ केंद्र शासनाकडून प्राप्त होणारा बारदाना शासनाच्यावतीने वित्तीय सल्लागार व उप सचिव कार्यालयामार्फत जिल्हा / तालुका स्तरावरील गोदामांमध्ये / खरेदी केंद्रांवर उपलब्ध करुन दिला जाईल. सदर गोदामांपासून खरेदी केंद्रापर्यंत बारदाना वाहतूक करुन नेण्याची जबाबदारी अभिकर्ता संस्थांची असेल.
५.२.२ जर केंद्र शासनाकडून नवीन ज्युट बारदान्याचा पुरेसा पुरवठा झाला नाही तर, दोन्ही अभिकर्ता संस्थांना संपूर्ण हंगामाकरिता लागणारा नवीन बारदाना वित्तीय सल्लागार व उपसचिव कार्यालयाकडून निविदेद्वारा उपलब्ध करुन दिला जाईल. सदर बारदाना निविदाकारामार्फत खरेदी केंद्रांवर उपलब्ध करुन दिला जाईल.
५.२.३ मागील पणन हंगाम संपल्यानंतर प्राप्त झालेला (माहे ऑगस्ट व सप्टेंबर, २०२२) ज्यूट कमिशनरकडील नवीन बारदाना केंद्र शासनाच्या दि. १८.०५.२०१७ व दि.१३.१२.२०१८ च्या पत्रातील सूचनांप्रमाणे, चालू खरीप पणन हंगाम २०२२-२३ करिता Left Over बारदाना म्हणून वापरावा याबाबतचा बारदान्याचा हिशोब दि.१३.१२.२०१८ परिपत्रकासोबतच्या परि. १ मधील विवरणपत्रात (परिशिष्ट IX) दोन्ही अभिकर्ता संस्थांनी वित्तीय सल्लागार व उपसचिव कार्यालयास सादर करावा.
५.२.४ केंद्र शासनाच्या सूचनांनुसार ज्युट बारदान्याच्या तुटवड्यामुळे नवीन बारदान्याऐवजी आवश्यकता भासल्यास अभिकर्ता संस्थांनी मिलर्सकडील/शेतकऱ्यांकडील बारदाना वापरल्यास त्याबाबतचा हिशोब दोन्ही अभिकर्ता संस्थांनी वित्तीय सल्लागार व उपसचिव कार्यालयास सादर करावा.
५.२.५ पणन हंगाम २०२२-२३ मध्ये अभिकर्ता संस्थांना धान खरेदीकरिता लागणारा जुना बारदाना वित्तीय सल्लागार व उपसचिव कार्यालयामार्फत उपलब्ध करुन देण्यात येईल.
५.२.६ तांदुळ व धान जमा करण्यासाठी वापरावयाचा बारदाना केंद्र शासनाच्या निर्देशानुसार असावा.
भरडाईनंतर प्राप्त झालेला तांदूळ भरुन शिल्लक राहणारा खरीप पणन हंगाम २०२१-२२ व रब्बी पणन हंगाम २०२१-२२ मधील बारदाना केंद्र शासनाच्या दि.१३.१२.२०१८ च्या मार्गदर्शक सूचनांप्रमाणे, अभिकर्ता संस्थांनी मिलर्सकडून तात्काळ जमा करुन घ्यावा व तो आगामी खरिप पणन हंगाम २०२२-२३ मधील धान खरेदी करिता वापरावा. जे मिलर्स सदर बारदाना देण्यास असमर्थ असतील त्याबाबत शेतकऱ्यांकडील बारदान्यांमध्ये धानाची खरेदी करावी व शेतकऱ्यांच्या बारदान्याला जी रक्कम देय ठरेल, यासाठी लागणारा जास्तीचा खर्च मिलर्स कडून वसूल करावा.
५.२.७ अभिकर्ता संस्थानी यापूर्वी मिलर्सकडील देय रक्कमेतून बारदान्याची जी रक्कम वसूल केली असेल, ती रक्कम वित्तीय सल्लागार व उपसचिव कार्यालयात जमा करावी. तसेच अशा बारदान्याचा हिशोब/तपशील वित्तीय सल्लागार व उपसचिव कार्यालयास सादर करावा.
५.२.८ भरडाईसाठी गिरणीमालकांना धान देताना धानाच्या गोण्या प्रमाणितच असल्या पाहिजेत. अशा प्रमाणित १०% गोण्यांचे चाचणी वजन करुन गिरणीमालकांना धान द्यावे. तपासणीदरम्यान गोण्या प्रमाणित नसल्याचे आढळल्यास संबंधित अधिकारी / कर्मचारी यांच्यावर शिस्तभंगाची कारवाई करण्यात यावी. याबाबतचे संनियंत्रण दोन्ही अभिकर्ता संस्थांच्या व्यवस्थापकीय संचालकांनी करावे.
# Page 6
शासन निर्णय क्रमांकः खरेदी-१२२२/प्र.क्र.१३४/ना.पु.२९
५.२.९ खरेदी केंद्रावर आलेल्या "अ" दर्जाच्या तांदूळाच्या गोणीवर इंग्रजीतील कॅपिटल लेटर "A", तर सर्वसाधारण (Common) दर्जाच्या तांदूळाच्या गोणीवर "C" असे अक्षर मार्किंग करावे.
५.२.१० धान खरेदी करण्यासाठी एकदा वापरलेला बारदाना पुन्हा धान खरेदीसाठी वापरताना तो बुरशीयुक्त, फाटलेला, तुटलेला किंवा विरलेला नसावा. त्याचबरोबर ५० किलो क्षमतेच्या बारदान्याचे वजन ५०० ग्रॅमपेक्षा कमी असू नये. असे कोणत्याही तपासणीच्या वेळी आढळल्यास जबाबदार असलेल्या अधिकारी/कर्मचारी यांच्यावर अभिकर्ता संस्थेने तात्काळ कारवाई करावी.
याबाबतचेही संनियंत्रण दोन्ही अभिकर्ता संस्थांच्या व्यवस्थापकीय संचालकांनी करावे.
५.२.११धान/सीएमआर व भरडधान्य खरेदीसाठी बारदान्याचा वापर केंद्र शासनाच्या दि.१३.१२.२०१८ च्या पत्रातील सूचनांनुसार करावा. याव्यतिरिक्त बारदानासंदर्भात केंद्र शासनाकडून वेळावेळी प्राप्त होणाऱ्या सूचनांनुसार आवश्यक सूचना वित्तीय सल्लागार व उपसचिव कार्यालयाने दोन्ही अभिकर्ता संस्थांना द्याव्यात.
५.२.१२खरेदी केंद्रावर प्राप्त झालेला नविन व जुन्या बारदान्याचा व त्याच्या वापराच्या नोंदी NeML च्या पोर्टलवर घेणे खरेदी केंद्रांना बंधनकारक राहील. दोन्ही अभिकर्ता संस्थांनी याबाबीचे त्यांच्या स्तरावर संनियंत्रण करावे व त्याबाबतचा मासिक अहवाल आवश्यकतेनुसार शासनास सादर करण्याची जबाबदारी दोन्ही अभिकर्ता संस्थांची राहील.
५.३ प्रसिध्दी :
५.३.१ खरेदी केंद्रावर फक्त खरेदी किंमतीबद्दल दरफलक न लावता किमान आधारभूत किंमत खरेदी योजनेंतर्गत असलेले दर्जा, विनिर्देश, खरेदी केंद्रे इत्यादिची माहितीदेखील प्रदर्शित करावी.
शेतकऱ्यांना निश्चितपणे लक्षात येण्यासाठी त्यासंबंधातील सूचना मराठी व हिंदी भाषेत अनुवादीत करुन देण्यात याव्यात.
५.३.२ एफ. ए. क्यू. दर्जाची मानके खरेदी, कालावधी ठळकपणे फलकावर प्रत्येक खरेदी केंद्राच्या दर्शनी ठिकाणी प्रदर्शित करण्यात यावीत.
५.३.३ दर, दर्जा, खरेदी केंद्रे दर्शविणारे सदर फलक सर्व कृषि उत्पन्न बाजार समिती, ग्राम पंचायत, तहसिल कार्यालय, पंचायत समिती कार्यालय इत्यादी ठिकाणी दर्शनी भागावर लावण्याच्या सक्त सूचना जिल्हाधिकाऱ्यांनी सर्व संबंधितांना द्याव्यात.
५.३.४ कोणत्याही परिस्थितीत नॉन एफ.ए.क्यू. दर्जाचे धान्य खरेदी केले जाणार नाही. धान/भरडधान्याचे एफ.ए.क्यू. विनिर्देश, आधारभूत किंमती इत्यादी आवश्यक बाबींना स्थानिक वर्तमानपत्रे व इतर प्रसार माध्यमातून अभिकर्ता संस्थांनी व जिल्हाधिकाऱ्यांनी व्यापक प्रसिध्दी द्यावी. उप अभिकर्ता संस्थांना देण्यात येणाऱ्या प्रशासकीय खर्चातून सदर कार्यवाही होत असल्याची खात्री संबंधीत जिल्हाधिकाऱ्यांनी करावी.
५.३.५ खरेदी केंद्रे व प्रत्येक खरेदी केंद्रास जोडण्यात आलेल्या गावांची नावे यासंबंधी पुरेशी प्रसिध्दी देण्याबाबत जिल्हाधिकारी आणि खरेदी अभिकर्ता संस्थांनी खबरदारी घ्यावी.
५.३.६ रोज सायंकाळी खरेदी केंद्र बंद झाल्यानंतर खरेदी केंद्रावर आणलेले, परंतु खरेदी न झालेले धान / भरडधान्य सांभाळण्याची जबाबदारी संबंधित शेतकऱ्यांचीच राहील, अशी व्यापक प्रसिध्दी द्यावी.
# Page 7
शासन निर्णय क्रमांकः खरेदी-१२२२/प्र.क्र.१३४/ना.पु.२९
५.४ तपासणी: ५.४.१ भारतीय अन्न महामंडळाचे/राज्य शासनाचे अधिकारी खरेदी केंद्रांना भेटी देऊन नियमितपणे विहित पध्दतीने खरेदी होत आहे किंवा नाही, याची तपासणी करतील आणि त्यांनी दिलेला सल्ला विचारात घेऊन, खरेदी अभिकर्ता संस्थांनी त्याप्रमाणे सुधारीत कार्यवाही / उपाययोजना करणे आवश्यक राहील. तसेच त्याबाबतचा कार्यपूर्ती अहवाल त्या अधिकाऱ्यास तसेच शासनास सादर करणे अभिकर्ता संस्थांना बंधनकारक राहील.
५.४.२ खरेदी केलेले धान / भरड धान्य विहित विनिर्देशानुसार (Uniform Specifications) नसेल, तर असे धान/भरडधान्य नाकारण्याचा अधिकार राज्य शासनाच्या पथकास असेल. तसेच आवश्यकतेनुसार राज्य शासन गुणवत्ता तपासणी करण्यासाठी त्रयस्थ संस्थेचीही मदत घेऊ शकेल.
५.४.३ जिल्हाधिकाऱ्यांनी धान / भरडधान्य खरेदीच्या कालावधीत दर्जा नियंत्रण व दक्षता पथकाची स्थापना करावी. या पथकाद्वारे विशेष मोहिम राबवून नॉन एफ. ए. क्यू. धान / भरडधान्य खरेदी होण्यास जबाबदार असणाऱ्या अधिकारी व कर्मचाऱ्यांविरुध्द शिस्तभंगाची कारवाई करावी. तसेच धान खरेदी केंद्रांवर सी.सी.टी.व्ही. (CCTV) लावून त्याचे रेकॉर्डिंग मागणीनुसार उपलब्ध करुन देण्यात यावे.
५.४.४ पूर्वानुभवानुसार असे लक्षात आलेले आहे की, राज्यातील खरेदी केंद्रांवर बाहेरील राज्यातील धान विक्रीकरिता आणण्यात येतो. अशा प्रकारे बाहेरील राज्यातील धान कोणत्याही परिस्थितीत राज्यात विक्रीकरिता येऊ नये याकरिता जिल्हाधिकारी यांनी पथक स्थापन करावे.
५.४.५ ज्या बारदानांमध्ये धान / भरडधान्य भरलेले आहे, ते बारदाने केंद्र शासनाने वेळोवेळी विहित केलेल्या परिमाणानुसार आहेत अथवा नाहीत याची तपासणी जिल्हा पुरवठा अधिकारी व अभिकर्ता संस्था यांच्या प्रतिनिधींनी एकत्रितरित्या करावी. याबाबतच्या नोंदी खरेदी केंद्रावर जतन कराव्यात. या तपासणीत केंद्र शासनाच्या बारदानांविषयीची मानांकने पूर्ण करत नसलेले बारदाने दिसून आल्यास ती नाकारावीत. तसेच निविदाकाराकडून उपलब्ध केलेले बारदाने केंद्र शासनाच्या बारदानांविषयीची मानांकने पूर्ण करत नसल्याचे निदर्शनास आल्यास निविदाकाराच्या/वित्तीय सल्लागार व उप सचिव कार्यालयाच्या निदर्शनास आणावे व ते निविदाकाराकडून बदलून घेण्यात यावेत. कमी प्रतीचे बारदाने वापरण्यात येणार नाही, याची दक्षता अभिकर्ता संस्थांनी घ्यावी. अशा प्रकारच्या तक्रारी शासनाकडे प्राप्त झाल्यास त्या आधारे शासनस्तरावरुन तात्काळ तपासणी करण्यात यावी आणि त्या तपासणी अहवालाच्या आधारे अभिकर्ता संस्थांनी केलेल्या कार्यवाहीचा अहवाल शासनास सादर करणे अभिकर्ता संस्थांना बंधनकारक राहील.
५.४.६ दक्षता पथक/जिल्हास्तरावरील अधिकाऱ्यांनी केलेल्या तपासणीचा अहवाल दर आठवड्याला शासनास सादर करणे बंधनकारक राहील.
५.५ इतर :
५.५.१ उप अभिकर्त्यांची नेमणूक मुख्य अभिकर्ता संस्थांनी स्वत:च्या जबाबदारीवर करावी.
जिल्हाधिकाऱ्यांनी उप अभिकर्त्यांना प्राधिकारपत्रे देऊ नयेत. उप अभिकर्त्याच्या नेमणूकीशी शासनाचा काहीही प्रत्यक्ष संबंध राहणार नाही, याची नोंद घ्यावी.
# Page 8
शासन निर्णय क्रमांकः खरेदी-१२२२/प्र.क्र.१३४/ना.पु.२९
५.५.२ शेतकऱ्याने उत्पादित केलेल्या उत्पादनाची महाराष्ट्र कृषि उत्पन्न खरेदी (नियमन) नियम, १९६३ च्या नियम ३२ (ड) अन्वये, कृषि उत्पन्न बाजार समितीच्या क्षेत्रात केंद्र शासनाच्या किमान आधारभूत किंमत योजनेंतर्गत जाहीर करण्यात आलेल्या हमी भावापेक्षा कमी दराने खरेदी केली जाणार नाही, याबाबत बाजार समितीने दक्षता घेणे आवश्यक आहे. त्यानुसार "बाजार समितीने अशा प्रकारांना आळा घातला नाही तर त्यांच्याविरुध्द उपरोक्त नियमांच्या नियम ४५ अन्वये शासन योग्य ती कारवाई करु शकेल." ही बाब संबंधित जिल्हाधिकाऱ्यांनी त्यांच्या क्षेत्रातील सर्व कृषि उत्पन्न बाजार समित्यांच्या निदर्शनास आणून द्यावी. किमान आधारभूत किंमत योजनेंतर्गत जाहीर केलेल्या धान्याचा दर्जा, विहित विनिर्देश व किंमतीबाबतचे फलक ठळक अक्षरात दर्शनी भागात लावण्यासाठी जिल्हाधिकाऱ्यांनी कृषि उत्पन्न बाजार समित्यांना सक्त सूचना द्याव्यात व बाजार समित्यांनी त्याची काटेकोर अंमलबजावणी करावी. एफ.ए.क्यू. दर्जाचे धान/भरडधान्याचे हमी भावापेक्षा कमी भावाने व्यवहार होणार नाहीत, याची दक्षता घ्यावी.
५.५.३ पूर्वानुभवानुसार कृषि उत्पन्न बाजार समितीच्या क्षेत्रात आधारभूत किंमतीपेक्षा कमी भावाने झालेल्या खरेदी संदर्भात केंद्र शासनाकडून राज्य शासनाकडे कारणमिमांसा विचारण्यात येते व याबाबत संबंधितांचा खुलासा मागविल्यावर बहुतांशी अशी खरेदी नॉन एफएक्यू दर्जाच्या धान/भरडधान्याची झालेली असल्याचे दिसून येते. मात्र, अशा कमी दराने होणाऱ्या खरेदी व्यवहाराबाबत कृषि उत्पन्न बाजार समित्यांनी संबंधिताना खरेदी विक्री दरांची माहिती देताना/अहवाल पाठविताना एफ ए क्यू / नॉन एफ. ए. क्यू दर्जाबाबत विनिर्दिष्टपणे माहिती न पुरविल्यामुळे बहुतांशी प्रकरणात केंद्र शासनाकडून राज्याकडे पत्रव्यवहार करण्यात येतो.
यास्तव, कोणत्याही बाजार समित्यांनी त्यांच्या क्षेत्रात खरेदी झालेल्या धान तसेच भरडधान्याचे दर कोणत्याही माध्यमाद्वारे प्रसिध्द करताना किंवा कळवितांना खरेदी विक्रीच्या दराबरोबरच एफ.ए.क्यू व नॉन एफ. ए. क्यू दर्जाबाबतसुध्दा उल्लेख करावा, अशाही सक्त सूचना सर्व जिल्हाधिकाऱ्यांनी त्यांच्या क्षेत्रातील कृषी उत्पन्न बाजार समित्यांना द्याव्यात.
५.५.४ आधारभूत किंमत योजनेखाली ज्वारी, बाजरी, मका, रागी व धान खरेदी करण्यासाठी महाराष्ट्र स्टेट को- ऑपरेटिव्ह मार्केटिंग फेडरेशन, मुंबई व आदिवासी विकास महामंडळ, नाशिक यांना द्यावयाचा अनुषंगिक खर्च खरीप पणन हंगाम २०२२-२३ करीता केंद्र शासनाने मंजूर केलेल्या तात्पुरत्या पत्रकान्वये (Provisional Cost Sheet) अदा करण्यात येईल.
५.५.५ वरील योजनेंतर्गत खरेदी केलेल्या भरडधान्य व धानामधील तूट/घट केंद्र शासनाने मान्य केली तर त्याप्रमाणातच प्रकरणनिहाय अनुज्ञेय राहील.
६) खरेदी केंद्रे :
६.१ मागील पणन हंगामात सुरु असणारी खरेदी केंद्र पणन हंगाम २०२२-२३ मध्ये सुरु ठेवण्यात यावीत.
तथापि, अशी खरेदी केंद्र सुरु करण्याअगोदर त्या खरेदी केंद्राबाबत मागील पणन हंगामांमध्ये तक्रार नसल्याची खात्री अभिकर्ता संस्थांनी करावी.
६.२ नवीन खरेदी केंद्र व खरेदी संस्था निवडीबाबत जिल्हाधिकारी यांच्या अध्यक्षतेखाली पुढीलप्रमाणे समिती गठीत करण्यात येत आहे:
# Page 9
शासन निर्णय क्रमांकः खरेदी-१२२२/प्र.क्र.१३४/ना.पु.२९
----------------------------------------------------------------------------------------------------------------------------------------------
| अ.क्र. | समितीचे सदस्य | पद |
| १ | जिल्हाधिकारी | अध्यक्ष |
| २ | जिल्हा अधिक्षक कृषी अधिकारी | सदस्य |
| ३ | जिल्हा उपनिबंधक सहकारी संस्था | सदस्य |
| ४ | जिल्हा पुरवठा अधिकारी | सदस्य |
| ५ | जिल्हा पणन अधिकारी (मार्केटिंग फेडरेशन / प्रादेशिक व्यवस्थापक (आदिवासी विकास महामंडळ) (त्यांच्या संबंधित भौगोलिक क्षेत्रानुसार) | सदस्य सचिव |
----------------------------------------------------------------------------------------------------------------------------------------------
नवीन खरेदी केंद्र सुरु करण्याकरिता अभिकर्ता संस्थांनी त्यांच्या स्वयंस्पष्ट अभिप्रायांसह उपरोक्त समितीस प्रस्ताव सादर करावेत. समितीने त्याबाबत निर्णय घ्यावा.
६.३ ज्या जुन्या (मागील हंगामातील) खरेदी केंद्रांबाबत तक्रारी प्राप्त झाल्या आहेत त्याबाबत चौकशी करुन तक्रारीमध्ये तथ्य आढळल्यास अशी खरेदी केंद्र रद्द करण्याबाबतचा प्रस्तावही अभिकर्ता संस्थांनी त्यांच्या स्वयंस्पष्ट अभिप्रायांसह उपरोक्त समितीसमोर सादर करावा. समितीने त्याबाबत निर्णय घ्यावा.
६.४ मागील हंगामात झालेली खरेदी विचारात घेऊन आवश्यकतेनुसार खरेदी केंद्रांमध्ये वाढ करण्याबाबतही समितीने निर्णय घ्यावा.
७) खरेदी पध्दत:
७.१ प्रत्येक गाव एका विशिष्ट खरेदी केंद्रास जोडण्यात यावे. खरेदी केंद्रे व प्रत्येक खरेदी केंद्रास जोडण्यात आलेल्या गावांची नावे यासंबंधी पुरेशी प्रसिध्दी देण्याबाबत जिल्हाधिकारी आणि खरेदी अभिकर्ता संस्थांनी दक्षता घ्यावी.
खरेदी केंद्रांना जोडलेल्या गावांचे क्षेत्र व गावनिहाय शेतकऱ्यांची यादी तलाठ्याकडून प्राप्त करुन घेऊन त्याची नोंद खरेदी केंद्रावरील रजिस्टरमध्ये करावी. एकापेक्षा जास्त गावे एकाच खरेदी केंद्रास जोडली गेली असल्यास अश्या केंद्रावर गावनिहाय स्वतंत्र रजिस्टर ठेवावे. सदर रजिस्टर जिल्हा पुरवठा अधिकाऱ्यांना खरेदी केंद्र तपासणीच्यावेळी उपलब्ध करुन द्यावे.
तालुका हद्दीमध्ये कोणत्याही गावातील शेतकरी त्याच्या इच्छेनुसार तालुक्यातील कोणत्याही खरेदी केंद्रावर धान विक्री करु शकतो. त्यानुसार धान खरेदी केंद्रावर धान विक्रीसाठी नोंदणी झालेल्या शेतकऱ्यांची गावनिहाय नोंद खरेदी केंद्रावरील रजिस्टरमध्ये करावी. सदर रजिस्टर जिल्हा पुरवठा अधिकाऱ्यांना खरेदी केंद्र तपासणीच्यावेळी उपलब्ध करुन द्यावे.
७.२ शेतकऱ्यांकडील धान/भरडधान्य खरेदी करताना Online खरेदी पध्दत सुरु करण्यात आली आहे.
त्याकरीता संबंधित शेतकऱ्यांची नोंदणी करणे आवश्यक राहील. त्याकरिता Online नोंदणी, आधार क्रमांक व बचत बँक खाते क्रमांक नोंदणी करण्यात येत आहे. तसेच नोंदणी करताना शेतकऱ्यांचा live photo घेणे आवश्यक आहे. सदर Online खरेदी करीता पणान हंगाम २०२२-२३ साठी NeML NCDEX Group Company यांचे Platform वर नोंदणी करुन केंद्र शासनाच्या निर्देशांप्रमाणे त्या नोंदी PFMS (Public Fund Monitoring System) करणे अनिवार्य आहे.
# Page 10
शासन निर्णय क्रमांकः खरेदी-१२२२/प्र.क्र.१३४/ना.पु.२९
७.३ खरेदी केंद्रांवरील गर्दी टाळणे, कायदा व सुव्यवस्था राखणे तसेच सद्य:स्थितीतील कोविड-१९ च्या पार्श्वभुमीवर शेतकऱ्यांना खरेदी केंद्रांवर येण्यापूर्वी पूर्वसूचना देणे आवश्यक आहे. त्यासाठी या योजनेंतर्गत शेतकऱ्यांना मोबाईलवर SMS द्वारे पूर्वसूचना (NeML पोर्टलवरुन) देण्यात यावी.
७.४ वन हक्क अधिनियम, २००५ अन्वये, वनांमधील जमिनीबाबत धारणाधिकार प्राप्त असलेल्या शेतकऱ्यांकडून धान खरेदी करताना, सदर धारणाक्षेत्रावर धान/भरडधान्य पिकाखालील क्षेत्राची नोंद, तसेच ७/१२ उताऱ्यासंबंधीची नोंद, धारणाधिकाराबाबतची आवश्यक कागदपत्रे इ.
जिल्हाधिकारी यांच्याकडून प्रमाणित करुन अशा शेतकऱ्यांची ऑनलाईन नोंदणी करण्याची कार्यवाही करावी.
तसेच सदर शेतकऱ्यांची धान खरेदी केंद्रांवर धान खरेदी करताना शेतकऱ्यांचे आधार कार्ड Authentication करणे व live photo घेणे अनिवार्य आहे. त्यानुसार खरेदी केंद्रांवर कार्यवाही होईल याची दक्षता अभिकर्ता संस्थांनी घेणे आवश्यक आहे.
७.५ देवस्थानांच्या/शेती महामंडळांच्या जमिनींवर उत्पादित होणाऱ्या धानाची खरेदी करताना, ज्या शेतकऱ्यांकडून अशा जमिनींवर धान उत्पादित केले जाते त्या शेतकऱ्यांचे देवस्थानांशी / शेती महामंडळासोबत झालेले करारनामे (Lease Agreement), ७/१२ वरील धानाचा पिक पेरा असलेली नोंद या बाबी तपासणे आवश्यक आहे. तसेच सदर शेतकऱ्यांची धान खरेदी केंद्रांवर धान खरेदी करताना शेतकऱ्यांचे आधार कार्ड Authentication करणे व live photo घेणे अनिवार्य आहे.
त्यानुसार खरेदी केंद्रांवर कार्यवाही होईल याची दक्षता अभिकर्ता संस्थांनी घेणे आवश्यक आहे.
७.६ खरेदी केंद्रावर शेतकऱ्यांनी विक्रीसाठी आणलेल्या धान / भरडधान्याच्या अनुषंगाने आवश्यक त्या Online नोंदी NeML पोर्टलवर करण्यात याव्यात. तसेच गावनिहाय रजिष्टर तयार करावे. त्यामध्ये १) शेतकऱ्याचे नाव २) सर्व्हे / गट क्रमांक व क्षेत्रफळ, ३) केंद्रात विक्रीस आणलेले धान / ज्वारी, बाजरी, मका व रागी या माहितीचा समावेश असावा. त्यामुळे पुन्हा धान्य आणल्याबरोबर या नोंदवहीवरुन पूर्वी दिलेला ७/१२ चा उतारा काढून, आणलेले शेतकऱ्याचे धान्य त्याच्या स्वत:च्या उत्पादनातील आहे याची खात्री करुन घेता येईल. ट्रकने वा तत्सम वाहनातून आणलेले धान/भरडधान्य स्विकारण्यापूर्वी सदर धान / भरडधान्य संबंधित शेतकऱ्याचेच आहे याची पूर्णपणे खात्री करुन घ्यावी.
७.७ काही ठिकाणी धान्याखालील क्षेत्र व सरासरी उत्पादकता याचा विचार न करता फार मोठ्या प्रमाणावर (अप्रत्यक्षपणे व्यापाऱ्यांचे) धान्याची खरेदी केली जाते असे निदर्शनास आले आहे. यास्तव शेतकऱ्यांचे ७/१२ उताऱ्यानुसार पीकाखालील क्षेत्र, या वर्षीची पिक परिस्थिती (पैसेवारी) पीकाचे सरासरी उत्पादन या बाबी विचारात घेऊन, धान/भरडधान्य खरेदी करण्यात यावे.
खरेदी केंद्रांवर व्यापाऱ्यांच्या/दलालांच्या / मध्यस्थांच्या धानाची खरेदी होत असल्याचे निदर्शनास आल्यास, अशा खरेदी केंद्रांवर व संबंधित उप-अभिकर्ता संस्थांवर अभिकर्ता संस्थांनी कठोर कारवाई करावी.
७.८ संबंधीत जिल्हाधिकाऱ्यांनी दर हेक्टरी उत्पादकतेची जिल्हानिहाय मर्यादा जिल्हा अधिक्षक कृषी अधिकाऱ्यांकडून प्राप्त करुन अभिकर्ता संस्थांना व NeML यांना उपलब्ध करुन द्यावी. कोणत्याही परिस्थितीत या मर्यादेपेक्षा जास्त खरेदी होणार नाही याची खबरदारी अभिकर्ता सस्थांनी घ्यावी.
सदरच्या मर्यादेपेक्षा जास्तीची खरेदी झाल्यास त्याची जबाबदारी अभिकर्ता संस्थांची असेल.
# Page 11
शासन निर्णय क्रमांकः खरेदी-१२२२/प्र.क्र.१३४/ना.पु.२९
७.९ तसेच केंद्र शासनाने पणन हंगाम २०१९-२० पासून राज्यातील शेतकऱ्यांची सीमांत, लघु, मध्यम, मोठे शेतकरी अशी जमिणधारणेवर आधारित तसेच अनु. जाती, अनु. जमाती, इतर व अवर्गीकृत अशी वर्गवारी करुन माहिती देण्याची विनंती राज्य शासनास केली आहे. सबब अशी माहिती उपलब्ध करुन देण्याकरिता, खरेदी करताना, धान / भरडधान्य खरेदी केलेल्या शेतकऱ्यांकडून त्यांच्या जमिनीचा नमुना ८ (अ) तसेच शेतकऱ्यांच्या जातीबाबतचे स्वयं घोषणापत्र (Self Declaration) घेऊन, याची प्रत घेऊन अभिकर्ता संस्थांनी लघु, मध्यम, व मोठे तसेच जातनिहाय अशी शेतकऱ्यांची वर्गवारी करावी. अशी वर्गवारी परिशिष्ट क्र. IV मधील नमुन्यात शासनास वेळोवेळी सादर करावी.
७.१० केंद्र शासनाच्या दि.०२.०५.२०१९ रोजीच्या पत्रान्वये दिलेल्या सूचनांनुसार धान / भरडधान्य खरेदीच्या रकमांची अदायगी तसेच अनुषांगिक खर्चाची अदायगी PFMS प्रणालीद्वारे करणे बंधनकारक आहे. या दृष्टीने अभिकर्ता संस्थांनी विशेष मोहिम राबवून सर्व संबंधित शेतकऱ्यांचे नोंदणीकरण करण्याची दक्षता घ्यावी.
७.११ व्यापाऱ्यांकडून गतवर्षीचे धान/भरडधान्य पुन्हा खरेदी केंद्रावर विकले जाण्याची शक्यता विचारात घेऊन गतवर्षाचे जुने धान/भरडधान्य कोणत्याही परिस्थितीत खरेदी केले जाणार नाही व केवळ शेतकऱ्यांकडून उत्पादित झालेले नवे धान / भरडधान्यच खरेदी केले जाईल याची अभिकर्ता संस्थांनी विशेष खबरदारी घ्यावी. जुने किंवा बिगर शेतकऱ्यांकडून धान/भरडधान्य खरेदी झाल्यास त्याची पूर्ण जबाबदारी अभिकर्ता संस्थांवर राहील.
८) खरेदी केलेल्या भरड धान्याची (ज्वारी, बाजरी मका व रागी) साठवणूक : ८.१ अभिकर्ता संस्थांनी विनिर्देशानुसार खरेदी केलेले ज्वारी, बाजरी, मका व रागी हे भरडधान्य राज्य शासनाच्या प्रतिनिधीने, शक्यतो त्याच दिवशी केंद्राजवळच्या गोदामात पूर्ण वजन करुन व दर्जाची खात्री करुन जिल्हाधिकारी यांनी ठरविल्याप्रमाणे ताब्यात घ्यावे व त्याची नोंद गोदाम लेख्यामध्ये नियमितपणे घ्यावी. त्याकरिता आवश्यकता भासल्यास साठवणूकीसाठी केंद्र व राज्य वखार महामंडळाची/सहकारी संस्थांची, खाजगी गोदामे भाड्याने घेण्यात यावीत. केंद्र शासनाने खरीप पणन हंगाम २०२२-२३ करीता तात्पुरत्या पत्रकान्वये (Provisional Cost Sheet) गोदाम भाड्याकरीता मंजूर केलेल्या दराने गोदाम भाडे अदा करण्यात येईल. अपवादात्मक परिस्थितीत सदर दरांपेक्षा अधिक खर्च होणार असल्यास, त्याबाबतचा प्रस्ताव अभिकर्ता संस्थानी/जिल्हा पुरवठा अधिकारी यांनी योग्य समर्थनासह प्रशासकीय विभागामार्फत या विभागास सादर करावा.
८.२ साठा उघड्यावर साठविण्याची गरज उद्भवल्यास ते साठविण्यापूर्वी अशा अन्नधान्याच्या थप्याखाली व आजूबाजूस ड्रेनेज पुरवून त्यावरुन पूर्णपणे पुरेशा ताडपत्र्यांनी झाकून ठेवण्याची व्यवस्था करावी. तसेच गरजेनुसार नियमित ठेकेदाराकडून वेळीच धुरीकरण करुन धान्याचे किडीपासून संरक्षण करावे. कोणत्याही परिस्थितीत उघडयावर साठविण्यात आलेला धान्याचा साठा पावसामुळे भिजणार नाही व धान्य थप्प्यांना खालून किंवा बाजूने ओल लागणार नाही व पावसाळयात सुध्दा असा साठा उघडयावर राहीला तरी धान्य खराब होणार नाही याची दक्षता घेवूनच गोदामाबाहेर असलेल्या धान्याच्या सुरक्षिततेची प्रथम पासूनच व्यवस्था करावी. याबाबत शासन पत्र, अन्न,नागरी पुरवठा व ग्राहक संरक्षण विभाग क्रमांक : संकीर्ण - १२९८/१५/प्र.क्र.
२५७९ / ना. पु. २९, दिनांक ३ ऑगस्ट, १९९८ (परिशिष्ट III) अन्वये विहित केलेल्या संहितेचे
# Page 12
शासन निर्णय क्रमांकः खरेदी-१२२२/प्र.क्र.१३४/ना.पु.२९
कटाक्षाने पालन करण्यात यावे. धान/भरडधान्य खरेदी केल्यानंतर ते राज्य शासन/भारतीय अन्न महामंडळ यांच्या पथकास मोजता येईल अशा पद्धतीने रचण्यात यावे.
८.३ जिल्हाधिकारी/जिल्हा पुरवठा अधिकारी यांनी भरडधान्य ताब्यात घेतांना ते एफ.ए.क्यू. दर्जाचे आहे, याची प्रत्यक्ष खातरजमा करावी. तसेच, याबाबतचे प्रमाणपत्र भारतीय अन्न महामंडळाकडे पाठवावे.
८.४ भरडधान्याचा खरेदी कालावधी संपल्यानंतर एका आठवड्याच्या आत गोदामनिहाय साठविण्यात आलेल्या भरडधान्याचा (ज्वारी, बाजरी, मका, व रागी) तपशील शासनास सादर करण्यात यावा.
यासोबत सदरचे भरडधान्य एफ.ए.क्यू.दर्जाचे असल्याबाबतच्या प्रमाणपत्राची प्रत देखील सादर करण्यात यावी.
८.५ भरडधान्याची साठवणूक, वितरण व विल्हेवाट इ. बाबत केंद्र शासनाने दि.०७.१२.२०२१ व दि.२८.०३.२०२२ रोजी निर्गमित केलेल्या मार्गदर्शक सूचनांचे तंतोतंत पालन होईल याची दक्षता जिल्हा पुरवठा अधिकारी यांनी घेणे आवश्यक आहे.
८.६ भरडधान्याची साठवणूक जिल्हा पुरवठा अधिकारी यांच्या गोदामांमध्ये झाल्यानंतर सदर गोदामाचे भाडे खर्च, हमाली भाडे, वाहतूक खर्च राष्ट्रीय अन्न सुरक्षा कायदा, २०१३ अंतर्गत करावा.
९) धानाची साठवणूक व भरडाई:
९.१ धानाच्या बाबतीत साठवणूकीची जबाबदारी संबंधित अभिकर्ता संस्थांची राहील. खरेदी केलेले धान अभिकर्ता संस्थांच्या ताब्यातच राहील. त्यासाठी आवश्यकतेप्रमाणे संबंधित अभिकर्ता संस्थांनी गोदामे भाड्याने घ्यावीत. धानाची साठवणूक, सुरक्षितता, वाहतूक, भरडाई, संबंधित जिल्हाधिकारी/जिल्हा पुरवठा अधिकारी यांच्या गोदामात तांदूळ जमा करेपर्यंत सर्व जबाबदारी अभिकर्ता संस्थांची असून ती कामे अभिकर्ता संस्थांनी करावयाची आहेत. धान जिल्हाधिकाऱ्यांनी ताब्यात घ्यावयाचे नाही. अभिकर्ता संस्थांनी विहित पध्दतीने मिलर्सची नेमणूक करुन केंद्र शासनाच्या अटी व शर्तीनुसार धानाची भरडाई करुन घ्यावयाची आहे व उत्पादित तांदूळ जिल्हाधिकाऱ्यांच्या शासकीय गोदामात जमा करावयाचा आहे. याबाबत केंद्र शासन ठरवेल ते विनिर्देश भरडाई, साठवणूक आकार, वाहतूक खर्च व इतर अटी आणि शर्ती लागू राहतील. धान भरडाईबाबतच्या सविस्तर सूचना स्वतंत्रपणे निर्गमित करण्यात येतील.
९.२ केंद्र शासनाने भरडाई केलेल्या धानाच्या साठवणूकीसाठी दरमहा (२ महिन्यांसाठी) गोदाम भाडे दर मंजूर केलेला आहे. धान भरडाई कोणत्याही परिस्थितीत तात्काळ सुरु करण्याची जबाबदारी अभिकर्ता संस्थांची राहील. कोणत्याही परिस्थितीत दोन महिन्यांच्यावर धान गोदामात राहणार नाही याची सुध्दा दक्षता घ्यावी.
९.३ भरडाईसाठी मिलर्सना धान तात्काळ उपलब्ध करुन देणे व धान भरडाई करुन केंद्र शासनाच्या अटी व शर्तीनुसार तांदुळ (फक्त कच्चा) विहित कालावधीत जिल्हाधिकारी यांच्या गोदामात जमा करणे, याची संपूर्ण जबाबदारी अभिकर्ता संस्थाची राहील. याबाबत कोणत्याही कारणामुळे विलंब लागल्यास त्या विलंबासाठी होणाऱ्या कारवाईची जबाबदारी अभिकर्ता संस्थाची राहील, याची नोंद घेऊन अभिकर्ता संस्थांनी धानाचे दर्जाबद्दल विशेष दक्षता घ्यावी. धान भरडाईअंती प्राप्त होणाऱ्या
# Page 13
शासन निर्णय क्रमांकः खरेदी-१२२२/प्र.क्र.१३४/ना.पु.२९
सीएमआर तांदूळासाठी कलर कोडींग (Colour coding) केलेल्या गोण्या वापरण्याबाबत केंद्र शासनाने दिलेल्या सूचनांची अंमलबजावणी करण्याविषयी परिशिष्ट ॥ नुसार करण्यात यावी.
१०) धान भरडधान्य खरेदीचा कालावधी : धान –खरीप पणन हंगाम दि.१९.१०.२०२२ ते दि.३१.०१.२०२३.
भरडधान्य - खरीप पणन हंगाम दि.०१.११.२०२२ ते दि.३१.०१.२०२३.
धान/भरडधान्य- रबी पणन हंगाम (रब्बी/उन्हाळी) - केंद्र शासनाकडून प्राप्त सूचनांनुसार राहील.
१०.१ लाभार्थ्याचे प्रदान ऑनलाईन करण्याबाबत केंद्र शासनाचे निर्देश आहेत. ही बाब विचारात घेता अभिकर्ता संस्थांनी खरेदी केलेल्या धान व भरडधान्यांची रक्कम PFMS (Public Fund Monitoring System) मार्फत थेट शेतकऱ्यांच्या खात्यामध्ये अदा करावी. कोणत्याही परिस्थितीत सदर रक्कम धान/भरडधान्य खरेदी केलेल्या दिवसापासून पुढील २ दिवसांपर्यंत शेतकऱ्यांच्या खात्यामध्ये जमा झाली पाहिजे.
१०.२ शासनाच्या अभिकर्ता संस्थांनी शेतकऱ्यांकडून खरेदी केलेल्या धान व भरडधान्याची किंमत शेतकऱ्यांना त्वरित प्रदान करावी. भरडधान्याच्या बाबतीत खरेदी अभिकर्त्यांना वित्तीय सल्लागार व उप सचिव, अन्न, नागरी पुरवठा व ग्राहक संरक्षण विभाग, मुंबई यांच्या कार्यालयाने, अभिकर्ता संस्थांकडून साप्ताहिक खरेदी विवरणपत्र व धान्य शासकीय गोदामात प्राप्त झाल्याचा पुरावा प्राप्त होताच, खरेदी केलेल्या भरडधान्याची पूर्ण किंमत प्रदान करावी. ही रक्कम विनाविलंब अदा करणे वित्तीय सल्लागार व उप सचिव यांच्या कार्यालयाला शक्य व्हावे म्हणून भरड धान्याची स्वीकृती पत्रे खरेदी अभिकर्ता संस्थांनी ताबडतोब दर आठवड्याला वित्तीय सल्लागार व उप सचिव यांच्या कार्यालयास सादर करावीत.
१०.३ अभिकर्ता संस्थांनी आधारभूत किंमत योजनेखाली खरेदी केलेल्या धानाचे साप्ताहिक विवरणपत्र जिल्हा पुरवठा अधिकारी/सहायक जिल्हा पुरवठा अधिकारी यांच्या प्रतीस्वाक्षरीसह प्राप्त होताच, त्याआधारे वित्तीय सल्लागार व उप सचिव यांनी दोन्ही अभिकर्ता संस्थांना सामान्य दर्जाच्या धानासाठी प्रती क्विंटल रू.२०४०/- व अ दर्जाच्या धानासाठी प्रती क्विंटल रु.२०६०/-प्रमाणे रक्कम अदा करावी. तसेच ज्वारी (मालदांडी) साठी प्रती क्विंटल रू. २९९०/-, ज्वारी ( संकरित) साठी प्रती क्विंटल रू.२९७०/-, बाजरी साठी प्रती क्विंटल रू.२३५०/-, मक्यासाठी प्रती क्विंटल रू.१९६२/-, रागीसाठी प्रती क्विंटल रू.३५७८/- याप्रमाणे अदा करण्यात यावी. अनुषंगिक खर्चाची रक्कम भात भरडाई करुन तांदूळ शासकीय गोदामात जमा केल्यानंतर केंद्र शासनाचे मंजूरीनुसार आदेश काढल्यानंतर अदा करावी.
१०.४ अभिकर्ता संस्थांनी या योजनेंतर्गत खरेदी केल्या जाणाऱ्या धान/भरडधान्यासाठी संबंधित शेतकऱ्यांच्या ऑनलाईन ७/१२ उतारा व नमुना ८ (अ) यांची पडताळणी करावी. आवश्यकता भासल्यास डिजीटली स्वाक्षरीत ७/१२ व नमूना ८ अ च्या आधारे खरेदी कराता येईल. प्रस्तुत दाखले व इतर मूळ अभिलेखे त्यांच्या कार्यालयात ठेवावे. धान / भरडधान्य खरेदी प्रदानाच्या संदर्भात अतिप्रदान किंवा चुकीची देयके सादर करुन रकमा अदा केल्या जाणार नाहीत, याबाबतची सर्वस्वी जबाबदारी अभिकर्ता संस्थेची राहील. अभिकर्ता संस्थेने या योजनेंतर्गत खरेदी केल्या जाणाऱ्या धान/भरडधान्यासाठी वित्तीय सल्लागार व उप सचिव कार्यालयात प्रतिपूर्तीचे दावे
# Page 14
शासन निर्णय क्रमांकः खरेदी-१२२२/प्र.क्र.१३४/ना.पु.२९
सादर करतांना साप्ताहिक खरेदी विवरणपत्र, फॉर्म 'बी' व 'सी' सोबत खालीलप्रमाणे प्रमाणपत्र सादर करावे:
“प्रमाणित करण्यात येते की, दाव्यात दर्शविलेल्या रकमांचे यापूर्वी प्रदान करण्यात आलेले नाही. सदर दाव्यातील परिगणना खरेदी केंद्रे / संबंधित कार्यालयात ठेवण्यात आलेल्या मूळ अभिलेख्यासोबत ७/१२, ८अ, पीकपेरा पडताळणी करुन कृषी विभागाने या क्षेत्राकरिता निश्चित केलेले सरासरी उत्पन्नाच्या मर्यादेत धान खरेदी केल्याचे सुनिश्चित करुन चुकारे केंद्र शासनाच्या सूचनेनुसार PFMS द्वारे संबंधित शेतकऱ्यांच्या बँक खात्यात वर्ग केले आहे.
सदर रकमांचे दावे सादर रकमांचे प्रदाने जादाचे/चुकीचे असल्यास त्याची सर्वस्वी जबाबदारी अभिकर्ता संस्थांची राहील व त्यानुसार वसुलप्राप्त रकमा तात्काळ वित्तीय सल्लागार व उपसचिव कार्यालयात परत करण्यात येतील किंवा पुढील दाव्यातून वसुल करण्यात याव्यात.”
१०.५ अभिकर्ता संस्थांनी केंद्र शासनाने वेळोवेळी दिलेल्या निदेशांनुसार महिनानिहाय साठा विवरणपत्र , बारदाना लेखे, गोदामभाडे करार, वाहतूक भाडेदरपत्रक इ. आवश्यक दस्तऐवज अभिलेखित करावेत.
१०.६ अभिकर्ता संस्थांनी आधारभूत किंमत खरेदी योजनेंतर्गत भरडधान्य व धानाच्या खरेदीबाबतचे स्वतंत्र लेखे ठेवणे व अनुषंगिक माहिती सादर करण्याबाबतच्या सविस्तर सूचना वित्तीय सल्लागार व उपसचिव यांच्या कार्यालयाकडून तात्काळ देण्यात याव्यात.
१०.७ अभिकर्ता संस्थांनी धान / भरडधान्य खरेदी व अनुषंगीक खर्चाचे स्वतंत्र लेखे केंद्र शासनाच्या सूचनांप्रमाणे ठेवणे बंधनकारक असून याबाबतचे लेखा परिक्षित (Audited) विवरणपत्रे, उपयोगिता प्रमाणपत्रे व त्यासंदर्भातील आवश्यक अभिलेखांसह पणन हंगाम संपल्यानंतर १२ महिन्यांच्या आत वित्तीय सल्लागार व उप सचिव कार्यालयास सादर करणे बंधनकारक राहील.
११) कंट्रोल रुम:
११.१ आधारभूत किंमत खरेदी योजनेंतर्गत खरेदी करण्यात येणाऱ्या धान/भरडधान्याचा (ज्वारी,बाजरी,मका व रागी) नियमित अहवाल केंद्र शासन / भारतीय अन्न महामंडळास पाठविण्याची कार्यवाही वित्तीय सल्लागार व उपसचिव कार्यालयामार्फत करण्यात यावी.
सदर योजना राबविताना केंद्रीकृत नियंत्रण रहावे याकरिता, जिल्हा स्तरावर व शासनस्तरावर नियंत्रण कक्षाची (Control Room) स्थापना करण्यात यावी. जिल्हास्तरावरील नियंत्रण कक्षाचे व्यवस्थापन अभिकर्ता संस्थांनी करावे. त्याकरिताचा तांत्रिक मनुष्यबळ, दूरध्वनी सुविधा आदिंबाबतचा खर्च केंद्र शासनाकडून सदर योजनेकरिता प्राप्त होणाऱ्या प्रशासकीय खर्चातून करण्यात यावा. त्याकरिता कोणताही अतिरिक्त खर्च राज्य शासनामार्फत अदा करण्यात येणार नाही. सदर नियंत्रण कक्षाची कार्ये खालीलप्रमाणे असतील:
a) धान खरेदीबाबत प्राप्त तक्रारींबाबत कार्यवाही.
b) धान खरेदी प्रक्रीयेमध्ये येणाऱ्या अडचणींबाबत Helpline म्हणून कार्य.
c) धान खरेदीकरिताच्या ऑनलाईन पोर्टलवर माहिती upload करणे.
# Page 15
शासन निर्णय क्रमांकः खरेदी-१२२२/प्र.क्र.१३४/ना.पु.२९
११.२ अभिकर्ता संस्थांनी दररोजचा जिल्हानिहाय खरेदी अहवाल सायंकाळी ५.३० पर्यंत शासनस्तरावरील कंट्रोल रुमला व वित्तीय सल्लागार व उपसचिव कार्यालयास पाठवावा. संबंधित जिल्हाधिकारी व खरेदी अभिकर्ता संस्थांनी दर शनिवारी सायंकाळपर्यंत खरेदी करण्यात आलेल्या धान व भरडधान्य खरेदीचा साप्ताहिक अहवाल परिशिष्ट "।" मधील नमुन्यात वित्तीय सल्लागार व उप सचिव कार्यालय, मुंबई यांच्याकडे पाठवून त्याची एक प्रत सह सचिव (किमान आधारभूत किंमत खरेदी योजना) यांना द्यावी.
१२) धान व भरडधान्य खरेदीकरीता येणारा खर्च हा वित्तीय सल्लागार व उपसचिव यांच्या वैयक्तीक ठेव लेख्यातुन मागणी क्र.एम-४, मुख्य लेखाशिर्ष ४४०८-अन्न साठवण व वखार साठवण यावरील भांडवली खर्च, ०१–अन्न, १०१-प्रापणव पुरवठा, (०२) प्रापण वितरण व किंमत नियंत्रण, (०२) (१२) मुंबई शहर किमान आधारभूत किंमत योजनेखाली भरडधान्य/धान खरेदी (अनिवार्य) (४४०८ ०३८२) २१-पुरवठा व सामग्री या लेखाशिर्षाखाली उपलब्ध अनुदानातून करण्यात यावा.
१३)धान व भरडधान्य खरेदी करीता येणारा अनुषंगिक खर्च हा मागणी क्र.एम-४, मुख्यलेखाशिर्ष ४४०८ अन्न साठवण व वखार साठवणूक यांवरील भांडवली खर्च, ०१–अन्न, १०१- प्रापण व पुरवठा, (०२) प्रापण व वितरण व किंमत नियंत्रण (०२)(१३) मुंबई शहर किमान आधारभूत किंमत योजनेखालील भरडधान्य/ धान वरील अनुषंगिक खर्च (अनिवार्य) (४४०८०३९१) ५०, इतर खर्च या लेखाशिर्षाखाली उपलब्ध अनुदानातून करण्यात यावा.
१४) केंद्रशासनाकडुन प्रोव्हिजनल कॉस्टशीट मधील मंजूर दराप्रमाणे प्राप्त होणारी खरेदी व अनुषंगिक खर्चाच्या प्रतीपुर्तीची रक्कम वित्तीय सल्लागार व उपसचिव कार्यालयाने मागणी क्र. एम-४, मुख्यलेखाशिर्ष ४४०८ अन्न साठवण व वखार साठवण यांवरील भांडवली खर्च,०१-अन्न,९००,भांडवली लेख्यावरील जमा व वसुली, (०३) प्रापण वितरण व किंमत नियंत्रण, (०३) (०१) मुंबई शहर किमान आधारभुत योजनेखालील भरडधान्याची / धान भांडवली लेख्यावरील जमा व वसुली (अनिवार्य) (४४०८०४०६) ७०, वजा वसुली या लेखाशिर्षाअंतर्गत जमा करावी. तसेच, जिल्हा पुरवठा अधिकारी व अन्नधान्य वितरण अधिकारी यांनी सीएमआर विक्रीतून येणारी रक्कम ही उपरोक्त नमूद जमेच्या (४४०८०४०६) ७० या लेखाशिर्षात ग्रास प्रणालीद्वारे जमा करावी.
सदर शासन निर्णय वित्त विभागाच्या अनौपचारिक संदर्भ क्र. २८५/व्यय -१०, दि. ०३.१०.२०२२ अन्वये प्राप्त सहमतीने निर्गमित करण्यात येत आहे.
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32