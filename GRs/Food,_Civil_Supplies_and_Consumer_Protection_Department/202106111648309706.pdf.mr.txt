# Page 1
नियंत्रक, वैध मापन शास्त्र, महाराष्ट्र राज्य, मुंबई यांचे आस्थापनेवर दोन वाहनचालकांची काल्पनिक पदे निर्माण करणेबाबत व सदर पदांच्या सेवा बाह्ययंत्रणेव्दारे कंत्राटी तत्वावर उपलब्ध करुन घेणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांक- वैमाशा-२०२१/ प्र.क्र.१५/ग्रासं-३
दुसरा माळा, मंत्रालय (विस्तार),
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक :- ११ जुन, २०२१
वाचा - १) शासन परिपत्रक वित्त विभाग क्रमांक पदनि-२०१६/ प्र.क्र.२९/१६/वित्तीय सुधारणा-१, दिनांक ०२ ऑगस्ट, २०१६
२) नियंत्रक, वैध मापन शास्त्र यांचे पत्र क्र. वैमाशा-३/ आस्था / कंत्राटी/बा.ने./वा.चा./२०२१, २५१, दिनांक ०५ फेब्रुवारी, २०२१
३) वित्त विभाग उप समितीच्या दिनांक ३० एप्रिल, २०२१ रोजी झालेल्या बैठकीचे इतिवृत्त.
प्रस्तावना :
नियंत्रक, वैध मापन शास्त्र, महाराष्ट्र राज्य, मुंबई यांचे आस्थापनेवर वाहनचालकांची दोन काल्पनिक पदे निर्माण करण्याची व या पदांच्या सेवा बाह्ययंत्रणेवदारे घेण्यास मंजूरी देण्याची विनंती नियंत्रक, वैध मापन शास्त्र, मुंबई यांचेकडून संदर्भाधीन दिनांक ५ फेब्रुवारी, २०२१ रोजीच्या पत्रान्वये करण्यात आली आहे. त्याअनुषंगाने नियंत्रक, वैध मापन शास्त्र, मुंबई यांचेसाठी दोन वाहनचालकांची काल्पनिक पदे निर्माण करण्याची व या पदांच्या सेवा बाह्ययंत्रणेव्दारे कंत्राटी तत्वावर उपलब्ध करुन घेण्यास शासन मान्यता देण्याची बाब शासनाच्या विचाराधीन होती. त्याअनुषंगाने शासनाने खालीलप्रमाणे निर्णय घेतला आहे :
शासन निर्णय :
नियंत्रक, वैध मापन शास्त्र, महाराष्ट्र राज्य, मुंबई यांचे आस्थापनेवर वाहनचालकांची दोन काल्पनिक पदे निर्माण करण्यास व या पदांच्या सेवा सदर कार्यालयाचा सुधारीत आकृतीबंध अंतिम होईपर्यंत किंवा एक वर्ष यापैकी जे अगोदर घडेल त्या कालावधीसाठी कंत्राटी तत्वावर बाह्ययंत्रणेव्दारे उपलब्ध करुन घेण्यास शासन मान्यता देण्यात येत आहे. बाह्ययंत्रणेकडून वाहन चालक घेताना शासकीय सेवेतून सेवानिवृत्त झाल्यानंतर काम करण्यास इच्छूक व शारीरीक दृष्ट्या सक्षम वाहन चालकांचा देखील विचार करण्यात यावा.
०२ सदर पदे कंत्राटी तत्वावर बाह्ययंत्रणेव्दारे भरताना वित्त विभागाच्या दिनांक २७.१०.२०१०, दि. ०२.०२.२०१३, दि. ०२.१२.२०१३, दि, ०२.०८.२०१६ व दि. २०.०९.२०२० च्या शासन परिपत्रकातील मार्गदर्शक सूचनांचे काटेकोर पालन करणे बंधनकारक राहील.
०३. यासाठी होणारा खर्च मागणी क्र. एम-३, मुख्य लेखाशिर्ष ३४७५, इतर सर्वसाधारण आर्थिक सेवा (१०६) वजने व मापे यांचे विनियमन (००) (००) (०१) वजने व मापे विनियमन (नियंत्रक, उप नियंत्रक व
# Page 2
शासन निर्णय क्रमांकः वैमाशा-२०२१/ प्र.क्र.१५/ग्रासं-३
सहायक नियंत्रक व वजने व मापे यांचे कार्यालय) (अनिवार्य), (३४७५००९३) (१३) कार्यालयीन खर्च या लेखाशिर्षाखाली खर्ची टाकण्यात यावा.
०४. सदर शासन निर्णय वित्त विभागाच्या पदनिर्मिती पदांचे पुनरुज्ज्विन व पदांचे आढावे इत्यादी प्रस्तावांची सखोल तपासणी करुन शिफारशी करण्यासाठी तसेच, काल्पनिक पदे निर्माण करण्यास व रिक्त पदे भरण्यास मान्यता देण्याकरीता मा. अप्पर मुख्य सचिव (सेवा) सामान्य प्रशासन विभाग यांचे अध्यक्षतेखाली गठीत केलेल्या उप समितीच्या दिनांक ३० एप्रिल, २०२१ रोजी झालेल्या सन २०२१ मधील पाचव्या बैठकीमध्ये प्राप्त झालेल्या मान्यतेनूसार निर्गमित करण्यात येत आहे.