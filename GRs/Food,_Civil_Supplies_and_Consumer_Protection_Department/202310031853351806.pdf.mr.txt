# Page 1
राज्यातील सार्वजनिक वितरण व्यवस्थेअंतर्गत पात्र शिधापत्रिकाधारकांना आगामी दिवाळी सणानिमित्त सहा शिधाजिन्नस समाविष्ट असलेला शिधाजिन्नस संच “आनंदाचा शिधा” वितरीत करण्याबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन निर्णय क्रमांकः अधापु-२०२३/प्र.क्र.५० / ना.पु.२२
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक: ०३ ऑक्टोबर, २०२३.
वाचा : १) शासन निर्णय क्रमांक अधापु-२०१५/प्र.क्र.१००/नापु-२२, दिनांक २४ जुलै, २०१५ २) उद्योग,उर्जा व कामगार विभाग शासन निर्णय क्र. भाखं-२०१४/प्र.क्र.८२/भाग -III/ उद्योग-४, दिनांक १ डिसेंबर, २०१६.
३) शासन निर्णय क्रमांक राभादु-१०१७/प्र.क्र.७०/नापु-३१, दिनांक ४ सप्टेंबर, २०१७ ४) शासन निर्णय क्रमांक अधापु-२०२३/प्र.क्र.४५/नापु-२२, दिनांक २२ ऑगस्ट, २०२३.
प्रस्तावना :
राज्यातील सार्वजनिक वितरण व्यवस्थेअंतर्गत अंत्योदय अन्न योजना व प्राधान्य कुटुंब शिधापत्रिकाधारक तसेच छत्रपती संभाजीनगर व अमरावती विभागातील सर्व जिल्हे व नागपूर विभागातील वर्धा या १४ शेतकरी आत्महत्याग्रस्त जिल्ह्यांतील दारिद्र्य रेषेवरील (एपीएल) केशरी शेतकरी शिधापत्रिकाधारकांना सन २०२२ च्या दिवाळी सणानिमित्त तसेच सन २०२३ च्या गुढीपाडवा, डॉ.
बाबासाहेब आंबेडकर जयंती इ. सणांनिमित्त प्रत्येकी १ किलो या परिमाणात रवा, चनाडाळ, साखर व १ लिटर या परिमाणात खाद्यतेल हे शिधाजिन्नस समाविष्ट असलेला १ संच (आनंदाचा शिधा) ₹ १००/ प्रतिसंच या दराने वितरीत करण्यात आला आहे. त्याच धर्तीवर उपरोक्त शिधापत्रिकाधारकांना प्रथमतः गौरी-गणपती उत्सवानिमित्त (दि. १९ सप्टेंबर, २०२३) प्रतिशिधापत्रिका १ शिधाजिन्नस संच व तद्नंतर दिवाळी सणानिमित्त (दि. १२ नोव्हेंबर, २०२३) प्रतिशिधापत्रिका १ शिधाजिन्नस संच याप्रमाणे प्रतिशिधापत्रिका २ शिधाजिन्नस संच स्वतंत्ररित्या ई-पॉस प्रणालीद्वारे ₹१००/- प्रतिसंच या सवलतीच्या दराने वितरीत करण्याबाबत दि. २२ ऑगस्ट,२०२३ रोजी शासन निर्णय निर्गमित करण्यात आला आहे.
तथापि, आगामी दिवाळी सणानिमित्त वितरीत करावयाच्या “आनंदाचा शिधा” संचात प्रत्येकी अर्धा किलो या परिमाणात पोहा व मैदा या दोन शिधाजिन्नसांचा नव्याने समावेश करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात येत आहे:
शासन निर्णय : १. सार्वजनिक वितरण व्यवस्थेअंतर्गत राज्यातील अंत्योदय अन्न योजना व प्राधान्य कुटुंब शिधापत्रिकाधारक तसेच छत्रपती संभाजीनगर व अमरावती विभागातील सर्व जिल्हे व नागपूर विभागातील वर्धा या १४ शेतकरी आत्महत्याग्रस्त जिल्ह्यांतील दारिद्र्य रेषेवरील (एपीएल) केशरी शेतकरी अशा एकूण
# Page 2
शासन निर्णय क्रमांकः अधापु-२०२३/प्र.क्र.५०/ना.पु.२२
१,६६,७१,४८० शिधापत्रिकाधारकांना आगामी सन २०२३ मधील दिवाळी सणानिमित्त १ १ किलो साखर, १ लिटर खाद्यतेल व प्रत्येकी अर्धा किलो या परिमाणात रवा, चनाडाळ, मैदा व पोहा असे ६ शिधाजिन्नस समाविष्ट असलेला शिधाजिन्नस संच “आनंदाचा शिधा” प्रतिशिधापत्रिका १ शिधाजिन्नस संच ई-पॉस प्रणालीद्वारे ₹१००/- प्रतिसंच या सवलतीच्या दराने वितरीत करण्यास याद्वारे मान्यता देण्यात येत आहे.
त्यानुसार दिवाळी सणानिमित्त वितरीत करावयाचा संच दि. २५ ऑक्टोबर, २०२३ पासून ३० नोव्हेंबर, २०२३ पर्यंत रीत करण्यास याद्वारे मान्यता देण्यात येत
२. पात्र लाभार्थ्यांना दिवाळी सणानिमित्त वितरीत करावयाच्या “आनंदाचा शिधा” संचातील सर्व शिधाजिन्नस (साखर, खाद्यतेल, रवा, चनाडाळ, मैदा व पोहा) खुल्या बाजारातून खरेदी करण्यास मान्यता देण्यात येत आहे.
३. सन २०२३ च्या दिवाळी सणानिमित्त राज्यातील एकूण १,६६,७१,४८० पात्र शिधापत्रिकाधारकांना प्रतिशिधापत्रिका १ शिधाजिन्नस संच वितरीत करण्याकरीता आवश्यक शिधाजिन्नस संच खुल्या बाजारातून खरेदी करण्याकरीता www.mahatender.gov.in या ऑनलाईन पोर्टलद्वारे निविदा प्रक्रिया राबविण्यास मान्यता दिली असून, सदर निविदा प्रक्रिया राबविण्यासाठी निविदेचा कालावधी निविदा नोटीस प्रसिद्ध झाल्यापासून २१ दिवसांऐवजी ७ दिवसांत करण्यास मान्यता देण्यात आली आहे.
४. सन २०२३ मधील दिवाळी सणानिमित्त आवश्यक शिधाजिन्नस संचांची खरेदी करण्याकरीता परिगणित केलेल्या अंदाजित दरानुसार ₹५११.८१ कोटी व इतर अनुषंगिक खर्च ₹१८.३८ कोटी यासह एकूण ₹५३०.१९ कोटी इतक्या अंदाजित खर्चास मान्यता देण्यात येत आहे.
५. उपरोक्त प्रयोजनासाठी येणाऱ्या खर्चास वित्त विभागाने निधी उपलब्ध करून देण्यास मान्यता देण्यात येत आहे.
६. सदर खरेदीसाठी येणारा खर्च ४४०८, अन्न साठवण व वखार यावरील भांडवली खर्च ०१ अन्न, १०१ प्रापण व पुरवठा, ०२ प्रापण, वितरण व किंमत नियंत्रण, (०२) (०१) मुंबई शहर - खरेदीची किंमत (अनिवार्य), २१, पुरवठा व सामग्री (४४०८००७७) या लेखाशीर्षाखाली व अनुषंगिक खर्च ४४०८०२६४ या लेखाशीर्षखाली मंजूर अर्थसंकल्पिय तरतुदीतून भागविण्याकरीता मान्यता देण्यात येत आहे.
तसेच विक्रीतून जमा होणारी रक्कम लेखाशीर्ष ४४०८०१६६ (मुंबई) व लेखाशीर्ष ४४०८०१७५ (मुफसल ) यामध्ये जमा करण्यास मान्यता देण्यात येत आहे. याचप्रमाणे एकूण होणाऱ्या खर्चामधून जमा
होणारी रक्कम वजा जाता येणारी तूट (०३) (०७) अन्न धान्य व्यवहारातील तूटीच्या प्रतिपूर्ती अर्थसहाय्यासाठी अनिवार्य (२४०८०४११) ३३, अर्थसहाय्य लेखाशीर्षाखाली उपलब्ध करून देण्यास मान्यता देण्यात येत आहे.
७. सदर शासन निर्णय वित्त विभागाने त्यांच्या अनौपचारिक संदर्भ क्र.३१५/व्यय-१०, दि. ३०.०९.२०२३, अन्वये दिलेल्या सहमतीस अनुसरुन निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः अधापु-२०२३/प्र.क्र.५०/ना.पु.२२
# Page 4