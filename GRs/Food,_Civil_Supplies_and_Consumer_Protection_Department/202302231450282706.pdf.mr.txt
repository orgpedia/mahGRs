# Page 1
श्री. प्रसाद प. कुलकर्णी, तत्कालिन निरीक्षक, वैध मापन शास्त्र, पैठण विभाग, जि. औरंगाबाद यांना शासन सेवेत पुनःस्थापित करणेबाबत.
महाराष्ट्र शासन
अन्न, नागरी पुरवठा व ग्राहक संरक्षण विभाग
शासन आदेश क्रमांक : वैमाशा-२०२२/५८७/प्र.क्र.१३३/ग्रा.सं.-३
दुसरा माळा, मंत्रालय (विस्तार), हुतात्मा राजगुरू चौक,
मादाम कामा मार्ग, मुंबई - ४०० ०३२.
दिनांक :- २२ फेब्रुवारी, २०२३
वाचा :- १) वैमाशा-२/निरीक्षक/ लालुप्र /प्रप्रकु /२००६/९६१०, दि. ०९/१०/२००६ २) वैमाशा - २/निरीक्षक/लालुप्र/प्रप्रकु/२००८/७५३३, दि. ०६/११/२००८
३) मा. जिल्हा सत्र न्यायालय, औरंगाबाद यांचे दिनांक २२/९/२०११ रोजीचे आदेश ४) नियंत्रक, वैध मापन शास्त्र यांचे पत्र क्र. वैमाशा / आस्था / प्रप्रकु/निरीक्षक/२०११,१३६११, दि. १९/१२/२०११
५) मा. उच्च न्यायालय, मुंबई यांचे क्रिमिनल अपील केस क्र. ५६१/२०११ मधील दि. २१/१०/२०२२ चे आदेश
६) नियंत्रक, वैध मापन शास्त्र यांचे पत्र क्र.चौकशी (११)/१०२२/प्र.क्र५७/वैमाशा-१ १४३८, दि. २२/११/२०२२.
: आदेश:
ज्याअर्थी, मा. विशेष न्यायालय, औरंगाबाद यांनी दिनांक २२/९/२०११ च्या आदेशान्वये श्री. प्रसाद प. कुलकर्णी, निरीक्षक, वैध मापन शास्त्र यांच्या विरुध्द लाचलुचपत प्रतिबंधक कायद्यान्वये दाखल विशेष याचिका क्र. ०५/२००७ या फौजदारी गुन्हयामध्ये दोषी ठरवून २ वर्षे सक्त मंजुरी व रुपये २,५०० /- दंड अशी शिक्षा दिली होती.
ज्याअर्थी, उपरोक्त फौजदारी गुन्ह्यामध्ये श्री. प्रसाद कुलकर्णी हे दोषी ठरल्यामुळे नियंत्रक, वैध मापन शास्त्र यांनी दिनांक १९/१२/२०११ च्या आदेशान्वये महाराष्ट्र नागरी सेवा (शिस्त व अपील) नियम १९७९ च्या नियम १३ (१) अन्वये सेवेतून काढून टाकले आहे.
ज्याअर्थी, श्री. प्रसाद कुलकर्णी यांनी मा. विशेष न्यायालय, औरंगाबाद यांच्या निर्णयाविरुध्द मा.
उच्च न्यायालय, मुंबई येथे क्रिमिनल अपील क्रमांक ५६१/२०११ दाखल केले होते. आणि सदर अपीलामध्ये मा. उच्च न्यायालयाने दिनांक २१/१०/२०२२ च्या आदेशान्वये मा. विशेष न्यायालयाचे आदेश रद्द करुन श्री. कुलकर्णी यांना संपूर्ण दोष मुक्त केले आहे.
त्याअर्थी आता महाराष्ट्र नागरी सेवा (शिस्त व अपील) नियम, १९७९ च्या नियम २५ (अ) अन्वये नियंत्रक, वैध मापन शास्त्र यांचे दिनांक १९/१२/२०११ चे आदेश रद्द करुन श्री. प्रसाद कुलकर्णी यांना शासन सेवेत पुर्नस्थापित करण्यात येत आहे.
श्री. कुलकर्णी, यांची पदस्थापना निरीक्षक, वैध मापन शास्त्र, अहमदनगर -१ विभाग या रिक्त पदावर करण्यात येत आहे. श्री. कुलकर्णी हे सेवेत पुर्नस्थापित झाल्यानंतर त्यांच्या निलंबन व बडतर्फ कालावधीतील वेतन व भत्ते याबाबत महाराष्ट्र नागरी सेवा (पदग्रहण अवधी, स्वीयेतर सेवा आणि
# Page 2
शासन आदेश क्रमांकः वैमाशा-२०२२/५८७/प्र.क्र.१३३/ग्रा.सं.-३
निलंबन, बडतर्फी व सेवेतून काढून टाकणे यांच्या काळातील प्रदाने), नियम १९८१ मधील तरतूदीनुसार स्वतंत्रपणे निर्णय घेण्यात येईल.