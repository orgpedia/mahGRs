# Page 1
नक्षलग्रस्त भागाच्या जलद विकासासाठी विशेष कृती कार्यक्रमांतर्गत राज्य स्तरावर तसेच विभागीय आयुक्त, नागपूर स्तरावर निर्माण करण्यात आलेल्या अस्थायी पदांना मुदतवाढ देणेबाबत.
महाराष्ट्र शासन
नियोजन विभाग
शासन निर्णय क्रमांक : नविका-२४१८/१६२७/प्र.क्र. १४९/का- १४१७
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : ८ सप्टेंबर, २०२३
वाचा : १) नियोजन विभाग, शासन निर्णय क्रमांक इपीडी-२५१०/प्र.क्र.२९४/का-१४२१, दिनांक २२ जुलै, २०१० व दिनांक १८ ऑगस्ट, २०१० २) वित्त विभाग, शासन निर्णय क्रमांक पदनि २०१६/ प्र.क्र. ८ /१६/आ.पु.क., दिनांक ३१ ऑगस्ट, २०२२ ३) नियोजन विभाग, शासन निर्णय क्रमांक नविका-२४१८/१६२७/प्र.क्र. १४९/का.-१४१७ दिनांक ६ मार्च, २०२३.
प्रस्तावना : नक्षलग्रस्त भागाच्या जलद विकासासाठी विशेष कृती आराखडा तसेच पूरक आराखड्याच्या प्रभावी अंमलबजावणीसाठी विभागीय आयुक्त, नागपूर यांचे स्तरावर (उपसंचालक - १, संशोधन अधिकारी- १ व सांख्यिकी सहायक– १) व राज्यस्तरावर (उपसचिव-१, संशोधन अधिकारी- १ व लिपिक टंकलेखक-१) अशी एकूण ६ पदे शासन निर्णय क्र. इपीडी-२५१०/प्र.क्र.२९४/का-१४२१, दिनांक २२ जुलै, २०१० व समक्रमांकाचे पूरक पत्र दिनांक १८ऑगस्ट, २०१० अन्वये निर्माण करण्यात आली आहेत. संदर्भाधीन शासन निर्णय दिनांक ६ मार्च, २०२३ अन्वये सदर अस्थायी पदांना दिनांक १ मार्च, २०२३ ते दिनांक ३१ ऑगस्ट, २०२३ या कालावधीसाठी मुदतवाढ देण्यात आली होती. सदर पदांना दिनांक १ सप्टेंबर, २०२३ पासून पुढे मुदतवाढ देयाची बाब शासनाच्या विचाराधीन होती.
शासन निर्णय : नक्षलग्रस्त भागाच्या जलद विकासासाठी विशेष कृती कार्यक्रम तसेच पूरक कार्यक्रमांच्या प्रभावी अंमलबजावणीसाठी खालीलप्रमाणे नमूद विभागीय आयुक्त, नागपूर यांचे स्तरावर ( उपसंचालक-१, संशोधन अधिकारी-१ व सांख्यिकी सहायक-१) व राज्यस्तरावर (उपसचिव-१, संशोधन अधिकारी-१ व लिपिक टंकलेखक-१) अशा एकूण ६ अस्थायी पदांना दिनांक १ सप्टेंबर, २०२३ ते २९ फेब्रुवारी, २०२४ या कालावधीसाठी मुदत वाढ देण्यास प्रस्तुत शासन निर्णयान्वये मंजूरी देण्यात येत आहे.
राज्यस्तरावर निर्माण करण्यात आलेली पदे
-------------------------------------------
| अ.क्र. | पदाचे नाव | वेतनश्रेणी | पदांची संख्या |
| १ | उप सचिव | S-२५ :७८८००-२०९२०० | १ |
| २ | संशोधन अधिकारी | S-१६ :४४९००-१४२४०० | १ |
| ३ | लिपिक टंकलेखक | S-६ :१९९००-६३२०० | १ |
|  | एकूण | ३ |
-------------------------------------------
# Page 2
शासन निर्णय क्रमांकः नविका-२४१८/१६२७/प्र.क्र. १४९/का- १४१७
विभागीय आयुक्त, नागपूर यांचे स्तरावर निर्माण करण्यात आलेली पदे
-------------------------------------------
| अ.क्र. | पदाचे नाव | वेतनश्रेणी | पदांची संख्या |
| १ | उप संचालक | S-२३ : ६७७००-२०८७०० | १ |
| २ | संशोधन अधिकारी | S-१६ :४४९००-१४२४०० |  |
| ३ | सांख्यिकी सहायक | S-१० : २९२००-९२३०० | १ |
|  | एकूण | ३ |
-------------------------------------------
२. नियोजन विभागातील राज्यस्तरावर निर्माण करण्यात आलेल्या ३ पदांच्या वेतनासाठी होणारा खर्च मागणी क्रमांक ओ-७, ३४५१ सचिवालय-आर्थिक सेवा, ०९०, सचिवालय (०१) (०१) नियोजन विभाग, योजनेत्तर (३४५१०१८२) दत्तमत, ०१ वेतन या लेखाशिर्षाखाली तसेच विभागीय आयुक्त, नागपूर यांचे स्तरावर निर्माण करण्यात आलेल्या ३ पदांच्या वेतनासाठी होणारा खर्च मागणी क्रमांक ओ-७, ३४५१ सचिवालय - आर्थिक सेवा, ०९०, सचिवालय (०२) राज्य नियोजन यंत्रणेत वाढ करणे (०२) (०१) विभागीय आयुक्तांचे कार्यालय, नियोजन कक्ष योजनेतर (३४५१ ०३४२) दत्तमत, ०१ वेतन या लेखाशिर्षाखाली सन २०२३-२४ या वित्तीय वर्षासाठी उपलब्ध करुन दिलेल्या अनुदानातून भागविण्यात यावा.
३. वित्त विभाग, शासन निर्णय क्रमांक पदनि २०१६/ प्र.क्र. ८/१६/आ.पु.क., दिनांक ३१ ऑगस्ट, २०२३ अन्वये प्रशासकीय विभागांना प्रदान करण्यात आलेल्या अधिकारांचा वापर करुन हे आदेश निर्गमित करण्यात येत आहेत.