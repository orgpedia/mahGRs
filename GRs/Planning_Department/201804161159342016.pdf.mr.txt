# Page 1
महात्मा गांधी राष्ट्रीय ग्रामीण रोजगार हमी योजना मजुरीचे दरपत्रक
महाराष्ट्र शासन
नियोजन विभाग (रोहयो),
शासन निर्णय क्रमांक : मग्रारो-२०१८/प्र.क्र.४२/मग्रारो-१.
मंत्रालय, मुंबई - ४०० ०३२
दिनांक : - १६ एप्रिल, २०१८
पहा : केंद्र शासनाची दिनांक २८ मार्च, २०१८ ची अधिसूचना.
प्रस्तावना :
केंद्र शासन प्रत्येक वर्षी महात्मा गांधी राष्ट्रीय ग्रामीण रोजगार हमी योजनेंतर्गत
देण्यात येणाऱ्या मजुरीचा दर निश्चित करते. तद्नुसार, महात्मा गांधी राष्ट्रीय ग्रामीण रोजगार
हमी अधिनियम २००५ (४२ वा २००५) मधील कलम ६ नुसार संदर्भोंकित दिनांक २८ मार्च,
२०१८ च्या अधिसूचनेनुसार महात्मा गांधी राष्ट्रीय ग्रामीण रोजगार हमी योजनेवरील मजुरांना
द्यावयाच्या अकुशल मजुरीचा दर महाराष्ट्रासाठी दिनांक १ एप्रिल, २०१८ पासून रुपये
२०३/- (रुपये दोनशे तीन) प्रतिदिन इतका निश्चित केला आहे. हा मजुरी दर राज्यात लागू
करणेबाबत शासन खालीलप्रमाणे निर्णय घेत आहे :
शासन निर्णय :
केंद्र शासनाने निश्चित केलेला मजुरीचा दर, महाराष्ट्र रोजगार हमी अधिनियम, १९७७
(दिनांक ६ ऑगस्ट, २०१४ पर्यंत सुधारित) मधील कलम ३ (क) अनुसार राज्यास लागू होतो.
केंद्र शासनाच्या दिनांक २८ मार्च, २०१८ च्या अधिसूचनेनुसार दिनांक १ एप्रिल, २०१८ पासून
महाराष्ट्रासाठी अकुशल मजुरीचा दर रुपये २०३/- (रुपये दोनशे तीन फक्त) प्रतिदिन इतका
निश्चित करण्यात आला असून सदर दर राज्यात लागू करण्यात येत आहे. त्या आधारे
महात्मा गांधी राष्ट्रीय ग्रामीण रोजगार हमी योजनेवरील मजुरीचे दरपत्रक निश्चित करण्यात
आले आहे. त्याचा सविस्तर तपशील सोबत जोडपत्र - एक मध्ये दिलेला आहे.
२. सदर दरसूची दिनांक १ एप्रिल, २०१८ पासून निर्गमित होणाऱ्या हजेरीपटावरील
कामांवर सुधारित दराप्रमाणे मजुरी देय होईल. त्या दिनांकापासून सुधारित दराची
अंमलबजावणी झाली असे समजावे. दिनांक १ एप्रिल, २०१८ पूर्वीच्या हजेरीपटाच्या कामांच्या
मजुरीची सुधारित दराने फरकाची रक्कम काढण्यात येऊ नये.
# Page 2
शासन निर्णय क्रमांकः मग्रारो-२०१८/प्र.क्र.४२/मग्रारो-१.
३. या शासन निर्णयाच्या समवेत जोडपत्र - चार व पाच मध्ये दर्शविलेल्या दैनिक
रोजंदारीवर काम करणाऱ्या मजुरांशिवाय महात्मा गांधी राष्ट्रीय ग्रामीण रोजगार हमी
योजनेखाली इतर काही कामांसाठी दैनिक रोजंदारीवर काम करणाऱ्या मजुरांनाही परिच्छेद
१ मध्ये निर्धारित केल्याप्रमाणे प्रतिदिनी मजुरी द्यावी.
४. केंद्र शासनाने निर्धारित केलेल्या मजुरीच्या दरामुळे कामांच्या व्याप्तीमध्ये वाढ होत
नाही. त्यामुळे अंदाजपत्रकातील वाढ म्हणजे फक्त मजुरी दरात होणारी नैसर्गिक वाढ इतपत
मर्यादित आहे. सध्या सुरू असलेली कामे किंवा शेल्फवरील कामांची अंदाजपत्रके सुधारित
मजुरी दरानुसार करताना ज्या स्तरावरुन प्रशासकीय मान्यता दिली आहे त्याच स्तरावर
सुधारित अंदाजपत्रकास प्रशासकीय मान्यता देण्यात यावी
अ) सद्यस्थितीत सुरु असलेली कामे बंद न करता त्यांच्या सुधारित अंदाजपत्रकास
१५ दिवसात मान्यता द्यावी, कोणत्याही परिस्थितीत सुधारित अंदाजपत्रकामुळे मजुरी अदा
करण्यास विलंब होणार नाही, याची दक्षता घ्यावी.
५. या दरपत्रकामध्ये अकुशल बाबीसाठी अकुशल मजुरांना द्यावयाच्या मजुरीसंबंधीचे
दर निर्धारित करण्यात आले आहेत. कुशल बाबींसाठीचे दर त्या-त्या खात्याच्या विहित
दरसूचीनुसार देण्यात यावेत. सर्वसाधारणत: जलसंधारण, कृषि, पाणी पुरवठा व स्वच्छता,
जलसंपदा, रस्ते, वनीकरण, इत्यादींच्या कामाच्या ज्या अकुशल बाबी आहेत, त्या सर्व
अकुशल बाबींचा यात अंतर्भाव केलेला आहे.
६. संबंधित खात्याच्या कामावरील भरावाचे मोजमाप घेताना संकुचन घटीबाबत
जलसंपदा खात्याच्या विहित नियमाप्रमाणे मोजमाप घेऊन मजुरी अदा करावी.
७. राज्यातील जनजाती उपयोजना क्षेत्रे (जोडपत्र-दोन) तसेच डोंगराळ क्षेत्रे (जोडपत्र
तीन) येथे उल्लेख केलेल्या शासन निर्णयान्वये शासनाने घोषित केलेले आहेत. सदर
क्षेत्रासाठी मजुरीचे दर ठरविताना जोडपत्र-दोन व जोडपत्र-तीन मधील शासन निर्णयातील
जिल्हे / तालुके / गावे / पाडे / वस्त्या यांचा आदिवासी उपयोजना क्षेत्र व डोंगराळ क्षेत्र
यामध्ये भागश: अथवा पूर्णतः समावेश आहे किंवा कसे, याची खात्री शासन निर्णयानुसार
करुन मगच मजुरीच्या दराबाबत कार्यान्वयीन यंत्रणेने निर्णय घ्यावा.
# Page 3
शासन निर्णय क्रमांकः मग्रारो-२०१८/प्र.क्र.४२/मग्रारो-१.
८. हे दरपत्रक निर्धारित करताना एकूण शंभर मीटर अंतरापर्यंतची वाहतूक मजूरांमार्फत
डोक्यावरुन करणे गृहित धरले आहे व शंभर मीटरपेक्षा अधिक अंतरावरची वाहतूक ही
सामान्यत: गाढव, बैलगाडी, ट्रॅक्टर किंवा डंपर याद्वारे करणे अभिप्रेत आहे. त्यामुळे शंभर
मीटरपेक्षा अधिक अंतरावरील वाहतुकीचा खर्च हा कामाच्या कुशल भागावरील खर्च
समजण्यात यावा आणि अशा कामाची मजुरी संबंधित खात्याच्या विहित दरपत्रकानुसार
देण्यात यावी. काही विशिष्ट ठिकाणी व विशिष्ट परिस्थितीत १०० मीटरपेक्षा जास्त
अंतरावरील वाहतूक मजुरांमार्फत डोक्यावरुन करण्याची गरज भासत असेल तर तसे
करण्यास हरकत नाही. पण त्यासाठीचे वाहतुकीचे दर हे संबंधित खात्याच्या दरसूचीनुसारच
राहतील.
९. शासन निर्णय, नियोजन विभाग क्रमांक रोहयो-२००३/प्र.क्र. ३८/रोहयो-६, दिनांक
२६ ऑगस्ट,२००३ मधील (अ) (६) मजुरांना पिण्याचे पाणी कामाच्या ठिकाणी पुरविण्याबाबतचे
दर व क) शासन निर्णय क्रमांक मग्रारो-२०१०/प्र.क्र.०४/रोहयो-१. दिनांक २२
ऑक्टोबर,२०१० अन्वये मजुरांच्या स्वत:च्या हत्यारांचे भाडे (रुपये २ प्रती मनुष्य दिन) व धार
लावण्याचा खर्च (रुपये २/- प्रती मनुष्य दिन) नुसार देण्यात यावे.
१०. कठीण खडकात खोदाई करणे ( सुरुंग लावून अथवा सुरुंग विरहीत) ही बाब पूर्णपणे
कुशल समजण्यात यावी.
११. कामाची गुणवत्ता राखण्यासाठी खात्याचे नियमानुसार घ्यावयाच्या गुणनियंत्रण
चाचण्यांकरिता अंदाजपत्रकात तशी तरतूद करावी.
१२. हे आदेश दिनांक १ एप्रिल, २०१८ पासून अंमलात येतील.
१३. हे आदेश जिल्हाधिकारी तथा जिल्हा कार्यक्रम समन्वयक / मुख्य कार्यकारी
अधिकारी तथा सह जिल्हा कार्यक्रम समन्वयक यांनी तात्काळ सर्व कार्यान्वयीन यंत्रणांना
कळवावेत.
# Page 4
शासन निर्णय क्रमांकः मग्रारो-२०१८/प्र.क्र.४२/मग्रारो-१.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34