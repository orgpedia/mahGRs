# Page 1
नागरी स्थानिक स्वराज्य संस्थांच्या परिक्षेत्रात अधिसुचित विशिष्ट नागरी सेवा व सुविधा पुरविण्यासाठी निधी उपलब्ध करून देणेबाबत.
महाराष्ट्र शासन
नियोजन विभाग
शासन निर्णय क्रमांक- संकिर्ण-२०२१/प्र.क्र. ३६/का-१४११,
मंत्रालय, मुंबई - ४०० ०३२
दिनांक :- २९ मार्च, २०२२
वाचा:- नियोजन विभाग, शासन निर्णय क्रमांक- संकिर्ण.क्र.प्र/२०२१-३३/का-१४११, दिनांक २८/०३/२०२२
प्रस्तावना -
नियोजन विभागाच्या शासन निर्णय क्र.संकिर्ण-२०२१/प्र.क्र.३३/का.-१४११, दिनांक २८/०३/२०२२ अन्वये “नागरी स्थानिक स्वराज्य संस्थांना” नागरी सेवा व सुविधेची कामे करण्यासाठीच्या योजनेस मान्यता देण्यात आलेली आहे व त्याअंतर्गत करावयाच्या कामांसाठी मार्गदर्शक सुचना निर्गमित करण्यात आल्या आहेत.
सन २०२१-२२ मध्ये सदर योजनेसाठी रू.८०० कोटी एवढा निधी उपलब्ध करून देण्यात आलेला असून त्याचे वितरण करण्याची बाब शासनाच्या विचारार्थ होती.
शासन निर्णय
सन २०२१-२२ हे वित्तीय वर्ष संपण्यासाठी अल्प कालावधी शिल्लक असल्याने विविध नागरी स्थानिक स्वराज्य संस्थांकडून नागरी सेवा व सुविधेची कामे व त्यासाठी लागणारा निधी याबाबतची माहिती उपलब्ध करून घेणे शक्य नाही. त्यामुळे एक विशेष बाब म्हणून अर्थसंकल्पीत करण्यात आलेला निधी जिल्हाधिकारी, पुणे यांच्या अधिपत्याखालील जिल्हा नियोजन अधिकारी, पुणे यांच्या कॅनरा बँक, पुणे येथील खात्यामध्ये काढून ठेवण्यात येत आहे.
२. नागरी स्थानिक स्वराज्य संस्थानिहाय करण्यात येणारी कामे याबाबतची यादी व त्यावर होणारा खर्च याचे स्वतंत्र आदेश शासन स्तरावरून दिल्यानंतर जिल्हाधिकारी, पुणे यांच्या अधिपत्याखालील जिल्हा नियोजन अधिकारी, पुणे यांच्याद्वारे संबंधित स्थानिक स्वराज्य संस्थांना निधी वितरीत करण्यात यावा.
३. ‘महानगरपालिका क्षेत्रात नागरी सेवा व सुविधेची कामे' व 'नगरपालिका/ नगरपरिषद/ नगरपंचायत क्षेत्रात नागरी सेवा व सुविधेची कामे' या योजनांसाठी पुढीलप्रमाणे निधी वितरीत करण्यात येत आहे.
-------------------------------------------------------------------------------------------------------------------------
| अ.क्र. | लेखाशीर्ष | रक्कम (रु. कोटी) |
| १ | (०१)(०१) नागरी स्थानिक स्वराज्य संस्थांना (महानगर पालिका) सहायक अनुदान (३६०४ १००९) (कार्यक्रम) | १२५.०० |
| २ | (०१) (०२) नागरी स्थानिक स्वराज्य संस्थांना (नगरपालिका/ नगरपरिषद/नगरपंचायत) सहायक अनुदान (३६०४१०१८) (कार्यक्रम) | ६७५.०० |
| एकूण | ८००.०० |
-------------------------------------------------------------------------------------------------------------------------
# Page 2
शासन निर्णय क्रमांक: संकिर्ण-२०२१/प्र.क्र.३६/का-१४११,
४. सदर शासन निर्णय हा वित्त विभागाच्या अनौपचारीक संदर्भ क्रमांक १५२/व्यय-८, दिनांक २९/०३/२०२२ अन्वये दिलेल्या सहमतीनुसार निर्गमित करण्यात येत आहे.