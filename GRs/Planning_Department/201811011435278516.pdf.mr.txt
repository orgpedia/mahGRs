# Page 1
नागपूर विभागातील गडचिरोली, भंडारा, चंद्रपूर, गोंदिया व नागपूर जिल्ह्यांमध्ये सिंचन विहिरींचा धडक कार्यक्रम घेण्याबाबत.
महाराष्ट्र शासन
नियोजन विभाग (रोहयो)
शासन निर्णय क्रमांक : विहीर-२०१६/प्र.क्र.३१/रोहयो-५
नवीन प्रशासकीय इमारत, १६ वा मजला,
मंत्रालय, मुंबई-४०० ०३२.
दिनांक :-०१ नोव्हेंबर, २०१८
वाचा:
१) नियोजन विभाग शासन निर्णय क्रमांक : विहीर-२०१६/प्र.क्र.३१/रोहयो-५, दिनांक ११.०९.२०१६.
२) नियोजन विभाग शासन शुध्दीपत्रक क्रमांक : विहीर-२०१६/प्र.क्र.३१/रोहयो-५, दिनांक ०४.०१.२०१८.
३) विभागीय आयुक्त नागपूर, यांचे क्रमांक/रोहयो/सि.वि./अ.का.३/कावि-५८९/२०१८ दि.०४.९.२०१८
प्रस्तावना : संदर्भाधीन वाचा येथे नमूद दिनांक १९.०९.२०१६ च्या शासन निर्णयान्वये ५ जिल्ह्यांमध्ये सिंचन विहीरींचा धडक कार्यक्रम सुरु करण्यात आलेला आहे. विभागाच्या दिनांक ०४.०१.२०१८ च्या शासन शुध्दीपत्रकान्वये दिनांक ११.०९.२०१६ च्या शासन निर्णयातील परिच्छेद क्र.१.७ व परिच्छेद क्र. १.९ मधील मुद्दा क्र. २ मध्ये "कार्यारंभ आदेश दिल्यानंतर लाभार्थ्यांनी दिनांक ३०.०६.२०१८ पर्यंत विहीरीचे काम पूर्ण करावे". अशी सुधारणा करण्यात आली. आता दिनांक ३०.०६.२०१८ नंतर सिंचन विहीरींच्या कार्यक्रमास मुदतवाढ देण्याची बाब शासनाच्या विचाराधीन होती. त्यानुषंगाने शासन खालीलप्रमाणे निर्णय घेत आहे.
शासन निर्णय :
नागपूर विभागातील गडचिरोली, भंडारा, चंद्रपूर, गोंदिया व नागपूर या जिल्ह्यांमध्ये सिंचन विहीरींच्या धडक कार्यक्रमाअंतर्गत सिंचन विहीरींना "कार्यारंभ आदेश दिल्यानंतर लाभार्थ्यानी ३१ मार्च, २०१९ पर्यंत विहीरीचे काम पूर्ण करण्यात यावे." विहीत मुदतीत सिंचन विहिरी पूर्ण करण्याची जबाबदारी संबंधित जिल्हाधिकारी यांची राहील.
सदर शासन निर्णयास दिनांक ११.०९.२०१६ च्या शासन निर्णयातील नियम, अटी व शर्ती कायम राहतील.
# Page 2
शासन निर्णय क्रमांकः विहीर-२०१६/प्र.क्र.३१/रोहयो-५