# Page 1
अर्थ व सांख्यिकी संचालनालयातील उपसंचालक गट-अ या संवर्गातील पदावर नामनिर्देशनाद्वारे नियुक्ती
महाराष्ट्र शासन
नियोजन विभाग,
शासन आदेश क्रमांक:नामनि-१११७/प्र.क्र.१०४/का.१४२७
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक : १८ मे २०१८
वाचा- १) महाराष्ट्र लोकसेवा आयोग, मुंबई यांचे पत्र क्र.८७८/२३७१/आठ, दि. २७/०९/२०१७ २) नियोजन विभागाचा समक्रमांकाचा आदेश दि.५/२/२०१८ ३) विभागाचे पत्र क्रमांक - इएसटी १०१८/प्र.क्र.१६/का.१४२७, दिनांक ५/३/२०१८ व दिनांक ५/४/२०१८ ४) श्रीमती के.म.बेलगावकर यांचा विनंती अर्ज दिनांक २३/३/२०१७.
शासन आदेश
अर्थ व सांख्यिकी संचालनालयाच्या “उपसंचालक, गट-अ" या पदावरील नामनिर्देशनाद्वारे नियुक्तीसाठी महाराष्ट्र लोकसेवा आयोगाने त्यांच्या संदर्भ क्र.१ च्या पत्रान्वये ९ उमेदवारांची गुणवत्ता क्रमांकानुसार शिफारस केली आहे. संदर्भाधिन शासन आदेश क्र.२ अन्वये त्यांना उपसंचालक, गट-अ संवर्गातील रिक्त पदावर पदस्थापना देण्यात येऊन आदेशातील परिच्छेद क्र.३ नुसार आदेश निर्गमित केल्याच्या दिनांकापासून ३० दिवसांच्या आत पदस्थापनेच्या पदावर रुजू होण्याबाबत व ते सदर कालमर्यादेत रुजू न झाल्यास त्यांना नियुक्ती स्विकारावयाची नाही, हे गृहित धरुन त्यांचे नियुक्ती आदेश रद्द करण्यात येतील असे नमूद करण्यात आले होते. सदर ९ उमेदवारांपैकी श्रीमती के.म. बेलगावकर यांनी केलेल्या विनंतीनुसार त्यांना नियुक्ती स्विकारण्यासाठी संदर्भाधिन क्रमांक ३ च्या पत्रान्वये दिनांक ४ मे, २०१८ पर्यंत मुदतवाढ देण्यात आली होती. परंतु या वाढीव मुदतीतही श्रीमती के.म.बेलगावकर हया नियुक्तीच्या पदावर रुजू झालेल्या नाहीत. संदर्भाधिन क्रमांक ४ च्या पत्रान्वये श्रीमती के.म.बेलगावकर यांनी वाटप करण्यात आलेला विभागीय संवर्ग बदलून देण्याची विनंती शासनाकडे केली होती. परंतु महसूली विभाग वाटप नियम २०१५ च्या दिनांक २८/४/२०१५ व दिनांक १५/६/२०१७ च्या अधिसूचनेतील तरतूदीनुसार श्रीमती के.म.बेलगावकर यांची महसूली विभाग बदलून देण्याची विनंती मान्य करणे शक्य नाही. त्यामुळे संदर्भाधिन क्रमांक २ च्या आदेशान्वये श्रीमती के.म.बेलगावकर यांची उपसंचालक, गट-अ संवर्गातील केलेली नियुक्ती या आदेशान्वये रद्द करण्यात येत आहे.
# Page 2
शासन आदेश क्रमांकः नामनि-१११७/प्र.क्र.१०४/का.१४२७