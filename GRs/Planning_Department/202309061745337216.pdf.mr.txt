# Page 1
महाराष्ट्र आर्थिक सल्लागार परिषदेने (Maharashtra Economic Advisory Council) सादर केलेल्या अहवालावर कार्यवाही करणेबाबत.
महाराष्ट्र शासन
नियोजन विभाग
शासन निर्णय क्रमांक :आसप-२०२३/प्र.क्र.७९/का-१४१७
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : ०६ सप्टेंबर, २०२३
वाचा:- १) शासन निर्णय, नियोजन विभाग क्र. शिकाना-२०२२/प्र.क्र.०३/का-१४१७, दिनांक ३० डिसेंबर, २०२२
२) शासन निर्णय, नियोजन विभाग क्र. आसप-२०२२/प्र.क्र.१४०/का-१४१७,
दिनांक ०६ फेब्रुवारी, २०२३
प्रस्तावना : “भारताची अर्थव्यवस्था सन २०२७ पर्यंत ५ लाख कोटी डॉलर पर्यंत विकसित करणे” या भारत सरकारच्या उद्दिष्टाच्या पूर्ततेच्या अनुषंगाने महाराष्ट्र राज्याची भूमिका निर्णायक आहे. महाराष्ट्र राज्याची अर्थव्यवस्था १ लाख कोटी डॉलर (One Trillion Dollar) बनविण्याचे उद्दिष्ट ठरविण्यात आले आहे. सदर उद्दिष्ट साध्य करण्याच्या दृष्टीने सर्व क्षेत्रांमधील महत्वाच्या निर्देशकांचे मापदंड निश्चित करणे, सदर उद्दिष्टाशी सलग्न क्षेत्रांमधील वाढीसाठी धोरण निश्चित करणे, राज्यातील वेगवेगळया भागधारकांबरोबर विस्तृत व सखोल विचार विनिमय करणे तसेच, सर्व क्षेत्रांचा देशांतर्गत उत्पादनामधील वाटा वाढविण्याच्या दृष्टीने उपाययोजना सुचविण्याकरिता राज्य शासनाने उपरोक्त अ.क्र.-१ मधील दिनांक ३०/१२/२०२२ च्या शासन निर्णयान्वये “ महाराष्ट्र आर्थिक सल्लागार परिषद” स्थापन केली आहे. आर्थिक सल्लागार परिषदेच्या तीन बैठका दिनांक १३/०२/२०२३, १०/०५/२०२३ व १२/०७/२०२३ रोजी संपन्न झाल्या. दिनांक १२/०७/२०२३ रोजीच्या तिसऱ्या बैठकीत आर्थिक सल्लागार परिषदेचा अहवाल शासनास सादर करण्यात आला. राज्य आर्थिक सल्लागार परिषदेने केलेल्या विविध शिफारशींची प्रभावी अंमलबजावणी करण्यासाठी शीघ्र कृती समिती स्थापन करण्याची बाब शासनाच्या विचाराधीन होती.
शासन निर्णय :
महाराष्ट्र आर्थिक सल्लागार परिषेदेने उत्पादन (Manufacturing), सेवा, पर्यटन, आरोग्य, कृषी, उर्जा (Renewables and Sustainability), पायाभूत सुविधा (Infrastructure), बांधकाम (Real Estate), वाहतूक सुविधा, व्यवसाय करण्याकरिता सुविधा (Ease of Doing Business), सुक्ष्म, लहान आणि मध्यम उद्योग (Micro, Small and Medium Enterprise), वित्तीय सेवा अशा विविध क्षेत्रांचा अभ्यास करुन त्याबाबत काही शिफारशी केल्या आहेत.
२. आर्थिक सल्लागार परिषदेने सादर केलेल्या अहवालाची तपासणी महाराष्ट्र इन्स्टिट्यूट फॉर ट्रान्सफॉर्मेशन (मित्र) या संस्थेने करावी व क्षेत्रनिहाय शिफारशी विचारात घेऊन त्यावर कार्यवाही करण्यासाठी संबंधित विभागांच्या सहकार्याने कृती आराखडा (Action Plan) तयार करावा. संबंधित विभागांनी कृती आराखड्यानुसार कार्यवाही करुन आवश्यकतेनुसार प्रस्ताव मंत्रीमंडळाच्या मान्यतेसाठी सादर करावा.
३. आर्थिक सल्लागार परिषदेने केलेल्या विविध शिफारशींची प्रभावी अंमलबजावणी करण्याच्या अनुषंगाने संबंधित विभागांनी केलेल्या कार्यवाहीचा आढावा घेणे तसेच विभागांना अंमलबजावणी करताना येणाऱ्या अडचणींबाबत मार्गदर्शन करण्यासाठी खालीलप्रमाणे शीघ्र कृती समिती स्थापन करण्यात येत आहे.
# Page 2
शासन निर्णय क्रमांकः आसप-२०२३/प्र.क्र. ७९/का-१४१७
--------------------------------------------------------------------------------------
| अ.क्र. | अधिकाऱ्याचे पदनाम | पद |
| १ | मुख्य सचिव | अध्यक्ष |
|  | अपर मुख्य सचिव (वित्त), वित्त विभाग | सदस्य |
|  | अपर मुख्य सचिव (महसूल), महसूल व वन विभाग | सदस्य |
|  | अपर मुख्य सचिव (कृषी), कृषी व पदुम विभाग | सदस्य |
| ५ | अपर मुख्य सचिव, सार्वजनिक आरोग्य विभाग | सदस्य |
| ६ | प्रधान सचिव, कौशल्य, रोजगार, उद्योजकता व नाविन्यता विभाग | सदस्य |
|  | प्रधान सचिव (नवि-१), नगर विकास विभाग | सदस्य |
|  | प्रधान सचिव (नवि-२), नगर विकास विभाग | सदस्य |
| ९ | प्रधान सचिव (उद्योग), उद्योग, उर्जा व कामगार विभाग | सदस्य |
| १० | मुख्य कार्यकारी अधिकारी, महाराष्ट्र इन्स्टिटयुट फॉर ट्रान्सफॉर्मेशन (मित्र) | सदस्य |
| ११ | प्रधान सचिव, नियोजन विभाग | सदस्य सचिव |
--------------------------------------------------------------------------------------
४. अपर मुख्य सचिव/ प्रधान सचिव / सचिव, पशु संवर्धन व दुग्ध विकास, मत्स्योत्पादन, उच्च व तंत्र शिक्षण, ग्राम विकास, सहकार, पणन, वस्त्रोद्योग, जलसंपदा, सार्वजनिक बांधकाम, वैद्यकीय शिक्षण, उर्जा, गृहनिर्माण, परिवहन, पर्यटन, माहिती तंत्रज्ञान, पर्यावरण व वातावरणीय बदल यांना सदर बैठकीतील विषयांच्या अनुषंगाने आवश्यकतेनुसार निमंत्रित करण्यात येईल. तसेच आवश्यकतेनुसार आर्थिक सल्लागार परिषदेतील सदस्य यांना देखील तज्ञ मार्गदर्शक म्हणून निमंत्रित करण्यात येईल.
# Page 3