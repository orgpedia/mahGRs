# Page 1
समृद्धी बजेट इष्टांक निश्चिती वर्ष २०२२-२३ महाराष्ट्र शासन
नियोजन विभाग (रोहयो)
शासन परिपत्रक क्र.: मग्रारोहयो-२०२२/प्र.क्र.२६०/रोहयो-७
१६ वा मजला, नवीन प्रशासन भवन,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२
दिनांक :- ०४ नोव्हेंबर, २०२२
प्रस्तावना : भारत सरकारच्या निती आयोगाने सप्टेंबर २०२१ मध्ये बहुआयामी गरीबी निर्देशांक (Multi Dimensional Poverty Index) जाहीर केला आहे. त्यानुसार महाराष्ट्र राज्याची गरीबी १४.९ टक्के असून केरळ (०.७१ टक्के) राज्याच्या तुलनेत ते २१ पट आहे. आपल्या सारख्या पुरोगामी राज्यासाठी ते भूषणावह नाही.
त्यानुसार जिल्हानिहाय गरीब लोकांची संख्येची गणना ही जिल्हयांची लोकसंख्या X जिल्ह्याची गरीबीची टक्केवारी भागीले १०० या सुत्रानुसार करण्यात आलेली आहे. (राज्याच्या विविध जिल्हयांमध्ये गरीबींची टक्केवारी परिशिष्ट १ मध्ये दिले आहेत) देशात पहिल्यांदा बहुआयामी पध्दतीने गरीबी जाहिर करण्यात आलेली आहे. या पध्दतीत वंचितततेचे आयाम परिभाषित करण्यात आले असून ते आरोग्य, शिक्षण आणि राहणीमान हे तीन आहेत. या प्रत्येक आयामास एक तृतीयांशाचा गुणांक देण्यात आलेले आहेत.
यापुढील काळात मनरेगाचे कार्य वंचितेतेच्या या आयांमावर आघात करणे हे राहणार आहेत. वंचिततेच्या विविध आर्यामांवर आघात करण्यासाठी आवश्यक कार्ये आणि मनरेगातून ते कसे शक्य आहे याचा विस्तृत विश्लेषण परिशिष्ट-२ मध्ये देण्यात आलेले आहे.
एका कुटूंबात ४ लोकांची सरासरी धरल्यास प्रत्येक जिल्ह्यामध्ये गरीब कुटूंबांची संख्या जिल्हयाची दारिद्र लोकसंख्या
४
एवढे होईल.
या प्रत्येक कुटूंबाला जॉब कार्ड द्यावे असे या शासन परिपत्रकाद्वारे आदेशीत करण्यात येत आहे.
तसेच या प्रत्येक जॉबकार्डावर दरवर्षी किमान १०० दिवस मजुरी मिळेल एवढे कार्य मनरेगांतर्गत करण्याचे इष्टांक ठरविण्यात येत आहे.
त्यानुसार जिल्हानिहाय वर्ष २०२२-२३ च्या उर्वरीत काळापासून गरीबी संपुष्टात येईपर्यंत प्रत्येक जिल्हयाचे इष्टांक = त्या जिल्हयातील गरीब कुटूंबाची संख्या X १०० एवढे मनुष्यदिवस ठरविण्यात येत आहे.
जिल्हा कार्यक्रम समन्वयकाने जिल्हयातील प्रत्येक तालुका आणि ग्रामपंचायतीचे वार्षिक इष्टांक याच सुत्रानुसार पुढील १५ दिवसांत घोषित करावे. जिल्हयात सर्व दूर गरीबीची टक्केवारी सारखी आहे असे गृहीत धरुन हे इष्टांक ठरविण्यात यावे. तथापि, एखाद्या जिल्हा कार्यक्रम समन्वयकास वाटल्यास की जिल्हयातील काही तालुक्यांत गरीबीची टक्केवारी अधिक आहे तर त्यानुसार त्या तालूक्यांची गरीबीची टक्केवारी जिल्हास्तरीय समितीत ठरवून निर्णय घ्यावा. एका तालूक्याच्या आत सर्व ग्राम पंचायतीकरीता गरिबीची टक्केवारी सारखीच समजण्यात यावी. इष्टांक गणणेच्या या कार्यात जिल्हा माहिती व्यवस्था समन्वयकाने मदत करावी.
या प्रमाणे ग्रामपंचायत निहाय ठरवलेले इष्टांक राज्यशासनास कळविण्यात येऊन त्याची प्रत आयुक्त मनरेगा, नागपूर यांना देण्यात यावी.
# Page 2
शासन परिपत्रक क्रमांकः मग्रारोहयो-२०२२/प्र.क्र.२६०/रोहयो-७
# Page 3
# Page 4