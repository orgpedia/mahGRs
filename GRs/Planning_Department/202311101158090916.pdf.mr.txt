# Page 1
स्वातंत्र्याचा अमृत महोत्सवानिमित्त महाराष्ट्राची आर्थिक पाहणी व महाराष्ट्र राज्य सांख्यिकीय गोषवारा माहितीचे संकलन करून प्रकाशन करणे. या प्रस्तावास प्रशासकीय मान्यता देणेबाबत
महाराष्ट्र शासन
नियोजन विभाग
शासन निर्णय क्रमांक : संकीर्ण-३२२१/प्र.क्र.६६/का-१४१७
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक : १० नोव्हेंबर, २०२३
वाचा : १) शासन निर्णय, पर्यटन व सांस्कृतिक कार्य विभाग, क्र.संकिर्ण ८२२१/प्र.क्र.१८४/ सां.का. ४, दिनांक २८.०९.२०२१
२) वित्त विभाग, शासन परिपत्रक क्र.विअप्र. २०१३/प्र.क्र.३०/२०१३/विनियम,
भाग-२, दिनांक ४.४.२०२२
३) पर्यटन व सांस्कृतिक कार्य विभाग, पत्र क्र. संकिर्ण ८२२२/प्र.क्र.४१३/ सां.का. ४, दिनांक १७.०२.२०२३
४) अर्थ व सांख्यिकी संचालनालय, मुंबई यांचे पत्र क्र. असांस/स्वाअम/२०२३-२४/प्रका/ सांस१/२०३, दिनांक २.११.२०२३
प्रस्तावना : भारतीय स्वातंत्र्याच्या ७५ व्या वर्षानिमित्त केंद्र शासनाच्या -आजादी का अमृत महोत्सव या उपक्रमाच्या धर्तीवर राज्यात - स्वातंत्र्याचा अमृत महोत्सव साजरा होत आहे. पर्यटन व सांस्कृतिक कार्य विभागाच्या संदर्भ क्र.१ येथील दिनांक २८.०९.२०२३ रोजीच्या शासन निर्णयान्वये सदर उपक्रमांतर्गत राज्यात विविध कार्यक्रमांचे आयोजन करण्यास मान्यता देण्यात आली असून स्वातंत्राचा अमृत महोत्सवानिमित्त विविध विभागामार्फत राबविण्यात येणा-या कार्यक्रमांना/ योजनांना एकछत्र योजनेंतर्गत निधी उपलब्ध करून दिला जाणार आहे.
२. ‘स्वातंत्र्याचा अमृत महोत्सव' साजरा करताना नियोजन विभागांतर्गत, अर्थ व सांख्यिकी संचालनालय, मुंबई यांचेमार्फत -स्वातंत्र्योत्तर फलनिष्पत्ती• या बाबीवर लक्ष केंद्रीत करून, महाराष्ट्र राज्याच्या स्थापनेपासून उपलब्ध असलेली विविध प्रकाशनांतील आकडेवारी/ माहिती संकलित करून समय मालिका स्वरूपात प्रकाशित करण्याबाबतचा प्रस्ताव सांस्कृतिक कार्य विभागास सादर करण्यात आला होता. सदर महोत्सवांतर्गत मंत्री, सांस्कृतिक कार्य यांच्या अध्यक्षतेखाली स्थापन करण्यात आलेल्या कोअर समितीने दिनांक ५.१२.२०२२ रोजी संपन्न झालेल्या बैठकीमध्ये नियोजन विभागाच्या उपरोक्त विषयाबाबतच्या महाराष्ट्राची आर्थिक पाहणी तसेच राज्य सांख्यिकीय गोषवारा माहितीचे संकलन करून प्रकाशित करणे. ह्या प्रस्तावास व त्यासाठी रूपये २ कोटी
निधीच्या मागणीस मान्यता दिली आहे. सदर बैठकीचे इतिवृत्त पर्यटन व सांस्कृतिक कार्य विभागाच्या संदर्भ क्रमांक ३ येथील दिनांक १७.०२.२०२३ रोजीच्या पत्रान्वये प्राप्त झाले आहे. सदर मान्यतेस अनुसरून अर्थ व सांख्यिकी संचालनालय, मुंबई यांचेकडून दिनांक २.११.२०२३ रोजीच्या पत्रान्वये याबाबतचा सविस्तर प्रस्ताव शासनास सादर करण्यात आला आहे. सदर प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण-३२२१/प्र.क्र.६६/का-१४१७
शासन निर्णय :
स्वातंत्र्याच्या अमृत महोत्सवानिमित्त अर्थ व सांख्यिकी संचालनालय, मुंबई यांचेमार्फत राबविण्यात येणा या -महाराष्ट्राची आर्थिक पाहणी तसेच राज्य सांख्यिकीय गोषवारा माहितीचे संकलन करून प्रकाशित करणे या प्रस्तावास व त्यासाठी येणा-या अंदाजित रूपये २ कोटी इतक्या खर्चास प्रशासकीय मान्यता देण्यात येत आहे.
सदर काम सुरू करण्यापूर्वी तसेच काम करत असताना आवश्यक विहीत प्रक्रिया राबवूनच काम सुरू करण्यात यावे.
२. सदर कामावरील खर्च मागणी क्र. झेडडी-२,२२०५ कला व संस्कृती, १०२ कला व संस्कृती प्रचालन, (१३) स्वातंत्राचा अमृत महोत्सव (१३) (०१) स्वातंत्र्याचा अमृत महोत्सवांतर्गत कार्यक्रम (कार्यक्रम) (२२०५३७३३), ५० इतर खर्च या लेखाशीर्षाखाली सन २०२३-२४ या वित्तीय वर्षात पर्यटन व सांस्कृतिक कार्य विभागाकडून उपलब्ध होणाऱ्या अनुदानातून भागविण्यात यावा. यासाठी संचालक, अर्थ व सांख्यिकी संचालनालय यांना नियंत्रक अधिकारी तसेच, लेखाधिकारी, अर्थ व सांख्यिकी संचालनालय यांना आहरण व संवितरण अधिकारी म्हणून घोषित करण्यात येत आहे.
३. सदर शासन निर्णय, वित्त विभाग शासन निर्णय क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७.४.२०१५ सोबतच्या परिशिष्ट भाग- पहिला, उप विभाग-तीन मधील अनुक्रमांक ०४ परिच्छेद क्र. २७ (२)(अ) नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 3