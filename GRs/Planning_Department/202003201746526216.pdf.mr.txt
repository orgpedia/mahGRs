# Page 1
जिल्हा वार्षिक योजना (सर्वसाधारण) अंतर्गत . “महाराष्ट्र कोव्हिड १९ (COVID- 19 ) उपाय योजना नियम, २०२०” च्या अनुषंगाने करावयाची कार्यवाही.
महाराष्ट्र शासन
नियोजन विभाग,
शासन निर्णय क्रमांक: डिएपी-१०२०/प्र.क्र.६३/का.१४८१
मंत्रालय, मुंबई - ४०००३२
दिनांक : २० मार्च, २०२०.
वाचा : १) सार्वजनिक आरोग्य विभाग अधिसुचना क्र. करोना २०२० / प्र.क्र. ५८/आरोग्य - ५ दि. १४ मार्च, २०२०.
२) वित्त विभाग, परिपत्रक क्र. संकीर्ण २०२०/प्र.क्र.४/२०/कोषा प्रशा- ५ दि. १८ मार्च, २०२०.
प्रस्तावना :
सार्वजनिक आरोग्य विभागाने अधिसुचना क्र. करोना-२०२०/प्र.क्र.५८/आरोग्य- ५ दि. १४ मार्च, २०२०
अनुसार, उपरोल्लेखित साथ रोग अधिनियम, १८९७ (Epidemic Disease Act, 1897) च्या खंड २, ३ व ४ नुसार
राज्यात कोव्हीड - १९ (COVID - 19) विषाणूमुळे उद्भवलेल्या संसर्गजन्य रोगाचा प्रतीबंध व नियंत्रण
करण्यासाठी “महाराष्ट्र कोव्हिड - १९ (COVID - 19) उपाय योजना नियम, २०२०” अनुसार तातडीच्या उपाय
योजना निश्चित केल्या आहेत.
२. “जिल्हा वार्षिक योजना (सर्वसाधारण)" अंतर्गत “सार्वजनिक आरोग्य विभाग” व “वैद्यकीय शिक्षण व
औषधी द्रव्य विभाग” या विभागांच्या जिल्हा स्तरीय योजना निश्चित केलेल्या असून त्या योजनांसाठी आवश्यक
निधी उपलब्ध होत असला तरीही कित्येकदा सक्षम स्तरावर “तांत्रिक मान्यता” व पर्यायाने "प्रशासकीय
मान्यता” मिळण्यास विलंब लागतो. “महाराष्ट्र कोव्हिड – १९ (COVID - 19) उपाय योजना नियम, २०२०”
अशा तातडीच्या आपत्कालीन प्रसंगी संबंधित जिल्हा स्तरीय अधिकाऱ्यांना आवश्यक त्या तांत्रिक / प्रशासकीय
मान्यता व निधी उपलब्ध व्हावा या दृष्टिने “जिल्हा वार्षिक योजना (सर्वसाधारण)” अंतर्गत काही विवक्षित
बाबींसाठी आवश्यक निधी अनुज्ञेय करण्याची बाब शासनाच्या विचाराधिन होती.
शासन निर्णय :
सार्वजनिक आरोग्य विभागाने अधिसुचना क्र. करोना-२०२०/प्र.क्र.५८/आरोग्य- ५ दि. १४ मार्च, २०२०
अनुसार, उपरोल्लेखित साथ रोग अधिनियम, १८९७ (Epidemic Disease Act, 1897) च्या खंड २, ३ व ४ नुसार
# Page 2
शासन निर्णय क्रमांकः डिएपी-१०२०/प्र.क्र.६३/का.१४८१
राज्यात करोना विषाणूमुळे (COVID - 19) उद्भवलेल्या संसर्गजन्य रोगाचा प्रतीबंध व नियंत्रण करण्यासाठी
“महाराष्ट्र कोव्हिड - १९ (COVID - 19) उपाय योजना नियम, २०२०” निर्गमित केला आहे. या तातडीच्या
प्रसंगात आवश्यक कामांना / उपाययोजनांना “प्रशासकीय मान्यता" व त्या करीता लागणारा निधी त्वरीत
उपलब्ध होणे आवश्यक आहे.
२. जिल्हा नियोजन समितीच्या अधिनस्त जिल्हा वार्षिक योजना (सर्वसाधारण) अंतर्गत रु. ५.०० कोटी
पर्यंत “प्रशासकीय मान्यता” व निधी वितरणाचे प्रशासकीय विभागांचे अधिकार, जिल्हा नियोजन समितीच्या
मान्यतेने “जिल्हाधिकारी तथा सदस्य सचिव, जिल्हा नियोजन समिती" यांना, नियोजन विभाग शासन निर्णय
क्र. जीवायो १००७/प्र.क्र.३९/का.१४४४ दि. १६ फेब्रुवारी, २००८ अन्वये देण्यात आलेले आहेत ही बाब विचारात
घेऊन, कोव्हीड १९ (COVID - 19) या विषाणूमुळे पसरणाऱ्या संसर्गजन्य रोगाचा प्रादुर्भाव रोखणे व प्रतिबंध
करण्यासाठी (i) सार्वजनिक आरोग्य विभागाच्या तसेच वैद्यकीय शिक्षण व व औषधी द्रव्य विभागाच्या नियमित
जिल्हा वार्षिक योजना (सर्वसाधारण) अंतर्गत आणि आवशकतेनुसार (ii) “महाराष्ट्र कोव्हिड - १९ उपाय योजना
नियम, २०२० " याखाली अनुज्ञेय उपाय योजनांसाठी जिल्हा वार्षिक योजना (सर्व साधारण ) च्या एकूण
नियतव्ययातील कमाल ५% पर्यंत “अतिरीक्त निधी” तात्काळ पुनर्विनियोजनाने या दोन विभागांच्या जिल्हा
स्तरीय अधिकाऱ्यांना उपलब्ध करुन देण्यात यावा. “जिल्हाधिकारी तथा सदस्य सचिव, जिल्हा नियोजन
समिती” यांनी अशा प्रकारे तातडीने केलेल्या पुनर्विनियोजनाबाबत संबंधित “जिल्ह्यांचे पालकमंत्री तथा
अध्यक्ष, जिल्हा नियोजन समिती” यांना अवगत करुन जिल्हा नियोजन समितीच्या आगामी बैठकीत कार्योत्तर
मंजूरी घेण्यात यावी.
३. सार्वजनिक आरोग्य विभाग तसेच वैद्यकीय शिक्षण व औषधी द्रव्य या विभागांनी “महाराष्ट्र कोव्हिड -
१९ ( COVID - 19 ) उपाय योजना नियम, २०२०" खालील अनुज्ञेय कामे / उपाययोजनांचा समावेश,
तात्कालिक परिस्थितीत जिल्हा वार्षिक योजना (सर्वसाधारण) संदर्भात नियोजन विभागाचे पत्र क्र. डीएपी
१०१९/प्र.क्र. १९६/का.१४८१ दि. १० डिसेंबर, २०१९ अन्वये निश्चित करण्यात आलेल्या योजनांमध्ये करावा.
त्यानुसार “जिल्हाधिकारी तथा सदस्य सचिव, जिल्हा नियोजन समिती” यांनी या विभागांच्या संबंधित जिल्हा
स्तरीय अधिकारी यांचेकडून सादर केल्या जाणाऱ्या प्रस्तावांना त्वरीत प्रशासकीय मान्यता देऊन आवश्यक
निधी उपलब्ध करावा.
पृष्ठ ४ पैकी २
# Page 3
शासन निर्णय क्रमांकः डिएपी-१०२०/प्र.क्र.६३/का.१४८१
४. वित्त विभाग परिपत्रक क्र. संकीर्ण २०२०/प्र.क्र.४/२०/कोषा प्रशा- ५ दि. १८ मार्च, २०२० अन्वये
“कोव्हीड – १९ ( COVID - 19)” या संसर्गजन्य रोगाच्या प्रादुर्भावाचा मुकाबला करण्यासाठी, उपरोक्त कामे
/योजना प्रशासकीय मान्यता देणे व खरेदी वरील खर्चाबाबतच्या निर्बंधातून सूट देण्यात आलेली असल्याने
जिल्हा वार्षिक योजना (सर्वसाधारण) अंतर्गत सार्वजनिक आरोग्य विभाग तसेच वैद्यकीय शिक्षण व औषधी द्रव्य
विभागाच्या समांतर योजनांच्या बाबतीत जिल्हा स्तरीय अधिकाऱ्यांना प्रचलित नियमांच्या आधारे आवश्यक
खर्च करता येईल.
५. सार्वजनिक आरोग्य विभाग तसेच वैद्यकीय शिक्षण व औषधी द्रव्य विभागाच्या सहमतीने प्रस्तुत शासन
निर्णय निर्गमित करण्यात येत असून या शासन निर्णयानुसार करण्यात आलेल्या तरतुदी एक विशेष बाब म्हणून
सन २०१९-२० व सन २०२०-२१ या आर्थिक वर्षापर्यंत अनुज्ञेय राहतील.
६. “महाराष्ट्र जिल्हा नियोजन समिती (रचना व कामे) अधिनियम, १९९८" मधील कलम-१२ अन्वये राज्य
शासनास प्राप्त अधिकारानुसार हा शासन निर्णय निर्गमित करण्यात येत आहे.
# Page 4