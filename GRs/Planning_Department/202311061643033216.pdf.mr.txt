# Page 1
जलसंपदा आणि मृद व जलसंधारण विभागाने नवीन प्रकल्प / सुधारीत प्रशासकीय मान्यता प्रस्ताव मान्यतेस्तव सादर करताना प्रकल्प किंमतीपैकी भूसंपादनाची किंमत किती असावी याबाबत धोरण निश्चित करण्याच्या अनुषंगाने समिती स्थापन करण्याबाबत.
महाराष्ट्र शासन
नियोजन विभाग,
शासन निर्णय क्र. संकीर्ण-२०२३/प्र.क्र.३८/का.१४३४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ६ नोव्हेंबर, २०२३.
प्रस्तावना
सुधारीत प्रशासकीय मान्यतेच्या संदर्भात, मंगळवार दि. ५.९.२०२३ रोजी व्यय अग्रक्रम समितीची बैठक संपन्न झाली. सदर बैठकीच्या इतिवृत्तात, व्यय अग्रक्रम समितीकडे सादर होणाऱ्या सुधारीत प्रशासकीय मान्यतेच्या प्रस्तावांच्या अनुषंगाने कार्यवाहीबाबत सूचना देण्यात आल्या.
त्यामध्ये, जलसंपदा आणि मृद व जलसंधारण विभागाकडील प्रशासकीय मान्यता / सुधारीत प्रशासकीय मान्यता प्रस्तावांच्या किंमतीपैकी किती टक्के रक्कम ही भूसंपादनावर खर्च करावी याबाबत गुणोत्तर निश्चित करण्याबाबत नियोजन विभागाने कार्यवाही करावी, असे सूचित करण्यात आले. त्यास अनुसरून, जलसंपदा आणि मृद व जलसंधारण विभागाने नवीन प्रकल्प हाती घेताना सदर प्रकल्प किंमतीपैकी भूसंपादनाची किंमत किती असावी याबाबत धोरण निश्चित करण्याच्या अनुषंगाने समिती स्थापन करण्याचे शासनाच्या विचाराधीन होते.
शासन निर्णय
व्यय अग्रक्रम समितीने सूचित केल्यानुसार, जलसंपदा आणि मृद व जलसंधारण विभागाने नवीन प्रकल्प हाती घेताना सदर प्रकल्प किंमतीपैकी भूसंपादनाची किंमत किती असावी याबाबत धोरण निश्चित करण्याच्या अनुषंगाने, पुढीलप्रमाणे समिती स्थापन करण्यात येत आहे
---------------------------------------------------------
| अ.क्र. | अधिकाऱ्याचे पदनाम | समितीतील पद |
| १ | प्रधान सचिव, नियोजन विभाग | अध्यक्ष |
| २ | सह/ उप सचिव, का.व्यय-१२/का.व्यय-१५, वित्त विभाग | सदस्य |
| ३ | सह/ उप सचिव, नियोजन विभाग / का.१४३४ | सदस्य |
| ४ | सह/ उप सचिव, जलसंपदा विभाग | सदस्य |
| ५ | सह/ उप सचिव, मृद व जलसंधारण विभाग | सदस्य |
| ६ | सह/ उप सचिव, महसूल व वन विभाग (भूसंपादन) | सदस्य |
| ७ | अवर सचिव, नियोजन विभाग/ का.१४३४ | सदस्य सचिव |
---------------------------------------------------------
# Page 2
शासन निर्णय क्रमांकः संकीर्ण-२०२३/प्र.क्र.३८/का.१४३४
२. सदर समितीने १५ दिवसांत आपल्या शिफारशी सादर कराव्यात.