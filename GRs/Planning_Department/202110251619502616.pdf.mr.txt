# Page 1
जिल्हा वार्षिक योजना (सर्वसाधारण) सन २०२१-२२ या आर्थिक वर्षासाठी मंजूर अर्थसंकल्पीय तरतूदीचे निधी वितरण.
महाराष्ट्र शासन
नियोजन विभाग
शासन निर्णय क्रमांक : डीएपी १०२१/प्र.क्र.१०१/का.१४८१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक - २५ ऑक्टोबर, २०२१
वाचा: १) नियोजन विभाग, शासन निर्णय क्रमांक - जिवायो-१००७/प्र.क्र.३९/का.१४४४, दिनांक १६/०२/२००८ २) नियोजन विभाग, शासन निर्णय क्रमांक - डिएपी-१०२१/प्र.क्र.१०१/का.१४८१, दिनांक १२/०४/२०२१ ३) वित्त विभाग, शासन परिपत्रक क्रमांक - अर्थसं-२०२१/प्र.क्र.४८/अर्थ-३, दिनांक ०६/०४/२०२१ ४) नियोजन विभाग, शासन निर्णय क्रमांक - डिएपी १०२१/प्र.क्र.१०१/का.१४८१, दिनांक १९/०४/२०२१ ५) नियोजन विभाग, शासन निर्णय क्रमांक - डिएपी १०२१/प्र.क्र.१०१/का.१४८१, दिनांक ०५/०५/२०२१ ६) वित्त विभाग, शासन निर्णय क्रमांक- अर्थसं-२०२१/प्र.क्र.४८/अर्थ-३, दिनांक १४/१०/२०२१
शासन निर्णय -
महाराष्ट्र विधान मंडळाने महाराष्ट्र विनियोजन विधेयक, २०२१ मंजूर केले असून ते महाराष्ट्राचे
राज्यपाल यांच्या अधिसंमतीनुसार महाराष्ट्र अधिनियम ५ म्हणून महाराष्ट्र शासन राजपत्र असाधारण भाग
४, दिनांक १५ मार्च २०२१ यामध्ये प्रसिध्द करण्यात आले आहे.
२. नियोजन विभागाचे संदर्भीय दिनांक १२/०४/२०२१ च्या शासन निर्णयान्वये जिल्हा वार्षिक योजना
(सर्वसाधारण) सन २०२१-२२ या आर्थिक वर्षाकरीता “कोविड-१९" च्या प्रादुर्भावावरील अनुज्ञेय
उपाययोजना करण्याकरीता तसेच सार्वजनिक आरोग्य विभाग तसेच वैद्यकीय शिक्षण व औषधी द्रव्ये
विभागांच्या “जिल्हास्तरीय आरोग्यविषयक सुविधा (District Level Health Infrastructure)
बळकटीकरण” करीता एकूण ३०% पर्यंत निधी वर्ग करुन खर्च करण्याचे निर्देश महाराष्ट्र जिल्हा नियोजन
समिती (रचना व कामे) अधिनियम १९९८ मधील कलम १२ अन्वये निर्गमित करण्यात आले आहेत.
३. नियोजन विभागाकडून जिल्हा वार्षिक योजना (सर्वसाधारण) अंतर्गत सन २०२१-२२ या आर्थिक
वर्षाकरीता रुपये ११०३५ कोटी एवढी अर्थसंकल्पीय तरतूद सर्व ३६ जिल्हयांकरीता करण्यात आली आहे.
या तरतूदीपैकी सर्व ३६ जिल्हयांच्या मंजूर अर्थसंकल्पीय तरतूदीच्या १० टक्के निधी म्हणजे ११०३.५०
# Page 2
शासन निर्णय क्रमांकः डीएपी १०२१/प्र.क्र.१०१/का.१४८१
कोटी एवढा निधी सन २०२१-२२ चा “प्रथम हप्ता” म्हणून नियोजन विभागाचे संदर्भाधिन दिनांक
१९/०४/२०२१ च्या शासन निर्णयान्वये वितरीत करण्यात आलेला आहे.
४. वित्त विभागाने जिल्हा वार्षिक योजना (सर्वसाधारण) सन २०२१-२२ अंतर्गत “कोविड-१९” च्या
प्रादुर्भावावरील अनुज्ञेय वरील उपाययोजनांसाठी प्रधान लेखाशिर्ष २२१०, ४२१०, ३४५१ व ४५१५ या
अंतर्गत चा १०० टक्के अर्थसंकल्पीय तरतूद वितरीत करण्यास दिलेल्या अनुमतीस अनुसरुन जिल्हा
वार्षिक योजना (सर्वसाधारण) २०२१-२२ अंतर्गत ३६ जिल्हयांच्या मागणी क्रमांक ओ-१४ ते ओ-८५ या
खालील २२१०, ४२१०, ३४५१ व ४५१५ या प्रधान लेखाशिर्षांतर्गत उर्वरित ९० टक्के अर्थसंकल्पीत तरतूद
“अर्थसंकल्प वितरण प्रणाली (BDS)” नियोजन विभागाचे दिनांक ०५/०५/२०२१ च्या शासन निर्णयान्वये
वर दिनांक ०५/०५/२०२१ च्या शासन निर्णयान्वये वितरीत करण्यात आलेली आहे.
५. जिल्हा वार्षिक योजना (सर्वसाधारण) सन २०२१-२२ अंतर्गत वरील परिच्छेद-३ व ४ व्यतिरिक्त
वित्त विभागाने आता उपलब्ध करुन दिलेला निधी “अर्थसंकल्प वितरण प्रणाली (BDS ) " वर पुढील
सूचनांच्या अधिनतेने वितरीत करण्यात येत आहे. सबब या अनुषंगाने पुढील आवश्यक ती कार्यवाही
करण्यात यावी.
अ) जिल्हा वार्षिक योजना (सर्वसाधारण) सन २०२१-२२ अंतर्गत या आदेशान्वये जिल्हानिहाय वितरीत
करण्यात येत असलेल्या रुपये ७१६९.५५ कोटी तरतूदींसह, एकूण वितरीत तरतूदी बाबतची माहिती
“परिशिष्ट- अ” मध्ये दर्शविण्यात आलेल्या आहेत. तसेच पावसाळी अधिवेशनात नवीन लेखाशिर्ष
कार्यान्वीत करण्यासाठी सादर करण्यात आलेल्या पुरवणी मागण्यांचा वितरीत करण्यात येत असलेला
उर्वरित निधी “परिशिष्ट- ब” मध्ये दर्शविण्यात आला आहे.
ब) जिल्हा वार्षिक योजना (सर्वसाधारण) सन २०२१-२२ अंतर्गत प्रधान लेखाशिर्ष २२१०, ४२१०, ३४५१
व ४५१५ या अंतर्गत उपलब्ध झालेला निधी आवश्यकतेनुसार प्राधान्याने “कोविड-१९ (Covid-१९) " च्या
प्रादुर्भावावरील अनुज्ञेय विशेष उपाययोजनांकरीता व सार्वजनिक आरोग्य विभाग तसेच वैद्यकीय शिक्षण
व औषधी द्रव्ये विभागांच्या नियमित जिल्हास्तरीय आरोग्य विषयक सुविधांच्या (District Level Health
Infrastructure) बळकटीकरण करण्याकरीता उपयोगात आणणे आवश्यक आहे असे सूचित करुन
यासाठी नियोजन विभागाच्या दिनांक १९/०४/२०२१ व दिनांक ०५/०५/२०२१ च्या शासन निर्णयातील
परिशिष्ट-अ मध्ये दर्शविल्याप्रमाणे जिल्हयाच्या एकूण नियतव्ययाच्या कमाल ३०% पर्यंत निधी खर्च
करण्यास अनुमती देण्यात आलेली होती. तथापि, या अनुषंगाने आता असे स्पष्ट करण्यात येत आहे की,
पृष्ठ ५ पैकी २
# Page 3
शासन निर्णय क्रमांकः डीएपी १०२१/प्र.क्र.१०१/का.१४८१
कोविड–१९ (Covid–१९)” च्या प्रादुर्भावावरील अनुज्ञेय विशेष उपाययोजनांकरीता व सार्वजनिक आरोग्य
विभाग तसेच वैद्यकीय शिक्षण व औषधी द्रव्ये विभागांच्या नियमित जिल्हास्तरीय आरोग्य विषयक
सुविधांच्या (District Level Health Infrastructure) बळकटीकरण करीता आवश्यकतेनुसार ३०% पर्यंत
निधी खर्च करण्यास अनुज्ञा असली तरी त्यापेक्षा कमी निधी आर्थिक वर्ष सन २०२१-२०२२ मध्ये खर्च
होणार असल्यास त्याबाबतीत प्राधान्याने आढावा घेऊन संबंधित जिल्हयाचे “पालकमंत्री तथा अध्यक्ष,
जिल्हा नियोजन समिती” यांना अवगत करुन जिल्हाधिकारी तथा सदस्य सचिव, जिल्हा नियोजन
समिती यांनी उर्वरित निधी जिल्हा वार्षिक योजना (सर्वसाधारण) सन २०२१-२०२२ च्या इतर नियमित
योजनां अंतर्गत चालू असलेल्या कामांवरील (Spill) खर्च करण्यास हरकत नाही. तसेच तथापि, या
कार्यवाहीस जिल्हा नियोजन समितीची कार्योत्तर मान्यता घेण्यात यावी. या आदेशान्वये जिल्हानिहाय
वितरीत करण्यात येत असलेल्या निधीतून चालू असलेल्या कामांवरील खर्च भागविल्यानंतर उर्वरित
निधीतून नवीन कामे हाती घेण्यात यावीत.
क) जिल्हा वार्षिक योजना (सर्वसाधारण) सन २०२१-२२ करीता परिच्छेद-अ मध्ये “कोविड-१९
(Covid–१९)” च्या प्रादुर्भावावरील अनुज्ञेय विशेष उपाययोजनांकरीता व सार्वजनिक आरोग्य विभाग
तसेच वैद्यकीय शिक्षण व औषधी द्रव्ये विभागांच्या नियमित जिल्हास्तरीय आरोग्य विषयक सुविधांच्या
(District Level Health Infrastructure) बळकटीकरण करीता प्रधान लेखाशिर्ष २२१०, ४२१०, ३४५१ व
४५१५ अंतर्गत नियोजन विभागाच्या दिनांक १९/०४/२०२१ व दिनांक ०५/०५/२०२१ च्या शासन
निर्णयान्वये वितरीत करण्यात आलेल्या ३० टक्के पर्यंत निधी पूर्णतः खर्च झालेला असल्यास व या
प्रयोजनासाठी आणखी निधीची आवश्यकता असेल तर १० % पर्यंत “अतिरिक्त निधी” या शासन
निर्णयान्वये वितरीत करण्यात येत असलेल्या निधीतून “जिल्हाधिकारी तथा सदस्य सचिव, जिल्हा
नियोजन समिती” हे संबंधित जिल्हयाचे “पालकमंत्री तथा अध्यक्ष, जिल्हा नियोजन समिती” यांची
पूर्वसहमती प्राप्त करुन प्रधान लेखाशिर्ष २२१०, ४२१०, ३४५१ व ४५१५ कडे पुर्नविनियोजनाद्वारे उपलब्ध
करुन देऊ शकतील.
ड) जिल्हा वार्षिक योजना (सर्वसाधारण) सन २०२१-२२ अंतर्गत “कोविड-१९ (Covid-१९)” च्या
प्रादुर्भावावरील अनुज्ञेय विशेष उपाययोजनांकरीता व सार्वजनिक आरोग्य विभाग तसेच वैद्यकीय शिक्षण
व औषधी द्रव्ये विभागांच्या नियमित जिल्हास्तरीय आरोग्य विषयक सुविधांच्या (District Level Health
Infrastructure) बळकटीकरण करीता“परिशिष्ट-अ” मध्ये “विशेष बाब” म्हणून उपलब्ध करुन देण्यात
पृष्ठ ५ पैकी ३
# Page 4
शासन निर्णय क्रमांकः डीएपी १०२१/प्र.क्र.१०१/का.१४८१
आलेल्या निधीचे विनियोजन करताना “जिल्हाधिकारी तथा सदस्य सचिव, जिल्हा नियोजन समिती”
यांनी “नियंत्रक अधिकारी” म्हणून दक्ष राहून उचित कार्यवाही करावी.
६. जिल्हाधिकारी तथा नियंत्रक अधिकारी यांनी त्यांना “परिशिष्ट-अ” प्रमाणे वितरीत करुन देण्यात
आलेल्या तरतूदी त्यांच्या अधिपत्याखालील “आहरण व संवितरण अधिकारी” यांचेकडे वितरीत
कराव्यात, तसेच “नियंत्रक अधिकारी” म्हणून (१) महाराष्ट्र अर्थसंकल्प नियम पुस्तिका, (२) वित्तीय
अधिकार नियम पुस्तिकांमधील लागू असलेले संबंधित वित्तीय नियम तसेच संदर्भाधिन नियोजन विभागाचे
शासन निर्णय / परिपत्रकात दिलेल्या निर्देशांचे काटेकोरपणे पालन करावे.
७. वित्त विभागाच्या अनौपचारिक संदर्भ क्रमांक - ४०१/२०२१/व्यय-८, दिनांक ०६/१०/२०२१ अन्वये
दिलेल्या सहमतीनुसार निर्गमित करण्यात येत आहे.
# Page 5
# Page 6
# Page 7
# Page 8