# Page 1
"अण्णासाहेब पाटील आर्थिक मागास विकास महामंडळ" या योजनेकरीता मागणी क्र.ओ-१० मुख्य लेखाशिर्ष "४२५०" अंतर्गत रु.३०.०० कोटी इतका निधी वितरीत करण्याबाबत.
महाराष्ट्र शासन
नियोजन विभाग
शासन निर्णय क्र. अपाम-२०२२/प्र.क्र.१२०/का.१४२५
मंत्रालय विस्तार कक्ष क्र.६५१, सहावा मजला,
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०८ जुलै, २०२२
वाचा :१) अण्णासाहेब पाटील आर्थिक मागास विकास महामंडळ मर्यादित मुंबई यांचे पत्र क्र.एपीएमएम/एडीएम/ २४८/२०२२-२३, दि.१०.०६.२०२२.
२) सामान्य प्रशासन विभाग यांची अधिसूचना क्र.शाकानि-२०२१/प्र.क्र.१५५/१८ (रवका), दि.०९.०९.२०२१.
प्रस्तावना : "अण्णासाहेब पाटील आर्थिक मागास विकास महामंडळ " हा विषय कौशल्य विकास व उद्योजकता विभाग या विभागाकडून सामान्य प्रशासन विभागाच्या दि.०९.०९.२०२१ च्या आदेशान्वये नियोजन विभागाकडे हस्तांतरीत करण्यात आला आहे.
२. अण्णासाहेब पाटील आर्थिक मागास विकास महामंडळाच्या १) वैयक्तिक व्याज कर्ज परतावा योजना (IR-I) व गट कर्ज व्याज परतावा योजना (IR-II) या योजनांच्या सुयोग्य अंमलबजावणी करिता रु. २७५.०० कोटीचे दायित्व (Libility) लाभार्थ्याप्रती महामंडळाचे आहे व हे दायित्व कालानुरुप वाढत्या स्वरुपाचे आहे.
सन २०२२-२३ साठी अण्णासाहेब पाटील आर्थिक मागास विकास महामंडळास रु. १००.०० कोटी इतके अनुदान अर्थसंकल्पित केले आहे. त्याअनुषंगाने रु.३०.०० कोटी इतका निधी वित्त विभागाच्या मान्यतेने वितरीत करण्याची बाब शासनाच्या विचाराधीन आहे.
शासन निर्णय : नियोजन विभागाच्या अधिनस्त अण्णासाहेब पाटील आर्थिक मागास विकास महामंडळास रुपये १००.०० कोटी इतके अनुदान सन २०२२-२३ साठी अर्थसंकल्पित केले आहे. त्यातील रु.३०.०० कोटी इतके अनुदान वित्त विभागाने बीम्स प्रणालीवर उपलब्ध करुन दिले आहे. सदर निधी अंतर्गत होणारा खर्च अण्णासाहेब पाटील आर्थिक मागास विकास महामंडळाने खालील लेखाशीर्षाखाली भागवावा.
मागणी क्र.ओ- १० लेखाशिर्ष ४२१५ इतर सामाजिक सेवा यावरील भांडवली खर्च २ - (००) १९० सार्वजनिक क्षेत्रातील व इतर उपक्रमातील गुंतवणुका (००) (०१) अण्णासाहेब पाटील आर्थिक मागास विकास महामंडळ मर्यादित यास भांडवली अंशदान कार्यक्रम / दत्तमत - संगणक सांकेतांक क्रमांक (४२५० ० से ०७२) ३२, अंशदाने
# Page 2
शासन निर्णय क्रमांकः अपाम-२०२२/प्र.क्र.१२०/का.१४२५
प्रस्तुत अनुदान वितरीत करण्यासाठी " नियंत्रक अधिकारी " म्हणून उपसचिव (रोखशाखा) व "आहरण व संवितरण अधिकारी" म्हणून कक्ष अधिकारी (रोखशाखा) यांची नियुक्ती करण्यात येत आहे.
अण्णासाहेब पाटील आर्थिक मागास विकास महामंडळ यांनी होणाऱ्या खर्चाचे उपयोगिता प्रमाणपत्र शासनास वेळोवेळी सादर करावे. तसेच होणारा खर्च ज्या उद्दिष्टाखाली अनुदान मंजूर केले आहे. त्या उद्दिष्टाकरिताच खर्च करण्याची दक्षता घ्यावी.
प्रस्तुत शासन निर्णय वित्त विभागाच्या अनौपचारिक संदर्भ क्र.२३०/२२२/व्यय-८, दि.२४/०६/२०२२ अन्वये दिलेल्या संमतीनुसार निर्गमित करण्यात येत आहे.