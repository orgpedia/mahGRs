# Page 1
अर्थ व सांख्यिकी संचालनालयातील संशोधन अधिकारी/ सांख्यिकी अधिकारी गट-ब (राजपत्रित) संवर्गातील अधिकाऱ्याच्या बदलीबाबत.
महाराष्ट्र शासन
नियोजन विभाग
शासन आदेश क्रमांकः इएसटी-१०१८/प्र.क्र.४२/का.१४२७
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- १३ जुलै, २०१८.
संदर्भ:- १) जलसंपदा विभाग शासन आदेश क्र. संकीर्ण २०१८/प्र.क्र.२२७/आ (मंत्रालय), दिनांक ११/०६/२०१८.
२) नियोजन विभाग शासन आदेश क्र. इएसटी १०१८/प्र.क्र.४०/का.१४२७, दिनांक १५/०६/२०१८.
शासन आदेश
अर्थ व सांख्यिकी संचालनालयातील संशोधन अधिकारी, गट-ब (राजपत्रित) संवर्गातील
श्रीमती उ. रं. गोतरणे, संशोधन अधिकारी, जलसंपदा विभाग, मंत्रालय यांना संदर्भाधिन क्रमांक १ येथिल
आदेशान्वये जलसंपदा विभाग, मंत्रालय यांनी दिनांक १२/०६/२०१८ (म.नं.) पासून एकतर्फी कार्यमुक्त
केले आहे. विभागाच्या संदर्भाधिन क्र.२ येथिल आदेशान्वये श्रीमती उ.रं. गोतरणे यांना त्यांच्या नियमित
पदस्थापनेचे तथा नियुक्तीचे आदेश निर्गमित होईपर्यंतच्या कालावधीत अर्थ व सांख्यिकी संचालनालय,
मुंबई येथे हजर होऊन दिलेले कामकाज पार पाडण्याबाबत सूचित करण्यात आले आहे.
२. सदर आदेशान्वये महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य
पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) नुसार अर्थ व सांख्यिकी
संचालनालयातील श्रीमती उ. रं. गोतरणे, संशोधन अधिकारी यांची सक्षम प्राधिकारी यांच्या मान्यतेने
प्रशासकीय कारणास्तव बदली करण्यात येत असून त्यांची पदस्थापना स्तंभ क्र. ३ मध्ये दर्शविल्याप्रमाणे
करण्यात येत आहे :
----------------------------------------------------------------------------------------------------------------------------------------------------------------------------------------------------------------------------------
|  | अ.क्र |  |  | अधिकाऱ्याचे नांव व पदनाम |  |  | बदलीनंतरचे पदनाम व कार्यालयाचे नांव |  |
|  | १ |  |  | २ |  |  | ३ |  |
| १ | श्रीमती उ.रं.गोतरणे, संशोधन अधिकारी ( संशोधन अधिकारी, अर्थ व व सांख्यिकी संचालनालय, मुंबई या पदावर दिनांक १८/०५/२०१८ च्या आदेशान्वये तात्पुरती पदस्थापना देण्यात आली आहे). | संशोधन अधिकारी, विक्रीकर आयुक्तांचे कार्यालय, मुंबई |
----------------------------------------------------------------------------------------------------------------------------------------------------------------------------------------------------------------------------------
# Page 2
शासन आदेश क्रमांकः इएसटी-१०१८/प्र.क्र.४२/का.१४२७
३. संबंधित कार्यालयप्रमुखांनी संबंधित अधिकाऱ्याच्या पदाचा कार्यभार अन्य अधिकाऱ्याकडे सोपवून
त्यास तात्काळ कार्यमुक्त करावे तसेच कार्यमुक्तीनंतर संबंधित अधिकाऱ्यांनी बदली केलेल्या पदावर
तात्काळ रुजू व्हावे व त्या पदाचा कार्यभार स्वीकारावा.
४. बदली आदेशात बदल करुन घेण्यासाठी प्रत्यक्ष वा अप्रत्यक्षपणे दबाब आणण्याचा प्रयत्न केल्यास
तो अधिकारी शिस्तभंगविषयक कारवाईसाठी पात्र ठरेल.
५. बदली झालेले अधिकारी बदलीच्या कार्यालयात रुजू झाल्यानंतर त्यांनी तात्काळ संबंधित आहरण
व संवितरण अधिकाऱ्याशी संपर्क साधून ई-प्रोफाईल अद्ययावत करण्याची कार्यवाही सात दिवसांच्या आत
करावी. अद्ययावत केलेले ई-प्रोफाईल संबंधित कार्यालयाने संबंधित अधिकाऱ्याच्या त्या महिन्याच्या वेतन
देयकासोबत कोषागार कार्यालयास सादर केल्याशिवाय त्यांचे वेतन देयक कोषागार कार्यालयाने पारित
करु नये. तसेच अद्ययावत ई-प्रोफाईलच्या प्रती संचालक, अर्थ व सांख्यिकी संचालनालय व शासनास
पाठविण्यात याव्यात. ई-प्रोफाईल अद्ययावत करण्याची जबाबदारी संबंधित कार्यालय प्रमुखांची राहील.
६. काही अधिकारी बदली आदेशाचे पालन करीत नाहीत. त्यामुळे प्रशासकीय कामकाजामध्ये
अडथळा निर्माण होतो असे निदर्शनास आले आहे. यास्तव, याबाबत दिरंगाई झाल्याचे व शासन आदेशाचा
भंग झाल्याचे निदर्शनास आल्यास संबंधितांविरुध्द शिस्तभंगाची कार्यवाही करण्यात येईल, याची नोंद
घ्यावी.
७. संबंधित कार्यालयप्रमुखांनी बदली करण्यात आलेल्या अधिकाऱ्यास कार्यमुक्त केल्याबाबतच्या व
रुजू करुन घेतल्याच्या आदेशाची प्रत या विभागास अग्रेषित करावी.
# Page 3