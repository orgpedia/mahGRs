# Page 1
खासदार स्थानिक क्षेत्र विकास कार्यक्रमाचे संनियंत्रण करण्यासाठी निर्माण केलेल्या पदांमध्ये सुधारणा करणेबाबत...
महाराष्ट्र शासन
नियोजन विभाग
शासन निर्णय क्रमांकः निविआ-१७२३/प्र.क्र.३०४/का.१४२१
मादाम कामा रोड, हुतात्मा राजगुरु चौक,
मंत्रालय, विस्तार, मुंबई -४०० ०३२,
दिनांक: २० जुलै, २०२३
वाचा : १) शासन निर्णय, नियोजन विभाग क्रमांकः निविआ-१७१५/प्र.क्र.४८१/का.१४२१, दिनांक ०९.११.२०१५.
२) शासन निर्णय, वित्त विभाग क्रमांकः वेपुर ११२१/प्र.क्र.४/सेवा-९.,
दिनांक १३.०२.२०२३
३) शासन निर्णय, नियोजन विभाग क्रमांक: निविआ - ४०२२ / प्र.क्र.४३२/
का.१४२१, दिनांक २४.०३.२०२३
४) कार्यालयीन आदेश, नियोजन विभाग क्र. निविआ-४०२२/प्र.क्र.४३२(१/२)/का.१४२१., दि.०२.०६.२०२३
प्रस्तावना: स्थानिक गरजेनुसार माननीय खासदारांना त्यांच्या मतदारसंघात लोकोपयोगी मालमत्ता निर्माण करण्यासाठी खासदार स्थानिक क्षेत्र विकास योजना राबविण्यात येत असून या योजनेतंर्गत केंद्र शासनाकडून निधी उपलब्ध करण्यात येतो. सदर निधीमध्ये वेळोवेळी वाढ करण्यात आली आहे. वाढीव निधीमुळे कामांच्या संख्येतही वाढ झाली आहे. या योजनेची प्रभावी अंमलबजावणी व संनियंत्रण होण्यासाठी एक स्वतंत्र कक्ष राज्य स्तरावर निर्माण करण्याची शिफारस केंद्र शासनाच्या सांख्यिकी व कार्यक्रम अंमलबजावणी मंत्रालयाने केली आहे. त्यानुसार खासदार स्थानिक क्षेत्र विकास योजनेच्या प्रभावी अंमलबजावणी व संनियंत्रणासाठी राज्य स्तरावर एक स्वतंत्र नवीन कक्ष व त्यासाठी चार पदे नियोजन विभाग (खुद्द) च्या आस्थापनेवर तात्पुरत्या स्वरुपात संदर्भ क्र. १ येथील शासन निर्णयान्वये निर्माण करण्यात आलेली आहेत. सदर पदांमध्ये सुधारणा करण्याची बाब शासनाच्या विचाराधीन होती. त्याअनुषंगाने संदर्भ क्र. १ येथील शासन निर्णय अधिक्रमित करण्यात येत असून सुधारित शासन निर्णय निर्गमित करण्यात येत आहे.
शासन निर्णय: वित्त विभागाच्या संदर्भ क्र.२ येथील शासन निर्णयान्वये राज्य वेतन सुधारणा समिती, २०१७ च्या अहवाल खंड-२ मधील वेतनश्रेण्यांविषयक व आनुषंगिक शिफारशी स्वीकृत करण्यात आल्या आहेत. नियोजन विभागाच्या अधिपत्याखालील अर्थ व सांख्यिकी संचालनालयातील सह संचालक (वेतन स्तर एस-२३: ६७७००-२०८७००) पदाचा वेतनस्तर एस-२५:७८८००-२०९२०० असा सुधारित करण्यात आला आहे. यास्तव
पृष्ठ ३ पैकी १
# Page 2
शासन निर्णय क्रमांकः निविआ-१७२३/प्र.क्र.३०४/का.१४२१
नियोजन विभागाच्या विशिष्ट पदांपैकी, अर्थ व सांख्यिकी संचालनालयातील सह संचालक हे पद अवर सचिव (वेतन स्तर एस-२३:६७७००-२०८७००) पदाशी समकक्ष राहिले नाही. त्यामुळे खासदार स्थानिक क्षेत्र विकास कार्यक्रमाकरिता नियोजन विभागात सह संचालक पदाऐवजी अवर सचिव संवर्गातील अधिकाऱ्यांची नियुक्ती करण्यास शासन मान्यता मिळाली आहे. नियोजन विभागाचा सुधारित आकृतीबंध संदर्भ क्र. ३ येथील शासन निर्णयान्वये निर्गमित करण्यात आला आहे. त्यानुसार खासदार स्थानिक क्षेत्र विकास योजनेच्या प्रभावी अंमलबजावणीकरिता खालीलप्रमाणे सुधारित पदास मान्यता देण्यात येत आहे:
------------------------------------------------------------------------------------
| अ.क्र. | पदनाम | वेतनश्रेणी (रु.) | पदसंख्या |
|  | अवर सचिव (मंत्रालय संवर्गातील) | एस-२३:६७७००- २०८७०० | १ |
|  | सहायक संशोधन अधिकारी (अर्थ व सांख्यिकी संचालनालय संवर्गातील) | एस-१४:३८६००-१२२८०० | १ |
|  | सांख्यिकी सहायक (अर्थ व सांख्यिकी संचालनालय संवर्गातील) | एस-१०:२९२००-९२३०० |  |
|  | एकूण |  | ४ |
------------------------------------------------------------------------------------
२. या संनियंत्रण कक्षासाठी, वरील तक्त्यात नमूद केलेल्या पदांव्यतिरिक्त सहायक कक्ष अधिकारी हे एक पद असेल. हे पद आवश्यकतेनुसार बाह्ययंत्रणेद्वारे भरण्यात येईल.
३. वरील चार पदांचा नियोजन (खुद्द) विभागाच्या आस्थापनेवरील मंजूर आकृतीबंधात समावेश करण्यात आलेला आहे.
४. या पदांच्या वेतन व भत्त्यावरील खर्च मागणी क्र. ओ-७, ३४५१- सेक्रेटरिएट आर्थिक सेवा, ०९० सेक्रेटरिएट, (०१)(०१) नियोजन विभाग, योजनेतर (३४५१०१८२), ०१ वेतन या लेखाशिर्षाखाली खर्ची टाकण्यात यावा.
५. या प्रयोजनाकरिता उप सचिव (आस्थापना) यांना नियंत्रक अधिकारी व कक्ष अधिकारी कार्यासन-१४२२ (रोख शाखा) यांना आहरण व संवितरण अधिकारी घोषित करण्यात येत आहे.
# Page 3