# Page 1
जिल्हा विकास आराखडा (District Strategic Plan) तयार करण्यासाठी विविध स्तरावर समित्यांचे गठन करणे तसेच मार्गदर्शक सूचना निर्गमित करण्याबाबत...
महाराष्ट्र शासन
नियोजन विभाग
शासन निर्णय क्र. : डिएपी- १०२३/प्र.क्र.९८/का.१४८१
मंत्रालय, मुंबई-४०० ०३२
दिनांक : ०३ ऑगस्ट, २०२३
वाचा :- नियोजन विभाग, शासन निर्णय क्रमांक डिएपी - १०२३/प्र.क्र.९८/का.१४८१, दिनांक २० एप्रिल, २०२३
प्रस्तावना:
राज्यातील प्रत्येक जिल्ह्यांसाठी “जिल्हा विकास आराखडा” (District Strategic plan) तयार करण्याची प्रक्रीया सुरु आहे. जिल्हा विकास आराखडा तयार करणे व त्याला गुणात्मक सहाय्य देणे यासाठी नियोजन विभाग, शासन निर्णय क्रमांक डिएपी - १०२३/ प्र.क्र.९८/का.१४८१, दिनांक २० एप्रिल, २०२३ अन्वये जिल्हा व राज्यस्तरावर विविध समित्या स्थापन करण्यात आलेल्या
आहेत. तथापि विविध यंत्रंणाकडून / घटकांकडून झालेल्या मागणीनुसार तसेच जिल्हा विकास आराखडयाचे कामाचे स्वरुप विचारात घेऊन जिल्हा स्तरीय कार्यकारी समितीचे सदस्य सचिव
म्हणून निवासी उपजिल्हाधिकारी यांच्या ऐवजी जिल्हा नियोजन अधिकारी यांना सदस्य सचिव म्हणून नेमणूक करण्याची बाब शासनाच्या विचाराधीन होती. त्या अनुषंगाने शासन पुढीलप्रमाणे निर्णय घेत आहे.
शासन निर्णय :
जिल्हा विकास आराखडा तयार करणे व त्याला गुणात्मक सहाय्य देणे यासाठी शासन निर्णय क्रमांक डिएपी - १०२३/प्र.क्र.९८/का.१४८१, दिनांक २० एप्रिल, २०२३ अन्वये स्थापन करण्यात आलेल्या जिल्हास्तरीय कार्यकारी समितीमध्ये (District Level Executive Committee) निवासी उपजिल्हाधिकारी यांचेऐवजी जिल्हा नियोजन अधिकारी यांना सदस्य सचिव म्हणून नेमण्यास मान्यता देण्यात येत आहे. निवासी उपजिल्हाधिकारी हे सदर समितीमध्ये सदस्य म्हणून राहतील.
# Page 2
शासन निर्णय क्रमांक: : डिएपी- 1023/प्र.क्र.१४/का.१४८१