# Page 1
मानव विकास कार्यक्रम सन २०२३-२४ ते २०२५-२६ या आर्थिक वर्षात पुढे चालु ठेवण्याबाबत.
महाराष्ट्र शासन
नियोजन विभाग
शासन निर्णय क्रमांक : माविका-२०२२/प्र.क्र.४१/का.१४१८ मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २८ नोव्हेंबर, २०२२.
वाचा : १. नियोजन विभाग शासन निर्णय क्र. माविमि-२०१०/प्र.क्र.८१/का.१४१८, दि.१९.०७.२०११.
२. नियोजन विभागाचे पत्र क्र. माविका-२०१४/प्र.क्र.३५/का.१४१८, दि.२३.०२.२०१७.
३. नियोजन विभाग शासन निर्णय क्र. माविका-२०१४/प्र.क्र.३५/का.१४१८, दि.११.०३.२०२०
प्रस्तावना : नियोजन विभागाच्या दिनांक दि.१९.०७.२०११ च्या शासन निर्णयान्वये सन २०११-१२
पासून मानव विकास कार्यक्रम अंतर्गत राज्यातील २३ जिल्ह्यांत निवडलेल्या १२५ अतिमागास
तालुक्यांत “(i) आरोग्य, (ii) शिक्षण व (iii) उत्पन्नवाढ” या ३ क्षेत्रांशी संबंधित विविध योजना राज्य व
जिल्हा/तालुका स्तरावर राबविण्यात येत आहेत.
२. नियोजन विभाग शासन निर्णय निर्णय क्रक्र. . माविका-२०१४/प्र.क्र.३५/का.१४१८,
दि.११.०३.२०२० अन्वये “मानव विकास कार्यक्रम” राज्यातील २३ जिल्ह्यांतील १२५ तालुक्यांत
सन २०२२-२३ या वित्तीय वर्षापर्यंत पुढे चालू ठेवण्यास/राबविण्यास मान्यता देण्यात आलेली आहे.
३. संयुक्त राष्ट्राकडून (U.N.D.P.) निर्धारीत करण्यात आलेले “शाश्वत विकासाचे ध्येय
(Sustainable Development Goals ) " सन २०३० पर्यंत साध्य करण्याचे उद्दिष्ट देण्यात आलेले
आहे. संयुक्त राष्ट्राकडून (U.N.D.P.) निर्धारीत करण्यात आलेल्या शाश्वत विकासाच्या ध्येयांपैकी
(Sustainable Development Goals) मानव विकास कार्यक्रमाशी प्रत्यक्ष व अप्रत्यक्षपणे “गरीबी
निर्मूलन, भूक भागविणे–अन्न सुरक्षा व सुधारीत पोषण आहार, शिक्षण, आरोग्य आणि महिला व
मुलींचे सक्षमीकरण” यासारखी काही ध्येये जोडली गेली आहेत. “मानव विकास कार्यक्रम” अंतर्गत
राबविण्यात येणाऱ्या विविध योजनांच्या माध्यमातून शाश्वत विकासाची उर्वरित ध्येये साध्य करण्यास
हातभार लागणार आहे. राज्यातील निवडलेल्या १२५ अविकसित व मागास तालुक्यांमध्ये विविध
योजना राबविल्यामुळे संबंधित तालुक्यांतील लोकांच्या “आरोग्य, शिक्षण व उत्पन्नवाढ” या ३
# Page 2
शासन निर्णय क्रमांक: माविका -२०२२/प्र.क्र.४१/का.१४१८
क्षेत्रांचा विकास दर वाढण्याच्या दृष्टीने चांगले परिणाम दिसून आलेले आहेत. सद्य:स्थितीत “मानव
विकास कार्यक्रमा” ची मुदत दि. ३१.०३.२०२३ रोजी संपुष्टात येत असल्याने; सदर कार्यक्रमास
मुदतवाढ देण्याची बाब शासनाच्या विचाराधीन होती.
शासन निर्णय :
“संयुक्त राष्ट्र (United Nations)” यांच्याकडून निर्धारीत करण्यात आलेली “शाश्वत
विकास ध्येये (Sustainable Development Goals)” सन २०३० पर्यंत साध्य करण्याच्या
उद्दिष्टपूर्तीकरीता व मानव विकास कार्यक्रम अंतर्गत विविध योजनांच्या माध्यमातून राज्यातील
अतिमागास १२५ तालुक्यांचा व पर्यायाने संबंधित जिल्ह्यांचा “मानव विकास निर्देशांक” उंचावण्यासाठी
“मानव विकास कार्यक्रम दिनांक ३१ मार्च, २०२६ पर्यंत चालू ठेवण्यास शासन मान्यता देण्यात येत
आहे.
# Page 3