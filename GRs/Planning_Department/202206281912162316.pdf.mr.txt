# Page 1
नागरी स्थानिक स्वराज्य संस्थांच्या परिक्षेत्रात अधिसुचित विशिष्ट नागरी सेवा व सुविधा पुरविण्यासाठी निधी उपलब्ध करून देणेबाबत.
महाराष्ट्र शासन
नियोजन विभाग
शासन निर्णय क्रमांक- संकिर्ण-२०२१/प्र.क्र. ३३ (५९)/का-१४११,
मंत्रालय, मुंबई-४०० ०३२
दिनांक:- २८ जून, २०२२
वाचा :-(१) शासन निर्णय, नियोजन विभाग, क्रमांक- संकिर्ण-२०२१/प्र.क्र.३३/का-१४११, दिनांक:- २८ मार्च, २०२२
(२) शासन निर्णय, नियोजन विभाग, क्रमांक- संकिर्ण-२०२१/प्र.क्र. ३६ /का-१४११, दिनांक:- २९ मार्च, २०२२
प्रस्तावना : राज्यातील “नगरपालिका/नगरपरिषद/नगरपंचायत क्षेत्रात नागरी सेवा व सुविधेची कामे” या योजनेसाठी नियोजन विभागाच्या संदर्भाधिन क्र. (१) येथील शासन निर्णयान्वये निधी उपलब्ध करुन देण्याचा निर्णय घेण्यात आलेला आहे. संदर्भाधिन क्र. (२) येथील शासन निर्णयान्वये सदर कामांसाठी रु. ६७५ कोटी एवढा निधी जिल्हाधिकारी, पुणे यांचे अधिपत्याखालील जिल्हा नियोजन अधिकारी, पुणे यांचे कॅनरा बँकेमधील खात्यात उपलब्ध करुन देण्यात आलेला आहे. सदर उपलब्ध निधीमधून कामे निश्चित करण्याची बाब शासनाच्या विचाराधीन होती.
शासन निर्णय : “नगरपालिका / नगरपरिषद / नगरपंचायत क्षेत्रात नागरी सेवा व सुविधेची कामे” या योजनेअंतर्गत शासन निर्णय, नियोजन विभाग दिनांक २८ मार्च, २०२२ मधील परिच्छेद ३ (ब) नुसार
---------------------------------------------------------------------------------------
| नुसार |
| जिल्हा भंडारा करिता सोबत दिलेल्या परिशिष्टामध्ये |
| नमूद केलेल्या रू. ४.०० कोटी एवढ्या किंमतीच्या कामांची थेट शासन स्तरावरून निवड करण्यात |
| आली आहे. |
---------------------------------------------------------------------------------------
२. शासन निर्णय, नियोजन विभाग दिनांक २८ मार्च,२०२२ मधील परिच्छेद ३ (ब) नुसार उपरोक्त कामांना संबंधित कार्यान्वयीन यंत्रणा यांनी तांत्रिक मान्यता व जिल्हाधिकारी यांनी प्रशासकीय मान्यता प्रदान करण्याची कार्यवाही करावी. प्रशासकीय मान्यता परिशिष्टातील रकमेच्या मर्यादेत असल्याची दक्षता जिल्हाधिकारी यांनी घ्यावी.
३. वित्त विभागाच्या अनौपचारिक संदर्भ क्र. २४४/२०२२/व्यय-८, दि.२८/०६/२०२२ अन्वये मिळालेल्या मान्यतेनुसार जिल्हा नियोजन अधिकारी, पुणे यांच्या कॅनरा बँकेच्या खात्यामध्ये असलेला निधी जिल्हा नियोजन अधिकाऱ्यांकडील सहायक अनुदानाच्या रकमा ज्या खात्यात स्विकारण्यात येतात त्याच बँक खात्यामध्ये वितरीत करावयाचा आहे. तरी संबंधित जिल्हाधिकारी यांनी वरील कामासाठी आवश्यक असलेला निधी प्राप्त करण्यासाठी त्यांच्या जिल्हा नियोजन अधिकारी यांच्या सहायक अनुदानाच्या रकमा ज्या बँक खात्यामध्ये स्विकारण्यात येतात त्या बँक खात्याचा संपूर्ण तपशील जिल्हाधिकारी, पुणे यांना कळवावा. त्यानंतर जिल्हाधिकारी, पुणे त्यांच्या कॅनरा बँकेमधील निधी संबंधित जिल्हाधिकारी यांना सोबत जोडलेल्या परिशिष्टाप्रमाणे उपलब्ध करुन देतील.
# Page 2
शासन निर्णय क्रमांक: संकिर्ण-२०२१/प्र.क्र. ३३ (५९)/का-१४११
४. या शासन निर्णयान्वये मंजूर करण्यात आलेल्या कामांसाठी संबंधित जिल्हाधिकारी / कार्यान्वयीन यंत्रणा यांनी संदर्भाधीन क्र. (१) येथील शासन निर्णयामधील अन्य सर्व अटी व शर्तींचे पालन करावे.
५. सदर कामांचे संनियंत्रण व खर्चमेळाचे काम कशाप्रकारे हाताळण्यात यावे याबाबत संबंधित जिल्हाधिकारी यांना आवश्यक आदेश स्वतंत्रपणे देण्यात येतील.
# Page 3