# Page 1
अध्यक्ष, मराठवाडा विकास मंडळ, औरंगाबाद यांचे वापराकरिता नवीन वाहन खरेदी करण्यासाठी “५१ मोटार वाहने” या उद्दीष्टाखाली निधी उपलब्ध करून देणेबाबत...
महाराष्ट्र शासन
नियोजन विभाग
शासन आदेश क्र. विमंका २०१९/प्र.क्र.२२/का.१४१६
मंत्रालय, मुंबई ४०० ०३२.
दिनांक: १९ जुलै, २०१९
संदर्भ : १. नियोजन विभागाचे समक्रमांक आदेश दिनांक ०६ फेब्रुवारी, २०१९ २. नियोजन विभाग, ज्ञापन क्र. वाहन-२०१८/प्र.क्र.७१/का.१४२६, दिनांक ११ जुलै, २०१९
शासन आदेश:
अध्यक्ष, मराठवाडा विकास मंडळ, औरंगाबाद यांचे वापरातील जुने वाहन निर्लेखित
करण्यात आले असल्याने त्यांच्या कार्यालयीन वापराकरिता “नवीन वाहन” खरेदी करण्याकरिता
“राज्यस्तरीय वाहन आढावा समिती”च्या मान्यतेअंती रू. २०.०० लक्ष इतका निधी सदस्य सचिव,
मराठवाडा विकास मंडळ, औरंगाबाद यांना संदर्भाधीन क्र. १ येथील नियोजन विभागाच्या
आदेशान्वये उपलब्ध करून देण्यात आला होता. तथापि, सन २०१८-१९ मध्ये नवीन वाहन खरेदी
करणे शक्य झाले नसल्याने सदस्य सचिव, मराठवाडा विकास मंडळ, औरंगाबाद यांना उपलब्ध
करून देण्यात आलेला रु.२० लक्ष निधी मार्च, २०१९ अखेर समर्पित करण्यात आला आहे.
२. अध्यक्ष, मराठवाडा विकास मंडळ, औरंगाबाद यांचे वापराकरीता “नवीन वाहन” खरेदी
संक्षिप्त देयकावर करण्यासाठी मान्यता देण्याची विनंती सदस्य सचिव, मराठवाडा विकास मंडळ,
औरंगाबाद यांनी केली होती. त्यानुसार, अध्यक्ष, मराठवाडा विकास मंडळ, औरंगाबाद यांच्या कार्यालयीन वापराकरिता “नवीन वाहन” खरेदीसाठी येणाऱ्या एकूण रू. १९,९९,६७०/
(रू. एकोणीस लक्ष नव्यान्नव हजार सहाशे सत्तर फक्त) इतक्या खर्चास तसेच, नवीन वाहन
खरेदीकरिता मंजूर रक्कम संक्षिप्त देयकावर आहरित करण्यास संदर्भ क्र. २ येथील ज्ञापनान्वये मंजुरी देण्यात आली आहे.
३. सदस्य सचिव, मराठवाडा विकास मंडळ, औरंगाबाद यांना या आदेशान्वये पुढीलप्रमाणे निधी उपलब्ध करण्यात येत आहे
-----------------------------------
| उद्दीष्ट | वितरित निधी (रू. हजारात) |
| ५१- मोटार वाहने | १९९९.६७ |
-----------------------------------
# Page 2
शासन आदेश क्रमांक: विमंका २०१९/प्र.क्र.२२/का.१४१६
४. अध्यक्ष, मराठवाडा विकास मंडळ, औरंगाबाद यांचे वापराकरिता खरेदी करण्यात येणारे
नवीन वाहन प्रकरणी नियोजन विभागाच्या संदर्भ क्र. २ येथील ज्ञापनान्वये विहित करण्यात
आलेल्या अटी व शर्तींचे पालन करण्याची व त्यानुसार शासनास अहवाल सादर करण्याची दक्षता
सदस्य सचिव, मराठवाडा विकास मंडळ, औरंगाबाद यांनी घ्यावी.
५. अध्यक्ष, मराठवाडा विकास मंडळ, औरंगाबाद यांचेकरिता नवीन वाहन खरेदी करिता
उपलब्ध करून दिलेला रु.१९९६.६७ लक्ष निधी “ मागणी क्र. ओ-७, ३४५१- सचिवालय आर्थिक
सेवा, (०३) वैधानिक विकास मंडळे, (०३)(०१) वैधानिक विकास मंडळे, (अनिवार्य) (भारित) (३४५१
०४४९)” या लेखाशीर्षाखाली सन २०१९-२० मध्ये अर्थसंकल्पित करण्यात आलेल्या तरतुदीतून
खर्ची टाकण्यात यावा.