# Page 1
रोजगार हमी योजना विभागाच्या नवीन प्रशासन भवन, १६ वा मजला येथील पूर्व व पश्चिम बाजू कडील मोकळ्या जागेत बैठक व्यवस्था / नुतनीकरणास प्रशासकीय व वित्तीय मान्यता देणेबाबत...
महाराष्ट्र शासन
नियोजन विभाग
शासन निर्णय क्रमांक : आस्थाप-२०२१/प्र.क्र.४८/मग्रारो-३
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : ०९ फेब्रुवारी, २०२३
वाचा : १. कार्यकारी अभियंता, प्रकल्प विद्युत विभाग, सार्वजनिक बांधकाम विभाग, मुंबई यांचे क्र.काअ/प्रकल्प/वि/१३५/२०२२, दि.१४.०२.२०२२
२. मुख्य अभियंता, सार्वजनिक बांधकाम प्रादेशिक विभाग, मुंबई यांचे क्र.मुअ(मुं)/का.२/ ७०३/२०२२, दि.२५.०२.२०२२
प्रस्तावना : रोजगार हमी योजना प्रभागाकरिता नवीन प्रशासन भवन येथील १६ वा मजला येथील पूर्व बाजू (अंदाजे २४०९ चौ.फू.) व पश्चिमेकडे (२५० चौ.फू.) जागा उपलब्ध आहे. त्या अनुषंगाने बैठक व्यवस्था व त्यासोबत विभागाच्या बैठकीसाठी सभागृह असे नियोजन करुन नुतनीकरणासाठी येणाऱ्या खर्चाचे अंदाजपत्रक सार्वजनिक बांधकाम विभागाकडून प्राप्त करुन घेण्यात आले. मुख्य अभियंता, मुंबई सार्वजनिक बांधकाम (स्थापत्य) मुंबई यांनी केलेल्या रु.१,३२,९९,२१५/- (अक्षरी रक्कम रु. एक कोटी बत्तीस लक्ष नव्व्याण्णव हजार दोनशे पंधरा फक्त) इतक्या रकमेचे खर्चाचे अंदाजपत्रक सादर केले आहे. सदर अंदाजपत्रकास प्रशासकीय तसेच वित्तीय मान्यता देण्याची बाब शासनाच्या विचाराधीन होती.
शासन निर्णय -: रोहयो प्रभागाकरिता नवीन प्रशासन भवन येथील १६ वा मजला येथील पूर्व बाजू (अंदाजे २४०९ चौ.फू.) व पश्चिमेकडे (२५० चौ.फू.) जागा उपलब्ध आहे. सदर जागेवर बैठक व्यवस्था व त्यासोबत विभागाच्या बैठकीसाठी सभागृह असे नियोजन करुन नुतनीकरणाचे काम करण्याकरीता मुख्य अभियंता, सार्वजनिक बांधकाम प्रादेशिक विभाग, मुंबई यांनी वाचा २ येथे सादर केलेल्या अंदाजपत्रकाप्रमाणे रु.१,३२,९९,२१५/ (अक्षरी रक्कम रु.एक कोटी बत्तीस लक्ष नव्व्याण्णव हजार दोनशे पंधरा फक्त) इतक्या खर्चाच्या सादर केलेल्या अंदाजपत्रकास प्रशासकीय व वित्तीय मान्यता देण्यात येत आहे.
२. सदर नुतनीकरणाचे काम करताना खालील अटींचे पालन करणे अनिवार्य राहील : क. नव्याने करण्यात येणारे फर्निचर व लाकडी दुभाजक तसेच इतर लाकडी सामान हे आग प्रतिबंधक प्रक्रिया केलेले असावे.
ख. फ्लोअरिंगचे काम करत असताना १५ व्या मजल्यावर पाण्याची गळती होणार नाही, याची दक्षता घ्यावी.
ग. इमारतीच्या मूळ संकल्पचित्र आराखडयात काहीही बदल करु नयेत अथवा त्यांना हानी पोहोचणार नाही याची दक्षता घ्यावी.
३. सदरचा खर्च मागणी क्रमांक “ओ-३ मुख्यशिर्ष - २५०५ - ग्रामीण रोजगार - ६० - इतर कार्यक्रम ००१ - रोजगार हमी योजना पंचवार्षिक योजनांतर्गत योजना (०१) (०१) रोजगार हमी योजना (२५०५ ००२२) (खर्चाचे उद्दिष्ट संकेतांक - १३ कार्यालयीन खर्च )” या लेखाशिर्षाखाली सन २०२२-२३ या वित्तीय वर्षात मंजूर झालेल्या तरतूदीतून भागविण्यात यावा.
# Page 2
शासन निर्णय क्रमांकः आस्थाप-२०२१/प्र.क्र.४८/मग्रारो -३
४. सदर रक्कम “कार्यकारी अभियंता, इलाखा शहर विभाग (सा. बां. वि.), मुंबई यांना आहरण व संकेतांक क्रमांक ७१०१ ९०३६९६” वर उपलब्ध करुन देण्यात येत आहे. कार्यकारी अभियंता, इलाखा शहर (सा.बां.वि.) मुंबई यांना हा खर्च करण्यास आहरण व संवितरण अधिकारी म्हणून घोषित करण्यात येत असून, त्यांनी यासंदर्भात केलेल्या खर्चाचा तपशील या विभागास त्वरीत सादर करावा.
५. सदर शासन निर्णय नियोजन विभागाच्या सहमतीने आणि वित्त विभागाच्या अनौपचारिक संदर्भ क्रमांक ७७/१४३४/व्यय-८, दिनांक ३१.०३.२०२२ अन्वये दिलेल्या मान्यता तसेच शासन निर्णय वित्त विभाग क्र. विअप्र-२०१३/प्र.क्र.३०/१३/विनियम, दि.१७.०४.२०१५ वित्तीय अधिकार नियम पुस्तिका १९७८, भाग पहिला उप विभाग-पाच मधील नियम १३४ नुसार प्रशासकीय विभागास असलेल्या अधिकाराचा वापर करुन निर्गमित करण्यात येत आहे.