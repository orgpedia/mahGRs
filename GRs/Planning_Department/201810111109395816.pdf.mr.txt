# Page 1
अर्थ व सांख्यिकी संचालनालयातील सहसंचालक (गट-अ) संवर्गातील पदावरील पदोन्नती पुढे चालू ठेवण्याबाबत.
महाराष्ट्र शासन
नियोजन विभाग
शासन आदेश क्रमांक : ईएसटी-१०१८/प्र.क्र.८१/का.१४२७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक : ११ ऑक्टोबर, २०१८
संदर्भ :- नियोजन विभाग, शासन आदेश क्र.पदोनि १०१६/प्र.क्र.४९/का.१४२७, दिनांक १२ जुलै २०१६
प्रस्तावना : संदर्भाधीन दिनांक १२/७/२०१६ च्या शासन आदेशान्वये अर्थ व सांख्यिकी संचालनालयातील उपसंचालक, गट-अ (राजपत्रित) संवर्गातील श्री.प्र.मो.पोहरे यांना सहसंचालक, गट-अ संवर्गातील पदावर निव्वळ तात्पुरती व्यवस्था म्हणून दिनांक ११/६/२०१७ (म.नं.) पर्यंत केवळ तात्पुरत्या स्वरुपात पदोन्नती देण्यात आली होती. श्री. प्र. मो. पोहरे यांना देण्यात आलेली सहसंचालक, गट-अ (राजपत्रित) पदावरील पदोन्नती पुढे सुरू ठेवण्याचा प्रश्न शासनाच्या विचाराधीन होता.
शासन आदेश :
अर्थ व सांख्यिकी संचालनालयातील सहसंचालक, गट-अ संवर्गातील श्री.प्र.मो. पोहरे यांना देण्यात आलेली तात्पुरती पदोन्नती दि. १२/६/२०१७ चा एक दिवसाचा तांत्रिक खंड देऊन दिनांक १३/६/२०१७ (म.पू.) ते दिनांक १२/५/२०१८ (म.नं.) पर्यंत ११ महिन्यांसाठी पुढे तसेच तद्नंतर दिनांक १३/५/२०१८ चा एक दिवसाचा तांत्रिक खंड देऊन दिनांक १४/५/२०१८ (म.पू.) ते दिनांक १३/४/२०१९ (म.नं.) पर्यंत ११ महिन्यांसाठी पुढे चालू ठेवण्यास मान्यता देण्यात येत आहे.
२. सदर पदोन्नती अनुक्रमे दिनांक १३/६/२०१७ (म.पू.) व दिनांक १४/५/२०१८ (म.पू.) पासून पुढे ११ महिन्यांपर्यंत म्हणजेच दि.१२/५/२०१८ (म.नं.) व दिनांक १३/४/२०१९ (म.नं.) पर्यंत अथवा महाराष्ट्र लोकसेवा आयोगाकडून उमेदवार उपलब्ध होईपर्यंत वा अधिकारी स्वेच्छा सेवानिवृत्त / सेवानिवृत्त
होईपर्यंत, यापैकी जे अगोदर घडेल तोपर्यंत चालू राहील व त्यानंतर सदर पदोन्नती आपोआप संपुष्टात येईल.
३. सदर पदोन्नती विविध न्यायालयात प्रलंबित असलेल्या याचिकांच्या अंतिम निर्णयाच्या अधीन राहील.
४. सदर आदेश सामान्य प्रशासन विभागाच्या अनौपचारिक संदर्भ क्र. ११५४/ का.१२, दिनांक
३/१०/२०१८ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन आदेश क्रमांकः ईएसटी-१०१८/प्र.क्र. ८१/का.१४२७