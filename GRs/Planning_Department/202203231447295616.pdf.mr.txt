# Page 1
नक्षलग्रस्त आदिवासी उपयोजना बाह्य क्षेत्रातील गावात नक्षलवाद्यांना गावबंदी केलेल्या गावांना प्रोत्साहनात्मक अनुदान मंजूर करणेबाबत.
सन–२०२१-२२
महाराष्ट्र शासन
नियोजनविभाग
शासननिर्णय क्रमांक: नविका-२४२२/प्र.क्र. ७/का-१४१७
मंत्रालय,मुंबई-३२
दिनांक: २३ मार्च, २०२२
वाचा :१) गृह विभाग शासन निर्णय क्रमांक एनएएक्स-११०९/प्र.क्र. ६२९/विशा-१ ब दिनांक १८ मार्च, २०११
२) गृह विभाग शासन निर्णय क्रमांक एनएएक्स-०४१८/प्र.क्र. १६९/विशा-१ ब दिनांक १ डिसेंबर, २०१८
प्रस्तावना :
नक्षल चळवळीस आळा घालण्याच्या दृष्टीने बिगर आदिवासी क्षेत्रातील गावांमध्ये
नक्षलवाद्यांना गावबंदी योजना लागू करण्याचा निर्णय गृह विभागाच्या उपरोक्त संदर्भ क्र.१ येथील शासन निर्णयान्वये घेण्यात आलेला आहे. नक्षलग्रस्त आदिवासी उपयोजना बाह्य क्षेत्रातील गावात
नक्षलवाद्यांना गावबंदी केलेल्या गावांना प्रत्येकी रु.३.०० लाख एवढा निधी त्या गावांच्या
विकासात्मक कामासाठी प्रोत्साहनात्मक अनुदान म्हणून संदर्भ क्र.१ येथील गृह विभागाच्या शासन
निर्णयान्वये मंजूर करण्याची तरतूद करण्यात आली आहे. सदर अनुदानात गृह विभागाच्या संदर्भ
क्र.२ येथील शासन निर्णयान्वये वाढ करण्यात आली असून गावबंदी योजनेंतर्गत पात्र गावांना प्रत्येकी
रु.३.०० लाख ऐवजी रु.६.०० लाख एवढा निधी गावासाठी प्रोत्साहनात्मक अनुदान म्हणून मंजूर करण्यात येतो. याबाबत विभागीय आयुक्त, नागपूर यांच्यामार्फत प्राप्त झालेल्या जिल्हाधिकारी, भंडारा यांच्या प्रस्तावातील ९ गावांना गावबंदी योजनेअंतर्गत एकूण रु.५४.०० लाख एवढे
प्रोत्साहनात्मक अनुदान उपलब्ध करून देण्याची बाब शासनाच्या विचाराधीन होती.
शासन निर्णय :
जिल्हा पोलीस अधिक्षक, भंडारा यांच्या शिफारशीनुसार भंडारा जिल्ह्यातील साकोली तालुक्यातील ४ गावे (१) पापडा / बुज, (२) बोळदे / सालई (३) टोला /सिरेगाव, (४) जांभळी/खांबा व
लाखांदूर तालुक्यातील ५ गावे (१) मडेघाट, (२) इंदोरा, (३) दहेगाव/मा., (४) मुरमाडी, (५) मानेगाव / बोर अशा एकूण ९ गावांना सदर योजनेअंतर्गत एकूण रु.५४.०० लाख (रुपये चौपन्न
लाख फक्त) एवढे प्रोत्साहनात्मक अनुदान या शासन निर्णयान्वये उपलब्ध करून देण्यात येत आहे.
# Page 2
शासन निर्णय क्रमांकः नविका-२४२२/प्र.क्र.७/का-१४१७
२. सदर निधी खर्च करताना संदर्भाधीन शासन निर्णयातील मार्गदर्शक सूचनांचे काटेकोरपणे पालन करण्यात यावे.
३. सदरचा खर्च मागणी क्रमांक ओ-७, ३४५१ सचिवालय - आर्थिक सेवा, ०९०, सचिवालय (०१) नियोजन विभाग, (०४) (०१) नक्षलवादी भागासाठी विशेष कृतीदल (योजनांतर्गत), ३१ सहा. अनुदाने
(वेतनेतर) (३४५१ ०६५४) या लेखाशिर्षाखाली सन २०२१-२२ या वित्तीय वर्षात उपलब्ध झालेल्या व
सन २०२२-२३ या वित्तीय वर्षात उपलब्ध होणाऱ्या अनुदानातून भागविण्यात यावा. सदर निधी
जिल्हाधिकारी, भंडारा यांना अर्थसंकल्प वितरण प्रणालीद्वारे उपलब्ध करून देण्यात येत आहे. सदर
निधी त्यांनी संबंधित ग्रामपंचायतीस एकाच हफ्त्यात अदा करण्यासाठी मुख्य कार्यकारी अधिकारी,
जिल्हा परिषद, भंडारा यांना मंजूर करावा.
४. या उपशीर्षाखाली होणा-या खर्चासाठी जिल्हाधिकारी, भंडारा हे नियंत्रक अधिकारी असतील
व जिल्हा नियोजन अधिकारी, भंडारा हे आहरण व संवितरण अधिकारी असतील. सदर निधीच्या
खर्चाचा ताळमेळ ठेवण्याची तसेच खर्चाची माहिती वेळोवेळी शासनाला देण्याची जबाबदारी नियंत्रक
अधिकारी म्हणून जिल्हाधिकारी, भंडारा यांची राहील.
५. सदर शासन गृह विभागाचा अनौपचारिक संदर्भ क्रमांक ०६/२२/विशा-१ ब, दि. १४.३.२०२२ अन्वये मिळालेल्या सहमतीने निर्गमित करण्यात येत आहे.
# Page 3