# Page 1
आयुक्त, मानव विकास यांच्या पदास मुदतवाढ देणेबाबत महाराष्ट्र शासन
नियोजन विभाग
शासन निर्णय क्रमांक: माविका -२०१७/प्र.क्र. १६/का.१४१८
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : ३१ मार्च, २०१८
वाचा १. नियोजन विभाग, शा.नि. क्रमांक: माविमि-२०१०/प्र.क्र.८१/का-१४१८, दि.१९/०७/२०११ २. नियोजन विभाग, शा.नि.क्रमांक: माविका-२०१२/प्र.क्र.११९/ का-१४१८, दि.२९/०५/२०१३ ३. नियोजन विभाग,शा.नि. क्रमांक: माविका २०१४/प्र.क्र.३७/ का-१४१८, दि.२९/०५/२०१४ ४. नियोजन विभाग,शा.नि. क्रमांक: माविका-२०१२/प्र.क्र.११९/ का-१४१८, दि.३ मार्च २०१६ ५. नियोजन विभाग, शा.नि.क्रमांक: माविका-२०१७/प्र.क्र.१६/ का-१४१८, दि.३० मार्च २०१७ प्रस्ताव: आयुक्त (मानव विकास ) या पदावर श्री. भास्कर मुंढे, तत्कालीन सचिव (कामगार),उद्योग,ऊर्जा व कामगार विभाग यांची सेवानिवृत्तीनंतर उपरोक्त संदर्भ (२) येथील शासन निर्णयान्वये दि.१ जून,२०१३ पासून नियुक्ती करण्यात आली आहे. सदर नियुक्ती सुरुवातीला जास्तीतजास्त ३ वर्षे अर्थात ३१ मे,२०१६ पर्यंत अथवा मानव विकास कार्यक्रम चालू असेपर्यंत यापैकी जे आधी असेल तोपर्यंत करण्यात आली होती. संदर्भ (३) अन्वये मानव विकास कार्यक्रम दिनांक ३१ मार्च २०१७ पर्यत चालू ठेवण्यास मान्यता देण्यात आलेली असल्याने आयुक्त (मानव विकास) या पदावर कार्यरत श्री. भास्कर मुंढे यांच्या नियुक्तीस संदर्भ क्र.(४) येथील शासन निर्णयान्वये दि. ३१ मार्च,२०१७ पर्यंत मुदतवाढ देण्यात आली आहे. त्यानंतर संदर्भ (५) शासन निर्णय अन्वये आयुक्त (मानव विकास) या पदावर कार्यरत श्री. भास्कर मुंढे यांच्या नियुक्तीस दि. ३१ मार्च,२०१८ पर्यंत मुदतवाढ देण्यात आली आहे. आता श्री. भास्कर मुंढे, आयुक्त (मानव विकास) यांच्या नियुक्तीस पुढे मुदतवाढ देण्याचा प्रस्ताव शासनाच्या विचाराधीन होता.
शासन निर्णय : आयुक्त (मानव विकास) या पदावरील श्री. भास्कर मुंढे, यांच्या नियुक्तीची मुदत दि. ३१ मार्च, २०१८ रोजी संपुष्टात येणार असल्याने त्यांच्या वयाची ६५ वर्षे पुर्ण होई पर्यंत दि. १३ मे, २०१८ पर्यंत मुदतवाढ देण्यात येत आहे. संदर्भ क्र. २ येथील शासन निर्णयातील परिच्छेद २ मधील “अ,”क,”ड व “ई” येथील सेवाशर्ती मुदतवाढीच्या काळातही लागू रहातील.
# Page 2