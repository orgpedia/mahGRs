# Page 1
विदर्भ कोकण ग्रामीण बँकेस सन २०२१-२२ या वित्तीय वर्षाचे उर्वरीत पुन:पुंजीकरण सहाय्याची रक्कम वितरीत करणे
महाराष्ट्र शासन
नियोजन विभाग
शासन निर्णय क्रमांक एसएलबीसी- १६२२/प्र.क्र.५७/का. १४१७
मंत्रालय, मुंबई ४०० ०३२
दिनांक :- २९ सप्टेंबर, २०२२
संदर्भ : महाराष्ट्र शासन, नियोजन विभाग, शासननिर्णय क्र. एसएलबीसी- १६२२/प्र.क्र.२४/का. १४१७, दिनांक ३१ मार्च २०२२
प्रस्तावना :
केंद्रशासनाच्या “प्रादेशिक ग्रामीण बँक अधिनियम, १९७६” अन्वये प्रादेशिक ग्रामीण बँकांची स्थापना ग्रामीण भागाच्या आर्थिक विकासाच्या उद्देशाने करण्यात आली आहे. महाराष्ट्र राज्यामध्ये सद्य:स्थितीत महाराष्ट्र ग्रामीण बँक व विदर्भ कोकण ग्रामीण बँक या दोन प्रादेशिक ग्रामीण बँका (RRB) कार्यरत असून त्यामध्ये केंद्रशासनाचा ५० टक्के हिस्सा, पुरस्कृत बँकांचा ३५ टक्के हिस्सा व राज्यशासनाचा १५ टक्के हिस्सा या प्रमाणात भागभांडवल गुंतविलेले आहे. अपर सचिव, वित्तीय सेवा विभाग, वित्त मंत्रालय, भारत सरकार यांचे पत्र क्रमांक ३/९/२०२०-आरआरबी, दि. २१ फेब्रुवारी, २०२२ अन्वये महाराष्ट्र शासनाने त्यांचा १५ टक्के हिस्सा वितरीत करण्याच्या सूचना प्राप्त झाल्या आहेत. त्यानुसार राज्यशासनाच्या १५ % हिश्श्यानुसार सन २०२१-२२ मध्ये महाराष्ट्र ग्रामीण बँकेस रू. १५.४९ कोटी व विदर्भ कोकण ग्रामीण बँकेस रू. ११५.८२ कोटी असा एकुण रू. १३१.३१ कोटी निधी उपलब्ध करून द्यावयाचा होता. त्यापैकी महाराष्ट्र ग्रामीण बँकेस रू. १५.४९२० कोटी व विदर्भ कोकण ग्रामीण बँकेस रू. ३०.५०८० कोटी असा एकुण रू.
४६.०० कोटी निधी उपरोक्त संदर्भाधीन शासन निर्णय दिनांक ३१ मार्च २०२२ अन्वये उपलब्ध करून देण्यात आला. विदर्भ कोकण ग्रामीण बँकेस उर्वरीत रू. ८५.३१२० कोटी निधी उपलब्ध करून द्यावयाचा आहे. सन २०२२-२३ या वित्तीय वर्षात मार्च, २०२२ च्या अर्थसंकल्पीय अधिवेशनात यासाठी मंजूर मूळ तरतूद रू. ५.०० कोटी व पावसाळी अधिवेशन, २०२२ मध्ये पुरवणी मागणीद्वारे रू.८०.३१२० कोटी अनुदान मंजुर झाले आहे.
विदर्भ कोकण ग्रामीण बँकेस एकंदरीत रू. ८५.३१२० कोटी निधी उपलब्ध करून देण्याची बाब शासनाच्या विचाराधीन होती.
शासन निर्णय : सन २०२१-२२ या वित्तीय वर्षासाठीचा राज्य शासनाच्या १५% हिश्श्यापोटी विदर्भ कोकण ग्रामीण बँक या प्रादेशिक ग्रामीण बँकेस “पुन:पुंजीकरण सहाय्य (Recapitalization Assistance)" रूपये ८५.३१२० कोटी (अक्षरी रूपये पंच्याऐंशी कोटी एकतीस लाख वीस हजार फक्त) वितरीत करण्यास या शासन निर्णयान्वये मान्यता देण्यात येत आहे.
२. वित्त विभाग, शासन निर्णय क्रमांक संकीर्ण-२०२०/प्र.क्र.६/२०/कोषा प्रशा-५, दिनांक १२ नोव्हेंबर, २०२१ नुसार रुपये ८५.३१२० कोटी (अक्षरी रूपये पंच्याऐंशी कोटी एकतीस लाख वीस हजार फक्त) निधी “ई-कुबेर” प्रणालीव्दारे विदर्भ कोकण ग्रामीण बँकेस अदा करण्यात यावेत. हा खर्च खालील लेखाशीर्षांतर्गत सन २०२२-२३ या वित्तीय वर्षासाठी उपलब्ध असलेल्या मंजूर निधीमधून भागविण्यात यावा.
# Page 2
शासन निर्णय क्रमांक: एसएलबीसी- १६२२/प्र.क्र.५७/का. १४१७
मागणी क्रमांक ओ-१२, ५४६५ सर्वसाधारण वित्तीय व व्यापारी संस्थांमधील गुंतवणुका, ०१, सर्वसाधारण वित्तीय संस्थांमधील गुंतवणुका १९०, सार्वजनिक क्षेत्रातील व इतर उपक्रमातील गुंतवणुका (००) (०१) ग्रामीण बँकांना भागभांडवल देणे (कार्यक्रम) ५४, गुंतवणुका (५४६५ ००१९).
३. विदर्भ कोकण ग्रामीण बँकेस रूपये ८५.३१२० कोटी (अक्षरी रूपये पंच्याऐंशी कोटी एकतीस लाख वीस हजार फक्त) आहरीत व संवितरीत करण्यासाठी “उपसचिव (का-१४१७), नियोजन विभाग” हे “नियंत्रक अधिकारी” राहतील, तसेच “कार्यासन अधिकारी (का-१४२२), नियोजन विभाग” हे आहरण व संवितरण अधिकारी" असतील. या संदर्भात होणाऱ्या खर्चाचा ताळमेळ ठेवण्याची तसेच खर्चाची माहिती वेळोवेळी संबंधित प्रधान महालेखापाल कार्यालयास देण्याची जबाबदारी “नियंत्रक अधिकारी” म्हणून “उपसचिव (का.१४१७), नियोजन विभाग” यांची राहील.
४. विदर्भ कोकण ग्रामीण बँकेचा Payee code 71010007374 असा आहे.
५. सदर शासन निर्णय हा वित्त विभागाच्या अनौपचारीक संदर्भ क्रमांक ३४७/२०२२/व्यय-८, दिनांक २८ सप्टेंबर, २०२२ अन्वये प्राप्त सहमतीनुसार निर्गमित करण्यात येत आहे.
# Page 3