# Page 1
आमदार स्थानिक विकास कार्यक्रम टंचाई निवारणार्थ करावयाच्या उपाययोजना
महाराष्ट्र शासन
नियोजन विभाग
शासन पूरकपत्र क्रमांकः स्थाविका- ०५१९/प्र.क्र.६१/का.१४८२
मंत्रालय विस्तार, मुंबई ४०० ०३२.
तारीख: २२ मे, २०१९.
वाचा:- नियोजन विभाग, शासन निर्णय क्र. स्थाविका-०६१६/प्र.क्र.९६/का. १४८२, दि. १२/७/२०१६
प्रस्तावना : राज्यातील काही भागांमध्ये पाणी टंचाई व दुष्काळसदृश्य परिस्थिती निर्माण झालेली आहे. या दुष्काळसदृश्य परिस्थितीमुळे निर्माण झालेल्या तीव्र पाणी टंचाईच्या समस्येवर मात करण्यासाठी संबंधित प्रशासकीय विभागांकडून उपाययोजना करण्यात येत आहेत. अशा उपाययोजनांना गती देण्यासाठी पूरक म्हणून स्थानिक पातळीवर टंचाई निवारणार्थ घेण्यात येणा-या कामांसाठी आमदार स्थानिक विकास कार्यक्रमांतर्गत सन २०१९ - २० या आर्थिक वर्षाकरिता तात्काळ आमदार निधी अनुज्ञेय करण्याची बाब शासनाच्या विचाराधीन होती.
शासन पूरकपत्र :
आमदार स्थानिक विकास कार्यक्रमाच्या मार्गदर्शक तत्वांच्या नियोजन विभागाच्या उपरोक्त
शासन निर्णय, क्रमांक: स्थाविका-०६१६/प्र.क्र.९६/का.१४८२, दि. १२ जुलै, २०१६ मधील प्रकरण क्रमांक ३ मध्ये परिच्छेद ३.३७ नंतर परिच्छेद ३.३७.१ हा परिच्छेद पुढीलप्रमाणे अंर्तभूत करण्यात येत आहे.
“आमदार स्थानिक विकास कार्यक्रमांतर्गत आमदार महोदयांना अनुज्ञेय असलेल्या निधीमधून राज्यात निर्माण झालेल्या दुष्काळी व पाणी टंचाईच्या परिस्थितीवर मात करण्यासाठी पाणी टंचाई असलेल्या ग्रामीण व नागरी क्षेत्रात शासनाच्या प्रशासकीय विभागांकडून निश्चित करण्यात आलेल्या विविध उपाययोजनांची अंमलबजावणी करतांना विधीमंडळ सदस्यांना अनुज्ञेय असलेल्या निधीमधून सन २०१९-२० या आर्थिक वर्षामध्ये रु. २५.०० लक्ष एवढया कमाल आर्थिक मर्यादेमध्ये खालील कामे मंजूर करण्यास जिल्हाधिकारी सक्षम राहतील.
]. तात्पुरत्या नळ पाणीपुरवठा योजना/नवीन नळ जोडणी उपलब्ध करुन देणे ]]. नळ पाणीपुरवठा योजनांच्या पाईपलाईन व टाकीच्या विशेष दुरुस्तीची कामे करणे |||. पाणीपुरवठा विहिरी खोल करणे/गाळ काढणे IV. नवीन विंधन विहिरी घेणे / साध्या विहिरी बांधणे / टयूबवेल घेणे V. विंधन विहिरींची विशेष दुरुस्ती/खोलीकरण/विहिरी पुनर्जिवित करणे.
VI. पाणीपुरवठा योजनांसाठी फिडर बसविणे VII. नदीपात्रात बुडक्या घेणे VIII. तात्पुरती पाणी साठवण व्यवस्था करणे (टाकी बांधणे) अथवा प्लॅस्टिकची साठवण टाकी (ISI प्रमाणित) बसविणे
# Page 2
शासन पूरकपत्र क्रमांकः स्थाविका- ०५१९/प्र.क्र.६१/का.१४८२
IX. चारा छावणीतील जनावरांना खाद्य देण्यासाठी बकेटस/टब्ज् देणे
X. अधिकृत गोशाळांना शेड उभारणी तसेच पाण्याच्या उपलब्धतेसाठी आवश्यक साहित्य पुरवठा करणे.
Xxx. प्राथमिक आरोग्य केंद्र/उपकेंद्रांना शुध्द पाण्याच्या उपलब्धतेसाठी आवश्यक असलेली औषधी व साहित्य उपलब्ध करुन देणे.
XII. शासकीय व स्थानिक स्वराज्य संस्थांच्या शाळांमध्ये पाणी पुरवठयासाठी आवश्यक साहित्य देणे /R.O.Plant बसविणे.
XIII. अंगणवाडी केंद्रांना शुध्द पाण्याच्या उपलब्धतेसाठी आवश्यक असलेली औषधी व साहित्य उपलब्ध करुन देणे.
२. उपरोक्त कामांव्यतिरिक्त तसेच विहित आर्थिक मर्यादेपेक्षा अधिक खर्चाची कामे विधीमंडळ सदस्यांनी सुचविल्यास प्रस्तावित कामापासून होणारे फायदे, प्रस्ताव मान्य केल्यास व शासनावर अतिरिक्त आर्थिक भार
पडत असल्यास त्याबाबतचे सविस्तर विवेचन व स्वयंस्पष्ट अभिप्राय नमूद करुन असे प्रस्ताव जिल्हाधिकारी यांनी “विशेष बाब” म्हणून मंजूरीसाठी शासनाकडे सादर करावेत.
# Page 3