# Page 1
महात्मा गांधी राष्ट्रीय ग्रामीण रोजगार हमी योजनेअंतर्गत रेशीम उद्योग विकास योजना रेशीम संचनालयासह कृषी विभाग व पंचायत विभागामार्फत राबविण्याबाबत.
महाराष्ट्र शासन,
नियोजन विभाग, (रोहयो प्रभाग)
शासन निर्णय क्रमांक- रेशीम - २०२२/प्र.क्र. ७०/रोहयो-५
मंत्रालय, मुंबई - ४०० ०३२,
दिनांक – ०६ सप्टेंबर, २०२३
वाचा : १. शासन निर्णय क्रमांक - मग्रारो २०१३/प्र.क्र.१३७/मग्रारो-१, दिनांक ०४ मार्च, २०१४.
२. शासन निर्णय क्रमांक- मग्रारो २०१४/प्र.क्र.७९/मग्रारो-५, दिनांक १० एप्रिल, २०१५.
३. शासन निर्णय क्रमांक- मग्रारो २०१४/प्र.क्र.७९/मग्रारो-५, दिनांक ०३ सप्टेंबर, २०१५.
४. शासन निर्णय क्रमांक- मग्रारो २०१४/प्र.क्र.७९/मग्रारो-५, दिनांक ३१ मार्च, २०१६.
५. शासन निर्णय क्रमांक- फळबाग २०२१/प्र.क्र.६३/मग्रारो-५, दिनांक ३० मार्च, २०२२.
६.आयुक्त मनरेगा नागपूर यांचे पत्र क्र. आयुक्तालय/कृषी/१८६१/२०२३ दि.१०.५.२०२३ प्रस्तावना - संदर्भ क्र १ च्या शासन निर्णयानुसार बीड, जालना व छत्रपती संभाजीनगर जिल्ह्यांमध्ये प्रायोगिक तत्त्वावर तूती लागवडीस सुरुवात करण्यात आली. तेथे दिलेल्या उद्दिष्टाच्या दीडपट पेक्षा अधिक लागवड करून शेतकऱ्यांनी तूती लागवडीस प्रचंड प्रतिसाद दिला. त्यानंतर संदर्भ क्र २ च्या शासन निर्णयानुसार नागपूर आणि वर्धा जिल्ह्य़ात तर क्र ३ च्या शासन निर्णयानुसार संपूर्ण राज्यात तूती लागवड कार्यक्रम राबविण्याचा निर्णय घेण्यात आला.
मागील वर्षी कोषाचे दर रू २५० प्रतिकिलो ते रु ९०० प्रतिकिलो होते. यावरून लक्षात येईल की कोष दरामध्ये मोठ्याप्रमाणात चढ उतार असते. रेशीम उद्योगात सहभागी होणाऱ्या शेतकऱ्यांनी बाजारातील अशा धोक्यांचा सखोल अभ्यास करूनच या क्षेत्रात शिरावे. तसेच कीटक संगोपनाचे तंत्रज्ञान अवगत करावे. सध्या मजुरीच्या दरामध्ये सुद्धा वाढ झाली आहे घरातील व्यक्ती या उद्योगांमध्ये असल्यास जास्त फायदा होतो. तूती लागवडीची एक चांगली बाब की तूतीचा पाला दुधाळ जनावरा करता सुद्धा आणि बंधिस्त बकरी पालन करता उपयुक्त आहे. तुतीच्या पाल्यामध्ये प्रथिने जवळपास २५% पर्यंत असते. त्यामुळे दुधाच्या फॅट मध्ये सुद्धा वाढ होते फक्त सुरुवातीस नवीन जनावरे खाणार नाही त्यांना चव लागणे करता सुरुवातीस इतर गवतासोबत किंवा इतर चाऱ्यासोबत तुतीचा पाला दिल्यास तुतीचा पाला खाण्याची सवय लागते आणि एकदा की सवय लागली की नंतर इतर कुठलाही चारा द्यायची गरज भासत नाही . समजा फांदी जाड झाल्यास त्या फांदीची साल सुद्धा सोलून जनावर खाते. तुतीचे लागवड चारा पीक म्हणून केल्यास पहिली कटिंग मिळायला जवळपास तीन महिने लागेल नंतर प्रत्येक ४५ ते ६० दिवसांमध्ये चांगला तुतीचा पाला चाऱ्याकर्ता उपलब्ध होऊ शकते. तसेच रेशीम कीटकांची विस्टा सुद्धा एक पौष्टिक खाद्य म्हणून जनावरांना देऊ शकतो सुरुवातीस कीटकांची विस्टा कीटक संगोपन गृह मधून गोळा करून हवेशीर सुकवावी नंतर गुरांना देण्या अगोदर स्वच्छ पाण्यामधून
पृष्ठ ८ पैकी १
# Page 2
शासन निर्णय क्रमांक: रेशीम - २०२२/प्र.क्र. ७०/रोहयो-५
तिला काढावी त्यावर थोडे गव्हाचे किंवा ज्वारीचे पीठ आणि मीठ चा मिश्रण करावे लागते. गुरांनी चाटून बघितल्यास त्यांना चव लागल्यानंतर संपूर्ण मिश्रण अगदी आवडीने खातात यामुळे सुद्धा पशुखाद्यावरला खर्च थोड्या प्रमाणात कमी होऊन दुधाचे फॅट वाढण्यास मदत एकदा गुरांना सवय लागल्यावर जनावरे तूतीचा पाला आणि रेशीम कीटकांची विस्टा आवडीने खातात.
आतापर्यंत राज्यात साधारण १५,००० एकर तूती लागवड करण्यात आली असून क्षेत्रीय पातळीवर मोठ्या प्रमाणात मागणी आहे. क्षेत्रिय स्तरावर रेशीम उद्योगाकरीता चांगली मागणी आणि केंद्र शासनाचा निधी उपलब्ध असूनही ही योजना राज्यात पाहिजे त्या प्रमाणात राबविण्यात येत नाही. रेशीम संचलनालयाकडे क्षेत्रिय आस्थापना कमी हेच त्यास प्रमुख कारण आहे. क्षेत्रिय स्तरावरुन प्राप्त मागणीच्या अनुषंगाने रेशीम उद्योग विकास योजना रेशीम संचलनालयासह कृषी विभाग व पंचायत विभागामार्फत राबविण्याबाबत खालीलप्रमाणे शासन निर्णय घेत आहे.
शासन निर्णय : महात्मा गांधी राष्ट्रीय ग्रामीण रोजगार हमी योजनेअंतर्गत रेशीम उद्योग विकास योजना संपूर्ण राज्यात रेशीम संचनालयासह कृषी विभाग व पंचायत विभागामार्फत राबविण्यास शासनाची मान्यता देण्यात येत आहे.
तूती लागवडीसाठी देण्यात यावयाच्या अनुदानाचा तपशील सोबतच्या परिशिष्ट ३ व रेशीम किटक संगोपनगृह साठी अनुज्ञेय अनुदानाचा तपशील परिशिष्ट ४ प्रमाणे राहील.
या योजनेची कार्यपध्दती, लाभार्थी निवड व तद्नुषंगिक बाबी संदर्भ क्र ४ च्या शासन निर्णयाप्रमाणे राहतील.
लागवडीचे क्षेत्र मर्यादा तूती लागवडीसाठी कमीत कमी १ एकर व जास्तीत जास्त ५ एकर प्रति लाभार्थी क्षेत्र मर्यादा राहील.
२. रेशीम किटक संगोपनगृह - लागवडी क्षेत्र कितीही असले तरी प्रत्येक लाभार्थ्यास परिशिष्ट '४' प्रमाणे ५० फुट लांबी व २२ फुट रुंदीचे किटक संगोपनगृह अनुज्ञेय राहील.
मार्गदर्शक सूचना ३. लाभधारक निवड पध्दती ३.१ या योजनेअंतर्गत लाभ घेण्याकरिता गावात दवंडी देऊन / गावात उपलब्ध असलेले सर्व व्हाट्सएप ग्रुपमध्ये माहिती देऊन सर्व इच्छुक व्यक्ती पर्यंत माहिती पोहोचवायची आहे. अर्ज करण्याकरिता ग्रामपंचायतीच्या प्रत्येक महसूली गावात २४ तास अर्ज टाकता येईल अशा ठिकाणी 'अर्ज पेटी' ठेवावयाची आहे. शक्य तेवढे असे "अर्ज पेटी" सार्वजनिक इमारत जसे अंगणवाडी, शाळा, ग्रामपंचायत, समाज मंदिर येथे लावण्यात यावी. शिवाय ऑनलाईन अर्ज करण्याची व्यवस्था सुद्धा करण्यात यावी.
३.२ इच्छुक लाभार्थ्याने विहीत नमुन्यातील अर्ज (प्रपत्र अ- अर्जाचा नमूना व ब - संमती पत्र सोबत जोडले) ऑनलाईन किंवा "अर्ज पेटीत" टाकावे. त्यात फळबाग/ फूलपिकाचे कार्य ग्रामपंचायत किंवा फलोत्पादन (कृषी) विभाग यापैकी कोणाकडून राबविण्यात रस आहे याचा स्पष्ट उल्लेख
# Page 3
शासन निर्णय क्रमांक: रेशीम - २०२२/प्र.क्र. ७०/रोहयो-५
लाभार्थ्यास करावा लागेल. ऑनलाईन व्यवस्था तयार झाल्यावर लाभार्थ्याने शक्य तोवर ऑनलाईन अर्ज करावा.
३.३ "पत्र पेटी" दर सोमवारी उघडण्यात येऊन त्यातील अर्ज ऑनलाईन भरण्याचे कार्य ग्रामपंचायतीचे असेल. हे कार्य ग्रामपंचायत स्वतःचे डाटा एंट्री ऑपरेटर किंवा ग्राम रोजगार सेवक यांच्या मदतीने करेल. याप्रमाणे मग्रारोहयोच्या सर्व मागण्या ऑनलाईन भरले जातील ही जबाबदारी त्या ग्रामपंचायतीसाठी जबाबदार असलेले तांत्रिक सहाय्यकाची राहील. वेळ प्रसंगी तांत्रिक सहाय्यकास सुद्धा ऑनलाईनसाठी डाटा एंट्री करावी लागली तरी त्यांनी ती करावी.
३.४ वरील प्रमाणे प्राप्त झालेले सर्व अर्ज ग्रामपंचायतीस/ ग्रामसेवकास ऑनलाईन पद्धतीने उपलब्ध करून दिले जातील. या सर्व अर्जांना ग्रामसभेची मंजूरी प्राप्त करून देण्याची जबाबदारी ग्रामसेवकाची राहील.
३.५ ग्रामपंचायत/ ग्रामसभा मंजुरी :- मग्रारोहयोच्या कार्यपध्दती प्रमाणे कोणाला व किती लाभ घेता येईल याबाबत निर्णय ग्रामसभेत घेणे आवश्यक आहे. तथापि, ०५ ऑगस्ट, २०२० तसेच ०२ सप्टेंबर, २०२० रोजीच्या शासन निर्णया प्रमाणे ग्रामपंचायतीच्या मान्यतेने लाभार्थ्यांची निवड करता येते. योग्य प्रचार व प्रसिद्धी केल्यानंतर प्राप्त झालेल्या सर्व पात्र लाभार्थ्यांच्या यादीस त्यापुढील होणाऱ्या ग्रामसभेत अवलोकनार्थ ठेवण्यात यावे.
३.६ लेबर बजेट:-१५ जुलै ते ३० नोव्हेंबर याकालावधी मध्ये आलेले सर्व अर्ज मंजूर करून त्या वर्षाचे लेबर बजेटमध्ये समाविष्ठ करावे.
३.७ पूरक लेबर बजेट :- तसेच ज्या लाभार्थ्यांची नावे लेबर बजेटमध्ये समाविष्ट झाली नाही व सदर लाभार्थी योजनेचा लाभ घेण्यास इच्छुक आहेत, अशा लाभार्थींना योजनेचा लाभ मिळण्याकरिता पूरक लेबर बजेट तयार करावे. त्याकरिता दिनांक १ डिसेंबर ते पुढील वर्षांचे १४ जुलै पर्यंत "अर्ज पेटीत" किंवा ऑनलाईन प्राप्त अर्जांना त्या त्या महिन्यांचे पंचायत सभेत मान्यता देऊन पंचायत समितीस मान्यतेसाठी पाठवावी. तसेच त्यापुढील होणाऱ्या ग्रामसभेत सदर यादीस अवलोकनार्थ प्रस्तुत करण्यात यावे.
३.८ ग्रामपंचायतीची मान्यता प्राप्त झाल्यावर सदर कामास तांत्रिक व प्रशासकीय मान्यता देण्यात येऊन रेशीम उद्योग विकास योजनेंतर्गत काम सुरू करावेत. हे कार्य शेतकऱ्यांनी दिलेल्या पसंतीनुसार पंचायत विभाग/ कृषी व फलोत्पादन विभाग तसेच वृक्ष लागवड समाजिक वनीकरण विभागामार्फत करण्यात यावे. मात्र त्या कामावर खर्च जिल्हा स्तरीय समितीची मान्यता प्राप्त झाल्यानंतर करावे.
३.९ महात्मा गांधी राष्ट्रीय ग्रामीण रोजगार हमी कायद्याच्या तरतुदीनुसार जिल्हा परिषदेने शेल्फवर कामे मंजूर करावयाचे आहेत. वरीलप्रमाणे प्रशासकीय व तांत्रिक मान्यता प्राप्त कामांना जिल्हा स्तरीय समितीच्या माध्यमातून शेल्फवर घेण्यात यावे. तथापि, यासाठी कार्योत्तर मंजूरी घेण्याचे प्रावधान ठेवण्यात येत आहे.
योजनेचा लक्षांक: पुढील ५ वर्षांत राज्यात तूती लागवडीचा लक्षांक एक लक्ष एकर (४०,००० हेक्टर) ठरविण्यात येत आहे. वेग वेगळ्या जिल्ह्यांमध्ये रेशीम उद्योगास येणाऱ्या यशाचे प्रमाण पाहता सर्व जिल्ह्यांना सारखेच लक्षांक न ठेवता जिल्ह्यांचे कामगिरी पाहून विविध जिल्ह्यांचे लक्षांक रेशीम संचनालयाने ठरवावे.
# Page 4
शासन निर्णय क्रमांक: रेशीम - २०२२/प्र.क्र.७०/रोहयो-५
(४) प्रशिक्षण - महात्मा गांधी राष्ट्रीय ग्रामीण रोजगार हमी योजनेंतर्गत रेशीम उद्योग विकास योजना रेशीम संचनालयाच्या धर्तीवर कृषी विभाग व पंचायत विभागामार्फत राबविण्यात येत असताना कृषी व पंचायत विभागातील संबंधित सर्व अधिका-यांना प्रशिक्षण असणे आवश्यक आहे. त्याकरीता संबंधित जिल्ह्यातील रेशीम संचनालयतील क्षेत्रिय अधिकारी यांनी प्रशिक्षण देणे बंधनकारक राहील.
प्रशिक्षणाचे आयोजन कृषी विभागाने त्याच्याकडील उपलब्ध कृषी विज्ञानकेंद्रे, कृषी चिकित्सालय, कृषी विद्यापिठे तसेच कृषी विभागाशी संबंधीत प्रशिक्षण संस्था येथे आयोजन करावे.
पंचायत विभागांतर्गत प्रशिक्षण केंद्रांच्या सुविधेचा उपयोग करण्यात यावा. सदर प्रशिक्षणामध्ये रेशीम संचनालयातील क्षेत्रिय अधिका-यांना मार्गदर्शन करण्याची जबाबदारी राहील.
५) अंडपुंज - १. कृषी विभाग, पंचायत विभाग व रेशीम संचनालय यांनी समन्वयाने महात्मा गांधी राष्ट्रीय ग्रामीण रोजगार हमी योजनेंतर्गत तुती लागवड केलेल्या शेतक-यांना अंडपुंजाची पुरवठा करण्याचे नियोजन करण्यात यावे.
२. कृषी विभाग व पंचायत विभागाने निवडण्यात आलेले लाभार्थी यांची माहिती रेशीम संचनालयाकडे सूपूर्त करण्यात यावी. जेणेकरुन रेशीम विभागास सदर लाभार्थ्यांना रेशीम अंडपुंज पूरवठा करण्यासाठी नियोजन करता येऊ शकते.
३. केंद्रिय रेशीम मंडळ व मान्यताप्राप्त अंडपुंज निर्मीती केंद्राकडे मागणी नोंदवून पुरवठा करणे आवश्यक राहील.
४. रेशीम संचनालयाच्या समन्वयाने तीनही विभागांचे लाभार्थी शेतक-यांसाठी अंड:पुंजाच्या मागणी नोंदविण्यासाठी ऑनलाईन प्रणाली विकसीत करण्यात यावी.
५. रेशीम संचनालयाने अंडपुंज निर्मिती करण्यासाठी शासकीय व खाजगी क्षेत्राचा सहभाग वाढविण्याबाबतची कार्यवाही करावी. तसेच कृषी विभाग व पंचायत विभागामार्फत सदर कार्यक्रमांतर्गत लाभार्थ्यांची संख्या वाढल्यास संबंधित विभागामार्फत अंडपुंज निर्मितीकरीता उपाययोजना करणे आवश्यक राहील.
६) अंदाजपत्रक तयार करणे, तांत्रिक व प्रशासकिय मान्यता : ग्रामसभेने लाभार्थ्यांची निवड अंतिम केल्यानंतर रेशीम लागवड योजना गतीने यशस्वी करण्यासाठी विविध पातळ्यांवर जबाबदारी खालीलप्रमाणे राहतील.
---------------------------------------------------------------------------------------------------------------------------------
| अ.क्र. | विषय | विभाग व संबंधित अधिकारी |
| कृषी विभाग | ग्रामपंचायत | पंचायत समिती | रेशीम विभाग |
| १ | अंदाजपत्रक तयार करणे | कृषि सहाय्यक | तांत्रिक सहाय्यक (पं.स.) | ग्रामपंचायत संबंधित अधिकारी/कर्मचारी | तांत्रिक अधिकारी रेशीम विभाग |
| २ | तांत्रिक मंजूरी प्रदान करणे | मंडळ कृषी अधिकारी | कृषी अधिकारी (पं.सं) | कृषी अधिकारी (पं.सं) | जिल्हा रेशीम विकास अधिकारी श्रेणी १/२ |
| ३ | प्रशासकीय मान्यता देणे | तालुका कृषी अधिकारी | गट विकास अधिकारी | गट विकास अधिकारी | जिल्हा रेशीम विकास अधिकारी श्रेणी १/२ |
---------------------------------------------------------------------------------------------------------------------------------
# Page 5
शासन निर्णय क्रमांक: रेशीम - २०२२/प्र.क्र.७०/रोहयो-५
७. प्रस्तुत शासन निर्णयामध्ये विहित करण्यात आलेल्या सुधारणांसह दिनांक ३१.०३.२०१६ रोजीच्या शासन निर्णयानुसार ही योजना राबविण्यात येईल.
# Page 6
# Page 7
# Page 8
# Page 9
# Page 10