# Page 1
केंद्र शासनाच्या महत्वाकांक्षी आकांक्षित जिल्हा कार्यक्रमाच्या धर्तीवर राज्यात आकांक्षित शहरे कार्यक्रमाची अंमलबजावणी करण्याबाबत.
महाराष्ट्र शासन
नियोजन विभाग
शासन निर्णय क्र. आजिका २०२२/प्र.क्र.३३/का-१४१२,
हुतात्मा राजगुरु चौक, मादाम कामा रोड,
मंत्रालय, मुंबई ४०००३२
दि. १३ एप्रिल, २०२३
प्रस्तावना :- राज्ये / केंद्रशासित प्रदेशांच्या मुख्य सचिव / प्रशासकांची परिषद दि. १६.०६.२०२२ ते दि.
१७.०६.२०२२ या कालावधीत धर्मशाला, हिमाचल प्रदेश येथे संपन्न झाली. सदर परिषदेच्या कार्यक्रम
पत्रिकेमध्ये (१)राष्ट्रीय शैक्षणिक धोरणांची अंमलबजावणी (२) नागरी प्रशासन (३) पीक वैविध्य आणि तेलबिया
आणि कडधान्यांमध्ये स्वयंपूर्णता प्राप्त करणे या विषयांचा समावेश होता. सदर परिषदेमध्ये राज्यांना
आकांक्षित शहरे कार्यक्रम राबविण्याच्या सूचना करण्यात आल्या होत्या. त्यादृष्टीने राज्यातील गावांचे
शहरीकरण व त्यातून नव्याने उद्दभवलेल्या समस्यांबाबत विविध यंत्रणांसोबत विचारविनिमय करण्यात
आला. त्याअनुषंगाने नागरीकरण झालेल्या “ड” वर्ग महानगरपालिका, “ब” व “क” वर्ग नगरपरिषदा व
नगरपंचायतीमधील शहरांचा समतोल, कालबध्द व सर्वसमावेशक विकास करण्याच्या दृष्टीने निवडक
निर्देशकांच्या सातत्यपूर्ण संनियंत्रणाच्या माध्यमातून राज्यात आकांक्षित शहरे कार्यक्रम राबविण्याची बाब
शासनाच्या विचाराधीन होती.
शासन निर्णय :- केंद्र शासनाच्या आकांक्षित जिल्हा कार्यक्रमाच्या धर्तीवर राज्यात राबवावयाच्या आकांक्षित
शहरे कार्यक्रमाच्या अंमलबजावणीच्या अनुषंगाने दि. २०.१२.२०२२ रोजी मा. मुख्य सचिवांच्या
अध्यक्षतेखालील बैठक संपन्न झाली. सदर बैठकीमध्ये घेण्यात आलेल्या निर्णयानुसार नगर विकास
विभागास त्यांचे अधिपत्याखालील नागरी स्थानिक स्वराज्य संस्थांतर्गत येणाऱ्या शहरांची यादी व निकषांची
शिफारस सादर करण्याबाबत कळविण्यात आले होते.
२. राज्यात राबवावयाच्या आकांक्षित शहरे कार्यक्रमासाठी नगर विकास विभाग व आयुक्त, नगर
परिषद प्रशासन संचालनालय, नवी मुंबई यांनी केलेल्या शिफारशीनुसार एकूण ५७ महानगरपालिका /
# Page 2
शासन निर्णय क्रमांक: आजिका २०२२/प्र.क्र.३३/का-१४१२
नगरपरिषदा/ नगर पंचायतींची निवड शासनाने केली असून त्यांची यादी शासन निर्णयासोबतच्या परिशिष्ट
“अ” मध्ये जोडली आहे. सदर निवडीसाठी खालील निकष वापरण्यात आले आहेत
--------------------------------------------------------
| अ.क्र. | निकष |
| १ | दरडोई महसूल ( Own revenue per capita) |
| २ | पाणी पुरवठा (water supply LPCD) |
| ३ | पक्क्या घरांची टक्केवारी (% of pakka houses in PMAY) |
| ४ | अनु. जाती-जमाती लोकसंख्या टक्केवारी |
| ५ | GFC Star ranking |
--------------------------------------------------------
सदर कार्यक्रमाच्या अंमलबजावणीसाठी संनियंत्रण निर्देशक (Monitoring Indicators ) व त्यांचे
भारांश (Weightage) अंतिम करण्याची कार्यवाही शासन स्तरावर विचाराधीन आहे.
३. सदर शासन निर्णय नगर विकास विभागाच्या सहमतीने निर्गमित करण्यात येत आहे.
# Page 3
# Page 4