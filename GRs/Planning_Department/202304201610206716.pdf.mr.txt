# Page 1
जिल्हा विकास आराखडा (District Strategic Plan) तयार करण्यासाठी विविध स्तरावर समित्यांचे गठन करणे तसेच मार्गदर्शक सूचना निर्गमित करण्याबाबत...
महाराष्ट्र शासन
नियोजन विभाग
शासन निर्णय क्र. : डिएपी- १०२३/प्र.क्र.९८/का.१४८१
मंत्रालय, मुंबई - ४०० ०३२
दिनांक : २० एप्रिल, २०२३
प्रस्तावना:
भारत सरकारकडून स्वातंत्र्याच्या अमृत महोत्सवानिमित्त भारताला सन २०४७ पर्यंत “विकसित भारत- भारत@२०४७ (India@२०४७)" करण्याचा संकल्प करण्यात आलेला आहे. यामध्ये
सन २०२५-२६ पर्यंत भारताची अर्थव्यवस्था ५ ट्रिलियन डॉलरपर्यंत नेण्याचे उद्दिष्ट जाहीर केले आहे.
तसेच, सन २०३० पर्यंत शाश्वत विकास उद्दिष्टे सुध्दा साध्य करण्याचा भारत सरकारचा मानस आहे.
विकसित भारताची ही उद्दिष्टे साध्य करीत असताना भारतातील राज्यांना सुध्दा सन २०४७ पर्यंत
संपूर्णपणे विकसित होणे गरजेचे आहे. यादृष्टीने महाराष्ट्र राज्याची अर्थव्यवस्था सन २०२७ पर्यंत १
ट्रिलियन डॉलर, सन २०३७ पर्यंत २.५ ट्रिलियन डॉलर व सन २०४७ पर्यंत ३.५ ट्रिलियन डॉलर
इतकी पोहोचविणे हे राज्याचे मुख्य ध्येय आहे. यासाठी विकासाचे केंद्र म्हणून जिल्ह्यावर लक्ष केंद्रित
केल्याने आर्थिक विकासासाठी विचारपूर्वक आणि विशिष्ट दृष्टीकोन विकसित करणे शक्य होईल व असा विकास सर्वसमावेशक असेल आणि शाश्वत विकास उद्दिष्टे साध्य करण्यात मदतही करेल.
विविध जिल्ह्यातील सामाजिक-आर्थिक परिस्थिती आणि नैसर्गिक संसाधनांमधील असमानता आणि
जलद शहरीकरणाच्या आव्हानांना सामोरे जाण्याची गरज या सर्व बाबी विचारात घेऊन प्रत्येक
जिल्ह्यांसाठी “जिल्हा विकास आराखडा " (District Strategic plan) तयार करण्यात येणार आहे.
आहे. जिल्हा विकास आराखडा तयार करणे व त्याला गुणात्मक सहाय्य देणे यासाठी जिल्हा व
राज्यस्तरावर विविध समित्या स्थापन करण्याची बाब शासनाच्या विचाराधीन होती. त्या अनुषंगाने शासन पुढीलप्रमाणे निर्णय घेत आहे.
शासन निर्णय :
जिल्हा विकास आराखडा तयार करणे व त्याला गुणात्मक सहाय्य देणे यासाठी जिल्हा व राज्यस्तरावर खालीलप्रमाणे विविध समित्या स्थापन करण्यात येत आहेत.
# Page 2
शासन निर्णय क्रमांक: डिएपी - १०२३/प्र.क्र.९८/का.१४८१
अ) जिल्हास्तरीय कार्यकारी समिती (District Level Executive Committee): जिल्हाधिकारी . अध्यक्ष मुख्य कार्यकारी अधिकारी (जि.प.) सदस्य मनपा आयुक्त सदस्य जिल्हा अधिक्षक कृषि अधिकारी · सदस्य जिल्हा उद्योग अधिकारी सदस्य जिल्हा नियोजन अधिकारी सदस्य जिल्हा सांख्यिकी अधिकारी सदस्य विविध विभागांचे जिल्हा प्रमुख/वरीष्ठ अधिकारी सदस्य प्रमुख भागधारकांचे प्रतिनिधी - सदस्य निवासी उपजिल्हाधिकारी सदस्य सचिव
समितीची कार्यकक्षा :- जिल्हास्तरीय कार्यकारी समितीची कार्यकक्षा पुढीलप्रमाणे असेल.
१. जिल्हा विकास आराखडा तयार करणे. यासाठी विविध क्षेत्र व उपक्षेत्रांची निवड करणे.
२. जिल्हा विकास आराखडा तयार करतांना विविध क्षेत्रातील Experts यांचा सहभाग प्राप्त करुन घेण्यासाठी तसेच त्यांचे मार्गदर्शन घेण्यासाठी जिल्हास्तरावर विविध कार्यशाळांचे आयोजन करण्यात यावे.
३. जिल्हा विकास आराखडा तयार करताना आजचे सकल जिल्हा उत्पन्न व त्यामध्ये पुढील पाच, दहा, पंधरा वर्षांच्या कालावधीत अपेक्षित असलेली वाढ यावरही लक्ष्य केंद्रीत करण्यात यावे.
४. कृती कार्यक्रमाचे वर्गीकरण कमी/मध्यम/दिर्घ मुदतीच्या बाबी याप्रमाणे करण्यात यावे.
५. जिल्हा विकास आराखडा तयार करण्याचे काम एप्रिल ते जून, २०२३ या तीन महिन्यांच्या कालावधीत पूर्ण करण्यात यावे. जिल्हा विकास आराखडा तयार करण्यासाठीच्या मार्गदर्शक सूचना “परिशिष्ट अ” मध्ये देण्यात आल्या आहेत.
६. जिल्हा विकास आराखडा तयार करणे व तो भविष्यात राबविणे यासाठी राज्य शासनाकडून गुणात्मक सहाय्य प्राप्त करुन घेण्यात यावे.
७. जिल्हा विकास आराखडा तयार करण्यासाठी आवश्यकतेप्रमाणे दर आठवड्याला जिल्हास्तरीय कार्यकारी समितीची बैठक घेण्यात यावी. त्याचप्रमाणे आराखड्याची अंमलबजावणी करणे कामी दरमहा बैठक आयोजित करण्यात यावी.
पृष्ठ ९ पैकी २
# Page 3
शासन निर्णय क्रमांक: डिएपी - १०२३/प्र.क्र.९८/का.१४८१
कार्यकारी समितीने तयार केलेल्या आराखड्यास जिल्हा नियोजन समितीच्या बैठकीत मान्यता
घेण्यात यावी व तो तद्नंतर शासनास अंतिम मान्यतेस्तव सादर करण्यात यावा.
जिल्हास्तरावर तयार करण्यात आलेल्या जिल्हा विकास आराखड्यांना (District Strategic Plan) मान्यता देण्यासाठी पुढीलप्रमाणे राज्यस्तरीय कार्यकारी समिती गठित करण्यात येत आहे.
ब) राज्यस्तरीय कार्यकारी समिती (State Level Executive Committee): राज्यस्तरीय कार्यकारी समितीची संरचना पुढीलप्रमाणे असेल.
मुख्य सचिव - अध्यक्ष अपर मुख्य सचिव, वित्त – सदस्य अपर मुख्य सचिव, ग्रामविकास - सदस्य अपर मुख्य सचिव, नियोजन सदस्य सचिव प्रधान सचिव, कृषि - सदस्य प्रधान सचिव (पशुसंवर्धन, दुग्धव्यवसाय) - सदस्य प्रधान सचिव, उद्योग - सदस्य प्रधान सचिव, नगर विकास-२ सदस्य प्रधान सचिव, सार्वजनिक आरोग्य सदस्य प्रधान सचिव, पाणी पुरवठा व स्वच्छता - सदस्य प्रधान सचिव, कौशल्य विकास - सदस्य प्रधान सचिव, उच्च व तंत्र शिक्षण सदस्य सचिव, शालेय शिक्षण सदस्य सचिव, वैद्यकीय शिक्षण - सदस्य
समितीची कार्यकक्षा :- राज्यस्तरीय कार्यकारी समितीची कार्यकक्षा पुढीलप्रमाणे असेल.
१. जिल्हा विकास आराखड्यांची छाननी करुन उच्चस्तरीय समितीच्या मान्यतेस्तव सादर करणे.
२. जिल्हास्तरावर अंमलबजावणी करण्यात येणाऱ्या जिल्हा विकास आराखड्याचा मासिक/ त्रैमासिक आढावा घेणे, तसेच त्याचे संनियंत्रण (monitoring) करणे.
३. जिल्हा विकास आराखड्याची अंमलबजावणी करण्यासाठी संबंधित यंत्रणांची क्षमतावृद्धी करणे.
राज्यस्तरीय कार्यकारी समितीने छाननी केलेल्या जिल्हा विकास आराखड्यांना अंतिम मान्यता
देण्यासाठी पुढीलप्रमाणे उच्चस्तरीय समिती गठित करण्यात येत आहे.
पृष्ठ ९ पैकी ३
# Page 4
शासन निर्णय क्रमांक: डिएपी - १०२३/प्र.क्र.९८/का.१४८१
क) उच्चस्तरीय समिती (Apex Committee):
मा. मुख्यमंत्री . अध्यक्ष
मा. उप मुख्यमंत्री उपाध्यक्ष मुख्य सचिव · सदस्य अपर मुख्य सचिव, वित्त सदस्य अपर मुख्य सचिव, ग्रामविकास सदस्य अपर मुख्य सचिव, नियोजन सदस्य सचिव
प्रधान सचिव, कृषि सदस्य प्रधान सचिव (पशुसंवर्धन, दुग्धव्यवसाय) · सदस्य प्रधान सचिव, उद्योग - सदस्य प्रधान सचिव, उच्च व तंत्र शिक्षण · सदस्य प्रधान सचिव, नगरविकास-२ सदस्य प्रधान सचिव, आरोग्य विभाग सदस्य
प्रधान सचिव, पाणी पुरवठा व स्वच्छता · सदस्य प्रधान सचिव, कौशल्य विकास - सदस्य सचिव, शालेय शिक्षण • सदस्य सचिव, वैद्यकीय शिक्षण - सदस्य
२. राज्यस्तरीय कार्यकारी समितीने सादर केलेल्या जिल्हा विकास आराखड्यांना उच्चस्तरीय
समिती मान्यता देईल. राज्यस्तरीय कार्यकारी समिती व उच्चस्तरीय समितीच्या आवश्यकतेनुसार
बैठका आयोजित करण्यात येतील. मात्र प्रत्येक तिमाहीतून एक वेळा राज्यस्तरीय कार्यकारी समितीची
तर वर्षातून किमान दोन वेळा उच्चस्तरीय समितीच्या बैठका आयोजित करण्यात येतील. वरील सर्व
समित्यांमध्ये अध्यक्ष्यांच्या परवानगीने आवश्यकतेनुसार अन्य सदस्यांचा समावेश “विशेष निमंत्रित” म्हणून करता येईल.
# Page 5
# Page 6
# Page 7
# Page 8
# Page 9