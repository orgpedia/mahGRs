# Page 1
मानव विकास कार्यक्रम अंतर्गत आयोजित करण्यात येत असलेल्या आरोग्यविषयक शिबिरांच्या अनुदानात वाढ करणेबाबत.
महाराष्ट्र शासन
नियोजन विभाग
शासन निर्णय क्र. : - माविका -२०२२/ प्र.क्र.४९/का.१४१८
मंत्रालय, मुंबई - ४०००३२.
दिनांक:- ३ ऑक्टोबर, २०२२
संदर्भ - १) नियोजन विभाग, शासन निर्णय क्र.ममावि-२०१०/प्र.क्र.८१/का.१४१८, दि.१९जुलै,२०११.
२) नियोजन विभाग, शासन निर्णय क्र.माविका-२०१२/प्र.क्र.६९/का.१४१८, दि. १२ जुलै, २०१२.
३) नियोजन विभागाचे पत्र क्र. माविका-२०१३/प्र.क्र.२१/का.१४१८, दि. ३ डिसेंबर, २०१३ व दि. २ जून, २०१४ ४) सार्वजनिक आरोग्य विभाग यांचे पत्र व संलग्न इतिवृत्त क्र. बैठक २८२२/प्र.क्र.१२/आरोग्य ७, दि. २२ एप्रिल, २०२२ प्रस्तावना :
नियोजन विभागाच्या दिनांक १९.०७.२०११ रोजीच्या शासन निर्णयान्वये “मानव विकास कार्यक्रम”
राज्यातील २३ जिल्ह्यांतील १२५ अतिमागास तालुक्यांत राबविण्याबाबतचा निर्णय घेण्यात आला आहे. त्यानुसार
“आरोग्य, शिक्षण व उत्पन्नवाढ” या बाबींशी निगडीत स्थानिक गरजेनुसार राबविण्यात येणाऱ्या विविध योजनांमध्ये
“आरोग्य व बाल कल्याण” शी संबंधित “तज्ञ महिला डॉक्टरकडून गर्भवती महिलांची आरोग्य तपासणी करणे तसेच ●
ते ६ महिने वयोगटातील बालकांची व मातांची तपासणी करणे आणि औषधोपचार करणे” ही योजना “मानव विकास
कार्यक्रम” अंतर्गत राबविण्यास मान्यता देण्यात आली आहे. नियोजन विभागाच्या दिनांक १९.०७.२०११ च्या शासन
निर्णयान्वये आरोग्य शिबिराकरीता निर्धारीत करण्यात आलेला रू. १४,५००/- (प्रति शिबिर) हा निधी कमी असल्याने;
नियोजन विभागाच्या दिनांक ३.१२.२०१३ च्या पत्रान्वये प्रति शिबिराकरीता अनुज्ञेय खर्च रू.१६,०००/- पर्यंत
वाढविण्यास व रू.२०००/- इतका वाहन खर्च अनुज्ञेय करण्यास तसेच आरोग्य शिबिरांची मर्यादा प्राथमिक आरोग्य
केंद्रामध्ये प्रतिमाह २ शिबिरे व शहरी भागातील “क” वर्ग नगरपालिकाअंतर्गत कार्यक्षेत्रामध्ये प्रतिमाह १ शिबिर इतकी
करण्यास शासन मान्यता देण्यात आली आहे.
२. सार्वजनिक आरोग्य विभाग यांनी आयोजित केलेल्या दिनांक २२.०२.२०२२ रोजीच्या गाभा समितीच्या २३
व्या बैठकीत तथा मिशन मेळघाट च्या ८ व्या बैठकीत दिलेल्या निदेशानुसार मानव विकास कार्यक्रम अंतर्गत आरोग्य
शिबिरांना देण्यात येणाऱ्या अनुदानात वाढ करण्याची तसेच तद्अनुषंगिक अन्य सुधारणा करण्याची बाब शासनाच्या
विचाराधीन होती.
# Page 2
शासन निर्णय क्रमांक: माविका -२०२२/ प्र.क्र. ४९/ का.१४१८
शासन निर्णय :
“मानव विकास कार्यक्रम” अंतर्गत “तज्ञ महिला डॉक्टरकडून गर्भवती महिलांची आरोग्य तपासणी
करणे तसेच ० ते ६ महिने वयोगटातील बालकांची व मातांची तपासणी करणे आणि औषधोपचार करणे” या
योजनेअंतर्गत आयोजित करण्यात येत असलेल्या आरोग्यविषयक शिबिरांच्या अनुदानात खालीलप्रमाणे सुधारीत
दर लागू करण्यास पुढील अटी व शर्तीच्या अधीन राहून शासन मान्यता देण्यात येत आहे
--------------------------------------------------------------------------------------------------------------------------------------------------------
| अ.क्र. | बाब | बिगर आदिवासी जिल्हे | आदिवासी जिल्हे | क वर्ग नगर परिषद क्षेत्र |
| १ | तज्ञास वाहतूक व मानधन | रु.३०००/-(एका शिबिरास दोन तज्ञ रु.६०००/-) | रु.६०००/-(एका शिबिरास दोन तज्ञ रु.१२०००/-) | रु.३०००/-(एका शिबिरास दोन तज्ञ रु.६०००/-) |
| २ | जेवण | रु.८०००/- (प्रति लाभार्थी रु.१००/-) | रु.८०००/- ( प्रति लाभार्थी रु.१००/-) | रु.८०००/- (प्रति लाभार्थी रु.१००/-) |
| ३ | तातडीची औषधे व प्रयोगशाळा साहित्य इ.करिता | रु.२५००/ | रु.२५००/ | रु.२५००/ |
| ४ | लाभार्थी ने आण करण्यासाठी वाहन खर्च | रु.३०००/ | रु.३०००/ | रु.१५००/ |
|  | एकूण | रु.१९५००/ | रु.२५५००/ | रु.१८०००/ |
--------------------------------------------------------------------------------------------------------------------------------------------------------
(9) “बिगर आदिवासी क्षेत्र, आदिवासी क्षेत्र, क वर्ग नगरपरिषद क्षेत्र” या ठिकाणी आरोग्यविषयक शिबिरांसाठी बाबनिहाय एकत्रित खर्च उपरोक्तप्रमाणे अनुक्रमे रू.१९५००/-, रू.२५५००/- व रू.१८०००/- असा मंजूर करण्यास मान्यता देण्यात येत आहे.
(२) “बिगर आदिवासी क्षेत्र, आदिवासी क्षेत्र, क वर्ग नगरपरिषद क्षेत्र” या ठिकाणी आरोग्य शिबिरासाठी पेंडॉल टाकण्याची आवश्यकता असल्याचे संबंधित तालुका आरोग्य अधिकारी यांनी प्रमाणित केल्यास
त्या ठिकाणी प्रति शिबिर रू. १५००/- इतका अतिरिक्त खर्च अनुज्ञेय करण्यात येत आहे.
(३) “आरोग्यविषयक शिबिरे” या योजनेअंतर्गत प्रत्येक तालुक्यातील प्रत्येक प्राथमिक आरोग्य केंद्रास प्रतिमाह कमाल दोन व प्रत्येक ग्रामीण रूग्णालयास प्रतिमाह कमाल एक आरोग्य शिबिर घेण्याचे उद्दिष्ट असेल.
पृष्ठ ३ पैकी २
# Page 3
शासन निर्णय क्रमांक: माविका -२०२२/प्र.क्र.४९/ का.१४१८
(४) प्रत्येक आरोग्य शिबिरासाठी उपरोक्त एकूण खर्चाच्या मर्यादेच्या अधीन राहून बाबनिहाय खर्चात २५ टक्के रक्कम कमी/अधिक करण्याचे अंतिम अधिकार जिल्हा मानव विकास समितीस राहतील.
२. नियोजन विभागाचा हा शासन निर्णय वित्त विभागाच्या सहमतीने व त्या विभागाचा अनौ. संदर्भ
क्र.२८६/२०२२/व्यय-८, दि.१०.०८.२०२२ अन्वये तसेच शासनाच्या मान्यतेने निर्गमित करण्यात येत आहे.