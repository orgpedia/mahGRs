# Page 1
मनरेगातंर्गत कामांना प्रशासकीय व तांत्रिक मंजुरीचे धोरण अधिक स्पष्ट व सुटसुटीत करण्याबाबत.
महाराष्ट्र शासन
नियोजन विभाग
शासन निर्णय क्रमांक :- मग्रारोहयो-२०१०/प्र.क्र.४७/रोहयो-१०,
१६ वा मजला, नवीन प्रशासन इमारत,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- ०२ फेब्रुवारी, २०२३.
संदर्भ :-१) शासन निर्णय नियोजन विभाग, क्रमांक : मग्रारोहयो- २००५/प्र.क्र.१०४/रोहयो-१०, दिनांक २३ डिसेंबर, २००५.
२) शासन निर्णय नियोजन विभाग, क्रमांक :मग्रारोहयो-२००६/प्र.क्र.१०४/रोहयो-१०, दिनांक १९ ऑक्टोबर, २००६.
३) शासन निर्णय क्रमांक :मग्रारोहयो-२०१०/प्र.क्र.४७/रोहयो-१०, दिनांक ०८ जून, २०१०.
४) शासन परिपत्रक क्रमांक : मग्रारोहयो-२०१०/प्र.क्र.४७/रोहयो-१०, दिनांक २२ मार्च, २०११.
५) शासन निर्णय क्रमांक :मग्रारोहयो-२०१०/प्र.क्र.४७/रोहयो-१०, दिनांक ०३ ऑगस्ट, २०११.
६) शासन निर्णय क्रमांक- मग्रारो-२०२२/प्र.क्र.१७४/रोहयो-६अ, दिनांक १४ डिसेंबर, २०२२.
७) शासन निर्णय क्रमांक:- मग्रारोहयो-२०१०/प्र.क्र.४७/रोहयो-१०, दिनांक ०३ जानेवारी, २०२३.
८) आयुक्त, महात्मा गांधी राष्ट्रीय ग्रामीण रोजगार हमी योजना - महाराष्ट्र, नागपूर यांचे क्र. आयुक्त/मगांराग्रारोहयो-महा/नागपूर/MIS/३००/२०२३, दिनांक ३१ जानेवारी, २०२३ रोजीचे पत्र.
प्रस्तावना :
महात्मा गांधी राष्ट्रीय ग्रामीण रोजगार हमी योजनेच्या अंमलबजावणीमध्ये सुधारणा करणे, तसेच सदर योजना राज्यात प्रभावीपणे राबविणे, कामामध्ये गती व गुणवत्ता राखून केंद्रीय निधीचा जास्तीत जास्त वापर करणे, इत्यादींचा विचार करुन संदर्भ क्र. ५ येथील शासन निर्णयानुसार मनरेगातंर्गतच्या कामाकरीता प्रशासकीय व तांत्रिक मान्यता देण्याचे अधिकार वित्तीय मर्यादा घालून तालुकास्तरापर्यंत विकेंद्रीत करण्यात आले होते. तथापि, महात्मा गांधी राष्ट्रीय ग्रामीण रोजगार हमी योजनेअंतर्गत कामांची गती व गुणवत्ता वाढवून कामे पूर्ण करणे हे शासनाचे ध्येय साध्य करणे तसेच प्रशासकीय व तांत्रिक मंजूरीच्या अधिकाराबाबत धोरण अधिक सुस्पष्ट व सुटसुटीत करण्याकरीता दिनांक ०३ जानेवारी, २०२३ रोजी शासन निर्णय निर्गमित करण्यात आला आहे. तथापि यापूर्वी कार्यकारी अभियंता जि.प. बांधकाम / राज्य बांधकाम विभाग / मृद व
# Page 2
शासन निर्णय क्रमांकः मग्रारोहयो-२०१०/प्र.क्र.४७/रोहयो-१०
जलसंधारण / जलसंपदा विभाग तसेच कृषी, वने व सामाजिक वनीकरण विभागांना अंमलबजावणी करणारा विभाग असे घोषित करण्यात आले आहे. तसेच सद्यस्थितीत कृषी, वने व सामाजिक वनीकरण विभागांना कार्यक्रम अधिकारी देखील म्हणून घोषित करण्यात आले आहे.
त्यानुषंगाने कार्यकारी अभियंता जि.प. बांधकाम / राज्य बांधकाम विभाग / मृद व जलसंधारण / जलसंपदा विभाग यांना देखील कार्यक्रम अधिकारी म्हणून घोषित करण्याची बाब शासनाच्या विचाराधीन होती. त्याप्रमाणे शासन पुढीलप्रमाणे निर्णय घेत आहे.
शासन निर्णय : दिनांक ०३ जानेवारी, २०२३ रोजीच्या शासन निर्णयान्वये मनरेगातंर्गतच्या कामांकरिता प्रशासकीय मान्यता देण्याचे अधिकार ज्या अधिकाऱ्यांना नव्याने देण्यात आले आहेत, अशा अधिकाऱ्यांना त्यांनी प्रशासकीय मान्यता दिलेल्या कामांकरिता कार्यारंभ आदेश देण्याचे अधिकारही याद्वारे देण्यात येत आहेत. तसेच, सदर कामांच्या अनुषंगाने हजेरी पत्रक निर्गमित करणे, मोजमाप घेणे व देयके तयार करुन देयके अदा करणे याकरिता पंचायत समितीवरील नरेगा कक्षामार्फत कार्यवाही / सहाय्य करण्यात येईल.
२. मनरेगा अंतर्गत कामांना प्रशासकीय मान्यता देण्याचे ज्या अधिकाऱ्यांना उक्त शासन निर्णयान्वये नव्याने अधिकार देण्यात आले आहेत, त्या अधिकाऱ्यांना मनरेगातंर्गत कार्यक्रम अधिकारी घोषित करण्यात येत आहेत.
३. आयुक्त, महात्मा गांधी राष्ट्रीय ग्रामीण रोजगार हमी योजना § महाराष्ट्र, नागपूर यांनी सदर शासन निर्णय निर्गमित झाल्यापासून पुढील आठ दिवसाच्या आत सदर कार्यक्रम अधिकाऱ्यांना एमआयएस प्रणालीकरिता Login Id आणि Password उपलब्ध करुन देण्यात यावे.
तसेच संबंधित अधिकारी / कर्मचारी यांना एमआयएस प्रणालीचे प्रशिक्षणही देण्यात यावे.
४. मनरेगा अंतर्गतच्या कामांच्या अंमलबजावणीत अडथळे निर्माण होऊ नयेत याकरिता उपरोक्त दिनांक ०३ जानेवारी, २०२३ रोजीच्या शासन निर्णयाचा अंमल पुर्वलक्षी प्रभावाने नाही, असे याद्वारे स्पष्ट करण्यात येत आहे.
# Page 3