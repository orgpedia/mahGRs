# Page 1
“कोकण क्षेत्र विकास व नियोजन प्राधिकरण” या नियोजित प्राधिकरणाची रचना, स्वरुप व संदर्भ अटी इ. ठरविण्यासाठी उच्चस्तरीय समिती स्थापन करणेबाबत.
महाराष्ट्र शासन
नियोजन विभाग
शासन निर्णय क्रमांक- कोविनिप्रा-२०२३/प्र.क्र.२५/का.१४४३
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १५ जून, २०२३
प्रस्तावना मा. मुख्यमंत्री महोदयांनी कोकणच्या सर्वांगीण व सर्वसमावेशक विकासाकरीता स्वतंत्र "कोकण क्षेत्र विकास व नियोजन प्राधिकरण” स्थापन करण्याची घोषणा केली आहे. सदर प्राधिकरणाची रुपरेषा निश्चित करण्यासाठी उच्चस्तरीय समिती स्थापन करण्याची बाब शासनाच्या विचाराधीन आहे. त्यास अनुसरुन शासनाने पुढीलप्रमाणे निर्णय घेतला आहे.
शासन निर्णय मा.मुख्यमंत्री महोदयांनी कोकणच्या सर्वांगीण व सर्वसमावेशक विकासाकरीता स्वतंत्र “कोकण क्षेत्र विकास व नियोजन प्राधिकरण” स्थापन करण्याची घोषणा केली आहे. सदरहू प्रस्तावित नियोजन प्राधिकरणाकडून कोकणातील सिंचन प्रकल्प, पायाभूत सुविधा, पर्यटन, फळबागा, मत्स्यव्यवसाय तसेच इतर अनुषंगिक सेवा सुविधांच्या अंमलबजावणी व समन्वयाचे काम करण्यात येणार आहे. सदरहू प्राधिकरणाची रचना, स्वरुप व संदर्भ अटी (Terms of Reference) ठरविण्यासाठी खालीलप्रमाणे उच्चस्तरीय समितीची स्थापना करण्यात येत आहे.
------------------------------------------------------------------
| अ.क्र | अपर मुख्य सचिव / प्रधान सचिव / सचिव | पद |
| १ | अपर मुख्य सचिव (वित्त), वित्त विभाग | अध्यक्ष |
| २ | अपर मुख्य सचिव (सार्व.बांधकाम), सार्वजनिक बांधकाम विभाग | सदस्य |
| ३ | अपर मुख्य सचिव (महसूल), महसूल व वन विभाग | सदस्य |
| ४ | अपर मुख्य सचिव (नगर विकास-१), नगर विकास विभाग | सदस्य |
| ५ | अपर मुख्य सचिव (जलसंपदा), जलसंपदा विभाग | सदस्य सचिव तथा समन्वयक |
| ६ | प्रधान सचिव (नियोजन), नियोजन विभाग | सदस्य |
| ७ | प्रधान सचिव (कृषी), कृषी व पदुम विभाग | सदस्य |
| ८ | प्रधान सचिव (पर्यटन), सांस्कृतिक कार्य व पर्यटन विभाग | सदस्य |
| ९ | सचिव (मत्स्यव्यवसाय), कृषी व पदुम विभाग | सदस्य |
------------------------------------------------------------------
सदर समितीच्या बैठकीकरिता आवश्यकतेनुसार, संबंधित विषयातील तज्ञ तसेच मंत्रालयीन प्रशासकीय विभागांच्या सचिवांना निमंत्रित करण्यात येईल.
अपर मुख्य सचिव (जलसंपदा) हे वरील समितीचे सदस्य सचिव तथा समन्वयक असतील. सदरहू समितीने “कोकण क्षेत्र विकास व नियोजन प्राधिकरण” या नियोजित प्राधिकरणाची रचना, स्वरुप व संदर्भ अटी (Terms of Reference) इ. बाबतचा अहवाल एक महिन्यात मंत्रिमंडळास सादर करावा.
# Page 2
शासन निर्णय क्रमांकः कोविनिप्रा-२०२३/प्र.क्र.२५/का.१४४३