# Page 1
“सयाजीराव गायकवाड सारथी गुणवंत विद्यार्थ्यांना परदेश शिक्षण शिष्यवृत्ती” योजना सुरु करणेबाबत.
महाराष्ट्र शासन
नियोजन विभाग
शासन निर्णय क्रमांक: सारथी २०२२/प्र.क्र.२८९/का.१४२५-अ
मंत्रालय, विस्तार इमारत, मुंबई - ४०० ०३२.
दिनांक : २० जुलै, २०२३.
वाचा : १. शासन निर्णय आदिवासी विकास विभाग, क्र. आदिशी-१२०३/प्र.क्र.७६/का-१२, दिनांक ३१ मार्च, २००५.
२. शासन निर्णय आदिवासी विकास विभाग, क्र. पशिशि-२०१५/प्र.क्र.३३४/का-१२, दिनांक १६ मार्च, २०१६.
३. शासन निर्णय सामाजिक न्याय व विशेष सहाय्य विभाग, क्र. इबीसी-२०१७/प्र.क्र.२८८/शिक्षण-१, दिनांक २७ जून, २०१७.
४. शासन निर्णय उच्च व तंत्र शिक्षण विभाग, क्र. संकीर्ण-२०१८/प्र.क्र.२१८/तांशि-४, दिनांक ०४ ऑक्टोबर, २०१८ ५. शासन निर्णय विजाभज, इमाव व विमाप्र कल्याण विभाग, क्र. शिवृत्ती-२०१८/ प्र.क्र.११८/ शिक्षण, दिनांक ११ ऑक्टोबर, २०१८ ६. शासन निर्णय इतर मागास बहुजन कल्याण विभाग, क्र. शिवृत्ती २०२१/प्र.क्र.३५/शिक्षण-२, दिनांक ११ ऑक्टोबर, २०२२.
७. शासन निर्णय महसूल व वन विभाग, क्र.एस-१०/२०२२/प्र.क्र.२९५/फ-३, दिनांक २४ मे, २०२३.
प्रस्तावना :
महाराष्ट्र राज्यातील मराठा, कुणबी, कुणबी-मराठा, मराठा-कुणबी या जातीच्या विद्यार्थ्यांना आर्थिक परिस्थितीमुळे उच्च शिक्षणासाठी परदेशातील नामांकित विद्यापीठामध्ये प्रवेश घेता येत नाही.
विद्यार्थ्यांची गुणवत्ता असून आर्थिक परिस्थितीमुळे उच्च शिक्षणापासून वंचित रहावे लागते. मराठा, कुणबी, कुणबी-मराठा, मराठा-कुणबी जातीतील मुलामुलींना परदेशातील नामांकित विद्यापीठांमध्ये अभ्यासक्रमांना प्रवेश घेण्यासाठी परदेशी शिष्यवृत्ती योजना लागू करण्याची बाब शासनाच्या विचाराधीन होती. त्यानुषंगाने मा. मंत्रीमंडळाने दिनांक ०४.०७.२०२३ रोजी घेतलेल्या निर्णयास अनुसरुन याबाबत सविस्तर शासन निर्णय निर्गमित करण्यात येत आहे.
# Page 2
शासन निर्णय क्रमांक: सारथी २०२२/प्र.क्र.२८९/का.१४२५-अ
शासन निर्णय :
महाराष्ट्र राज्यातील मराठा, कुणबी, मराठा-कुणबी व कुणबी-मराठा प्रवर्गातील जे गुणवंत विद्यार्थी पदव्युत्तर पदवी/पदविका व पीएचडी अभ्यासक्रमासाठी QS World Ranking मध्ये २०० च्या आत रॅन्कींग असलेल्या शैक्षणिक संस्था/ विद्यापीठामध्ये गुणवत्तेनुसार प्रवेश घेतील अशा मराठा, कुणबी, मराठा-कुणबी व कुणबी-मराठा प्रवर्गातील एकत्रितपणे ७५ विद्यार्थ्यांना प्रतीवर्षी परदेशी शिष्यवृत्ती मंजूर करण्यास शासनाची मान्यता देण्यात येत आहे.
२. सदरची योजना छत्रपती शाहू महाराज व मानव विकास संस्था (सारथी), पुणे या शासनाच्या संस्थेमार्फत “सयाजीराव गायकवाड-सारथी गुणवंत मुला-मुलींना परदेशात उच्च शिक्षणासाठी शिष्यवृत्ती योजना” या नावाने शैक्षणिक वर्ष २०२३-२४ पासून राबविण्यात येईल.
३. या योजनेची व्याप्ती पुढीलप्रमाणे राहील : सदर योजना महाराष्ट्रातील मराठा, कुणबी, मराठा-कुणबी व कुणबी-मराठा या जातीतील विद्यार्थ्यांकरिता लागू राहील. पात्र विद्यार्थ्यांचे अर्ज सारथी संस्थेकडून ऑनलाईन स्वरुपात मागवून घेण्यात येतील.
४. शिष्यवृत्ती शाखा निहाय विभागणी : सदर शिष्यवृत्तीसाठी खालीलप्रमाणे शाखा निहाय मर्यादा प्रत्येक वर्षासाठी निश्चित करण्यात आली आहे.
---------------------------------------------------------------------------
| अ.क्र. | अभ्यासक्रमाचे नाव | पदव्युतर पदवी/पदविका (MS/M.Tech) | डॉक्टरेट (Ph.D) |
| १. | अभियांत्रिकी | २० | ०५ |
| २. | वास्तुकलाशास्त्र | ०४ | ०२ |
| ३. | व्यवस्थापन | ०२ | ०१ |
| ४. | विज्ञान | १० | ०५ |
| ५. | वाणिज्य/अर्थशास्त्र | ०४ | ०५ |
| ६. | कला | ०४ | ०५ |
| ७. | विधी अभ्यासक्रम | ०४ | ०१ |
| ८. | औषध निर्माण शास्त्र | ०२ | ०१ |
| एकूण | ५० | २५ |
---------------------------------------------------------------------------
५. जर एखादा विषय/अभ्यासक्रम करिता आवश्यक त्या प्रमाणात विद्यार्थी उपलब्ध झाले नाहीत तर,i) त्याच विषयामधील पदव्युत्तर पदवी/पदविका ते पीएचडी या दोन्ही मध्ये आंतरबदल करण्याचे अधिकार निवड समितीला असतील. ii) वरील (i) प्रमाणे आंतरबदल करुनही जर एखाद्या विषयाकरिता विद्यार्थी उपलब्ध झाले नाहीत तर दुसऱ्या विषयाकरिता मंजूर संख्येपेक्षा जास्त विद्यार्थी उपलब्ध होत असतील तर त्याप्रमाणे बदल करण्याचे सर्वाधिकार निवड समितीला राहतील.
पृष्ठ १७ पैकी २
# Page 3
शासन निर्णय क्रमांक: सारथी २०२२/प्र.क्र.२८९/का.१४२५-अ
(iii) ज्या अभ्यासक्रमासाठी जास्त संख्येने विद्यार्थी उपलब्ध होतील त्या विषयासाठी प्राध्यान्य देण्यात येईल.
६. शिष्यवृत्ती द्यावयाच्या एकूण जागेपैकी ३०% जागांवर मुलींची गुणवत्तेनुसार निवड करण्यात येईल. जर त्याप्रमाणात मुलींचे प्रवेश अर्ज प्राप्त न झाल्यास त्या जागेवर मुलांची गुणवत्तेनुसार निवड करण्याचे सर्वाधिकार निवड समितीला राहतील.
७. या शासन निर्णयासोबतच्या “परिशिष्ट अ” मध्ये परदेशी शिष्यवृत्ती करीता शाखानिहाय मंजूर करण्यात आलेला अभ्यासक्रम नमूद करण्यात आला आहे. तसेच सदर योजनेच्या सविस्तर अटी व शर्ती, पात्रता/अपात्रता, मिळणारे लाभ, शिष्यवृत्तीच्या लाभासाठी निवड कार्य पध्दती इत्यादीची माहिती सोबतच्या “परिशिष्ट ब” मध्ये दर्शविण्यात आलेली आहे.
८. या योजनेसाठी सन २०२३-२४ या आर्थिक वर्षात रुपये २५.०० कोटी इतका अतिरिक्त नियतव्यय सारथी या संस्थेकडे उपलब्ध असलेल्या अखर्चित निधीतून भागविण्यात येणार आहे.
९. सदर शासन निर्णय मा. मंत्रिमंडळाने दिनांक ०४.०७.२०२३ रोजी झालेल्या बैठकीमध्ये घेतलेल्या निर्णयास अनुसरुन निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17