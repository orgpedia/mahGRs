# Page 1
अनुसूचित जमाती प्रवर्गातून नियुक्त झालेल्या तथापि जात प्रमाणपत्र सादर न करु शकलेल्या अर्थ व सांख्यिकी संचालनालयातील गट ब (राजपत्रित), गट ब (अराजपत्रित), व गट क मधील विविध संवर्गातील अधिकारी / कर्मचाऱ्यांकरिता अधिसंख्य पदे निर्माण करण्याबाबत .
महाराष्ट्र शासन
नियोजन विभाग,
शासन निर्णय क्रमांक - संकीर्ण १०१९/प्र.क्र.१२९/का.१४२६,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३ सप्टेंबर, २०२०.
संदर्भ : १. सामान्य प्रशासन विभाग, शासन निर्णय क्र.बीसीसी-२०१८/प्र.क्र.३०८/१६-ब, दिनांक २१.१२.२०१९.
२. उप संचालक (प्रशासन), अर्थ व सांख्यिकी संचालनालय, मुंबई यांचे पत्र क्र.अज/अपनि/२०१९/प्र.क.१४६/प्रशा-२/३२४, दिनांक १.७.२०२०.
३. सामान्य प्रशासन विभाग, शासन निर्णय क्र.बीसीसी २०२०/प्र.क्र.१८७ ओ/१६-ब, दिनांक ३०.६.२०२०.
प्रस्तावना :
सामान्य प्रशासन विभाग, शासन निर्णय क्र.बीसीसी-२०१८/प्र.क्र.३०८/१६-ब, दिनांक
२१.१२.२०१९ अन्वये मा. सर्वोच्च न्यायालयाने सिव्हील अपिल क्र.८९२८/२०१५ (चेअरमन ॲन्ड
मॅनेजिंग डायरेक्टर, एफसीआय आणि इतर विरुध्द जगदीश बालाराम बहिरा व इतर) व इतर याचिका
यामध्ये दिनांक ६ जूलै, २०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, या निर्णयाची अंमलबजावणी करण्यासाठी व मा. उच्च न्यायालय, मुंबई खंडपीठ नागपूर यांनी रिट याचिका क्र.३१४०/२०१८ मध्ये दिनांक २८.९.२०१८ च्या आदेशान्वये मा. सर्वोच्च न्यायालयाच्या आदेशानुसार दिनांक ३१.१२.२०१९ पर्यंत कार्यवाही करण्याचे आदेश दिले असल्याने अशा अधिकारी / कर्मचारी यांची अधिसंख्य पदे निर्माण करुन या अधिसंख्य पदांवर अधिकारी / कर्मचारी यांना वर्ग
करण्याची कार्यवाही करण्याची सूचना दिली अहे. त्याप्रमाणे नियोजन विभागाच्या अधिपत्याखालील अर्थ व सांख्यिकी संचालनालय, मुंबई या कार्यालयात अंमलबजावणीसाठी अधिसंख्य पदे निर्माण करण्याची बाब शासनाच्या विचाराधीन होती शासन निर्णय :
सामान्य प्रशासन विभाग, शासन निर्णय क्र.बीसीसी २०२०/प्र.क्र.१८७ ओ/१६-ब, दिनांक
३०.६.२०२० अन्वये मा. सर्वोच्च न्यायालयाचे सिव्हील अपिल क्र.८९२८/२०१५ व इतर याचिका मध्ये
# Page 2
शासन निर्णय क्रमांकः संकीर्ण १०१९/प्र.क्र.१२९/का.१४२६,
दिनांक ६.७.२०१७ रोजी दिलेल्या निर्णयाचे व मा. उच्च न्यायालय, मुंबई खंडपीठ नागपूर यांनी रिट याचिका क्र.३१४०/२०१८ मध्ये दिनांक २८.९.२०१८ च्या आदेशाची अंमलबजावणी करण्याकरीता “अधिसंख्य पदे” निर्माण करण्याचे अधिकार प्रशासकीय विभागांना प्रदान केले आहेत. त्यानुसार नियोजन विभागाच्या अधिपत्याखालील अर्थ व सांख्यिकी संचालनालय, मुंबई यांच्या आस्थापनेवर अनुसूचित जमाती जात प्रमाणपत्र अवैध ठरलेले व सद्यस्थितीत कार्यरत असणाऱ्या (१) संशोधन अधिकारी, गट-ब (राजपत्रित) संवर्गातील ०४ पदे (२) संशोधन सहायक, गट-ब (अराजपत्रित) संवर्गातील ६ पदे (३) सांख्यिकी सहायक, गट-क संवर्गातील ०४ पदे (४) अन्वेषक, गट-क संवर्गातील ०२ पदे (५) लिपिक-टंकलेखक संवर्गातील ०१ पद अशा १७ अधिकारी / कर्मचारी यांचेसाठी १७ अधिसंख्य पदे तसेच यापूर्वी सेवासमाप्त करण्यात आलेल्या (१) सांख्यिकी सहायक, गट-क संवर्गातील ०३ पदे (२) अन्वेषक, गट-क संवर्गातील ०१ पद (३) लिपिक-टंकलेखक, गट-क
संवर्गातील ०१ पद अशा ५ कर्मचा-यांसाठी ५ अधिसंख्य पदे अशा एकूण २२ अधिकारी व कर्मचाऱ्यांसाठी २२ अधिसंख्य पदे निर्माण करण्यास मान्यता देण्यात येत आहे.
२. अर्थ व सांख्यिकी संचालनालयातील या २२ अधिकारी / कर्मचारी यांची संवर्गनिहाय माहिती सोबतच्या सहपत्र अ, ब व क मध्ये दर्शविण्यात आली आहे. “सहपत्र ब” व “सहपत्र क” मधील कर्मचा-यांच्या संबंधित नियुक्ती प्राधिकारी यांनी सामान्य प्रशासन विभाग, शासन निर्णय क्र. बीसीसी २०१८/प्र.क्र.३०८/१६-ब, दिनांक २१.१२.२०१९ सोबत जोडलेल्या “परिशिष्ट क” व “परिशिष्ट ड”
मधील नमुन्यानुसार या शासन निर्णयाच्या दिनांकापासून ११ महिन्यांकरीता किंवा ते पुढील ११ महिन्यांपेक्षा कमी काळ सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत, अधिसंख्य पदावर नियुक्ती आदेश तात्काळ निर्गमित करुन त्याबाबतचा अहवाल शासनास सादर करावा.
३. सामान्य प्रशासन विभाग, शासन निर्णय क्र.बीसीसी-२०१८/प्र.क्र.३०८/१६-ब, दिनांक २१.१२.२०१९ अन्वये नमूद सूचनांनुसार या २२ अधिकारी / कर्मचारी यांच्या संवर्गाप्रमाणे अधिसंख्य पदांवर सद्याच्या पदस्थापनेवर नियुक्ती करण्याबाबत आवश्यक कार्यवाही नियोजन विभाग तसेच संचालक, अर्थ व सांख्यिकी संचालनालय, मुंबई यांच्याकडून केली जाईल. तद्नंतर या २२ अधिसंख्य पदांच्या वेतनावर पुढील ११ महिन्यांकरीता होणारा खर्च संबंधित कार्यालयाच्या आहरण व संवितरण अधिकारी यांनी वेतनासंबंधीच्या लेखाशिर्षाखाली खर्ची टाकावा आणि संबंधित वित्तीय वर्षाच्या मंजूर अनुदानातून भागवावा.
४. सामान्य प्रशासन विभाग, शासन निर्णय क्र. बीसीसी २०१८/प्र.क्र.३०८/१६-ब, दिनांक २१.१२.२०१९ मधील तरतुदीनुसार व सामान्य प्रशासन विभाग, शासन निर्णय क्र. बीसीसी
पृष्ठ ६ पैकी २
# Page 3
शासन निर्णय क्रमांकः संकीर्ण १०१९/प्र.क्र.१२९/का.१४२६,
२०२०/प्र.क्र.१८७ अ/१६- ब, दिनांक ३०.६.२०२० अन्वये नियोजन विभागास प्रदान करण्यात आलेल्या प्राधिकारान्वये हा शासन निर्णय निर्गमित करण्यात येत आहे.
# Page 4
# Page 5
# Page 6