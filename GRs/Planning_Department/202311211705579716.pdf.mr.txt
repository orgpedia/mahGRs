# Page 1
“महाराष्ट्र इन्स्टिट्यूशन फॉर ट्रान्सफॉर्मेशन-‘मित्र’ (Maharashtra Institution for Transformation - MITRA)” या संस्थेकरीता आहरण व संवितरण अधिकारी' व 'नियंत्रक अधिकारी' घोषित करण्याबाबत.
महाराष्ट्र शासन
नियोजन विभाग
शासन निर्णय क्रमांक : नीतिआ-२०२३/प्र.क्र.१४/का.१४४४-अ
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : २१ नोव्हेंबर, २०२३.
वाचा : १) शासन निर्णय, नियोजन विभाग क्र.नीतिआ २०२२/प्र.क्र.३७ (भाग-१)/का-१४१२, दिनांक ११.११.२०२२.
२) शासन निर्णय, नियोजन विभाग क्र. नीतिआ २०२२/प्र.क्र.५१/का-१४१२, दिनांक ०५.१२.२०२२.
३) शासन निर्णय, नियोजन विभाग क्र. नीतिआ-२०२३/प्र.क्र.१४/का.१४४४-अ, दिनांक ०३.१०.२०२३.
प्रस्तावना उपरोक्त नमूद वाचा क्र. १ येथील शासन निर्णयान्वये महाराष्ट्र राज्यामध्ये नियोजन विभागाच्या नियंत्रणाखाली महाराष्ट्र इन्स्टिट्यूशन फॉर ट्रान्सफॉर्मेशन 'मित्र' (Maharashtra Institution for Transformation- MITRA) ची स्थापना करण्यात आली आहे. तसेच उपरोक्त वाचा क्र. २ येथील शासन निर्णयान्वये -‘मित्र’ संस्थेच्या खर्चासाठी नवीन लेखाशीर्ष सुरु करण्यात आले आहे. उपरोक्त नमूद वाचा क्र. ३ येथील शासन निर्णयान्वये –‘मित्र’ या नवनिर्मित संस्थेच्या खर्चाची देयके पारित होण्याच्यादृष्टीने, सदर संस्थेकरीता कक्ष अधिकारी (रोख शाखा कार्यासन-१४२२) यांना ‘आहरण व संवितरण अधिकारी’ व उप/सह सचिव (कार्यासन-१४४४-अ) यांना ‘नियंत्रक अधिकारी' म्हणून पुढील आदेश होईपर्यंत तात्पुरत्या स्वरुपात घोषित करण्यात आले होते.
आता ‘मित्र’ चे कार्यालय नियमितपणे सुरु झालेले असल्यामुळे, 'मित्र' संस्थेच्या आस्थापनेवरील संशोधन अधिकारी यांना 'आहरण व संवितरण अधिकारी व मुख्य कार्यकारी अधिकारी यांचे सह सचिव यांना ‘नियंत्रक अधिकारी' म्हणून घोषित करण्याबाबतच्या प्रस्तावास मान्यता देण्याची आणि नमूद वाचा क्र. ३ येथील शासन निर्णयान्वये तात्पुरत्या स्वरुपात केलेल्या ‘आहरण व संवितरण अधिकारी’ व ‘नियंत्रक अधिकारी’ घोषित करण्याबाबतचे आदेश रद्द करण्याची बाब शासनाच्या विचाराधीन होती.
त्यानुसार शासनाने पुढीलप्रमाणे निर्णय घेतला आहे.
शासन निर्णय :
महाराष्ट्र इन्स्टिट्यूशन फॉर ट्रान्सफॉर्मेशन 'मित्र' या संस्थेकरीता 'मित्र' संस्थेच्या आस्थापनेवरील संशोधन अधिकारी (वेतनश्रेणी एस-१६ रु. ४४९००-१४२४००) यांना ‘आहरण व संवितरण अधिकारी ' व मुख्य कार्यकारी अधिकारी यांचे सह सचिव (वेतन श्रेणी एस- २७ रु.११८५००-२१४१००) यांना ‘नियंत्रक अधिकारी' म्हणून घोषित करण्यात येत आहे.
# Page 2
शासन निर्णय क्रमांकः नीतिआ-२०२३/प्र.क्र.१४/का.१४४४-अ
२. उपरोक्त नमूद वाचा क्र. ३ येथील शासन निर्णयान्वये -‘मित्र’ या संस्थेकरीता कक्ष अधिकारी (रोख शाखा कार्यासन-१४२२) यांना ‘आहरण व संवितरण अधिकारी' व उप / सह सचिव (कार्यासन-१४४४-अ) यांना ‘नियंत्रक अधिकारी' म्हणून घोषित करण्याचे आदेश याद्वारे रद्द करण्यात येत आहे.
३. ‘आहरण व संवितरण अधिकारी' व 'नियंत्रक अधिकारी यांना केवळ, मागणी क्रमांक : ओ-०७, प्रधान लेखाशीर्ष ३४५१ - सचिवालयीन आर्थिक सेवा अंतर्गत गौण लेखाशीर्ष “महाराष्ट्र इन्स्टिट्यूशन फॉर ट्रान्सफॉर्मेशन– ‘मित्र’ (३४५१९१२६) (कार्यक्रम) या लेखाशीर्षाखाली वितरीत अर्थसंकल्पिय तरतूदीमधून, ‘मित्र’ संस्थेच्या खर्चाची देयके पारित करता येतील. ‘मित्र’ या संस्थेव्यतिरिक्त अन्य देयके कोषागारातून आहरीत करता येणार नाहीत.
४. महाराष्ट्र कोषागार नियम, १९६८ मधील नियम १५६ मधील तरतूद आणि वित्त विभागाच्या अनौपचारिक संदर्भ क्रमांक २७६/२३/कोषा-प्रशा-५, दिनांक २०.११.२०२३ अन्वये प्राप्त झालेल्या सहमतीने सदर शासन निर्णय निर्गमित करण्यात येत आहे.