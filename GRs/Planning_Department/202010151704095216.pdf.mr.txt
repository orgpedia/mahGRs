# Page 1
छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीच्या "संचालक मंडळ" (Board of Directors) व "व्यवस्थापकीय संचालक" (Managing Director) यांचे दायित्वाबाबत.
महाराष्ट्र शासन
नियोजन विभाग
शासन निर्णय क्र. सारथी २०२०/प्र.क्र.४४/का.१४२५
मंत्रालय, मुंबई -४०० ०३२
दिनांक :- १५ ऑक्टोबर, २०२०
संदर्भ :- १) इतर मागास बहुजन कल्याण विभाग शासन पत्र क्र. सीबीसी-१०/२०१७/प्र.क्र.०२ भाग-१/मावक, दि.०६ फेब्रुवारी, २०१८ २) इतर मागास बहुजन कल्याण विभागाचा शासन निर्णय क्र. सारथी-२०२०/प्र.क्र.६३/महामंडळे दिनांक :- २८ फेब्रुवारी २०२० ३) इतर मागास बहुजन कल्याण विभाग शासन निर्णय क्र.सारथी २०२०/प्र.क्र ३८/भाग-२/महामंडळे दिनांक :- १४ सप्टेंबर २०२० ४) सामान्य प्रशासन विभाग, शासन निर्णय क्र. बीसीसी २०२०/प्र.क्र.२९५/१६ ब दि. ९ ऑक्टोबर २०२०
प्रस्तावना : इतर मागास बहुजन कल्याण विभाग शासन निर्णय क्र. सारथी २०२०/प्र.क्र ३८/भाग-२/ महामंडळे दिनांक : १४ सप्टेंबर २०२० व सामान्य प्रशासन विभाग, शासन निर्णय क्र. बीसीसी २०२०/प्र.क्र.२९५/१६ ब दि. ९ ऑक्टोबर २०२० अन्वये छत्रपती शाहू महाराज संशोधन, प्रशिक्षण व मानव विकास संस्था (सारथी) हा विषय नियोजन विभागाकडे हस्तांतरीत करण्यात आला आहे.
२. इतर मागास बहुजन कल्याण विभाग शासन निर्णय क्र. सारथी -२०२०/प्र.क्र.६३ / महामंडळे दिनांक २८ फेब्रुवारी २०२० अन्वये "अमृत" व "महाज्योती" या कंपनीसह छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीचे मेमोरेन्डम ऑफ असोसिएशन (Memorandum Of Association) व आर्टिकल ऑफ असोसिएशन (Article Of Association) मध्ये सुधारणा / बदल करण्याकरिता शासन व कंपनी स्तरावर काही समित्या स्थापन करण्यात आल्या आहेत.
३. छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीचे "रजिस्ट्रार ऑफ कंपनी" (Registrar of Companies) मुबंईकडून मंजूरी प्रदान करण्यात आलेले मेमोरेन्डम ऑफ असोसिएशन ( Memorandum Of Association ) आणि आर्टिकल ऑफ असोसिएशन Article Of Association ) मध्ये सध्या कोणतीही सुधारणा/बदल करण्याबाबत " संचालक मंडळ " (Board of Director) कडून "रजिस्ट्रार ऑफ कंपनी" (Registrar of Companies) मुंबईकडे कोणताही प्रस्ताव करण्यात आलेला नाही. "मेमोरेन्डम ऑफ असोसिएशन" (Memorandum Of Association) व "आर्टिकल ऑफ असोसिएशन" (Article Of Association ) मध्ये सुधारणा / बदल प्रस्तावित करण्याचे पूर्ण अधिकार "संचालक मंडळ" (Board of Directors) यांचे आहे व त्यासंदर्भात अंतिम मान्यता "रजिस्ट्रार ऑफ कंपनी," (Registrar of Company) मुंबई कडून दिली जाते.
# Page 2
शासन निर्णय क्रमांक: सारथी २०२०/प्र.क्र.४४/का.१४२५
छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीला दैनंदिन कामकाजाकरिता कंपनी अधिनियम २०१३, अंतर्गत प्राप्त असलेली स्वायत्तता वरील कारणास्तव अबाधित ठेवणे आवश्यक असल्याने इतर मागास बहुजन कल्याण विभागाचा शासन निर्णय क्र. सारथी -२०२०/प्र.क्र.६३/महामंडळे दिनांक :- २८ फेब्रुवारी २०२० च्या तरतुदी छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीपुरता या पुढे लागू असणे यथोजित ठरणार नाही. या संदर्भात शासन निर्णय निर्गमित करण्याचा विषय शासनाच्या विचाराधीन होता.
शासन निर्णय : १. बहुजन कल्याण विभागाचा शासन निर्णय क्र. सारथी -२०२०/प्र.क्र.६३ / महामंडळे दिनांक २८ फेब्रुवारी २०२० हा छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीला लागू राहणार नाही.
२. छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीने मेमोरेन्डम ऑफ असोसिएशन ( Memorandum Of Association ) व आर्टिकल ऑफ असोसिएशन (Article Of Association) प्रमाणे "संचालक मंडळ" (Board of Directors) यांचे पर्यवेक्षकीय नियंत्रणाखाली प्रशासकीय कर्तव्य व वित्तीय जबाबदारी पार पाडावी. कंपनी अधिनियम २०१३, च्या तरतुदीप्रमाणे कलम ८ खाली नोंदणीकृत कंपनीला अनिवार्य असलेल्या कंपनी समित्या, संचालक मंडळ (Board of Directors) यांचे मान्यतेने व्यवस्थापकीय संचालक(Managing Director) स्तरावर स्थापित कराव्यात. त्यांच्या बैठका नियमितपणे आयोजित करण्यासाठी व्यवस्थापकीय संचालक, यांनी व्यवस्था करावी तसेच छत्रपती शाहू महाराज संशोधन, प्रशिक्षण व मानव विकास संस्था (सारथी) या कंपनीची वार्षिक सर्वसाधारण सभा (AGM) नियमितपणे आयोजित करावी.
३. छत्रपती शाहू महाराज संशोधन, प्रशिक्षण व मानव विकास संस्था (सारथी), या कंपनीच्या संदर्भात (१) कंपनी अधिनियम २०१३ व त्या अधिन नियम / अधिसूचना / परिपत्रकाबाबतीत रजिस्ट्रार ऑफ कंपनी, (Registrar of Company) मुंबईकडून कंपनीचा व्यवसाय व धोरण तसेच दैनंदिन कामकाज संदर्भात निर्देश व सूचना (२) भारताचे नियंत्रक व महालेखापरीक्षक (Comptroller and Auditor General of India Act-१९७१) च्या तरतुदीप्रमाणे प्रधान महालेखापाल (लेखापरिक्षक) मुंबई/नागपूर महाराष्ट्र राज्य यांचेकडून कंपनीचा वित्तीय व्यवस्थापन व लेखापरिक्षण संदर्भात अहवाल तसेच (३) राज्य शासनाचे संबंधित प्रशासकीय विभागाचे अधिनियम व नियम च्या अंमलबजावणीबाबत सक्षम अधिकारी यांचेकडून निदेश व सूचना या सर्वांचे बाबतीत कार्यपूर्ती अहवाल विहित कालावधीत "संचालक मंडळ" (Board of Directors) यांचे मान्यतेने सादर करण्याची जबाबदारी "व्यवस्थापकीय संचालक" (Managing Director) यांची राहिल.
४. महाराष्ट्र विधिमंडळ " यांचेकडे कंपनीचा वार्षिक अहवाल (Annual Report)" सादर करण्याची जबाबदारी "व्यवस्थापकीय संचालक" (Managing Director) यांची राहिल.
पृष्ठ ३ पैकी २
# Page 3
शासन निर्णय क्रमांक: सारथी २०२०/प्र.क्र.४४/का.१४२५