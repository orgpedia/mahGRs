# Page 1
राज्यातील महाराष्ट्र ग्रामीण बँक व विदर्भ कोकण ग्रामीण बँक या दोन प्रादेशिक ग्रामीण बँकांच्या संचालक मंडळावर शासनाचे प्रत्येकी दोन प्रतिनिधी संचालक म्हणून नियुक्त करणेबाबत.
महाराष्ट्र शासन
नियोजन विभाग
शासन निर्णय क्रमांक : आरआरबी-२०१९/प्र.क्र.१११/कार्या-१४१७
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२
दिनांक : ०६ फेब्रुवारी, २०२३
प्रस्तावना : राज्यात महाराष्ट्र ग्रामीण बँक व विदर्भ कोकण ग्रामीण बँक या दोन प्रादेशिक ग्रामीण बँका असून प्रादेशिक ग्रामीण बँक अधिनियम, १९७६ मधील प्रकरण तीन परीशिष्ट ९ नुसार या दोनही बँकांच्या संचालक मंडळावर राज्य शासनाचे प्रत्येकी दोन प्रतिनिधी नियुक्त करण्याची बाब शासनाच्या विचाराधीन होती.
शासन निर्णय : प्रादेशिक ग्रामीण बँकांच्या संचालक मंडळावर राज्य शासनाचे प्रतिनिधी नियुक्त करण्याबाबतचे महाराष्ट्र शासन, नियोजन विभागाचे शासननिर्णय क्रमांक आरआरबी-२०१३/ प्र.क्र.१००/का. १४१७, दिनांक १६ मार्च, २०१५ व ०८ जुलै, २०१५ अधिक्रमित करण्यात येत आहेत.
२. विभागीय ग्रामीण बँक नियमावलीतील प्रकरण क्र. ३ मधील नियम क्र.१० अन्वये महाराष्ट्र ग्रामीण बँक व विदर्भ कोकण ग्रामीण बँक या दोन प्रादेशिक ग्रामीण बँकांच्या संचालक मंडळावर पुढीलप्रमाणे अधिकाऱ्यांची शासनाचे प्रतिनिधी म्हणून नियुक्ती करण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | प्रादेशिक ग्रामीण बँकेचे नाव | कार्यक्षेत्र | राज्याने नियुक्त केलेले शासनाचे प्रतिनिधी |
| १ | २ | ३ | ४ |
| १ | महाराष्ट्र ग्रामीण बँक मुख्यालय : औरंगाबाद | नांदेड, परभणी, हिंगोली, बीड, लातूर, जालना, उस्मानाबाद, औरंगाबाद, ठाणे, पुणे, अहमदनगर, जळगाव, नाशिक  |  रायगड, धुळे, नंदुरबार व पालघर | १. अतिरीक्त आयुक्त, विभागीय आयुक्त कार्यालय, औरंगाबाद २. अतिरीक्त आयुक्त, विभागीय आयुक्त कार्यालय, नाशिक |
| २ | विदर्भ कोकण ग्रामीण बँक मुख्यालय : नागपूर | चंद्रपूर, गडचिरोली, वर्धा, भंडारा, गोंदीया, नागपूर, यवतमाळ, अकोला, बुलढाणा,  |  अमरावती, वाशीम, रत्नागिरी, सिंधुदुर्ग, कोल्हापूर, सातारा, सांगली, सोलापूर | १. अतिरीक्त आयुक्त, विभागीय आयुक्त कार्यालय, नागपूर २. अतिरीक्त आयुक्त, विभागीय आयुक्त कार्यालय, अमरावती |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. वरील तक्त्यातील स्तंभ क्र. ४ मधील शासकीय अधिकारी पदसिध्द संचालक म्हणून स्तंभ क्र. २ च्या बँकेवर कार्यरत असतील. तसेच सदर नियुक्ती ही शासन निर्णय निर्गमित झाल्याच्या तारखेपासून तीन वर्षासाठी लागू राहील.
# Page 2
शासन निर्णय क्रमांकः आरआरबी-२०१९/प्र.क्र.१११/कार्या-१४१७
४. प्रादेशिक ग्रामीण बँकांचा त्यांच्या कार्यक्षेत्रातील आर्थिक विकासात सहभाग असतो. त्यामुळे या संदर्भात होणाऱ्या चर्चेत सर्व सदस्यांच्या सक्रीय सहभागामुळे पतवितरणाच्या विविध क्षेत्रांमध्ये प्रादेशिक ग्रामीण बँका सक्रीयपणे सहभागी होण्यास मदत व्हावी या दृष्टीने सदर बँकावर शासकीय प्रतिनिधी नियुक्त केले जातात. त्यामुळे शासन नियुक्त प्रतिनिधींनी आपल्या कार्यालयातील अत्यंत तातडीची व महत्वाची प्रकरणे/बैठका वगळता अन्य प्रसंगी संचालक मंडळाच्या बैठकीस उपस्थित राहणे अनिवार्य आहे. वर्जित प्रयोजनांसाठी अनुपस्थित राहण्याबाबत शासनास तसेच संबंधित प्रादेशिक ग्रामीण बँकेस लेखी कळविणे आवश्यक राहील.
५. हा शासन निर्णय प्रादेशिक ग्रामीण बँक अधिनियम १९७६ मधील प्रकरण क्र.३ मधील कलम ९(१)(इ) नुसार शासनास असलेल्या अधिकाराचा वापर करुन निर्गमित करण्यात येत आहे.