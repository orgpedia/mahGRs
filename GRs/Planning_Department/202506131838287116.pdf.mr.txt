# Page 1
"महात्मा गांधी राष्ट्रीय ग्रामीण रोजगार हमी योजना
अधिक प्रभावीपणे राबविणेसाठी नियोजन (रोहयो)
विभागाच्या आर्थिक वर्ष २०२५-२६ मधील माध्यम
आराखडयास प्रशासकीय मान्यता प्रदान करणेबाबत..."
(मुंबई शहर व मुंबई उपनगर वगळून)
महाराष्ट्र शासन
नियोजन (रोहयो) विभाग
शासन निर्णय क्रमांक: मग्रारो-२०२५/प्र.क्र.१०५/रो-७
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२
दिनांक : १३ जून २०२५
वाचा :
१) महाराष्ट्र रोजगार हमी अधिनियम (सुधारित) कायदा - २०१४
२) सामान्य प्रशासन विभाग यांचे दिनांक १३ ऑगस्ट २०२१ रोजीचे शासन निर्णय
३) माहिती व जनसंपर्क महासंचालनालय यांचे शासन निर्णय क्र.मावज-२०२१/प्र.क्र.१२३/का-३४
दिनांक - १३/०८/२०२१
४) माहिती व जनसंपर्क महासंचालनालय वृत्तचित्र शाखा /कार्यासन-७ दिनांक ०९ जून २०२५
रोजीच्या माध्यम आराखडा नियोजन व अंमबजावणी बैठकीचे इतिवृत्त.
प्रस्तावना :
महात्मा गांधी राष्ट्रीय ग्रामीण रोजगार हमी योजना ही केंद्र पुरस्कृत योजना म्हणून ओळखली
जाते. सदर योजनेअंतर्गत विविध अशा २६६ कामांचा समावेश करण्यात आलेला आहे. सदर
कामांच्या माध्यमातून ग्रामीण भागातील जनतेला रोजगार उपलब्ध करून देणे व अशा रोजगारातून
कायमस्वरूपी मत्ता निर्माण करून अशा मत्ते मधून उत्पन्नाचे साधन मिळवून देणे व गरिबीचे उच्चाटन
करणे याकरिता केंद्र पुरस्कृत महात्मा गांधी राष्ट्रीय ग्रामीण रोजगार हमी योजना राज्यात
राबविण्यात येत आहे. शून्य भूक व गरीबीचे उच्चाटन याकरिता राज्याने शाश्वत विकासाची ध्येये
स्वीकारली असून विविध योजनांनमधून सदर शाश्वत ध्येये साध्य करणे अपेक्षित आहे. सदर योजनांची
जास्तीत जास्त प्रमाणात माहिती ग्रामीण भागातील जनतेपयंत पोहोचविण्याकरीता प्रचार, प्रसिध्दी
या माध्यमांचा वापर करुन जनजागृती करणे आवश्यक आहे. जेणेकरुन गावच्या समृध्दीसाठी व
# Page 2
गावातल्या नागरीकांच्या समृध्दीसाठी अधिकाधिक कामे हाती घेऊन लोकांचे जीवनमान अधिक
सुकर करुन त्यांच्या आयुष्ट्यात आनंद निर्माण करता येईल.
आर्थिक वर्ष २०२५-२६ करीता विभागाने सादर केलेला माध्यम आराखडा मा.महासंचालक,
माहिती व जनसंपर्क संचालनालय, मंत्रालय, मुंबई यांच्या मान्यतेसाठी सादर करण्यात आला होता.
सदर आराखडयास माहिती व जनसंपर्क महासंचालनालय वृत्तचित्र शाखा / कार्यासन-७ यांच्या
दिनांक ०९ जून २०२५ रोजी झालेल्या नियोजन व अंमबजावणी बैठकीत मान्यता प्रदान करण्यात
आली आहे.
सबब विभागाच्या राज्य योजनेच्या सन २०२५-२६ साठीच्या माध्यम आराखडयास प्रशासकीय
मान्यता प्रदान करण्याची बाब शासनाच्या विचाराधीन होती.
शासन निर्णय
महात्मा गांधी राष्ट्रीय ग्रामीण रोजगार हमी योजनेच्या प्रभावी अंमलबजावणी करिता
राज्य योजनेच्या सन २०२५-२६ साठीच्या माध्यम आराखडयाच्या इतिवृत्तास माहिती व
जनसंपर्क महासंचालनालय यांनी मान्यता प्रदान केलेली आहे. त्याअनुषंगाने सोबत जोडलेल्या
“प्रपत्र अ” अनुसार बैठकीच्या निर्णयातील खालील नमूद बाबींच्या अधीन राहून प्रशासकीय
मान्यता प्रदान करण्यात येत आहे.
१. माहिती व जनसंपर्क महासंचालनालय विभागामार्फत माध्यम आराखडयाचा कालावधी
३० दिवसांचा मंजूर करण्यात आला आहे. तसेच राज्य निधीच्या अर्थसंकल्पीय अनुदानातून
लेखाशिर्ष २५०५००२२ - २६ जाहिरात व प्रसिध्दी यास्तव मंजूर रक्कम रु. २०.०० कोटीच्या
मर्यादेत माध्यम आराखडा मंजूर करण्यात येत आहे.
२. सोबत जोडलेल्या “प्रपत्र अ” मध्ये नमूद करण्यात आलेली एलईडी, मोबाईल व्हॅन /
चित्ररथ / मोबाईल किऑस्क या माध्यमांवरुन प्रसिद्धी करताना विहित प्रक्रियेचा अवलंब करुन
संस्था निश्चित करण्यात येईल. निवड करण्यात आलेल्या संस्थेला प्रचार व प्रसिद्धी करिता
ठिकाणांच्या यादीसह योजनांची आवश्यक माहिती या विभागाकडून उपलब्ध करुन देण्यात
येईल. प्रसिद्धी करताना एका ठिकाणी केवळ एकाच माध्यमाद्वारे प्रसिद्धी होईल, असे नियोजन,
# Page 3
विभागामार्फत करण्यात यावे, जेणेकरुन एकाच ठिकाणी विविध माध्यमांची द्विरुक्ती होणार नाही
याची दक्षता विभागामार्फत घेण्यात यावी.
३. रोहयो विभागाच्या योजनांची प्रसिध्दी करण्यासाठी येणाऱ्या खर्चाची रक्कम माध्यम
आराखडयामध्ये दर्शविण्यात आलेली रक्कम अंदाजित असून एखाद्या माध्यमाद्वारे प्रसिध्दी न
झाल्यास सदर माध्यमाची रक्कम “प्रपत्र अ” मधील तक्त्यातील इतर कोणत्याही माध्यमामध्ये
आवश्यकतेनुसार वापरण्यास तसेच एखाद्या माध्यमामध्ये बदल करण्यास अथवा एखादे नवीन
माध्यम समाविष्ट्ठ (अंदाजित खर्चाच्या एकूण मयादेत) करण्यास, तसेच वरील प्रसिध्दी
आराखड्यानुसार कार्यवाही करताना अनुभव आणि क्षमता लक्षात घेऊन माध्यमांची निवड,
माध्यमांचा वापराचा आकार, जाहिरातीचा कालावधी आणि वारंवारिता ठरविण्याबाबतचे
अधिकार महासंचालक, माहिती व जनसंपर्क महासंचालनालय यांना असतील.
४. माध्यम आराखड्यामध्ये प्रस्तावित करण्यात आलेल्या माध्यमांचा प्रसिद्धीचा कालावधी
ठरविताना, जाहिरात प्रसिद्धीचा कालावधी कमी केल्यास प्रसारणाच्या वारंवारितेमध्ये भरपूर
प्रमाणात वाढ होईल, ही बाब लक्षात घेता जाहिरात प्रसिद्धी करण्यासाठी कोणत्याही प्रकारचा
नकारात्मक दृष्ट्टीकोन तयार होणार नाही, या दृष्ट्टीने कालावधी व संख्या ठरविण्यात यावी.
५. विभागाच्या माध्यम आराखडयास शासकीय जाहिरात वितरण धोरणाची
अंमलबजावणीची कार्यपध्दती शासन निर्णय क्र.मावज-२०२१/प्र.क्र.१२३/का-३४ दिनांक -
१३/०८/२०२१ मधील मुद्दा क्रमांक ५ व ६ नुसार या विभागाने कार्यवाही केली असल्याने निर्मिती
व प्रसिध्दीची कार्यवाही माहिती व जनसंपर्क महासंचालनालयाकडून करण्यात यावी.
६. शासन निर्णय दि.२३ नोव्हेंबर, २०२३ मधील निविदेमध्ये सहभागी होण्याबाबत पात्रता
नमूद करण्यात आली असून कार्यक्रमाच्या अंदाजित रकमेच्या आधारे जाहिरात संस्थांची
सूचीमधील संस्थांकडून संकल्पना व वित्तीय देकार मागविण्यात येतील.
७. दृक श्राव्यनिर्मिती ई-निविदेमार्फत निश्वित करण्यात आलेल्या संस्थेमार्फत करण्यात
येईल. इतर अनुषंगिक व आवश्यक प्रसिद्धी साहित्य तयार करण्यात यावे.
८. सदर योजनेच्या प्रचार व प्रसिध्दीसाठी कोणत्या प्रमाणात खर्च करण्याची आवश्यकता
आहे व त्याची फलनिष्ट्पती काय आहे याबाबतचा विचार या विभागामार्फत करण्यात येईल.
# Page 4
९. संबंधित माध्यम आराखडयाच्या रुपरेषानुसार आयोजन करुन घ्यावे, तसेच कार्यक्रम
आयोजन करताना संस्थेकडून आपत्ती व्यवस्थापनाच्या अनुषंगाने कोणतीही त्रुटी राहणार नाही,
याची खबरदारी विभागाने घ्यावी. त्याचप्रमाणे कार्यक्रम आयोजनात कोणतीही दुर्घटना अथवा
अपघात झाल्यास त्याचे उत्तरदायित्व माहिती व जनसंपर्क महासंचालनालयाकडे राहणार नाही.
१०. या प्रसिद्धी मोहिमेचे महत्तव लक्षात घेता माहिती व जनसंपर्क महासंचालनालया मार्फत
दरपत्रके / ई-निविदा प्रक्रिया राबवून तसेच प्रसिध्दीच्या कामाची व्याप्ती विचारात घेता योग्य
त्या संस्थेची निवड विभागाच्या मान्यतेने करावी.
११. रोहयो विभागाने प्रसिद्धीनंतर देयके पारित करताना आवश्यक असलेल्या बायमाध्यमांचे
जिओ टॅग, फोटो (पहिल्या व शेवटच्या दिवसाचे ) आवश्यकते नुसार तसेच ज्या माध्यमाकडे
एकाधिकार आहेत, अशा माध्यमांचे त्या - त्या संबंधित कंपनीचे काम पूर्ण केल्याबाबतचे
प्रमाणपत्र देयके तपासणीकरिता आवश्यक राहील.
१२. निर्मिती / कार्यक्रमाची प्रसिध्दी / आयोजन/ व्यवस्थापन पूर्ण झाल्यानंतर
देयकासंदर्भातील संपूर्ण कार्यवाही रोहयो विभागामार्फत देण्यात आलेल्या तपशीलानुसार आणि
वित्तीय देकारासोबत जोडण्यात आलेल्या कामाच्या तपशिलानुसार संबंधित संस्थेने काम केले
आहे किंवा कसे याबाबतची पडताळणी करुनच विभाग देयके अदा करेल. माहिती व जनसंपर्क
महासंचालनालयामार्फत कोणत्याही प्रकारची देयके प्रमाणित केली जाणार नाहीत.
१३. माहिती व जनसंपर्क महासंचालनालयामार्फत कार्यक्रमाच्या कोणत्याही जाहिराती अंतिम
करून देण्यात येणार नाही. जाहिराती अंतिम करण्याची संपूर्ण जबाबदारी रोहयो विभागाच्या
विभागप्रमुखांची राहील. विभागाकडून जाहिराती अंतिम करुन दिल्यानंतरच
महासंचालनालयामार्फत प्रसिद्धी संदर्भातील पुढील कार्यवाही करण्यात येईल. तसेच शासन
निर्णयातील तरतुदीनुसार जाहिरात निर्मिती / प्रसिद्धी संदर्भातील कोणतीही देयके
महासंचालनालयामार्फत प्रमाणित केली जाणार नाहीत.
१४. रोहयो विभागाच्या प्रस्तावित बाहयमाध्यमांद्वारे करावयाच्या प्रसिद्धीच्या अनुषंगाने
प्रत्येक माध्यमांची क्षमता व उपलब्धता तसेच वारंवारिता इत्यादी सर्व बाबी तपासून त्यानंतर
कार्यादेश निर्गमित करण्यासाठी काही कालावधी लागू शकतो.
# Page 5
१५. प्रसिध्दी करण्यात येणाऱ्या जाहिरातींचे नियंत्रण रोहयो विभागामार्फत राज्यातील जिल्हा,
तालुका व क्षेत्रीय स्तरावरील कार्यालयामार्फत करण्यात येईल.
१६. माहिती व जनसंपर्क महासंचालनालयामार्फत एकाधिकार प्राप्त असलेल्या संस्थांना दि.११
जुलै २०२३ व दि.१२ जुलै, २०२४ रोजीच्या परिपत्रकान्वये कार्यादेश निर्गमित करण्याची
कार्यवाही करावी.
राज्य योजनेअंतर्गत सन २०२५-२६ करीता राबविण्यात येणाऱ्या माध्यम आराखडयावरील
बाबींवर होणारा खर्च रक्कम रुपये १९,९९,६०,०००/- (अक्षरी एकोणीस कोटी नव्यान्नव लक्ष
साठ हजार फक्त) हा जाहिरात व प्रसिध्दी या लेखाशिर्षाखाली २५०५ ००२२ (२६ - जाहिरात व
प्रसिध्दी) या लेखाशिषांतर्गत सन २०२५-२०२६ या आर्थिक वर्षात उपलब्ध असलेल्या राज्याच्या
अर्थसंकल्पीय मंजूर अनुदानातून भागविण्यात यावा.
विभागाच्या माध्यम आराखडयास माहिती व जनसंपर्क महासंचालनालय यांच्या शासन
निर्णय, क्रमांक मावज-२०२१/प्र.क्र.१२३/का-३४ दिनांक-१३.०८.२०२१ मध्ये विहित
केल्यानुसार व माहिती व जनसंपर्क महासंचालनालय वृत्तचित्र शाखा / कार्यासन - ७ दिनांक
०९ जून २०२५ रोजी झालेल्या माध्यम आराखडा नियोजन व अंमबजावणी बैठकीच्या
इतिवृत्तानुसार प्रशासकीय मान्यता प्रदान करण्यात येत आहे.
सदर आदेश तात्काळ अंमलात येतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 6
# Page 7
# Page 8
# Page 9