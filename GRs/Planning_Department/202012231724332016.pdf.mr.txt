# Page 1
जिल्हा वार्षिक योजना (सर्वसाधारण) सन २०२०-२१ अंतर्गत मुख्यमंत्री ग्राम सडक योजना तसेच अतिवृष्टीमुळे, वादळामुळे व अन्य नैसर्गिक कारणांमुळे दुरावस्था झालेल्या ग्रामीण रस्त्यांना निधी देणेबाबत...
महाराष्ट्र शासन
नियोजन विभाग,
शासन निर्णय क्रमांक :- डिएपी-१०२०/प्र.क्र.१८५/का.१४८१.
मंत्रालय, मुंबई - ४०० ०३२.
दिनांक :- २३ डिसेंबर, २०२०.
वाचा : १) ग्राम विकास विभाग, शासन निर्णय क्रमांक : ग्रासयो-२०१५/प्र.क्र.१२/योजना-९, दिनांक २८ ऑक्टोबर, २०१५.
२) नियोजन विभाग, शासन निर्णय क्रमांक : डिएपी-१०१५/प्र.क्र.३४७/का.१४८१, दिनांक २८ जानेवारी, २०१६.
३) नियोजन विभाग, शासन निर्णय क्रमांक : डिएपी-१०१४/प्र.क्र.१९८/का.१४८१, दिनांक २७ ऑगस्ट, २०१४.
प्रस्तावना : ग्राम विकास विभाग, शासन निर्णय क्रमांक : ग्रासयो-२०१५/प्र.क्र.१२/योजना-९, दिनांक २८ ऑक्टोबर, २०१५ अन्वये राज्यातील ग्रामीण भागात न जोडलेल्या वाड्या-वस्त्या जोडण्यासाठी नवीन रस्ते व प्रधानमंत्री ग्राम सडक योजनेंतर्गत अंतर्भूत न झालेल्या इतर ग्रामीण रस्त्यांची दर्जोन्नती करणे यासाठी प्रधानमंत्री ग्राम सडक योजनेच्या धर्तीवर राज्यात “मुख्यमंत्री ग्राम सडक योजना” राबविण्याचा निर्णय घेण्यात आला आहे. त्या अनुषंगाने नियोजन विभाग, शासन निर्णय क्रमांक : डिएपी-१०१५/प्र.क्र.३४७/का.१४८१, दिनांक २८ जानेवारी, २०१६ अन्वये, जिल्हा वार्षिक योजना (सर्वसाधारण) करीता उपलब्ध होणाऱ्या एकूण निधीतील १५% निधी “मुख्यमंत्री ग्राम सडक योजना” या योजनेसाठी सन २०१६-१७ ते सन २०१९-२० या कालावधीत उपलब्ध करुन देण्याचा निर्णय निर्गमित करण्यात आला होता. “मुख्यमंत्री ग्राम सडक योजनेकरीता आर्थिक वर्ष सन २०२०-२१ मध्ये ग्राम विकास विभागास पुरेसा निधी राज्यस्तरावरुन उपलब्ध करुन देणे शक्य होणार नाही. या पार्श्वभूमीवर “मुख्यमंत्री ग्राम सडक योजना” तसेच “जिल्हा वार्षिक योजना (सर्वसाधारण)” अंतर्गत ग्रामीण भागात रस्ते विकासाच्या नियमित जिल्हास्तरीय योजनांखाली यापूर्वी बांधण्यात आलेल्या ग्रामीण रस्त्यांपैकी ज्या रस्त्यांची अतिवृष्टी, वादळ व अन्य नैसर्गिक कारणांमुळे दुरावस्था झालेली आहे, अशा ग्रामीण रस्त्यांच्या दुरुस्तीकरीता “विशेष बाब" म्हणून निधी उपलब्ध करुन देण्याची बाब शासनाच्या विचाराधीन होती.
शासन निर्णय :
जिल्हा वार्षिक योजना (सर्वसाधारण) सन २०२०-२१ या आर्थिक वर्षाकरीता जिल्ह्यांना उपलब्ध होणाऱ्या एकूण तरतूदींपैकी १०% निधी “मुख्यमंत्री ग्राम सडक योजना” या योजनेसाठी तसेच जिल्हा वार्षिक योजना (सर्वसाधारण) अंतर्गत ग्रामीण भागात रस्ते विकासाच्या नियमित जिल्हास्तरीय योजनांखाली यापूर्वी बांधण्यात आलेल्या ग्रामीण रस्त्यांपैकी ज्या रस्त्यांची अतिवृष्टी, वादळ व अन्य नैसर्गिक कारणांमुळे दुरावस्था झालेली आहे, अशा ग्रामीण रस्त्यांची तातडीची दुरुस्ती होण्याकरीता ५% पर्यंत निधी “विशेष बाब" म्हणून उपलब्ध करण्यास मान्यता देण्यात येत आहे. प्रस्तुत निधी सन २०२०-२१ या आर्थिक वर्षात जिल्हा वार्षिक
# Page 2
शासन निर्णय क्रमांक: डिएपी-१०२०/प्र.क्र.१८५/का.१४८१.
योजना (सर्वसाधारण) अंतर्गत इतर योजनांतून पुनर्विनियोजनाने जिल्हाधिकारी तथा सदस्य सचिव, जिल्हा नियोजन समिती यांनी जिल्ह्याचे पालकमंत्री तथा अध्यक्ष, जिल्हा नियोजन समिती यांचे पूर्व मान्यतेने उपलब्ध करण्यात यावा व या कार्यवाहीस जिल्हा नियोजन समितीच्या आगामी बैठकीत कार्योत्तर मान्यता घेण्यात यावी.
२. “मुख्यमंत्री ग्राम सडक योजनेकरीता” तसेच ग्रामीण भागात रस्ते विकासाच्या नियमित जिल्हास्तरीय योजनांचा “प्रशासकीय विभाग" म्हणून "ग्राम विकास विभागाकडून" वेळोवेळी निर्गमित करण्यात आलेल्या मार्गदर्शक सूचनांनुसार आवश्यक ती कार्यवाही अंमलबजावणी यंत्रणांकडून करण्यात यावी.
३. “महाराष्ट्र जिल्हा नियोजन समिती (रचना व कामे) अधिनियम, १९९८” मधील “कलम १२” अन्वये राज्य शासनास प्राप्त अधिकारांनुसार हा शासन निर्णय निर्गमित करण्यात येत आहे.