# Page 1
अर्थ व सांख्यिकी संचालनालयातील अपर संचालक या पदावर पदोन्नती देण्याबाबत.
महाराष्ट्र शासन
नियोजन विभाग
शासन आदेश क्र.पदोनि-११२०/प्र.क्र.२३/का.१४२७
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई ४०० ०३२
दिनांक :- २३ एप्रिल, २०२०.
शासन आदेश
अर्थ व सांख्यिकी संचालनालयातील सहसंचालक, गट-अ (राजपत्रित) संवर्गातील श्री. जयवंत राजाराम सरनाईक, सहसंचालक यांना अपर संचालक, या संवर्गातील (S-२५ : ७८,८००-२,०९,२००) पदावर खालील परिच्छेद २ मध्ये नमूद केलेल्या अटी व शर्तींच्या अधीन राहून, या आदेशाच्या दिनांकापासून निव्वळ तात्पुरती पदोन्नती देण्यात येत आहे. सदरहू पदोन्नतीनंतर त्यांची पदस्थापना त्यांच्या नावासमोर स्तंभ ५ मध्ये दर्शविलेल्या पदावर करण्यात येत आहे.
--------------------------------------------------------------------------------------------------------------
| अ.क्र. | नाव | प्रवर्ग  |  | सध्याचे पद | पदोन्नतीनंतर पदस्थापना करण्यात आलेले पद |
| १ | २ | ३ | ४ | ५ |
| १ | श्री. जयवंत राजाराम सरनाईक | खुला | सहसंचालक | अपर संचालक (समन्वय), अर्थ व सांख्यिकी संचालनालय, मुंबई (रिक्त पद) |
--------------------------------------------------------------------------------------------------------------
२. सदर पदोन्नती खालील अटी व शर्तींच्या अधीन राहून देण्यात येत आहे :
१) सदर आदेशानुसार पदोन्नतीच्या पदाचा पदभार स्वीकारावा व तसे केल्याबद्दलचे कार्यभार हस्तांतरण प्रमाणपत्र शासनास सादर करण्यात यावे व त्याची एक प्रत संचालक, अर्थ व सांख्यिकी संचालनालय, मुंबई यांना अग्रेषित करावी. पदोन्नती स्वीकारावयाची नसल्यास तसे लेखी स्वरुपात शासनास कळवावे.
२) मा.उच्च न्यायालय, मुंबई यांनी याचिका क्रमांक २७९७/२०१५ मध्ये दिनांक ४/८/२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले. मा.उच्च न्यायालयाच्या विरोधात राज्य शासनाने मा. सर्वोच्च न्यायालयात विशेष अनुज्ञा याचिका क्रमांक २८३०६/२०१७ दाखल केली आहे. सदर याचिका अद्याप प्रलंबित आहे. याबाबत विधी व न्याय विभागाने दिनांक २८/१२/२०१७ रोजी दिलेल्या अभिप्रायानुसार खुल्या प्रवर्गातील कर्मचाऱ्यांना पदोन्नती देण्यास कोणतीही वैधानिक अडचण नसल्याचे अभिप्राय दिले आहेत.
त्यानुसार तूर्तास पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयाच्या निर्णयाच्या अधीन राहून भरण्यात यावीत. अशी कार्यवाही करताना सेवाज्येष्ठता यादीमध्ये मागासवर्गीय अधिकारी / कर्मचारी यांना पदोन्नती देण्यापूर्वी ते दिनांक २५/५/२००४ च्या शासन निर्णयातील तरतूदीनुसार आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत, याची खात्री प्रत्येक प्रशासकीय विभागाने करावी, अशा सूचना सामान्य प्रशासन विभाग/का.क्र.१६ब यांनी दिनांक २९/१२/२०१७ च्या पत्रान्वये दिल्या आहेत. त्यानुसार श्री.
जयवंत राजाराम सरनाईक यांना मा. सर्वोच्च न्यायालयातील विशेष अनुमती याचिका
# Page 2
शासन आदेश क्रमांकः पदोनि-११२०/प्र.क्र.२३/का.१४२७
क्रमांक २८३०६/२०१७ मधील निर्णयास अधीन राहून पदोन्नतीच्या कोटयातील खुल्या प्रवर्गातील अपर संचालक संवर्गातील रिक्त पदावर निव्वळ तात्पुरत्या स्वरुपात देण्यात येत आहे.
३) सदर पदोन्नती महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
४) पदोन्नतीच्या पदावर रुजू झाल्यानंतर श्री. जयवंत राजाराम सरनाईक यांनी ७ दिवसांच्या आत त्यांचे ई-प्रोफाईल सुधारीत करुन त्याची प्रत शासनास तसेच अर्थ व सांख्यिकी संचालनालयास सादर करावी. प्रत सादर न केल्यास त्यांचे चालू महिन्याचे वेतन अदा केले जाणार नाही.
५) या पदोन्नतीने श्री. जयवंत राजाराम सरनाईक यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
# Page 3