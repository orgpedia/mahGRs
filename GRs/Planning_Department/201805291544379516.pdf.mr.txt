# Page 1
महात्मा गांधी राष्ट्रीय ग्रामीण रोजगार हमी योजनेअंतर्गत वैयक्तीक लाभार्थ्यांच्या शेताच्या बांधावर व शेतकऱ्यांच्या शेत जमिनीवर वन विभागाच्या सामाजिक वनीकरण शाखेमार्फत वृक्ष लागवड कार्यक्रम राबविण्यातबाबत.
महाराष्ट्र शासन
नियोजन विभाग (रोहयो प्रभाग)
शासन शुध्दीपत्रक क्र. मग्रारो-२०१६/प्र.क्र.६१/मग्रारो-१
मादाम कामा मार्ग, हुतात्मा राजगुरु चौक
मंत्रालय, मुंबई -४०० ०३२
दिनांक :- २९ मे, २०१८
संदर्भ :- शासन निर्णय समक्रमांक.दि. १२ एप्रिल, २०१८
शुध्दीपत्रक : महात्मा गांधी राष्ट्रीय ग्रामीण रोजगार हमी योजनेअंतर्गत वैयक्ती९क लाभार्थ्यांच्या शेताच्या बांधावर व शेतक-यांच्या शेत जमिनीवर वन विभागाच्या सामाजिक वनीकरण शाखेमार्फत वृक्ष लागवड करण्याबाबत संदर्भाधीन शासन निर्णय दि. १२ एप्रिल, २०१८ अन्वये मान्यता देण्यात आली आहे. सदर शासन निर्णयामध्ये काही सुधारणा करण्याची बाब शासनाच्या विचाराधीन होती. त्या अनुषंगाने खालीलप्रमाणे सुधारणा करण्यात येत आहे.
२. संदर्भाधीन शासन निर्णयातील मार्गदर्शक सूचना क्र. २ मधील २.१ मध्ये शेतकऱ्यांच्या बांधावर/ शेतामध्ये करावयाच्या वृक्ष लागवडीसाठी वृक्षांच्या प्रजातींची यादी नमूद करण्यात आली आहे. सदर यादीतील अनुक्रमांक २० मध्ये “काजू (रत्नागिरी व सिंधुदूर्ग )" असा उल्लेख आहे. या उल्लेखामधील “रत्नागिरी व सिंधुदूर्ग" हा उल्लेख वगळण्यात येत आहे. तसेच अनुक्रमांक ३१) मोलिया डुबिया, यानंतर “३२) कोकम ३३) करवंद ३४) तुती (मलबेरी)” असा समावेश करण्यात येत आहे.
त्याचबरोबर कोकम, करवंद व तुती (मलबेरी) या तीन प्रजातींचा समावेश संदर्भधीन शासन निर्णयासोबतच्या नमुना क्र. ०१ मध्ये करण्यात येत आहे.
# Page 2