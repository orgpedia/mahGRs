# Page 1
अर्थ व सांख्यिकी संचालनालयातील गट-अ आणि गट-ब मधील अधिकाऱ्यांच्या पदस्थापना,
बदली याबाबत सक्षम प्राधिकाऱ्यांस शिफारशी
करण्यासाठी नागरी सेवा मंडळ (१) स्थापन करण्याबाबत.
महाराष्ट्र शासन
नियोजन विभाग
शासन निर्णय क्र. ईएसटी-१०२४/प्र.क्र.११८/का.१४२७
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ३०/१२/२०२४.
संदर्भ :-
(१) नियोजन विभाग, शासन निर्णय क्र. बदली-१०१४/प्र.क्र.५७/का.१४२७, दिनांक ६/४/२०१५.
(२) सामान्य प्रशासन विभाग, अ. शा. प. क्र.एईओ-११२४/५/२०२४/भाप्रसे-१,
दिनांक २१/१२/२०२४.
प्रस्तावना :-
अर्थ व सांख्यिकी संचालनालयातील गट-अ व गट-ब (राजपत्रित) मधील अधिकाऱ्यांच्या
पदस्थापना, बदली याबाबत सक्षम प्राधिकाऱ्यास शिफारशी करण्यासाठी संदर्भ क्र. १ येथील शासन निर्णयान्वये नागरी सेवा मंडळ (१) स्थापन करण्यात आले आहे. सदर नागरी सेवा मंडळामध्ये
संचालक, अर्थ व सांख्यिकी संचालनालय यांचा सदस्य म्हणून समावेश आहे. आता, संदर्भ क्र. २
नुसार आयुक्त, अर्थ व सांख्यिकी संचालनालय या नवनिर्मित पदावर अधिकाऱ्यांची पदस्थापना
करण्यात आली आहे. त्यामुळे सद्यस्थितीत आयुक्त, अर्थ व सांख्यिकी संचालनालय हे संचालनालयातील सवोच्च अधिकारी असल्यामुळे संदर्भ क्र. १ येथील शासन निर्णयान्वये स्थापित
नागरी सेवा मंडळ (१) मध्ये सदस्य म्हणून संचालक, अर्थ व सांख्यिकी संचालनालय यांच्यासोबतच
आयुक्त, अर्थ व सांख्यिकी संचालनालय यांचा सदस्य म्हणून समावेश करुन नागरी सेवा मंडळ (१) ची पुनर्रचना करण्याची बाब शासनाच्या विचाराधीन होती. त्यास अनुसरून शासन पुढीलप्रमाणे निर्णय
घेत आहे.
शासन निर्णय :-
संदर्भाधीन क्र. १ येथील शासन निर्णय अधिक्रमित करण्यात येत आहे.
२. या विभागाच्या अधिपत्याखालील अर्थ व सांख्यिकी संचालनालयातील गट-अ आणि गट-ब
(राजपत्रित) मधील अधिकाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी
करण्यासाठी पुढीलप्रमाणे नागरी सेवा मंडळ (१) स्थापन करण्यात येत आहे :-
-------------------------------------------------------------
| १ | अपर मुख्य सचिव / प्रधान सचिव / सचिव, नियोजन विभाग | अध्यक्ष |
| २ | आयुक्त, अर्थ व सांख्यिकी संचालनालय, मुंबई | सदस्य |
| ३ | संचालक, अर्थ व सांख्यिकी संचालनालय, मुंबई | सदस्य |
| ४ | सहसचिव / उपसचिव, सामाजिक न्याय व विशेष सहाय्य विभाग | सदस्य |
-------------------------------------------------------------
३. सदरहू मंडळापुढे गट-अ आणि गट ब (राजपत्रित) पदांवर पदोन्नतीने / सरळसेवेने
नियुक्तीसाठी महसूल विभागीय संवर्गवाटप अंतिम केल्यावर त्या यादीतील अधिकाऱ्यांच्या
# Page 2
शासन निर्णय क्रमांकः ईएसटी-१०२४/प्र.क्र.११८/का.१४२७
पदस्थापनेचा प्रस्ताव आणि महाराष्ट्र शासकीय कर्मचाऱ्यांच्या बदल्यांचे विनियमन अधिनियम, २००५
मधील तरतुदींनुसार बदल्यांबाबतचा प्रस्ताव विभागाकडून शिफारशीसाठी ठेवण्यात येईल. सदर
प्रकरणी सर्व पार्श्वभूमी / वस्तुस्थिती नागरी सेवा मंडळाच्या निदर्शनास आणणे आवश्यक राहील.
४. गट-ब (अराजपत्रित) व गट-क संवर्गातील जिल्हास्तरावर बदलीपात्र कर्मचाऱ्यांच्या बाबतीत
जिल्याबाहेर तसेच महसुली विभाग / परिमंडळ / संभाग / प्रादेशिक स्तरावर बदलीपात्र
कर्मचाऱ्यांच्या बाबतीत अन्य महसुली विभाग / परिमंडळ / संभाग / प्रादेशिक कार्यालयामध्ये
बदलीसाठी शिफारशीचे प्रस्ताव नागरी सेवा मंडळ (१) समोर ठेवणे आवश्यक राहील.
५. वरीलप्रमाणे नागरी सेवा मंडळाकडून शिफारस झाल्यावर, शिफारशीनुसार प्रस्ताव
प्रशासकीय विभागाने सक्षम प्राधिकाऱ्यास आणि प्रादेशिक विभागप्रमुखांनी विभागप्रमुख यांना
मान्यतेसाठी सादर करावा. त्यावर अंतिम निर्णय सक्षम प्राधिकाऱ्यांकडून घेण्यात येईल.
६. बदल्यासंबंधीच्या प्रस्तावावर, महाराष्ट्र शासकीय कर्मचा-यांच्या बदल्यांचे विनियमन
अधिनियम, २००५ मधील तरतुदीनुसार कार्यवाही करणे बंधनकारक राहील.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर