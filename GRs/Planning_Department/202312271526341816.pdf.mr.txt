# Page 1
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या कंपनीच्या मुख्यालयाच्या इमारत बांधकामास सुधारित प्रशासकीय मान्यता प्रदान करण्याबाबत.
महाराष्ट्र शासन
नियोजन विभाग
शासन निर्णय क्रमांक : सारथी २०२१/प्र.क्र.७०/का.१४२५
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : २७ डिसेंबर, २०२३
वाचा : १) शासन निर्णय, नियोजन विभाग, क्र: सारथी २०२१/प्र.क्र.७०/का.१४२५, दि.०१ जुलै, २०२१ २) छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे यांचे क्र.सारथी पुणे/स्थावर विभाग/फा.क्र.७५३/२०२३-२४, दिनांक २५ ऑगस्ट, २०२३ चे पत्र प्रस्तावना : छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या कंपनीच्या मुख्यालयाच्या इमारत बांधकामाच्या रु.४२,७०,००,०००/- (अक्षरी रुपये बेचाळीस कोटी सत्तर लक्ष फक्त) इतक्या रकमेच्या कामाच्या अंदाजपत्रकास शासन निर्णय क्रमांक : सारथी २०२१/प्र.क्र.७०/ का.१४२५, दिनांक ०१ जुलै, २०२१ अन्वये प्रशासकीय मान्यता देण्यात आली होती. संदर्भ क्र.२ येथील दि.२५ ऑगस्ट, २०२३ च्या पत्रान्वये सारथी संस्थेने केलेल्या सर्व मागण्यांचा विचार करुन १२२४५ चौ.मी.क्षेत्रफळाची मुख्य इमारत, अंतर्गत फर्निचर, अंतर्गत व बाह्य विद्युतीकरण फायर फायटींग, पाणी पुरवठा व जलनिस्सारण, संरक्षक भिंत व प्रवेशद्वार, फ्युऐल गॅस पाईप लाईन, बायोडायजेस्टर, रेन वॉटर हार्वेस्टिंग, सोलर, अंतर्गत रस्ते, जमिन सुशोभिकरण, भुसर्वेक्षण, एअर कंडिशनिंग, अॅकॉस्टीकल ट्रिटमेंट, लिफ्टस, सीसीटीव्ही या बाबींसह सल्लागार शुल्क, लेबर इन्शुरन्स, आकस्मिक निधी, जीएसटी व भाववाढ या बाबींचा समावेश करुन सुधारित प्रशासकीय मान्यता देण्याच्या प्रस्तावास मान्यता देण्याची बाब शासनाच्या विचाराधीन होता.
शासन निर्णय : छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या कंपनीच्या मुख्यालयाच्या इमारत बांधकामाच्या सुधारित अंदाजपत्रकाची सार्वजनिक बांधकाम विभागाने तपासणी केली असून, सोबतच्या सहपत्र अ नुसार रु.८७,४९,९७,५०९/- (अक्षरी रुपये सत्याऐंशी कोटी एकोणपन्नास लाख सत्यान्नव हजार पाचशे नऊ फक्त) च्या खर्चाची परिगणना केली आहे. सदर बांधकामास सुधारित प्रशासकीय मान्यता देण्याचा प्रस्ताव वित्त विभागामार्फत व्यय अग्रक्रम समितीच्या मान्यतेसाठी सादर करण्यात आला. दि. २८ नोव्हेंबर, २०२३ रोजी झालेल्या व्यय अग्रक्रम समितीच्या बैठकीमध्ये खालील अटींच्या अधिन राहून सुधारित प्रशासकीय मान्यता देण्यात येत आहे.
# Page 2
शासन निर्णय क्रमांक: सारथी २०२१/प्र.क्र.७०/का.१४२५
१. सुधारीत प्रशासकीय मान्यतेच्या मर्यादेतच काम पूर्ण करण्याची दक्षता विभागाने घ्यावी.
२. योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपध्दती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पूर्तता करणे याची सर्वस्वी जबाबदारी सारथी संस्थेची राहील.
३. सदर सुधारित प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी सारथी संस्थेची राहील.
२. छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या कंपनीच्या मुख्यालयाच्या इमारत बांधकामाच्या इमारत बांधकामासाठी निधीच्या तरतूदीनुसार हे बांधकाम वरील अटी व शर्तींच्या अधीन राहून करणे बंधनकारक राहील. यासाठीचा खर्च हा “मागणी क्रमांक - ओ-२, २२२५ अनुसूचित जाती, अनुसूचित जमाती, इतर मागास वर्ग व अल्पसंख्यांक यांचे कल्याण, ०३ मागास वर्गाचे कल्याण, १०२ आर्थिक विकास, ०१ “मराठा, कुणबी, कुणबी-मराठा व मराठा-कुणबी” यांचे कल्याण, (०१) (०१) छत्रपती शाहू महाराज संशोधन प्रशिक्षण व मानव विकास संस्था, (सारथी) (कार्यक्रम), (दत्तमत) (२२२५ एफ ५२१), ३५ - भांडवली मत्त्याच्या निर्मिती करिता अनुदान” या लेखाशीर्षाखालील मंजूर अनुदानातून करण्यात यावा.
३. सदर शासन निर्णय, सार्वजनिक बांधकाम विभागाने त्यांच्या अनौपचारीक संदर्भ क्र. १६५/ २०२३/इमा-२ व वित्त विभागाने त्यांच्या पत्र क्र.सुप्रमा-२०२३/प्र.क्र.७५/अर्थ-२, दि.०७.१२.२०२३ सोबत प्राप्त झालेल्या दि. २८ नोव्हेंबर, २०२३ रोजीच्या बैठकीत व्यय अग्रक्रम समितीने दिलेल्या मान्यतेनुसार निर्गमित करण्यात येत आहे.
# Page 3
# Page 4