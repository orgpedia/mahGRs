# Page 1
राज्यातील पायाभूत प्रकल्पांबाबत
पायाभूत सुविधा उपसमिती यापुढे
उपसमिती न राहता मा.मंत्रिमंडळ समिती
म्हणून कामकाज करणेबाबत.
महाराष्ट्र शासन
नियोजन विभाग
शासन निर्णय क्रमांक : संकीर्ण-२०२५/प्र.क्र.०६/का.१४६१
मंत्रालय, मुंबई- ४०० ०३२.
दिनांक : २४ सप्टेंबर, २०२५
वाचा :- १) नियोजन विभाग शासन निर्णय क्र.खाक्षेस-१०९६/प्र.क्र.४८/का.१४६३, दि.६.११.१९९६ २) नियोजन विभाग शासन निर्णय क्र. पासुस-२०००/प्र.क्र.२०/का.१४७४, दि.१५.०७.२००० ३) नियोजन विभाग शासन निर्णय क्र. पासुस-२०००/प्र.क्र.२४/का.१४७४, दि.०४.०९.२००० ४) नियोजन विभाग शासन निर्णय क्र. पासुस-२०००/प्र.क्र.२०/का.१४७४, दि.१०.०२.२००१ ५) नियोजन विभाग शासन परिपत्रक क्र.पासुस-२०००/प्र.क्र.२०/का.१४७४, दि.२३.०४.२००१ ६) नियोजन विभाग शासन निर्णय क्र. पासुस-२००४/प्र.क्र.४९/का.१४७४, दि.२१.१२.२००४ ७) नियोजन विभाग शासन निर्णय क्र. पासुस-२००९/प्र.क्र.३६/का.१४१३, दि.२६.०८.२००९ ८) नियोजन विभाग शासन निर्णय क्र. पासुस-२००९/प्र.क्र.३१/का.१४६१, दि.२६.११.२००९ ९) नियोजन विभाग शासन निर्णय क्र. पासुस-२००९/प्र.क्र.३१/का.१४६१, दि.२५.०३.२०११ १०) नियोजन विभाग शासन निर्णय क्र. पासुस-२००९/प्र.क्र.३१/का.१४६१, दि.२१.११.२०१२ ११) नियोजन विभाग शासन निर्णय क्र. पासुस-२००९/प्र.क्र.३१/का.१४६१, दि.३०.०१.२०१३ १२) नियोजन विभाग शासन परिपत्रक क्र.पासुस-२०१३/प्र.क्र.०१/का.१४६१,दि.१२.०२.२०१४ १३) नियोजन विभाग शासन निर्णय क्र. पासुस-२०१५/प्र.क्र.०१/का.१४६१, दि.०८.०६.२०१५ १४) नियोजन विभाग शासन निर्णय क्र. पासुस-२०१७/प्र.क्र.०२/का.१४६१, दि.२०.०५.२०१७ १५) नियोजन विभाग शासन निर्णय क्र. संकीर्ण-२०२०/प्र.क्र.१/का.१४६१, दि.२०.०२.२०२० १६) नियोजन विभाग शासन निर्णय क्र. संकीर्ण-२०२२/प्र.क्र.५/का.१४६१, दि.०९.०१.२०२३ ११७७)) नियोजन विभाग शासन निर्णय क्र. संकीर्ण-२०२२/प्र.क्र.५/का.१४६१, दि.२८.०८.२०२३ १८) नियोजन विभाग शासन निर्णय क्र. संकीर्ण-२०२५/प्र.क्र.१/का.१४६१, दि.१०.०३.२०२५ १९) नियोजन विभाग शासन निर्णय क्र. संकीर्ण-२०२५/प्र.क्र.२/का.१४६१, दि.१०.०७.२०२५
प्रस्तावना :-
नियोजन विभाग, शासन निर्णय क्र.खाक्षेस-१०९६/प्र.क्र.४८/कार्यासन-१४६३, दिनांक ६
नोव्हेंबर, १९९६ अन्वये, मा.मुख्यमंत्री महोदयांच्या अध्यक्षतेखाली “मंत्रिमंडळ पायाभूत सुविधा
समितीची” स्थापना करण्यात आली. त्यानंतर वेळोवेळी मंत्रिमंडळ पायाभूत सुविधा समितीची
पुनर्रचना करण्यात आलेली आहे. सद्यस्थितीत नियोजन विभाग, शासन निर्णय क्र. संकीर्ण-२०२५/
प्र.क्र.१/का.१४६१, दि.१०.०३.२०२५ अन्वये गठीत करण्यात आलेली असून त्यानुसार मंत्रिमंडळ
पायाभूत सुविधा समिती अस्तित्वात आहे. नियोजन विभागाच्या शासन परिपत्रक क्र.पासुस-२०१३/
प्र.क्र.०१/का.१४६१,दि.१२.०२.२०१४ अन्वये सद्यस्थितीत पायाभूत सुविधा समितीची कार्यपद्धती
निश्चित करण्यात आली आहे. मा.मुख्यमंत्री महोदयांनी दि.१९.०८.२०२५ रोजी झालेल्या पायाभूत
सुविधा समितीच्या बैठकीत नियोजन विभाग, शासन निर्णय क्र.संकीर्ण-२०२५/प्र.क्र.२/कार्यासन-
१४६१, दिनांक १० जुलै, २०२५ रोजीच्या शासन निर्णयात सुधारणा करण्याचे निदेश दिलेले आहेत.
तसेच मा.मंत्रिमंडळाच्या दि. १६ सप्टेंबर, २०२५ रोजी झालेल्या बैठकीतील मान्यतेनुसार
खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः संकीर्ण-२०२५/प्र.क्र.०६/का.१४६१
शासन निर्णय :-
१. मा.मुख्यमंत्री महोदयांनी दि.१९.०८.२०२५ रोजी झालेल्या पायाभूत सुविधा समितीच्या
बैठकीत नियोजन विभाग, शासन निर्णय क्र.संकीर्ण-२०२५/प्र.क्र.२/कार्यासन-१४६१, दिनांक १०
जुलै, २०२५ रोजीच्या शासन निर्णयात सुधारणा करण्याचे निदेश दिलेले आहेत. त्यानुसार वाचा
येथील अनुक्रमांक १९ वर नमूद करण्यात आलेला दि.१०.०७.२०२५ रोजीचा शासन निर्णय
अधिक्रमित करण्यात येत आहे. ही समिती यापुढे मंत्रिमंडळाची उपसमिती नसून “मंत्रिमंडळ
समिती” असेल. शासन / शासकीय उपक्रम / निम शासकीय संस्था / उपक्रम यांच्या मार्फत
पायाभूत विकासात्मक कामांचे वाचा क्र.२ नुसार २५.०० कोटी किंवा त्यापेक्षा अधिकचे प्रकल्प
मान्यतेस्तव पायाभूत सुविधा समितीसमोर सादर करणे बंधनकारक राहील. त्या प्रस्तावांना
समितीने दिलेली मान्यता अंतिम असेल. प्रस्तावित “मंत्रिमंडळ समितीने” मान्यता दिलेले प्रस्ताव
स्वतंत्ररित्या मा.मंत्रिमंडळाच्या मान्यतेस्तव सादर करण्याची आवश्यकता असणार नाही.
२. उपरोक्त वस्तुस्थिती विचारात घेता, मंत्रिमंडळ पायाभूत सुविधा समिती समोर प्रस्ताव सादर
करण्यासाठी खालीलप्रमाणे कार्यपध्दती अवलंबण्यात यावी.
२.१) मुख्य सचिव हे मंत्रिमंडळ पायाभूत सुविधा समिती “सचिव” असतील व अपर मुख्य सचिव/
प्रधान सचिव/सचिव (नियोजन) हे “निमंत्रक” असतील. मंत्रिमंडळ पायाभूत सुविधा समितीस सर्व
प्रस्ताव “मुख्य सचिव” यांचे मार्फत सादर होतील.
२.२) मंत्रिमंडळ पायाभूत सुविधा समितीच्या बैठकांमध्ये चर्चिल्या जाणा-या विषयाच्या अनुषंगाने
संबंधित प्रशासकीय विभागाच्या मंत्री महोदयांना मंत्रिमंडळ पायाभूत सुविधा समिती च्या बैठकांना
आमंत्रित करण्यात येईल.
२.३) अपर मुख्य सचिव/प्रधान सचिव/ सचिव (वित्त) आणि प्रधान सचिव/सचिव (विधी व न्याय) हे
मंत्रिमंडळ पायाभूत सुविधा समितीचे “स्थायी निमंत्रित” राहतील. इतर अधिका-यांना मंत्रिमंडळ
पायाभूत सुविधा समितीच्या बैठकीकरीता आवश्यकतेनुसार निमंत्रित करण्यात येईल.
२.४) मंत्रिमंडळ पायाभूत सुविधा समितीच्या विचारार्थ/निर्णयार्थ प्रस्ताव सादर करताना
मंत्रिमंडळापुढे निर्णयार्थ प्रस्ताव सादर करण्याची जी कार्यपध्दती अवलंबण्यात येते तशीच
कार्यपध्दती मंत्रिमंडळ पायाभूत सुविधा समितीसमोर निर्णयार्थ सादर करणे आवश्यक राहील.
२.५) मंत्रिमंडळ पायाभूत सुविधा समितीपुढे विचारार्थ व निर्णयाकरीता सर्व प्रस्ताव नियोजन
विभागामार्फत समितीसमोर सादर करणे आवश्यक राहील.
२.६) मंत्रिमंडळ पायाभूत सुविधा समितीपुढे विचारार्थ व निर्णयाकरीता सादर करावयाच्या
विषयासंबंधीची सविस्तर टिप्पणी संबंधित विभागाने त्यांच्या स्पष्ट्ट अभिप्रायासह सादर करावी.
सदर टिप्पणीवर प्रस्तावाशी संबंधित असलेल्या सर्व विभागांचे तसेच वित्त आणि नियोजन विभाग
यांचे अभिप्राय घेण्यात यावेत. तसेच पायाभूत प्रकल्पांसाठी Infra ID घेण्यात यावा व PM-गतिशक्ती
पोर्टलवर नोंद करण्यात यावी.
२.७) मंत्रिमंडळ पायाभूत सुविधा समितीपुढे शासन मान्यता प्राप्त झालेल्या प्रस्तावाच्या टिप्पणीत
सर्व संबंधित विभागांचे तसेच वित्त व नियोजन विभागाचे अभिप्राय व त्यावरील संबंधित विभागाचा
पृष्ट्ठ ४ पैकी २
# Page 3
शासन निर्णय क्रमांकः संकीर्ण-२०२५/प्र.क्र.०६/का.१४६१
खुलासा या सर्व बाबींचा समावेश करुन नस्ती मा. मुख्यसचिव यांचेमार्फत संबंधित विभागाचे
मा.मंत्री, मा.उपमुख्यमंत्री, मा.मुख्यमंत्री अशी सादर करावी.
२.८) मा.मुख्यमंत्री महोदयांची प्रस्तावास मान्यता मिळाल्यानंतर त्या प्रस्तावासंबंधीची टिप्पणी
मंत्रिमंडळ पायाभूत सुविधा समितीच्या आगामी बैठकीत किंवा सात दिवसांच्या आत (यापैकी जे आधी
असेल) सादर करण्यासाठी २० (प्रती) (मूळ साक्षांकित टिप्पणीच्या २ प्रतींसह) नियोजन विभागास
उपलब्ध करुन द्याव्यात.
२.९) मंत्रिमंडळ पायाभूत सुविधा समितीने घेतलेल्या निर्णयाबाबत सर्व मा.मंत्री महोदयांना
माहितीस्तव अवगत करण्यात येईल.
२.१०) मंत्रिमंडळ पायाभूत सुविधा समितीच्या बैठकीनंतर इतिवृत्त मुख्य सचिव यांच्या मान्यतेनंतर
उपमुख्यमंत्री (वित्त व नियोजन) यांच्यामार्फत मा.मुख्यमंत्री महोदयांना सादर करण्यात येईल.
२.११) मंत्रिमंडळ पायाभूत सुविधा समितीसमोर विभागांद्वारे कोणतेही धोरणात्मक प्रस्ताव
मान्यतेस्तव सादर करण्यात येणार नाहीत याची विभागांनी दक्षता घ्यावी.
२.१२) शासकीय उपक्रम/निम शासकीय संस्था/उपक्रम यांनी त्यांच्या संचालक मंडळ/नियामक
मंडळ यांच्या मान्यतेने संबंधित मंत्रालयीन विभागामार्फत उपरोक्त कार्यपद्धतीचे पालन करुन
प्रस्ताव मंत्रिमंडळ पायाभूत सुविधा समितीसमोर सादर करावेत.
वरील निदेशांचे कटाक्षाने पालन करुन मंत्रिमंडळ पायाभूत सुविधा समितीच्या
प्रस्तावासंदर्भात कार्यवाही करण्याची जबाबदारी संबंधित मंत्रालयीन प्रशासकीय विभागाच्या
सचिवांची असेल.
३. महाराष्ट्र शासनाच्या www.maharashtra.gov.in या संकेतस्थळावर हा शासन निर्णय
# Page 4