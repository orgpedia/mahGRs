# Page 1
विविध कल्याणकारी योजनांमध्ये वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) जमा करणे बाबतच्या प्रक्रियेतून "बियाणे" ही बाब शेतकऱ्यांच्या बाबतीत वगळणेबाबत.
महाराष्ट्र शासन
नियोजन विभाग
शासन निर्णय क्रमांक : डिसीटी-२३१९/प्र.क्र.८७/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १३ सप्टेंबर, २०१९
पहा: १) नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ २) नियोजन विभाग, शासन निर्णय क्रमांक : डिसीटी-२३१८/प्र.क्र.२९/का-१४१७, दिनांक १२ एप्रिल, २०१८
प्रस्तावना:
नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ अन्वये शासनाच्या विविध कल्याणकारी योजनांमध्ये ज्या ठिकाणी शासनाद्वारे वस्तू स्वरुपात अनुदान देण्यात येत आहे, त्या ठिकाणी वस्तू स्वरुपात अनुदान देण्याऐवजी रोख स्वरुपात थेट लाभार्थ्यांच्या बँक खात्यात (DBT) जमा करण्याबाबत निर्णय घेण्यात आला होता.
सदर शासन निर्णयातील “परिशिष्ट-अ” मध्ये “अ.क्र.१५” येथे “बियाणे” ही वस्तू दर्शविण्यात आली आहे.
२. राज्यात बियाणे लागवड व साहित्य वाटप उप अभियान व इतर योजनांतर्गत शेतकऱ्यांना अनुदानावर बियाणांचे वाटप करण्यात येते. सदर योजनांमधून महाराष्ट्र राज्य बियाणे महामंडळ मर्यादित, अकोला (महाबीज) यांनी जाहिर केलेल्या किंमतीतून अनुदानाची रक्कम वजा करून सवलतीच्या दराने बियाणे शेतकऱ्यांना महाबीज मार्फत उपलब्ध करून देण्यात येत आहे. सदर योजनांतर्गत शेतकऱ्यांना भात, गहू, कडधान्य, मका, सोयाबीन, भुईमुग इ. बियाणांचा पुरवठा करण्यात येतो. या योजनांतर्गत जवळपास १०० कोटी रुपयांचे अनुदान देण्यात येत असून राज्यातील सुमारे ७ लाख शेतकऱ्यांना दरवर्षी या योजनेचा लाभ देण्यात येत आहे. राज्यात बियाणांबाबत थेट लाभ हस्तांतरण (DBT) संदर्भात सुट मिळण्याबाबत राज्य शासनाकडून केंद्र शासनास कळविण्यात आलेले होते. केंद्र शासनाने असे कळविले आहे की, राज्य शासनाने बियाणांसाठी अनुदानाची सध्याची पद्धत चालू ठेवावी म्हणजेच शेतकऱ्यांना बियाणे (in kind at source) पुरविताना अनुदानीत दरांवर पुरविण्यात यावे.
४. राज्यातील शेतकऱ्यांना महाराष्ट्र राज्य बियाणे महामंडळ मर्यादित, अकोला (महाबीज) यांनी जाहिर केलेल्या किंमतीतून अनुदानाची रक्कम वजा करून सवलतीच्या दराने बियाणे
# Page 2
शासन निर्णय क्रमांक : डिसीटी-२३१९/प्र.क्र.८७/का.१४१७
शेतकऱ्यांना उपलब्ध करून देण्यात येत असल्याने शेतकऱ्यांना कमी किंमतीत बियाणाची
उपलब्धता होत असल्याने, तसेच केंद्र शासनाने दिलेल्या सूचना लक्षात घेता व्यापक लोकहिताच्या दृष्टीने वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) करणेबाबतच्या प्रक्रियेतून कृषि व पदुम विभागामार्फत बियाणे लागवड व साहित्य वाटप उप अभियानाअंतर्गत शेतकऱ्यांना पुरविल्या जाणारे “बियाणे” ही वस्तू कायमस्वरुपी वगळण्याची बाब शासनाच्या विचाराधीन होती.
शासन निर्णय :
विविध कल्याणकारी योजनांमध्ये वस्तू स्वरुपात मिळणाऱ्या लाभाचे हस्तांतरण रोख स्वरुपात शेतकऱ्यांच्या बँक खात्यात (DBT) जमा करण्याच्या योजनेतून महाराष्ट्र राज्य बियाणे महामंडळ मर्यादित, अकोला (महाबीज) मार्फत पुरवठा करण्यात येणाऱ्या “बियाणे” ही बाब, नियोजन विभाग, शासन निर्णय क्रमांक : डिसीटी-२३१८/प्र.क्र.२९/का-१४१७, दिनांक १२ एप्रिल, २०१८ अन्वये गठीत छाननी समितीने केलेल्या शिफारशींना शासनाने दिलेल्या
मान्यतेच्या अनुषंगाने नियोजन विभाग, शासन निर्णय क्रमांक : डिसीटी-२३१६/प्र.क्र.१३३/ का.१४१७, दिनांक ५ डिसेंबर, २०१६ अन्वये “परिशिष्ट-अ” मधील “अ.क्र.१५” येथे दर्शविण्यात
आलेली “बियाणे” ही वस्तू कायमस्वरुपी वगळण्यात येत आहे. प्रचलित कार्यपद्धतीनुसार शेतकऱ्यांना विविध योजनेंतर्गत बियाणांचा पुरवठा महाराष्ट्र राज्य बियाणे महामंडळ मर्यादित, अकोला (महाबीज) मार्फत बियाणांवरील अनुदानाची रक्कम वजा करुन पुरविण्यात यावे आणि बियाणांवरील अनुदानाची रक्कम महाराष्ट्र राज्य बियाणे महामंडळ मर्यादित, अकोला (महाबीज) यांना थेट देण्यात यावी.
# Page 3