# Page 1
मातोश्री ग्रामसमृध्दी शेत/ पाणंद रस्ते योजना अंतर्गत सन २०२१-२२ वर्षाच्या आराखड्यास मान्यता देणेबाबत....
महाराष्ट्र शासन
नियोजन विभाग (रोहयो प्रभाग)
शासन शुध्दीपत्रक क्रमांक- मग्रारो-२०२२/प्र.क्र.०२/रोहयो-०६अ
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२,
दिनांक : २१ फेब्रुवारी, २०२२.
वाचा १) शासन निर्णय समक्रमांक दिनांक २५/०१/२०२२ २) शासन निर्णय नियोजन विभाग क्रमांक मग्रारो-२०२१/प्र.क्र.२९/रोहयो-१०अ, दिनांक ११/११/२०२१
शासन शुध्दीपत्रक : “मातोश्री ग्रामसमृध्दी शेत/पाणंद रस्ते योजने” अंतर्गत उपरोक्त “वाचा” येथील दिनांक २५/०१/२०२२ रोजीच्या शासननिर्णयान्वये सन २०२१-२२ या आर्थिक वर्षासाठी शेत/पाणंद रस्त्यांच्या आराखड्यास काही अटी व शर्ती यांच्या अधिन राहुन मान्यता देण्यात आली आहे. सदर शासननिर्णयातील अटी / शर्ती मधील अट क्र. २) खाली सुधारीत केल्याप्रमाणे वाचण्यात यावी.
‘परिशिष्ट-अ’ मध्ये नमूद शेत / पाणंद रस्त्यांची कामे सुरु करण्यापुर्वी सदर शेत/पाणंद रस्त्यांचा महसुल विभागाच्या संबंधीत गाव नकाशामध्ये समावेश असल्याबाबत किंवा शेत/ पाणंद रस्ता संबंधीत सक्षम प्राधिकाऱ्याच्या आदेशान्वये अस्तित्वात आला असल्याबाबत खातरजमा करण्यात यावी.
तसेच, ज्या ठिकाणी शेत/पाणंद रस्त्यांचा समावेश महसुल विभागाच्या संबंधीत गाव नकाशामध्ये नाही किवा शेत/ पाणंद रस्त्यासंदर्भात संबंधीत सक्षम प्राधिकारी यांचे आदेशही नाहीत, अशा प्रसंगी शेत/ पाणंद रस्ता ज्या शेत/जमिनीतुन जातो अशा शेत/जमीनीचे मालक यांची लेखी संमती घ्यावी.
शेत/पाणंद रस्त्यांच्या कामासंदर्भात ग्रामपंचायतच्या मालमत्ता नोंदवहीमध्ये / रस्ते नोंदवहीमध्ये नोंद घेतांना सदर संमतीपत्राचा उल्लेख करण्यात यावा.
# Page 2