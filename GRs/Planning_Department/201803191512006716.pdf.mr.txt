# Page 1
आमदार स्थानिक विकास कार्यक्रमांतर्गत बांधण्यात आलेल्या आलेल्या मालमत्ता / वास्तुंची देखभाल व दुरुस्ती करण्यास स्थानिक स्वराज्य संस्थांनी असमर्थतता दर्शविल्यास अशा वास्तुंची देखभाल व दुरुस्तीची जबाबदारी नोंदणीकृत “सामाजिक/विश्वस्त” संस्थांकडे सोपविण्याबाबत.
महाराष्ट्र शासन
नियोजन विभाग
शासन परिपत्रक क्रमांकः स्थाविका-०११८/प्र.क्र.५/का. १४८२,
मंत्रालय, हुतात्मा राजगुरु चौक,
मादामा कामा मार्ग, मुंबई- ४०० ०३२
तारीख: १९ मार्च, २०१८
वाचा : १) नियोजन विभाग, शासन निर्णय, क्र. स्थाविका-०६१६/प्र.क्र.९६/का. १४८२, दिनांक १२/७/२०१६ २) नियोजन विभाग, शासन निर्णय, क्र. स्थाविका-०६१६/प्र.क्र.९६/का.१४८२, दिनांक ३१/८/२०१७ ३) नियोजन विभाग, शासन परिपत्रक क्र. स्थाविका-१२१७/प्र.क्र.१६१/का.१४८२, दिनांक ६ फेब्रुवारी, २०१८
प्रस्तावना:
आमदार स्थानिक विकास कार्यक्रमांतर्गत निर्माण झालेल्या मालमत्ता / वास्तु उदा. समाजमंदिर/ सामाजिक सभागृह/बालवाडी/अंगणवाडी/व्यायामशाळा इ. हया स्थानिक स्वराज्य संस्थांकडे हस्तांतरित केल्यानंतर त्यांची मालकी तसेच देखभाल व दुरुस्तीची जबाबदारी संदर्भाधीन दिनांक १२ जुलै, २०१६ च्या शासन निर्णयान्वये संबंधित स्थानिक स्वराज्य संस्थांवर बंधनकारक करण्यात आली आहे. तथापि, काही वेळेला अशा मालमत्ता/वास्तुंची देखभाल व दुरुस्ती करण्यास संबंधित स्थानिक स्वराज्य संस्था असमर्थतता दर्शवितात.
अशावेळी विनावापर पडून राहत असलेल्या मालमत्ता/वास्तुंचा सर्वसामान्य जनतेस उपयोग करता येत नाही. अशा मालमत्ता / वास्तुंची मालकी शासनाकडेच ठेवून त्यांच्या देखभाल व दुरुस्तीची जबाबदारी नोंदणीकृत ‘सामाजिक/विश्वस्त संस्थांकडे’ सोपविण्याबाबतचे धोरण निश्चित करण्याची बाब शासनाच्या विचाराधीन होती.
शासन परिपत्रक: आमदार स्थानिक विकास कार्यक्रमांतर्गत सन्माननीय विधानसभा व विधानपरिषद सदस्य यांनी सूचविल्यानुसार बांधण्यात आलेल्या मालमत्ता/वास्तुंच्या उदा. समाजमंदिर / सामाजिक सभागृह / बालवाडी / अंगणवाडी / व्यायामशाळा इ. च्या देखभाल व दुरुस्तीची जबाबदारी स्थानिक स्वराज्य संस्थाची आहे. त्यानुसार संबंधित स्थानिक स्वराज्य संस्थांकडून अथवा कार्यान्वयीन यंत्रणेकडून अशा मालमत्ता / वास्तुंच्या देखभाल व दुरुस्तीची हमी बांधकाम करण्यास प्रशासकीय मान्यता देण्यापूर्वी घेण्यात येते. तथापि काही अपरिहार्य कारणाने मालमत्ता/ वास्तूचे बांधकाम पुर्ण झाल्यानंतर स्थानिक स्वराज्य संस्थेने अशा मालमत्ता / वास्तुची देखभाल व दुरुस्ती करण्यास असमर्थतता दर्शविल्यास स्थानिक लोकांच्या उपयोगाकरिता बांधण्यात आलेल्या अशा मालमत्ता/वास्तुंची मालकी शासनाकडेच ठेऊन फक्त त्याची देखभाल व दुरुस्तीची जबाबदारी सामाजिक कार्य करणाऱ्या नोंदणीकृत ‘सामाजिक / विश्वस्त' संस्था यांच्याकडे सोपविण्याबाबत सोबतच्या परिशिष्ट ‘अ’ मध्ये नमूद ‘ निकष’, परिशिष्ट 'ब' मध्ये नमूद ‘हस्तांतरण प्रक्रिया’ व परिशिष्ट ‘क’ मध्ये नमूद ‘अटी व शर्ती’ यांच्या अधीन राहून मार्गदर्शक सूचना निर्गमित करण्यात येत आहे.
# Page 2
शासन परिपत्रक क्रमांक: स्थाविका-०११८/प्र.क्र.५/का. १४८२
२. आमदार स्थानिक विकास कार्यक्रमांतर्गत अशा मालमत्ता/वास्तुंची बांधकामे मंजूर करण्यापूर्वी नियोजन विभाग, शासन परिपत्रक क्र. स्थाविका-१२१७/प्र.क्र.१६१/का.१४८२, दिनांक ६ ६ फेब्रुवारी, २०१८ प्रमाणे कार्यवाही जिल्हाधिकारी यांनी करावी.
३. आमदार स्थानिक विकास कार्यक्रमांतर्गत बांधण्यात आलेली मालमत्ता/वास्तुची देखभाल व दुरुस्तीची जबाबदारी सोपविण्याकरिता जिल्हाधिकारी कार्यालयाच्या संकेतस्थळावर जाहिरात प्रकाशित करावी. सदर
जाहिरातीस संबंधित मालमत्ता/वास्तुच्या ठिकाणी स्थानिकरित्या प्रसिध्दी द्यावी व १५ कार्यालयीन दिवसांच्या कालावधीत सामाजिक/विश्वस्त संस्थाकडून प्राप्त झालेल्या अर्जांचा विचार करुन जिल्हाधिकारी यांनी नियुक्ती आदेश निर्गमित करावेत.
४. आमदार स्थानिक विकास कार्यक्रमांतर्गत देखभाल व दुरुस्तीसाठी हस्तांतरित करावयाच्या मालमत्ता/ वास्तूचे भाडे दर शासनाने विहित केलेले नसल्यास ते ठरविण्यासाठी जिल्हाधिकारी यांचे अध्यक्षतेखालील “कार्यकारी समिती” निर्णय घेईल. या कार्यकारी समितीमध्ये जिल्हाधिकाऱ्यांकडून निमंत्रित करण्यात येणारे कार्यान्वयीन यंत्रणेतील व स्थानिक स्वराज्य संस्थेचे सबंधित अधिकारी असतील आणि जिल्हा नियोजन अधिकारी
सदस्य सचिव असतील. या “कार्यकारी समितीस" मालमत्ता/वास्तुचे वार्षिक भाडे निश्चित करण्याचे पूर्ण अधिकार राहतील.
५. आमदार स्थानिक विकास कार्यक्रमांतर्गत या प्रयोजनार्थ जिल्हा नियोजन अधिकारी यांच्याकडे अशा मालमत्ता/वास्तुंची स्वतंत्र नोंदवही ठेवण्यात यावी. मालमत्ता / वास्तु वाणिज्य किंवा परवानगी नसलेल्या
कामांकरिता वापरास प्रतिबंध घालण्याकरिता वरील परिच्छेदात नमूद केलेल्या कार्यकारी समितीचे सदस्य अथवा जिल्हाधिकारी यांनी नियुक्त केलेल्या अधिकाऱ्यांनी यादृच्छिक पध्दतीने (Random Basis) अशा किमान १०% मालमत्ता / वास्तुचे स्थळ निरिक्षण वर्षातून कमीत कमी एकदा करावे व त्याबाबतची नोंद शेरा नोंदवहीमध्ये घ्यावी.
तसेच अशा मालमत्ता / वास्तुचा गैरवापर होत असल्याबाबत माहिती प्राप्त झाल्यास जिल्हाधिकारी, आवश्यकतेनुसार अशा मालमत्ता / वास्तूचे स्थळ निरिक्षण करुन अहवाल सादर करण्यास जिल्हा नियोजन अधिकारी किंवा कार्यकारी समितीचे इतर सदस्य यांना निर्देशित करतील.
६. आमदार स्थानिक विकास कार्यक्रमांतर्गत बांधण्यात आलेली वास्तु ज्या नोंदणीकृत ‘सामाजिक/विश्वस्त' संस्थांकडे देखभाल व दुरुस्तीसाठी सोपविण्यात आलेल्या आहेत त्यांची अद्ययावत यादी संस्थेचे मुख्य विश्वस्त व खजिनदार यांचे संपर्काचे पत्ते आणि दुरध्वनी क्रमांकासह जिल्हाधिकारी कार्यालयाच्या संकेतस्थळावर उपलब्ध करुन द्यावी.
७. आमदार स्थानिक विकास कार्यक्रमांतर्गत या परिपत्रकातील मार्गदर्शक सूचनांनुसार कार्यवाही करण्याची जबाबदारी जिल्हाधिकारी यांची राहील. तथापि, समर्थनिय कारणे असल्यास स्थानिक परिस्थितीनुरुप परिशिष्ट ‘क’ मध्ये नमूद काही ‘अटी व शर्ती' शिथिल करण्यास अथवा गरजेप्रमाणे अधिकच्या अटी व शर्ती अंतर्भूत करण्यास जिल्हाधिकारी सक्षम असतील.
पृष्ठ ५ पैकी २
# Page 3
शासन परिपत्रक क्रमांकः स्थाविका-०११८/प्र.क्र. ५/का. १४८२
# Page 4
# Page 5