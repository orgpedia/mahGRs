# Page 1
“मुख्यमंत्री ग्रामसडक योजना टप्पा-२ साठी जिल्हा वार्षिक योजना (सर्वसाधारण) अंतर्गत निधी उपलब्ध करणेबाबत".
महाराष्ट्र शासन
नियोजन विभाग
शासन निर्णय क्रमांक - डीएपी १०२२/प्र.क्र.१७/का.१४८१,
मंत्रालय, मुंबई ४०० ०३२
दिनांक- १८ मे २०२२
वाचा – १) शासन निर्णय, ग्रामविकास विभाग क्रमांक - मुग्रायो-२०२१/प्र.क्र.१६५/बांधकाम-४, दिनांक ०६/०१/२०२२ २) शासन परिपत्रक, ग्राम विकास विभाग क्रमांक- मुग्रायो-२०२२/प्र.क्र.०७/बांधकाम-४, दिनांक २१/०४/२०२२
प्रस्तावना -
शासन निर्णय, ग्रामविकास विभाग क्रमांक - मुग्रायो-२०२१/प्र.क्र.१६५ / बांधकाम -४, दिनांक ०६/०१/२०२२ अन्वये महाराष्ट्र राज्यातील अस्तित्वात असलेल्या व दुरावस्था झालेल्या रस्त्यांची दर्जोन्नती करण्यासाठी "मुख्यमंत्री ग्रामसडक योजना टप्पा-१" च्या धर्तीवर “मुख्यमंत्री ग्रामसडक योजना टप्पा-२” सुरु करण्यात आली असून या योजनेची अंमलबजावणी टप्प्या टप्प्यात करण्यात येणार आहे. सदर शासन निर्णयातील मुद्दा क्रमांक ३ नुसार जिल्हा नियोजन समितीला प्रतिवर्षी उपलब्ध होणाऱ्या निधीच्या १० टक्के निधी “मुख्यमंत्री ग्राम सडक योजना टप्पा-२" साठी जिल्हा नियोजन समितीला रस्ते क्षेत्रासाठी उपलब्ध करुन देण्यात येणाऱ्या निधीव्यतिरिक्त उपलब्ध करुन देण्यात येईल अशा सूचना देण्यात आल्या आहेत. त्यानुषंगाने “मुख्यमंत्री ग्रामसडक योजना टप्पा-२" करीता जिल्हा वार्षिक योजना (सर्वसाधारण) अंतर्गत निधी उपलब्ध करुन देण्याची बाब शासनाच्या विचाराधिन होती.
शासन निर्णय -
“मुख्यमंत्री ग्रामसडक योजना टप्पा-२" करीता ग्रामीण रस्त्यांच्या दर्जोन्नतीसाठी १०,००० कि.मि. इतक्या लांबीचे उद्दिष्ट ठरविण्यात आले आहे. ग्राम विकास विभागाच्या संदर्भाधिन दिनांक २१/०४/२०२२ च्या परिपत्रकानुसार “मुख्यमंत्री ग्रामसडक योजना टप्पा-२” अंतर्गत निश्चित केलेल्या उद्दिष्टानुसार रस्त्याच्या लांबीचे जिल्हानिहाय वाटप करण्यात आले आहे. ग्राम विकास विभागाने रस्ते लांबीच्या जिल्हानिहाय केलेल्या वाटपानुसार, या योजनेच्या अंमलबजावणीसाठी सोबतच्या परिशिष्टामध्ये नमूद केल्याप्रमाणे सन २०२२-२३ व सन २०२३-२४ या दोन आर्थिक वर्षांकरीता प्रतिवर्ष रुपये १,००० कोटी याप्रमाणे जिल्हानिहाय निधी जिल्हा वार्षिक योजना (सर्वसाधारण) अंतर्गत उपलब्ध करुन देण्यास शासन मान्यता देण्यात येत आहे. सदर निधी जिल्हा वार्षिक योजना (सर्वसाधारण) अंतर्गत राबविण्यात येणाऱ्या रस्तेविषयक योजनांना उपलबध करुन देण्यात येणाऱ्या निधी व्यतिरिक्त
# Page 2
शासन निर्णय क्रमांक: डीएपी १०२२/प्र.क्र.१७/का.१४८१
असेल. सन २०२२-२३ या आर्थिक वर्षात सोबतच्या परिशिष्टामध्ये दर्शविण्यात आल्यानुसार निधी पुनर्विनियोजनाने “इतर जिल्हा योजनेतून उपलब्ध करुन द्यावा. तर सन २०२३-२४ या आर्थिक वर्षाकरीता आराखडा करताना “इतर जिल्हा योजना" या योजनेंतर्गत निधी राखीव ठेऊन, अर्थसंकल्पीत करण्यात यावा. सन २०२२-२३ मध्ये प्रस्तूत प्रयोजनासाठी पुनर्विनियोजन करताना नागरी भागासाठी उपलब्ध करुन देण्यात आलेला “विशेष अतिरिक्त नियतव्यय" (Special Additional Outlay) विचारात घेण्यात येऊ नये.
२. सदर निधीबाबत योजनेचा प्रशासकीय विभाग म्हणून ग्राम विकास विभागाकडून वेळोवेळी देण्यात येणाऱ्या सूचनांनुसार आवश्यक ती कार्यवाही करण्यात यावी.
# Page 3