# Page 1
श्री. राजेश क्षीरसागर, "कार्यकारी अध्यक्ष, राज्य नियोजन मंडळ" यांना "मंत्री दर्जा" असल्याने सुविधा पुरविण्याबाबत.
महाराष्ट्र शासन
नियोजन विभाग
शासन निर्णय क्रमांक : रानिमं-२०१९/प्र.क्र.७२/का-१४२६,
मंत्रालय, मुंबई ४०० ०३२.
दिनांक : २६ जून, २०१९.
वाचा : नियोजन विभाग, शासन निर्णय क्र.संकीर्ण-२०१९/प्र.क्र.६९/का-१४२६, दिनांक १७ जून, २०१९.
प्रस्तावना -
नियोजन विभाग, शासन निर्णय क्र. संकीर्ण-२०१९/प्र.क्र.६९/का-१४२६, दिनांक १७ जून, २०१९ अन्वये श्री. राजेश क्षीरसागर यांची "कार्यकारी अध्यक्ष, राज्य नियोजन मंडळ" या पदावर नियुक्ती करण्यात आली असून त्यांना "मंत्री दर्जा" देण्यात आला आहे. "कार्यकारी अध्यक्ष, राज्य नियोजन मंडळ" यांना मंत्री दर्जासाठी असलेल्या सुविधा द्यावयाची बाब शासनाच्या विचाराधीन होती. त्यानुसार शासनाने पुढील प्रमाणे निर्णय घेतला आहे.
शासन निर्णय : श्री. राजेश क्षीरसागर, "कार्यकारी अध्यक्ष, राज्य नियोजन मंडळ" यांना "मंत्री दर्जा" देण्यात आल्याने खालील सुविधा अनुज्ञेय राहतील : १) राज्य नियोजन मंडळाकरीता कार्यालय.
२) मुंबईत नि:शुल्क निवासस्थान.
३) राज्य नियोजन मंडळाच्या कामकाजासाठी शासकीय वाहन.
४) राज्य नियोजन मंडळासाठी कार्यालयीन दूरध्वनी व निवासी दूरध्वनी.
५) राज्य नियोजन मंडळाच्या आकृतीबंधानुसार वैयक्तिक व कार्यालयीन कर्मचारीवृंद.
६) महाराष्ट्र मंत्री वेतन व भत्ते अधिनियम-१९५६ व त्यामधील सुधारणांनुसार मंत्री पदासाठी देण्यात येणारे वेतन, दैनिक व बैठक भत्ता, वैद्यकीय खर्चाची प्रतिपूर्ती.
७) महाराष्ट्र मंत्री यांचे भत्ते नियम-१९७७ व त्यामधील सुधारणांनुसार मंत्री पदासाठी देण्यात येणारे प्रवास भत्ते.
२. श्री.राजेश क्षीरसागर, "कार्यकारी अध्यक्ष, राज्य नियोजन मंडळ" (मंत्री दर्जा) यांना वरील सवलती शासन मान्यतेने एक "खास बाब" म्हणून मंजूर करण्यात येत आहेत.
# Page 2
शासन निर्णय क्रमांकः रानिमं-२०१९/प्र.क्र.७२/का-१४२६,
३. श्री. राजेश क्षीरसागर, "कार्यकारी अध्यक्ष, राज्य नियोजन मंडळ" (मंत्री दर्जा) यांचे वेतन, भत्ते, प्रवास भत्ता व अन्य देयकांसाठी कार्यासन अधिकारी, (कार्यासन-१४२२) (रोख
शाखा), नियोजन विभाग यांना "आहरण व संवितरण अधिकारी" म्हणून व उप सचिव (आस्थापना), नियोजन विभाग यांना "नियंत्रक अधिकारी" म्हणून प्रतिस्वाक्षरी करण्यास प्राधिकृत करण्यात येत आहे.
४. श्री.राजेश क्षीरसागर, "कार्यकारी अध्यक्ष, राज्य नियोजन मंडळ" यांना "मंत्री दर्जा" असल्याने सुविधा उपलब्ध करुन देण्याकरीता होणारा खर्च "मागणी क्र. ओ-७, ३४५१, सचिवालय आर्थिक सेवा, १०१, नियोजन आयोग / नियोजन मंडळ (०१) नियोजन आयोग
मंडळ, (०१)(०१) राज्य नियोजन मंडळ (अनिवार्य) (३४५१०२०६)" या लेखाशिर्षाखाली त्या-त्या
वर्षाच्या मंजूर तरतूदीतून भागविण्यात यावा.
५. वित्त विभागाच्या अनौपचारिक संदर्भ क्रमांक २२०/२०१९/व्यय-८ दिनांक २५ जून, २०१९ अन्वये प्राप्त झालेल्या सहमतीने सदर शासन निर्णय निर्गमित करण्यात येत आहेत.
# Page 3