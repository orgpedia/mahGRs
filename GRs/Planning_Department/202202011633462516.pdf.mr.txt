# Page 1
संयुक्त राष्ट्राने (United Nations) निश्चित केलेली १७ शाश्वत विकास ध्येये (Sustainable Development Goals) आणि १६९ लक्ष्ये (Targets) सन २०३० पर्यंत साध्य करणेबाबत....
महाराष्ट्र शासन
नियोजन विभाग
शासन निर्णय क्रमांक : संकीर्ण-२०१९/प्र.क्र.६१/का-१४१२,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२,
दिनांक : ०४ फेब्रुवारी, २०२२
प्रस्तावना :
संयुक्त राष्ट्राने (United Nations) निश्चित केलेली १७ शाश्वत विकास ध्येये (Sustainable Development Goals) आणि १६९ लक्ष्ये (Targets) सन २०३० पर्यंत साध्य करण्यासाठी “नोडल विभाग (Nodal Department)” म्हणून “नियोजन विभाग” कार्यरत आहे. तसेच, “अर्थ व सांख्यिकी संचालनालय (Directorate of Economics & Statistics)” अंतर्गत स्थापन करण्यात आलेल्या “शाश्वत विकास ध्येय-अंमलबजावणी व समन्वय केंद्र (Sustainable Development Goals – Implementation & Co-ordination Centre)” कडून सांख्यिकी माहितीचे प्रमाणीकरण, सुसूत्रीकरण व एकत्रिकरण (Standardization, Rationalization & Integration of Statistical Data) करणे ही जबाबदारी पार पाडली जात आहे. या अंतर्गत (i) राज्यस्तरीय योजना (State Level Schemes) व (ii) जिल्हास्तरीय योजना (District Level Schemes) यांची १७ शाश्वत विकास ध्येये (Sustainable Development Goals) आणि १६९ लक्ष्ये (Targets) यांच्याशी सांगड (Mapping) घालण्याची कार्यवाही नियोजन विभागाकडून पूर्ण करण्यात आलेली आहे.
२. संयुक्त राष्ट्राने (United Nations) निश्चित केलेली १७ शाश्वत विकास ध्येये (Sustainable Development Goals) आणि १६९ लक्ष्ये (Targets) सन २०३० पर्यंत साध्य करण्यासाठी “राज्य निर्देशक आराखडा” (State Indicator Framework) व “जिल्हा निर्देशक आराखडा" (District Indicator Framework) याआधारे होणाऱ्या प्रगतीचे “संनियंत्रण व मूल्यमापन (Monitoring & Evaluation)” केले जाणार आहे. वरील पार्श्वभूमीवर राज्य शासनाचे धोरण निश्चित करताना प्रशासकीय विभागांकडून सादर करण्यात येणारी मंत्रिमंडळ टिप्पणी (Cabinet Note) व शासन निर्णय (Government Resolution) यामध्ये वरील १७ शाश्वत विकास ध्येये (Sustainable Development Goals) आणि १६९ लक्ष्ये (Targets) विचारात घेण्यासंदर्भात प्रशासकीय विभागांना मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय :
संयुक्त राष्ट्राने (United Nations) निश्चित केलेली १७ शाश्वत विकास ध्येये (Sustainable Development Goals) आणि १६९ लक्ष्ये (Targets) सन २०३० पर्यंत साध्य होण्यासाठी राज्य शासनाची
# Page 2
शासन निर्णय क्रमांकः संकीर्ण-२०१९/प्र.क्र.६१/का-१४१२,
धोरण प्रक्रिया निश्चित करताना या शासन निर्णयाच्या दिनांकापासून सर्व प्रशासकीय विभागांकडून प्रस्तावित करण्यात येणारे नविन कार्यक्रम / योजना व प्रकल्प हे १७ शाश्वत विकास ध्येये (Sustainable Development Goals) आणि १६९ लक्ष्ये (Targets) यांपैकी ज्या कोणत्याही एक किंवा अनेक शाश्वत विकास ध्येय आणि संबंधित लक्ष्य यांचेशी निगडीत असतील त्याचा उल्लेख सर्व प्रशासकीय विभागांनी त्यांचेकडून सादर करण्यात येणाऱ्या “मंत्रिमंडळ टिप्पणी (Cabinet Note)" व शासन निर्णय (Government Resolution) यामध्ये खालीलप्रमाणे अंतर्भूत करणे अनिवार्य राहील.
" हा कार्यक्रम / योजना व प्रकल्प राबविल्यामुळे शाश्वत विकास ध्येय क्र. चे लक्ष्य क्र. सन २०३० पर्यंत साध्य करण्यास उपयुक्त ठरणार आहे.
२. प्रशासकीय विभागाने त्यांचेकडून सादर करण्यात येणाऱ्या “मंत्रिमंडळ टिप्पणी (Cabinet Note)" मध्ये वरील मजकूर अंतर्भूत करण्यासाठी अर्थ व सांख्यिकी संचालनालयाच्या अंतर्गत स्थापित करण्यात आलेल्या “शाश्वत विकास ध्येय-अंमलबजावणी व समन्वय केंद्राचे (SDG-ICC) " सहाय्य घ्यावे.
त्यानंतर नियोजन विभागाकडून मंत्रिमंडळ टिप्पणी व शासन निर्णयाबाबत दिल्या जाणाऱ्या अभिप्रायामध्ये त्याबाबतची पुष्टी करण्यात येईल.
# Page 3