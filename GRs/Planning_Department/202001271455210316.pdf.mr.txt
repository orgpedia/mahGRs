# Page 1
अर्थ व सांख्यिकी संचालनालयाकरीता नवीन संगणक, प्रिंटर्स व अनुषंगिक बाबी खरेदी करण्यास मान्यता प्रदान करणेबाबत.
महाराष्ट्र शासन
नियोजन विभाग
शासन निर्णय क्रमांक: असांसं १३१९/१८९८/प्र.क्र. १२८/का-१४१७
मंत्रालय, मुंबई - ४०००३२
दिनांक : १७ जानेवारी, २०२०
वाचा: नियोजन विभाग, शासन निर्णय क्रमांक संकीर्ण-२०१८/प्र.क्र. ८०/का-१४२६ दिनांक १ नोव्हेंबर, २०१८
प्रस्तावना: अर्थ व सांख्यिकी संचालनालयाचे मुख्य कार्यालय, अधिनस्त प्रादेशिक कार्यालये व जिल्हा
सांख्यिकी कार्यालये येथे प्रामुख्याने सांख्यिकीय कामे पार पाडली जातात. यामध्ये सांख्यिकी माहिती
गोळा करणे, प्राप्त आकडेवारीवर संस्करण करणे, त्यासंदर्भातील अहवाल तयार करणे या कामांचा
प्रामुख्याने समावेश आहे. अर्थ व सांख्यिकी संचालनालयामार्फत प्राप्त केली जाणारी व गोळा होणारी
माहिती ही आजच्या संगणकीय युगात संगणकाद्वारे तात्काळ प्राप्त होणे क्रमप्राप्त आहे. यासाठी अर्थ
व सांख्यिकी संचालनालयाचे मुख्य कार्यालय, अधिनस्त प्रादेशिक कार्यालये व जिल्हा सांख्यिकी
कार्यालयात अद्यावत संगणक यंत्रणा पुरविण्याचा प्रस्ताव शासनाच्या विचाराधीन होता.
शासन निर्णय:
संचालक, अर्थ व सांख्यिकी संचालनालय, मुंबई यांना खालील तक्त्यात दर्शविल्याप्रमाणे
Gem Portal द्वारे शासनाने विहित केलेल्या कार्यपध्दतीचा अवलंब करून संगणक, प्रिंटर्स व इतर
अनुषंगिक बाबी खरेदी करण्यास व त्यासाठी येणा-या रुपये २,८८,६४,०००/- (रुपये दोन कोटी,
अठ्ठयाऐंशी लाख चौसष्ट हजार फक्त) इतक्या अंदाजित खर्चास प्रशासकीय व वित्तीय मान्यता
देण्यात येत आहे.
------------------------------------------------------------------
| अ. क्र. | तपशील | नग | दर | अपेक्षित रक्कम |
| १ | संगणक | ३०० | ७५,०००/ | २,२५,००,०००/ |
| २ | प्रिंटर्स | १६१ | २४,०००/ | ३८,६४,०००/ |
| ३ | MS-Office २०१६ / Higher Version License | १०० | २५,०००/ | २५,००,०००/ |
|  | एकूण |  |  | २,८८,६४,०००/ |
------------------------------------------------------------------
# Page 2
शासन निर्णय क्रमांकः असांसं १३१९/१८९८/प्र.क्र. १२८/का-१४१७
२. उपरोक्त खरेदीबाबत संचालक, अर्थ व सांख्यिकी संचालनालय यांनी पुरवठादारास अदा
करावयाच्या रकमेबाबत स्वतंत्र आदेश निर्गमित करावेत. उद्योग, उर्जा व कामगार विभाग, शासन
निर्णय क्रमांक भांखस-२०१४/प्र.क्र. ८२/भाग-III/उद्योग-४ दिनांक १ डिसेंबर, २०१६, मधील खरेदी
संदर्भातील अटीचे व संगणक खरेदी संदर्भात माहिती व तंत्रज्ञान विभागाच्या सूचनांचे तसेच शासनाने
विहित केलेल्या कार्यपध्दतीचे काटेकोरपणे पालन करण्यात यावे.
३. अर्थ व सांख्यिकी संचालनालयाकरीता नवीन संगणक, प्रिंटर्स व अनुषंगिक बाबी खरेदीवर
होणारा खर्च मागणी क्र. ओ-९, ३४५४ गणना, सर्वेक्षण व सांख्यिकी, ०२ सर्वेक्षण व सांख्यिकी, ११२
आर्थिक सल्ला व सांख्यिकी (०३) (०५) इलेक्ट्रॉनिक आकडेवारी संस्करण केंद्र, (योजनांतर्गत योजना)
३४५४०३८५ (योजनेत्तर), १७ संगणकावरील खर्च, या लेखाशीर्षाखाली सन २०१९-२० या आर्थिक
वर्षामध्ये उपलब्ध असलेल्या निधीमधून करण्यात यावा. या लेखाशीर्षाखाली होणा-या खर्चासाठी
“संचालक, अर्थ व सांख्यिकी संचालनालय” हे “नियंत्रक अधिकारी” असतील व “लेखा अधिकारी,
अर्थ व सांख्यिकी संचालनालय” हे “आहरण व संवितरण अधिकारी” असतील. सदर निधीच्या
खर्चाचा ताळमेळ ठेवण्याची तसेच खर्चाची माहिती वेळोवेळी शासनाला देण्याची जबाबदारी
“नियंत्रक अधिकारी” म्हणून “संचालक, अर्थ व सांख्यिकी संचालनालय” यांची राहील.
४. नियोजन विभाग, शासन निर्णय क्रमांक संकीर्ण-२०१८/प्र.क्र. ८०/का-१४२६ दिनांक १
नोव्हेंबर, २०१८ अन्वये नियोजन विभागांतर्गत संगणकीकरण प्रकल्प अंमलबजावणीसाठी पुनर्रचना
करण्यात आलेल्या प्रकल्प अंमलबजावणी समितीच्या मान्यतेनुसार तसेच प्रकल्प अंमलबजावणी
समितीस प्रदान केलेल्या अधिकाराचा वापर करून हा शासन निर्णय निर्गमित करण्यात येत आहे.
# Page 3