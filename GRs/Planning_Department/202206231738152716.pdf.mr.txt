# Page 1
केंद्र शासनाच्या महात्मा गांधी राष्ट्रीय ग्रामीण रोजगार हमी योजनेंतर्गत शासकीय मत्ता निर्माण होणाऱ्या सर्वच कामांसाठी अभिसरणाद्वारे आमदार निधी उपलब्ध करुन देण्यास मान्यता देण्याबाबत.
महाराष्ट्र शासन
नियोजन विभाग
शासन निर्णय क्रमांकः स्थाविका ०५२२/प्र.क्र. ६२ (४)/का.१४८२
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई ४०० ०३२.
दिनांक : २२ जून, २०२२
वाचा :- १) नियोजन विभाग, शासन निर्णय क्रमांक: स्थाविका-०६१६/प्र.क्र.९६/का. १४८२, दि. १२ जुलै, २०१६
२) नियोजन विभाग, रोहयो प्रभागाचा शासन निर्णय क्र. मग्रारो-२०२१/प्र.क्र.२६/ रोहयो-१०अ, दिनांक ३० मार्च, २०२१
३) नियोजन विभाग, रोहयो प्रभागाचा शासन निर्णय क्र. मग्रारो-२०२१/प्र.क्र.२९/ रोहयो-१०अ, दिनांक ११ नोव्हेंबर, २०२१
४) नियोजन विभाग, शासन परिपत्रक क्रमांक: स्थाविका-११२१/प्र.क्र.१०१/का. १४८२, दि. १५ डिसेंबर, २०२१
प्रस्तावना:
आमदार स्थानिक विकास कार्यक्रमांतर्गत संदर्भाधीन क्र. १ येथील शासन निर्णयान्वये अन्य कोणत्याही योजनेसाठी कमी पडणारी तरतूद म्हणून आमदार निधी मंजूर करणे, ही बाब प्रतिबंधित करण्यात आली आहे. तथापि, रोजगार हमी प्रभागाने संदर्भाधीन क्र. २ येथील शासन निर्णयान्वये महात्मा गांधी राष्ट्रीय ग्रामीण रोजगार हमी योजनेंतर्गत अनुज्ञेय सर्व कामे अभिसरणातून घेण्यास मान्यता देण्यात आली आहे. तसेच, रोजगार हमी प्रभागाने संदर्भाधीन क्र. ३ येथील शासन निर्णयान्वये “मातोश्री ग्राम समृद्धी शेत/पाणंद रस्ते योजना राबविण्याबाबतच्या मार्गदर्शक सूचना निर्गमित केल्या असून त्यासाठी निधी प्राप्त होणाऱ्या विविध स्रोतांमध्ये आमदार स्थानिक विकास कार्यक्रमाचा समावेश करण्यात आला आहे. त्या अनुषंगाने, संदर्भाधीन क्र. ४ येथील परिपत्रकाद्वारे आमदार स्थानिक विकास कार्यक्रमांतर्गत “मातोश्री ग्राम समृध्दी शेत/ पाणंद रस्ते योजना अंतर्गत कामांकरिता आमदार निधी उपलब्ध करुन देण्याबाबतच्या सूचना देण्यात आल्या आहेत. तथापि, विधानमंडळ सदस्यांकडून होत असलेली मागणी तसेच खासदार स्थानिक क्षेत्र विकास कार्यक्रमांच्या मार्गदर्शक सूचनांनुसार महात्मा गांधी राष्ट्रीय ग्रामीण रोजगार हमी योजनेंतर्गत सर्वच बाबींसाठीचे अभिसरण विचारात घेता मा.
मंत्रीमंडळ उपसमितीने दि. १९.०५.२०२२ रोजीच्या बैठकीमध्ये दिलेल्या मान्यतेनुसार आमदार स्थानिक विकास कार्यक्रमांतर्गतही महात्मा गांधी राष्ट्रीय ग्रामीण रोजगार हमी योजनेंतर्गत शासकीय मत्ता निर्माण होणाऱ्या सर्वच कामांसाठी अभिसरणाद्वारे निधी अनुज्ञेय करण्याची बाब शासनाच्या विचाराधीन होती. त्यास अनुसरुन पुढीलप्रमाणे शासन निर्णय घेण्यात येत आहे.
# Page 2
शासन निर्णय क्रमांकः स्थाविका- ०५२२/प्र.क्र.६२ (४)/का.१४८२
शासन निर्णयः
आमदार स्थानिक विकास कार्यक्रमांतर्गत नियोजन विभाग, शासन परिपत्रक क्र. स्थाविका ११२१/प्र.क्र.१०१/का. १४८२, दिनांक १५ डिसेंबर, २०२१ अन्वये महात्मा गांधी राष्ट्रीय ग्रामीण रोजगार हमी योजनेंतर्गत “मातोश्री ग्राम समृध्दी शेत / पाणंद रस्ते योजना अंतर्गत कामाकरिता आमदार स्थानिक विकास कार्यक्रमांतर्गत अभिसरणाद्वारे आवश्यक निधी उपलब्ध करुन देण्यास मान्यता देण्यात आली आहे. याशिवाय, आता महात्मा गांधी राष्ट्रीय ग्रामीण रोजगार हमी योजनेंतर्गत अनुज्ञेय ज्या कामांमधून शासनाची स्थायी स्वरुपाची मत्ता निर्माण होणार आहे अशा सार्वजनिक स्वरुपाच्या कामांसाठी अभिसरणाद्वारे आमदार स्थानिक विकास कार्यक्रमांतर्गत निधी उपलब्ध करुन देण्यास पुढील अटी व शर्तीच्या अधिन राहून मान्यता देण्यात येत आहे:
I. महात्मा गांधी राष्ट्रीय ग्रामीण रोजगार हमी योजनेंतर्गत प्रस्तावित ज्या कामांमधून शासनाची स्थायी स्वरुपाची मत्ता निर्माण होणार आहे अशा सार्वजनिक स्वरुपाच्या कामांसाठीच अभिसरणाद्वारे आमदार निधी उपलब्ध करुन देता येईल. तथापि, कोणत्याही परिस्थितीत वैयक्तिक लाभाच्या कामांसाठी आमदार निधी अनुज्ञेय राहणार नाही.
II. मनरेगा योजनेतून ६०:४० या प्रमाणात राज्य शासनाच्या हिश्श्याच्या ४० टक्केपैकी कुशल भाग (Part C) आमदार निधीमधून उपलब्ध करुन देता येईल.
||| . रोजगार हमी प्रभागाने यासाठी गठित केलेल्या जिल्हास्तरीय अभिसरण समितीने प्रस्तावित कामांचा समावेश अभिसरण आराखड्यामध्ये केलेला असणे आवश्यक राहील.
IV. महात्मा गांधी राष्ट्रीय ग्रामीण रोजगार हमी योजनेंतर्गत कामांसाठी आमदार निधी देण्यात आला आहे. त्या कामांना प्रशासकीय तसेच तांत्रिक मान्यता देण्याबाबत आणि अभिसरण आराखड्याच्या अंमलबजावणी करिता रोहया प्रभागाच्या दि. ३० मार्च, २०२१ अन्वये विहित कार्यपध्दती व अटी/शर्तींचे पालन करणे बंधनकारक राहील.
V. सदर अभिसरणासाठी एका आर्थिक वर्षात प्रति आमदार रु.२००.०० लक्षच्या कमाल मर्यादेत निधी अनुज्ञेय करण्यात येत आहे.
# Page 3