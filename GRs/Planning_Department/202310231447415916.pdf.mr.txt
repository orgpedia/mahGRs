# Page 1
राज्यातील कल्याणकारी योजनांचा लाभ शेवटच्या घटकापर्यंत पोहोचण्याच्या दृष्टीने कालबध्द कार्यक्रम आखण्यासाठी समिती गठीत करण्याबाबत.
महाराष्ट्र शासन
नियोजन विभाग
शासन निर्णय क्रमांक संकीर्ण-२०२३/प्र.क्र.१९/का-१४१४
मंत्रालय, मुंबई- ४०० ०३२
दिनांक : २३ ऑक्टोबर, २०२३
प्रस्तावना : मा.पंतप्रधान महोदय यांचे स्तरावरुन २८ अजेंडा पॉईंट्स व १३ कल्याणकारी योजना यांच्या प्रगतीबाबत राज्यांचा वेळोवेळी आढावा घेण्यात येत असतो. या २८ अजेंडा पॉईंट्समधील मुद्दा क्र.५ राज्यस्तरावरील कल्याणकारी योजनांचा आढावा घेण्याकरीता राबविण्यात येणाऱ्या कार्यपध्दती
संदर्भातील आहे. मा.पंतप्रधान महोदय यांचे स्तरावरुन ज्याप्रमाणे १३ कल्याणकारी योजनांचा आढावा घेण्यात येत आहे, त्याचप्रमाणे राज्यानेसुध्दा त्यांच्या कल्याणकारी योजनांचा लाभ शेवटच्या लाभार्थ्यांपर्यंत पोहोचण्यासाठी कालबध्द कार्यक्रम आखणे आवश्यक आहे. त्यामुळे कल्याणकारी योजना राबविणाऱ्या सामाजिक न्याय व विशेष सहाय्य विभाग, कृषि व पदुम विभाग, आदिवासी विकास विभाग, इतर मागास बहुजन कल्याण विभाग, महिला व बालविकास विभाग या प्रशासकीय विभागांच्या योजना व त्यांच्या अंमलबजावणीच्या दृष्टीने कालबध्द कार्यक्रमाच्या आखणीसाठी समिती गठीत करण्याची बाब शासनाच्या विचाराधीन होती.
शासन निर्णय : राज्यातील कल्याणकारी योजनांच्या कालबध्द अंमलबजावणीसाठी खालीलप्रमाणे समिती गठीत करण्यात येत आहे.
---------------------------------------------------
| अ.क्र. | पदाधिकारी/अधिकाऱ्याचे नाव | धारण केलेले पद |
| १. | अपर मुख्य सचिव(वित्त), वित्त विभाग | अध्यक्ष |
| २. | अपर मुख्य सचिव, आदिवासी विकास विभाग | सदस्य |
| ३. | अपर मुख्य सचिव(कृषि), कृषि व पदुम विभाग | सदस्य |
| ४. | सचिव, सामाजिक न्याय व विशेष सहाय्य विभाग | सदस्य |
| ५. | प्रधान सचिव, नियोजन विभाग | सदस्य सचिव |
| ६. | सचिव, इतर मागास बहुजन कल्याण विभाग | सदस्य |
| ७. | सचिव(पदुम), कृषि व पदुम विभाग | सदस्य |
| ८. | सचिव, महिला व बालविकास विभाग | सदस्य |
---------------------------------------------------
२. सदर समितीची कार्यकक्षा खालीलप्रमाणे राहील : १) सामाजिक न्याय व विशेष सहाय्य विभाग, कृषि व पदुम विभाग, आदिवासी विकास विभाग, इतर मागास बहुजन कल्याण विभाग, महिला व बालविकास विभागातील कल्याणकारी योजनांची निश्चिती करुन सदर योजना पूर्णत्वास नेण्याकरिता दरवर्षी योजनांसाठी लक्ष्यांक ठरविणे.
# Page 2
शासन निर्णय क्रमांक: संकीर्ण-२०२३/प्र.क्र.१९/का-१४१४
२) योजनांच्या लक्ष्यांकाची पूर्तता होण्याकरिता मार्गदर्शन करणे व वेळोवेळी आढावा घेणे.