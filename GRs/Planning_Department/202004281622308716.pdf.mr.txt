# Page 1
जिल्हा वार्षिक योजना (सर्वसाधारण) सन २०२०-२१ या आर्थिक वर्षासाठी मंजूर अर्थसंकल्पीय तरतुदीचे वितरण.
महाराष्ट्र शासन
नियोजन विभाग
शासन निर्णय क्रमांक-डिएपी-१०२०/प्र.क्र.६४/का.१४८१,
मंत्रालय, मुंबई - ४०० ०३२.
दिनांक: २८ एप्रिल, २०२०
वाचा:- १) नियोजन विभाग, शासन निर्णय, क्रमांक: जीवायो-१००७/प्र.क्र३९/का.१४४४, दि. १६ फेब्रुवारी, २००८ २) वित्त विभाग, शासन परिपत्रक क्र. अर्थसं-२०२०/प्र.क्र. ६४/अर्थ-३, दि. १६ एप्रिल, २०२०.
शासन निर्णय:
महाराष्ट्र विधान मंडळाने “महाराष्ट्र विनियोजन विधेयक, २०२० मंजूर केले असून ते महाराष्ट्राचे राज्यपाल यांच्या अधिसंमतीनुसार महाराष्ट्र अधिनियम क्र. १५ म्हणून, महाराष्ट्र शासन राजपत्र असाधारण भाग-४, दिनांक १८ मार्च, २०२० यामध्ये प्रसिध्द करण्यात आले आहे. त्यानुषंगाने वित्त विभागाच्या संदर्भाधीन क्रमांक २ येथील दिनांक १६ एप्रिल २०२० च्या परिपत्रकान्वये राज्यात कोरोना विषाणूमुळे उद्भवलेल्या साथीची परिस्थीती विचारात घेऊन सन २०२०-२१ या आर्थिक वर्षाच्या प्रथम तिमाही करीता अनिवार्य व कार्यक्रम खर्चाच्या एकूण वार्षिक अर्थसंकल्पीत तरतूदींच्या १५ ते २५ टक्के मर्यादेत निधी वितरीत करण्यास मंजूरी देण्यात आली आहे.
२. जिल्हा वार्षिक योजना (सर्वसाधारण) अंतर्गत सन २०२०-२०२१ या आर्थिक वर्षाकरिता रु. ९८००.०० कोटी एवढी अर्थसंकल्पीय तरतूद करण्यात आली आहे. सदर तरतूदीपैकी सर्व जिल्ह्यांच्या मंजूर आकारमानाच्या १०% निधी म्हणजे रु. ९८१.३५ कोटी एवढा निधी सन २०२०-२१ चा प्रथम हप्ता म्हणून वितरीत करण्यास वित्त विभागाने सहमती दर्शविली आहे. त्यानुसार सन २०२०-२१ या आर्थिक वर्षासाठी जिल्हा वार्षिक योजना (सर्वसाधारण) अंतर्गत मागणी क्रमांक ओ-१४ ते ओ-८५ खाली महसूली व भांडवली लेखाशिर्षांतर्गत र ९८१.३५ (रुपये नऊशे एक्यांशी कोटी पस्तीस लक्ष फक्त) एवढा निधी मंजूर करण्यात येत असून सोबत जोडलेल्या विवरणपत्रात दर्शविल्यानुसार सर्व संबंधित जिल्हाधिकाऱ्यांच्या अधिनस्त ठेवण्यात येत आहे.
३. जिल्हा वार्षिक योजना (सर्वसाधारण) सन २०२०-२०२१ चा निधी अर्थसंकल्पीय वितरण प्रणालीवर वितरीत करण्यात आलेला आहे. सदर निधीमधून नियोजन विभाग शासन निर्णय क्र.डिएपी-१०२०/प्र.क्र.६३/ का.१४८१,दिनांक २० मार्च, २०२० अन्वये "कोव्हिड-१९" या विषाणूमुळे उद्भवलेल्या आपत्कालीन परिस्थितीमुळे राज्याची आर्थिक स्थिती गंभीर स्वरुपाची राहण्याची शक्यता असल्याने सदर वितरीत निधी खर्च करताना जिल्हाधिकारी तथा नियंत्रक अधिकारी यांनी काटकसरीच्या उपाययोजनांचा अवलंब करावा.
४. जिल्हाधिकारी तथा नियंत्रक अधिकारी यांनी त्यांना उपलब्ध करुन देण्यात आलेल्या तरतूदी (सोबतच्या परिशिष्टातील दर्शविल्यानुसार) त्यांच्या अधिपत्याखालील आहरण व संवितरण अधिकाऱ्यांना तात्काळ वितरीत कराव्यात, तसेच नियंत्रक अधिकाऱ्यांनी महाराष्ट्र अर्थसंकल्प नियम पुस्तिका, वित्तिय अधिकार नियम पुस्तिकांमधील वित्तिय नियम तसेच संदर्भाधीन शासन निर्णय/परिपत्रकात दिलेल्या निर्देशांचे काटेकोरपणे पालन करावे.
# Page 2
शासन निर्णय क्रमांकः डिएपी-१०२०/प्र.क्र.६४/का.१४८१,
५. जिल्हा वार्षिक योजना ( सर्वसाधारण ) अंतर्गत सन २०२०-२१ या आर्थिक वर्षात उपलब्ध होणाऱ्या तरतूदींपैकी २५ टक्के पर्यंत आवश्यक निधी आरोग्यविषयक बाबींकरीता वर्ग करण्याबाबत शासन स्तरावर निर्णय घेण्यात आलेला आहे. यास्तव सर्व जिल्हा नियोजन समित्यांना निर्देशित करण्यात येते की, जिल्हा वार्षिक योजना ( सर्वसाधारण) सन २०२०-२१ अंतर्गत पहिल्या टप्प्यात उपलब्ध झालेल्या निधीपैकीव यापुढे उपलब्ध होणाऱ्या तरतूदींपैकी २५ टक्के पर्यंत आवश्यकतेनुसार निधी प्राधान्याने “कोविड–१९ (Covid-१९)” च्या प्रार्दुभावावरील उपाययोजनांकरीता व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या जिल्हास्तरीय “आरोग्य विषयक सुविधांच्या (District Level Health Infrastructure )" बळकटीकरण होण्याकरीता उपयोगात आणावा. तसेच “कोविड–१९ (Covid–१९)” च्या प्रार्दुभावावरील अनुज्ञेय उपाययोजनां करीता राज्य शासनाच्या व स्थानिक स्वराज्य संस्थांच्या सर्व आरोग्य संस्था, जसे की वैद्यकीय महाविद्यालय संलग्नीत रुग्णालये / महिला रुग्णालये / उपजिल्हा रुग्णालये/ ग्रामीण रुग्णालये/ प्राथमिक आरोग्य केंद्र व उपकेंद्र इत्यादी आणि एकवेळची “विशेष बाब" म्हणून आवश्यकतेनुसार जिल्हा सामान्य रुग्णालये/ संदर्भ सेवा रुग्णालये तसेच आवश्यकतेनुसार महानगरपालिका व नगरपालिकांमार्फत चालविण्यात येणाऱ्या रुग्णालयांकरीता सन २०२०-२१ या आर्थिक वर्षात जिल्हा वार्षिक योजना ( सर्वसाधारण ) अंतर्गत "महसूली” व “भांडवली” शिर्षाखालील "इतर जिल्हा योजना (Other District Scheme) ” या योजनेंतर्गत निधी उपलब्ध करुन देण्यास, “महाराष्ट्र जिल्हा नियोजन समिती (रचना व कामे) अधिनियम १९९८” मधील “कलम १२“ अन्वये राज्य शासनास प्राप्त अधिकारानुसार निर्देश देण्यात येत आहेत. अशा प्रकारे “इतर जिल्हा योजना (Other District Scheme) "अंतर्गत एक वेळची “विशेष बाब” म्हणून मान्यता द्यावयाच्या प्रस्तावांबाबत संबंधित जिल्ह्यांचे पालकमंत्री तथा अध्यक्ष, जिल्हा नियोजन समिती यांना अवगत करुन जिल्हाधिकारी तथा सदस्य सचिव, जिल्हा नियोजन समिती यांनी “प्रशासकीय मान्यता” द्यावी व जिल्हा नियोजन समितीच्या पुढील बैठकीत कार्योत्तर मंजूरी घेण्यात यावी.
६. सदर शासन निर्णय वित्त विभागाच्या संदर्भाधीन क्रमांक २ येथील दिनांक १६/४/२०२० च्या शासन परिपत्रकान्वये प्रशासकीय विभागास प्रदान केलेल्या अधिकारान्वये निर्गमित करण्यात येत आहे.
# Page 3
# Page 4
# Page 5
# Page 6