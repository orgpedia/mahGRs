# Page 1
आमदार स्थानिक विकास कार्यक्रम
सन २०१९-२० या आर्थिक वर्षातील समर्पित निधी सन २०२०-२१ मध्ये लेखाशिर्ष ४५१५००१२ अंतर्गत जिल्हानिहाय उपलब्ध करून देणेबाबत.
महाराष्ट्र शासन
नियोजन विभाग
शासन निर्णय क्र. स्थाविका-११२०/प्र.क्र.९२/का-१४८२
मंत्रालय, मुंबई - ४०० ०३२
दिनांक : ५ जानेवारी, २०२१
वाचा:- १) शासन निर्णय, नियोजन विभाग, क्रमांक- स्थाविका-०६१६/प्र.क्र.९६/का-१४८२, दि. १२.७.२०१६ २) वित्त विभागाकडील शासन परिपत्रक क्र. पूरक-२०२०/प्र.क्र.१५२/अर्थ-३, दि. २२ डिसेंबर, २०२०
शासन निर्णय :
महाराष्ट्र विधानमंडळाने “महाराष्ट्र (तृतीय पुरवणी) विनियोजन अधिनियम, २०२०” मंजूर केले
असून ते महाराष्ट्राचे राज्यपाल महोदय यांच्या अधिसंमतीनुसार महाराष्ट्र अधिनियम क्र. २९ म्हणून, महाराष्ट्र शासन राजपत्र असाधारण भाग-४, दिनांक १७ डिसेंबर, २०२० यामध्ये प्रसिध्द करण्यात आले आहे.
२. आमदार स्थानिक विकास कार्यक्रमकरीता सन २०१९-२० या आर्थिक वर्षात एकूण रु.
११४३,७५,३०,०००/- इतका निधी सर्व जिल्हाधिकाऱ्यांना उपलब्ध करून देण्यात आला होता. त्यापैकी माहे ३१ मार्च, २०२० अखेर झालेला खर्च वजा जाता जिल्ह्यांनी शासनास समर्पित केलेल्या निधीपैकी
जिल्ह्यांनी मागणी केल्यानुसार रु.४७६,८७,२१,०००/- (रु. चारशे शहात्तर कोटी सत्त्याऐंशी लक्ष एकविस हजार फक्त) इतका निधी सन २०२०-२१ मध्ये पुन्हा उपलब्ध करून देण्यासाठी विधानमंडळाच्या डिसेंबर, २०२० च्या हिवाळी अधिवेशनात पूरक मागणी मंजूर करण्यात आली आहे.
३. वित्त विभागाच्या संदर्भाधीन क्र. २ येथील शासन परिपत्रकान्वये सन २०२०-२१ या आर्थिक वर्षात पुरवणी मागणीद्वारे मंजूर करण्यात आलेला निधी वितरीत करण्याबाबतच्या सूचना निर्गमित करण्यात आल्या आहेत. त्यानुसार पुरवणी मागणीद्वारे अर्थसंकल्पीत केलेला निधी वितरीत करण्यापूर्वी वित्त विभागाची सहमती घेणे आवश्यक असल्याने प्रस्ताव वित्त विभागास सादर करण्यात आला होता. त्यास
शासनाने दिलेल्या मंजूरीनुसार व जिल्ह्यांकडून प्राप्त मागणीनुसार रु. ४७०,९०,२४,०००/- (रु. चारशे सत्तर कोटी नव्वद लक्ष चोवीस हजार फक्त) एवढा निधी सोबतच्या विवरणपत्रात दर्शविल्याप्रमाणे संबंधित
जिल्हाधिकारी यांच्याकडे या ज्ञापनान्वये सुपूर्द करण्यात येत आहे. सदर निधी बीम्स संगणक प्रणालीद्वारे
वितरीत करण्यात आला आहे. या निधीचे पुढील वितरण संदर्भाधीन शासन निर्णय नियोजन विभाग दिनांक
१२.७.२०१६ मधील तरतूदीच्या अधिन राहून तात्काळ करावे. सदर निधीमधून खर्च करतांना वित्त विभागाच्या दिनांक ४ मे, २०२० व १४ जुलै, २०२० च्या शुध्दीपत्रकामधील तसेच वित्त विभागाने वेळोवेळी
निर्गमित केलेल्या मार्गदर्शक सूचना, प्रचलित निकष व वित्तीय अधिकारांचे प्रत्यायोजन इ. चे काटेकोरपणे पालन करावे.
# Page 2
शासन निर्णय क्रमांकः स्थाविका-११२०/प्र.क्र.९२/का-१४८२
४. आमदार स्थानिक विकास कार्यक्रमाकरीता सन २०२०-२१ या आर्थिक वर्षासाठी यापूर्वी वितरीत
केलेल्या व या ज्ञापनान्वये मंजूर केलेल्या निधीचा विनियोग दिनांक ३१ मार्च, २०२१ पूर्वी पूर्णपणे होईल,
याची जिल्हाधिकारी यांनी दक्षता घ्यावी. तसेच या निधीमधून झालेल्या खर्चाचा ताळमेळ विहित वेळेत पूर्ण
करून उपयोगिता प्रमाणपत्रे महालेखापाल कार्यालयास सादर करण्याची कार्यवाही जिल्हाधिकारी यांनी
करावी. तसेच वर्षअखेर बचत संभवत असल्यास त्या बचतीची कारणे देऊन सदर बचत आर्थिक वर्ष
संपण्यापूर्वी शासनास समर्पित करण्याची दक्षता घ्यावी.
५. या आदेशान्वये वितरीत करण्यात आलेला निधी खालील लेखाशिर्षांतर्गत खर्च करण्यात यावा.
मागणी क्रमांक ओ-१०
४५१५ - इतर ग्राम विकास कार्यक्रमावरील भांडवली खर्च
(००)१०२ सामुहिक विकास
(००) (०१) आमदार स्थानिक विकास कार्यक्रम (४५१५ ००१२)
(योजनांतर्गत) (दत्तमत) ५३ मोठी बांधकामे
६. सदर ज्ञापन वित्त विभागाच्या सहमतीने त्यांच्या अनौ.स. क्र. ३१६/२०२० / व्यय-८, दिनांक २९.१२.२०२० अन्वये दिलेल्या मान्यतेनुसार निर्गमित करण्यात येत आहे.
# Page 3