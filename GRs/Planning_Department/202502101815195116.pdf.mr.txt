# Page 1
जिल्हा वार्षिक योजना (सर्वसाधारण)
अंतर्गत राज्यातील दिव्यांग
व्यक्तींच्या कल्याण व
सक्षमीकरणाकरीता १% निधीची
तरतूद करण्याबाबत.
महाराष्ट्र शासन
नियोजन विभाग
शासन निर्णय क्र.डिएपी १०२५/प्र.क्र.३२/का.१४८१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ३२.
दिनांक : १० फेब्रुवारी, २०२५.
प्रस्तावना :-
सन २०११ च्या जनगणणेनुसार महाराष्ट्र राज्यात दिव्यांग व्यक्तींची संख्या
महाराष्ट्र राज्याच्या एकूण लोकसंख्येच्या २.६३% इतकी आहे. मा.उपमुख्यमंत्री (वित्त व
नियोजन) यांनी दि.०५ फेब्रुवारी, २०२५ च्या राज्यस्तर जिल्हा वार्षिक योजना (सर्वसाधारण)
सन २०२५-२६ आराखडा बैठक यात राज्यातील दिव्यांग व्यक्तींच्या कल्याण व
सक्षमीकरणाकरीता जिल्हा वार्षिक योजना (सर्वसाधारण) अंतर्गत कमाल १% पयंत निधी
राखून ठेवण्याचे निदेश दिले आहेत. त्यानुषंगाने पुढीलप्रमाणे निर्णय घेण्यात येत आहे.
शासन निर्णय :
जिल्हा वार्षिक योजना (सर्वसाधारण) अंतर्गत नाविण्यपूर्ण योजना, शाश्वत
विकास ध्येय आणि मूल्यमापन संनियत्रण व डाटा एन्री यासाठीच्या एकंदरीत ५ टक्के निधी
वगळून नियमित योजनांसाठी अनुज्ञेय असलेल्या ९५ टक्के निधीमधून १९ टक्के निधी विविध
प्रशासकीय विभागांच्या नियमित योजनांसाठी निधी राखून ठेवण्यात येतो.
राज्यातील दिव्यांग व्यक्तींचे लक्षणिय लोकसंख्या विचारात घेता, त्यांच्या
कल्याण व सक्षमीकरणाकरीता जिल्हा वार्षिक योजना (सर्वसाधारण) सन २०२५-२६ पासून
प्रत्येक वर्षी नियमित योजनांसाठी अनुज्ञेय असलेल्या निधीमधून राज्यातील दिव्यांग
व्यक्तींच्या कल्याण व सक्षमीकरणाकरीता कमाल १% पयंत निधी राखीव ठेवण्याची तरतूद
करण्यास शासन मान्यता देण्यात येत आहे.
“जिल्हा वार्षिक योजना (सर्वसाधारण)” अंतर्गत “दिव्यांग व्यक्तींचे
सक्षमीकरण व कल्याण” या करीता राखून ठेवावयाच्या एक टक्का निधीचा सुयोग्य विनियोग
होण्याकरीता त्यासंबंधीच्या योजनेचे सुस्पष्ट्ट आदेश नियोजन विभाग, वित्त विभाग यांच्या
मान्यतेने दिव्यांग कल्याण विभागाकडून निर्गमित करण्यात येतील. प्रस्तुत योजनेसाठी
लेखाशिर्ष प्राप्त करुन घेण्यासंदर्भातील कार्यवाही दिव्यांग कल्याण विभागाने तातडीने
करावी.
# Page 2
शासन निर्णय क्रमांकः डिएपी १०२५/प्र.क्र.३२/का.१४८१
सदर शासन निर्णय शासनाच्या www.maharashtra.gov.in या संकेतस्थळावर