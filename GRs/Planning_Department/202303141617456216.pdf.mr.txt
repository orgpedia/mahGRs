# Page 1
“सेवाग्राम विकास आराखडा टप्पा-१ मधील माहे
०७/२०१७ नंतर चालू असलेल्या कामांना (Ongoing works) जी.एस.टी.मुळे पडणाऱ्या आर्थिक भाराचा फरक अदा करण्याबाबत……………..
महाराष्ट्र शासन
नियोजन विभाग
शासन निर्णय क्र. तिक्षेवि-२०२२/प्र.क्र.१००/का.१४४४
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक :- १४ मार्च, २०२३.
वाचा :१) नियोजन विभाग, शासन निर्णय क्र.सेविआ२०१३/प्र.क्र.१७/का.१४४३, दि.०१ ऑक्टोबर,२०१६.
२) नियोजन विभाग, शासन निर्णय क्र.सेविआ२०१८/प्र.क्र.६८/का.१४४४,दि.१० ऑक्टोबर, २०१८.
३) वित्त विभाग, शासन परिपत्रक क्र.जीएसटी-१०१७/प्र.क्र.८१/कराधान-१, दि.१९ ऑगस्ट,२०१७.
४) वित्त विभाग, शासन परिपत्रक क्र.जीएसटी-१०१७/प्र.क्र.१५५/कराधान-१, दि.११ सप्टेंबर,२०१७.
प्रस्तावना :
सेवाग्राम, जि. वर्धा परिसर पायाभूत सुविधा उपलब्ध करण्यासाठी नियोजन विभाग, शासन निर्णय दि. ०१ ऑक्टोबर, २०१६ अन्वये रु.१४४.९९ कोटी किंमतीच्या “सेवाग्राम, जिल्हा
वर्धा परिसरात पायाभूत सुविधा उपलब्ध करण्यासाठी सेवाग्राम विकास आराखडयास” मान्यता देण्यात आली. यामध्ये नियोजन विभाग, शासन निर्णय, दि. १० ऑक्टोबर, २०१८ अन्वये पवनार व वरुड या गावांमधील रु.१७.५२ कोटी किंमतीची नवीन कामे अंतर्भूत करुन एकूण रु.१६२.५१ कोटी किंमतीच्या विकास आराखडयास मान्यता देण्यात आली आहे. सेवाग्राम विकास आराखडा
टप्पा-१ मधील माहे ०७/२०१७ नंतर चालू असलेल्या एकुण ५ कामांना (Ongoing works) जी.एस.टी.मुळे पडणाऱ्या आर्थिक भाराचा फरक अदा करण्याबाबतची बाब शासनाच्या विचाराधीन होती.
शासन निर्णय : सेवाग्राम विकास आराखडा टप्पा-१ मधील कामांना दि. २२.०३.२०१७ रोजी प्रशासकीय मान्यता प्रदान करण्यात आली असून, सदर ५ कामांना दि.०८.०६.२०१७ रोजी सार्वजनिक बांधकाम विभाग, वर्धा यांच्याकडून कार्यारंभ आदेश प्रदान करण्यात आले आहेत.
दि.०१.०७.२०१७ पासून जीएसटी लागू झाल्यामुळे दि.०१.०७.२०१७ नंतर अदा करण्यात आलेल्या रक्कमांवर १२% जीएसटी भरावा लागला आहे. सदर फरक रक्कम रु.१,६१,८१,७२९/- १२% जी.एस.टी. वर परीगणीत केलेले असून, विषयांकित कामांच्या देयकावर विक्रीकर (VAT) व वस्तू व सेवाकर (GST) मधील फरकाच्या रकमेसंदर्भात प्रादेशिक विभागाने नियुक्त केलेल्या सनदी लेखापालाकडून प्रमाणिकरण करुन घेण्यात आले आहे.
# Page 2
शासन निर्णय क्रमांक: तिक्षेवि-२०२२/प्र.क्र.१००/का.१४४४
दि.१.०७.२०१७ पासून वस्तु व सेवा कर (जी.एस.टी.) लागू झाल्यामुळे माहे ०७/२०१७ नंतर चालू असलेल्या कामांना (Ongoing works) जी.एस.टी. मुळे पडणाऱ्या आर्थिक भाराचा फरक रक्कम रु.१,६१,८१,७२९/- (रु. एक कोटी एकसष्ठ लक्ष एक्क्याऐंशी हजार सातशे एकोणतीस फक्त) “मागणी क्रमांक ओ-१०, ४५१५ - इतर ग्रामविकास कार्यक्रमावरील भांडवली
खर्च,१०२-सामुहिक विकास, पंचवार्षिक योजनांतर्गत योजना राज्य योजनांतर्गत योजना, (०१) बहुउद्देशिय कार्यक्रम, (०१) (४२) सेवाग्राम विकास योजना, जिल्हा वर्धा (४५१५ ०८६१)” या लेखाशीर्षातंर्गत उपलब्ध तरतूदीतून करण्यात यावा.