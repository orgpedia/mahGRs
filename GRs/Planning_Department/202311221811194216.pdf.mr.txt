# Page 1
नागरी स्थानिक स्वराज्य संस्थांच्या परिक्षेत्रात अधिसुचित विशिष्ट नागरी सेवा व सुविधा पुरविणे योजनेच्या तरतुदींमध्ये सुधारणा करणेबाबत महाराष्ट्र शासन
नियोजन विभाग
शासन निर्णय क्रमांक - संकीर्ण-२०२३/प्र.क्र.५९/का.१४११
मंत्रालय, मुंबई-४०० ०३२
दिनांक :-२२ नोव्हेंबर, २०२३
वाचा :- १) नियोजन विभाग, शासन निर्णय क्र.-संकिर्ण-२०२१/प्र.क्र.३३/का-१४११, दि. २८ मार्च, २०२२.
२) नियोजन विभाग, शासन निर्णय क्र.-संकिर्ण-२०२१/प्र.क्र.३६/का-१४११, दि. २९ मार्च, २०२२.
३) नियोजन विभाग, शासन निर्णय क्र.-संकिर्ण-२०२१/प्र.क्र.३६/का-१४११, दि.०७ जुलै, २०२२.
प्रस्तावना :
नागरी स्थानिक स्वराज्य संस्थांच्या परिक्षेत्रात नागरी सेवा व सुविधेची कामे करण्यासाठी “महानगरपालिका क्षेत्रात नागरी सेवा व सुविधेची कामे” व “नगरपालिका/नगरपरिषद/नगरपंचायत क्षेत्रात नागरी सेवा व सुविधेची कामे” या योजनांना उपरोक्त वाचा येथील अनुक्रमांक (१) च्या शासन निर्णयान्वये मान्यता देण्यात आली असून त्याअंतर्गत करावयाच्या कामांसाठी मार्गदर्शक सूचना निर्गमित करण्यात आलेल्या आहेत. सन २०२१-२२ हे वित्तीय वर्ष संपण्यासाठी अल्प कालावधी शिल्लक असल्याने विविध नागरी स्थानिक स्वराज्य संस्थांकडून नागरी सेवा व सुविधेची कामे व त्यासाठी लागणारा निधी याबाबतची माहिती उपलब्ध करुन घेणे शक्य नव्हते. त्यामुळे एक विशेष बाब म्हणून सन २०२१-२२ मध्ये अर्थसंकल्पित करण्यात आलेला रु.८००.०० कोटी इतका निधी जिल्हाधिकारी, पुणे यांच्या अधिपत्याखालील जिल्हा नियोजन अधिकारी, पुणे यांच्या कॅनरा बँक, पुणे येथील खात्यामध्ये काढून ठेवण्यास वाचा येथील अनुक्रमांक (२) येथील शासन निर्णयान्वये मान्यता देण्यात आली आहे. वाचा येथील अनुक्रमांक (१) येथील शासन निर्णयामधील परिच्छेद क्र. (२.४), ३, ४ व ७ येथील तरतुदींमध्ये वाचा येथील अनुक्रमांक (३) येथील शासन निर्णयान्वये सुधारणा करण्यात आली होती. वाचा येथील अनुक्रमांक (३) येथील शासन निर्णयान्वये करण्यात आलेल्या सुधारणा रद्द करुन वाचा येथील अनुक्रमांक (१) येथील शासन निर्णयामधील तरतुदी पुन:स्थापित करण्याची बाब शासनाच्या विचाराधिन होती.
शासन निर्णय : नियोजन विभाग, शासन निर्णय क्र.संकिर्ण-२०२१/प्र.क्र.३६/का.१४११, दि.०७ जुलै, २०२२ मधील अनु. क्र.ब येथील तरतुदी रद्द करण्यात येत असून नियोजन विभाग, शासन निर्णय क्र. संकिर्ण-२०२१/ प्र.क्र.३३/का.१४११, दि.२८ मार्च, २०२२ मधील तरतूदी यथ:स्थिती पुन्हा लागू करण्यास शासनाची मान्यता देण्यात येत आहे.
# Page 2
शासन निर्णय क्रमांक: संकीर्ण-२०२३/प्र.क्र.५९/का.१४११
२. नियोजन विभाग,शासन निर्णय क्र. संकिर्ण-२०२१/प्र.क्र.३३/का.१४११, दि.२८ मार्च, २०२२ मधील अनु.क्र.४ - योजनेतंर्गत निधी वितरणाची कार्यपध्दती यामध्ये ४ (ई) नंतर खालील तरतूद समाविष्ट करण्यात येत आहे: ४ (फ) नागरी स्थानिक स्वराज्य संस्थांच्या परिक्षेत्रात नागरी सेवा व सुविधेची कामे करण्यासाठी “महानगरपालिका क्षेत्रात नागरी सेवा व सुविधेची कामे” (३६०४१००९) व “नगरपालिका/ नगरपरिषद/ नगरपंचायत क्षेत्रात नागरी सेवा व सुविधेची कामे” (३६०४१०१८) या योजनांसाठी प्राप्त होणारे अनुदान वितरीत करण्याकरिता प्रत्येक जिल्ह्यासाठी संबंधित जिल्हाधिकारी यांच्या नावे स्वतंत्र बँक खाते
उघडण्याबाबतची तरतूद खालील अटी व शर्तीच्या अधीन राहून समाविष्ट करण्यास मान्यता देण्यात येत आहे.
अ) प्रत्येक जिल्ह्यासाठी संबंधित जिल्हाधिकारी यांच्या नावे उघडण्यात येणाऱ्या स्वतंत्र बँक खात्यामध्ये केवळ “महानगरपालिका क्षेत्रात नागरी सेवा व सुविधेची कामे (३६०४ १००९) व नगरपालिका/नगरपरिषद/ नगरपंचायत क्षेत्रात नागरी सेवा व सुविधेची कामे (३६०४ १०१८)” या योजनांसाठी प्राप्त होणारे अनुदान जमा करण्यात यावे.
ब) सदर बँक खात्यातील अखर्चित रकमा शासनाकडे समायोजित करणे आवश्यक राहील.
क) सदर बँक खात्यातील व्यवहाराचे मासिक/ तिमाही ताळमेळ करणे व लेखा परिक्षण अनिवार्य राहील.
ड) सदर बँक खात्यात दीर्घकाळ निधी विनावापर पडून रहाणार नाही या दृष्टीने तात्काळ विनियोगासाठी आवश्यक असेल, त्याचवेळी कोषागारातून निधी आहरीत करण्यात यावा.
इ) वितरीत करण्यात येणाऱ्या निधीसंदर्भात महालेखापाल यांचे कार्यालयाबरोबर खर्चाचा ताळमेळ घालणे व सदर योजनेंतर्गत झालेल्या खर्चाची उपयोगिता प्रमाणपत्र सादर करण्याची जबाबदारी संबंधित जिल्हाधिकारी यांची राहील.
ई) सदर बँक खाते बंद करण्यात आल्यास त्यामधील शिल्लक रकमेचा ताळमेळ घेऊन शिल्लक
अखर्चित रक्कम योग्य त्या शासन लेखाशिर्षाखाली नियोजन विभागाकडून तात्काळ जमा करण्यात येईल.
उ) वित्त विभाग, शासन निर्णय दि. ३ ऑक्टोबर, २०२३ अन्वये देण्यात आलेल्या मार्गदर्शक सूचनांचे अनुपालन करण्यात येईल.
ऊ) वित्तीय औचित्याच्या सूत्राचे पालन करण्यात येईल.
३. सन २०२१-२२ व सन २०२२-२३ मधील वितरीत करण्यात आलेल्या निधी संदर्भात महालेखापाल यांचे कार्यालयाबरोबर खर्चाचा ताळमेळ घालणे व सदर योजनेंतर्गत झालेल्या खर्चाची उपयोगिता प्रमाणपत्र नियोजन विभागास उपलब्ध करुन देण्याची जबाबदारी नगरविकास विभागाची राहील.
पृष्ठ ४ पैकी २
# Page 3
शासन निर्णय क्रमांक: संकीर्ण-२०२३/प्र.क्र.५९/का.१४११
४. सदर शासन निर्णय वित्त विभागाच्या अनौपचारिक संदर्भ क्र. ४८६/व्यय-८, दि.०३/११/२०२३ व अनौपचारिक संदर्भ क्र. २७४/२३ / कोषा प्रशा-५, दि.१७/११/२०२३ अन्वये मिळालेल्या सहमतीने निर्गमित करण्यात येत आहे.
# Page 4