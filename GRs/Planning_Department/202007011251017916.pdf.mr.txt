# Page 1
जिल्हा नियोजन समिती कार्यालयाकरीता आयपास (iPAS) या संगणकीय प्रणालीची अंमलबजावणीकरीता राज्यस्तरीय सनियंत्रण समिती गठित करणेबाबत....
महाराष्ट्र शासन
नियोजन विभाग
शासन परिपत्रक क्रमांक :- डिएपी-१०१९/प्र.क्र.१६३/का.१४८१
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक :- ०१ जूलै, २०२०.
वाचा - नियोजन विभाग, शासन निर्णय क्र.- डिएपी-१०१९/प्र.क्र.१६३/१४८१, दि.१८.०९.२०१९.
प्रस्तावना :
आयपास (iPAS –Integrated Planning Office Automation System) ही प्रणाली राज्यातील सर्व जिल्ह्यात अंमलबजावणी करण्यासाठी नियोजन विभागाच्या संदर्भाधीन दिनांक १८.०९.२०१९ रोजीच्या शासन निर्णयान्वये मान्यता देण्यात आली आहे. या संदर्भात सर्व जिल्हा नियोजन अधिकारी यांची दोन दिवसांची कार्यशाळा नाशिक येथे आयोजित करण्यात आली होती. तसेच राज्यातील सर्व जिल्हा नियोजन समिती कार्यालयातील आणि कार्यान्वयीन यंत्रणेच्या अधिकारी/ कर्मचारी यांचे तीन आठवड्यांचे प्रशिक्षण जिल्हा स्तरावर नोव्हेंबर-डिसेंबर या कालावधीत पूर्ण करण्यात आलेले आहे. सन २०१९-२० या आर्थिक वर्षात अधिकारी / कर्मचारी यांना प्रणालीचा सराव होण्यासाठी प्रचलित कार्यपद्धतीनुसार मान्यता आणि निधी वितरण करुन झाल्यानंतर, त्याची नोंदणी आयपास प्रणालीत करण्यात येत आहे. त्यानंतर सन २०२०-२१ पासून केवळ आयपास या संगणकीय प्रणालीद्वारेच कामकाज होणे अनिवार्य करण्यात आले आहे. आयपास संगणकीय प्रणालीच्या कामाची व्याप्ती आणि कामाचे व्यापक स्वरुप पाहता प्रणालीबाबत शासनास वेळोवेळी शिफारशी करण्यासाठी राज्यस्तरीय आयपास (iPAS -Integrated Planning Office Automation System) सनियंत्रण समिती गठीत करण्याची बाब शासनाच्या विचाराधीन होती.
शासन परिपत्रक :
जिल्हा नियोजन समिती कार्यालयाकरीता आयपास (iPAS Integrated Planning Office Automation System) संगणकीय प्रणाली सन २०२०-२१ पासून अनिवार्य करण्यात आली असल्याने दैनंदीन कामाची व्याप्ती तसेच या संगणकीय प्रणालीच्या वापराबाबत लोकप्रतिनिधी व जिल्हास्तरीय अधिकारी/ कर्मचारी व कार्यान्वयीन यंत्रणा यांनी वेळोवेळी सुचविलेल्या बाबींच्या अनुषंगाने निर्णय घेणे व त्या अनुषंगाने या संगणकीय प्रणालीत बदल / सुधारणा करुन घेणे तसेच संगणकीय प्रणालीचे व्यवस्थापन आणि देखभाल व दुरुस्ती, सर्व्हर होस्टिंगची प्रक्रीया पार पडणे इत्यादी संदर्भात निर्णय घेण्यासाठी खालीलप्रमाणे “राज्यस्तरीय आयपास सनियंत्रण समिती”ची स्थापना करण्यात येत आहे :
--------------------------------------------------------------------------------------------------------------
| अ. क्र. | पदनाम | समितीतील पदनाम |
| १ | अपर मुख्य सचिव, नियोजन विभाग, मुंबई | अध्यक्ष |
| २ | उप सचिव (कार्या. १४८१), नियोजन विभाग, मुंबई | सदस्य सचिव |
| ३ | अवर सचिव / विशेष कार्य अधिकारी, नियोजन विभाग, मुंबई | सदस्य |
| ४ | अपर संचालक / सह संचालक, इआस केंद्र, मुंबई | सदस्य |
| ५ | उप आयुक्त (नियोजन), कोकण विभाग, पुणे विभाग, नाशिक विभाग, अमरावती विभाग, औरंगाबाद विभाग, नागपूर विभाग | सदस्य |
--------------------------------------------------------------------------------------------------------------
# Page 2
शासन परिपत्रक क्रमांकः डिएपी-१०१९/प्र.क्र.१६३/का.१४८१
२ जिल्हा नियोजन समिती कार्यालयाकरीता आयपास (iPAS –Integrated Planning Office Automation System) ही संगणकीय प्रणाली सन २०२०-२१ मध्ये पूर्णत: कार्यान्वित होण्याकरीता “राज्यस्तरीय सनियंत्रण समिती” च्या बैठका आवश्यकतेनुसार आयोजित करण्यात येतील. या समितीच्या कामकाजाच्या वेळी आवश्यकतेनुसार काही जिल्हाधिकारी, माहिती व तंत्रज्ञान विभागाचे अधिकारी, जिल्हा नियोजन अधिकारी, कार्यान्वयीन यंत्रणांचे जिल्हास्तरीय अधिकारी तसेच आयपास (iPAS -Integrated Planning Office Automation System) या संगणकीय प्रणालीची देखभाल करणाऱ्या कंपनीचा प्रतिनिधी यांना निमंत्रित करता येईल.