# Page 1
अर्थ व सांख्यिकी संचालनालयातील संशोधन अधिकारी/ सांख्यिकी अधिकारी, गट-ब (राजपत्रित) संवर्गातील अधिकाऱ्यांच्या बदल्यांबाबत.
महाराष्ट्र शासन
नियोजन विभाग
शासन आदेश क्रमांकः बदली-१२१९/प्र.क्र.८४/का.१४२७
मादाम कामा मार्ग, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक: ०७ सप्टेंबर, २०१९
शासन आदेश:
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडतांना होणाऱ्या विलंबास प्रतिबंध अधिनियम, २००५ चे कलम ४(४) (दोन) मधील तरतुदीनुसार अर्थ व सांख्यिकी संचालनालयातील संशोधन अधिकारी/ सांख्यिकी अधिकारी, गट-ब (राजपत्रित) (S-१५ : रुपये ४१,८०० १,३२,३००) या संवर्गातील खाली नमूद अधिकाऱ्याची सक्षम प्राधिकाऱ्यांच्या मान्यतेने बदली करण्यात येत असून त्यांची पदस्थापना खालील तक्त्यातील स्तंभ क्रमांक ३ मध्ये दर्शविलेल्या पदावर करण्यात येत आहे:
----------------------------------------------------------------------------------------------------------------------------------------------------------------------------------------------------------------
|  | अ. |  |  | अधिकाऱ्यांचे नाव, पदनाम व सध्याचे |  |  | बदलीनंतरचे पदनाम व कार्यालय |  |
| क्र. | कार्यालय |  |
| (१) | (२) | (३) |
| १ | श्री. राजेंद्र शंखपाळ, सांख्यिकी अधिकारी, प्राथमिक शिक्षण संचालनालय, पुणे | संशोधन अधिकारी (नियोजन मुल्यमापन ) अर्थ व सांख्यिकी संचालनालय, मुख्य कार्यालय, मुंबई |
| २ | श्रीमती सरिता वि. रणवरे, संशोधन अधिकारी, संचालक राज्य व्यवस्थापन कक्ष, ग्रामीण गृहनिर्माण यांचे कार्यालय, नवी मुंबई | संशोधन अधिकारी (संगणित्र प्रतिष्ठान), अर्थ व सांख्यिकी संचालनालय, मुख्य कार्यालय, मुंबई. |
----------------------------------------------------------------------------------------------------------------------------------------------------------------------------------------------------------------
२. बदली आदेशात बदल करुन घेण्यासाठी प्रत्यक्ष वा अप्रत्यक्षपणे दबाव आणण्याचा प्रयत्न केल्यास तो अधिकारी शिस्तभंगविषयक कारवाईसाठी पात्र ठरेल.
३. संबंधित कार्यालयप्रमुखांनी संबंधित अधिकाऱ्यांच्या पदाचा पदभार अन्य अधिकाऱ्यांकडे सोपवून त्या अधिकाऱ्यांना बदलीच्या पदावर रुजू होण्याकरीता तात्काळ कार्यमुक्त करावे. तसेच बदली केलेल्या पदावर वरील अधिकारी त्यांना देय / अनुज्ञेय असलेल्या पदग्रहण अवधीत रुजू न झाल्यास संबंधित कार्यालयाने त्यांचे वेतन काढू नये. कोणत्याही परिस्थितीत प्रतिक्षाधीन कालावधी नियमित करण्यात
# Page 2
शासन आदेश क्रमांकः बदली-१२१९/प्र.क्र.८४/का.१४२७
येणार नाही. यासंदर्भात वित्त विभागाच्या शासन निर्णय क्रमांक-सेनिवे-१००१/१३०/सेवा-४,
दिनांक २/०६/२००३ मधील परिशिष्ट-१, नियम ९(१४) (एफ) शेरा क्रमांक २ नुसार सक्तीचा प्रतिक्षा कालावधी निर्माण होण्यास जबाबदार ठरणाऱ्या संबंधित अधिकाऱ्यावर जबाबदारी निश्चित करण्यात
येईल.
४. बदली झालेले अधिकारी बदलीच्या कार्यालयात रुजू झाल्यानंतर त्यांनी तात्काळ संबंधित आहरण व संवितरण अधिकाऱ्यांशी संपर्क साधून ई-प्रोफाईल अद्ययावत करण्याची कार्यावाही सात दिवसांच्या आत करावी. अद्ययावत केलेले ई-प्रोफाईल संबंधित कार्यालयाने संबंधित अधिकाऱ्यांच्या त्या महिन्याच्या वेतन देयकासोबत कोषागार कार्यालयास सादर केल्याशिवाय त्यांचे वेतन देयक कोषागार कार्यालयाने पारित करु नये. तसेच, अद्ययावत ई-प्रोफाईलच्या प्रती संचालक, अर्थ व सांख्यिकी संचालनालय व शासनास पाठविण्यात याव्यात. ई-प्रोफाईल अद्ययावत करण्याची जबाबदारी संबंधित कार्यालयप्रमुखांची राहील.
५. काही अधिकारी बदली आदेशाचे पालन करीत नाहीत त्यामुळे प्रशासकीय कामकाजात अडथळा उत्पन्न होतो असे निदर्शनास आले आहे. यास्तव वरील अधिकाऱ्यांनी त्यांना देय / अनुज्ञेय असलेल्या पदग्रहण अवधीतच बदलीच्या ठिकाणी रुजू व्हावे. याबाबत दिरंगाई झाल्याचे व शासन आदेशाचा भंग झाल्याचे निदर्शनास आल्यास संबंधिताविरुध्द शिस्तभंगाची कारवाई करण्यात येईल याची नोंद घ्यावी.
६. बदली करण्यात आलेल्या अधिकाऱ्यांनी त्यांना कार्यमुक्त केल्याबाबतच्या आणि त्यांनी कार्यभार स्विकारल्याच्या आदेशाची प्रत या विभागास अग्रेषित करावी.
# Page 3