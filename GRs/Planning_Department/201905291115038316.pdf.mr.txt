# Page 1
मुख्यमंत्री फेलोशिप कार्यक्रम २०१९-२० फेलोंच्या निवडीचे निकष, अटी व शर्ती आणि कार्यक्रमाच्या अंमलबजावणीबाबत
- शुद्धीपत्रक
महाराष्ट्र शासन
नियोजन विभाग
शासन शुद्धीपत्रक क्र. मुफेका-१०१९/प्र.क्र.५३/का.१४२६
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २९ मे, २०१९.
वाचा :- नियोजन विभाग, शासन निर्णय क्र. मुफेका-१०१९/प्र.क्र.५३/का.१४२६, दि.२४/०५/२०१९.
शासन शुद्धीपत्रक :
संदर्भाधीन शासन निर्णयान्वये “मुख्यमंत्री फेलोशिप कार्यक्रम २०१९-२०" ची अंमलबजावणी
करणे व फेलोंच्या निवडीसंबंधातील निकष तसेच फेलोंच्या नियुक्तीसंदर्भातील अटी व शर्ती निश्चित
करण्यात आल्या आहेत. सदर शासन निर्णयामधील मुद्दा क्र.२ (अ) मधील ११ (ii), १२ व मुद्दा क्र.२ ब
(२) मध्ये खालीलप्रमाणे सुधारणा करण्यात येत आहे :
मुद्दा क्र.२.अ. (११) (ii) मधील संकेतस्थळ :- mahades.maharshtra.gov.in
याऐवजी
संकेतस्थळ :- mahades.maharashtra.gov.in असे वाचावे.
मुद्दा क्र.२.अ. (१२) फेलोंच्या नियुक्तीचा कालावधी ११ महिने असेल. यामध्ये वाढ करण्यात
येणार नाही. तसेच फेलो नियुक्त झाल्याच्या दिनांकापासून ११ महिन्याने
त्याची नियुक्ती आपोआप संपुष्टात येईल.
याऐवजी
फेलोंच्या नियुक्तीचा कालावधी ११ महिने असेल. यामध्ये वाढ करण्यात येणार
नाही व फेलो रुजू झाल्याच्या दिनांकापासून ११ महिन्याने त्याची नियुक्ती
आपोआप संपुष्टात येईल, असे वाचावे.
मुद्दा क्र. २. ब. (२) फेलोंच्या नियुक्तीनंतर अ) पोलीस पडताळणी, ब) नोंदणीकृत वैद्यक
व्यावसायिकाचे सक्षमतेचे प्रमाणपत्र, क) फेलोंची शैक्षणिक अर्हता इ. च्या
# Page 2
शासन शुद्धीपत्रक क्रमांकः मुफेका-१०१९/प्र.क्र.५३/का.१४२६
सत्यतेबद्दल कागदपत्रांची तपासणी व तद्नुषंगिक बाबी अर्थ व सांख्यिकी
संचालनालय यांच्यामार्फत करण्यात येतील.
याऐवजी
फेलोंच्या नियुक्तीनंतर अ) पोलीस पडताळणी अर्थ व सांख्यिकी
संचालनालयामार्फत रुजू झाल्यावर करण्यात येईल, ब) निवड केलेल्या
फेलोंना नोंदणीकृत वैद्यक व्यावसायिकाचे (RMP) सक्षमतेचे प्रमाणपत्र रुजू
होताना सादर करणे बंधनकारक राहील, क) फेलोंच्या शैक्षणिक अर्हतेच्या
सत्यतेबाबत कागदपत्रांची तपासणी (मुलाखतीच्या वेळी) इ. बाबी अर्थ व
सांख्यिकी संचालनालयामार्फत करण्यात येतील, असे वाचावे.
# Page 3