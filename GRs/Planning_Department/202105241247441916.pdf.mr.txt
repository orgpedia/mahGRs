# Page 1
विविध कल्याणकारी योजनांमध्ये वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) जमा करणेबाबतच्या प्रक्रियेतून “मॅट्रीकपूर्व शिष्यवृत्ती योजना” ही बाब वगळणेबाबत
महाराष्ट्र शासन
नियोजन विभाग
शासन निर्णय क्रमांक : डिसीटी-२३१९/प्र.क्र.८७/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २४ मे, २०२१
पहा: १) नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ २) नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ०३ मार्च, २०१७.
३) नियोजन विभाग, शासन निर्णय क्रमांक : डिसीटी-२३१८/प्र.क्र.२९/का-१४१७, दिनांक १२ एप्रिल, २०१८
प्रस्तावना :
नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ अन्वये शासनाच्या विविध कल्याणकारी योजनांमध्ये ज्या ठिकाणी शासनाद्वारे वस्तू स्वरुपात अनुदान देण्यात येत आहे, त्या ठिकाणी वस्तू स्वरुपात अनुदान देण्याऐवजी रोख स्वरुपात थेट लाभार्थ्यांच्या बँक खात्यात (DBT) जमा करण्याबाबत निर्णय घेण्यात आला होता.
थेट लाभ हस्तांतरण (DBT) प्रक्रिया लागू झाल्यापासून “शिष्यवृत्ती” ही बाब या प्रक्रियेमध्ये समाविष्ट आहे.
२. इतर मागासवर्ग व बहुजन कल्याण विभागाकडून “मॅट्रीकपूर्व शिष्यवृत्ती योजना” ही केंद्र पुरस्कृत शिष्यवृत्ती योजना ऑफलाईन पध्दतीने राबविण्यात येत आहे. सदर योजना शासनाच्या “महा-डिबीटी” संकेतस्थळाच्या माध्यमातून ऑनलाईन पध्दतीने राबविणे क्रमप्राप्त आहे. तथापि, कोविड-१९ या संसर्गजन्य आजाराच्या पार्श्वभूमीवर शासनाने विविध पातळीवर लागू केलेल्या लॉकडाऊन मुळे योजना अंमलबजावणीचे आवश्यक प्रशिक्षण यंत्रणा पातळीवर घेण्यात आलेले नाही. त्याचप्रमाणे शासनाच्या "महा-डिबीटी” संकेतस्थळावर सदर योजनेसंबंधी आवश्यक
डेटाबेस अद्याप समाविष्ट झालेला नाही. त्यामुळे सदर “मॅट्रीकपूर्व शिष्यवृत्ती योजना” सन २०२०-२१ या वर्षासाठी ऑफलाईन पध्दतीने राबविणे आवश्यक असल्याचे इतर मागास व बहुजन कल्याण विभागाने प्रस्तावित केले आहे. मुख्य सचिव यांच्या अध्यक्षतेखालील “सचिव स्तरीय छाननी समिती” ने केलेली शिफारस व सदर शिफारशीला मा. मुख्यमंत्री यांनी दिलेल्या मान्यतेनुसार इतर मागासवर्ग व बहुजन कल्याण विभागाकडून “मॅट्रीकपूर्व शिष्यवृत्ती योजना” ऑफलाईन पध्दतीने राबविणेबाबत शासन खालीलप्रमाणे निर्णय घेत आहे.
# Page 2
शासन निर्णय क्रमांक: डिसीटी-२३१९/प्र.क्र.८७/का.१४१७
शासन निर्णय इतर मागासवर्ग व बहुजन कल्याण विभागाकडून “मॅट्रीकपूर्व शिष्यवृत्ती योजना” ही केंद्र पुरस्कृत शिष्यवृत्ती योजना ऑफलाईन पध्दतीने राबविण्याबाबतच्या प्रस्तावास नियोजन विभाग, शासन निर्णय क्रमांक : डिसीटी-२३१८/प्र.क्र.२९/का-१४१७, दिनांक १२ एप्रिल, २०१८ अन्वये गठीत छाननी समितीने केलेल्या शिफारशी शासनाने मान्य केल्यामुळे इतर मागासवर्ग व बहुजन कल्याण विभागाची “मॅट्रीकपूर्व शिष्यवृत्ती योजना” दिनांक ३० सप्टेंबर, २०२१ पर्यंत थेट लाभ हस्तांतरण (DBT) प्रक्रियेतून वगळण्याबाबत शासन मान्यता देण्यात येत आहे.