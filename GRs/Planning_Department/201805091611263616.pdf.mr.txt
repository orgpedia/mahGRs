# Page 1
आमदार स्थानिक विकास कार्यक्रम
सुधारित सर्वसमावेशक मार्गदर्शक सूचना.
महाराष्ट्र शासन
नियोजन विभाग
शासन शुध्दीपत्रक क्रमांकः स्थाविका-०६१६/ प्र.क्र.९६/का.१४८२
मंत्रालय, मादाम कामा मार्ग,
हुतात्मा राजगुरु चौक, मुंबई - ४०००३२
दिनांक: :०९ मे, २०१८
वाचा : १) नियोजन विभाग, शासन निर्णय, क्र. स्थाविका-०६१६/प्र.क्र.९६/का. १४८२, दिनांक १२/७/२०१६ २) नियोजन विभाग, शासन निर्णय, क्र. स्थाविका-०६१६/प्र.क्र.९६/का.१४८२, दिनांक ३१/८/२०१७ ३) नियोजन विभाग, शासन परिपत्रक क्र. स्थाविका-१२१७/प्र.क्र.१६१/का.१४८२,दिनांक ६ फेब्रुवारी, २०१८ ४) नियोजन विभाग, शासन परिपत्रक क्र. स्थाविका-०११८/प्र.क्र.५/का.१४८२, दिनांक १९ मार्च, २०१८
प्रस्तावना: नियोजन विभाग, शासन निर्णय क्र. स्थाविका-०६१६/प्र.क्र.९६/का.१४८२, दिनांक १२.७.२०१६ अन्वये, आमदार स्थानिक विकास कार्यक्रमांतर्गत सर्वसमावेशक मार्गदर्शक तत्वे विहित करण्यात आली आहेत. या शासन निर्णयातील परिच्छेद क्र. ३ व प्रकरण क्र. ३ मधील तरतूद क्र. ३.१३ अन्वये, आमदार / खासदार निधीमधून होणाऱ्या कामांसाठी ई निविदेची आर्थिक मर्यादा ₹ ३ लक्ष वरुन ₹ १० लक्ष एवढी वाढविण्यात आली होती.
तथापि, या तरतूदीस आक्षेप घेत मा. मुंबई उच्च न्यायालयाच्या नागपूर खंडपीठामध्ये जनहित याचिका क्र.
११६/२०१६ आणि औरंगाबाद खंडपीठामध्ये रिट याचिका क्र. ७९५४/ २०१६ व जनहित याचिका क्र. ११०/२०१६
दाखल करण्यात आल्या होत्या. या सर्व जनहित व रिट याचिका मा. मुंबई उच्च न्यायालयाच्या नागपूर खंडपीठाकडे वर्ग करण्यात आल्या होत्या. मा. मुंबई उच्च न्यायालयाच्या नागपूर खंडपीठाने जनहित याचिका क्र.११६/२०१६, रिट याचिका क्र. २३/२०१८ व जनहित याचिका क्र. १/२०१८ मध्ये संयुक्त अंतिम सुनावणी घेऊन दिनांक २४/१/२०१८ रोजी दिलेल्या अंतिम न्यायनिर्णयाची अंमलबजावणी करण्याचे शासनाने निश्चित केले आहे.
शुध्दीपत्रक : नियोजन विभागाच्या, शासन निर्णय क्र. स्थाविका-०६१६/प्र.क्र.९६/का.१४८२, दिनांक १२ जुलै, २०१६ मधील “परिच्छेद क्र.३” आणि प्रकरण क्र. ३ मधील “तरतूद क्र. ३.१३” रद्द करण्यात येत आहे. यास्तव आमदार / खासदार स्थानिक विकास कार्यक्रमांतर्गत होणाऱ्या कामांसाठी ई-निविदेची आर्थिक मर्यादा ही शासनाच्या इतर कार्यक्रम/योजनांतर्गत होणाऱ्या अन्य कामांप्रमाणेच ₹ ३.०० लक्ष एवढी राहील.
# Page 2