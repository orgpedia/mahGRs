# Page 1
मुंबई महानगर प्रदेश (MMR) आर्थिक बृहत्
आराखड्याच्या (G-HUB) अंमलबजावणीसाठी
“राज्यस्तर प्रकल्प अंमलबजावणी युनिट (PMU)”ची
रचना सुधारीत करण्याबाबत.
महाराष्ट्र शासन
नियोजन विभाग,
शासन निर्णय क्रमांक: नीतिआ-२०२३/प्र.क्र.२६/का.१४१२
मादाम कामा रोड, हुतात्मा राजगुरु चौक, मंत्रालय, मुंबई-४०००३२.
दिनांक : ०५ जून, २०२५
वाचा :- १) शासन निर्णय क्रमांक: नीतिआ-२०२३/ प्र.क्र.२६/ का.१४१२, दिनांक: ५ ऑक्टोबर, २०२३.
२) शासन निर्णय क्रमांक: नीतिआ-२०२३/ प्र.क्र.२६/ का.१४१२, दिनांक: १० सप्टेंबर, २०२४.
(२ शासन निर्णय)
३) शासन निर्णय क्रमांक: नीतिआ-२०२३/ प्र.क्र.२६/ का.१४१२, दिनांक: १२ सप्टेंबर, २०२४.
४) शासन निर्णय क्रमांक: नीतिआ-२०२३/ प्र.क्र.२६/ का.१४१२, दिनांक: ४ फेब्रुवारी, २०२५
प्रस्तावना:-
नीति आयोगाने शहर-क्षेत्रांना ग्रोथ हब (G-HUB) म्हणून विकसित करण्यासाठी ही संकल्पना पुढे
आणली आहे. शासन निर्णय दिनांक १०/०९/२०२४ अन्वये मुंबई महानगर प्रदेश आर्थिक बृहत्
आराखड्याच्या अंमलबजावणीसाठी राज्य शासन स्तरावर मा. मुख्यमंत्री यांच्या अध्यक्षतेखाली “ग्रोथ हब
नियामक मंडळ” व मुख्य सचिव यांच्या अध्यक्षतेखाली “ग्रोथ हब समन्वय समिती” व महानगर आयुक्त,
मुंबई महानगर प्रदेश विकास प्राधिकरण यांच्या अधिपत्याखाली “प्रकल्प अंमलबजावणी युनिट” स्थापन
करण्यात आले आहे. तसेच प्रकल्प अंमलबजावणी युनिटवर सनियंत्रण व देखरेख ठेवण्यासाठी शासन
निर्णय दिनांक ४/०२/२०२५ अन्वये राज्यस्तर प्रकल्प अंमलबजावणी युनिट स्थापन करण्यात आले आहे.
सदर युनिटमध्ये बदल करण्याची बाब शासनाच्या विचाराधीन होती.
शासन निर्णय:-
मुंबई महानगर प्रदेश आर्थिक बृहत् आराखड्याच्या अंमलबजावणीसाठी शासन निर्णय दिनांक
४/०२/२०२५ अन्वये गठीत करण्यात आलेले राज्यस्तर प्रकल्प अंमलबजावणी युनिट या शासन
निर्णयान्वये अधिक्रमित करण्यात येत आहे.
२. महानगर आयुक्त, मुंबई महानगर प्रदेश विकास प्राधिकरण, मुंबई यांच्या अधिपत्याखाली
दैनंदिन कामकाज हाताळण्यासाठी स्थापन करण्यात आलेल्या प्रकल्प अंमलबजावणी युनिटवर
सनियंत्रण व देखरेख ठेवण्यासाठी गठीत केलेल्या “राज्यस्तर प्रकल्प अंमलबजावणी युनिट” ची रचना
सुधारीत करण्यात येत आहे.
------------------------------------------------------------------------------------------------
| अ.क्र. | अधिकाऱ्यांचे नाव | धारण केलेले पद |
| १ | अपर मुख्य सचिव, नियोजन विभाग | अध्यक्ष |
| २ | अपर मुख्य सचिव, गृहनिर्माण विभाग | सदस्य |
| ३ | अपर मुख्य सचिव (परिवहन), गृह विभाग | सदस्य |
| ४ | अपर मुख्य सचिव (नवि-१), नगर विकास विभाग | सदस्य |
| ५ | महानगर आयुक्त/ अतिरिक्त महानगर आयुक्त, मुंबई महानगर प्रदेश विकास प्राधिकरण, मुंबई | सदस्य सचिव |
------------------------------------------------------------------------------------------------
# Page 2
शासन निर्णय क्रमांकः नीतिआ-२०२३/प्र.क्र.२६/का.१४१२
----------------------------------------------------------------------
| ६ | मुख्य कार्यकारी अधिकारी, झोपडपट्टी पुनर्वसन प्राधिकरण, मुंबई | सदस्य |
| ७ | अध्यक्ष, मुंबई पोर्ट रस्ट, मुंबई अथवा त्यांचे प्रतिनिधी | सदस्य |
| ८ | विभागीय आयुक्त, कोकण विभाग, नवी मुंबई | सदस्य |
| ९ | ISEG संस्थेचे प्रतिनिधी | सदस्य |
----------------------------------------------------------------------
सदर युनिट नियोजन विभागात कार्यरत राहिल.
३. शासन निर्णय दिनांक ४/०२/२०२५ मधील परिच्छेद २ व ३ मधील तरतुदी कायम राहतील.
४. प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3