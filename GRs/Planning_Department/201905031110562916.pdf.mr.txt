# Page 1
चंद्रपूर व सिंधुदूर्ग या जिल्ह्यांमध्ये “रिसोर्स बेस्ड इंटेन्सिव्ह प्लॅनिंग व डेव्हलपमेंट" हा पथदर्शी कार्यक्रम राबविण्यासाठी “जिल्हा प्रकल्प व्यवस्थापन कक्ष”, चंद्रपूर व सिंधुदूर्ग जिल्हा कार्यालयासाठी प्रत्येकी एक “स्वतंत्र दुरध्वनी” (STD सुविधेसह) मंजूर करणेबाबत.
महाराष्ट्र शासन
नियोजन विभाग
शासन निर्णय क्रमांक: चांबांयो-२०१९/प्र.क्र.५१/का.१४१८
हुतात्मा राजगुरू चौक, मादाम कामा रोड
मंत्रालय, मुंबई - ४०० ०३२
दिनांक: ३ मे, २०१९
वाचा :- नियोजन विभाग, शासन निर्णय क्र. डिएपी-१०१५/प्र.क्र.५१/का.१४८१, दि. २९ जून, २०१६.
प्रस्तावना: चंद्रपूर व सिंधुदूर्ग या जिल्ह्यांमध्ये “रिसोर्स बेस्ड इंटेन्सिव्ह प्लॅनिंग व डेव्हलपमेंट” हा पथदर्शी कार्यक्रम राबविण्यासाठी “चांदा ते बांदा” ही योजना राबविण्यात येत आहे. सदर योजनेअन्वये चंद्रपूर व सिंधुदूर्ग या खनिज व नैसर्गिक संपत्तीचे वरदान लाभलेल्या जिल्ह्यांमध्ये नैसर्गिक साधनसंपत्तीचा इष्टतम वापर व्हावा यासाठी नियोजन व अंमलबजावणीच्या विषयीचा कार्यक्रम राबविण्यात येत आहे.
या योजनेद्वारे सन २०१९-२० पर्यंत चंद्रपूर व सिंधुदूर्ग जिल्ह्यांच्या नियोजित विषयाचे उद्दीष्ट निश्चित करण्यात आले आहे.
२. “चांदा ते बांदा” ही योजना राबविण्यासाठी चंद्रपूर व सिंधुदूर्ग जिल्ह्यांमध्ये “जिल्हा प्रकल्प व्यवस्थापन कक्ष” स्थापन करण्यात आले आहे. सदरहू कक्षामार्फत कार्यक्रमाची परिणामकता व फलनिष्पत्ती तपासणीचे काम पार पाडण्यात येत आहे. यासाठी सदर कार्यालयाद्वारे जिल्ह्यातील विविध क्षेत्रीय यंत्रणांशी संपर्क साधावा लागत आहे. यास्तव, “जिल्हा प्रकल्प व्यवस्थापन कक्ष” चंद्रपूर व सिंधुदूर्ग जिल्हा या कार्यालयांना “स्वतंत्र दुरध्वनी” व्यवस्था मंजूर करण्याचा विषय शासनाच्या विचाराधीन आहे.
शासन निर्णय:
“जिल्हा प्रकल्प व्यवस्थापन कक्ष” चंद्रपूर व सिंधुदूर्ग जिल्हा या कार्यालयासाठी प्रत्येकी एक याप्रमाणे दोन “स्वतंत्र दुरध्वनी” (STD सुविधेसह) सन २०१९-२० पर्यंत या शासन निर्णयान्वये मंजूर करण्यात येत आहेत. या संदर्भात सदरहू दुरध्वनी स्थापित करण्यासंदर्भात येणारा अनावर्ती खर्च तसेच
# Page 2
शासन निर्णय क्रमांकः चांबांयो-२०१९/प्र.क्र.५१/का.१४१८
दुरध्वनीच्या देयकाचा आवर्ती खर्च हा मागणी क्र. ओ-७, लेखाशीर्ष ३४५१, चंद्रपूर व सिंधुदूर्ग या जिल्ह्यांमध्ये “रिसोर्स बेस्ड इंटेन्सिव्ह प्लॅनिंग व डेव्हलपमेंट" हा पथदर्शी कार्यक्रम राबविणेबाबत
(३४५१A०१९) योजनांतर्गत या लेखाशीर्षाखाली त्या त्या वर्षीच्या मंजूर अनुदानातून भागविण्यात यावा.
२. वित्तीय अधिकार नियमपुस्तिका - १९७८, भाग-पहिला, उपविभाग-१, अ.क्र. १४ समोरील नियम क्र. ६२ अन्वये प्रशासनिक विभागांस असलेल्या अधिकाराचा वापर करुन हा शासन निर्णय निर्गमित करण्यात येत आहे.