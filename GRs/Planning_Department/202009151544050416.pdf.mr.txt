# Page 1
आमदार स्थानिक विकास कार्यक्रमांतर्गत सार्वजनिक आरोग्य विभागाच्या "माझं कुटुंब माझी जबाबदारी” या मोहिमेतील आरोग्य पथकांसाठी आवश्यक साहित्य देण्याबाबत.
महाराष्ट्र शासन
नियोजन विभाग
शासन निर्णय क्रमांकः स्थाविका- ०८२०/प्र.क्र.७४/का.१४८२
मंत्रालय विस्तार, मुंबई ४०० ०३२.
तारीख: १६ सप्टेंबर, २०२०.
वाचा:- १) नियोजन विभाग, शासन निर्णय, क्र. स्थाविका-०६१६/प्र.क्र.९६/का. १४८२, दि. १२/७/२०१६ २) नियोजन विभाग, शासन निर्णय, नियोजन विभाग, क्र. स्थाविका-०६१६/प्र.क्र.९६/का. १४८२, दि. ३१/८/२०१७ ३) नियोजन विभाग, शासन निर्णय, क्र. स्थाविका-०६१६/प्र.क्र.९६/का. १४८२, दिनांक २७ मार्च, २०२० व शासन पूरकपत्र, समक्रमांक, दिनांक १६ एप्रिल, २०२० ४) सार्वजनिक आरोग्य विभागाचे पत्र क्र. कोरोना-२०२०/प्र.क्र.३९१ / का. आरोग्य -५, दिनांक ११ सप्टेबर, २०२०
प्रस्तावना:
सार्वजनिक आरोग्य विभागाच्या पत्र क्र. कोरोना-२०२०/प्र.क्र.३९१ / का. आरोग्य -५, दिनांक ११ सप्टेबर, २०२० अन्वये “कोविड-१९” या विषाणूपासून होणाऱ्या संसर्गजन्य आजाराबद्दल सामान्य जनतेमध्ये जनजागृती करण्यासाठी “माझ कुटुंब - माझी जबाबदारी कोविडमुक्त महाराष्ट्र” ही राज्यव्यापी मोहिम राबविण्याचा निर्णय घेण्यात आला आहे. या मोहिमेंतर्गत ग्रामीण व शहरी भागाकरिता स्थापन करण्यात येणाऱ्या आरोग्य पथकांना आवश्यक साहित्य उपलब्ध करुन देण्यासाठी आमदार स्थानिक विकास कार्यक्रमांतर्गत विधीमंडळ सदस्यांना त्यांच्या मतदारसंघातील आरोग्य पथकांकरिता निधी उपलब्ध करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय -:
सार्वजनिक आरोग्य विभागाच्या क्र. कोरोना-२०२०/प्र.क्र.३९१/का. आरोग्य -५, दिनांक ११
सप्टेबर, २०२० च्या पत्रान्वये “माझ कुटुंब माझी जबाबदारी” या राज्यव्यापी मोहिमे संदर्भातील “मार्गदर्शक पुस्तिका” निर्गमित करण्यात आली आहे.
२. सार्वजनिक आरोग्य विभागाने “माझं कुटुंब माझी जबाबदारी” ही राज्यव्यापी मोहिम
राबविण्याकरिता निर्गमित केलेल्या “मार्गदर्शक पुस्तिकेप्रमाणे” राज्यातील सर्व महानगरपालिका, नगरपालिका, नगरपंचायत, ग्रामपंचायत, कटक मंडळे इ. ठिकाणी दिनांक १५.९.२०२० ते दि. २५.१०.२०२०
या कालावधीत “माझ कुटुंब माझी जबाबदारी” ही राज्यव्यापी मोहिम राबविण्यात येणार आहे. त्यासाठी मोठया प्रमाणावर आरोग्य पथकांची स्थापना करण्यात येणार आहे. या आरोग्य पथकांना या राज्यव्यापी
मोहिमेकरिता सार्वजनिक आरोग्य विभागाच्या “मार्गदर्शक पुस्तिकेतील” परिच्छेद क्र. ३ मध्ये नमूद केलेले आवश्यक साहित्य उपलब्ध करुन द्यावे लागणार आहे.
# Page 2
शासन निर्णय क्रमांक: स्थाविका - ०८२०/प्र.क्र.७४/का.१४८२
३. आमदार स्थानिक विकास कार्यक्रमांतर्गत “कोविड- १९" या विषाणूमुळे उद्भवलेल्या आपत्कालीन परिस्थितीमध्ये जिल्हास्तरावर प्रतिबंधात्मक कार्यवाही होण्याच्या दृष्टीने रु. २०.०० लक्ष एवढा निधी सर्व
विधीमंडळ सदस्यांना यापूर्वीच उपलब्ध करुन देण्यात आला आहे. या निधीमधून नियोजन विभागाच्या शासन परिपत्रक क्र. स्थाविका-०६१६/प्र.क्र.९६/का.१४८२, दिनांक २७.३.२०२० व शासन पूरकपत्र दिनांक १६.४.२०२० अन्वये इन्फ्रारेड थर्मामीटर, फेस मास्क, सॅनिटायझर उपलब्ध करुन देण्यासाठी यापूर्वीच मान्यता देण्यात आलेली आहे. सदर रु.२०.०० लक्ष या निधीमधून झालेला खर्च वजा जाता शिल्लक निधी उपलब्ध असल्यास त्याचा विनियोग “ माझं कुटुंब - माझी जबाबदारी” या राज्यव्यापी मोहिमेकरिता आरोग्य
पथकांना लागणरे उक्त आवश्यक साहित्य उपलब्ध करुन देण्यासाठी करणे अनुज्ञेय राहील. तसेच सार्वजनिक आरोग्य विभागाच्या “ माझं कुटुंब - माझी जबाबदारी ” या राज्यव्यापी मोहिमेकरिता मार्गदर्शक पुस्तिकेतील परिच्छेद क्र. ३ मध्ये नमूद केलेले आवश्यक साहित्य आरोग्य पथकांना उपलब्ध करुन देण्यासाठी विधानसभा व विधानपरिषद सदस्यांना त्यांच्या मतदारसंघासाठी आणखी रु.२०.०० लक्ष
एवढया मर्यादेत निधी उपलब्ध करुन देता येईल. सदर शासन निर्णय सार्वजनिक आरोग्य विभागाच्या “माझ कुटुंब माझी जबाबदारी” या मोहिमेपुरताच राहील. सदर मोहिम संपुष्टात आल्यानंतर शासन निर्णय लागू राहणार नाही.
४. सार्वजनिक आरोग्य विभागाच्या पत्र क्र. कोरोना-२०२०/प्र.क्र.३९१/का.आरोग्य-५, दि. ११.९.२०२०
च्या सोबत जोडलेल्या मार्गदर्शक पुस्तिकेमध्ये परिच्छेद क्र. ३ मध्ये आरोग्य पथकांकरिता आवश्यक साहित्य उपलब्ध करुन देण्याकरिता “VHNSC/SC/PSC” च्या “United Fund” ला पूरक म्हणून आमदार स्थानिक विकास कार्यक्रमांखाली या शासन निर्णयानुसार रु.२०.०० लक्ष एवढा निधी उपयोगात आणता येईल.
याबाबतीत विधीमंडळ सदस्यांनी केलेल्या शिफारशीनुसार मान्यता देण्यास संबंधित जिल्हाधिकारी सक्षम असतील. आवश्यक साहित्य पुरवठा सार्वजनिक आरोग्य विभागाने निश्चित केलेल्या यंत्रणांमार्फत त्यांच्या ध्येयधोरणानुसार करणे अनिवार्य राहील.
# Page 3