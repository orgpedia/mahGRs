# Page 1
आमदार स्थानिक विकास कार्यक्रमांतर्गत विद्यमान मार्गदर्शक सूचनांमध्ये काळानुरुप काही बदल करुन नवीन तरतुदींचा समावेश करण्याबाबत.
महाराष्ट्र शासन
नियोजन विभाग
शासन पूरकपत्र क्रमांकः स्थाविका-०५२२/प्र.क्र. ६२ (२)/का.१४८२
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक: २२ जुन, २०२२
वाचा :- १) नियोजन विभाग, शासन निर्णय क्रमांकः स्थाविका-०६१६/ प्र.क्र. ९६/का.१४८२, दि. १२ जुलै, २०१६
२) नियोजन विभाग, शासन निर्णय क्रमांकः स्थाविका -०५१६/प्र.क्र.७९/का.१४८२, दि. ३ ऑगस्ट, २०२०
प्रस्तावना : आमदार स्थानिक विकास कार्यक्रमांतर्गत, संदर्भाधीन क्र. १ येथील शासन निर्णय, क्रमांक-स्थाविका ०६१६/प्र.क्र.९६/का.१४८२ दि.१२ जुलै, २०१६ अन्वये सर्वसमावेशक मार्गदर्शक सूचना निर्गमित करण्यात आल्या आहेत. तसेच त्यामध्ये असलेल्या विविध तरतूदींमध्ये काळानुरुप व आवश्यकतेनुसार वेळोवळी सुधारणा करण्यात आलेल्या आहेत. आता सदर विद्यमान तरतूदींपैकी आणखी काही तरतूदींमध्ये काळानुरुप काही बदल करण्याची बाब शासनाच्या विचाराधीन होती. त्यानुसार याबाबतचा प्रस्ताव संदर्भाधीन क्र. २ येथील शासन निर्णयान्वये मा. उपमुख्यमंत्री (वित्त व नियोजन) यांच्या अध्यक्षतेखाली गठित केलेल्या मा. मंत्रीमंडळ उपसमितीसमोर दि. १९.०५.२०२२ रोजी सादर केला असता, त्यास मा. मंत्रीमडळ उपसमितीने दिलेल्या मान्यतेनुसार दि. १२ जुलै, २०१६ च्या शासन निर्णयांतील काही विद्यमान तरतूदींमध्ये बदल करुन तसेच काही नवीन तरतुदींचा समावेश करुन पुढीलप्रमाणे शासन पूरकपत्र निर्गमित करण्यात येत आहे.
शासन पूरकपत्र: आमदार स्थानिक विकास कार्यक्रमांतर्गत संदर्भाधीन क्र.१ येथील शासन निर्णय क्र. स्थाविका-०६१६/ प्र.क्र.९६/का. १४८२,दि. दि. १२ जुलै, २०१६ अन्वये निश्चित केलेल्या मार्गदर्शक सुचनांमध्ये पुढीलप्रमाणे सुधारणा करण्यात येत आहेत.
३.१७ कमाल आर्थिक मर्यादा :- आमदार स्थानिक विकास कार्यक्रमांतर्गत अनुज्ञेय निधीमध्ये झालेली वाढ, तसेच सर्व संसाधनांच्या किंमतीमध्ये झालेली वाढ विचारात घेऊन परिच्छेद क्र. ३.२१, ३.२३, ३.२७, ३.२८, ३.२९, ३.३०, ३.३१, ३.३३, ३.३४, ३.३५, ३.३६, ३.३७ व ३.४१.३ मध्ये विर्निदीष्टपणे नमूद केलेल्या बाबी वगळता या कार्यक्रमांतर्गत एका कामासाठी असलेली रु.२५.०० लक्ष एवढी कमाल आर्थिक मर्यादा वाढवून रु. ५०.०० लक्ष एवढी करण्यात येत आहे. त्यानुसार, यापुढे एका कामास कमाल रु. ५०.०० लक्षच्या मर्यादेत प्रशासकीय मान्यता देता येईल.
३.३५ शिक्षण क्षेत्र यामध्ये ३.३५.३ नंतर ३.३५.४ व ३.३५.५ पुढीलप्रमाणे अंतर्भूत करण्यात येत आहे: ३.३५.४:- आमदार स्थानिक विकास कार्यक्रमांतर्गत शासकीय / स्थानिक स्वराज्य संस्था तसेच शासन अनुदानित शाळा आणि महाविद्यालय/ आश्रमशाळा यामध्ये डेस्कबेंच, वॉटर प्युरीफायर, वॉटर कुलर तसेच अन्य अध्यापन साहित्य पुरविणे या बाबी अनुज्ञेय राहतील. याशिवाय, विधीमंडळ सदस्यांच्या
# Page 2
शासन पूरक पत्र क्रमांकः स्थाविका-०५२२/प्र.क्र. ६२ (२) /का.१४८२
मतदारसंघातील मोठ्या शासकीय/स्थानिक स्वराज्य संस्थांच्या/शासकीय अनुदानित शाळा/ महाविद्यालयांमध्ये स्पर्धा परिक्षा मार्गदर्शन केंद्रांसाठी आवश्यक पुस्तके, कपाटे व टेबल खुर्च्या खरेदी करणे अनुज्ञेय करण्यात येत आहे. या सर्व बाबीं किंवा कोणत्याही एका बाबीसाठी प्रति आमदार प्रति वर्ष रु. १०.०० लक्षच्या मर्यादेत निधी देणे अनुज्ञेय राहील.
३.३५.५:- आमदार स्थानिक विकास कार्यक्रमांतर्गत ग्रामीण व नागरी भागातील अंगणवाडीचे बांधकाम महिला व बाल विकास विभागाच्या निकषानुसार अनुज्ञेय राहील.
२. याशिवाय संदर्भाधीन क्र. १ येथील दि.१२ जुलै, २०१६ च्या मार्गदर्शक सुचनांतील प्रकरण ३ अंतर्गत परि.
३.४० नंतर पुढील तरतुदींचा नव्याने समावेश करण्यात येत आहे.
३.४१ :- ग्रामीण भागातील जनतेसाठी उपयुक्त कामे :
३.४१.१:- ग्रामीण भागातील जनतेसाठी शुध्द पेयजलाची व्यवस्था होण्याच्या दृष्टीने ग्राम पंचायत स्तरावर जलशुध्दीकरण सयंत्रे (RO Plant) उभारणे हे काम अनुज्ञेय राहील.
३.४१.२ :- ग्राम पंचायत आणि तलाठी कार्यालयांमध्ये वॉटर प्युरीफायर व वॉटर कुलर बसविणे यासाठी निधी देणे अनुज्ञेय राहील.
३.४१.३:- ग्राम पंचायतींना शवपेटी पुरविण्यासाठी प्रति आमदार प्रतिवर्ष रु.१०.०० लक्षच्या कमाल आर्थिक मर्यादेत निधी देणे अनुज्ञेय राहील.
# Page 3