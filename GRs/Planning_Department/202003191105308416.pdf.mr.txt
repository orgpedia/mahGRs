# Page 1
“विदर्भ विकास मंडळ, नागपूर” यांनी हाती घेतलेल्या “गोंदिया जिल्हा विकास अहवाल " करिता निधी उपलब्ध करून देणेबाबत....
महाराष्ट्र शासन
नियोजन विभाग
शासन आदेश क्रमांक : विविमं २०१६/प्र.क्र ४१/का. १४१६,
मंत्रालय, मुंबई ४०००३२.
दिनांक १९ मार्च, २०२०
संदर्भ: १. नियोजन विभागाचे समक्रमांकाचे दिनांक २३ डिसेंबर, २०१६ रोजीचे आदेश २. सदस्य सचिव, विदर्भ विकास मंडळ यांचे दिनांक ११ फेब्रुवारी, २०१९ व १६ मार्च, २०१९ रोजीचे पत्र
३. सहसंचालक, विदर्भ विकास मंडळ यांचे पत्र क्र. विविमं / अअ / संस-२/२०२० / २२, १६ जानेवारी, २०२०
शासन आदेश:
मा. राज्यपाल महोदयांनी वार्षिक योजना २०१६-१७ करिता दिलेल्या निदेशांनुसार “विदर्भ विकास मंडळ, नागपूर” यांचेमार्फत हाती घेण्यात आलेल्या अभ्यास अहवालांना नियोजन विभागाचे संदर्भ क्र. १ येथील शासन आदेशान्वये ४ अभ्यास अहवालांना मान्यता देण्यात आली होती. त्यापैकी, अ.क्र. १ येथील “वाशिम व गोंदिया जिल्हा विकास अहवाल तयार करणे” या अभ्यास अहवालांना “विदर्भ विकास मंडळ, नागपूर" यांनी प्रस्तावित केल्यानुसार पुढीलप्रमाणे सुधारित मान्यता देण्यात येत आहे
-------------------------------------------------------------------------------------------------------------------------------------------------
| अ. क्र. | अभ्यास अहवाल विषय | संस्था | मूळ मंजूर निधी | सुधारित मंजूर निधी | सुधारित निधी वितरण टप्पे |
| पहिला हप्ता ४०% आगाऊ | दुसरा हप्ता ४०% माहिती संकलनानंतर | तिसरा हप्ता २०% अहवाल सादरीकरणा नंतर |
| १. | वाशिम जिल्हा मानव विकास अहवाल तयार करणे | यशदा, पुणे | २०,५५,००० | २०,५५,००० | ८,२२,००० | ८,२२,००० | ४,११,००० |
| २. | गोंदिया जिल्हा मानव विकास अहवाल तयार  |  करणे | सोशल अॅक्शन फॉर रूरल डेव्हलपमेंट (SARDA), गोंदिया | २०,५५,००० | १७,८४,००० | ७,१४,००० | ७,१४,००० | ३,५६,००० |
| एकूण | ४१,१०,८४० | ३८,३९,००० | १५,३६,००० | १५,३६,००० | ७,६७,००० |
-------------------------------------------------------------------------------------------------------------------------------------------------
२. “विदर्भ विकास मंडळ, नागपूर” यांचेमार्फत हाती घेण्यात आलेल्या उपरोक्त अभ्यास अहवालांपैकी, “वाशिम जिल्हा मानव विकास अहवाल तयार करणे" या अभ्यास अहवालाकरिता नियोजन विभागाचे संदर्भ क्र. १ येथील शासन आदेशान्वये उपलब्ध करून देण्यात आलेला रू. १६,४४,००० (रू. सोळा लक्ष चव्वेचाळीस हजार फक्त) इतका निधी यशदा, पुणे या संस्थेस वितरित करण्यात आलेला आहे.
# Page 2
शासन आदेश क्रमांक: विविमं २०१६/प्र.क्र ४१/का. १४१६,
३. “विदर्भ विकास मंडळ, नागपूर” यांचेमार्फत “गोंदिया जिल्हा मानव विकास अहवाल” या अभ्यास अहवालाचे “सोशल अॅक्शन फॉर रूरल डेव्हलपमेंट (SARDA), गोंदिया” या संस्थेकडून काम पूर्ण झालेले असून सदर अहवाल विदर्भ विकास मंडळ, नागपूर यांच्या दिनांक २७ डिसेंबर, २०१९ रोजीच्या पत्रान्वये मा. राज्यपाल महोदयांना सादर करण्यात आला असल्याचे सहसंचालक, विदर्भ विकास मंडळ यांनी कळविले आहे.
४. “विदर्भ विकास मंडळ, नागपूर” यांचेमार्फत उपरोक्त तालिकेतील अ.क्र. २ येथील “गोंदिया जिल्हा विकास अहवाल तयार करणे" या अभ्यास अहवालाकरिता देय असलेला पहिला, दुसरा व तिसरा हप्ता असे एकूण रू. १७,८४,००० (रू. सतरा लक्ष चौऱ्याऐंशी हजार फक्त) “विदर्भ विकास मंडळ, नागपूर" यांना उपलब्ध करून देण्यात येत आहे. सदस्य सचिव, विदर्भ विकास मंडळ, नागपूर यांनी सदर निधीच्या विनियोगाबाबत “उपयोगिता प्रमाणपत्र” सादर करण्याची तसेच, सदर खर्चाबाबत मा. प्रधान महालेखापाल, नागपूर यांच्या कार्यालयाशी ताळमेळ घेण्याची दक्षता घ्यावी.
५. “विदर्भ विकास मंडळ, नागपूर” यांचे मार्फत “गोंदिया जिल्हा विकास अहवाल तयार करणे” या अभ्यास अहवालाकरिता “सोशल ॲक्शन फॉर रूरल डेव्हलपमेंट (SARDA), गोंदिया” या संस्थेस देय असलेल्या रू.१७,८४,००० (रू. सतरा लक्ष चौऱ्याऐंशी हजार फक्त) निधी उपलब्ध करून देण्याबाबत होणारा खर्च, “मागणी क्र. ओ-१०, ४५१५-इतर ग्रामविकास कार्यक्रमावरील भांडवली खर्च, (०० ) (०२) वैधानिक विकास मंडळाचा क्षेत्रांतर्गत विकास कार्यक्रम, ५३ - मोठी बांधकामे (कार्यक्रम) (४५१५ ००३९)” या लेखाशीर्षाखाली सन २०१९-२० या वर्षातील अर्थसंकल्पित तरतुदीतून भागविण्यात यावा.