# Page 1
“विदर्भ विकास मंडळ" या अभ्यास अहवालांकरिता दुसरा हप्त्यापोटी देय निधी उपलब्ध करून देणेबाबत...
महाराष्ट्र शासन
नियोजन विभाग
शासन आदेश क्रमांक: विविमं २०१६/प्र.क्र.४१/का.१४१६,
मंत्रालय, मुंबई ४०० ०३२.
दिनांक : २० जुलै, २०१८
संदर्भ : नियोजन विभागाचे आदेश क्रमांक: विविमं-२०१६/प्र.क्र.४१/१४१६, दिनांक १२ जानेवारी, २०१७.
शासन आदेश:
मा. राज्यपाल यांनी वार्षिक योजना २०१६-१७ करिता दिलेल्या निदेशांनुसार विदर्भ विकास मंडळाने हाती घेतलेल्या “वन्य शाकाहारी प्राण्यांपासून होणाऱ्या पीक नुकसानीच्या मूल्यनिर्धारण, निरीक्षण व भरपाईकरिता पर्यायी प्रतिमानाचा अभ्यास" अभ्यासाला नियोजन विभागाच्या दिनांक १२ जानेवारी, २०१७ रोजीच्या आदेशान्वये मान्यता प्रदान करण्यात आली
आहे. प्रस्तुत अभ्यास अहवालाकरिता निधी वाटपाकरीता विहित केलेल्या प्रमाणानुसार पहिला हप्ता ४०% (आगाऊ) विदर्भ विकास मंडळास दिनांक १२ जानेवारी २०१७ रोजीच्या आदेशान्वये वितरित करण्यात आला आहे.
“वन्य शाकाहारी प्राण्यांपासून होणाऱ्या पीक नुकसानीच्या मूल्यनिर्धारण, निरीक्षण व भरपाईकरिता पर्यायी प्रतिमानाचा अभ्यास" या अभ्यास अहवालाच्या माहिती संकलनाचे काम
पूर्ण झाले असल्याने दुसरा हप्त्यापोटी देय (४०%) रु.४,५७,०००/- (रु. चार लक्ष सत्तावन्न हजार फक्त) इतकी रक्कम या शासन आदेशान्वये वितरित करण्यात येत आहे.
--------------------------------------------------------------------------------------------------------------------------------------------------------------------------------------------------------
| अभ्यास अहवाल विषय | तज्ञ सदस्य | मंजूर निधी | निधी वितरित | वितरित करावयाचा निधी |
| पहिला हप्ता ४०% आगाऊ | दुसरा हप्ता ४०% माहिती संकलनानंतर |
| वन्य शाकाहारी प्राण्यांपासून होणाऱ्या पीक नुकसानीच्या मूल्यनिर्धारण, निरीक्षण व भरपाईकरिता पर्यायी प्रतिमानाचा अभ्यास | डॉ. कपिल चांद्रायण, तज्ञ सदस्य, विदर्भ विकास मंडळ | ११,४२,५००/ | ४,५७,०००/ | ४,५७,०००/ |
| एकूण | ४,५७,०००/ |
--------------------------------------------------------------------------------------------------------------------------------------------------------------------------------------------------------
# Page 2
शासन आदेश क्रमांक: विविमं २०१६/प्र.क्र.४१/का.१४१६
२. सदस्य सचिव, विदर्भ विकास मंडळ, नागपूर यांच्याकडून प्राप्त उपयोगिता प्रमाणपत्रानुसार या अभ्यास अहवालासाठी पहिला हप्ता म्हणून प्रदान रु.४,५७,०००/- पेक्षा रु.१,४७,८००/- हा अतिरिक्त खर्च करण्यात आला आहे. या आदेशान्वये दुसऱ्या हप्त्यापोटी उपलब्ध करून देण्यात येत असलेल्या रु.४,५७,०००/- या रक्कमेमधून सदर खर्च रु.१,४७,८००/- समायोजित करण्यात यावा.
३. सदस्य सचिव, विदर्भ विकास मंडळ, नागपूर यांनी “वन्य शाकाहारी प्राण्यांपासून होणाऱ्या पीक नुकसानीच्या मूल्यनिर्धारण, निरीक्षण व भरपाईकरिता पर्यायी प्रतिमानाचा अभ्यास” या अभ्यास अहवालास एकूण रु.११,४२,५००/- इतका निधी मंजूर असून या मंजूर निधीच्या मर्यादेतच अभ्यास अहवालाचा एकूण खर्च होईल याची दक्षता घ्यावी.
४. सदर खर्च "मागणी क्रमांक ओ-१०, ४५१५ - इतर ग्रामविकास कार्यक्रमावरील भांडवली खर्च, (००) (०२) वैधानिक विकास मंडळांचा क्षेत्रांतर्गत विकास कार्यक्रम, ५३- मोठी बांधकामे (४५१५ ००३९) (कार्यक्रम ) " या लेखाशीर्षाखाली सन २०१८-१९ या वर्षातील अर्थसंकल्पित तरतूदीतून भागविण्यात यावा.