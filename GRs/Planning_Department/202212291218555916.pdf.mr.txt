# Page 1
आमदार स्थानिक विकास कार्यक्रमांतर्गत तसेच अन्य शासकीय कार्यक्रम / योजना अंतर्गत निर्माण केलेल्या मालमत्ता / वास्तुंच्या देखभाल व दुरुस्तीकरिता राखीव १०% निधीमधून करावयाच्या कामांसाठी मार्गदर्शक सूचना
महाराष्ट्र शासन
नियोजन विभाग,
शासन पूरकपत्र क्र. स्थाविका-११२२/प्र.क्र. १७३/का.१४८२,
मंत्रालय, मुंबई-४०० ०३२.
दिनांक:२९ डिसेंबर, २०२२
वाचा : नियोजन विभाग, शासन निर्णय क्र. स्थाविका-०७२०/प्र.क्र.६४ /का.१४८२, दिनांक २३ फेब्रुवारी, २०२१ व दि. २४ ऑगस्ट, २०२१
शासन पूरकपत्र: आमदार स्थानिक विकास कार्यक्रमांतर्गत नियोजन विभागाच्या शासन निर्णय क्र. स्थाविका
२०२०/प्र.क्र. ६४ /का. १४८२, दिनांक २३ फेब्रुवारी, २०२१ अन्वये सन २०२०-२१ या आर्थिक वर्षापासून विधीमंडळ सदस्यांना अनुज्ञेय असलेल्या निधीपैकी १०% निधी हा आमदार स्थानिक विकास कार्यक्रमांतर्गत निर्माण करण्यात आलेल्या वास्तु / मालमत्ता तसेच अन्य शासकीय कार्यक्रम/योजना अंतर्गत बांधण्यात आलेल्या मालमत्ता/वास्तूच्या “देखभाल व दुरुस्ती करिता १०% एवढा निधी राखीव ठेवण्याचा निर्णय घेण्यात आला आहे. सदर शासन निर्णयातील परिच्छेद क्र. ३ मध्ये “ या संदर्भातील सूचना स्वतंत्ररित्या निर्गमित करण्यात येतील.” या वाक्यानंतर पुढीलप्रमाणे मजकूर अंतर्भूत करण्यात येत आहे.
“आमदार स्थानिक विकास कार्यक्रम अंतर्गत देखभाल व दुरुस्तीसाठी राखीव ठेवण्यात आलेल्या १०% निधीमधून या कार्यक्रमांतर्गत अथवा अन्य शासकीय कार्यक्रम योजना अंतर्गत यापूर्वी निर्माण झालेल्या वास्तुच्या देखभाल व दुरुस्तीच्या शिफारशी विधानमंडळ सदस्यांनी न केल्यास किंवा अंशतः रकमेच्या शिफारशी केल्यास या १०% निधीमधून विधानमंडळ सदस्यांना आमदार स्थानिक विकास कार्यक्रमांतर्गत अनुज्ञेय असलेली अन्य कामे सुचविता येतील.”
# Page 2