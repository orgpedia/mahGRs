# Page 1
महाराष्ट्र राज्य मार्ग परिवहन महामंडळ यांच्या "मानव विकास कार्यक्रम” अंतर्गत चालविण्यात येणा-या बसेसच्या पहिल्या टप्प्यातील ३०० बसेसची पुनर्बांधणी व पुन:स्थितीकरण व त्याकरीता निधी वितरण
महाराष्ट्र शासन
नियोजन विभाग
शासन निर्णय क्रमांक:- माविका -२०२१/प्र.क्र.४/कार्या.१४१८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ३१ मार्च, २०२२
वाचा:
१. नियोजन विभाग, शासन निर्णय क्र. माविमि-२०१०/प्र.क्र.८१/का.१४१८, दि.१९ जुलै, २०११ २. नियोजन विभाग, शासन निर्णय क्र. माविका-२०१२/प्र.क्र.६९/का.१४१८, दि. १२ जुलै, २०१२ ३. नियोजन विभाग, शासन निर्णय क्र. माविका-२०१३/प्र.क्र.७१/का.१४१८, दि.१ मार्च, २०१४ ४. नियोजन विभाग, शासन निर्णय क्र. माविका-२०२१/प्र.क्र.१/कार्या.१४१८, दि.३० मार्च,२०२१ ५. महाराष्ट्र राज्य मार्ग परिवहन महामंडळ यांचे पत्र क्र. सं.क्र.राप/यंअ/वाहन/माविअ/२४५०अ व ४३०, अनुक्रमे दि. ३०.१२.२०२०, दि.१२.०२.२०२१ ६. मानव विकास आयुक्तालय, औरंगाबाद यांचे पत्र जावक क्र.२०२१/माविआ/बस पुनर्बांधणी/संस/२९१, दि. ०३.०६.२०२१
प्रस्तावना :
नियोजन विभाग, शासन निर्णय क्र. माविमि-२०१०/प्र.क्र.८१/का.१४१८,दि.१९ जुलै, २०११ अन्वये “मानव विकास कार्यक्रम” अंतर्गत “ग्रामीण भागातील सर्वच मुलींना इयत्ता १२ वी पर्यंत शिक्षण घेणे शक्य व्हावे, या करीता गाव ते शाळा या दरम्यान वाहतुकीची सोय उपलब्ध करून देणे” या शिक्षणविषयक योजनेचा समावेश करण्यात आलेला आहे. या योजनेअंतर्गत प्रत्येक तालुक्याला ५ बसेस याप्रमाणे १२५ तालुक्यांसाठी ६२५ बसेस पहिल्या टप्प्यांत महाराष्ट्र राज्य परिवहन महामंडळ यांना खरेदी करुन उपलब्ध करुन देण्यात आल्या आहेत. त्यानंतर, टप्प्याटप्प्याने अतिरिक्त २४७ बसेस खरेदी करण्यात आल्या असून; सद्यस्थितीत या योजनेअंतर्गत महाराष्ट्र राज्य मार्ग परिवहन महामंडळामार्फत एकूण ८७२ बसेस चालविण्यात येत आहेत. महाराष्ट्र राज्य मार्ग परिवहन महामंडळ यांनी ३०० मानव विकास वाहनांच्या पुनर्बांधणी व पुन:स्थितीकरणाच्या वेळोवेळी सादर केलेल्या प्रस्तावाच्या अनुषंगाने “मानव विकास कार्यक्रम” अंतर्गत अॅल्युमिनिअम धातूत बांधण्यात आलेल्या ६२५ वाहनांपैकी ज्या वाहनांची बॉडी स्थिती खराब आहे व ज्या वाहनांचे कि. मी. आयुर्मान ६.५० लक्ष कि.मी. पूर्ण झालेले आहे व वर्षामधील आयुर्मान ६.५ वर्षे पूर्ण झालेले आहे; अशा मानव विकास वाहनांची सन २०२१-२२ मध्ये एमएस धातुमध्ये पुनर्बांधणी व पुन:स्थितीकरणाची बाब शासनाच्या विचाराधीन होती. त्यानुसार खालीलप्रमाणे शासन निर्णय घेण्यात येत आहे.
# Page 2
शासन निर्णय क्रमांकः माविका-२०२१/प्र.क्र.४/कार्या.१४१८ शासन निर्णय :
नियोजन विभाग, शासन निर्णय क्र.माविमि-२०१०/प्र.क्र.८१/का.१४१८, दि. १९ जुलै, २०११ अन्वये “मानव विकास कार्यक्रम” अंतर्गत “ग्रामीण भागातील सर्वच मुलींना इयत्ता १२ वी पर्यंत शिक्षण घेणे शक्य व्हावे, या करीता गाव ते शाळा या दरम्यान वाहतुकीची सोय उपलब्ध करून देणे” या शिक्षणविषयक योजनेचा समावेश करण्यात आलेला आहे. सद्यस्थितीत, या योजनेअंतर्गत महाराष्ट्र राज्य परिवहन महामंडळामार्फत उपयोगात आणल्या जात असलेल्या एकूण ८७२ बसेसपैकी महाराष्ट्र राज्य परिवहन महामंडळाने प्रस्तावित केल्यानुसार प्रथम टप्प्यात सन २०११ ते २०१३ दरम्यान टप्प्याटप्प्याने प्राप्त झालेल्या अॅल्युमिनिअम धातूत बांधण्यात आलेल्या ६२५ वाहनांपैकी; ज्या वाहनांची स्थिती खराब आहे व ज्या वाहनांचे कि. मी. आयुर्मान ६.५० लक्ष कि.मी. पूर्ण झालेले आहे व वर्षामधील आयुर्मान ६.५ वर्षे पूर्ण झालेले आहे; अशा सुमारे ३०० मानव विकास वाहनांची प्रति बस एकूण रु.१३,००,०००/- प्रमाणे एमएस धातूमध्ये पुनर्बांधणी व पुन:स्थितीकरणाच्या प्रयोजनार्थ एकूण रु.३९,००,००,०००/- (रूपये एकोणचाळीस कोटी फक्त) इतक्या खर्चासाठी मान्यता देण्यात येत आहे. सदरील अनुदान “मानव विकास कार्यक्रम” अंतर्गत सन २०२१-२२ या आर्थिक वर्षाकरीता अर्थसंकल्पित तरतुदीमधून “महाराष्ट्र राज्य मार्ग परिवहन महामंडळ” यांना आयुक्त, मानव विकास औरंगाबाद यांचे मार्फत वितरीत करण्यास मान्यता देण्यात येत आहे.
२. महाराष्ट्र राज्य मार्ग परिवहन महामंडळ यांना एकूण रु.३९,००,००,०००/- इतकी रक्कम “मानव विकास कार्यक्रम” अंतर्गत आर्थिक वर्ष सन २०२१-२२ मध्ये नियोजन विभागाच्या “मागणी क्रमांक ओ-१, २०५३ जिल्हा प्रशासन, ०९३, जिल्हा आस्थापना,पंचवार्षिक योजना अंतर्गत (०४) (०१) मानव विकास निर्देशांक वृद्धी करणे (२०५३१२३१) दत्तमत” या लेखाशीर्षाअंतर्गत “३१ सहायक अनुदान वेतनेतर” या उद्दिष्टाखाली अर्थसंकल्पित तरतुदीमधून प्रदान करण्यात येईल.
महाराष्ट्र राज्य मार्ग परिवहन महामंडळ यांना आर्थिक वर्ष सन २०२१-२२ मध्ये एकूण रु.
रु.३९,००,००,०००/- (रूपये एकोणचाळीस कोटी फक्त) इतकी रक्कम टप्प्याटप्प्याने वितरीत करण्याची कार्यवाही “ आयुक्त, मानव विकास, औरंगाबाद” यांच्यामार्फत केली जाईल. आयुक्त, मानव विकास यांनी सदर निधी वितरीत करताना सर्वप्रथम ज्या बसेसची पुनर्बांधणी करावयाची आहे त्या बसेसचा क्रमांक, चेसीस नंबर, फोटोज इत्यादीची माहिती प्राप्त करुन घ्यावी व त्यानंतर ५०% निधी महाराष्ट्र राज्य मार्ग परिवहन महामंडळ यांना अदा करावा. तद्नंतर सदर बसेसची पुनर्बांधणी झाल्यानंतर तसे प्रमाणपत्र व बसेसचे पुनर्बांधणीनंतरचे फोटोज प्राप्त झाल्यानंतर उर्वरित रक्कम महाराष्ट्र राज्य मार्ग परिवहन महामंडळ यांना अदा करण्याची कार्यवाही करावी.
३. नियोजन विभागाचा सदर शासन निर्णय वित्त विभागाच्या अनौ.सं.क्र.१३१/२०२२/व्यय-८, दि. २४.३.२०२२ अन्वये दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः माविका-२०२१/प्र.क्र.४/कार्या.१४१८