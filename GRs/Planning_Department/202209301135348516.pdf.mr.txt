# Page 1
महात्मा गांधी राष्ट्रीय ग्रामीण रोजगार हमी योजनेंतर्गत तक्रार निवारण प्राधिकारी यांच्या बैठक भत्त्यांचे दर सुधारीत करणेबाबत...
महाराष्ट्र शासन
नियोजन विभाग (रोहयो प्रभाग)
शासन निर्णय क्रमांक- मग्रारो-२०२२/प्र.क्र.११८/रोहयो-६अ
१६ वा मजला, नवीन प्रशासन इमारत,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२,
दिनांक :- ३० सप्टेंबर, २०२२
वाचा १) शासन परिपत्रक, नियोजन विभाग (रोहयो प्रभाग ), क्र. मग्रारो-२०१३/प्र.क्र.१६५/ रोहयो-६अ, दिनांक १४ ऑगस्ट, २०१३.
२) शासन परिपत्रक, नियोजन विभाग (रोहयो प्रभाग), क्र.मग्रारो-२०१४/प्र. क्र.३०/रोहयो-६अ, दिनांक ०१ सप्टेंबर, २०१४.
३) शासन शुद्धीपत्रक, नियोजन विभाग (रोहयो प्रभाग), क्र.मग्रारो-२०१४/प्र. क्र.३०/रोहयो-६अ, दिनांक ०८ मार्च, २०१६.
४) शासन पत्र नियोजन विभाग, क्र.मग्रारो-२०१७/प्र.क्र.३०/रोहयो-६अ, दिनांक ०१ जुलै, २०१७.
५) केंद्रीय ग्रामीण विकास मंत्रालय, (मनरेगा डिव्हीजन) भारत सरकार यांचे पत्र क्र. जे ११०६०/ ५४/२०२०-आरई।।। (३७३८३६), दिनांक २३ डिसेंबर, २०२१.
प्रस्तावना : मनरेगा कायदा, २००५ च्या कलम २७(१) नुसार महात्मा गांधी राष्ट्रीय ग्रामीण रोजगार हमी योजनेंतर्गत
राज्यातील प्रत्येक जिल्ह्याच्या ठिकाणी तक्रार निवारण प्राधिकारी नियुक्त करण्यात येतात. महात्मा गांधी राष्ट्रीय
ग्रामीण रोजगार हमी योजनेंतर्गत कार्यरत मजुर, योजनेचे लाभार्थी आणि सामान्य नागरिक यांच्या तक्रारींचे
निराकरण करुन योजनेमध्ये पारदर्शकता, उत्तरदायित्व आणि जनसहभाग वाढविण्याच्या दृष्टीने सदर तक्रार
निवारण प्राधिकारी यांनी कामकाज करणे अपेक्षित आहे. त्यानुसार, उपरोक्त “वाचा” येथे नमूद शासन आदेश
क्रमांक १ १ ते ४ अन्वये तक्रार निवारण प्राधिकारी यांच्या कामकाजासंदर्भात धोरण ठरविण्यात आले आहे.
केंद्रीय ग्रामीण विकास मंत्रालयाच्या उपरोक्त “वाचा" येथील दिनांक २३ डिसेंबर, २०२१ रोजीच्या पत्रान्वये
तक्रार निवारण प्राधिकारी यांच्या बैठक भत्त्यांचे दरांमध्ये वाढ करण्यात आली आहे. त्यानुसार, राज्यातील तक्रार
निवारण प्राधिकारी यांच्या बैठक भत्त्यांचे दर सुधारीत करण्याची बाब शासनाच्या विचाराधीन होती.
शासन निर्णय:
मनरेगा योजनेंतर्गत जिल्हास्तरावर नियुक्त तक्रार निवारण प्राधिकारी यांच्या कामकाजासंदर्भात वेळोवेळी
निर्गमीत शासननिर्णय/शासन आदेश/शासन परिपत्रक यांमधील बैठक भत्त्यासंदर्भातील तरतुदी सुधारीत करण्यास
# Page 2
शासन निर्णय क्रमांकः मग्रारो-२०२२/प्र.क्र.११८/रोहयो-६अ
आणि तक्रार निवारण प्राधिकारी यांना प्रती बैठक रु.२२५०/- मात्र प्रती महिना कमाल रु.४५,०००/- या आर्थिक
मर्यादेत वाढ करण्यास याद्वारे शासनाची मान्यता देण्यात येत आहे.
२. तक्रार निवारण प्राधिकारी यांना अदा करावयाच्या बैठक भत्त्यांच्या दरांसदर्भातील उपरोक्त सुधारणा
वगळता तक्रार निवारण प्राधिकारी यांच्या कामाकाजासंदर्भातील यापुर्वी विहीत करण्यात आलेल्या अन्य अटी व
शर्ती कायम राहतील.
३. सदर शासन निर्णयाचा संगणक संकेतांक २०२२०९३०११३५३४८५१६ असा असुन तो महाराष्ट्र शासनाच्या