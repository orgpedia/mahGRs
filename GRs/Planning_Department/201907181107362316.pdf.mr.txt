# Page 1
“चांदा ते बांदा योजनेंतर्गत बल्लारपूर, पोंभूर्णा, गोंडपिंपरी व राजूरा तालुक्यामध्ये सोलर, चरखा, क्लस्टर तयार करणे.”
महाराष्ट्र शासन
नियोजन विभाग
शासन निर्णय क्रमांक: चांबायो-२०१९/प्र.क्र.७९/का.१४१८
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक: १८ जुलै, २०१९
वाचा: राज्यस्तरीय समितीच्या दि. ०८/०१/२०१९ रोजीची बैठक.
प्रस्तावना:
“चांदा ते बांदा” योजनेंतर्गत “बल्लारपूर, पोंभूर्णा, गोंडपिंपरी व राजूरा तालुक्यामध्ये सोलर,
चरखा, क्लस्टर तयार करणेबाबत” जिल्हाधिकारी, चंद्रपूर यांनी रु. ८१३.०० लक्षचा प्रस्ताव राज्यस्तरीय समितीच्या मान्यतेसाठी सादर केला होता. मा. राज्यमंत्री (वित्त व नियोजन) यांच्या
अध्यक्षतेखाली राज्यस्तरीय समितीच्या दि ०८/०१/२०१९ रोजी झालेल्या बैठकीमध्ये सदरहू प्रस्तावास मान्यता देण्यात आलेली आहे. सदरहू प्रस्तावानुसार करावयाच्या विविध कामांना प्रशासकीय व तांत्रिक
मंजूरी देण्यासाठी अधिकार प्रदान करण्याचा प्रश्न शासनाच्या विचाराधीन होता.
शासन निर्णयः
“चांदा ते बांदा” योजनेंतर्गत “बल्लारपूर, पोंभूर्णा, गोंडपिंपरी व राजूरा तालुक्यामध्ये सोलर,
चरखा, क्लस्टर तयार करण्याच्या” कामाकरीता रु. ८१३.०० लक्ष या नाविन्यपूर्ण कामास राज्यस्तरीय
समितीने दि. ०८/०१/२०१९ रोजीच्या बैठकीत दिलेली मान्यता विचारात घेऊन प्रशासकीय मान्यता
देण्याचे अधिकार जिल्हाधिकारी, चंद्रपूर यांना “विशेष बाब” म्हणून या शासन निर्णयान्वये प्रदान करण्यात येत आहेत.
२. हा आदेश नियोजन विभाग, शासन निर्णय क्रमांक: डिएपी-१०१५/प्र.क्र.५१/१४८१,
दि. ०७/०७/२०१७ तरतूदीनुसार तसेच वित्त विभागाचा अनौ. संदर्भ क्र.२२८/२०१९/व्यय-८ दि. ०४.०७.२०१९ अन्वये प्राप्त केलेल्या सहमतीने निर्गमित करण्यात येत आहे.
# Page 2
शासन निर्णय क्रमांकः चांबायो-२०१९/प्र.क्र.७९/का.१४१८