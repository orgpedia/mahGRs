# Page 1
मातोश्री ग्रामसमृध्दी शेत/पाणंद रस्ते योजनेतर्गत मंजुर आराखड्यातील शेत/पाणंद रस्त्यांच्या अंदाजपत्रकांची छानणी करण्याकरीता छानणी समिती गठीत करण्याबाबत...
महाराष्ट्र शासन
नियोजन विभाग (रोहयो प्रभाग)
शासन परिपत्रक क्रमांक- मग्रारो-२०२२/प्र.क्र.१६०/रोहयो-६अ
१६ वा मजला, नवीन प्रशासन इमारत,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२,
दिनांक : २५ नोव्हेंबर, २०२२
वाचा :- शासन निर्णय, नियोजन विभाग (रोहयो प्रभाग), क्र. मग्रारो-२०२१/ प्र. क्र.२९/ रोहयो-१०अ, दिनांक ११ नोव्हेंबर, २०२
परिपत्रक :
नियोजन (रोहयो प्रभाग) विभागाचा उपरोक्त शासननिर्णय दिनांक ११ नोव्हेंबर, २०२१ अन्वये पालकमंत्री शेत/पाणंद रस्ते योजना अधिक्रमित करुन शेत/ पाणंद रस्त्यांच्या कामांकरीता “मातोश्री ग्रामसमृध्दी शेत/पाणंद रस्ते योजना” सुरु करण्यात आली आहे. शेत/पाणंद रस्त्यांची मोठ्या प्रमाणावर गरज असल्याने अशा शेत/पाणंद रस्त्यांच्याकामांकरीता मनरेगामधुन अधिक राशी मिळविण्याच्या हेतुने मनरेगा आणि राज्य रोहयो यांचे अभिसरणाव्दारे पुरक कुशल निधी उपलब्ध करुन देण्यास सदर शासननिर्णयान्वये मान्यता देण्यात आली आहे.
त्यानुसार शासनस्तरावरुन शेत/पाणंद रस्त्यांचे आराखडे मंजुर करण्यात येत आहेत.
२. उक्त दिनांक ११ नोव्हेंबर, २०२१ रोजीच्या शासन निर्णयातील नमुना अंदाजपत्रकानुसार १ कि. मी.
खडीकरणासह पक्क्या रस्त्याचे अंदाजपत्रक रु. २३.८४ लक्ष असे विहीत करण्यात आले आहे. यामध्ये मनरेगा योजनेतील अकुशल घटकासाठी रु.९,०२,८७९/- त्यानुसार अनुज्ञेय प्रमाणात मनरेगा योजनेतील कुशल घटकासाठी रु.६,०१,९१९/- व राज्य रोहयोंतर्गत पुरक कुशल घटकासाठी रु.८,८०,०५८/- असे एकुण रु.२३,८४,८५६/- इतक्या रकमेचे अंदाजपत्रक विहीत करण्यात आले आहे. सदर अंदाजपत्रकामध्ये रॉयल्टी व वस्तु व सेवाकर (GST) संदर्भातील रकमांचा देखील समावेश आहे. स्थानिक भौगोलीक परिस्थिती आणि जिल्हादरसुची बदलल्याने अंदाजपत्रकांची रक्कम कमी-जास्त होऊ शकते, असे उपरोक्त दिनांक ११/११/२०२१ रोजीच्या शासननिर्णयात नमूद करण्यात आले आहे. तथापि, खडीकरणाकरीता आवश्यक खडी व मुरुमचा अभाव व त्यामुळे वाढणारे वाहतुकीचे अंतर (Lead), तसेच, शेत / पाणंद रस्त्यांवर करावयाचे आवश्यक पुलवजाकाम ( Cross Drainage Work) इत्यादी कारणांमुळे देखील प्रत्यक्ष बांधकाम करतांना शेत/ पाणंद रस्त्यांच्या स्थळनिहाय अंदाजपत्रक तयार केल्यास अंदाजपत्रकांच्या रकमेत मोठ्या प्रमाणात वाढ दिसुन येत आहे. विशेषत: प्रती कि.मी.
शेत/पाणंद रस्त्यांच्या अंदाजपत्रकीय रकमेत जिल्हानिहाय मोठा फरक दिसुन येतो. तसेच, शेत/पाणंद रस्त्यांची प्रत्यक्ष कामे करतांना देखील अडचणी येत असुन कामांची गुणवत्ताही कायम राखणे आवश्यक आहे. मात्र पुरक कुशल निधीचा अवाजवी भार राज्यावर येऊ नये, याबाबत दक्षता घेण्यासाठी ज्या शेत/पाणंद रस्त्यांची अदांजपत्रकीय रक्कम प्रती कि.मी. रु.२४ लाखापेक्षा अधिक होत असल्यास अशी अंदाजपत्रके तांत्रिक मान्यतेसह शासनस्तरावर सादर करण्याचे यापुर्वी कळविण्यात आले आहे.
# Page 2
शासन परिपत्रक क्रमांकः मग्रारो-२०२२/प्र.क्र.१६०/रोहयो-६अ
३. उपरोक्तप्रमाणे क्षेत्रीय कार्यालयांमार्फत प्राप्त होणारे अंदाजपत्रकांसंदर्भात पुढे विहीत करण्यात आलेल्या कार्यकक्षेप्रमाणे कार्यवाही होण्यासाठी तज्ज्ञ शासकीय अभियंत्यांची छानणी समिती गठीत करण्यात येत आहे.
------------------------------------------------------------------------------
| १. | श्री.सातपुते,अधिक्षक अभियंता,महाराष्ट्र राज्य रस्ते विकास महामंडळ | अध्यक्ष |
| २. | श्री.होळकर,कार्यकारी अभियंता, जिल्हा परिषद, बांधकाम, गडचिरोली | सदस्य |
| ३. | श्रीमती घराडे, कार्यकारी अभियंता, जिल्हा परिषद, बांधकाम, भंडारा | सदस्य |
| ४. | श्री.रंभाड, कार्यकारी अभियंता, आदिवासी विकास विभाग,अमरावती | सदस्य |
| ५. | श्री.पवार, कार्यकारी अभियंता, जिल्हा परिषद, बांधकाम, नंदुरबार | सदस्य |
| ६. | श्री.ठाकरे, कार्यकारी अभियंता, जिल्हा परिषद, बांधकाम, औरंगाबाद | सदस्य |
| ७. | श्री.आवटी, कार्यकारी अभियंता, जिल्हा परिषद, बांधकाम, सिंधुदुर्ग | सदस्य |
| ८. | श्री. कुलकर्णी, कार्यकारी अभियंता, जिल्हा परिषद, बांधकाम, सोलापूर | सदस्य |
| ९. | श्री.शहाडे, राज्य गुणवत्ता नियंत्रक (रोहयो) | सदस्य सचिव |
------------------------------------------------------------------------------
१) मातोश्री ग्रामसमृध्दी शेत/पाणंद रस्ते योजनेंतर्गत शासनस्तरावर प्राप्त झालेल्या शेत/पाणंद रस्त्यांच्या अंदाजपत्रकांची छानणी करुन अभिप्राय देणे.
२) अंदाजपत्रकातील बाबनिहाय किंमत / एकुण अंदाजपत्रकीय किंमत यामध्ये झालेली वाढ यासंदर्भातील कारणमिमांसा तपासणे.
३) अंदाजपत्रकातील मनरेगांतर्गत अकुशल / कुशल आणि पुरक कुशल यामधील बाबी आणि प्रमाण यांची तपासणी करणे.
४) अन्य विभागांच्या रस्त्यांच्या योजनांतर्गत करण्यात येणाऱ्या रस्त्यांच्या अंदाजपत्रकांचा तुलनात्मक अभ्यास करुन शेत/पाणंद रस्त्यांच्या अदांजपत्रकीय बाबी/ किंमत यामध्ये सुधारणा सुचविणे.
५) मातोश्री ग्रामसमृध्दी शेत/ पाणंद रस्ते योजनेंतर्गत प्रादेशिक विभागनिहाय / आवश्यक असल्यास जिल्हानिहाय अंदाजपत्रकांची प्रती कि.मी. करीता कमाल आर्थिक मर्यादा ठरविण्यासंदर्भात शासनास अहवाल सादर करणे.
६) बारमाही उपयोगात येतील अशा प्रकारचे रस्ते तयार करण्याकरीता शेत/पाणंद रस्त्यांचे विविध प्रकारचे अंदाजपत्रक तयार करणे, जसे, खडीकरणाचा रस्ता तयार करतांना ४०एम,एम. ची खडीचा वापर वगळुन ८० एम.एम. वापर करुन रस्ते तयार करणे, शेत/पाणंद रस्त्यांच्या जागेची भुपृष्ठीय रचना विचारात घेऊन केवळ मुरुमीकरणाचे रस्ते तयार करता येतील किंवा कसे, अशा प्रकारच्या अन्य बाबीसंदर्भात चर्चा करुन अहवाल सादर करणे.
७) उपरोक्त प्रमाणे कार्यवाहीकरीता आवश्यकतेनुसार समितीची बैठक घेण्यात येईल. छानणी समितीच्या बैठकीच्या आयोजनाबाबत समितीच्या सदस्य सचिवांमार्फत नियोजन (रोहयो प्रभाग) विभागास पुर्वकल्पना देण्यात येईल. समितीच्या बैठकीचे इतिवृत्त आणि अंदाजपत्रकनिहाय समितीचे अभिप्राय उपरोक्त समितीच्या सदस्य-सचिवांमार्फत नियोजन विभागास (रोहयो प्रभाग) सादर करण्यात येईल.
८) समितीच्या बैठका मा. अपर मुख्य सचिव (रोहयो) यांच्या पुर्वमान्यतेने घेण्यात येतील. समितीचे अध्यक्ष आणि कार्यकारी अभियंता, आदिवासी विकास विभाग, अमरावती वगळता समितीच्या अन्य सदस्यांचे बैठकीकरीता देय प्रवास भत्ता संबंधीत जिल्ह्याच्या जिल्हा परिषदेच्या नरेगा कक्षामार्फत अदा करण्यात
पृष्ठ ४ पैकी २
# Page 3
शासन परिपत्रक क्रमांकः मग्रारो-२०२२/प्र.क्र.१६०/रोहयो-६अ
येईल. समितीचे अध्यक्ष आणि कार्यकारी अभियंता, आदिवासी विकास विभाग, अमरावती यांचे बैठकीकरीता देय प्रवास भत्ता रोहयो प्रभागाव्दारा मनरेगा योजनेच्या ६ टक्के प्रशासकीय खर्चातुन अदा करण्यात येईल.
४. शासनमान्य आराखड्यातील शेत/पाणंद रस्त्यांचे मंजुर केलेल्या लांबीच्या मर्यादेत संबंधीत यंत्रणेव्दारा अंदाजपत्रक (कामाचे तुकडे न करता) तयार करण्यात येतील. अशा शेत/पाणंद रस्त्यांची अंदाजपत्रकीय किंमत रु.२४ लाख प्रती कि.मी. पेक्षा अधिक होत असल्यास, संबंधीत क्षेत्रीय कार्यालयांमार्फत असे अंदाजपत्रक तांत्रिक मान्यतेसह नियोजन विभागातील रोहयो प्रभागाकडे सादर करण्यात येतील. नियोजन विभागाकडे (रोहयो प्रभाग) प्राप्त झालेली अंदाजपत्रके यथास्थिती छानणी समितीकडे पाठविण्यात येतील.
५. सदर शासन परिपत्रकाचा संगणक संकेतांक २०२२११२५१४४८३३१५१६ असा असुन तो महाराष्ट्र
# Page 4