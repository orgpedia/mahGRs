# Page 1
अण्णासाहेब पाटील आर्थिक मागास विकास महामंडळा करिता मागणी क्रं. ओ - १० मुख्य लेखाशिर्ष “४२५०" अंतर्गत रु.९०.०० कोटी इतका निधी वितरीत करण्याबाबत.
महाराष्ट्र शासन
नियोजन विभाग
शासन निर्णय क्र. अपाम-२०२३/प्र.क्र.०९/का.१४२५-अ
मंत्रालय विस्तार, कक्ष क्र.६४१,सहावा मजला,
मादाम कामा रोड, राजगुरू हुतात्मा चौक,
मंत्रालय, मुंबई ४०० ०३२.
दिनांक : २० जुलै, २०२३
वाचा : १) अण्णासाहेब पाटील आर्थिक मागास विकास महामंडळ मर्यादित मुंबई यांचे पत्र क्र.APAM/ADM/२३९/२०२३-२४, दिनांक १२.०६.२०२३
२) सामान्य प्रशासन विभाग यांची अधिसूचना क्र. शाकानि-२०२१/प्र.क्र.१५५/ १८ (रवका), दि.०९.०९.२०२१.
३) वित्त विभाग परिपत्रक क्र. अर्थस-२०२३/प्र.क्र.४०/अर्थ-३
दिनांक १२ एप्रिल, २०२३.
४) शासन निर्णय क्रं. अपाम-२०२३/प्र.क्र.१००/का.१४२५, दि.२७ एप्रिल,२०२३ ५) शासन निर्णय क्र.अपाम-२०२३/प्र.क्र.०१/का.१४२५-अ, दि.२४ मे, २०२३.
प्रस्तावना : “अण्णासाहेब पाटील आर्थिक विकास मागास महामंडळ" हे राज्यातील आर्थिकदृष्ट्या मागास घटकातील तरुण तरुणींना स्वयंरोजगाराच्या संधी उपलब्ध करुन देण्यासाठी आर्थिक लाभाच्या योजनांची अंमलबजावणी करीत आहे. महामंडळाच्या योजनांतर्गत आजपर्यत ५८,५०१ लाभार्थ्यांना
रु.४,०३८ कोटीचे व्यावसायिक कर्ज राज्यातील विविध बँकांनी मंजूर केलेले असून, त्यातील पात्र ४६,४१२ लाभार्थ्यांना महामंडळाने रु.३९२ कोटीचा व्याज परतावा वितरित केला आहे व हे व्याज
परतावा वितरणाचे कार्य महामंडळामार्फत निरंतर स्वरुपात सुरु आहे. त्याचप्रमाणे महामंडळास प्रशासकीय खर्चाकरिता स्वतंत्र निधी प्राप्त होत नसून, महामंडळास भागभांडवल म्हणून प्राप्त झालेल्या निधीचे योग्य व्यवस्थापन करून, महामंडळ स्वतःचा प्रशासकीय व व्यवस्थापनाचा खर्च भागवते. महामंडळामार्फत कार्यान्वित योजनांतर्गत दरमहा जवळपास रु.२०.०० कोटीचा निधी व्याज परतावा स्वरुपात महामंडळ करीत आहे.
# Page 2
शासन निर्णय क्रमांकः अपाम-२०२३/प्र.क्र.०९/का.१४२५-अ
महामंडळामार्फत सद्यस्थितीत कार्यान्वित असलेल्या योजनांच्या सुयोग्य अंमलबजावणीकरिता व महामंडळामार्फत प्रस्तावित असलेल्या नवीन योजनांच्या अंमलबजावणीकरिता महामंडळाने आर्थिक वर्ष २०२३-२४ वर्षाकरिता महामंडळाच्या योजनांच्या अंमलबजावणी साठी रु. ३००.०० कोटीचा निधी शासनाने अर्थसंकल्पित केला आहे.
या अर्थसंकल्पित करण्यात आलेला रु.३००.०० कोटी इतक्या निधीपैकी यापूर्वी एकूण रु.६०.०० कोटी (२०%) निधी वितरित करण्यात आला आहे. उर्वरित अर्थसंकल्पित निधीपैकी अतिरिक्त निधी BDS प्रणालीवर उपलब्ध करुन देण्याची विनंती वित्त विभागास करण्यात आली
होती. त्यानुसार वित्त विभागाने महामंडळास रु.९०.०० कोटी निधी वितरणास मान्यता दिली असून, नियोजन विभागाच्या बिम्स प्रणालीवर रु.९०.०० कोटी इतका निधी उपलब्ध असल्याचे दिसून येत आहे. त्यामुळे सदर निधी “अण्णासाहेब पाटील आर्थिक मागास विकास महामंडळास वितरीत करण्याची बाब शासनाच्या विचाराधीन आहे.
शासन निर्णय : नियोजन विभागाच्या अधिनस्त "अण्णासाहेब पाटील आर्थिक मागास विकास
महामंडळा”स रु.३००.०० कोटी इतके अनुदान सन २०२३-२४ साठी अर्थसंकल्पित केले आहे.
त्यातील रु. ९०.०० कोटी इतके अनुदान बीम्स प्रणालीवर उपलब्ध असल्याने ते “अण्णासाहेब पाटील आर्थिक मागास विकास महामंडळा”स या शासन निर्णयान्वये वितरित करण्यात येत आहे. सदरचा
होणारा खर्च अण्णासाहेब पाटील आर्थिक मागास विकास महामंडळाने खालील लेखाशीर्षामधून भागवावा.
मागणी क्र. ओ - १० लेखाशिर्ष ४२५० इतर सामाजिक सेवा यावरिल भांडवली खर्च
(००) २- (००) १९० सार्वजनिक क्षेत्रातील व इतर उपक्रमातील गुंतवणुका (०१) (०१) अण्णासाहेब पाटील आर्थिक मागास विकास महामंडळ मर्यादित मुंबई (०२) यास भांडवली अंशदान कार्यक्रम/दत्तमत (०३) -संगणक सांकेतांक क्रमांक (४२५० ० ओ ०७२) ३२, अंशदाने
२. “अण्णासाहेब पाटील आर्थिक मागास विकास महामंडळा”स रु.९०.०० कोटी (अक्षरे रु. नव्वद कोटी) आहरीत व संवितरित करण्यासाठी “सह सचिव (१४२५- अ), नियोजन विभाग” ह्या “नियंत्रक
अधिकारी” राहतील, तसेच “कार्यासन अधिकारी (१४२२), नियोजन विभाग” ह्या “आहरण व संवितरण अधिकारी” असतील. या संदर्भात होणाऱ्या खर्चाचा ताळमेळ ठेवण्याची तसेच खर्चाची
पृष्ठ ३ पैकी २
# Page 3
शासन निर्णय क्रमांकः अपाम-२०२३/प्र.क्र.०९/का.१४२५-अ
माहिती वेळोवेळी संबंधित प्रधान महालेखापाल कार्यालयास देण्याची जबाबदारी “नियंत्रक अधिकारी” म्हणून “सह सचिव” (का-१४२५), नियोजन विभाग यांची राहील.
३. “अण्णासाहेब पाटील आर्थिक मागास विकास महामंडळा" ने नमूद उद्दिष्टाकरिता खर्च करण्याची दक्षता घ्यावी.
४. प्रस्तुत शासन निर्णय वित्त विभाग परिपत्रक क्र. अर्थस-२०२३/प्र.क्र.४० / अर्थ - ३, दिनांक १२.०४.२०२३ मधील तरतुदींच्या अधीन राहून तसेच वित्त विभागाने अ.नौ.संदर्भ क्रं.१९७८/२०२३/ व्यय –८, दि.१०.०७.२०२३ अन्वये दिलेल्या मान्यतेस अनुसरून निर्गमित करण्यात येत आहे.
महाराष्ट्र शासनाच्या www.maharastra.gov.in या संकेतस्थळावर हा शासन निर्णय उपलब्ध करण्यात आला असून त्याचा सांकेतांक क्र. २०२३०७२०१८१५०१४०१६ असा आहे. हा आदेश डीजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, VILAS
DNYANOBA LAD
(विलास लाड) कार्यासन अधिकारी, महाराष्ट्र शासन प्रत, १. व्यवस्थापकीय संचालक, अण्णासाहेब पाटील आर्थिक मागास विकास महामंडळ मर्यादित मुंबई.
२. अपर मुख्य सचिव (नियोजन) यांचे वरिष्ठ स्वीय सहायक, मंत्रालय, मुंबई.
३. महालेखापाल (लेखा व अनुज्ञेयता), एक/दोन, महाराष्ट्र, मुंबई/नागपूर.
४. महालेखापाल (लेखापरीक्षा), एक/दोन, महाराष्ट्र, मुंबई/नागपूर.
५. अधिदान व लेखा अधिकारी, मुंबई/जिल्हा कोषागार अधिकारी, मुंबई ६. निवासी लेखा परीक्षा अधिकारी मुंबई.
७. सह सचिव (कार्यासन व्यय-८ व अर्थ - १६), वित्त विभाग, मंत्रालय, मुंबई.
८. उप सचिव ( ( का. १४११,१४२१,१४२२,१४२३, व १४२४), नियोजन विभाग, मंत्रालय मुंबई.
९. कक्ष अधिकारी (का.१४२४/१४२२), नियोजन विभाग, मंत्रालय, मुंबई.
१०.सह संचालक, लेखा व कोषागारे, संगणक कक्ष, नवीन प्रशासन भवन, ५ वा मजला, मुंबई.
११. निवडनस्ती (का. १४२५)
पृष्ठ ३ पैकी ३