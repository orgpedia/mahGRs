# Page 1
“मानव विकास कार्यक्रम अंतर्गत नंदुरबार जिल्हयातील “धडगाव व अक्कलकुवा” या तालुक्यातील “आमचूर निर्मिती व विक्री” या प्रकल्पाची “शबरी आदिवासी वित्त व विकास महामंडळ मर्यादित, नाशिक" यांच्यामार्फत अंमलबजावणी करणेबाबत.
महाराष्ट्र शासन
नियोजन विभाग
शासन निर्णय क्रमांक- माविका -२०२१/प्र.क्र.११/का.१४१८,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २८ मे, २०२१.
वाचा:
१. नियोजन विभाग, शासन निर्णय क्र माविमि-२०१०/प्र.क्र.८१/का.१४१८, दि.१९.०७.२०११ २. व्यवस्थापकीय संचालक, शबरी आदिवासी वित्त व विकास महामंडळ मर्यादित नाशिक, महाराष्ट्र यांचे पत्र दिनांक १७.२.२०२१.
प्रस्तावना:
नियोजन विभागाच्या संदर्भाधीन दिनांक १९.०७.२०११ रोजीच्या शासन निर्णयान्वये
सन २०११-१२ पासून राज्यातील २३ जिल्ह्यातील १२५ तालुक्यात “मानव विकास कार्यक्रम”
राबविण्यात येत आहे. या कार्यक्रमाअंतर्गत (i) आरोग्य, (ii) शिक्षण व (iii) उत्पन्नवाढ या क्षेत्रांशी
संबंधित विविध योजना राबविण्यात येत आहेत. “शबरी आदिवासी वित्त व विकास महामंडळ
मर्यादित, नाशिक” यांनी सन २०२१-२२ या आर्थिक वर्षात नंदुरबार जिल्ह्यातील “धडगाव व
अक्कलकुवा" या तालुक्यातील “वन धन केंद्र" व "महिलांचे ग्राम संघ" यांचे मार्फत आमचूर
उत्पादक आदिवासींच्या उपजिविका वृद्धीसाठी “आमचूर निर्मिती व विक्री” हा प्रकल्प “मानव
विकास कार्यक्रम” अंतर्गत सुरू करण्याचा प्रस्ताव संदर्भाधीन दिनांक १७.०२.२०२१ च्या पत्रान्वये
नियोजन विभागास सादर केलेला आहे. या प्रकल्पाला “प्रशासकीय मान्यता” देण्याची बाब
शासनाच्या विचाराधीन होती.
शासन निर्णय:
नंदुरबार जिल्हयातील “धडगाव व अक्कलकुवा” तालुक्यातील “वन धन केंद्र” व
“महिलांचे ग्राम संघ” यांचेमार्फत आमचूर उत्पादक आदिवासींच्या उपजिविका वृध्दीसाठी “आमचूर
निर्मिती व विक्री” या प्रकल्पाची अंमलबजावणी करण्यासाठी “शबरी आदिवासी वित्त व विकास
# Page 2
शासन निर्णय क्रमांकः माविका-२०२१/प्र.क्र.११/का.१४१८
महामंडळ मर्यादित, नाशिक” हे प्रयत्न करत आहे. नंदुरबार जिल्हयातील “धडगाव व
अक्कलकुवा” तालुक्यात उत्पादीत होणाऱ्या आमचूरला त्यांच्या विशिष्ट गुणवत्तेमुळे देशांतर्गत व
देशाबाहेर खूप मागणी आहे. परंतु या संधीचा फायदा फक्त व्यापारी वर्ग व आमचूर प्रक्रिया उद्योग
आधारीत कंपन्या घेतात. या पार्श्वभूमीवर आमचूर उत्पादक आदिवासी बांधवांना योग्य संधी मिळून
त्यांचे उत्पन्न वाढविण्यासाठी नंदुरबार जिल्ह्यातील “धडगाव व अक्कलकुवा" या तालुक्यात
आदिवासी कुटुंबाची उपजिविका उंचावण्यासाठी राज्य शासनाचे आदिवासी विकास विभाग
अधिनस्त “शबरी आदिवासी वित्त व विकास महामंडळ मर्यादित, नाशिक” मार्फत “आमचूर निर्मिती
व विक्री” प्रकल्पाला “प्रशासकीय मान्यता” प्रदान करण्यात येत आहे. “शबरी आदिवासी वित्त व
विकास महामंडळ मर्यादित, नाशिक” मार्फत हा प्रकल्प राबविण्यापूर्वी त्याचे “आधारभूत सर्वेक्षण (
Baseline Survey)” करण्यात यावे. तसेच प्रकल्प संपल्यानंतर “फलनिष्पत्तीचे मूल्यमापन (
Outcome Evaluation)” करण्यात यावे.
२. नंदुरबार जिल्ह्यातील “धडगाव व अक्कलकुवा” तालुक्यातील “आमचूर निर्मिती व विक्री”
या योजनेची अंमलबजावणी करण्यासाठी “व्यवस्थापकीय संचालक, शबरी आदिवासी, वित्त व
विकास महामंडळ मर्यादित, नाशिक” यांना “मानव विकास कार्यक्रम” अंतर्गत सोबत जोडलेल्या
"परिशिष्ट (अ) " मध्ये दर्शविल्याप्रमाणे सन २०२१-२२ या आर्थिक वर्षामध्ये व्यक्तिगत लाभार्थी व
आदिवासी समाज व संस्था यांचा किमान १०% स्वहिस्सा (Self-Contribution) ठेऊन, राज्य
शासन हिस्सा ९० % निश्चित करुन "परिशिष्ट (ब)" मधील उपयोजनाकरिता रू. ५४४.५० लक्ष
इतक्या रकमेस प्रशासकीय मान्यता देण्यात येत आहे.
३. नंदुरबार जिल्ह्यातील “धडगाव व अक्कलकुवा" तालुक्यात “मानव विकास कार्यक्रम”
अंतर्गत “आमचूर निर्मिती व व विक्री” ही योजना राबविण्याकरिता होणारा खर्च हा सन २०२१-२२ या
वित्तीय वर्षासाठी “मागणी क्रमांक ओ-१, २०५३ जिल्हा प्रशासन, ०९३ जिल्हा आस्थापना, पंचवार्षिक
योजनाअंर्तगत योजना, ०४ आयुक्त, औरंगाबाद, (०४) (०१) मानव विकास निर्देशांक वृद्धी करणे
(२०५३ १२३१) दत्तमत, ३१ - सहायक अनुदान वेतनेतर " या लेखाशीर्षाखाली मंजूर अनुदानातून
भागविण्यात यावा.
पृष्ठ ५ पैकी २
# Page 3
शासन निर्णय क्रमांकः माविका-२०२१/प्र.क्र.११/का.१४१८
४. नियोजन विभागाचा हा शासन निर्णय वित्त विभाग अनौपचारीक संदर्भ क्र. २०२/ व्यय -८ दिनांक
२८.४.२०२१ अन्वये प्राप्त केलेल्या सहमतीने निर्गमित करण्यात येत आहे.
# Page 4
# Page 5