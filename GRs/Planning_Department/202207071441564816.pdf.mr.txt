# Page 1
नागरी स्थानिक स्वराज्य संस्थांच्या परिक्षेत्रात अधिसुचित विशिष्ट नागरी सेवा व सुविधा पुरविणे या योजनेच्या विद्यमान तरतूदींमध्ये सुधारणा करणेबाबत.
महाराष्ट्र शासन
नियोजन विभाग,
शासन निर्णय क्र. संकिर्ण-२०२१/प्र.क्र.३६/का-१४११,
हुतात्मा राजगुरु चौक, मादाम कामा रोड,
मंत्रालय, मुंबई ४०००३२
दि. ०७ जुलै, २०२२
वाचा :- १) शासन निर्णय नियोजन विभाग क्र.संकिर्ण-२०२१/प्र.क्र.३३/का-१४११, दि. २८ मार्च, २०२२, २) शासन निर्णय नियोजन विभाग क्र. संकिर्ण-२०२१/प्र.क्र.३६/का- १४११, दि. २९ मार्च, २०२२,
प्रस्तावना : नागरी स्थानिक स्वराज्य संस्थांच्या परिक्षेत्रात नागरी सेवा व सुविधेची कामे करण्यासाठी “महानगरपालिका क्षेत्रात नागरी सेवा व सुविधेची कामे” व “नगरपालिका/नगरपरिषद/नगरपंचायत क्षेत्रात नागरी सेवा व सुविधेची कामे" या योजनांना वाचा येथील अनुक्रमांक (१) येथील शासन निर्णयान्वये मान्यता देण्यात आली असून त्याअंतर्गत करावयाच्या कामांसाठी मार्गदर्शक सूचना निर्गमित करण्यात आलेल्या आहेत. सन २०२१-२२ हे वित्तीय वर्ष संपण्यासाठी अल्प कालावधी शिल्लक असल्याने विविध नागरी स्थानिक स्वराज्य संस्थांकडून नागरी सेवा व सुविधेची कामे व त्यासाठी लागणारा निधी याबाबतची माहिती उपलब्ध करुन घेणे शक्य नव्हते. त्यामुळे एक विशेष बाब म्हणून सन २०२१-२२ मध्ये अर्थसंकल्पीत करण्यात आलेला रु.८००.०० कोटी इतका निधी जिल्हाधिकारी, पुणे यांचे अधिपत्याखालील जिल्हा नियोजन अधिकारी. पुणे यांच्या कॅनरा बँक, पुणे येथील खात्यामध्ये काढून ठेवण्यास वाचा येथील अनुक्रमांक (२) येथील शासन निर्णयान्वये मान्यता देण्यात आलेली आहे.
उपरोक्त दोन्ही शासन निर्णयांमधील तरतुदींमध्ये सुधारणा करण्याची बाब शासनाच्या विचाराधीन होती.
शासन निर्णय : यासंदर्भात आता खालीलप्रमाणे कार्यवाही करण्यासाठी शासनाची मान्यता देण्यात येत आहे : अ) सन २०२१-२२ मध्ये अर्थसंकल्पीत करण्यात आलेला व जिल्हाधिकारी, पुणे यांचे अधिपत्याखालील जिल्हा नियोजन अधिकारी. पुणे यांच्या कॅनरा बँक, पुणे येथील खात्यामध्ये काढून ठेवण्यात आलेला रु.८००.०० कोटी इतका निधी संचालक, नगरपरिषद प्रशासन संचालनालय, वरळी, मुंबई यांचेकडील खात्यामध्ये (खाते क्र.६०४१५४३५४६८ IFSC CODE MAHB०००११६६ Branch No.०११६६-रु.१२५.००कोटी व खाते क्र.६०४१५४३८८२२ IFSC CODE-MAHB०००११६६ Branch No.०११६६-रु.६७५.००कोटी) वर्ग करण्यात यावा. सदर निधी सन २०२२-२३ या आर्थिक वर्षातच खर्च करण्यात यावा ब) सदर योजनेंतर्गत नगर विकास विभागामार्फत कामे निश्चित केल्यानंतर सदर कामांस तांत्रिक व प्रशासकीय मान्यता अनुक्रमे कार्यान्वयन यंत्रणेने व जिल्हाधिकारी यांनी द्यावी. तांत्रिक व प्रशासकीय मान्यता दिल्याची खात्री केल्यानंतर नगर विकास विभागाकडून मान्यता आदेश
# Page 2
शासन निर्णय क्रमांक: संकिर्ण-२०२१/प्र.क्र.३६/का-१४११,
(Sanction Orders) देण्यात येतील. नगर विकास विभागाच्या मान्यता आदेशानुसार संचालक, नगरपरिषद प्रशासन संचालनालय, वरळी, मुंबई यांचेकडील खात्यामध्ये उपलब्ध असलेला निधी संबंधित कार्यान्वयन यंत्रणेस संचालक, नगरपरिषद प्रशासन संचालनालय, वरळी, मुंबई यांचेकडून उपलब्ध करुन देण्यात येईल.
ब) महालेखापाल यांचे कार्यालयाबरोबर खर्चाचा ताळमेळ घालण्याकरिता नगर विकास विभागाने सदर योजनेअंतर्गत झालेल्या खर्चाची उपयोगिता प्रमाणपत्रे नियोजन विभागास उपलब्ध करुन द्यावीत.
२. सदर शासन निर्णय नगर विकास विभागाच्या सहमतीने व वित्त विभागाच्या अनौपचारिक संदर्भ क्र.२४४/२०२२/व्यय-८, दि.२८/०६/२०२२ व अनौपचारिक संदर्भ क्र.२५०/२०२२/व्यय-८, दि. ०७/०७/२०२२ अन्वये मिळालेल्या सहमतीने निर्गमित करण्यात येत आहे.