# Page 1
महात्मा गांधी राष्ट्रीय ग्रामीण रोजगार हमी योजनेंतर्गत ठराविक कामांसाठी कंत्राटी पॅनेल तांत्रिक अधिकाऱ्यांनी मोजमाप पुस्तिकेत (M.B.) केलेल्या नोंदीस चेक मेजरमेंटची आवश्यकता नसल्याबाबत.
महाराष्ट्र शासन
नियोजन विभाग
शासन परिपत्रक क्रमांक :- मग्रारो-२०२३/प्र.क्र.८९/रोहयो-१०अ,
१६ वा मजला, नवीन प्रशासन इमारत,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- ०९ मे, २०२३.
संदर्भ:-१) शासन परिपत्रक क्रमांक- मग्रारोहयो-२०१०/प्र.क्र.७/रोहयो-१०अ, दि. १६/१२/१०.
२) शासन निर्णय क्रमांक- मग्रारोहयो-२०१२/प्र.क्र.४/पुर्नबांधणी- ३/रोहयो-१, दि. २७/९/१२.
३) शासन परिपत्रक क्रमांक-मग्रारो-२०१४/प्र.क्र.५/पुनबां-७/२०१०/रोहयो-१०अ,दि.२०/१/१४.
४) शासन परिपत्रक क्रमांक-मग्रारो-२०१४/प्र.क्र.५/पुर्नबां-७/२०१०/रोहयो-१०अ,दि.२७/६/ १४.
५) शासन परिपत्रक क्रमांक-मग्रारो-२०१४/प्र.क्र.५/पुर्नबां-७/२०१०/रोहयो-१०अ, दि.३०/६/१५.
६) शासन परिपत्रक क्रमांक-मग्रारो-२०१४/प्र.क्र.५/पुर्नबां-७/२०१०/रोहयो-१०अ, दि.२०/९/१६.
परिपत्रक :
महात्मा गांधी राष्ट्रीय ग्रामीण रोजगार हमी योजनेंतर्गत कंत्राटी पॅनेल तांत्रिक अधिकारी (PTO) यांनी प्रत्यक्ष कामाच्या ठिकाणी जावून मोजमाप पुस्तिकेमध्ये मोजमाप नोंदवून त्यावर स्वाक्षरी करण्याबाबतची कार्यपध्दती (Check Measurement) संदर्भ क्र. ३ येथे विहीत करण्यात आलेली आहे.
२. सदर कार्यपध्दत प्रायोगिक तत्वावर प्रथम दिनांक ३० जून, २०१४ पर्यंत राबविण्याचे आदेशित करण्यात आले होते. तथापि याबाबीचा आढावा घेतला असता ही कार्यपध्दत उपयुक्त असल्याचे शासनाच्या निदर्शनास आल्याने यास संदर्भ क्र. ४ अन्वये दिनांक ३० जून, २०१५ पर्यंत मुदतवाढ देण्यात आलेली होती. त्यानंतर संदर्भ क्र. ५ अन्वये दि.३०/०६/२०१६ पर्यंत मुदतवाढ देण्यात आली होती.
३. या कार्यपध्दतीची उपयुक्तता विचारात घेता सदर कार्यपध्दत शासनाचे पुढील आदेश होईपर्यंत राबविण्यात यावी. सदर आदेशाची अंमलबजावणी राज्यात तात्काळ करण्याबाबत संदर्भ क्र. ६ येथील परिपत्रकान्वये आदेश निर्गमित करण्यात आले होते. उर्वरित अटी व शर्ती संदर्भ क्र. ३ च्या शासन परिपत्रकात विहीत केल्याप्रमाणे लागू राहतील.
४. संदर्भ क्र. ३ येथील परिपत्रकान्वये मनरेगा अंतर्गतच्या वैयक्तिक मत्ता निर्मितीच्या कामामध्ये चेक मेजरमेंट संदर्भात खालीलप्रमाणे नव्याने निर्देश देण्यात येत आहे. रु.५ लाखापेक्षा कमी असलेली सर्व वैयक्तिक कामे ज्यामध्ये अंदाजपत्रकीय रकमेनुसार कुशल निधीचे रक्कम रु.२ लाखापेक्षा जास्त होणार नाही, अशा सर्व वैयक्तिक लाभाच्या कामांकरिता MB Recording कंत्राटी पॅनेल तांत्रिक अधिकारी (PTO) यांनी केल्यानंतर मोजमाप पुस्तिकेत साक्षीदार म्हणून २ मजूरांची स्वाक्षरी घेणे अनिवार्य राहील व अशा मोजमाप पुस्तिकेतील नोंदीना (कुशल अंतर्गत) चेक मेजरमेंट ही पध्दत लागू राहणार नाही.
# Page 2
शासन परिपत्रक क्रमांकः मग्रारो-२०२३/प्र.क्र.८९/रोहयो-१०अ
# Page 3