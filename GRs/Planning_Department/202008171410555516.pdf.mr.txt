# Page 1
नियोजन (रोहयो) विभागाच्या ई-प्रशासन प्रकल्पासाठी प्रकल्प अंमलबजावणी समिती (Project Implementation Committee) गठीत करण्याबाबत
महाराष्ट्र शासन
नियोजन विभाग (रोहयो प्रभाग),
शासन निर्णय क्रमांक :- मग्रारोहयो-२०२०/प्र.क्र.२९/रोहयो ७
मंत्रालय, मुंबई ४०० ०३२
दिनांक :- १४ ऑगस्ट, २०२०
वाचा -:१) सामान्य प्रशासन विभाग शासन निर्णय क्रमांक मातंस-२०११/प्र.क्र.१२५/३९ दिनांक २३/०९/२०११
२) सामान्य प्रशासन विभाग शासन निर्णय क्रमांक २५१६/फाईल/डीआयटी/२०१२ दिनांक २१/०९/२०१२
३) सामान्य प्रशासन विभाग शासन निर्णय क्रमांक- मातंस ०८०/०४/२०१४-०/० डीआयटी, दिनांक २०/०३/२०१८
४) सामान्य प्रशासन विभाग शासन निर्णय क्रमांक- मातंस ०८०/०४/२०१४-०/० डीआयटी, दिनांक ०९/०५/२०१९
प्रस्तावना :
माहिती तंत्रज्ञानाच्या माध्यमातून सामान्य जनतेस शासनाच्या सर्व सेवा माफक दरात, पारदर्शकरित्या व जलदगतीने उपलब्ध व्हाव्यात, या हेतूने संदर्भाधीन क्रमांक १ च्या शासन निर्णयान्वये राज्याचे ई-प्रशासन धोरण जाहिर करण्यात आलेले आहे. सदर शासन निर्णयातील परिच्छेद १२.३
नुसार संबंधीत प्रशासकीय विभागांनी प्रकल्प अंमलबजावणी समिती स्थापन करण्यासंदर्भात मार्गदर्शक सूचना दिलेल्या आहेत. तसेच संदर्भाधीन क्रमांक २ च्या शासन निर्णयातील परिच्छेद ६ मध्ये प्रकल्प अंमलबजावणी समितीची रचना विहित केलेली आहे. त्यानुसार नियोजन (रोहयो) विभाग व विभागाच्या अधिपत्याखालील सर्व क्षेत्रीय कार्यालये यांचे संगणकीकरण व ई-प्रशासनाची अंमलबजावणी करण्यासाठी प्रकल्प अंमलबजावणी समितीची (Project Implementation Committee) स्थापना करण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाने संदर्भाधीन दिनांक २३/०९/२०११ व दिनांक २१/०९/२०१२
रोजीच्या शासन निर्णयान्वये दिलेल्या मार्गदर्शक सूचना/ निर्देशानुसार नियोजन (रोहयो) विभाग व विभागाच्या अधिपत्याखालील सर्व क्षेत्रीय कार्यालयांमध्ये संगणकीकरण व ई-प्रशासन प्रणाली राबविण्यासाठी खालीलप्रमाणे प्रकल्प अंमलबजावणी समिती (Project Implementation
# Page 2
शासन निर्णय क्रमांकः मग्रारोहयो-२०२०/प्र.क्र.२९/रोहयो ७
Committee) गठीत करण्यात येत आहे. विभागांतर्गत ई-प्रशासन प्रकल्पांबाबत सदर समितीचा निर्णय अंतिम राहील. तसेच ई-प्रशासन प्रकल्पासाठी विभागाचे उप सचिव (रोहयो) यांना नोडल ऑफीसर म्हणून घोषित करण्यात येत आहे.
-------------------------------------------
| अ.क्र. | अधिका-याचे पदनाम | समितीवरील पद |
| १ | प्रधान सचिव (रोहयो) | अध्यक्ष |
| २ | अपर मुख्य सचिव (नियोजन) | सदस्य |
| ३ | अपर मुख्य सचिव (वित्त) | सदस्य |
| ४ | प्रधान सचिव (माहिती व तंत्रज्ञान) | सदस्य |
| ५ | आयुक्त, नरेगा नागपूर | सदस्य |
| ६ | उपसचिव (रोहयो) | सदस्य सचिव |
|  | सहाय्यक संचालक (लेखा) | सदस्य |
| ८ | राज्य NIC समन्वयक | सदस्य |
-------------------------------------------
उपरोक्त समितीची कार्यकक्षा खालीलप्रमाणे राहील :
१) माहिती तंत्रज्ञान संचालनालयाच्या ई-प्रशासन धोरणाशी सुसंगत धोरण ठरविणे २) नियोजन (रोहयो) विभागाच्या अधिपत्याखालील सर्व क्षेत्रीय कार्यालयांचे कामकाज ऑनलाईन करण्यासंदर्भात अंतिम निर्णय घेणे. तसेच आवश्यकतेनुसारवेळोवेळी बैठका घेणे.
३) नियोजन (रोहयो) विभागामार्फत राबविण्यात येणा-या सर्व ई-प्रशासन प्रकल्पांची व्याप्ती ठरविणे व विभागासाठी ई-प्रशासन प्रकल्प सुरु करण्यासाठी RFP (Request for Proposal) अंतिम करुन विविदा प्रक्रीयेबाबत मार्गदर्शन करणे.
४) नियोजन (रोहयो) विभागातील ई-प्रशासन प्रकल्पांची अंमलबजावणी करण्यासाठी आवश्यक ते हार्डवेअर/सॉप्टवेअर खरेदी करण्यासाठी निर्णय घेणे.
५) नियोजन (रोहयो) विभागातील ई-प्रशासन प्रकल्पांचा आढावा घेणे, विभागामध्ये किंवा अधिनस्त कार्यालयांसाठी राबविण्यात येणा-या ई-प्रशासन प्रकल्पांसाठी आवश्यकतेनुसार नामिकाप्रविष्ट संस्थामधून सल्लागाराची निवड करणे.
६) माहिती तंत्रज्ञान विभागाने (सामान्य प्रशासन विभाग) वेळोवेळी घेतलेल्या निर्णयानुसार तसेच प्रदान केलेल्या अधिकारानुसार प्रकल्प अंमलबजावणीसाठी समितीस अधिकार राहतील.
पृष्ठ ३ पैकी २
# Page 3
शासन निर्णय क्रमांकः मग्रारोहयो-२०२०/प्र.क्र.२९/रोहयो ७