# Page 1
महात्मा गांधी राष्ट्रीय ग्रामीण रोजगार हमी योजना व मागेल त्याला शेततळे योजनेंतर्गत अभिसरणाव्दारे शेततळयाची कामे घेण्याबाबत...
महाराष्ट्र शासन
नियोजन विभाग (रोहयो)
शासन निर्णय क्रमांक: शेततळे-२०१८/प्र.क्र.१२९/मग्रारो-५
१६ वा मजला, नवीन प्रशासन भवन,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- २१ फेब्रुवारी, २०१९
वाचा:- १) नियोजन विभाग शासन निर्णय क्रमांक: मग्रारो-२०१५/प्र.क्र.८५/रोहयो-१,दि.१४.०९.२०१५ २) नियोजन विभाग शासन निर्णय क्रमांक: मग्रारो-२०१५/प्र.क्र.८५/रोहयो-१, दि.१३.०७.२०१६ ३) नियोजन विभाग शासन निर्णय क्रमांक: मग्रारो-२०१८/प्र.क्र.१३८/मग्रारो-१,दि.०५.११.२०१८ ४) नियोजन विभाग शासन निर्णय क्र. शेततळे-२०१६/प्र.क्र.१(७४)/रोहयो-५, दि. १०.१०.२०१६ ५) नियोजन विभाग शासन निर्णय क्र. शेततळे-२०१६/प्र.क्र. १ (७४)/ रोहयो-५, दि.१७.०२.२०१६ ६) नियोजन विभाग शासन निर्णय क्र. मग्रारो-२०१४/प्र.क्र. १६/मग्रारो-१, दि. २८.०२.२०१४ ७) नियोजन विभाग शासन निर्णय क्र. मग्रारो-२०१८/प्र.क्र.४२३/मग्रारो-१, दि. १६.४.२०१८ ८) संचालक मृद संधारण व पाणलोट क्षेत्र व्यवस्थापन, कृषि आयुक्तालय, महाराष्ट्र राज्य, पुणे यांचे पत्र क्र. जा. क्र./ मृद-६/मागेल त्याला शेततळे/२७०९/१८, दि.१५.१२.२०१८
प्रस्तावना रोजगार हमी योजनेंतर्गत “मागेल त्याला शेततळे” योजना संदर्भाधीन दि.१७.०२.२०१६ च्या शासन निर्णयान्वये राबविण्यात येत आहे. सदरहू योजनेमध्ये इनलेट आउटलेटसह १५ मीटर X १५ मीटर X ३ मीटर ते ३० मीटर X ३० मीटर X ३ मीटर अशाप्रकारे एकूण ७ व इनलेट आउटलेट विरहित २० X २० X ३ ते ३० X ३० X ३ मीटर एकूण ६ प्रकारची शेततळे अनुज्ञेय आहेत. अशी शेततळे शेतकऱ्यांना स्वत: खोदल्यानंतर आकारमान निहाय कमाल रु.५०,०००/- च्या मर्यादेत शेतकऱ्यास अनुदान अनुज्ञेय आहे.
सद्य:स्थितीत राज्यातील दुष्काळसदृष्य परिस्थिती विचारात घेता क्षेत्रिय स्तरावर मजुरांच्या कामासाठी मोठ्या प्रमाणावर मागणी होण्याची शक्यता आहे. भविष्यात येणारी कामाची मागणी विचारात घेता क्षेत्रिय स्तरावर मजुरांना मागणी प्रमाणे स्थानिक ठिकाणी रोजगार उपलब्ध करण्याची आवश्यकता निर्माण होवू शकते. “मागेल त्याला शेततळे” योजनेअंतर्गत शेततळी खोदताना त्यातील काही काम मजूरामार्फत व कठीण भूस्तरावरील (मजूरामार्फत होवू शकत नाही) शिल्लक काम “मागेल त्याला शेततळे” योजनेमध्ये करता येवू शकते, असा प्रस्ताव अंदाजपत्रकासह संचालक, मृद संधारण व पाणलोट क्षेत्र व्यवस्थापन कृषि आयुक्तालय, पुणे यांनी संदर्भाधिन वाचा येथील अनुक्रमांक ८ येथे नमुद दि. १५.१२.२०१८ च्या पत्रान्वये शासनास सादर केला आहे. तद्नुसार राज्यात “मागेल त्याला
# Page 2
शासन निर्णय क्रमांकः शेततळे-२०१८/प्र.क्र.१२९/मग्रारो-५
शेततळे” व “महात्मा गांधी राष्ट्रीय ग्रामीण रोजगार हमी योजनेचे” अभिसरण करुन शेततळयाचे कामे घेण्यास मान्यता देण्याबाबतची बाब शासनाच्या विचाराधीन होती. त्याबाबत शासन खालील निर्णय घेत आहे.
शासन निर्णय :
मागेल त्याला शेततळे योजनेंतर्गत मंजूर करण्यात येणाऱ्या शेततळयाची कामे सोबतचे प्रपत्र “अ” व प्रपत्र “ब” नुसार “महात्मा गांधी राष्ट्रीय ग्रामीण रोजगार हमी योजना” व “मागेल त्याला शेततळे” योजनेतून अभिसरणाव्दारे घेण्यास शासन मान्यता देत आहे.
२. सदर शेततळे कार्यक्रमाची अंमलबजावणी करण्यासाठी पुढीलप्रमाणे अटी व शर्ती लागू राहतील : क) महात्मा गांधी राष्ट्रीय ग्रामीण रोजगार हमी योजनेच्या निकषानुसार पात्र व इच्छुक असलेल्या लाभार्थ्यांची “मागेल त्याला शेततळे” योजनमधील तालुकास्तरीय समितीने मंजूर केलेल्या शेततळयांचे सुरुवातीचे ०.५० मीटर खोलीचे खोदकाम महात्मा गांधी राष्ट्रीय ग्रामीण रोजगार हमी योजनेतून मजूरामार्फत खोदावयाचे आहे. या ०.५० मीटर खोलीच्या खोदकामास महात्मा गांधी राष्ट्रीय ग्रामीण रोजगार हमी योजनेच्या संदर्भाधिन वाचा येथील अनुक्रमांक ७ येथे नमूद दि. १६.४.२०१८ च्या शासन निर्णयानुसार सन २०१८ च्या मंजूर दर सुचीनुसार रक्कम देय राहिल. उर्वरित २.५० मीटर खोलीचे शेततळे “मागेल त्याला शेततळे” योजनेमधून खोदावयाचे आहे. अशाप्रकारे खोदलेल्या २.५० मीटरच्या कामासाठी अनुज्ञेय अदागी “मागेल त्याला शेततळे” योजनेंतर्गत देय असलेल्या अनुदानाच्या प्रमाणात देय राहिल.
ख) उपरोक्त प्रमाणे “मागेल त्याला शेततळे” योजना व “महात्मा गांधी राष्ट्रीय ग्रामीण रोजगार हमी” योजनेंतर्गत शेततळयांची कामे अभिसरणाव्दारे करताना “महात्मा गांधी राष्ट्रीय ग्रामीण रोजगार हमी” योजनेतून ०.५० मीटर काम पूर्ण केल्यानंतर त्याचे GEO Tagging करुन त्याचा काम पूर्णत्वाचा दाखला nrega soft या कार्यप्रणालीमध्ये Upload करुन महात्मा गांधी राष्ट्रीय ग्रामीण रोजगार हमी योजनेचे काम पूर्ण झाल्यानंतर “मागेल त्याला शेततळे” योजनेचे काम सुरु करणे आवश्यक राहिल. “मागेल त्याला शेततळे” योजनेचे GEO Tagging स्वतंत्रपणे करणे ही अनुदान अदायगी पूर्वी आवश्यक राहिल.
३. अभिसरणाव्दारे वरीलप्रमाणे शेततळयाचे ०.५० मीटर पर्यंतचे खोदायचे काम करताना महात्मा गांधी राष्ट्रीय ग्रामीण रोजगार हमी योजनेच्या मार्गदर्शक तत्वांचे पालन करणे आवश्यक राहिल.
पृष्ठ ५ पैकी २
# Page 3
शासन निर्णय क्रमांकः शेततळे-२०१८/प्र.क्र.१२९/मग्रारो-५
# Page 4
# Page 5