# Page 1
नागपूर विभागातील गडचिरोली, भंडारा, चंद्रपूर, गोंदिया, नागपूर व वर्धा जिल्ह्यांमध्ये सिंचन विहिरींचा विहिरींचा धडक कार्यक्रमास मुदतवाढ देण्याबाबत.
महाराष्ट्र शासन
नियोजन विभाग (रोहयो)
शासन निर्णय क्रमांक : विहीर-२०२२/प्र.क्र.६४/मग्रारो-५
नवीन प्रशासकीय इमारत, १६ वा मजला,
मंत्रालय, मुंबई-४०० ०३२.
दिनांक :- ०६ फेब्रुवारी, २०२३
संदर्भ:
१) नियोजन विभाग शासन निर्णय क्रमांक : विहीर-२०१६/प्र.क्र.३१/रोहयो-५, दिनांक ११.०९.२०१६.
२) नियोजन विभाग शासन निर्णय क्रमांक: विहीर-२०१७/प्र.क्र.९८/रोहयो-५, दिनांक ०६.०२.२०१९.
३) नियोजन विभाग शासन निर्णय क्रमांक विहिर-२०२१/प्र.क्र.१८/मगारो-५ दिनांक ०९ मार्च, २०२१ ४) विभागीय आयुक्त नागपूर, यांचे क्रमांक/रोहयो/अका/४७१/२०२२ दि. ०३.१०.२०२२
प्रस्तावना : नियोजन विभाग (रोहयो) प्रभागाच्या दिनांक ११.०९.२०१६ च्या शासन निर्णयान्वये नागपूर विभागातील गडचिरोली, भंडारा, चंद्रपूर, गोंदिया व नागपूर जिल्ह्यांमध्ये सिंचन विहिरीचा धडक कार्यक्रम राबविण्यास तसेच संदर्भ क्र.२ येथील नमूद दिनांक ०६.०२.२०१९ च्या शासन निर्णयान्वये नागपूर विभागातील गडचिरोली, भंडारा, चंद्रपूर, गोंदिया, नागपूर व वर्धा या ६ जिल्ह्यांमध्ये सिंचन विहिरीच्या धडक कार्यक्रमांतर्गत अतिरिक्त १३००० सिंचन विहीरींचा लक्षांक देण्यात आलेला आहे. दिनांक ०६.०२.२०१९ च्या शासन निर्णयामध्ये सिंचन विहिरीच्या धडक कार्यक्रमास दिनांक ३०.०६.२०२० पर्यंत विहिरींचे काम पूर्ण करण्यास मुदत देण्यात आलेली होती.
उपरोक्त संदर्भ क्र. ४ येथील दिनांक ०९ मार्च, २०२१ रोजीच्या शासन निर्णयान्वये सदर कार्यक्रमास दिनांक ३० जून, २०२२ पर्यंत मुदतवाढ देण्यात आलेली आहे.
नागपूर विभागात सदर कार्यक्रमांतर्गत अपूर्ण विहिरीची कामे पूर्ण करण्यासाठी तसेच नविन विहिरींची कामे पूर्ण करण्याकरीता दिनांक ३० जून, २०२३ पर्यंत मुदतवाढ देण्याची विनंती विभागीय आयुक्त, नागपूर यांनी संदर्भाधिन क्र. ६ च्या पत्रान्वये केलेली आहे. त्यानुसार सिंचन विहीरींच्या कार्यक्रमास मुदतवाढ देण्याची बाब शासनाच्या विचाराधीन होती. त्यानुषंगाने शासन खालीलप्रमाणे निर्णय घेत आहे.
शासन निर्णय : "नागपूर विभागातील गडचिरोली, भंडारा, चंद्रपूर, गोंदिया, नागपूर व वर्धा जिल्हयांमधील “सिंचन विहिरींचा धडक कार्यक्रम” योजनेस दिनांक ३० जून, २०२३ पर्यंत मुदतवाढ देण्यात येत आहे." सदर शासन निर्णयास दिनांक ११.०९.२०१६ च्या शासन निर्णयातील नियम, अटी व शर्ती कायम राहतील.
# Page 2
शासन निर्णय क्रमांकः विहीर-२०२२/प्र.क्र.६४/मग्रारो-५