# Page 1
आयुक्त, मगांराग्रारोहयो, नागपूर या कार्यालयाच्या नुतनीकरणास प्रशासकीय व वित्तीय मान्यता देणेबाबत...
महाराष्ट्र शासन
नियोजन विभाग
शासन निर्णय क्रमांक: आस्थाप-२०२१/प्र.क्र.४६/मग्रारो-७
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
तारीख: ०१ सप्टेंबर, २०२१
संदर्भ :- आयुक्त, मगांराग्रारोहयो, नागपूर यांचा दिनांक ०४ मे, २०२१ रोजीचा प्रस्ताव
प्रस्तावना : नियोजन (रोहयो) विभागाच्या अधिपत्याखालील आयुक्त, महात्मा गांधी राष्ट्रीय ग्रामीण रोजगार हमी योजना, महाराष्ट्र राज्य, नागपूर हे कार्यालय प्रशासकीय इमारत क्रमांक २, बी विंग, सिव्हील लाईन्स, नागपूर येथे कार्यरत असून या कार्यालयास दिनांक ०२ मे, २०२१ रोजी पहाटे आग लागून कार्यालयातील फर्निचर, कार्यालयीन अभिलेख ज्यामध्ये अधिकारी / कर्मचारी यांची मूळ सेवापुस्तके, महत्वाचे दस्तावेज, संपूर्ण संगणक प्रणाली इत्यादी आगीच्या भक्षस्थानी पडून पूर्णपणे नष्ट झाले आहे. आगीत राख झालेले प्रशासकीय इमारत क्रमांक २, बी विंग, सिव्हील लाईन्स, नागपूर हे कार्यालयाचे नुतनीकरण करुन त्याबाबतचे अंदाजपत्रकीय अंदाज सादर करण्यास कार्यकारी अभियंता, सार्वजनिक बांधकाम विभाग, सदर, नागपूर यांना दिनांक १० मे, २०२१ रोजीच्या पत्रान्वये कळविण्यात आले होते. त्या अनुषंगाने मा.मुख्य अभियंता, सार्वजनिक बांधकाम प्रादेशिक विभाग, नागपूर यांनी रु.१,८४,५२,०५०/- (रुपये एक कोटी चौऱ्याऐंशी लाख बावण्ण हजार पन्नास फक्त) इतक्या रक्कमेचे अंदाजपत्रक प्रशासकीय मान्यतेस्तव विभागास सादर केले आहे. सदर अंदाजपत्रकास प्रशासकीय तसेच वित्तीय मान्यता देण्याची बाब शासनाच्या विचाराधीन होती.
शासन निर्णय : मा. मुख्य अभियंता, सार्वजनिक बांधकाम प्रादेशिक विभाग, नागपूर यांनी रु.१,८४,५२,०५०/- (रुपये एक कोटी चौऱ्याऐंशी लाख बावण्ण हजार पन्नास फक्त) इतक्या रक्कमेचे अंदाजपत्रक प्रशासकीय मान्यतेस्तव विभागास सादर केले आहे. आयुक्त, मगांराग्रारोहयो, नागपूर कार्यालयाचे नुतनीकरणाचे काम करण्याकरीता मा.मुख्य अभियंता, सार्वजनिक बांधकाम प्रादेशिक विभाग, नागपूर यांनी सादर केलेल्या रु.१,८४,५२,०५०/- (रुपये एक कोटी चौऱ्याऐंशी लाख बावण्ण हजार पन्नास फक्त) इतक्या खर्चाच्या सादर केलेल्या अंदाजपत्रकास प्रशासकीय व वित्तीय मान्यता देण्यात येत आहे.
२. सदर नुतनीकरणाचे काम करताना खालील अटींचे पालन करणे अनिवार्य राहील : १) नव्याने करण्यात येणारे फर्निचर लाकडी दुभाजक तसेच इतर लाकडी सामान हे आग प्रतिबंधक प्रक्रिया केलेले असावे.
२) फ्लोअरिंगचे काम करत असताना खालच्या मजल्यावर पाण्याची गळती होणार नाही, याची दक्षता घ्यावी.
# Page 2
शासन निर्णय क्रमांकः आस्थाप-२०२१/प्र.क्र.४६/मग्रारो-७
३) इमारतीच्या मूळ संकल्पचित्र आराखडयात काहीही बदल करु नयेत अथवा त्यांना हानी पोहोचणार नाही याची दक्षता घ्यावी.
३. सदरचा खर्च मागणी क्रमांक “ओ-३ मुख्यशिर्ष - २५०५ - ग्रामीण रोजगार - ६०- इतर कार्यक्रम-००१ रोजगार हमी योजना- पंचवार्षिक योजनांतर्गत योजना (०१) (०१) रोजगार हमी योजना (२५०५ ००२२) (खर्चाचे उद्दिष्ट संकेतांक- १३ कार्यालयीन खर्च )” या लेखाशिर्षाखाली सन २०२१-२२ या वित्तीय वर्षात मंजूर झालेल्या तरतूदीतून भागविण्यात यावा.
४. उपरोक्त रकमेचा धनादेश “Executive Engineer, P.W.Division, No.१, Nagpur” यांचे नांवे काढण्यात यावा.
५. सदर शासन निर्णय सार्वजनिक बांधकाम विभाग व नियोजन विभागाच्या सहमतीने आणि वित्त विभागाच्या अनौपचारिक संदर्भ क्रमांक ३३१/व्यय-८/२०२१, दिनांक ३०.०७.२०२१ अन्वये दिलेल्या मान्यतेनुसार निर्गमित करण्यात येत आहे.