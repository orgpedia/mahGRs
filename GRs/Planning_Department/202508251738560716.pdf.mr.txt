# Page 1
राज्यातील पायाभूत विकास प्रकल्पांसाठी
युनिक पायाभूत सुविधा आयडीबाबत
मार्गदर्शक सूचना.
महाराष्ट्र शासन
नियोजन विभाग
शासन निर्णय क्र.युपासु-२०२५/प्र.क्र.०७/का.१४१२
मादाम कामा मार्ग, हुतात्मा राजगुरु चौक, मंत्रालय, मुंबई-३२.
दिनांक : २५ ऑगस्ट, २०२५.
वाचा : १. नियोजन विभाग, शासन निर्णय क्रमांक : युपासु-२०२५/प्र.क्र.०७/का.१४१२, दिनांक २४ जानेवारी, २०२५.
२. नियोजन विभाग, शासन निर्णय क्रमांक : युपासु-२०२५/प्र.क्र.०७/का.१४१२, दिनांक ९ जून, २०२५.
प्रस्तावना :
राज्यातील पायाभूत विकास कामांचे सुयोग्य नियोजन व्हावे, सुसूत्रता यावी, सर्व भागांचा
समतोल विकास व्हावा व अनावश्यक खर्चात बचत व्हावी यासाठी प्रत्येक पायाभूत विकास
प्रकल्पांसाठी युनिक आयडी शासन निर्णय, दिनांक ९ जून, २०२५ अन्वये प्रथमत: वर्धा जिल्यामध्ये
प्रायोगिक तत्वावर लागू करण्यात आला आहे. त्याकरिता युनिक पायाभूत सुविधा पोर्टल (Infra ID
Portal) कार्यान्वित करण्यात आले आहे. पहिल्या टप्प्यामध्ये वर्धा जिल्यामधील ग्रामविकास विभाग,
नगर विकास विभाग, सार्वजनिक बांधकाम विभाग, जलसंधारण विभाग, पाणी पुरवठा व स्वच्छता
विभाग व जलसंपदा विभागाच्या पायाभूत सुविधांचा समावेश करण्यात आला आहे. तसेच उर्वरित सर्व
विभाग व जिल्यांमध्ये आणि स्थानिक स्वराज्य संस्थांमध्ये दिनांक १ ऑक्टोबर, २०२५ पासून
पायाभूत सुविधांसाठी युनिक आयडी देणे अनिवार्य असल्याचे तसेच प्रति सुविधा आयडीसाठी शुल्क
आकारण्याबाबत दिनांक ९ जून, २०२५ च्या शासन निर्णयामध्ये नमूद करण्यात आले आहे. यामध्ये
सुधारणा करण्याची बाब शासनाच्या विचाराधीन होती.
शासन निर्णय :
राज्यातील पायाभूत विकास कामांचे सुयोग्य नियोजन व्हावे, सुसूत्रता यावी, सर्व भागांचा
समतोल विकास व्हावा व अनावश्यक खर्चात बचत व्हावी यासाठी राज्यातील सर्व शासकीय
कार्यालये, निमशासकीय कार्यालये, जिल्हा परिषद, महानगरपालिका व अन्य यंत्रणा यांना प्रत्येक
पायाभूत विकास प्रकल्पासाठी महाराष्ट्र संपत्ती पंजीकरण पध्दती ((महासंपत्ती)/Maharashtra
Asset Register System (MARS) ) या पोर्टलवरुन शासन निर्णयाच्या दिनांकापासून युनिक आयडी
क्रमांक घेणे अनिवार्य करण्यात येत आहे.
# Page 2
शासन निर्णय क्रमांकः युपासु-२०२५/प्र.क्र.०७/का.१४१२
२. महाराष्ट्र सुदूर संवेदन उपयोजन केंद्र (MRSAC) यांना पोर्टलची सुविधा उपलब्ध करुन
देण्यासाठी रु.१००/- इतके शुल्क आकारण्यात येणार आहे. युनिक पायाभूत सुविधा आयडी
पोर्टलवर गेल्या पाच वर्षात (२०२०-२०२५) निर्माण झालेल्या पायाभूत सुविधांच्या नोंदीसाठी शुल्क
आकारण्यात येऊ नये.
पोर्टलची सुविधा उपलब्ध करुन देण्यासाठी जमा होणाऱ्या शुल्काच्या विनियोगाबाबत
खालीलप्रमाणे सूचना देण्यात येत आहेत :-
अ)सदर शुल्काद्वारे जमा होणाऱ्या निधीचा विनियोग खालीलप्रमाणे करण्यात यावा.
(१)युनिक पायाभूत सुविधा आयडी पोर्टलच्या देखभाल दुरुस्तीसाठी,
(२)युनिक पायाभूत सुविधा आयडी पोर्टलच्या सेवांमध्ये सुधारणा करण्यासाठी,
अद्ययावतीकरणासाठी,
(३)युनिक पायाभूत सुविधा आयडी पोर्टलसाठी आवश्यक मनुष्ट्यबळ उपलब्ध करुन
घेण्यासाठी,
(४)युनिक पायाभूत सुविधा आयडी पोर्टलच्या वापराबाबत आवश्यक प्रशिक्षणासाठी
ब) सदर शुल्काद्वारे जमा होणाऱ्या निधीमधून खालील बाबींसाठी विनियोग करण्यात येऊ नये.
(१) युनिक पायाभूत सुविधा आयडी पोर्टल व्यतिरिक्त अन्य प्रयोजनांसाठी,
(२) वरील परिच्छेदामध्ये नमूद केल्याव्यतिरिक्त अन्य खरेदीसाठी.
३. प्रत्येक विभागाला आणि स्थानिक स्वराज्य संस्थेला पायाभूत सुविधेसाठी प्रशासकीय मान्यता
देण्यापूर्वी ऑनलाईन युनिक आयडी क्रमांक घेण्यासाठीची कार्यपध्दती व इतर बाबी या विभागाच्या
संदर्भाधीन शासन निर्णय, दिनांक ९ जून, २०२५ मध्ये नमूद करण्यात आल्यानुसार राहतील.
४. विभागाच्या/स्थानिक स्वराज्य संस्थांच्या सुविधा Geo tagging करण्याकरिता विभागाने
नामनिदेशित केलेल्या अधिकाऱ्यांसाठी लॉगईन क्रिडेन्शियल उपलब्ध करुन घेणे आवश्यक आहे.
त्याकरिता नामनिदेशित अधिकाऱ्यांनी सोबत जोडलेल्या डिपार्टमेंट मास्टर, डेझिग्नेशन मास्टर,
स्कीम मास्टर, ॲसेट मास्टर व कौन्सिल/कॉपोरेशन मास्टर लिस्ट मधील माहिती सोबत जोडलेल्या
जिल्हानिहाय यादीतील संबंधित पालक शास्त्रज्ञ यांच्याकडे पाठवावी.
५. प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3