# Page 1
मिशन महासंचालक, मनरेगा या पदावर कंत्राटी तत्तवावर नियुक्त करण्यात आलेल्या
श्री.नंदकुमार वर्मा, भा.प्र.से. (सेवानिवृत्त) यांना
मासिक पारिश्रमिकाची रक्कम प्रदान
करणेबाबत ....
महाराष्ट्र शासन
नियोजन विभाग
शासन निर्णय क्रमांक: मग्रारो-२०२३/प्र.क्र.१५८/रोहयो-७
१६ वा मजला, नवीन प्रशासन भवन,
मादाम कामा रोड, मंत्रालय, मुंबई- ४०० ०३२
दिनांक :- ०४ जानेवारी, २०२४.
वाचा :
१)सामान्य प्रशासन विभाग शासन निर्णय क्र.एसआरव्ही-२०११/प्र.क्र.१३७/कार्यासन-१२
दिनांक १७ डिसेंबर, २०१६
२) नियोजन (रोहयो) विभागाचा शासन निर्णय क्र. मग्रारोहयो -२०२२/प्र.क्र.१७४/रोहयो-६अ
दि.१४ डिसेंबर, २०२२
३) नियोजन (रोहयो) विभाग शासन निर्णय क्रमांक मग्रारो-२०२३/प्र.क्र.१९/रोहयो-७
दिनांक २८ जुन, २०२३
प्रस्तावना :-
२. उपरोक्त संदर्भाधीन अनुक्रमांक ०२ वरील शासन निर्णयान्वये महात्मा गांधी राष्ट्रीय ग्रामीण रोजगार हमी योजना व अन्य विभागांच्या विविध योजनांच्या अभिसरणातून सुविधा संपन्न कुटुंब मिशन व सवांगीण ग्राम समृद्धी
योजना राबविण्याचे निश्चित करण्यात आलेले आहे. तसेच या योजनेच्या अंमलबजावणीसाठी मिशन महासंचालक,
मनरेगा या पदावर भारतीय प्रशासन सेवेतील सेवानिवृत्त अधिका-याची सेवा उपलब्ध करुन घेण्याबाबत तरतुद
करण्यात आलेली आहे.
३. त्या अनुषंगाने, उपरोक्त संदर्भाधीन अनुक्रमांक ०३ वरील शासन निर्णयान्वये, सामान्य प्रशासन विभागाच्या
दिनांक १७ डिसेंबर, २०१६ रोजीच्या शासन निर्णयातील तरतुदीनुसार श्री.नंदकुमार वर्मा, भारतीय प्रशासन सेवा
(सेवानिवृत्त) यांची मिशन महासंचालक, मनरेगा या कंत्राटी पदावर ०१ वर्षाच्या कालावधीकरिता कंत्राटी तत्तवावर नियुक्ती करण्यात आलेली आहे.
४. श्री.नंदकुमार वर्मा, भा.प्र.से. (सेवानिवृत्त) यांना ते रुजू झाल्याच्या दिनांकापासून (दिनांक २९ जून, २०२३
पासून) मासिक पारिश्रमिकाची रक्कम प्रदान करण्याची बाब शासनाच्या विचाराधीन होती.
शासन निर्णय :-
२. श्री.नंदकुमार वर्मा, भा.प्र.से. (सेवानिवृत्त) यांना मिशन महासंचालक, मनरेगा (कंत्राटी) या पदावर दिनांक २९
जुन, २०२३ पासून खालील नमूद केलेल्या अटी व शर्तीची पूर्तता करण्याच्या अधीन राहून सोबत जोडलेल्या परिशिष्ट्ट-अ अन्वये मासिक पारिश्रमिक व भत्ते प्रदान करण्यास मान्यता देण्यात येत आहे.
१) सदरची नियुक्ती ही विवक्षीत कामांसाठी ०१ वर्षाच्या कालावधीकरिता कंत्राटी स्वरुपात करण्यात आलेली असल्यामुळे, नियोजन (रोहयो) विभागाने सोपविलेली खालील नमूद केलेली विवक्षित कामे पूर्ण करण्याची जबाबदारी
त्यांची राहील अशा आशयाचे बंधपत्र श्री.नंदकुमार, भा.प्र.से.(सेवानिवृत्त) त्यांनी शासनास सादर करावे.
# Page 2
शासन निर्णय क्रमांकः मग्रारो-२०२३/प्र.क्र.१५८/रोहयो-७
i)राज्यातील महात्मा गांधी राष्ट्रीय ग्रामीण रोजगार हमी योजनेच्या अंमलबजावणीचे निरीक्षण आणि
मुल्यमापन करुन सदर योजनेची उद्यीष्ट्टे साध्ये करण्याबाबतचा अहवाल शासनास सादर करणे
ii)महात्मा गांधी राष्ट्रीय ग्रामीण रोजगार हमी योजनेच्या प्रभावी अंमलबजावणीकरिता राज्यातील सर्व
पातळीवरील जिल्हाधिकारी तथा जिल्हा कार्यक्रम समन्वयक व मुख्य कार्यकारी अधिकारी तथा
उपजिल्हा कार्यक्रम समन्वयक यांच्यात समन्वय निर्माण करण्याबाबत करावयाच्या उपाययोजनांचा
अहवाल शासनास सादर करणे
iii)योजना आणि त्याची राज्यात अंमलबजावणी यासंबंधीच्या सर्व बाबींवर अहवाल तयार करुन तो
शासनाला सादर करणे
iv)केंद्र शासनाकडून मान्य असलेल्या कामातून राज्यासाठी आवश्यक कामे निश्चित करुन त्याबाबतचा
अहवाल शासनाला सादर करणे
v)तक्रार निवारण यंत्रणेचे पुर्नविलोकन करुन त्यातील सुधारणांची शिफारस शासनाला करणे
vi)मनरेगा कायदा आणि त्याअंतर्गत असलेल्या योजनांबददल माहितीचा जास्तीत जास्त प्रसार
करण्याकरिता करावयाच्या उपाययोजनांचा शासनाला अहवाल सादर करणे
vii)केंद्र शासनाकडून अधिकाधिक निधी उपलब्ध करुन घेण्याच्या अनुषंगाने करावयाच्या उपाययोजनांबाबत
viii)योजनेची प्रभावी अंमलबजावणीसाठी क्षमता बांधणी निर्माण करण्याबाबतचा अहवाल शासनाला सादर
करणे
तसेच, उपरोक्त विवक्षित कामांव्यतिरीक्त बंधपत्रात खालील अटी व शतींचा उल्लेख करण्यात यावा.
i) करार पध्दतीने नियुक्ती देताना शासनाने विहीत केलेल्या अटी व शर्ती मला मान्य आहे. तसेच करार
कालावधीत माझ्याकडून शासनाच्या नियमित सेवेत घेण्याबाबत अथवा इतर कोणत्याही शासकीय हक्काची मागणी
करणार नाही.
ii) मला सोपविलेली सेवा पार पाडण्याच्या कामात व्यत्यय निर्माण होईल, अशा कोणत्याही व्यावसायिक कामात
मी गुंतलेलो नाही.
iii) करार कालावधीत मला प्राप्त झालेली शासकीय कागदपत्रे/माहिती व आधारसामुग्रीबाबत मी गोपनीयतता
पाळील.
iv) करार कालावधीत माझे गुंतलेले हितसंबंध (Conflict of Interest) या बंधपत्रासोबत मी जाहीर करत आहे.
३. सोबत जोडलेल्या परिशिष्ट्ट-अ नुसार निश्चित करण्यात आलेली मासिक पारिश्रमिकाची रक्कम ही
श्री.नंदकुमार, भा.प्र.से.(सेवानिवृत्त) यांना दिनांक २८ जुन, २०२३ रोजीच्या शासन निर्णयानुसार ०१ वर्षाच्या
कालावधीकरिता देय राहील.
४. सोबत जोडलेल्या परिशिष्ट्ट-अ नुसार, निवास भत्ता, प्रवास भत्ता व दूरध्वनी भत्ता याकरिता मासिक
पारिश्रमिकाच्या २५ टक्के इतकी रक्कम अनुज्ञेय करण्यात आलेली असल्यामुळे सदर भत्याचे देयक श्री.नंदकुमार,
भा.प्र.से. (सेवानिवृत्त) यांनी शासनास स्वतंत्ररित्या सादर करु नये.
५. आवश्यक प्रसंगी मुख्यालया व्यतिरीक्त दौरा करावा लागल्यास, त्यास शासनाची मंजूरी घेतल्यानंतर त्यांना
निवृत्तीवेळच्या वेतनमानास अनुसरुन प्रवासभत्ता व दैनिक भत्तयाचे प्रदान करण्यात येईल.
पृष्ट्ठ ४ पैकी २
# Page 3
शासन निर्णय क्रमांकः मग्रारो-२०२३/प्र.क्र.१५८/रोहयो-७
६. श्री.नंदकुमार, भा.प्र.से. (सेवानिवृत्त) यांच्या मासिक पारिश्रमिकापोटी व भत्तयांपोटी होणारा खर्च हा मागणी
क्रमांक ओ-३, लेखाशिर्ष २५०५ ००२२ (१३) कार्यालयीन खर्च याखाली सन २०२३-२४ या आर्थिक वर्षात मंजूर
करण्यात आलेल्या तरतूदीतून भागविण्यात येईल.
७. नियोजन (रोहयो) विभागाचे सचिव/प्रधान सचिव/अपर मुख्य सचिव यांना विशेष परिस्थितीत कोणत्याही वेळी
श्री.नंदकुमार, भा.प्र.से.(सेवानिवृत्त) यांची करार पध्दतीवरील सेवा समाप्त करण्याचे अधिकार राहतील.
८. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4