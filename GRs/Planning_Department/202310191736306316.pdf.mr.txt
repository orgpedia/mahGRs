# Page 1
नियोजन विभाग (खुद्द - रोहयोप्रभागासह) च्या आस्थापनेवरील वाहनचालक-गट क व गट ड ची पदे बाह्ययंत्रणेद्वारे भरण्यास सेवापुरवठादार संस्थेला/एजन्सीला मान्यता देण्याबाबत..
महाराष्ट्र शासन
नियोजन विभाग
शासन निर्णय क्रमांक: निविआ-४०२३/प्र.क्र.३९१/का.१४२१
मादाम कामा रोड, हुतात्मा राजगुरु चौक,
मंत्रालय, विस्तार मुंबई -४०० ०३२,
दिनांक : १९ ऑक्टोबर, २०२३
वाचा : शासन निर्णय, उद्योग उर्जा व कामगार व खनिकर्म विभाग क्र. संकीर्ण-२०१७/प्र.क्र.९३/कामगार-८., दि. ०६.०९.२०२३
प्रस्तावना: उद्योग उर्जा, कामगार व खनिकर्म विभागाच्या संदर्भाधिन दि. ०६.०९.२०२३ च्या शासन निर्णयान्वये बाह्यस्रोतामार्फत पदे भरण्यासाठी ९ पुरवठादाराचे पॅनल नियुक्त केले असून, सदर पुरवठादारांकडून सर्व शासकीय/निमशासकीय कार्यालयांनी कंत्राटी पदे भरणे बंधनकारक करण्यात आले आहे. त्यानुसार नियोजन विभाग (खुद्द-रोहयोप्रभागासह) मधील वाहनचालक गट-क व गट- ड संवर्गातील पदे बाह्ययंत्रणेद्वारे पुरवठा करण्यासाठी सेवापुरवठादार संस्थेला/एजन्सीला मान्यता देण्याची बाब शासनाच्या विचाराधीन होती.
त्यानुषंगाने खालीलप्रमाणे निर्णय घेण्यात येत आहे.
शासन निर्णयः
नियोजन विभाग (खुद्द - रोहयोप्रभागासह) मधील वाहनचालक गट-क व गट ड संवर्गातील पदे (कुशल, अकुशल व अर्धकुशल) अशी पदे बाह्ययंत्रणेद्वारे भरण्यासाठी या आदेशान्वये मे. सैनिक इंटेलिजन्स सिक्युरिटी प्रा. लि.(Sanik Intelligence Security Private Limited consortium member Sutishka India security Pvt.ltd.) या सेवापुरवठादाराची नियुक्ती करण्यात येत आहे.
२. उद्योग, उर्जा, कामगार व खनिकर्म विभागाच्या उपरोक्त दि.०६.०९.२०२३ रोजीच्या शासन निर्णयासोबत जोडलेल्या परिशिष्ट क मधील नमूद (SOP) नुसार तसेच परिच्छेद १ (ii) मधील तरतूदीनुसार मे. सैनिक इंटेलिजन्स सिक्युरिटी प्रा. लि. ( Sanik Intelligence Security Private Limited Consortium Member : Sutishka India Security Pvt.Ltd.) या पुरवठादारामार्फत वा या पुरवठादाराने कामगार विभागाकडे नोंदणीकृत केलेल्या SPV (Special Purpose Vehicle) द्वारे मनुष्यबळ उपलब्ध करुन घेणेबाबत पुढील कार्यवाही करण्यात येईल.
३. उक्त मान्यता या आदेशाच्या दिनांकापासून कार्यान्वीत होईल व ती पुढील पाच वर्षापर्यंत किंवा उद्योग उर्जा व कामगार विभागाच्या शासन निर्णय दि. ०६.०९.२०२३ अन्वये नियुक्त पॅनलची मुदत संपुष्टात येईपर्यंत किंवा शासनाने याकरिता नव्याने पॅनल नियुक्त करेपर्यंत किंवा या विभागाच्या पुढील आदेशापर्यंत, यापैकी जे आधी घडेल तोपर्यंत असेल.
४. पुरवठादाराने मनुष्यबळ मानधनाची देयके प्रतिमाह कार्यासन १४२१ कडे सादर करावीत. यासाठीचा खर्च मागणी क्र.ओ ०७, ३४५१ सेक्रेटरीएट, आर्थिक सेवा, ०९० सेक्रेटरीएट, (०१) (०१), नियोजन विभाग, योजनेतर, ३४५१०१८२, “१०- कंत्राटी सेवा” या उद्दिष्टांतर्गत उपलब्ध तरतूदीतून नियमानुसार देयके अदा करण्यात येतील.
# Page 2
शासन निर्णय क्रमांक: निविआ-४०२३/प्र.क्र.३९१/का.१४२१
५. उद्योग उर्जा, कामगार व खनिकर्म विभागाच्या शासन निर्णय दि. ०६.०९.२०२३ च्या शासन निर्णयामध्ये नमूद केलेल्या अटी व शर्ती मधील मूद्दा क्र. १३ अन्वये बाह्ययंत्रणेमार्फत नियुक्त कर्मचाऱ्यास देय संविधानिक वसूलीच्या रकमा पुरवठादाराने संबंधित कर्मचाऱ्याच्या वेतन चिठ्ठीमध्ये स्पष्टपणे नमूद करुन त्यानुसार त्या संबंधित प्राधिकरणाकडे जमा करणे आवश्यक राहील.
६. मनुष्यबळ पुरवठा करणाऱ्या एजन्सीने शासनाने वेळोवेळी केलेले नियम व उद्योग, उर्जा व कामगार व खनिकर्म विभाग, शासन निर्णय दि. ०६.०९.२०२३ मधील अटी व शर्ती यांचे तंतोतंत पालन करणे बंधनकारक राहील.
७. सदर शासन निर्णय उद्योग, उर्जा, कामगार व खनिकर्म विभाग, शासन निर्णय दि. ०६.०९.२०२३ मधील अटी व शर्ती व मार्गदर्शक सूचनानुसार निर्गमित करण्यात येत आहे.