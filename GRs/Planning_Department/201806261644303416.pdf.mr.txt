# Page 1
श्री गजानन महाराज समाधी शताब्दी महोत्सव शेगांव तीर्थक्षेत्रासाठी मुलभूत सुविधा निर्माण करण्याचा विकास आराखडाः
स्वीय प्रपंजी खात्यास मुदतवाढ देणेबाबत.
महाराष्ट्र शासन
नियोजन विभाग
शासन निर्णय क्रमांक- तीक्षेवि-२०१३/प्र.क्र.१२/१४४४,
मंत्रालय, मुंबई-४०० ०३२,
दिनांक : २६ जून, २०१८.
वाचा :- १) शासन निर्णय क्र.तिक्षेवि-२०१०/प्र.क्र.२६/का.१४४४ दि. २८ मार्च, २०१० २) शासन निर्णय क्र. तिक्षेवि-२०१३/प्र.क्र.१२/का.१४४४ दि. १८ ऑगस्ट, २०१७ ३) शासन निर्णय क्र. तिक्षेवि-२०१६/प्र.क्र.२३/का.१४४४ दि. १४ नोव्हेंबर, २०१७
प्रस्तावना:
श्री गजानन महाराज समाधी शताब्दी महोत्सव शेगाव तीर्थक्षेत्रासाठी मुलभूत सुविधा निर्माण
करण्याचा विकास आराखडा यासाठी शासनामार्फत उपलब्ध करून देण्यात आलेला निधी
कोषागारातून आहरित करून विभागीय आयुक्त, अमरावती विभाग, अमरावती यांच्या नांवे स्वीय
प्रपंजी खात्यामध्ये जमा करण्यास संदर्भाधीन क्रमांक १ येथील दिनांक २८ मार्च, २०१० च्या शासन
निर्णयान्वये, मान्यता देण्यात आली आहे. सदर स्वीय प्रपंजी खात्यास संदर्भाधीन क्रमांक २ येथील
दिनांक १८ ऑगस्ट, २०१७ च्या शासन निर्णयान्वये दिनांक ३१ मार्च, २०१८ पर्यंत मुदतवाढ देण्यात
आलेली आहे. सदर आराखड्यातील कामे माहे मार्च, २०१९ पर्यंत पूर्ण करण्यास संदर्भाधीन क्रमांक
३ येथील दिनांक १४ नोव्हेंबर, २०१७ च्या शासन निर्णयान्वये मान्यता दिलेली आहे.
सदर स्वीय प्रपंजी खात्यास दि. ३१ मार्च, २०१८ च्या पुढे मुदतवाढ देण्यास, तसेच स्वीय
प्रपंजी खात्यातील अखर्चित रक्कम प्रत्यार्पित न करता सन २०१८-१९ मध्ये खर्च करण्यास मान्यता
देण्याची बाब शासनाच्या विचाराधीन होती.
शासन निर्णय:
श्री गजानन महाराज समाधी शताब्दी महोत्सव शेगाव तीर्थक्षेत्रासाठी मुलभूत सुविधा निर्माण
करण्याचा विकास आराखडा विहित कालावधीत पूर्ण करण्याकरिता विभागीय आयुक्त, अमरावती
विभाग, अमरावती यांच्या नांवे उघडण्यात आलेल्या स्वीय प्रपंजी खात्यास (००८४८४) महालेखापाल
(लेखा व अनुज्ञेयता) - १ महाराष्ट्र यांनी दिलेल्या मान्यतेनुसार “विशेष बाब" म्हणून दिनांक ३१ मार्च,
# Page 2
शासन निर्णय क्रमांक: तीक्षेवि-२०१३/प्र.क्र.१२/१४४४
२०१९ पर्यंत अंतिम मुदतवाढ देण्यात येत आहे. या स्वीय प्रपंजी खात्यास वरीलप्रमाणे मुदतवाढ
देण्यात येत असल्याने स्वीय प्रपंजी खात्यातील अखर्चित रक्कम, सन २०१८-१९ या आर्थिक
वर्षामध्ये आराखड्यांतर्गत मुलभूत सुविधा निर्माण करण्यासाठी खर्च करण्यास मान्यता देण्यात येत
आहे.
२. सदर शासन निर्णय, वित्त विभागाच्या अनौपचारीक संदर्भ क्रमांक २६८/२०१८/कोषा प्र-५
दिनांक २४ मे, २०१८ अन्वये, तसेच महालेखापाल कार्यालयाच्या अनौपचारिक संदर्भ क्रमांक
TM/Ch.२/UOR/Planning Department/२०१८-१९/४३१, दिनांक १५ जून, २०१८ अन्वये प्राप्त
झालेल्या सहमतीने निर्गमित करण्यात येत आहे.
# Page 3