# Page 1
यशवंतराव चव्हाण विकास प्रशासन प्रबोधिनी (यशदा), पुणे येथे शाश्वत विकास ध्येयांबाबत सन २०२२-२३ व सन २०२३-२४ मध्ये घ्यावयाचे प्रशिक्षण कार्यक्रम व त्याच्या खर्चास मान्यता देण्याबाबत.
महाराष्ट्र शासन
नियोजन विभाग
शासन निर्णय क्रमांक : असांसं-१३२१/प्र.क्र.३२/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १४ नोव्हेंबर, २०२२
वाचा : १. सामान्य प्रशासन विभाग, शासन निर्णय क्रमांक : टीआरएन-०९/प्र.क्र.३९/०९/१२-अ, दि.२३.९.२०११ २. नियोजन विभाग, शासन निर्णय क्रमांक: असांसं-१३२१/प्र.क्र.३२/का.१४१७, दि. ३० नोव्हेंबर २०२१ ३. अर्थ व सांख्यिकी संचालनालयाचे पत्र क्र.शाविध्ये/असांसं/यशदा/२०२२/५०२, दि.२३ सप्टेंबर २०२२.
प्रस्तावना : सामान्य प्रशासन विभाग शासन निर्णय क्रमांक : टीआरएन-०९/प्र.क्र.३९/०९/१२-अ, दि.२३ सप्टेंबर, २०११ अन्वये प्रसिध्द केलेल्या “राज्य प्रशिक्षण धोरण” (State Training Policy) नुसार यशवंतराव चव्हाण विकास प्रशासन प्रबोधिनी (यशदा), पुणे या प्रशिक्षण संस्थेला “शिखर प्रशिक्षण संस्था” (Apex Training Institution) म्हणून घोषित करण्यात आले असून या संस्थेला राज्यातील इतर सर्व प्रशिक्षण संस्था संलग्न करण्यात आल्या आहेत. तसेच महसूल विभाग मुख्यालय स्तरावरील “विभागीय प्रशासकीय प्रशिक्षण संस्था” व जिल्हास्तरावरील “जिल्हा प्रशासकीय प्रशिक्षण संस्था” यांच्या प्रशिक्षण कार्यक्रमांचे संनियंत्रण यशवंतराव चव्हाण विकास प्रशासन प्रबोधिनी (यशदा), पुणे यांचे मार्फत करण्यात येत आहे. या सर्व स्तरांवर प्रशिक्षण संस्थांच्या माध्यमातून यशवंतराव चव्हाण विकास प्रशासन प्रबोधिनी (यशदा), पुणे जिल्हास्तरावरील अधिकाऱ्यांना प्रशिक्षण देत आहे. या पार्श्वभूमीवर संयुक्त राष्ट्र संघ (United Nations) यांनी घोषित केलेली शाश्वत विकास ध्येये (SDG) गाठण्यासाठी राज्यामध्ये प्रशासनाचे अधिकारी व कर्मचारी यांचा जाणिवपूर्वक सहभाग आवश्यक आहे.
यासाठी शासकीय तथा निमशासकीय अधिकारी / कर्मचारी यांना प्रशिक्षित करणे आवश्यक आहे. तसेच स्थानिक स्वराज्य संस्थांचे लोकप्रतिनिधी यांच्या मध्ये जागृती निर्माण होणे अपेक्षित आहे. या शिवाय विद्यापीठ स्तरावरील शिक्षण तज्ञ, संशोधक व विद्यार्थी यांचा सहभाग प्राप्त होणे देखील गरजेचे आहे. या सर्व भागधारकांना (Stakeholders) आवश्यक प्रशिक्षण कालबध्द पद्धतीने होण्यासाठी यशवंतराव चव्हाण विकास प्रशासन प्रबोधिनी (यशदा), पुणे या संस्थेने नव्याने प्रस्ताव नियोजन विभागास सादर केला आहे.
२. नियोजन विभाग आणि सांख्यिकी व कार्यक्रम कार्यान्वयन मंत्रालय (MoSPI) नवी दिल्ली यांच्यामध्ये “सांख्यिकी सक्षमीकरणासाठी सहाय्य (Support for Statistical Strengthening)” ही केंद्र शासनाची योजना राबविण्याबाबत दि.१६ मार्च, २०२० रोजी “सामंजस्य करार (MoU)” करण्यात आला आहे. त्यानुसार “शाश्वत विकास ध्येय (SDG)” संबंधातील यशवंतराव चव्हाण विकास प्रशासन प्रबोधिनी (यशदा), पुणे या संस्थेच्या प्रस्तावाचा विचार करून व नियोजन विभाग, शासन निर्णय, क्रमांक एसडीजी-२०२०/प्र.क्र.३५/का-१४१२, दि.०३ डिसेंबर,२०२० अन्वये “शाश्वत विकास ध्येय-अंमलबजावणी आणि समन्वय केंद्र" (SDG-ICC) स्थापन करण्यात आले. या सनियंत्रण केंद्राच्या पंचस्तंभीय व्युहरचनेची (५ Pillar Strategy) अंमलबजावणी होण्याच्या उद्देशाने यशवंतराव चव्हाण विकास प्रशासन प्रबोधिनी (यशदा), पुणे यांच्याकडून प्राप्त प्रस्तावातील उपक्रम पार पाडण्यासाठी “सांख्यिकी सक्षमीकरणासाठी सहाय्य (Support for Statistical Strengthening)” या केंद्र शासनाच्या योजने अंतर्गत “शाश्वत विकास ध्येय केंद्र (SDG-Center)” स्थापन करण्यात आले. सदर केंद्राद्वारे राज्य स्तरावर व्यापक प्रशिक्षण व्यवस्था निर्माण करण्याकरिता नियोजन विभाग, शासन निर्णय, क्रमांक:असांसं
# Page 2
शासन निर्णय क्रमांकः असांसं-१३२१/प्र.क्र.३२/का.१४१७
१३२१/प्र.क्र.३२/ का.१४१७, दि.३० नोव्हेंबर २०२१ अन्वये सन २०२१-२२, सन २०२२-२३ व सन २०२३-२४ या कालावधीमध्ये व्यापक प्रशिक्षण व्यवस्था व अनुषंगिक कार्ये पूर्ण करण्यास व त्यासाठी एकूण रु.२,६६,७३,५७०/- (अक्षरी रूपये दोन कोटी, सहासष्ठ लक्ष, त्र्याहत्तर हजार पाचशे सत्तर फक्त) इतक्या खर्चास मान्यता देण्यात आली होती. परंतु, अद्यापपर्यंत कोणताही प्रशिक्षण कार्यक्रम झाला नाही. त्यामुळे नव्याने प्रशिक्षण आराखड्यास व त्यासाठीच्या खर्चास मान्यता देण्याची बाब शासनाच्या विचाराधीन होती. त्याचप्रमाणे यशवंतराव चव्हाण विकास प्रशासन प्रबोधिनी (यशदा), पुणे येथे सध्या अस्तित्वात असलेल्या “शाश्वत विकास ध्येय अंमलबजावणी व संनियंत्रण केंद्र” याऐवजी “शाश्वत विकास ध्येय - प्रशिक्षण केंद्र" स्थापन करणेची बाब शासनाच्या विचाराधीन होती. त्या अनुषंगाने आता खालीलप्रमाणे निर्णय घेण्यात आला आहे.
शासन निर्णय :
१. नियोजन विभाग, शासन निर्णय. क्रमांक: असांसं-१३२१/प्र.क्र.३२/का.१४१७, दिनांक ३० नोव्हेंबर, २०२१ याद्वारे अधिक्रमित करण्यात येत आहे.
२. यशवंतराव चव्हाण विकास प्रशासन प्रबोधिनी (यशदा), पुणे या संस्थेमार्फत शाश्वत विकास ध्येये या बाबत शासकीय अधिकारी / कर्मचारी यांच्यामध्ये जाणिव जोपासली जाऊन दैनंदिन कामकाजात त्यांच्याशी संबंधीत शाश्वत विकास ध्येये व उद्दिष्टपूर्तीकरीता कार्यवाही व्हावी, लोकप्रतिनिधींमध्ये याबाबतची जाणीव जोपासली जावी या उद्देशाने राज्य स्तरावर व्यापक प्रशिक्षण व्यवस्था निर्माण होण्याकरीता व शाश्वत विकास ध्येय बाबतच्या प्रशिक्षणाचे संनियंत्रण करण्यासाठी यशवंतराव चव्हाण विकास प्रशासन प्रबोधिनी (यशदा), पुणे अंतर्गत “शाश्वत विकास ध्येय - प्रशिक्षण केंद्र” स्थापन करण्यास याद्वारे मान्यता देण्यात येत आहे. त्याचप्रमाणे खालील नमूद गोषवाऱ्यानुसार व सोबत जोडलेल्या परिशिष्टातील तपशीलाप्रमाणे वर्ष २०२२-२३ व २०२३-२४ या कालावधीकरीता प्रशिक्षण कार्यक्रम राबविण्यास याद्वारे मान्यता देण्यात येत आहे.
---------------------------------------------------------------------------------------
| अ.क्र | बाब | वर्ष २०२२-२३ | वर्ष २०२३-२४ |
| संख्या / तपशील | रक्कम (रु.) | संख्या/ तपशील | रक्कम (रू.) |
| १ | २ | ३ | ४ | ५ | ६ |
| १ | Training/Workshop/ Capacity Building | १० कार्यक्रम | २,०९,५२,५०० | १ कार्यक्रम | १०,५६,००० |
| २ | Preparation of e manual for field staff |  | ३,००,००० |  |  |
| ३ | अनुषंगिक बाबी |  | ५०,००० |  | ५०,००० |
| ४ | Staff (Team Leader ) ( दर रू ३५,०००/- प्रती माह) | १ | २,१०,००० | १ | ४,२०,००० |
|  | Staff ( Assistance ) ( दर रू २९,०००/- प्रती माह, प्रती व्यक्ती) | २ | ३,४८,००० |  | ६,९६,००० |
| ६ | प्रशासकीय खर्च(१० टक्के) |  | २१,८६,०५० |  | २,२२,२०० |
|  | एकूण |  | २,४०,४६,५५० |  | २४,४४,२०० |
---------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः असांसं-१३२१/प्र.क्र.३२/का.१४१७
३. यशवंतराव चव्हाण विकास प्रशासन प्रबोधिनी (यशदा), पुणे कडून वरील गोषवऱ्यानुसार सोबतच्या परिशिष्टात नमूद केल्याप्रमाणे तपशिलवार व्यापक प्रशिक्षण व्यवस्था व अनुषंगिक कार्ये पूर्ण करण्यासाठी आर्थिक वर्षनिहाय निधी उपलब्ध करून देण्यास शासन मान्यता प्रदान करण्यात येत आहे. प्रशिक्षण कार्यक्रम राबविण्यासाठी येणारा एकूण अपेक्षीत खर्च रू.२,६४,९०,७५०/- (अक्षरी रूपये दोन कोटी, चौसष्ट लक्ष, नव्वद हजार, सातशे पन्नास फक्त) भागविण्यासाठी “सांख्यिकी सक्षमीकरणासाठी सहाय्य” या केंद्र शासनाच्या योजने अंतर्गत उपलब्ध तरतूदीतून यशदा, पुणे या संस्थेस प्रशिक्षणानुसार सन २०२२-२३ व सन २०२३-२४ या आर्थिक वर्षासाठी निधी अदा करण्यास संचालक, अर्थ व सांख्यिकी संचालनालय, मुंबई यांना प्राधिकृत करण्यात येत आहे.
४. यशवंतराव चव्हाण विकास प्रशासन प्रबोधिनी (यशदा), पुणे यांना राज्य स्तरावर व्यापक प्रशिक्षण कार्यक्रम राबविणे करिता उपलब्ध करुन दिलेला निधी यशवंतराव चव्हाण विकास प्रशासन प्रबोधिनी (यशदा), पुणे या संस्थेच्या नियामक मंडळाच्या निर्देशानुसार व संस्थेस लागू असणाऱ्या आर्थिक नियमांमधील तरतूदीनूसार तसेच शासनाने वेळोवेळी निर्गमित केलेल्या नियमांनुसार खर्च करण्यात यावा. खर्चाचे उपयोगिता प्रमाणपत्र (Utilization Certificate) शासनास महासंचालक, यशवंतराव चव्हाण विकास प्रशासन प्रबोधिनी (यशदा), पुणे यांनी सादर करावे.
# Page 4