# Page 1
आमदार स्थानिक विकास कार्यक्रम आणि डोंगरी विकास कार्यक्रमाअंतर्गत कामांची शिफारस करणे पासून अंतिम देयक अदा करण्याच्या सर्व प्रक्रिया ऑनलाईन पद्धतीने पार पाडण्यासाठी "ई-समर्थ" ही संगणक प्रणाली लागू करण्याबाबत.
महाराष्ट्र शासन
नियोजन विभाग
शासन निर्णय क्रमांक -- स्थाविका- ०८२५/प्र.क्र. ९९३ /का.९४८२
मादाम कामा मार्ग, हुतात्मा राजगुरु चोक,
मंत्रालय, मुंबई ४०००३२
दिनांक - ३० सप्टेंबर, २०२५
वाचा -- शासन निर्णय, नियोजन विभाग, क्र.स्थाविका-०४२५/प्र.क्र.४२/का.९४८२, दि.२८ एप्रिल, २०२५
प्रस्तावना :
राज्यात आमदार स्थानिक विकास कार्यक्रम अंतर्गत राज्य विधानमंडळ सदस्यांना, त्यांच्या मतदारसंघ कार्यक्षेत्रातील कामांकरीता प्रति सदस्य प्रति वर्ष रु.५.०० कोटी निधी अनुज्ञेय आहे. डोंगरी विभाग विकास कार्यक्रम अंतर्गत FORTS तालुका ब उपगट तालुक्‍यातील संबंधित गावांच्या विकासात्मक कामांसाठी अनुक्रमे रु.२.०० कोटी व रु.९.०० कोटी निधी प्रतिवर्षी अनुज्ञेय आहे.
आमदार स्थानिक विकास कार्यक्रम तसेच डोंगरी विभाग विकास कार्यक्रमांतर्गत कामांना प्रशासकोय मान्यता देणे, सदर कामे विहित कार्यपध्दतीचे पालन करुन सेवा पुरवठादारांकडून पूर्ण करुन घेणे आणि त्यांना कामांच्या पूर्ततेनंतर अंतिम देयके अदा करण्यात येतात. ही सर्व प्रक्रिया विविध पातळीवर विखुरलेली असून या कामकाज पध्दतीत कामांना मान्यता देणे ते कामांचे अंतिम देयक पारित करणे यात विलंब होतो.
खासदार स्थानिक विकास कार्यक्रम (MPLADS) या अंतर्गत कामांकरीता ई साक्षी पोर्टल यशस्वीरित्या कार्यान्वित असून, त्यामध्ये मा.संसद सदस्यांनी कामांची शिफारस करणे ते निधी वितरण या सर्व प्रक्रिया ऑनलाईन डिजिटल स्वरुपात पार पाडण्यात येतात.
राज्यातील आमदार स्थानिक विकास कार्यक्रम तसेच डोंगरी विभाग विकास कार्यक्रमाकरीता केंद्र शासनाच्या ई - साक्षी संगणक प्रणालीच्या धर्तीवर कार्यवाही करण्यासंदर्भात मा. उप मुख्यमंत्री (वित्त व नियोजन) यांच्यासमोर दि.१६ जुलै, २०२५ रोजी सादरीकरण करण्यात आले. तसेच वाचा येथे नमूद नियोजन विभागाच्या शासन निर्णयान्वये गठित करण्यात आलेल्या मा.मंत्रिमंडळ उप समितीपुढे दि.१७ जुलै, २०२५ रोजी सादरीकरण करण्यात आले. मा.मंत्रिमंडळ उप समितीने आमदार स्थानिक विकास कार्यक्रम तसेच डोंगरी विभाग विकास कार्यक्रमसंदर्भातील संगणक पोर्टलच्या कार्यपध्दतीस मान्यता दिली. मंत्रिमंडळ उप समितीच्या शिफारशीस अनुसरुन राज्य मंत्रिमंडळाच्या दि.१९ ऑगस्ट, २०२५ रोजीच्या मंत्रिमंडळ बैठकोत वरील संगणक प्रणालीचे सादरीकरण करण्यात आले. मा. मंत्रिमंडळानेही सदरहू संगणक प्रणालीच्या कार्यपध्दतीस मान्यता दिली. त्यास अनुसरुन शासनाने पुढीलप्रमाणे निर्णय घेतला.
शासन निर्णय मा.मंत्रिमंडळ आणि मंत्रिमंडळ उप समिती यांनी दिलेल्या मान्यतेस अनुसरुन “आमदार स्थानिक विकास कार्यक्रम आणि डोंगरी विभाग विकास कार्यक्रम” अंतर्गत कामांची शिफारस, प्रशासकोय मान्यता, अंमलबजावणी तसेच निधी वितरण या सर्व प्रक्रियांचे कार्यक्षम व्यवस्थापन नव्याने विकसित करण्यात आलेल्या "ई — समर्थ (e-Samarth) " पोर्टलवरुन करण्यास मान्यता देण्यात येत आहे.
# Page 2
“आमदार स्थानिक विकास कार्यक्रम आणि डोंगरी विभाग विकास कार्यक्रम” करीता विकसित करण्यात आलेली "ई — समर्थ (e-Samarth) " ही संगणक प्रणाली प्रथमत: पथदर्शी तत्वावर पुणे जिल्हयात राबविण्यात येईल. सदरहू संगणक प्रणाली पंधरा दिवसाच्या कालावधीनंतर संपूर्ण राज्यात कार्यान्वित करण्यात येईल.
“आमदार स्थानिक विकास कार्यक्रम आणि डोंगरी विभाग विकास कार्यक्रम” करीता विकसित करण्यात आलेली "ई — समर्थ (e-Samarth) " संगणक प्रणालीच्या कार्यपध्दतीबाबतच्या मार्गदर्शक सूचना स्वतंत्रपणे निर्गमित करण्यात येतील.
सदरहू शासन निर्णय शासनाच्या www.maharashtra.gov.in   या संकेतस्थळावर उपलब्ध करण्यात