# Page 1
जिल्हा वार्षिक योजना (सर्वसाधारण) अंतर्गत “जिल्हा नियोजन समितीचे बळकटीकरण” या जिल्हास्तरीय योजनेत सुधारणा करणे बाबत.
महाराष्ट्र शासन
नियोजन विभाग
शासन निर्णय क्र:- डिएपी-२०२२/प्र.क्र.३६/का.१४८१
मंत्रालय, मुंबई ४०००३२
दिनांक ०६ एप्रिल, २०२२
वाचा - शासन निर्णय, नियोजन विभाग, क्र. डिएपी-१०१५/प्र.क्र.२१५/का.१४८१, दिनांक १५ फेब्रुवारी, २०१६
प्रस्तावना
महाराष्ट्र जिल्हा नियोजन समिती (रचना व कामे) अधिनियम, १९९८ मधील तरतुदीनुसार राज्यात प्रत्येक जिल्हयात जिल्हा नियोजन समिती गठीत करण्यात आल्या आहेत. सन २००८ ०९ पासुन जिल्हा वार्षिक योजना (सर्वसाधारण) चे कामकाज नियोजन विभागाकडे देण्यात आले आहे. सन २००८-०९ पुर्वी जिल्हा योजनांचे कामकाज संबंधित प्रशासकीय विभागांव्दारे हाताळण्यात येत होते. जिल्हास्तरावर राबविण्यात येणाऱ्या योजनांची यादी दरवर्षी नियोजन विभागाव्दारे निर्गमित करण्यात येते. यामध्ये नियोजन विभागाची “जिल्हा नियोजन समितीचे
बळकटीकरण” ही योजना अंतर्भुत आहे. या योजनेच्या अंमलबजावणी बाबत मार्गदर्शक सुचना संदर्भाधीन दिनांक १५ फेब्रुवारी, २०१६ च्या शासन निर्णयान्वये निर्गमीत करण्यात आल्या आहेत.
जिल्हा नियोजन समितीच्या कामकाजात जिल्हा नियोजन अधिकारी आणि विभागस्तरावरील उप आयुक्त (नियोजन) यांची महत्वपूर्ण भुमिका असते. नियोजन विभागाकडील दिनांक ६ जानेवारी, २०१० च्या शासन परिपत्रकान्वये उपआयुक्त (नियोजन) यांना विभागातील प्रत्येक जिल्ह्यात किमान दोन दिवस याप्रमाणे किमान दरमहा १० दिवस दौरा करुन विकास कामांची पाहणी करणे आवश्यक आहे. तसेच जिल्हा नियोजन अधिकारी आणि सहाय्यक जिल्हा नियोजन अधिकारी
यांनी आपल्या जिल्ह्यात किमान दरमहा प्रत्येकाने पाच दिवस दौरा करुन विकास कामांची पाहणी करणे आवश्यक आहे. याशिवाय जिल्ह्यातील विविध बैठकांसाठी जिल्हा नियोजन अधिकारी यांना
प्रवास करावा लागतो. यासाठी जिल्हा नियोजन अधिकारी आणि उपआयुक्त (नियोजन) यांच्या पदासाठी शासनाने वाहने अनुज्ञेय केली आहेत. त्या अनुषंगाने, या अधिकाऱ्यांच्या निर्लेखीत केलेली वाहनांच्या बदल्यात नविन वाहन खरेदी “जिल्हा नियोजन समितीचे बळकटीकरण” या
जिल्हास्तरीय योजनेंतर्गत अनुज्ञेय करण्याची बाब शासनाचे विचाराधीन होती. या संदर्भात शासनाने खालीलप्रमाणे निर्णय घेतला आहे.
# Page 2
शासन निर्णय क्रमांक: डिएपी-२०२२/प्र.क्र.३६/का.१४८१
शासन निर्णय
“जिल्हा नियोजन समितीचे बळकटीकरण” या योजनेंतर्गत सध्या अनुज्ञेय असलेल्या बाबीं व्यतिरिक्त खालील बाबींचा समावेश करण्यात येत आहे. सदर बाब वाचा येथील शासन
निर्णयातील परिच्छेद क्र. (ब) मधील अनुक्रमांक (६) च्या पुढे अंतर्भूत करण्यात येत आहे.
(१) जिल्हा नियोजन अधिकारी यांचेकरिता निर्लेखीत केलेल्या वाहनाच्या बदल्यात नविन
वाहन खरेदी करणे,
(२) विभागिय आयुक्त कार्यालयातील उप आयुक्त (नियोजन) यांचेकरिता निर्लेखीत केलेल्या वाहनाच्या बदल्यात नविन वाहन खरेदी करणे.
(३) उप आयुक्त (नियोजन) यांचे कार्यालयाकरिता iPAS प्रणालीच्या माध्यमातून जिल्हा
नियोजन समितीच्या कामांचे निरिक्षण करणे तसेच विविध प्रकारची आवश्यकतेनुसार
माहिती नोंदविण्यासाठी डाटा एन्ट्री ऑपरेटरर्सची नियुक्ती करणे आणि राज्यस्तरीय
बैठकांच्या वेळी खरेदी विषयक विहीत नियमांचे पालन करुन आवश्यक असलेली
चहापानाची सोय करणे, तसेच बैठकीच्या प्रयोजनासाठी अन्य अनुषंगिक बाबी.
२. वाहन खरेदी करताना शासनाने विहीत केलेल्या कार्यपध्दतीचा अवलंब करण्यात यावा.
तसेच शासनाने विहीत केलेल्या आर्थिक मर्यादेचे पालन करण्यात यावे.
३. विभागीय आयुक्त कार्यालयातील उपायुक्त (नियोजन) यांच्या कार्यालयासाठी वाहन खरेदी करणे किंवा डाटा एन्ट्री ऑपरेटर्स नेमणे इ. बाबींसाठी विभागीय मुख्यालय जिल्ह्याकडून
निधी उपलब्ध करुन देण्यात येईल.
# Page 3