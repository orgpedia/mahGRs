# Page 1
जिल्हा वार्षिक योजना (सर्वसाधारण) २०२०-२१ या आर्थिक वर्षासाठी मंजूर अर्थसंकल्पीय तरतुदींतून खर्च करण्याकरीता करावयाच्या उपाययोजना...
महाराष्ट्र शासन
नियोजन विभाग
शासन परिपत्रक क्रमांक- डिएपी-१०२०/प्र.क्र.६४/का.१४८१,
मंत्रालय, मुंबई-४०० ०३२.
दिनांक: २९ मे, २०२०.
वाचा:- १) नियोजन विभाग, शासन निर्णय, क्रमांक: जीवायो-१००७/प्र.क्र३९/का.१४४४, दि. १६ फेब्रुवारी,२००८
२) वित्त विभाग, शासन परिपत्रक, क्र. अर्थसं-२०२०/प्र.क्र. ६४/अर्थ -३, दि. १६ एप्रिल, २०२०.
३) शासन निर्णय क्रमांक- डिएपी-१०२०/प्र.क्र.६४/का.१४८१, दि. २८ एप्रिल, २०२० ४) वित्त विभाग, शासन निर्णय, क्र. अर्थसं-२०२०/प्र.क्र. ६५/अर्थ-३, दि. ०४ मे, २०२०.
५) वित्त विभाग, शासन निर्णय शुद्धीपत्रक, क्र.अर्थसं-२०२०/प्र.क्र. ६५/अर्थ-३,
दि. १४ मे, २०२०.
शासन परिपत्रक :
वित्त विभागाच्या संदर्भाधीन क्रमांक २ येथील दिनांक १६ एप्रिल २०२० च्या परिपत्रकान्वये राज्यात कोरोना विषाणूमुळे उद्भवलेल्या साथीची परिस्थीती विचारात घेऊन सन २०२०-२१ या आर्थिक वर्षाच्या प्रथम तिमाही करीता अनिवार्य व कार्यक्रम खर्चाच्या एकूण वार्षिक अर्थसंकल्पीत तरतूदींच्या १५ ते २५ टक्के मर्यादेत निधी वितरीत करण्यास मंजूरी देण्यात आली आहे. त्यास अनुसरून जिल्हा वार्षिक योजना (सर्वसाधारण) अंतर्गत सन २०२०-२०२१ मधील एकूण रु. ९८००.०० कोटी अर्थसंकल्पीय तरतूदीपैकी सर्व जिल्ह्यांच्या मंजूर आकारमानाच्या १०% निधी म्हणजे र ९८१.३५ (रुपये नऊशे एक्याऐंशी कोटी पस्तीस लक्ष फक्त) एवढा निधी, मागणी क्रमांक ओ-१४ ते ओ-८५ खाली महसूली व भांडवली लेखाशिर्षांतर्गत सन २०२०-२१ चा प्रथम हप्ता म्हणून संदर्भाकित दिनांक २८ एप्रिल, २०२० च्या शासन निर्णयासोबत जोडलेल्या विवरणपत्रात दर्शविल्यानुसार सर्व संबंधित जिल्हाधिकाऱ्यांना वितरीत करण्यात आला आहे.
२. जिल्हा वार्षिक योजना (सर्वसाधारण) सन २०२०-२०२१ अंतर्गत अर्थसंकल्पीय वितरण प्रणालीवर वितरीत करण्यात आलेल्या निधीमधून, "कोव्हिड १९" या विषाणूमुळे उद्भवलेल्या आपत्कालीन परिस्थितीमुळे राज्याची आर्थिक स्थिती गंभीर स्वरुपाची राहण्याची शक्यता असल्याने सदर वितरीत निधी खर्च करताना जिल्हाधिकारी तथा नियंत्रक अधिकारी यांनी काटकसरीच्या उपाययोजनांचा अवलंब करताना पुढीलप्रमाणे कार्यवाही करण्याचे निर्देशित करण्यात येत आहे.
(अ) जिल्हा वार्षिक योजना (सर्वसाधारण) २०२०-२१ करीता करण्यात आलेल्या मुळ अर्थसंकल्पित तरतुदी व उपलब्ध होणाऱ्या ३३% सुधारीत तरतुदी सोबतच्या परिशिष्टामध्ये मागणी क्रमांकानुसार जिल्हानिहाय दर्शविण्यात आलेल्या आहेत.
# Page 2
शासन निर्णय क्रमांकः डिएपी-१०२०/प्र.क्र.६४/का.१४८१,
(ब) जिल्हा वार्षिक योजना (सर्वसाधारण) २०२०-२१ अंतर्गत उपलब्ध होणाऱ्या तरतूदींपैकी २५ टक्के पर्यंत निधी सार्वजनिक आरोग्य विभाग तसेच वैद्यकीय शिक्षण विभागांच्या “जिल्हास्तरीय आरोग्यविषयक सुविधा (District Level Health Infrastructure ) ” बळकट करण्याकरीता व “कोविड–१९ (Covid–१९)” च्या प्रार्दुभावावरील उपाययोजनांकरीता अनुज्ञेय राहील.
(क) जिल्हा वार्षिक योजना (सर्वसाधारण) २०२०-२१ अंतर्गत “नाविणन्यपूर्ण योजना (Innovative Schemes)” तात्पुरत्या स्वरूपात खंडीत करण्यात याव्यात. तथापि, अत्यंत निकडीचे एखादे काम किंवा योजना राबविणे अपरिहार्य असल्यास जिल्हा नियोजन समितीची मान्यता व पुरेशा समर्थनासह शासनाची मंजूरी घेण्यात यावी.
(ड) जिल्हा वार्षिक योजना (सर्वसाधारण) २०२०-२१ अंतर्गत “मुल्यमापन,संनियंत्रण व डेटाएंट्री (Evaluation, Surveillance and Data Entry)” करीता ०.५% तरतुद ही ३३% सुधारीत तरतुदीनुसार अनुज्ञेय राहील.
(इ) जिल्हा वार्षिक योजना (सर्वसाधारण ) २०२०-२१ अंतर्गत “जिल्हा नाविन्यता परिषद (District Innovation Council)” अथवा “राज्य नाविन्यता परिषद (State Innovation Council) ” यांच्याकरीता निधी वितरीत करण्याची आवश्यकता नाही.
(फ) जिल्हा वार्षिक योजना (सर्वसाधारण ) २०२०-२१ अंतर्गत एकूण १३१ योजनांपैकी कोणत्या योजना / कामे चालू वर्षात स्थगित करणे शक्य आहे, याबाबत प्रमुख जिल्हास्तरीय कार्यान्वयीन यंत्रणांशी विचारविनिमय करून निर्णय घेण्यात यावा. या चालू वर्षात राबवावयाच्या योजना निश्चित करताना शक्यतोवर जिल्हा स्थूल उत्पन्न वाढ (District Gross Value Add) करीता योगदान देणाऱ्या योजना तसेच रोजगार निर्माण करणाऱ्या योजना राबविण्याबाबत प्राधान्यता देण्यात यावी.
# Page 3
# Page 4
# Page 5
# Page 6