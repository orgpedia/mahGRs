# Page 1
नियोजन विभागाच्या आस्थापनेवरील पदांचा सुधारित आकृतीबंध...
महाराष्ट्र शासन
नियोजन विभाग
शासन निर्णय क्रमांक: निविआ-४०२२/प्र.क्र.४३२/का.१४२१
मादाम कामा रोड, हुतात्मा राजगुरु चौक,
मंत्रालय (विस्तार), मुंबई - ४०० ०३२.
दिनांक: २४ मार्च, २०२३
वाचा : १) शासन निर्णय, नियोजन विभाग क्रमांकः इपीडी-१००१/प्र.क्र.३१२/का.१४२१, दिनांक १३ मार्च, २००६ २) शासन निर्णय, वित्त विभाग क्रमांकः पदनि-०६१७/प्र.क्र.२०/ आपुक, दिनांक २९ जून, २०१७ ३) वित्त विभाग, पत्र क्र. पदनि-२०२२/प्र.क्र.४८/ आपुक, दिनांक ३० डिसेंबर, २०२२ समवेतचे उच्चस्तरीय सचिव समितीच्या दिनांक १३ डिसेंबर, २०२२ रोजीच्या पाचव्या बैठकीचे इतिवृत्त.
प्रस्तावना: नियोजन विभाग (खुद्द) (रोहयो प्रभागासहित) मधील २६० पदांचा आढावा घेऊन उच्चस्तरीय सचिव समितीसमोर दि. १३ डिसेंबर, २०२२ रोजी (पाचवी बैठक) प्रस्ताव सादर केला होता. या २६० पदांपैकी १७ पदे निरसित/रद्द करण्यात येवून १७ पदे नव्याने निर्माण करुन एकूण २२५ नियमित पदे व ३५ पदांचे बाह्ययंत्रणेद्वारे घ्यावयाचे मनुष्यबळ अशा एकूण २६० पदांच्या सुधारित आकृतीबंधास उच्चस्तरीय सचिव समितीने मान्यता दिली आहे. या सुधारित आकृतीबंधास मान्यतेचे आदेश निर्गमित करण्याची बाब शासनाच्या विचाराधीन होती.
शासन निर्णय: नियोजन विभाग (खुद्द) मधील पदांचा आढावा घेऊन विभागाचा एकूण २५२ पदांचा आकृतीबंध यापूर्वी दि.१३ मार्च, २००६ रोजीच्या शासन निर्णयान्वये निश्चित करण्यात आला होता. तदनंतर आतापर्यंत (दि ३१ ऑगस्ट, २०२२) नियोजन विभागाच्या आस्थापनेवर काही पदे नव्याने निर्माण / इतर विभागांकडून हस्तांतरीत / अथवा पुनरुज्जीवित करण्यात आल्यामुळे पदांमध्ये वाढ झाली, तर काही पदे रद्द / निरसित अथवा अन्यत्र वर्ग झाल्याने उपलब्ध पदांमध्ये घट झाली आहे. याबाबतचा तपशील सोबतच्या विवरणपत्र-१ मध्ये दर्शविला आहे.
२. उच्चस्तरीय सचिव समितीने मान्यता दिल्यानुसार नियोजन विभागाच्या (खुद्द) (रोहयो प्रभागासहित) आस्थापनेवरील विविध संवर्गातील २२५ नियमित पदे (१७ नवीन पदांसह) व ३५ बाह्ययंत्रणेद्वारे घ्यावयाच्या सेवा अशा एकूण २६० पदांच्या सुधारित आकृतीबंधास शासन मान्यता देण्यात येत आहे. सुधारित आकृतीबंधातील पदांचा तपशील सोबतच्या विवरणपत्र-२ मध्ये दर्शविला आहे.
३. नियोजन विभागातील लघुलेखक संवर्गातील एकूण ३१ मंजूर पदांपैकी १४ पदे कायम ठेवून (त्यापैकी २ इंग्रजी लघुलेखक अनिवार्य) उर्वरित १७ पदे निरसित करण्यात येत आहेत. नियोजन विभागाच्या (खुद्द) (रोहयो प्रभागासहित) आस्थापनेवरील खालील १७ पदे निरसित करण्यात येत आहेत.
----------------------------------------------
| अ.क्र. | पदनाम | वेतन संरचना | निरसित करावयाची पदे |
|  | लघुलेखक निवडश्रेणी | S-१७ : ४७६००-१५११०० | १ |
|  | लघुलेखक उच्चश्रेणी | S-१६ :४४९००-१४२४०० | ५ |
| ३ | लघुलेखक निम्नश्रेणी | S-१५ :४१८००-१३२३०० | ८ |
|  | लघुटंकलेखक | S-८ : २५५००-८११०० | ३ |
| एकुण | १७ |
----------------------------------------------
# Page 2
शासन निर्णय क्रमांकः निविआ-४०२२/प्र.क्र.४३२/का.१४२१
४. नियोजन विभाग (खुद्द) (रोहयो प्रभागासहित) आस्थापनेवरील नियमित पदांमधील गट-क ( वाहनचालक) संवर्गातील ४ व गट-ड (बहुउद्देशीय कर्मचारी) संवर्गातील ३१ अशी ३५ पदे उच्चस्तरीय सचिव समितीने मृत ठरविली आहेत. सुधारित आकृतीबंधानुसार वाहनचालक आणि गट-ड संवर्गातील सद्यस्थितीत रिक्त असलेली पदे बाह्ययंत्रणेद्वारे भरण्यात यावीत. बाह्ययंत्रणेद्वारे सेवा घेताना, वित्त विभागाच्या दिनांक २७ एप्रिल, २०२२ च्या शासन निर्णयातील मार्गदर्शक सूचनांचे पालन करण्याची दक्षता घेण्यात यावी.
सद्यस्थितीत गट-क (वाहनचालक) संवर्गातील ४ व गट-ड या दोन्ही संवर्गात जितके कर्मचारी कार्यरत आहेत तितकी पदे अधिसंख्य गणण्यात येत आहेत. सदर अधिसंख्य पदावर कार्यरत कर्मचाऱ्यांच्या सेवानिवृत्ती/राजीनामा/मृत्यू इत्यादी कारणास्तव पदे रिक्त झाल्यानंतर ती पदे आपोआप संपुष्टात येतील.
अधिसंख्य पदे निरसित झाल्यानंतर मंजूर मनुष्यबळाच्या मर्यादेत आवश्यकतेनुसार या पदांच्या सेवा बाह्ययंत्रणेद्वारे उपलब्ध करुन घेण्यात येतील.
-----------------------------------------------------
| नियोजन विभाग- बाह्ययंत्रणेद्वारे घ्यावयाचे मनुष्यबळ |
| अ.क्र. | पदनाम | बाह्ययंत्रणेद्वारे घ्यावयाचे मनुष्यबळ |
| १ | वाहनचालक (बहुउद्देशीय) | ०४ |
| २ | गट ड कर्मचारी (बहुउद्देशीय) | ३१ |
|  | एकूण पदे | ३५ |
-----------------------------------------------------
५. हा शासन निर्णय, उप समितीच्या दिनांक ०९ डिसेंबर, २०२२ रोजी झालेल्या पंधराव्या बैठकीत तसेच उच्चस्तरीय सचिव समितीच्या दिनांक १३ डिसेंबर, २०२२ रोजी झालेल्या पाचव्या बैठकीत दिलेल्या मान्यतेने तसेच वित्त विभागाच्या अनौपचारिक संदर्भ क्रमांक १३६ / आ.पु.क., दि. १६ मार्च, २०२३ अन्वये मिळालेल्या मान्यतेने निर्गमित करण्यात येत आहे.
# Page 3
# Page 4