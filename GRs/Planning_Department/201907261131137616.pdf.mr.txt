# Page 1
मानव विकास कार्यक्रम राबविण्यासाठी २३ जिल्ह्यातील “जिल्हा नियोजन अधिकारी (मानव विकास)” यांना स्वतंत्र दुरध्वनी (STD सुविधेसह) मंजूर करणेबाबत...
महाराष्ट्र शासन
नियोजन विभाग
शासन निर्णय क्र: माविका-२०१९/प्र.क्र.१०५/का.१४१८
हुतात्मा राजगुरु चौक, मादाम कामा मार्ग,
मंत्रालय, मुंबई - ३२
दिनांक: २६ जुलै, २०१९
वाचा:- १) नियोजन विभाग, शासन निर्णय, क्र. माविमि-२०१०/प्र.क्र.८१/का.१४१८ दि. १९/०७/२०११ २) नियोजन विभाग, शासन निर्णय, क्र. माविका-२०१७/प्र.क्र.२९/का.१४१८ दि. २२/०१/२०१८
प्रस्तावना:
राज्यातील २३ जिल्ह्यांतील १२५ तालुक्यांमध्ये मानव विकास निर्देशांक उंचावण्याकरीता “आरोग्य, शिक्षण, उत्पन्न वाढ व कौशल्य विकास आणि रोजगारनिर्मिती विषय योजना” या मानव विकास कार्यक्रमांतर्गत राबविण्यात येतात. सदरहु योजना राबविण्यासाठी संबंधित जिल्हा नियोजन अधिकारी (मानव विकास) यांची कार्यालये स्थापन करण्यात आली आहेत. सदरहु कार्यालयांमार्फत कार्यक्रमाची अंमलबजावणी करण्यात येते. यासाठी सदर कार्यालयांद्वारे जिल्ह्यातील विविध क्षेत्रीय यंत्रणांशी संपर्क साधावा लागतो. याकरीता जिल्हा नियोजन अधिकारी (मानव विकास) यांच्या कार्यालयांना स्वतंत्र दुरध्वनी मंजूर करण्याची बाब शासनाच्या विचाराधीन होती.
शासन निर्णय:
राज्यातील २३ जिल्ह्यांमध्ये जिल्हा नियोजन अधिकारी (मानव विकास) यांच्या कार्यालयामार्फत मानव विकास कार्यक्रमाची अंमलबजावणी करण्यात येते. याकरीता जिल्हा नियोजन अधिकारी (मानव विकास) यांच्या कार्यालयांसाठी प्रत्येकी एक स्वतंत्र दुरध्वनी (STD सुविधेसह) या शासन निर्णयान्वये मंजूर करण्यात येत आहे.
२. सदरहु स्वतंत्र दुरध्वनीकरीता होणारा आवर्ती खर्च हा “मागणी क्र. ओ - १, २०५३, जिल्हा प्रशासन ०९३ जिल्हा आस्थापना, पंचवार्षिक योजनांतर्गत योजना (०४) आयुक्त, औरंगाबाद (०४ ) (०१) मानव विकास निर्देशांक वृध्दी करणे (२०५३१२३१), (०६) दुरध्वनी, वीज व पाणी शुल्क” या लेखाशीर्षाखालील संबंधित जिल्ह्यांना त्या त्या वर्षी मंजूर करण्यात येणाऱ्या अनुदानातून भागविण्यात यावा.
# Page 2
शासन निर्णय क्रमांकः माविका-२०१९/प्र.क्र.१०५/का.१४१८
३. हा शासन निर्णय वित्तीय अधिकार नियमपुस्तिका - १९७८, भाग- पहिला, उपविभाग-१, अ.क्र.
१४ समोरील नियम क्र. ६२ अन्वये प्रशासनिक विभागांस असलेल्या अधिकाराचा वापर करुन निर्गमित करण्यात येत आहे.