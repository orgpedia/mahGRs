# Page 1
महात्मा गांधी राष्ट्रीय ग्रामीण रोजगार हमी योजनेंतर्गत वैयक्तिक लाभार्थ्याच्या सलग शेतावर, शेताच्या बांधावर व पडीक जमिनीवर अमृत महोत्सवी वृक्ष लागवड कार्यक्रमांतर्गत बांबू वृक्ष लागवडी संदर्भात समिती गठीत करणेबाबत.
महाराष्ट्र शासन
नियोजन विभाग (रोहयो प्रभाग)
शासन निर्णय क्र. व्हिआयपी- २०२३/प्र.क्र. २७/मग्रारो - ५
मादाम कामा मार्ग, हुतात्मा राजगुरू चौक,
मंत्रालय, मुबंई ४०० ०३२.
दिनांक : २७ एप्रिल, २०२३
वाचा शासन निर्णय क्र. फळबाग -२०२१/ प्र. क्र.६३/मग्रारो-५, दि. ३० मार्च, २०२२.
प्रस्तावना - उपरोक्त शासन निर्णयान्वये राज्यात अमृत महोत्सवी फळबाग / वृक्ष/ फुलपिक लागवड योजनेची अंमलबजावणी सुरु आहे. सदर शासन निर्णयामध्ये बांबू वृक्षाचा समावेश आहे. बांबू वृक्ष लागवडीच्या माध्यमातून राज्यातील शेतकऱ्यांच्या जीवनामध्ये अमुलाग्र बदल होणार असून पर्यावरणाचा होणारा हास कमी होण्यास मदत होणार आहे. या प्रकल्पाच्या माध्यमातून नदी नाले हरित करुन बारमाही वाहतील असे लोकाभिमुख काम या माध्यमातून उभे राहणार आहे, जे पूर्ण देशाला दिशादर्शक ठरणार आहे. यासाठी राज्यात मोठ्या प्रमाणावर बांबू वृक्षांची लागवड करणे आवश्यक आहे.
मनरेगाअंतर्गत वृक्ष लागवडीमधून बांबू लागवड करण्याबाबत प्रचार प्रसिध्दी करणे, शेतक यांमध्ये सकारात्मक दृष्टीकोन निर्माण करणे, जनजागृती करणे, बांबू लागवडीचे शेतक-यांना प्रशिक्षण देणे, बांबू लागवडीचे अंदाजपत्रक तयार करुन त्यासाठी उपलब्ध बाजारपेठेचा अभ्यास करणे अशा विविध बाबींवर तज्ञांकडून मार्गदर्शन घेणे आवश्यक आहे. यासाठी शासनस्तरावर समिती गठीत करण्याची बाब विचाराधीन आहे.
शासन निर्णय : अ.मु.स. (रो.ह.यो) यांच्या अध्यक्षतेखाली मनरेगा अंतर्गत बांबू वृक्ष लागवडीकरीता खालीलप्रमाणे समिती गठीत करण्यात येत आहे.
१. अ.मु.स. (रोहयो) अध्यक्ष, २. सचिव (वने) सदस्य, ३. प्रधान मुख्य वनसंरक्षक (पुणे) सदस्य, ४. जिल्हाधिकारी (सिंधुदुर्ग) सदस्य, ५. श्री. पाशा पटेल मा. माजी वि.स.स. सदस्य, ६. व्यवस्थापकीय संचालक, महाराष्ट्र बांबू विकास मंडळ, नागपूर सदस्य, ७. श्री. रमेश साहेबराव माने वनशेती तज्ञ सदस्य, ८. उपसचिव (रोहयो) सदस्य सचिव
# Page 2
शासन निर्णय क्रमांकः व्हिआयपी- २०२३/प्र.क्र. २७/मग्रारो - ५
समितीची कार्यकक्षा पुढीलप्रमाणे राहील.
मनरेगा अंतर्गत (वृक्ष लागवड) बांबू लागवड मोठ्या प्रमाणावर करण्यासाठी प्रचारप्रसिध्दी करणेसाठी आराखडा तयार करणे.
शेतक-यांना बांबू लागवडीसाठी उद्युक्त करणे, बांबू लागवडीचे प्रशिक्षण, बांबू लागवडीचे पर्यावरणीय महत्त्व आणि बांबू लागवडीतून होणारे आर्थिक फायदे याबाबत प्रशिक्षित करणे.
बांबू लागवडीच्या अंदाजपत्रकाबाबत विचार विनिमय करणे.
बांबूसाठी उपलब्ध बाजारपेठेचा अभ्यास करणे व अन्य महत्त्वाच्या बाबी.
# समितीने मोठ्या प्रमाणावर बांबू लागवडीसाठी शासकिय यंत्रणांना मार्गदर्शन करणे.
उपरोक्त समितीने तीन महिन्यातून एकदा बैठक घेणे अनिवार्य राहील. बैठकीसाठी उपस्थित अशासकिय सदस्यांना प्रवासभत्ता मनरेगा अंतर्गत निधीतून अनुज्ञेय राहील.