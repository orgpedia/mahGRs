# Page 1
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या संस्थेच्या अधिनस्त नागपूर विभागीय कार्यालय, वसतिगृह, अभ्यासिका, ग्रंथालय, प्रशिक्षण केंद्रासाठी हॉल इ. बाबींच्या इमारती बांधकामास प्रशासकीय मान्यता देणेबाबत.
महाराष्ट्र शासन
नियोजन विभाग
शासन निर्णय क्र: सारथी २०२३/प्र.क्र.१०/का.१४२५-अ
हुतात्मा राजगुरू चौक, मादाम कामा रोड, मंत्रालय, मुंबई -३२
दिनांक - २६ सप्टेंबर, २०२३
वाचा: १. महसूल व वन विभाग, पत्र क्र. जमीन -२०२१/प्र.क्र.१९९/ज-८, दिनांक १७/०८/२०२२.
२. शासन निर्णय, वित्त विभाग क्र. विअप्र-२०१३/प्र.क्र.३०/१३/विनियम (भाग -२), दि.२०/९/२०१९ ३. व्यवस्थापकीय संचालक छत्रपती शाहू महाराज संशोधन प्रशिक्षण व मानव विकास संस्था (सारथी) पुणे यांचे पत्र क्रं.सारथी/स्थावर विभाग/फा.क्र ५६/१५३/२०२२-२३ दि. १६.०५.२०२३ चे पत्र.
प्रस्तावना: छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या संस्थेच्या
अधिनस्त नागपूर विभागीय कार्यालयासाठी मराठा, कुणबी, मराठा - कुणबी, कुणबी-मराठा या लक्षीत
गटातील लाभार्थ्यांना अभ्यासिका, (मुला-मुलींना) वेगवेगळे वसतीगृह व इतर अनुषंगिक प्रयोजनासाठी
महसूल व वन विभागाचे शासन पत्र क्र. जमीन -२०२१/प्र.क्र.१९९/ज-८, दिनांक १७/०८/२०२२ अन्वये
राज्य शासनाच्या अंगिकृत संस्थेच्या विविध उपक्रमांसाठी नागपूर शहर, मौजे सिताबर्डी येथील खसरा
क्र.३०७/२ नगर भूमापन क्र.१८४६ येथील जागा काही अटी व शर्तीच्या अधिन राहून नियोजन विभागास
प्रदान करण्यात आला आहे. आता छत्रपती शाहू महाराज संशोधन, प्रशिक्षण व मानव विकास संस्था
(सारथी), पुणे या संस्थेकडून सदर जागेत इमारतीचे वसतिगृह, अभ्यासिका, ग्रंथालय, प्रशिक्षण
केंद्रासाठी हॉल इत्यादी बांधकामाचे अंदाजपत्रक व नकाशे प्राप्त झाले असून प्रस्तावित इमारतीच्या
बांधकामासाठी रु.२,०४,६४,७८,३१०/- कोटी (अक्षरी रुपये दोनशे चार कोटी चौसष्ट लाख अष्ट्यात्तर
हजार तिनशे दहा रुपये फक्त) एवढ्या किमतीचे ढोबळ अंदाजपत्रक कार्यकारी अभियंता, सार्वजनिक
# Page 2
शासन निर्णय क्रमांक: सारथी २०२३/प्र.क्र.१०/का.१४२५-अ
बांधकाम विभाग क्र.०१, नागपूर यांनी सारथी संस्थेकडे सादर केले आहे. त्यानुषंगाने सारथी संस्थेच्या
दिनांक ०६.०४.२०२३ रोजीच्या संचालक मंडळाच्या बैठकीमध्ये सदर अंदाजपत्रकास व आराखडयास
मान्यता देण्यात आली आहे. तद्नंतर सारथी संस्थेने सदर प्रस्तावास मान्यता मिळणेबाबत शासनास
सादर केला आहे. त्यानुषंगाने सदर प्रकरणी प्रशासकीय मान्यता देण्याची बाब शासनाच्या विचाराधीन
होती.
शासन निर्णय :
छत्रपती शाहू महाराज संशोधन प्रशिक्षण व मानव विकास संस्था (सारथी), पुणे यांच्या
अधिनस्त नागपूर विभागीय कार्यालयासाठी इमारत, मुला-मुलींचे वसतिगृह, अभ्यासिका, ग्रंथालय,
प्रशिक्षण केंद्रासाठी हॉल बांधकाम व इतर अनुषंगिक बाबींसाठी रु.१,७३,३३,८९,५०९/- (अक्षरी रु. एकशे
त्र्याहत्तर कोटी तेहत्तीस लाख एकोणनव्वद हजार पाचशे नऊ रुपये) इतक्या अंदाजपत्रकास व
आराखड्यास मान्यता देण्यात येत आहे. सदर मान्यता ही उच्चाधिकारी समितीने खालील नमूद
केलेल्या अटींच्या अधीन राहून देण्यात येत आहे.
१. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास
वस्तुविशारदांकडून मंजुरी घेऊनच सुरु करावे.
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करूनच
काम हाती घ्यावे.
३. प्रत्यक्ष काम करतेवेळी पर्यावरण विभाग, शासन निर्णय क्रं. इएनव्ही -२०१३/प्र.क्र.१७७/तां.क.१,
दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही
करण्यात यावी.
४. सदर कामाच्या बांधकामाचा खर्च उपलब्ध करून दिलेल्या नियत व्ययामधून करण्यात यावा.
५. सार्वजनिक बांधकाम विभाग शासन निर्णय क्र. बीडीजी २०१७/प्र.क्र.६०/इमा-२, दि.७/७/२०१७
अन्वये कार्यवाही करण्यात यावी.
पृष्ठ ३ पैकी २
# Page 3
शासन निर्णय क्रमांक: सारथी २०२३/प्र.क्र.१०/का.१४२५-अ
६. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर
कामाच्या निविदा सूचना प्रसिध्द करण्यात याव्यात.
सदरचा आदेश मा.मुख्य सचिव यांच्या अध्यक्षतेखाली उच्चाधिकार समितीने दिनांक
१२.०९.२०२३ रोजीच्या बैठकीत दिलेल्या मान्यतेनुसार निर्गमित करण्यात येत आहेत.
# Page 4
# Page 5