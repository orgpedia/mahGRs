# Page 1
आमदार स्थानिक विकास कार्यक्रम
सन २०१७-१८ या आर्थिक वर्षात लेखाशिर्ष ४५१५००१२ अंतर्गत समर्पित निधी सन २०१८-१९ मध्ये उपलब्ध करून देणेबाबत.
महाराष्ट्र शासन
नियोजन विभाग
शासन ज्ञापन क्र. स्थाविका-१०१८/प्र.क्र. १३८/का-१४८२
मंत्रालय, मुंबई - ४०० ०३२
दिनांक : १३ मार्च, २०१९
वाचा:- १) शासन निर्णय, नियोजन विभाग, क्रमांक- स्थाविका-०६१६/प्र.क्र.९६/का-१४८२, दि. १२.७.२०१६ २) वित्त विभाग, शासन परिपत्रक, क्र.पूरक-२०१९/प्र.क्र.४१/अर्थ-३, दिनांक ८.३.२०१९ ज्ञापन -: महाराष्ट्र विधानमंडळाने, महाराष्ट्र (पूरवणी) विनियोजन अधिनियम, २०१९ मंजूर केले असून ते महाराष्ट्राचे राज्यपाल महोदय यांच्या अधिसंमतीनुसार २०१९ चा महाराष्ट्र अधिनियम क्रमांक-१ म्हणून महाराष्ट्र शासन राजपत्र असाधारण भाग-४ दिनांक ८ मार्च, २०१९ मध्ये प्रसिध्द करण्यात आले आहे.
२. आमदार स्थानिक विकास कार्यक्रमाकरीता सन २०१७-१८ या आर्थिक वर्षात एकूण रु. ८९७,६४,७४,०००/-लक्ष (अक्षरी आठशे सत्त्याण्णव कोटी चौसष्ट लक्ष चौऱ्याहत्तर हजार फक्त) इतका निधी सर्व जिल्हाधिकाऱ्यांना उपलब्ध करुन देण्यात आला होता. त्यापैकी माहे ३१ मार्च, २०१८ अखेर झालेला खर्च वजा जाता जिल्हयांकडे अखर्चित राहिलेला व शासनास समर्पित केलेल्या निधीपैकी जिल्हयांनी मागणी केल्यानुसार रु. २३०.३७ लक्ष (रु. दोन कोटी तीस लक्ष सदतीस हजार फक्त) इतका निधी सन २०१८-१९ मध्ये पुन्हा उपलब्ध करुन देण्यासाठी फेब्रुवारी, २०१९ च्या विधानमंडळाच्या अर्थसंकल्पीय अधिवेशनात पूरक मागणी मंजूर करण्यात आलेली आहे.
३. वित्त विभागाच्या संदर्भाधीन क्र. २ येथील शासन परिपत्रकान्वये सन २०१८-१९ या आर्थिक वर्षात पुरवणी मागणीद्वारे अर्थसंकल्पीत केलेला निधी वितरीत करण्यास मंजूरी दिलेली आहे. त्यानुसार पूरक मागणीद्वारे उपलब्ध झालेला रु. २३०.३७ लक्ष तसेच मूळ अर्थसंकल्पीय तरतूदीतून शिल्लक असलेला रु.०.४५ लक्ष असा एकूण रु.२३०.८२ लक्ष (रु. दोन कोटी तीस लक्ष ब्याऐंशी हजार फक्त) एवढा निधी खालील विवरणपत्रात दर्शविल्याप्रमाणे संबंधित जिल्हाधिकारी यांच्याकडे या ज्ञापनान्वये सुपूर्द करण्या त येत आहे.
----------------------------------------------
| अ.क्र. | जिल्हयाचे नाव | मंजूर रक्कम (रु.हजारात) |
|  | अमरावती | १८३०० |
| २ | नागपूर | ४६६२ |
| ३ | गडचिरोली | १२० |
|  | एकूण | २३०८२ |
----------------------------------------------
४. उपरोक्त तक्त्यात दर्शविलेला निधी बीम्स संगणक प्रणालीद्वारे वितरीत करण्यात आला आहे. या निधीचे पुढील वितरण संदर्भाधीन शासन निर्णय, नियोजन विभाग दिनांक १२ जुलै, २०१६ मधील तरतूदीच्या अधिन राहून तात्काळ करावे. सदर निधीमधून खर्च करतांना वित्त विभागाच्या दिनांक ०२.०४.२०१८ व दिनांक २५.१.२०१९ च्या परिपत्रकांमधील अटी व शर्तींचे तसेच वित्त विभागाने वेळोवळी निर्गमित केलेल्या मार्गदर्शक सूचना, प्रचलित निकष व वित्तीय अधिकारांचे प्रत्यायोजन इ. चे काटेकोरपणे पालन करावे. सार्वत्रिक निवडणुका, २०१९ च्या अनुषंगाने निवडणूक आयोगाने दिनांक १०.३.२०१९ अन्वये संपूर्ण देशात आदर्श आचारसंहिता लागू केली आहे. त्यानुसार सदर निधी खर्च करतांना आदर्श आचारसंहितेचे उल्लंघन होणार नाही, याची सबंधित जिल्हाधिकारी यांनी दक्षता घ्यावी.
# Page 2
शासन ज्ञापन क्रमांकः स्थाविका-१०१८/प्र.क्र. १३८/का-१४८२
५. सन २०१८-१९ या अर्थिक वर्षात आमदार स्थानिक विकास कार्यक्रमाकरीता यापूर्वी वितरीत केलेल्या व या ज्ञापनान्वये मंजूर केलेल्या निधीचा विनियोग दिनांक ३१ मार्च, २०१९ पूर्वी पूर्णपणे होईल याची जिल्हाधिकारी यांनी दक्षता घ्यावी तसेच या निधीमधून झालेल्या खर्चाचा ताळमेळ विहित वेळेत पूर्ण करुन उपयोगिता प्रमाणपत्रे महालेखापाल कार्यालयास सादर करण्याची कार्यवाही जिल्हाधिकारी यांनी करावी. तसेच वर्षअखेर बचत संभवत
असल्यास त्या बचतीची कारणे देऊन सदर बचत आर्थिक वर्ष संपण्यापूर्वी शासनास समर्पित करण्याची दक्षता घ्यावी.
६. या आदेशान्वये वितरीत करण्यात आलेला निधी खालील लेखाशिर्षांतर्गत खर्च करण्यात यावा.
मागणी क्रमांक ओ-१०
४५१५- इतर ग्राम विकास कार्यक्रमावरील भांडवली खर्च
१०२ सामुहिक विकास
पंचवार्षिक योजनांतर्गत योजना- राज्य योजनांतर्गत योजना
(१) बहुउद्देशीय कार्यक्रम
(००) (०१) आमदारांचा स्थानिक विकास कार्यक्रम
(४५१५ ००१२) (कार्यक्रमांतर्गत) (दत्तमत) ५३ मोठी बांधकामे
७. सदर ज्ञापन वित्त विभागाच्या परिपत्रक क्र.पूरक-२०१९/प्र.क्र.४१/अर्थ-३, दिनांक ८ मार्च, २०१९ अन्वये प्रदान करण्यात आलेल्या अधिकारान्वये निर्गमित करण्यात येत आहे.