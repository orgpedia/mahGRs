# Page 1
आमदार स्थानिक विकास कार्यक्रम सन २०२० - २१ या आर्थिक वर्षामध्ये समर्पित केलेला निधी सन २०२१-२२ या आर्थिक वर्षात पुन्हा उपलब्ध करुन देण्यासाठी लेखाशीर्ष ४५१५ ००१२ अंतर्गत मंजूर पूरक मागणीचे जिल्हानिहाय निधी वितरण.
महाराष्ट्र शासन
नियोजन विभाग
शासन निर्णय क्रमांक- स्थाविका-०६२१/प्र.क्र. ५८/का-१४८२,
मंत्रालय, मुंबई-४०० ०३२.
दिनांक :- १० जानेवारी, २०२२
वाचा :- १) नियोजन विभाग, शासन निर्णय क्र. स्थाविका-०६१६/प्र.क्र.९६/का.१४८२, दि. १२.७.२०१६ २) वित्त विभाग, शासन परिपत्रक क्रमांक पूरक -२०२१/प्र.क्र.७८/अर्थ-३, दिनांक २० जुलै, २०२१
शासन निर्णय :
“महाराष्ट्र विनियोजन विधेयक, २०२१" मंजूर झाले असून ते महाराष्ट्राचे राज्यपाल
यांच्या अधिसंमतीनुसार महाराष्ट्र अधिनियम क्र. ८ म्हणून, महाराष्ट्र शासन राजपत्र
असाधारण भाग-४, दिनांक १५ जुलै, २०२१ यामध्ये प्रसिध्द करण्यात आले आहे. आमदार
स्थानिक विकास कार्यक्रमांतर्गत सन २०२०-२१ या आर्थिक वर्षामध्ये समर्पित केलेला निधी
सन २०२१-२२ या आर्थिक वर्षामध्ये पुन्हा उपलब्ध करुन देण्यासाठी जुलै, २०२१ च्या
पावसाळी अधिवेशनात रु.३१०.०० कोटी एवढया रकमेची पूरक मागणी मंजूर करण्यात आली
आहे. तसेच सन २०२१-२२ या आर्थिक वर्षाच्या मूळ तरतूदीमधून शिल्लक राहिलेला रु.४६.००
कोटी असा एकूण रु. ३५६.०० कोटी (रु. तीनशे छपन्न कोटी फक्त) एवढा निधी सर्व जिल्ह्यांना
त्यांच्या मागणीच्या प्रमाणात सोबतच्या तक्त्यात दर्शविल्याप्रमाणे वितरीत करण्यात येत असून सदर निधी संबंधित सर्व जिल्हाधिकारी तथा सदस्य सचिव, जिल्हा नियोजन समिती यांच्या
अधिनस्त ठेवण्यात येत आहे.
२. सर्व जिल्हाधिकारी तथा सदस्य सचिव, जिल्हा नियोजन समिती यांनी नियोजन
विभाग, शासन निर्णय क्र. स्थाविका-०६१६/ प्र.क्र.९६ / का. १४८२, दिनांक १२ जुलै, २०१६
च्या तरतुदींच्या अधीन राहून या निधीचे पुढील वितरण तात्काळ करावे. तसेच सदर निधी
दिनांक ३१ मार्च, २०२२ पूर्वी खर्च होईल, यांची दक्षता घ्यावी. आमदार स्थानिक विकास
पृष्ठ २ पैकी १
# Page 2
शासन निर्णय क्रमांक: स्थाविका-०६२१/प्र.क्र. ५८/का-१४८२,
कार्यक्रमांतर्गत वेळोवळी अनुज्ञेय करण्यात आलेल्या बाबींवरील खर्च खालील
लेखाशीर्षांतर्गत सन २०२१-२२ या आर्थिक वर्षामध्ये उपलब्ध तरतूदीमधून भागविण्यात यावा.
मागणी क्र. ओ-१०
४५१५- इतर ग्राम विकास कार्यक्रमावरील भांडवली खर्च,
(००) १०२ सामुहिक विकास
(०१) (००) (०१) आमदार स्थानिक विकास कार्यक्रम (४५१५००१२)
(योजनांतर्गत) (दत्तमत)
५३- मोठी बांधकामे
३. वित्त विभागाच्या सहमतीने त्यांच्या अनौपचारिक संदर्भ क्र. अनौसं-४९१/२०२१/
व्यय-८, दिनांक ५ जानेवारी, २०२२ अन्वये हा शासन निर्णय निर्गमित करण्यात येत आहे.
# Page 3