# Page 1
नियोजन विभाग (खुद्द) कार्यासनांतील सुधारित विषयसूची.
महाराष्ट्र शासन
नियोजन विभाग
शासन परिपत्रक क्रमांक : निविआ-३३२१/प्र.क्र.४४३ (१/२)/का.१४२१
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक : १२ जुलै, २०२३
संदर्भ : १) शासन निर्णय,सामान्य प्रशासन विभाग क्र.मातंस-२०११/प्र.क्र.१२५/३९, दि.२३.९.२०११, २) शासन निर्णय,माहिती तंत्रज्ञान (सा.प्र.वि.) विभाग,क्र.मातंस-२०१०/प्र.क्र.३४/३९, दि.३.५.२०१४ ३) शासन निर्णय, नियोजन विभाग क्रमांक : निविआ-४०२२/प्र.क्र.४३२/का.१४२१, दि.२४.०३.२०२३ ४) शासन परिपत्रक, नियोजन विभाग क्रमांक : निविआ-३३२१/प्र.क्र.४४३/का.१४२१, दि.११.५.२०२३ ५) शासन परिपत्रक, नियोजन विभाग क्रमांक : निविआ-३३२१/प्र.क्र.४४३/का.१४२१, दि.२८.६.२०२३
शासन परिपत्रक :
महाराष्ट्र शासनाचे ई-प्रशासन धोरण सामान्य प्रशासन विभागाच्या संदर्भ क्रमांक-१ अन्वये निश्चित करण्यात आले आहे. महाराष्ट्र शासनाच्या ई-प्रशासन धोरणामध्ये माहिती तंत्रज्ञानाच्या माध्यमातून सामान्य जनतेस शासनाच्या सर्व सेवा माफक दरात प्रभावी, पारदर्शकरित्या व जलदगतीने द्यावयाच्या आहेत. त्यानुसार अधिकाधिक पारदर्शकता आणि प्रशासन प्रक्रियेबाबतची माहिती मिळण्याची सुलभता या गोष्टींवर राज्याच्या ई प्रशासनाचा मुख्य भर आहे.
२. शासनाकडून जनतेला देण्यात येणाऱ्या सुविधा जलदगतीने विनासायास आणि किफायतशीरपणे देण्यात याव्यात याकरिता, मंत्रालयीन विभाग आणि त्यांच्या नियंत्रणाखालील क्षेत्रीय कार्यालये, मंडळे, महामंडळे यांनी ई-गव्हर्नन्सचा जास्तीत जास्त वापर करावा, त्यासाठी प्रत्येक मंत्रालयीन विभागांनी सन-२०१०-११ पासून त्यांच्या योजनेतर आणि योजनांतर्गत एकूण तरतुदीच्या अर्धा टक्का इतक्या निधीची तरतूद ई-गव्हर्नन्स करिता करण्याच्या सूचना संदर्भ क्रमांक २ येथील शासन निर्णयान्वये देण्यात आलेल्या आहेत. मंत्रालयीन विभागांकडून नागरिकांना देण्यात येणाऱ्या अद्ययावत ई-सुविधांची यादी सदर शासन निर्णयाच्या परिशिष्ट “अ” मध्ये दिलेली आहे. परिशिष्ट-अ मधील अ.क्र.११ येथे नियोजन विभागाची यादी पुढीलप्रमाणे आहे.
११ . Planning : Development of Maharashtra Plan Schemes Information Management System (MP-SIMS) ·
Integration with various applications with State Data Bank and provision of BI Dashboards for policy makers
Expanding the role of MRSAC; training various officials across departments and districts in use of Maps; releasing many Maps and GIS data in public domain Web based application for MP/MLA funds.
३. नियोजन विभागातील “ई-गव्हर्नन्स” संदर्भातील कामकाज पाहण्यासाठी विभागातील कार्यासन-१४२५-अ कडे हा विषय सोपविण्यात येत आहे.
# Page 2
शासन परिपत्रक क्रमांकः निविआ-३३२१/प्र.क्र.४४३ (१/२)/का.१४२१
४. सुधारीत विषयांनुसार संबंधित कार्यासनाने सदर आदेशाच्या दिनांकापासून तात्काळ कार्यवाही सुरु करावी.