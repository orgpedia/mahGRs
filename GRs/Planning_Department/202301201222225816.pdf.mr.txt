# Page 1
महात्मा गांधी राष्ट्रीय ग्रामीण रोजगार हमी योजनेच्या कामासाठी विभागीय आयुक्त कार्यालय, नागपूर कार्यालयातील सहायक लेखाधिकारी यांना “आहरण व संवितरण अधिकारी” घोषित करण्याबाबत.....
महाराष्ट्र शासन
नियोजन विभाग (रोहयो)
शासन निर्णय क्रमांक: आस्था-२०२३/प्र.क्र.०५/मग्रारो-३
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २० जानेवारी, २०२३
वाचा:- शासन निर्णय, नियोजन विभाग क्र. आस्थाप-२०१६/प्र.क्र. २९/मग्रारो-३, दि. २८.१२.२०२३.
प्रस्तावना : राज्यात महात्मा गांधी राष्ट्रीय ग्रामीण रोजगार हमी योजनेअंतर्गत विभागीय आयुक्त, जिल्हाधिकारी, जिल्हा परिषद व तालुका स्तरावरील पदांचा आढावा घेण्यात आला. सदर आढाव्यात वित्त विभागाने गठीत केलेल्या उच्चाधिकार समितीने मान्यता दिल्यानंतर संदर्भाधिन शासन निर्णयान्वये पदांचा सुधारीत आकृतिबंध मंजूर करण्यात आला आहे. सुधारीत आकृतिबंधानुसार विभागीय आयुक्त, नागपूर कार्यालयातील लेखाधिकारी हे पद व्यपगत करण्यात आलेले आहे. शासन निर्णय, नियोजन विभाग क्र. आस्थाप-२०१३/प्र.क्र. ६/मग्रारो-३, दि. २०.२.२०१३ अन्वये विभागीय आयुक्त कार्यालयातील लेखाधिकारी यांना आहरण व संवितरण अधिकारी म्हणून घोषित करण्यात आले होते. विभागीय आयुक्त, नागपूर कार्यालयातील लेखाधिकारी पद व्यपगत झाल्यामुळे त्या कार्यालयाकरिता नवीन “आहरण व संवितरण अधिकारी” घोषित करण्याचा प्रश्न शासनाच्या विचाराधीन होता. याबाबत शासनाने खालीलप्रमाणे निर्णय घेतला आहे.
शासन निर्णय :
राज्यात महात्मा गांधी राष्ट्रीय ग्रामीण रोजगार हमी योजनेचे काम सुलभतेने पार पाडण्यासाठी या शासन निर्णयान्वये विभागीय आयुक्त, नागपूर कार्यालयातील सहायक लेखाधिकारी यांना “आहरण व संवितरण अधिकारी” म्हणून घोषित करण्यात येत असून, त्यांना सदर पदाचे अधिकार प्रदान करण्यात येत आहेत.
२. सदर शासन निर्णय महाराष्ट्र कोषागार नियम १९६८, खंड-१ मधील अ.क्र. १५६ नुसार विभागाला प्रदान करण्यात आलेल्या अधिकारान्वये निर्गमित करण्यात येत आहे.
# Page 2