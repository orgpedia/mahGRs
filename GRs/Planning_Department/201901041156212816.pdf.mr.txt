# Page 1
मराठवाडा विकास मंडळाच्या अभ्यास अहवालांकरिता निधी उपलब्ध करून देणेबाबत...
महाराष्ट्र शासन
नियोजन विभाग
शासन आदेश क्रमांक : मविमं-२०१७/प्र.क्र.१२/का-१४१६,
मंत्रालय, मुंबई-४०० ०३२.
दिनांक : ०४ जानेवारी, २०१९
संदर्भ: १. विभागाचे समक्रमांक दिनांक ३० जून, २०१७ रोजीचे आदेश
२. विभागाचे समक्रमांक दिनांक २१ मे, २०१८ रोजीचे आदेश
३. अपर आयुक्त तथा सदस्य सचिव, मराठवाडा विकास मंडळ यांचे दिनांक ०५
नोव्हेंबर, २०१८ रोजीचे पत्र
शासन आदेश :
मा. राज्यपाल यांनी वार्षिक योजना २०१७-२०१८ करिता दिलेल्या निदेशांनुसार मराठवाडा विकास मंडळास निम्नलिखित विषयाचा अभ्यास अहवाल हाती घेण्यास संदर्भ क्र. १ येथील शासन आदेशान्वये मान्यता प्रदान करून पहिला हप्ता (४०%) वितरित करण्यात आला.
तद्नंतर, संदर्भ क्र. २ येथील शासन आदेशान्वये सदर अहवालाच्या माहिती संकलनानंतर देय असणारा दुसरा हप्ता (४०%) वितरित करण्यात आला आहे.
अपर आयुक्त तथा सदस्य सचिव, मराठवाडा विकास मंडळ यांनी संदर्भ क्र. ३ येथील पत्रान्वये “मराठवाड्यातील मुलींचे वसतीगृहे सद्य:स्थिती मूल्यमापन” या अभ्यास अहवालाचे काम पूर्ण झाले असून अहवाल प्रकाशित करण्यात आला असल्याचे कळविले आहे. यास्तव, सदर अभ्यासाच्या अहवाल सादरीकरणानंतर देय असणारा उर्वरित तिसरा हप्ता (२०%) रक्कम रु.२५,०००/- वितरित करण्याची विनंती केली आहे.
------------------------------------------------------------------------------------------------------------------------------------------------------------
| अभ्यास अहवाल विषय | संस्था / प्रमुख | मंजूर निधी | पहिला हप्ता ४०% आगाऊ (वितरित) | दुसरा हप्ता ४०% माहिती संकलनानंतर (वितरित) | तिसरा हप्ता २०% अहवाल सादरी करणानंतर |
| मराठवाड्यातील मुलींचे वसतीगृहे सद्य:स्थिती मूल्यमापन | डॉ. अशोक बेलखोडे, तज्ञ सदस्य, मराठवाडा विकास मंडळ, औरंगाबाद | १,२५,०००/ | ५०,०००/ | ५०,०००/ | २५,०००/ |
------------------------------------------------------------------------------------------------------------------------------------------------------------
# Page 2
शासन आदेश क्रमांकः मविमं-२०१७/प्र.क्र.१२/का-१४१६
२. अपर आयुक्त तथा सदस्य सचिव, मराठवाडा विकास मंडळ यांनी “मराठवाड्यातील मुलींचे वसतिगृहे- सद्यस्थिती मूल्यमापन” या अभ्यास अहवालाचे प्रकाशन करण्यात आले असल्याचे कळविताना प्रकाशनाची प्रत सोबत सादर केली आहे. यास्तव, सदर अभ्यास अहवालास संदर्भ क्र. १ नुसार प्रदान करण्यात आलेल्या मान्यतेनुसार अहवाल सादरीकरणानंतर देय असणारा तिसरा हप्ता (२०%) रू.२५,०००/-(रू. पंचवीस हजार फक्त) इतका निधी मराठवाडा विकास मंडळास उपलब्ध करून देण्यात येत आहे.
३. याबाबत होणारा खर्च “मागणी क्र. ओ - १०, ४५१५ - इतर ग्रामविकास कार्यक्रमांवरील भांडवली खर्च, (००) (०२) वैधानिक विकास मंडळांचा क्षेत्रांतर्गत विकास कार्यक्रम, ५३- मोठी बांधकामे (४५१५ ००३९) (कार्यक्रम)” या लेखाशीर्षाखाली, सन २०१८-१९ या वर्षातील अर्थसंकल्पित तरतुदीतून भागविण्यात यावा.