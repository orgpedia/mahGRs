# Page 1
आमदार स्थानिक विकास कार्यक्रम आणि डोंगरी
विकास कार्यक्रमाअंतर्गत "ई-समर्थ" या संगणकीय
प्रणालीद्वारे निधी वितरित करण्यासाठी दोन स्वतंत्र
बँक खाते उघडण्यास मान्यता देण्याबाबत...
महाराष्ट्र शासन
नियोजन विभाग
शासन निर्णय क्रमांक - स्थाविका- ०७२५/प्र.क्र.८०(अ)/का.१४८२
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२
दिनांक - ०६ नोव्हेंबर, २०२५
वाचा - १. वित्त विभाग शासन निर्णय क्र.संकीर्ण २०२३/प्र.क्र.८८/२३/कोषा-प्रशा ५,दि.०३/१०/२०२३
२. वित्त विभाग शासन निर्णय क्र.संकीर्ण २०२४/प्र.क्र.५०/कोषा-प्रशा ५,दि.२५/०६/२०२४
३. नियोजन विभाग शासन निर्णय, क्र.स्थाविका-०८२५/प्र.क्र.११३/का.१४८२,
दि.३० सप्टेंबर,२०२५
प्रस्तावना :-
राज्यात आमदार स्थानिक विकास कार्यक्रम अंतर्गत राज्य विधानमंडळ सदस्यांना, त्यांच्या
मतदारसंघ कार्यक्षेत्रातील कामांकरीता प्रति सदस्य प्रति वर्ष रु.५.०० कोटी निधी अनुज्ञेय आहे. डोंगरी
विभाग विकास कार्यक्रम अंतर्गत पूर्णगट तालुका व उपगट तालुक्यातील संबंधित गावांच्या विकासात्मक
कामांसाठी अनुक्रमे रु.२.०० कोटी व रु.१.०० कोटी निधी प्रतिवर्षी अनुज्ञेय आहे.
आमदार स्थानिक विकास कार्यक्रम तसेच डोंगरी विभाग विकास कार्यक्रमांतर्गत कामांना
प्रशासकीय मान्यता देणे, सदर कामे विहित कार्यपध्दतीचे पालन करुन सेवा पुरवठादारांकडून पूर्ण करुन
घेणे आणि त्यांना कामांच्या पूर्ततेनंतर अंतिम देयके अदा करण्यात येतात. ही सर्व प्रक्रिया विविध पातळीवर
विखुरलेली असून या कामकाज पध्दतीत कामांना मान्यता देणे ते कामांचे अंतिम देयक पारित करणे यात
विलंब होतो.
खासदार स्थानिक विकास कार्यक्रम (MPLADS) या अंतर्गत कामांकरीता ई-साक्षी पोर्टल
यशस्वीरित्या कार्यान्वित असून, त्यामध्ये मा.संसद सदस्यांनी कामांची शिफारस करणे ते निधी वितरण या
सर्व प्रक्रिया ऑन लाईन डिजिटल स्वरुपात पार पाडण्यात येतात. त्याधर्तीवर वाचा क्र.३ येथील शासन
निर्णयान्वये “आमदार स्थानिक विकास कार्यक्रम आणि डोंगरी विभाग विकास कार्यक्रम” अंतर्गत कामांची
शिफारस, प्रशासकीय मान्यता, अंमलबजावणी तसेच निधी वितरण या सर्व प्रक्रियांचे कार्यक्षम व्यवस्थापन
# Page 2
शासन निर्णय क्रमांकः स्थाविका- ०७२५/प्र.क्र.८०(अ)/का.१४८२
करण्यासाठी "ई -समर्थ (e-Samarth) " पोर्टलला मान्यता देण्यात आलेली आहे. “आमदार स्थानिक
विकास कार्यक्रम आणि डोंगरी विभाग विकास कार्यक्रम” अंतर्गत "ई - समर्थ (e-Samarth) " या संगणकीय
प्रणालीद्वारे सेवापुरवठादार यांच्या बँक खात्यात थेट निधी वर्ग करण्याकरिता राष्ट्रीयीकृत बँकेत नवीन
दोन स्वतंत्र बचत खाते उघडण्याची बाब शासन विचाराधिन होती.
शासन निर्णय :-
"आमदार स्थानिक विकास कार्यक्रम आणि डोंगरी विभाग विकास कार्यक्रम” अंतर्गत करण्यात
येणा-या कामांचा निधी "ई - समर्थ (e-Samarth)" या संगणक प्रणालीद्वारे सेवापुरवठादार यांच्या बँक
खात्यात थेट वर्ग करण्याकरिता नवीन दोन स्वतंत्र Flexi Saving Account "बँक ऑफ महाराष्ट्र" या
राष्ट्रीयीकृत बँकेत उघडण्यासाठी शासन मान्यता देण्यात येत आहे.
२. सदर मान्यता वित्त विभाग संदर्भ क्र. १ व २ येथील अनुक्रमे दि.०३/१०/२०२३ व दि.२५/०६/२०२४
रोजीच्या शासन निर्णयातील नमुद तरतूदी व खालील अटींच्या अधीन राहून मान्यता देण्यात येत आहे.
(१) "आमदार स्थानिक विकास कार्यक्रम आणि डोंगरी विभाग विकास कार्यक्रम” अंतर्गत करण्यात
येणा-या कामांचा निधी थेट सेवापुरवठादार यांच्या बँक खात्यात वर्ग करण्याकरिता उघडण्यात येणा-या
बचत बँक खात्याचा वापर केवळ त्याच प्रयोजनाकरिता करण्यात यावा.
(२) बचत बँक खात्यामध्ये जमा करण्यात आलेला निधी/व्याज तसेच योजनेच्या कामांच्या प्रगतीनुसार
लागणा-या निधीचा वेळोवेळी आढावा घेण्यात यावा.
(३) सदर बचत बँक खात्यावरील व्याजाची रक्कम तसेच शिल्लक रक्कम याचा ताळमेळ घेऊन निश्चित
होणारी रक्कम आर्थिक वर्षाच्या समाप्तीनंतर तात्काळ शासकीय लेख्यामध्ये जमा करावी.
(४) सदर बँक बचत खात्यात दिर्घकाळ निधी विनावापर पडून राहणार नाही यादृष्ट्टीने तात्काळ
विनियोजनासाठी आवश्यक असेल त्याचवेळी कोषागारातून निधी आहरित करण्यात यावा.
पृष्ट्ठ ५ पैकी २
# Page 3
शासन निर्णय क्रमांकः स्थाविका- ०७२५/प्र.क्र.८०(अ)/का.१४८२
(५) "आमदार स्थानिक विकास कार्यक्रम आणि डोंगरी विभाग विकास कार्यक्रम” या योजनेचा निधी
कोषागारातून आहरित करण्याकरिता "आहरण व संवितरण अधिकारी" म्हणून "कक्ष अधिकारी तथा
आहरण व संवितरण अधिकारी (का.१४२२)" व नियंत्रक अधिकारी म्हणून "उपसचिव तथा नियंत्रक
अधिकारी (का.१४२२)", नियोजन विभाग, मंत्रालय, मुंबई यांची नियुक्ती करण्यात येत आहे.
(६) केंद्र शासन पुरस्कृत खासदार स्थानिक विकास कार्यक्रम (MPLADS) "ई-साक्षी" या संगणक
प्रणालीद्वारे राबविण्यात येतो. सदर प्रणालीमध्ये जिल्हा नियोजन समिती कार्यालय तसेच कार्यान्वयीन
यंत्रणातील जे अधिकारी/कर्मचारी चेकर व मेकर असतील त्याधर्तीवर "आमदार स्थानिक विकास कार्यक्रम
आणि डोंगरी विभाग विकास कार्यक्रम”याकरिता विकसित करण्यात आलेल्या "ई-समर्थ" प्रणालीमध्ये
चेकर व मेकर असतील.
(७) प्रत्येक कार्यान्वयीन यंत्रणेने प्राप्त निधीचे विनियोग प्रमाणपत्र/ उपयोगिता प्रमाणपत्र (Utilization
Certificate) संबंधित निधी वितरण प्राधिका-याकडे आणि महालेखापाल यांचेकडे सादर करणे अनिवार्य
राहील.
(८) बँक खात्यांतील व्यवहारांचा मासिक ताळमेळ कार्यालयीन रोख वही (Cash Book) सोबत घेण्याची
कार्यवाही करण्यास आहरण व संवितरण अधिकारी आणि कार्यालय प्रमुख हे व्यक्तिश: जबाबदार राहतील.
(९) शासकीय कार्यालयांच्या बाबतीत आहरण व संवितरण अधिकारी, तर अन्य संस्थांच्या बाबतीत मुख्य
लेखा अधिकारी/ मुख्य वित्त अधिकारी हे लेखा विषयक नोंदवयांचा बँक विवरणपत्राबरोबर ताळमेळ
घेण्यात आला असून, सर्व नोंदी अचूक असल्याचे प्रमाणपत्र बँक ताळमेळ विवरणपत्रावर नोंदवून असे बँक
ताळमेळ विवरणपत्र (Bank Reconciliation Statement) प्रत्येक महिन्याच्या १० तारखेपूर्वी कार्यालय
प्रमुख/ नियंत्रक अधिकारी यांना न चुकता सादर करतील.
(१०) सदर खात्यातून रोख अथवा चेकबुक अथवा विड्रॉवल स्लिप (Withdrawal slip) या मार्गाने व्यवहार
करता येणार नाही.
पृष्ट्ठ ५ पैकी ३
# Page 4
शासन निर्णय क्रमांकः स्थाविका- ०७२५/प्र.क्र.८०(अ)/का.१४८२
(११) योजना बंद झाल्यास सदर बँक खाते बंद करण्याची कार्यवाही नियोजन विभागामार्फत करण्यात
येईल.
(१२) सदर बँक खात्याच्या संदर्भात महाराष्ट्र कोषागार नियम,१९६८ मधील नियम क्र.(३), (८), (१३) व (१५)
तसेच मुंबई वित्तीय नियम,१९५९ मधील नियम ७ अन्वये विहीत करण्यात आलेल्या तरतुदींचे काटेकोरपणे
अनुपालन करणे आवश्यक आहे.
३. सदर शासन निर्णय वित्त विभागाच्या अनौ. संदर्भ क्र.२९४/२०२५/कोषा प्रशा-५,
दि. १४/०८/२०२५ व अनौ. संदर्भ क्र.४४०/२०२५/व्यय-८, दि. २२/०८/२०२५ अन्वये प्राप्त झालेल्या
मान्यतेस अनुसरुन निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5