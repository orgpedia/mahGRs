# Page 1
जिल्हा वार्षिक योजना (सर्वसाधारण) अंतर्गत राज्यातील गड-किल्ले, मंदिरे व महत्त्वाची संरक्षित स्मारके इत्यांदींच्या संवर्धनासाठी ३% निधीची तदतूद करणेबाबत...
महाराष्ट्र शासन
नियोजन विभाग
शासन निर्णय क्रमांक :- डिएपी-१०२२/प्र.क्र.२७७/का.१४८१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १४ डिसेंबर, २०२२.
प्रस्तावना :
महाराष्ट्र भूमीला अतिशय पुरातन व थोर सांस्कृतिक परंपरा लाभलेल्या असून, त्यात कातळात
खोदलेल्या जागतिक वारसा म्हणून सुप्रसिद्ध अशा अजिंठा-वेरुळ यांच्या सारख्या लेण्या, छत्रपती
शिवाजी महाराजांच्या काळात उभे राहिलेले रायगड व सिंधुदुर्ग यांसारखे किल्ले, यादव व मराठा
काळात उभी राहिलेली व सुंदर शिल्पाकृतींनी नटलेली श्री मार्कंडेय व श्री त्र्यंबकेश्वर यांसारखी मंदिरे,
मध्ययुगीन दर्गे व मकबरे, तसेच वसाहत कालीन स्थापत्यांचा समावेश आहे. ऐतिहासिक व पुरातन
स्मारकांपैकी केंद्र सरकारद्वारा भारतीय पुरातत्व सर्वेक्षण मार्फत २८८ स्मारके राष्ट्रीय महत्वाची म्हणून
जतन केली आहेत. तसेच, महाराष्ट्र राज्याच्या सांस्कृतिक कार्य विभागाने पुरातत्व व वस्तुसंग्रहालये
संचालनालयामार्फत ३८७ स्मारके संरक्षित म्हणून घोषित केलेली आहेत. यामध्ये घटोत्कच व धाराशीव
ही लेणी, राजगड, सिंहगड, माणिकगड यांच्यासारखे किल्ले तसेच गड जेजूरी, निरानृसिंहपुर, श्री
तुळजाभवानी यांसारखी मंदिरे, लोकमान्य टिळक, स्वातंत्र्यवीर सावरकर आदी महापुरुषांची जन्मस्थळे व गेट वे ऑफ इंडिया अशा स्मारकांचा समावेश आहे. राज्यस्तरीय योजनांमध्ये सर्व संरक्षित स्मारकांचे
संवर्धन करण्यासाठी उपलब्ध असलेला निधी अतिशय तुटपुंजा असल्याने, स्वातंत्र्याच्या अमृत महोत्सवाच्या निमित्ताने जिल्हा नियोजन समितीच्या माध्यमातून निधी उपलब्ध करुन देण्याची बाब
शासनाच्या विचाराधीन होती. त्यानुसार पुढीलप्रमाणे निर्णय घेण्यात येत आहे :
शासन निर्णय :
राज्यातील गड-किल्ले, मंदिरे व महत्त्वाची संरक्षित स्मारके इत्यांदींच्या संवर्धनासाठी जिल्हा
वार्षिक योजना (सर्वसाधारण) अंतर्गत आर्थिक वर्ष २०२३-२४ पासून पुढील तीन वर्षांसाठी ३% निधीची
तरतूद करण्यासाठी शासन मान्यता देण्यात येत आहे. या संदर्भातील सविस्तर मार्गदर्शक सूचना पर्यटन
व सांस्कृतिक कार्य विभागाकडून निर्गमित करण्यात येतील. त्याच प्रमाणे, प्रस्तूत योजनेसाठी लेखाशिर्ष
प्राप्त करुन घेण्याची कार्यवाही पर्यटन व सांस्कृतिक कार्य विभागाकडून तातडीने करण्यात यावी.
# Page 2
शासन निर्णय क्रमांक: डिएपी-१०२२/प्र.क्र.२७७/का.१४८१