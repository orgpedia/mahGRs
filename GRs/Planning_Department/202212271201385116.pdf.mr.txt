# Page 1
डोंगरी विभाग विकास कार्यक्रमासाठी मंत्रिमंडळ उपसमितीचे गठन करण्याबाबत.
महाराष्ट्र शासन
नियोजन विभाग
शासन निर्णय क्रमांक: डिएपी- २०२२/प्र.क्र.१५/का-१४८१-अ
मंत्रालय, मुंबई-४०० ०३२
दिनांक : २७ डिसेंबर, २०२२.
वाचा:- शासन निर्णय, नियोजन विभाग क्रमांक - डोंविका-२००९/प्र.क्र.६/का.१४८३,दि.१८.१.२०१०.
प्रस्तावना
डोंगरी विभागाच्या काही विशिष्ट गरजा असल्याचे आढळून आल्यानुसार डोंगरी विभागाचा
विकास करण्यासाठी राज्यामध्ये डोंगरी विभाग विकास कार्यक्रम राबविण्यात येत आहे. राज्यातील
डोंगरी विभागाचे क्षेत्र विशिष्ट निकषांच्या आधारे निश्चित करुन त्यांच्या विकासासाठी खास कार्यक्रम
घेण्याच्या हेतूने शासनाने तत्कालीन मा. मंत्री ग्रामविकास यांच्या अध्यक्षतेखाली ऑक्टोबर १९८८ मध्ये
मंत्रीमंडळ उप समिती नेमली होती. सदर समितीच्या शिफारशीनुसार विशिष्ट निकषांच्या आधारे
डोंगराळ विभागाचे क्षेत्र घोषित करण्यात आले होते. त्यानुसार राज्यातील विविध जिल्हयातील पूर्णगट
डोंगरी तालुके व उपगट डोंगरी तालुके डोंगरी विभाग विकास कार्यक्रमात समाविष्ट करण्यात आले
आहेत. सद्यस्थितीत राज्यातील २२ जिल्हयातील ७६ पूर्णगट डोंगरी तालुके व ३८ उपगट डोंगरी
तालुके असे डोंगरी विभागाचे क्षेत्र घोषित करण्यात आले असून एकूण ११४ तालुके डोंगरी विभाग
विकास कार्यक्रमात समाविष्ट आहेत.
२. डोंगरी विभाग विकास कार्यक्रमात नव्याने तालुक्यांचा / गावांचा समावेश करण्याबाबत
सातत्याने लोकप्रतिनिधी तसेच सामान्य नागरीकांकडून मागणी करण्यात येत आहे. डोंगरी विभागाच्या
विकासासाठी गठित करण्यात आलेल्या मंत्रीमंडळ उपसमितीतील तत्कालीन समिती प्रमुख व सदस्य
त्या पदावर कार्यरत नसल्याने त्यात बदल करुन नवीन उपसमिती गठित करण्याचा प्रस्ताव
शासनाच्या विचाराधीन होता.
शासन निर्णय :
डोंगरी विभाग विकास कार्यक्रमांतर्गत डोंगरी विभागाचे क्षेत्र निश्चित करुन त्याच्या
विकासासाठी धोरणात्मक निर्णय घेणे यासाठी मा. मंत्री, ग्रामविकास व पंचायतराज यांच्या
अध्यक्षतेखाली पुढीलप्रमाणे मंत्रीमंडळ उपसमिती गठित करण्यात येत आहे.
# Page 2
शासन निर्णय क्रमांक: डिएपी- २०२२/प्र.क्र.१५/का-१४८१-अ
------------------------------------------------------------------------------------------------------------------------
| अ.क्र. | मा. मंत्री महोदयांचे नाव | पदनाम |
| १. | श्री. गिरीष महाजन, मंत्री, ग्राम विकास व पंचायत राज, वैद्यकीय शिक्षण, क्रीडा व युवक कल्याण | अध्यक्ष |
| २. | श्री. रविंद्र चव्हाण, मंत्री, सार्वजनिक बांधकाम (सार्वजनिक उपक्रम वगळून), अन्न, नागरी पुरवठा व ग्राहक संरक्षण | सदस्य |
| ३. | श्री. उदय सामंत, मंत्री, उद्योग | सदस्य |
| ४. | श्री.शंभूराज देसाई, मंत्री, राज्य उत्पादन शुल्क | सदस्य |
| ५. | श्री. अतुल सावे, मंत्री, सहकार, इतर मागास बहुजन कल्याण | सदस्य |
| ६. | श्री. संजय राठोड, मंत्री, अन्न व औषध प्रशासन | सदस्य |
------------------------------------------------------------------------------------------------------------------------