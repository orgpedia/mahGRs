# Page 1
महात्मा गांधी राष्ट्रीय ग्रामीण रोजगार हमी योजनेच्या अंमलबजावणीत इतर यंत्रणांची भूमिका व जबाबदारी (Role and Responsibilities of Line Departments in MGNREGA).
महाराष्ट्र शासन
नियोजन विभाग
शासन शुध्दीपत्रक क्रमांक. बैठक-२०२१/प्र.क्र.९५/१०-अ
१६ वा मजला, नवीन प्रशासकीय भवन,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २४ जानेवारी, २०२३.
वाचा:- १) शासन निर्णय क्रमांक: मग्रारोहयो-२०११/प्र.क्र.५४/रोहयो-१०-अ, दिनांक २७ मे,२०११ २) महाराष्ट्र राज्य ग्रामसेवक युनियन (डी.एन.ई) यांचे दि. ०७ नोव्हेंबर, २०२२ चे पत्र.
शुध्दीपत्रक :
शासन निर्णय दिनांक २७ मे, २०११ नुसार मनरेगाची विविध कामे करण्यासंदर्भात इतर यंत्रणांची भूमिका व जबाबदारी निश्चित करण्यात आली आहे. सदर शासन निर्णयातील परिशिष्ट “अ” मधील अनुक्रमांक ९ व १० नुसार कामाच्या ठिकाणी मजुरांना सोयी सुविधा पुरविणे व मजुरांची दैनंदिन हजेरी घेणे व इतर नोंदी घेणे इत्यादी कामे करण्यासंदर्भात जबाबदारी संबंधित यंत्रणातील क्षेत्रिय तांत्रिक संवर्ग व संबंधित ग्रामसेवक यांच्यावर असून या कामात संबंधित ग्रामसेवक यांनी मदत करणे व मजुरांची उपस्थिती ग्रामरोजगार सेवक यांनी नोंदविल्यावर त्याची खात्री/पडताळणी संबंधित यंत्रणेचे तांत्रिक संवर्ग/ग्रामसेवक करतील अशी तरतुद आहे.
२. ग्रामसेवक संघटनेने त्यांच्या निवेदनाद्वारे ग्रामसेवकांना विविध कामे करावी लागतात. त्यात निवडणुक आयोगाची कामे / कृषि विभागाची कामे / सामाजिक न्याय विभागाची कामे या सर्व कामांमुळे ग्रामसेवकावर अतिरिक्त ताण व मानसिक तणावामुळे मनरेगा सारख्या अत्यंत व्यापक योजनेस ग्रामसेवक न्याय देऊ शकत नाही. त्यामुळे यासाठी स्वतंत्र यंत्रणा कार्यान्वित करण्याची मागणी ग्रामसेवक संघटनेकडून वेळोवेळी शासनास येत होती. दि.३०/११/२०२२ रोजी याबाबत मा.मंत्री (रोहयो) यांच्या अध्यक्षतेखाली बैठक घेण्यात आली. सदर बैठकीत झालेल्या चर्चेनुसार ग्रामसेवक संघटनेची मागणी विचारात घेवून शासनाने खालील प्रमाणे निर्णय घेतला आहे.
३. ग्रामसेवक संघटनेची मागणी व एकंदरीत रोजगार हमी योजनेची व्याप्ती विचारात घेऊन शासनाने शासन निर्णय क्रमांक मग्रारोहयो-२०११/प्र.क्र.५४/रोहयो-१०-अ, दिनांक २७ मे, २०११ मध्ये सुधारणा करुन सदर शासन निर्णयातील परिशिष्ट “अ” मधील अ.क्र.९ येथील रकान्यातील (ग्रामसेवक) हा शब्द वगळण्यात येत आहे व अनुक्रमांक १० मधील हजेरीपटावरील मजूरांची उपस्थिती ग्रामरोजगार सेवक नोंदवू शकेल व याबाबत खात्री/पडताळणी संबंधित यंत्रणेचे तांत्रिक संवर्ग (ग्रामसेवक) करुन प्रमाणित करतील या ऐवजी “हजेरी पटावरील मजूरांची उपस्थिती ग्रामरोजगार सेवक नोंदवतील” असे वाचावे.
# Page 2
शासन शुध्दीपत्रक क्रमांकः बैठक-२०२१/प्र.क्र.९५/१०-अ