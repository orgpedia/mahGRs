# Page 1
निसर्ग चक्रीवादळामुळे कोकण विभागात नुकसानग्रस्त फळबागांचे रोजगार हमी योजनेशी निगडीत फळबाग योजनेअंतर्गत पुनर्लागवड व पुनरुज्जीवन लागवड कार्यक्रमास मान्यता मिळणेबाबत..
महाराष्ट्र शासन
नियोजन विभाग
शासन निर्णय क्र. मग्रारो-२०२०/प्र.क्र.२१/मग्रारो-५
१६ वा मजला, नवीन प्रशासकीय भवन, मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :- ०८ जुलै, २०२०
वाचा :- १) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग दिनांक २१ जून, १९९० २) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र, रोहयो २००५/ प्र.क्र.१/९ ओ दिनांक २७ जून, २००५.
३) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र. राफयो- २०१८/ प्र. क्र. ४७/९ ओ, दिनांक ०६ जुलै, २०१८ प्रस्तावना महाराष्ट्रातील कृषि हवामान, शेती विषयी पर्यावरण, संबंधीचे प्रश्न, ग्रामीण भागात रोजगार निर्मिती व उच्च मुल्यांकित पिक रचना या सर्व गोष्टींचा विचार करता महाराष्ट्रात फळबाग लागवडीस भरपूर वाव आहे. त्यास अनुसरुन रोजगार हमी योजनेशी निगडीत फळबाग लागवड योजना सन १९९० पासून सुरु करण्यात आलेली आहे.
या योजनेअंतर्गत लागवडीचे भरीव काम झाल्याचे दिसून येते.
निसर्ग चक्रीवादळामुळे कोकण विभागातील जिल्ह्यांत प्रामुख्याने फळबागांचे मोठ्या प्रमाणावर नुकसान झालेले आहे. आंबा, काजू, नारळ, चिकू, कोकम, सुपारी झाडे पुर्णपणे उन्मळून पडल्याने बागायतदारांचे उत्पन्नाचे स्त्रोत पूर्णपणे नष्ट झालेले आहेत. अशा शेतक-यांना पुनर्लागवडीसाठी व पुनरुज्जीवनासाठी शासकीय अनुदान उपलब्ध करुन देणे अतिशय आवश्यक आहे.
दि. २५ जून, २०२० रोजी झालेल्या राज्य मंत्रीमंडळाच्या बैठकीमध्ये राज्य रोजगार हमी योजनेशी निगडीत फळबाग लागवड योजना पुढे चालू ठेवण्यास व निसर्ग चक्रीवादळामुळे कोकण विभागातील फळझाडांचे झालेल्या नुकसानीच्या अनुषंगाने शासन पुढीलप्रमाणे निर्णय घेत आहे.
शासन निर्णय रोजगार हमी योजनेशी निगडीत फळबाग लागवड योजना सन २०२०-२१ पासून पुढे चालू ठेवण्यास मान्यता देण्यात येत आहे.
निसर्ग चक्रीवादळामुळे कोकण विभागात झालेल्या फळबाग नुकसान भरपाईसाठी सन २०२०-२१ करीता रु. ५०.०० कोटीची तरतूद पुनर्लागवडीसाठी व पुनरुज्जीवनासाठी निधी उपलब्ध करुन देण्यात येत आहे.
सन २०२०-२१ मध्ये सदर योजनेकरीता एकूण रू. ५०.०० कोटी निधी उपलब्ध करण्यात आला असून प्राधान्याने निसर्ग चक्रीवादळामुळे नुकसानग्रस्त झालेल्या फळबागांचे पुनर्लागवड व पुनरुज्जीवनाकरीता खर्च करण्यात यावा.
१. निसर्ग चक्रीवादळामुळे कोकण विभागातील जिल्ह्यात बागायतींचे मोठ्या प्रमाणावर नुकसान झाले आहे.
त्यामळे तेथील बागायतदारांचे उत्पादनाचे स्त्रोत नष्ट झालेले आहेत. अशा शेतक-यांना पुनर्लागवडीसाठी व पुनरुज्जीवनासाठी राज्य रोजगार हमी योजनेमधून शासकीय अनुदान देणे गरजेचे आहे.
लाभार्थी पात्रतेचे निकष : निसर्ग चक्रीवादळामुळे कोकण विभागातील ठाणे, पालघर, रायगड, रत्नागिरी व सिंधुदूर्ग जिल्ह्यातील आंबा, काजू, नारळ, सुपारी या बागांचे नुकसान झालेले, संयुक्त पंचनाम्यामध्ये समाविष्ट असलेले, नगरपालिका क्षेत्र व ग्रामिण भागातील लाभार्थी यांना लाभ घेता येईल.
# Page 2
शासन निर्णय क्रमांकः मग्रारो-२०२०/प्र.क्र.२१/मग्रारो-५
ज्या फळबागा पूर्णपणे नष्ट झाल्या आहेत, त्या फळबागांना राज्य रोहयोअंतर्गत फळबाग लागवड अथवा फळबाग लागवड योजनेंतर्गत पुनर्लागवडीसाठी पात्र राहील.
• अस्तित्वात असलेल्या बागांमधील काही झाडे नष्ट झाली असल्यास, नष्ट झालेल्या झाडांच्या संख्ये
इतकी झाडे पुनर्लागवडीसाठी शेतकरी पात्र राहील. यामध्ये शेतकरी आंबा पिकासाठी घन लागवडीसाठी पात्र राहील.
• ज्या झाडांच्या फांद्या तुटून नुकसान झाले आहे ते शेतकरी त्या झाडांच्या संख्येइतक्या झाडांकरीता पुनरुज्जीवनासाठी पात्र राहील.
• योजनेत सहभाग घेण्यासाठी संयुक्त पंचनाम्यामध्ये नाव समाविष्ट असणे आवश्यक राहील.
२. आर्थिक मापदंड : कोकण विभागातील निसर्ग चक्रीवादळामध्ये पुनर्लागवड व पुनरुज्जीवनकरीता प्रस्तावित देय अनुदान मर्यादा खालील प्रमाणे राहील.
------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र | पिकाचे नाव | दोन झाडा मधील अंतर | प्रति हेक्टर झाडे संख्या | राज्य रोहयो योजनेअंतर्ग त ३ वर्षाचे एकुण अनुदान | प्रथम वर्ष अनुदान | द्वितीय वर्ष अनुदान | तृतीय वर्ष अनुदा न | प्रति झाड तीन वर्षा करीता येणारे अनुदान | पुनर्लागवड  |  करीता प्रस्तावीत अनुदान | पुनरुज्जीवना करीता प्रस्तावीत अनुदान |
| प्रस्तावित दोन वर्ष एकुण अनुदान | प्रस्तावित अनुदान |
| १ | आंबा कलमे | १०x१० | १०० | ५३९०० | ४५४४६ | ५२३९ | ३२१५ | ५३९ | ५०७ | ४५४ |
| २ | आंबा कलमे | ५४५ | ४०० | १०२५३० | ८९४०२ | ९७८८ | ३३४० | २५६ | २४८ | २२४ |
| ३ | काजु कलमे | ७ x ७ | २०० | ५३२०२ | ४५९७८ | ५०२४ | २२०० | २६६ | २८१ | २५६ |
| ४ | नारळ / बाणवली | ८ x ८ | १५० | ५९९३७ | ५४७०३ | ४०७९ | १९५५ | ४०० | ३९२ | ३६५ |
| ५ | नारळ / T*D | ८ x ८ | १५० | ६५३३७ | ५९२०३ | ४९७९ | १९५५ | ४३६ | ४२८ | ३९५ |
| ६ | चिकु | १० x १० | १०० | ५२३५५ | ४५५३१ | ४५२४ | २३०० | ५२४ | ५०१ | ४५५ |
| ७ | कोकम कलमे | ७ x ७ | २०० | ५१९२६ | ४८००८ | २९९६ | १००२ | २६० | २८१ | २५६ |
|  | सुपारी | २.७ x २.७ | १३७० | १५०२०७ | १३८२५५ | ९०५६२ | १३९० | १०९ | १०९ | १०१ |
------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. तांत्रिक व प्रशासकिय मंजूरी :
३.१ लाभार्थ्यांना पूर्वसंमती प्रदान केल्यानंतर संबंधित कृषि सहाय्यकांनी लाभार्थ्यांच्या प्रस्तावित लागवड क्षेत्रास भेट देऊन तांत्रिक अंदाजपत्रक तयार करणे, त्याची छाननी करणे व ते पूर्व संमती दिल्याच्या दिनांकापासून १० दिवसांत सक्षम प्राधिका-याकडे शिफारशीसह तांत्रिक व प्रशासकीय मान्यतेसाठी सादर करण्याची
जबाबदारी संबंधित मंडळ कृषि अधिका-यांची राहील.
३.२ फळबाग पुनरुज्जीवन व पुनर्लागवड प्रस्तावास तांत्रिक मान्यता देण्यास तालुका कृषि अधिकारी हे सक्षम प्राधिकारी राहतील.
३.३ तांत्रिक मान्यता प्राप्त प्रस्तावास प्रशासकीय मान्यतेकरीता उप विभागीय कृषि अधिकाऱ्यामार्फत जिल्हा अधिक्षक कृषि अधिकारी यांना सादर करावा. जिल्हा अधिक्षक कृषि अधिकाऱ्यामार्फत प्रशासकीय
पृष्ठ ५ पैकी २
# Page 3
शासन निर्णय क्रमांकः मग्रारो-२०२०/प्र.क्र.२१/मग्रारो-५
मान्यतेकरीता जिल्हाधिकारी यांना प्रस्ताव सादर करावा. जिल्हाधिकारी यांनी प्रशासकीय मान्यता देण्यात यावी.
३.४ तांत्रिक व प्रशासकीय मंजूरी मिळाल्यानंतर लाभार्थ्याने फळबाग लागवडीची कार्यवाही विहित मुदतीत पूर्ण करावी.
३.५ प्रत्येक लाभार्थीच्या जमिनीवरील फळबाग लागवड हा स्वतंत्र प्रकल्प समजण्यात येईल. अशा प्रत्येक प्रकल्पासाठी प्रशासकीय व तांत्रिक मान्यता स्वतंत्रपणे देण्यात येईल. त्यामुळे लागवड करावयाच्या फळझाड व क्षेत्रानुसार शासनाने मंजुर केलेल्या मापदंडाप्रमाणे स्वतंत्रपणे अंदाजपत्रके तयार करणे आवश्यक राहील.
३.६ लागवडीची अंदाजपत्रके तयार करुन त्यास सक्षम प्रधिका-याची तांत्रिक व प्रशासकीय मंजूरी प्राप्त झाल्यानंतरच लाभार्थ्यांने फळबागेची लागवड करावी
४ फळबाग लागवड व अनुदान वितरण :
४.१ लाभार्थ्याचे फळबागेची लागवड केल्यानंतर त्याबाबतच्या नोंदी वेळोवेळी मापन पुस्तकामध्ये घेण्यात याव्यात. त्याचप्रमाणे लागवड केलेले क्षेत्र जिओ-टॅगींग करण्यात यावे, त्याकरीता आयुक्त (कृषी) यांनी संगणक प्रणालीवर तशी सुविधा उपलब्ध करुन द्यावी.
४.२ फळबाग लागवडीची लाभार्थ्यांच्या ७/१२ उताऱ्यावर नोंद घेतल्याशिवाय अनुदान अदा करु नये.
४.३ पहिल्या वर्षी लाभार्थ्यांने केलेल्या कामाच्या प्रमाणकानुसार मापन पुस्तिकेत नोंद घेऊन त्यास तालुका कृषी अधिकाऱ्यांनी प्रमाणित केल्यानंतर मापदंडानुसार देय असलेले अनुदान लाभार्थ्यांना अदा करण्याची कार्यवाही करावी.
४.४ लाभार्थ्याने कलमे / नारळ रोपे शासकीय रोपवाटिकेतून अथवा राज्यातील कृषी विद्यापिठांच्या रोपवाटिकेतून घेतली असल्यास सदर बाबीचे अनुदान इलेक्ट्रॉनिक पध्दतीने थेट संबंधित संस्थेस अदा करावे आणि अन्य बाबींचे अनुदान लाभार्थ्यांच्या आधार संलग्न बँक खात्यावर वर्ग करावे.
४.५ लाभार्थ्याने कलमे/नारळ रोपांची खरेदी राष्ट्रीय बागवानी मंडळामार्फत मानांकित खाजगी रोपवाटिकेतून केल्यास शासकीय अनुदानाची रक्कम व देयकाची रक्कम यापैकी जी रक्कम कमी असेल तेवढे अनुदान लाभार्थ्यास देण्यात यावे.
४.६ दुसऱ्या व तिसऱ्या वर्षी बागायती फळपिकांचे बाबतीत जे लाभार्थी किमान ९० टक्के आणि कोरडवाहू फळपिकांच्या बाबतीत ८० टक्के झाडे जिवंत ठेवतील त्या लाभार्थ्याना दुसऱ्या व तिसऱ्या वर्षाचे अनुदान देय राहिल. जिवंत झाडांची विहित प्रमाणातील टक्केवारी राखण्याची जबाबदारी संपूर्णपणे लाभार्थ्यांची असेल.
४.७ शासन स्तरावरुन मागणीनुसार निधीचे वितरण आयुक्त (कृषि), पुणे यांना करण्यात येईल. निधी मागणी करताना मागील खर्चाचे उपयोगिता प्रमाणपत्र देणे आवश्यक राहील.
५. संनियंत्रण, मूल्यमापन व लेखापरिक्षण : ५.१ आयुक्त (कृषी) यांनी सदर योजनेचे राज्य स्तरावरुन संनियंत्रण करावे तसेच, क्षेत्रिय पातळीवर योजनेची अंमलबजावणी करताना विविध स्तरावरील अधिकाऱ्यांमार्फत संनियंत्रण (Concurrent Evaluation) करावे तसेच, त्यांना झालेल्या कामाच्या तपासणीचे प्रमाण विहीत करावे.
५.२ कृषी आयुक्तालयातील संनियंत्रण व मुल्यमापन कक्षामार्फत सदर योजनेचे वर्ष निहाय मूल्यमापन करण्यात यावे व त्याचा अहवाल शासनास वेळोवेळी सादर करावा.
पृष्ठ ५ पैकी ३
# Page 4
शासन निर्णय क्रमांकः मग्रारो-२०२०/प्र.क्र.२१/मग्रारो-५
५.३ सदर योजनेतंर्गत झालेल्या कामाचे दस्तऐवज वार्षिक लेखा परिक्षणासाठी जतन करुन ठेवावेत व ते लेखा परिक्षणास उपलब्ध करावेत.
६ नविन पिकाचा समावेश व आर्थिक मापदंडामध्ये सुधारणेची आवश्यकता असल्यास वित्त व नियोजन विभागाच्या मंजूरीने करता येईल.
७ अंमलबजावणी व सनियंत्रण : आयुक्त (कृषि), कृषि आयुक्तालय, पुणे हे सदर योजनेचे राज्य स्तरावरील संनियंत्रक राहतील. तसेच क्षेत्रीय पातळीवर कृषि विभागाचे अधिकारी / कर्मचारी या योजनेची अंमलबजावणी करतील. या योजनेसंदर्भात आवश्यक त्या मार्गदर्शक सूचना आयुक्त (कृषि), पुणे यांनी निर्गमित कराव्यात.
हे आदेश कृषि विभाग (३६/सचिव, दि. ०८/०७/२०२०), नियोजन विभाग (१४४५/अमुस, दि. १७/०६/२०२०) व वित्त विभागाच्या सहमतीने व वित्त विभागाच्या अनौपचारिक संदर्भ क्र. अनौसं १४४/२०२०/व्यय-८, दि. ०८/०७/२०२० अन्वये निर्गमित करण्यात येत आहे.
# Page 5