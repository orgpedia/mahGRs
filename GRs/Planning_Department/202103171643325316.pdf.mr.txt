# Page 1
जिल्हा नियोजन समिती बीड साठी “कार्यकारी समिती" गठित करण्याबाबत..
महाराष्ट्र शासन
नियोजन विभाग,
शासन निर्णय, क्रमांक: डिएपी-२०२०/प्र.क्र.६४/का.१४८१-अ,
मंत्रालय, मुंबई - ४०००३२.
दिनांक : १७ मार्च, २०२१.
पहा: १) महाराष्ट्र जिल्हा नियोजन समिती (रचना व कामे) अधिनियम,१९९८ २) महाराष्ट्र जिल्हा नियोजन समिती (रचना व कामे) (सुधारणा) अधिनियम, २००० ३) महाराष्ट्र जिल्हा नियोजन समिती (सभा घेणे) (सुधारणा) नियम,२०१८ ४) जिल्हाधिकारी तथा सदस्य सचिव, जिल्हा नियोजन समिती लातूर यांचे पत्र क्र. २०२० / जिनस/जिवायो/२०-२१/काउस/१/१/३९१७, दि.१५/०१/२०२१.
शासन निर्णय : महाराष्ट्र जिल्हा नियोजन समिती (रचना व कामे) अधिनियम, १९९८ च्या कलम ११ च्या
तरतूदी अनुसार जिल्हा नियोजन समितीला सहाय्य करण्यासाठी, जिल्हा नियोजन समितीच्या
अध्यक्षांच्या अध्यक्षतेखाली एक “कार्यकारी समिती” गठित करण्याबाबतची तरतूद महाराष्ट्र जिल्हा
नियोजन समिती (सभा घेणे) (सुधारणा) नियम, २०१८ च्या “नियम ६-अ” मधे करण्यात आली आहे.
त्यानुसार उपरोक्त नमूद कार्यकारी समितीमधे उक्त अधिनियमाच्या कलम ३ (३) च्या परिच्छेद दोन
अन्वये एकूण “नामनिर्देशित सदस्य” यांचेपैकी २ “नामनिर्देशित सदस्य” आणि कलम ३ (३) च्या
परिच्छेद चार (अ) व (फ) नुसार एकूण “ विशेष निमंत्रित “ सदस्य यांचेपैकी २ “विशेष निमंत्रित”
सदस्यांची नियुक्ती होणे आवश्यक आहे.
२. “महाराष्ट्र जिल्हा नियोजन समिती (सभा घेणे) (सुधारणा) नियम,२०१८” मधील “नियम ६–
अ” च्या तरतुदीनुसार व महाराष्ट्र जिल्हा नियोजन समिती (रचना व कामे) अधिनियम,१९९८ च्या कलम
३ (३) च्या परिच्छेद दोन अन्वये एकूण “नामनिर्देशित सदस्य” आणि कलम ३ (३) च्या परिच्छेद चार
(अ) व (फ) नुसार एकूण “विशेष निमंत्रित” सदस्य यांचेपैकी, जिल्हा नियोजन समिती, बीडचे अध्यक्ष
तथा पालकमंत्री यांनी शिफारस केल्यानुसार बीड जिल्हयातील सन्माननीय आमदार यांच्या
नामनिर्देशनासह जिल्हा नियोजन समिती बीड ची “कार्यकारी समिती” पुढीलप्रमाणे गठित करण्यात
येत आहे.
# Page 2
शासन निर्णय क्रमांकः डिएपी-२०२०/प्र.क्र. ६४/का.१४८१-अ,
------------------------------------------------------------------
| अ.क्र. | नांव | पदनाम |
| १. |  | मा.पालकमंत्री, बीड |  |  |  |  | अध्यक्ष |  |
| २. | श्री. प्रकाश सोळंके, विधानसभा सदस्य |  | नामनिर्देशित सदस्य |  |
| ३. | श्री. संदिप क्षीरसागर, विधानसभा सदस्य |  | विशेष निमंत्रित सदस्य |  |
| ४. | श्री. वाल्मिक कराड |  | नामनिर्देशित सदस्य |  |
| ५. |  | श्री. सचिन मुळुक |  |  | विशेष निमंत्रित सदस्य |  |
| ६. |  | विभागीय आयुक्त | औरंगाबाद, |  |  | सदस्य |  |
| ७. |  | जिल्हाधिकारी |  | , | बीड |  | सदस्य |  |
| ८. |  | मुख्य कार्यकारी अधिकारी, जिल्हा परिषद, बीड |  |  | सदस्य |  |
| ९. |  | जिल्हा नियोजन अधिकारी |  | , | बीड |  | संयोजक |  |
------------------------------------------------------------------
३. जिल्हाधिकारी व सदस्य सचिव, जिल्हा नियोजन समिती, बीड यांनी उपरोक्त आदेश सर्व
संबंधितांच्या निदर्शनास आणावेत.