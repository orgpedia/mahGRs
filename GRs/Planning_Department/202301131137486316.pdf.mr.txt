# Page 1
कस्तुरबा गांधी बालिका विद्यालय मधील मानव विकास कार्यक्रम अंतर्गत इयत्ता ९वी व १०वी च्या विद्यार्थीनींसाठी स्वयंपाकाचे काम करणारे मुख्य स्वयंपाकी आणि सहायक स्वयंपाकी यांना विशिष्ट दराने प्रतिमाह पारिश्रमिक/भत्ता अदा करणेबाबत.
महाराष्ट्र शासन
नियोजन विभाग
शासन निर्णय क्र.:- माविका -२०२२/प्र.क्र.७३/का.१४१८
मंत्रालय, मुंबई - ४०० ०३२.
दिनांक:- १३ जानेवारी, २०२३
संदर्भ - १) नियोजन विभाग, शासन निर्णय क्र.माविमि-२०१०/प्र.क्र.८१/का.१४१८, दि.१९जुलै, २०११.
२) शालेय शिक्षण विभाग, परिपत्रक जा.क्र.समग्र/सशि/कगांबावि/काअ/२०२२-२३/२१२६, दि. २८ जुलै, २०२२ ३) मानव विकास आयुक्तालय, औरंगाबाद यांचे पत्र जा.क्र.२०२२/माविऔ/कगांबा/संस-१/१०८१, दिनांक २३ नोव्हेंबर, २०२२
प्रस्तावना : नियोजन विभागाच्या दिनांक १९.०७.२०११ रोजीच्या शासन निर्णयान्वये राज्यातील २३ जिल्ह्यांतील १२५ अतिमागास तालुक्यांत “मानव विकास कार्यक्रम” राबविण्याबाबतचा निर्णय घेण्यात आला आहे. त्यानुसार “आरोग्य, शिक्षण व उत्पन्नवाढ" या बाबींशी निगडीत स्थानिक गरजेनुसार राबविण्यात येणाऱ्या विविध योजनांमध्ये “कस्तुरबा गांधी बालिका विद्यालय योजनेची व्याप्ती इयत्ता १० वी पर्यंत वाढविणे” ही योजना मानव विकास कार्यक्रम अंतर्गत ९ जिल्ह्यातील ३९ तालुक्यांत राबविण्यास मान्यता देण्यात आली आहे. कस्तुरबा गांधी बालिका योजनेअंतर्गत मुख्य स्वयंपाकी व सहायक स्वयंपाकी अशी दोन पदे कंत्राटी पद्धतीने भरण्यास मान्यता देण्यात आली आहे. कस्तुरबा गांधी बालिका विद्यालय योजनेतंर्गत इयत्ता ६ वी ते ८वी च्या विद्यार्थीनीसाठी स्वयंपाकाचे काम करणारे मुख्य स्वयंपाकी व सहायक स्वयंपाकी हेच सन २०११ पासून मानव विकास कार्यक्रम अंतर्गत इयत्ता ९वी व १० वी च्या विद्यार्थीनींसाठी स्वयंपाकाचे काम करत आहेत. सदरील अतिरीक्त कामासाठी मुख्य स्वयंपाकी व सहायक स्वयंपाकी यांना स्वतंत्रपणे दरमहा पारिश्रमिक/मानधन देण्याची बाब शासनाच्या विचाराधीन होती.
शासन निर्णय : “मानव विकास कार्यक्रम” अंतर्गत “कस्तुरबा गांधी बालिका योजनेची व्याप्ती इयत्ता १० वी पर्यंत वाढविणे” या योजनेतील इयत्ता ९ वी व १० वी च्या विद्यार्थिनींकरीता स्वयंपाकाचे काम करणाऱ्या मुख्य स्वयंपाकी व सहायक स्वयंपाकी यांना प्रतिमाह अनुक्रमे रु.८०००/- व रू.७०००/- या प्रमाणे दर वर्षातील एकूण ११ महिन्यासाठी पारिश्रमिक/भत्ता लागू करण्यास शासन मान्यता देण्यात येत आहे.
२. सदर आदेश सन २०२२-२३ या शैक्षणिक वर्षापासून लागू राहतील. तसेच यासाठी येणारा खर्च हा “मागणी क्रमांक ओ-१, २०५३ जिल्हा प्रशासन, ०९३, जिल्हा आस्थापना, पंचवार्षिक योजना अंतर्गत (०४) (०१) मानव विकास निर्देशांक वृद्धी करणे (२०५३१२३१) दत्तमत” या लेखाशीर्षाअंतर्गत “३१-सहायक अनुदान वेतनेतर” या लेखाशीर्षाखाली त्या-त्या वर्षीच्या मंजूर अनुदानातून भागविण्यात यावा.
# Page 2
शासन निर्णय क्रमांकः माविका-२०२२/प्र.क्र.७३/का.१४१८
३. नियोजन विभागाचा हा शासन निर्णय वित्त विभागाच्या सहमतीने व त्या विभागाचा अनौ. संदर्भ क्र. ४३७/ २०२२/व्यय-८, दि. २.१२.२०२२ अन्वये तसेच शासन मान्यतेने निर्गमित करण्यात येत आहे.