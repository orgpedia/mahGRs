# Page 1
आमदार स्थानिक विकास कार्यक्रम सुधारित सर्वसमावेशक मार्गदर्शक सूचना.
महाराष्ट्र शासन
नियोजन विभाग
शासन शुध्दीपत्रक क्रमांक: स्थाविका-०६१६/प्र.क्र.९६/का.१४८२
मंत्रालय विस्तार, मुंबई ४०० ०३२
दिनांक: १७ सप्टेंबर, २०१८
वाचा:-१) शासन निर्णय, नियोजन विभाग, क्रमांक: स्थाविका-०६१६/प्र.क्र.९६/का.१४८२, दिनांक १२.७.२०१६ २) शासन शुध्दीपत्रक क्रमांक: स्थाविका-०६१६/प्र.क्र.९६/का.१४८२, दिनांक ५ ऑगस्ट, २०१६
शासन शुध्दीपत्रक : आमदार स्थानिक विकास कार्यक्रमाच्या सुधारित मार्गदर्शक सूचनाच्या संदर्भाधीन शासन निर्णय,
नियोजन विभाग, क्रमांक, स्थाविका-०६१६/प्र.क्र.९६/का.१४८२, दिनांक १२ जुलै, २०१६ मधील प्र.क.४ पृष्ठ क्र.
१६ वरील “विधानमंडळ सदस्यांना त्यांच्या आर्थिक वर्षातील कार्यकालाकरीता खालीलप्रमाणे निधी अनुज्ञेय
असेल” या शीर्षाखालील ‘परिच्छेद क्र. ४.३’ अन्वये करण्यात आलेली तरतूद रद्द करण्यात येत असून त्याऐवजी
“विधानमंडळ सदस्यांना त्यांच्या आर्थिक वर्षातील कार्यकालानुसार प्रतीमाह रु.१६.६६ लक्ष याप्रमाणे निधी अनुज्ञेय
राहील”, अशी तरतूद समाविष्ट करण्यात येत आहे.
२. आमदार स्थानिक विकास कार्यक्रमाबाबतचे संदर्भाधीन क्र. २ येथील ‘शासन शुध्दीपत्रक’ रद्द करण्यात येत
असून त्याऐवजी दिनांक १२ जुलै, २०१६ च्या शासन निर्णयातील पृ क्र. ८ वरील “कामे मंजूर करण्याबाबत सूचना”
या शिर्षाखाली परिच्छेद क्र. ३.६ ऐवजी पुढीलप्रमाणे सुधारित परिच्छेद क्र.३.६ अंतर्भूत करण्यात येत आहे.
“आमदार स्थानिक विकास कार्यक्रमांतर्गत प्रथम वर्षी आमदारांना अनुज्ञेय असलेल्या निधीच्या दिडपट
रकमेच्या मर्यादेत कामांना मंजूरी द्यावी. मात्र दुसऱ्या वर्षापासून अनुज्ञेय निधीतून पहिल्या वर्षाअखेर अपूर्ण
राहीलेल्या कामांसाठी लागणारी रक्कम प्रथम उपलब्ध करून दिल्यानंतर “स्पील ओव्हर” म्हणजे शिल्लक रकमेच्या
दिडपट एवढी नविन कामे मंजूर करावीत. तथापि, सन्माननीय विधानमंडळ सदस्यांच्या कार्यकालातील शेवटच्या
वर्षात “स्पील ओव्हर” वजा जाता शिल्लक राहीलेल्या रकमे इतकीच नविन कामे मंजूर करावीत.”
# Page 2