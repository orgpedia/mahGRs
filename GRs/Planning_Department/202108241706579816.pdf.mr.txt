# Page 1
आमदार स्थानिक विकास कार्यक्रमांतर्गत तसेच अन्य शासकीय कार्यक्रम / योजना अंतर्गत निर्माण केलेल्या मालमत्ता/वास्तुंच्या देखभाल व दुरुस्तीकरिता राखीव १०% निधीमधून करावयाच्या कामांसाठी मार्गदर्शक सूचना
महाराष्ट्र शासन
नियोजन विभाग,
शासन परिपत्रक क्र. : स्थाविका-०७२०/प्र.क्र. ६४/का.१४८२,
मंत्रालय, मुंबई - ४०० ०३२.
दिनांक: २४ ऑगस्ट, २०२१
वाचा : नियोजन विभाग, शासन निर्णय क्र. स्थाविका -२०२०/प्र.क्र. ६४ / का.१४८२, दिनांक २३ फेब्रुवारी, २०२१
प्रस्तावना: आमदार स्थानिक विकास कार्यक्रमांतर्गत विधीमंडळ सदस्यांना प्रतिवर्ष / प्रति सदस्य रु. ३.०० कोटी एवढा निधी अनुज्ञेय करण्यात आला असून या निधीपैकी १०% एवढा निधी आमदार स्थानिक विकास कार्यक्रमांतर्गत निर्माण केलेल्या तसेच अन्य शासकीय कार्यक्रम / योजना अंतर्गत मालमत्ता/वास्तुच्या “देखभाल व दुरुस्ती” करिता राखीव ठेवण्याबाबत नियोजन विभागाच्या शासन निर्णय क्र. स्थाविका - २०२०/प्र.क्र.६४/का.१४८२, दिनांक २३ फेब्रुवारी, २०२१ अन्वये निर्णय घेण्यात आला आहे. यासाठी मार्गदर्शक सूचना निर्गमित करण्याची बाब शासनाच्या विचाराधीन होती.
शासन परिपत्रक : आमदार स्थानिक विकास कार्यक्रमांतर्गत नियोजन विभागाच्या शासन निर्णय क्र. स्थाविका २०२०/प्र.क्र. ६४/का.१४८२, दिनांक २३ फेब्रुवारी, २०२१ अन्वये सन २०२०-२१ या आर्थिक वर्षापासून विधीमंडळ सदस्यांना प्रतिवर्ष रु. ३.०० कोटी एवढा निधी अनुज्ञेय करण्यात आला असून त्यापैकी १०% निधी हा आमदार स्थानिक विकास कार्यक्रमांतर्गत निर्माण करण्यात आलेल्या वास्तु/ मालमत्ता तसेच अन्य शासकीय कार्यक्रम योजना अंतर्गत बांधण्यात आलेल्या मालमत्ता/वास्तूच्या “देखभाल व दुरुस्ती” करिता राखीव ठेवण्याचा निर्णय घेण्यात आला आहे. आमदार स्थानिक विकास कार्यक्रमांतर्गत देखभाल व दुरुस्तीकरिता या राखीव १०% निधीमधून कामे मंजूर करतांना पुढील मार्गदर्शक सूचनांचे पालन करणे बंधनकारक राहील.
I. आमदार स्थानिक विकास कार्यक्रमांतर्गत निर्माण केलेल्या तसेच अन्य शासकीय कार्यक्रम /योजना अंतर्गत बांधण्यात आलेल्या इमारती/वास्तूंच्या “देखभाल व दुरुस्ती” करिता प्रत्येक आर्थिक वर्षामध्ये १०% एवढा राखीव निधी अनुज्ञेय राहील. यापैकी ५०% निधी आमदार स्थानिक विकास कार्यक्रमांतर्गत निर्माण झालेल्या मालमत्ता / वास्तुंच्या” नियमित देखभाल व दुरुस्तीकरिता उपलब्ध करुन देता येईल. याशिवाय अन्य कार्यक्रम/योजना अंतर्गत बांधण्यात आलेल्या वास्तूंच्या अत्यावश्यक व तातडीच्या देखभाल व दुरुस्तीकरीता या १०% निधीमधून उर्वरित ५०% निधी प्रति आर्थिक वर्षात उपलब्ध करुन देता येईल. तथापि, अन्य शासकीय कार्यक्रम/योजनांतर्गत बांधण्यात आलेल्या शासकीय मालमत्ता / वास्तूंबाबत संबंधित मालमत्ता / वास्तूच्या “देखभाल व दुरुस्तीकरीता” आर्थिक वर्षात निधी उपलब्ध होणे शक्य नसल्याचे तसेच मालमत्ता /
# Page 2
शासन परिपत्रक क्रमांकः स्थाविका-०७२०/प्र.क्र. ६४/का.१४८२,
वास्तु देखभाल दुरुस्तीयोग्य असल्याबाबत संबंधित प्रशासकीय विभागाच्या जिल्हास्तरीय अधिकाऱ्यांकडून प्रमाणित होणे आवश्यक राहील.
II. आमदार स्थानिक विकास कार्यक्रमांतर्गत निर्माण मालमत्ता / वास्तु यांच्या “देखभाल व दुरुस्ती” करीता सोबतच्या सहपत्रात दर्शविल्याप्रमाणे संबंधित प्रशासकीय विभागांच्या शासन निर्णय/परिपत्रक अन्वये निश्चित करण्यात आलेली प्रमुख मार्गदर्शक तत्वे तसेच वेळोवेळी केलेल्या सुधारित तरतूदींचे पालन करणे बंधनकारक राहील. आमदार स्थानिक विकास कार्यक्रमांतर्गत करावयाच्या मालमत्ता / वास्तु यांच्या देखभाल व दुरुस्तीकरिता महाराष्ट्र सार्वजनिक बांधकाम नियम पुस्तिकेमधील विशिष्ट तरतूदींचे देखील पालन करणे आवश्यक राहील.
III. आमदार स्थानिक विकास कार्यक्रमांतर्गत निर्माण करण्यात आलेल्या मालमत्ता/वास्तूंच्या “देखभाल व दुरुस्ती करण्यास प्रशासकीय मान्यता देण्यापूर्वी संबंधित मालमत्ता / वास्तु ही राज्य शासनाकडे अथवा स्थानिक स्वराज्य संस्थेकडे हस्तांतरित करण्यात आलेली आहे, याबाबत खातरजमा करणे बंधनकारक राहील. कोणत्याही परिस्थितीत आमदार स्थानिक विकास कार्यक्रमांतर्गत अथवा अन्य शासकीय कार्यक्रम / योजना अंतर्गत धर्मादाय संस्था वा सहकारी संस्थेच्या मालकीच्या जमिनीवर बांधण्यात आलेल्या मालमत्ता / वास्तु यांची “देखभाल व दुरुस्ती” अनुज्ञेय राहणार नाही. ज्या मालमत्ता /वास्तुंची “देखभाल व दुरुस्ती” करणे प्रस्तावित आहे अशा मालमत्ता / वास्तु देखभाल दुरुस्तीयोग्य आहेत याबाबत संबंधित प्रशासकीय विभागाच्या जिल्हास्तरीय अधिकारी यांचेकडून प्रमाणित करणे आवश्यक राहील.
# Page 3
# Page 4