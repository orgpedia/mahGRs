# Page 1
अर्थ व सांख्यिकी संचालनालयाच्या सुधारीत आकृतीबंधास मान्यता देण्याबाबत.
महाराष्ट्र शासन
नियोजन विभाग
शासन निर्णय क्रमांक:- ईएसटी २०२२/प्र.क्र.८/का.१४२६,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :-२८/६/२०२२.
संदर्भ :- (१) नियोजन विभाग, शासन निर्णय क्र.आरओडी-११०५/प्र.१६२/का.१४२६, दि.१८/३/२००६.
(२) वित्त विभाग, शासन परिपत्रक क्र. पदनि ०६१७/प्र.क्र.२०/आपुक, दिनांक २९/६/२०१७.
(३) संचालक, अर्थ व सांख्यिकी संचालनालय, मुंबई यांचे पत्र क्र.असांस/प्रमा/आकृतीबंध/२०२० २१/५०६, दिनांक २८/१२/२०२१.
प्रस्तावना : राज्यातील सर्व शासकीय कार्यालयांचे कामकाज व कार्यक्रम अंमलबजावणीच्या नियोजनाकरीता विश्वासार्ह आकडेवारी गोळा करणे, त्या आकडेवारीचे पृथ:करण व विश्लेषण करून उपयुक्त माहिती शासनास उपलब्ध करुन देण्यामध्ये अर्थ व सांख्यिकी संचालनालय महत्वाची भूमिका बजावत आहे.
राज्यातील सर्व सांख्यिकी बाबींशी संबंधित तांत्रिक समन्वयासाठी आणि कार्यक्षम सांख्यिकी प्रणालीच्या विकासासाठी अर्थ व सांख्यिकी संचालनालयास “नोडल एजन्सी” म्हणून सन २०१३ मध्ये अधिसूचित करण्यात आले आहे. सद्यस्थितीत सांख्यिकी विषयाचे महत्व दिवसेंदिवस मोठ्या प्रमाणात वाढत असून, त्याचा वापरही वाढला आहे. हे लक्षात घेता, संचालनालयाच्या कामांमध्ये नियमित कामांव्यतिरिक्त प्रचंड वाढ झाली आहे.
अर्थ व सांख्यिकी संचालनालयाचा ९५८ पदांचा आकृतीबंध यापूर्वी संदर्भाधीन क्र. १ येथील दिनांक १८/३/२००६ च्या शासन निर्णयाद्वारे निश्चित करण्यात आला होता. तद्नंतर कामकाजाच्या आवश्यकतेनुसार संचालनालयाने सादर केलेल्या विविध प्रस्तावांच्या अनुषंगाने सोबतच्या विवरणपत्र - १ मध्ये नमूद करण्यात आलेल्या विविध शासन निर्णयांन्वये संचालनालयाकरीता नवीन पदनिर्मिती / पदांचे स्थलांतरण/समावेशन, इ. बदल करण्यात आले असून, सद्यस्थितीत संचालनालयाकरीता ९९६ पदे मंजूर आहेत.
अर्थ व सांख्यिकी संचालनालयाकडील योजना सुलभतेने, कार्यक्षमतेने व परिणामकाररित्या राबविण्यासाठी संचालनालयातील सुधारित आकृतीबंधाचा प्रस्ताव संचालनालयाने उपरोक्त संदर्भ क्र. ३ येथील दिनांक २८/१२/२०२१ च्या पत्राद्वारे शासनास सादर केला होता. त्यानुषंगाने अर्थ व सांख्यिकी संचालनालयाच्या आस्थापनेवरील पदांचा सुधारीत आकृतीबंधाचा प्रस्ताव नियोजन विभागामार्फत वित्त विभागाच्या उपसमितीसमोर सादर करण्यात आला होता. सदर उपसमितीने दिनांक ७/४/२०२२ रोजी झालेल्या बैठकीत ८४९ नियमित पदे (५० नवीन पदांसह) व १४७ मनुष्यबळसंख्येच्या मर्यादेत बाह्ययंत्रणेद्वारे घ्यावयाच्या सेवा अशा एकूण ९९६ पदांच्या सुधारीत आकृतीबंधाचा प्रस्ताव उच्चस्तरीय सचिव समितीसमोर
# Page 2
शासन निर्णय क्रमांक: ईएसटी २०२२/प्र.क्र.८/का.१४२६,
सादर करण्याची शिफारस केली. उपसमितीने शिफारस केल्याप्रमाणे अर्थ व सांख्यिकी संचालनालयाच्या आस्थापनेवरील एकूण ९९६ पदांच्या सुधारीत आकृतीबंधाचा प्रस्ताव मुख्य सचिवांच्या अध्यक्षतेखालील उच्चस्तरीय सचिव समितीने दिनांक २९/४/२०२२ रोजीच्या बैठकीत मंजूर केला आहे.
उच्चस्तरीय सचिव समितीने अर्थ व सांख्यिकी संचालनालयाच्या आस्थापनेवरील पदांच्या सुधारीत आकृतीबंधात मंजूर केलेल्या ५० नवीन पदांमधील, “अपर संचालक” संवर्गातील एका पदाचे ग्रेड वेतन ६ व्या वेतन आयोगाप्रमाणे रुपये ७,६००/- (७ व्या वेतन आयोगाप्रमाणे वेतनसंरचना S-२५:७८८००-२०९२००) इतके असल्याने वित्त विभागाच्या स्थायी निर्देशानुसार, प्रस्तावास मंत्रिमंडळाची मान्यता घेणे आवश्यक आहे. त्यानुसार नियोजन विभागामार्फत सादर करण्यात आलेल्या अर्थ व सांख्यिकी संचालनालयाच्या आस्थापनेवरील पदांच्या सुधारीत आकृतीबंधाच्या एकत्रित प्रस्तावास राज्य मंत्रिमंडळाच्या दिनांक २२/६/२०२२ रोजी झालेल्या बैठकीत मान्यता प्राप्त झालेली आहे.
सबब, उच्चस्तरीय सचिव समितीच्या व मा. राज्य मंत्रिमंडळाच्या मान्यतेस अनुलक्षून, अर्थ व सांख्यिकी संचालनालयाच्या आस्थापनेवरील एकूण ९९६ पदांच्या सुधारीत आकृतीबंधास मान्यता देण्याबाबत शासन पुढीलप्रमाणे निर्णय घेत आहे :
शासन निर्णय :
१. अर्थ व सांख्यिकी संचालनालय, मुंबई यांच्या आस्थापनेवर ८४९ नियमित पदे (५० नवीन पदांसह) व १४७ मनुष्यबळसंख्येच्या मर्यादेत बाह्ययंत्रणेद्वारे घ्यावयाच्या सेवा, अशा एकूण ९९६ पदांच्या सुधारीत आकृतीबंधास मान्यता देण्यात येत आहे. सुधारीत आकृतीबंधातील पदांचा तपशील सोबतच्या “परिशिष्ट-अ” मध्ये दर्शविला आहे.
२. सुधारीत आकृतीबंधानुसार, माहिती नोंदणीकार या संवर्गाची सर्व १२ पदे व गट-ड संवर्गातील ३८ पदे निरसित करण्यात येत आहेत.
३. प्रशासकीय सोयीसाठी अर्थ व सांख्यिकी संचालनालयातील काही पदांच्या पदनामांत बदल करण्यात येत असून, त्याबाबतचा तपशील पुढीलप्रमाणे आहे :
---------------------------------------------------------------------------
| अ.क्र. | पूर्वीचे पदनाम | सुधारीत पदनाम |
| १ | जिल्हा सांख्यिकी अधिकारी (गट-ब) | उपसंचालक (गट अ) |
| २ | संशोधन सहायक (गट-ब, अराजपत्रित) | सहायक संशोधन अधिकारी (गट-ब, अराजपत्रित) |
---------------------------------------------------------------------------
४. सुधारीत आकृतीबंधांतर्गत अर्थ व सांख्यिकी संचालनालयाच्या मुंबई येथील मुख्यालयासाठी मंजूर पदांचा तपशील सोबतच्या “परिशिष्ट-ब” प्रमाणे, प्रादेशिक कार्यालयांसाठी मंजूर पदांचा तपशील सोबतच्या “परिशिष्ट-क" प्रमाणे व जिल्हा सांख्यिकी कार्यालयांसाठी मंजूर पदांचा तपशील सोबतच्या “परिशिष्ट-ड” प्रमाणे राहील.
पृष्ठ ४ पैकी २
# Page 3
शासन निर्णय क्रमांक: ईएसटी २०२२/प्र.क्र.८/का.१४२६,
५. सुधारीत आकृतीबंधानुसार वाहनचालक आणि गट-ड संवर्गातील बाह्ययंत्रणेकडून घ्यावयाच्या मनुष्यबळाच्या अनुषंगाने, सद्यस्थितीत रिक्त असलेली पदे बाह्ययंत्रणेद्वारे भरण्यात यावीत आणि सद्यस्थितीत कार्यरत असलेली पदे जशी रिक्त होतील तशी बाह्ययंत्रणेद्वारे भरण्यात यावीत. सदर पदांची कामे बाह्ययंत्रणेद्वारे करुन घेताना वित्त विभाग, शासन परिपत्रक, दिनांक २७/४/२०२२ मधील तरतुदींचे काटेकोरपणे पालन करावे.
६. प्रस्तुत प्रकरणी होणारा खर्च “मागणी क्र. ओ-९, ३४५४, गणना, सर्वेक्षण व सांख्यिकी, ०२ - सर्वेक्षण व सांख्यिकी, ११२–आर्थिक सल्ला व सांख्यिकी” या मुख्य लेखाशिर्षाखाली संबंधित उपशिर्षांतर्गत खर्ची टाकण्यात यावा व त्या-त्या वर्षीच्या मंजूर अनुदानातून भागविण्यात यावा.
७. सदर शासन निर्णय उच्चस्तरीय सचिव समितीच्या दिनांक २९/४/२०२२ रोजीच्या बैठकीत दिलेल्या मान्यतेनुसार, वित्त विभाग, अनौपचारीक संदर्भ क्र. २०९ / व्यय - ८, दिनांक १३/६/२०२२ अन्वये प्राप्त सहमतीनुसार आणि मा. राज्य मंत्रिमंडळाच्या दिनांक २२/६/२०२२ रोजीच्या बैठकीत दिलेल्या मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10