# Page 1
श्री गजानन महाराज समाधी शताब्दी महोत्सव शेगांव तीर्थक्षेत्रासाठी मुलभूत सुविधा निर्माण करण्याचा विकास आराखडाः
स्वीय प्रपंजी खात्यास मुदतवाढ देणेबाबत.
महाराष्ट्र शासन,
नियोजन विभाग,
शासन निर्णय, क्रमांक-तीक्षेवि-२०१३/प्र.क्र.१२/१४४४,
मंत्रालय, मुंबई - ४०० ०३२,
दिनांक : २१ ऑगस्ट, २०१९.
वाचा :– १) शासन निर्णय क्र.तिक्षेवि-२०१०/प्र.क्र.२६/का.१४४४ दि. २८ मार्च, २०१० २) शासन निर्णय क्र.तिक्षेवि-२०१३/प्र.क्र.१२/का.१४४४ दि. २६ जून, २०१८ ३) शासन निर्णय क्र.तिक्षेवि-२०१६/प्र.क्र.२३/का.१४४४ दि. ६ जुलै, २०१९ प्रस्तावना:
श्री गजानन महाराज समाधी शताब्दी महोत्सव शेगाव तीर्थक्षेत्रासाठी मुलभूत सुविधा निर्माण
करण्याचा विकास आराखडा यासाठी शासनामार्फत उपलब्ध करून देण्यात आलेला निधी
कोषागारातून आहरित करून विभागीय आयुक्त, अमरावती विभाग, अमरावती यांच्या नांवे स्वीय
प्रपंजी खात्यामध्ये जमा करण्यास संदर्भाधीन क्रमांक १ येथील दिनांक २८ मार्च, २०१० च्या शासन
निर्णयान्वये, मान्यता देण्यात आली आहे. सदर स्वीय प्रपंजी खात्यास संदर्भाधीन क्रमांक २ येथील
दिनांक २६ जून, २०१८ च्या शासन निर्णयान्वये दिनांक ३१ मार्च, २०१९ पर्यंत मुदतवाढ देण्यात
आलेली आहे. सदर आराखड्यातील कामे माहे मार्च, २०२१ पर्यंत पूर्ण करण्यास संदर्भाधीन क्रमांक
३ येथील दिनांक ६ जुलै, २०१९ रोजी निर्गमित शासन निर्णयान्वये मान्यता दिलेली आहे. सदर
स्वीय प्रपंजी खात्यास दि. ३१ मार्च, २०१९ च्या पुढे मुदतवाढ देण्यास, तसेच स्वीय प्रपंजी
खात्यातील अखर्चित रक्कम प्रत्यार्पित न करता सन २०१९-२० मध्ये खर्च करण्यास मान्यता
देण्याची बाब शासनाच्या विचाराधीन होती.
शासन निर्णय:
श्री गजानन महाराज समाधी शताब्दी महोत्सव शेगाव तीर्थक्षेत्रासाठी मुलभूत सुविधा निर्माण
करण्याचा विकास आराखडा विहित कालावधीत पूर्ण करण्याकरिता विभागीय आयुक्त, अमरावती
विभाग, अमरावती यांच्या नांवे उघडण्यात आलेल्या स्वीय प्रपंजी खात्यास (००८४८४) महालेखापाल
# Page 2
शासन निर्णय क्रमांकः तीक्षेवि-२०१३/प्र.क्र.१२/१४४४,
(लेखा व अनुज्ञेयता)-१ महाराष्ट्र मुंबई यांचे कार्यालयाने दिलेल्या मान्यतेनुसार “विशेष बाब” म्हणून
दिनांक ३१ मार्च, २०२१ पर्यंत मुदतवाढ देण्यात येत आहे. हे स्वीय प्रपंजी खाते (००८४८४) दि. ३१
मार्च, २०२१ पर्यंत सुरू ठेवण्यास मुदतवाढ देण्यात येत असल्याने त्यातील दि. ३१ मार्च, २०१९
रोजी शिल्लक राहिलेली अखर्चित रक्कम, सन २०१९ - २० या आर्थिक वर्षामध्ये आराखड्यांतर्गत
मुलभूत सुविधा निर्माण करण्यासाठी खर्च करण्यास मान्यता देण्यात येत आहे. स्वीय प्रपंजी खाते
(००८४८४) मध्ये शिल्लक असलेला अखर्चित निधी सन २०१९-२० मध्ये प्रथम खर्च करण्यात यावा.
२. वित्त विभागाच्या अनौपचारीक संदर्भ क्रमांक २८८/२०१९ / कोषा प्रशा-५ दिनांक १ ऑगस्ट,
२०१९ अन्वये, तसेच महालेखापाल (लेखा व अनुज्ञेयता) - १ महाराष्ट्र मुंबई यांचे कार्यालयाच्या
अनौपचारिक संदर्भ क्रमांक TM/Ch.२/UOR / Planning Department/२०१९-२०/१६२४, दिनांक
१९ ऑगस्ट, २०१९ अन्वये प्राप्त झालेल्या सहमतीने हा शासन निर्णय निर्गमित करण्यात येत आहे.
# Page 3