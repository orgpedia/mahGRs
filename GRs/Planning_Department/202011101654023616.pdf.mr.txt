# Page 1
महात्मा गांधी राष्ट्रीय ग्रामिण रोजगार हमी योजने अंतर्गत वैयक्तीक लाभार्थ्यांच्या शेताच्या बांधावर व शेतक-यांच्या शेत जमिनीवर वृक्ष लागवड कार्यक्रमांतर्गत तांत्रिक मान्यता व प्रशासकीय मान्यतेचे अधिकार निश्चित करण्याबाबत.
महाराष्ट्र शासन
नियोजन विभाग (रोहयो)
शासन शुद्धीपत्रक क्रमांक : मग्रारो-२०१६/प्र.क्र.६१/मग्रारो-१
नवीन प्रशासन भवन, १६ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक:- १० नोव्हेंबर, २०२०.
वाचा: १. शासन निर्णय क्रमांक मग्रारो २०११/प्र.क्र. १२०/रोहयो १० अ, दि. १४ मार्च, २०१२ २. शासन निर्णय क्रमांक मग्रारो २०१२/प्र.क्र. ५७/रोहयो १० अ, दि. २० एप्रिल, २०१२ ३. शासन निर्णय क्रमांक मग्रारो २०१६ / प्र.क्र. ६१/मग्रारो- १, दि. १२ एप्रिल, २०१८ ४. शासन परिपत्रक क्रमांक : मग्रारो-२०१६/प्र.क्र.२१/मग्रारो-१, दि. ३० सप्टेंबर, २०२० प्रस्तावना: महात्मा गांधी राष्ट्रीय ग्रामीण रोजगार हमी योजनेअंतर्गत वैयक्तिक लाभार्थ्यांच्या शेतांच्या बांधावर व शेतकऱ्यांच्या शेतजमीनीवर वन विभागाच्या सामाजिक वनीकरण शाखेमार्फत
वृक्ष लागवड कार्यक्रम राबविण्याच्या अनुषंगाने दिनांक १२ एप्रिल, २०१८ रोजीच्या शासन निर्णयान्वये सविस्तर सूचना प्रदान करण्यात आलेल्या आहेत. उपरोक्त संदर्भीय क्र. (३) शासन परिपत्रक दि.३०/९/२०२० अन्वये शासन निर्णय दि. १२ एप्रिल, २०१८ मधील मुद्दा क्र. १.७ मधील वन विभागाच्या सामाजिक वनीकरण शाखेच्या अधिका-यांनी तांत्रिक मान्यता द्यावी व प्रशासकीय
मान्यता संबंधित अधिका-यांनी द्यावी, ही अट रद्द करुन सदर कामे ग्रामपंचायतीकडून करुन घेण्यासाठी महात्मा गांधी राष्ट्रीय ग्रामीण रोजगार हमी योजनेंतर्गत ग्रामपंचायती मार्फत वृक्ष लागवड कार्यक्रम राबविण्याबाबत पंचायत समितीमधील कृषी अधिकाऱ्याने तांत्रिक मान्यता द्यावी तसेच प्रशासकीय मान्यता गटविकास अधिकाऱ्याने द्यावी, अशी सुधारणा करण्यात आली आहे.
२. वैयक्तिक लाभार्थ्यांच्या शेताच्या बांधावर व शेतकऱ्यांच्या शेत जमिनीवर मोठ्या प्रमाणात वृक्ष लावगड करावयाचा शासनाचा मानस असल्यामुळे दि. १२ एप्रिल, २०१८ रोजीच्या शासन निर्णयामधील मुद्दा क्र. १.७ रद्द न करता शासन परिपत्रक दि.३०/९/२०२० मध्ये खालील प्रमाणे सुधारणा करण्यात येत आहे.
# Page 2
शासन शुद्धीपत्रक क्रमांकः मग्रारो-२०१६/प्र.क्र.६१/मग्रारो-१
शासन शुद्धीपत्रक :
सदर परिपत्रकातील परिच्छेद क्र.२ खालीलप्रमाणे वाचावा.
“शासन निर्णय दि.१२ एप्रिल, २०१८ मधील मुद्दा क्र.१.७ पुढीलप्रमाणे असेल:- शासन
निर्णय दिनांक १ ऑक्टोबर, २०१६ अन्वये विहीत करण्यात आलेल्या कार्यपद्धतीनुसार वन
विभागाच्या सामाजिक वनीकरण शाखेच्या अधिकाऱ्यांनी तांत्रिक मान्यता द्यावी व प्रशासकीय
मान्यता संबंधित अधिकाऱ्यांनी द्यावी. तालुकानिहाय कामांच्या यादीस जिल्हाधिकारी यांच्या
अध्यक्षतेखाली समितीची मंजूरी घ्यावी व नंतरच प्रशासकीय मंजूरी देण्याची दक्षता घ्यावी.
विभागीय वन अधिकारी यांनी सदरचा प्रस्ताव जिल्हाधिकारी यांचेकडे सादर करावा. तसेच सदर
कामे ग्रामपंचायतीकडून करुन घेण्यासाठी महात्मा गांधी राष्ट्रीय ग्रामीण रोजगार हमी योजनेंतर्गत
ग्रामपंचायती मार्फत वृक्ष लागवड कार्यक्रम राबविण्याबाबत पंचायत समितीमधील संबंधित
विभागाच्या सक्षम प्राधिकाऱ्याने तांत्रिक मान्यता द्यावी तसेच प्रशासकीय मान्यता गटविकास
अधिकाऱ्याने द्यावी. ग्रामपंचायतीमार्फत वृक्ष लागवड कार्यक्रम करताना इतर अटी व शर्ती शासन
निर्णय दि.२० एप्रिल, २०१२ प्रमाणे असतील.”
२. शासन निर्णय दि. १२ एप्रिल, २०१८ च्या शासन निर्णयानुसार सामाजिक वनीकरण
विभाग कार्यान्वयीन यंत्रणा तर शासन निर्णय दि. २० एप्रिल, २०१२ च्या शासन निर्णयानुसार
ग्रामपंचायत कार्यान्वयीन यंत्रणा आहे. अत: या दोन्ही यंत्रणा या कामासाठी कार्यान्वयन यंत्रणा
आहेत. ही बाब सर्वांच्या लक्षात आणून देण्यात येत आहे.
# Page 3