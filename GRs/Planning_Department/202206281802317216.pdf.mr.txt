# Page 1
आमदार स्थानिक विकास कार्यक्रमांतर्गत सन २०२२-२३ या आर्थिक वर्षापासून प्रति विधानसभा सदस्य तसेच विधान परिषद सदस्य यांना अनुज्ञेय असलेल्या स्थानिक विकास निधीत वाढ करून प्रतिवर्षी रू.५.०० कोटी करणे.
महाराष्ट्र शासन
नियोजन विभाग,
शासन निर्णय क्र. स्थाविका - ०६२२/प्र.क्र.८८/का.१४८२,
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२.
दिनांक:२८ जून, २०२२
वाचा:- शासन निर्णय क्र. स्थाविका-२०२०/प्र.क्र.७६/का. १४८२, दि. १४ ऑक्टोबर, २०२१
प्रस्तावना:
आमदार स्थानिक विकास कार्यक्रमांतर्गत विधानमंडळ सदस्यांना त्यांच्या मतदारसंघातील लोकोपयोगी कामे करण्यासाठी स्थानिक विकास निधी देण्यात येतो. सन २०२१-२२ या आर्थिक
वर्षापासून प्रति विधानमंडळ सदस्य / प्रति वर्ष रु.४.०० कोटी एवढा निधी संदर्भाधीन शासन
निर्णयान्वये अनुज्ञेय करण्यात आला आहे. सन २०२२-२३ च्या अर्थसंकल्पीय अधिवेशनात दि.१६ मार्च, २०२२ रोजी विधानसभेमध्ये मा. उप मुख्यमंत्री (वित्त व नियोजन) यांनी केलेल्या
निवेदनामध्ये दिलेल्या आश्वासन क्र. ८८ अनुसार आमदार स्थानिक विकास कार्यक्रमांतर्गत विधानमंडळ सदस्यांच्या मतदार संघाकरिता अनुज्ञेय निधीत (आमदार निधीत) रु. १.०० कोटीची वाढ करुन सदर निधी प्रतिवर्षी रु. ५.०० कोटी एवढा करण्याची बाब शासनाच्या विचाराधीन होती.
शासन निर्णय:
आमदार स्थानिक विकास कार्यक्रमांतर्गत सन २०२२-२०२३ या आर्थिक वर्षापासून विधानसभा सदस्य व विधानपरिषद सदस्य यांना प्रतिवर्षी अनुज्ञेय असलेल्या स्थानिक विकास निधीत रु. १.०० कोटीने वाढ करून प्रतिवर्षी रु. ५.०० कोटी एवढा करण्यास शासनाची मान्यता देण्यात येत आहे.
२. आमदार स्थानिक विकास कार्यक्रमांतर्गत सन २०२२-२३ या आर्थिक वर्षापासून विधानसभा सदस्य व विधानपरिषद सदस्य यांना उपलब्ध होणाऱ्या रु. ५.०० कोटी निधीमधून नियोजन विभागाच्या, शासन निर्णय क्र. स्थाविका-०६१६/प्र.क्र.९६/का.१४८२, दिनांक १२.७.२०१६ अन्वये व
तद्नंतर वेळोवेळी निश्चित करण्यात आलेल्या मार्गदर्शक सूचनांसार स्थानिक लोकांच्या गरजेनुसार उपयुक्त व सहजरित्या पूर्ण होणारी लहान कामे घेता येतील.
# Page 2
शासन निर्णय क्रमांक: स्थाविका - ०६२२/प्र.क्र. ८८/का.१४८२,
३. नियोजन विभागाच्या शासन निर्णय क्र. स्थाविका-०७२०/प्र.क्र. ६४/का. १४८२, दिनांक २४ ऑगस्ट, २०२१ अन्वये दिलेल्या मार्गदर्शक सूचनांनुसार आमदार स्थानिक विकास कार्यक्रमांतर्गत सन २०२२-२३ या आर्थिक वर्षापासून उपलब्ध होणाऱ्या प्रतीवर्ष रु. ५.०० कोटी निधीच्या १०% निधी आमदार स्थानिक विकास कार्यक्रमांतर्गत तसेच अन्य शासकीय कार्यक्रम / योजनांतर्गत बांधण्यात
आलेल्या वास्तू / मालमत्तांच्या देखभाल व दुरुस्तीकरिता उपलब्ध होईल.
४. हा शासन निर्णय वित्त विभागाच्या सहमतीने व त्यांचा अनौपचारिक संदर्भ क्र. २३९/२०२२/ व्यय-८, दि. २४ जून, २०२२ अन्वये निर्गमित करण्यात येत आहे.
# Page 3