# Page 1
डोंगरी विभाग विकास कार्यक्रमांतर्गत सन २०१८-१९ मधील निधी वितरण.
महाराष्ट्र शासन
नियोजन विभाग
शासन निर्णय क्रमांक : डोंविका-२०१८/प्र.क्र.५५/का-१४८३
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २७ एप्रिल, २०१८.
संदर्भ :- १) शासन निर्णय, नियोजन विभाग, क्रमांक डोंविका-२००९/प्र.क्र.६/का.१४८३, दि.१८.१.२०१०.
२) शासन निर्णय, नियोजन विभाग, क्रमांक डोंविका-२०१५/प्र.क्र.३५/का.१४८३, दि.३१.७.२०१५ ३) शासन शुध्दीपत्रक, नियोजन विभाग, क्रमांक डोंविका-२००९/प्र.क्र.६/का.१४८३, दि.३१.०१.२०१८.
४) शासन परिपत्रक वित्त विभाग, अर्थसं-२०१८/प्र.क्र.६९/अर्थ-३,दि.२.०४.२०१८.
शासन निर्णय : डोंगरी विभाग विकास कार्यक्रमांतर्गत सन २०१८-१९ या वर्षासाठी रु.९५०००० हजार इतका निधी अर्थसंकल्पित करण्यांत आला आहे. संदर्भ क्र. (४) येथील वित्त विभागाच्या दिनांक २.४.२०१८ च्या परिपत्रकान्वये सन २०१८-१९ च्या प्रथम नऊमाहीकरीता (डिसेंबर २०१८ अखेर) पर्यंत आवश्यक असणारा अनिवार्य व कार्यक्रमावरील खर्चाचा अर्थसंकल्पित निधी एकुण वार्षिक तरतुदीच्या ७० % च्या मर्यादेत बीम्स प्रणालीवर वितरीत करण्यात आला आहे. त्यानूसार रु.६६५०००.०० हजार (७०%) इतका निधी अर्थसंकल्प वितरण प्रणालीवर वित्त विभागाने उपलब्ध करून दिलेला आहे. त्यानुसार रु.६३३५००.०० हजार (अक्षरी रुपये त्रेसष्ठ कोटी पस्तीस लाख मात्र) निधीचे वितरण अर्थसंकल्प वितरण प्रणालीद्वारे करण्यात येत आहे. या वितरणाचा तपशिल सोबतच्या परिशिष्ट- अ मध्ये दर्शविला आहे.
अटी व शर्ती :-.
(१) सदरचा निधी संदर्भाधीन शासन निर्णयांमधील व शासन परिपत्रकातील मार्गदर्शक सूचनांनुसार सर्व संबंधीत यंत्रणांना तात्काळ वितरीत करण्यात यावा.
(२) वितरीत केलेल्या निधीतून प्रथमत: मागील आर्थिक वर्षात सुरु झालेली व आता अपूर्ण असलेली कामे पूर्ण करण्याकरिता म्हणजेच स्पील ओव्हरकरिता प्राथम्याने उपलब्ध करुन द्यावा.
(३) या कार्यक्रमांतर्गत होणा-या खर्चाचे नियंत्रण महाराष्ट्र अर्थसंकल्प नियम पुस्तिका खंड १ परि १५५ मधील सूचनांनुसार करण्यांत यावा. तसेच एकत्रित खर्च ताळमेळ दरमहा महालेखापाल यांचे लेख्याशी घालावा. दर तिमाही खर्चाचा मेळ महालेखापाल यांचे कार्यालयात ठेवण्यात आलेल्या नमुन्यातील नोंदवहीशी पडताळणी तिमाही संपल्यापासून दोन महिन्याचे आंत घ्यावा आणि त्याबाबतचा एकत्रित अहवाल शासनास सादर करावा.
(४) या कार्यक्रमांतर्गत केलेल्या खर्चाचे आर्थिक व भौतिक साध्य (कामनिहाय ) शासनास दरमहा ५ तारखेपूर्वी सादर करावेत. तसेच पूर्ण झालेल्या कामांचा, काम पूर्णत्वाचा दाखला व काम हस्तांतरीत केल्याचा दाखला देखिल, शासनास सादर करावा. प्रलंबित उपयोगिता प्रमाणपत्रे महालेखापाल कार्यालयास त्वरित सादर करण्यात यावीत, व त्याची एक प्रत शासनास पाठवावी.
# Page 2
शासन निर्णय क्रमांकः डोंविका-२०१८/प्र.क्र.५५/का-१४८३
(५) राज्य निवडणूक आयोगाचे वेळोवेळी निवडणूकी संदर्भातील आचारसंहितेचे निर्गमित होणारे आदेश विचारात घेऊन योग्य ती कार्यवाही करण्याची दक्षता घ्यावी.
(६) सर्व नियंत्रक अधिका-यांनी शासन परिपत्रक वित्त विभाग, दि. २.४.२०१८ ची पुर्तता होत असल्याची खात्री केल्यानंतरच निधी खर्च करावा.
(७) निधी खर्च करताना तो विहीत कार्यपध्दती अनुसरुन सर्व वित्तीय कायदे/ टेंडर नियमावली व नियमांचे / प्रक्रिया अवलंबून / वित्तीय अधिकारांच्या (financial power) मर्यादेत/ P.W.D.
मॅन्युअलचे अधीन राहुन/ C.V.C. च्या मार्गदर्शक तत्वानुसार / CAG च्या निर्देशानुसार / प्रचलित शा.नि./ नियम / परिपत्रक / तरतूदीनुसार / बजेट व कोषागार नियमावलीनुसार खर्च करण्याची तसेच कोणत्याही परिस्थितीत कुठलाही शासन नियम / अधिकाराचा भंग / अटी व शर्तीचा भंग होणार नाही याची जबाबदारी संबंधित नियंत्रक अधिका-याची राहील.
२. सदरचा खर्च, " मागणी क्रमांक ओ-११, ४५५१ - डोंगराळ क्षेत्रावरील भांडवली खर्च ०१ पश्चिम घाट ०६० इतर डोंगरी क्षेत्रे (००) (०१) डोंगराळ क्षेत्राकरिता विशेष कार्यक्रम (४५५१ ००११) (योजनांतर्गत) (दत्तमत) - ५३ - मोठी बांधकामे" या लेखाशिर्षाखाली खर्ची टाकण्यात येऊन, तो मंजूर तरतूदीतून भागविण्यात यावा.
३. सदरचे आदेश शासन परिपत्रक, वित्त विभाग क्रमांक अर्थसं-२०१८/प्र.क्र.६९/अर्थ-३, दिनांक ०२.०४.२०१८ अन्वये दिलेल्या प्राधिकारानुसार निर्गमित करण्यात येत आहेत.
# Page 3
# Page 4
# Page 5
# Page 6
# Page 7