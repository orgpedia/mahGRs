# Page 1
महाराष्ट्र ग्रामीण बँक व विदर्भ कोकण ग्रामीण बँकेस सन २०२२-२३ या वित्तीय वर्षाचे पुन:पुंजीकरण सहाय्याची रक्कम वितरीत करणे
महाराष्ट्र शासन
नियोजन विभाग
शासन निर्णय क्रमांक : एसएलबीसी- १६२३/प्र.क्र.२८/का. १४१७
मंत्रालय, मुंबई ४०० ०३२
दिनांक :- १६ मे, २०२३
संदर्भ : वित्तीय सेवा विभाग, वित्त मंत्रालय, भारत सरकार यांचे पत्र क्र.३/९/२०२०-आरआरबी, दिनांक २९ मार्च, २०२३
प्रस्तावना:
केंद्रशासनाच्या “प्रादेशिक ग्रामीण बँक अधिनियम, १९७६” अन्वये प्रादेशिक ग्रामीण बँकांची स्थापना ग्रामीण भागाच्या आर्थिक विकासाच्या उद्देशाने करण्यात आली आहे. महाराष्ट्र राज्यामध्ये सद्य:स्थितीत महाराष्ट्र ग्रामीण बँक व विदर्भ कोकण ग्रामीण बँक या दोन प्रादेशिक ग्रामीण बँका (RRB) कार्यरत असून त्यामध्ये केंद्रशासनाचा ५० टक्के हिस्सा, पुरस्कृत बँकांचा ३५ टक्के हिस्सा व राज्यशासनाचा १५ टक्के हिस्सा या प्रमाणात भागभांडवल गुंतविलेले आहे. अपर सचिव, वित्तीय सेवा विभाग, वित्त मंत्रालय, भारत सरकार यांचे पत्र क्रमांक ३/९/२०२०- आरआरबी, दि. २९ मार्च, २०२३ अन्वये सन २०२२-२३ या वित्तीय वर्षाकरीता महाराष्ट्र शासनाने त्यांचा १५ टक्के हिस्सा वितरीत करण्याच्या सूचना प्राप्त झाल्या आहेत. या पार्श्वभुमीवर शासनाचा १५ टक्के हिस्सा अंतर्गत उपलब्ध निधीमधून संबंधित प्रादेशिक ग्रामीण बँकांना सन २०२२-२३ या वित्तीय वर्षासाठीचा “पुन:पुंजीकरण सहाय्य (Recapitalization Assistance) ” निधी वितरीत करण्याची बाब शासनाच्या विचाराधीन होती.
शासन निर्णय : वित्तीय वर्ष २०२२-२३ करीता राज्य शासनाचा १५% हिस्सा अंतर्गत उपलब्ध निधीमधून “पुन:पुंजीकरण सहाय्य (Recapitalization Assistance)” रुपये १३,६०,९६,९५०/- महाराष्ट्र ग्रामीण बँकेस व रूपये २३,२२,०३,०५०/- विदर्भ कोकण ग्रामीण बँकेस असे एकुण रू. ३६.८३ कोटी या दोन प्रादेशिक ग्रामीण बँकांना वितरीत करण्यास या शासन निर्णयान्वये मान्यता देण्यात येत आहे.
२. वित्त विभाग, शासन निर्णय क्रमांक संकीर्ण-२०२०/प्र.क्र. ६/२०/कोषा प्रशा-५, दिनांक १२ नोव्हेंबर, २०२१ नुसार महाराष्ट्र ग्रामीण बँकेस रुपये १३,६०,९६,९५०/- (अक्षरी रूपये तेरा कोटी साठ लाख शहान्नव हजार नऊशे पन्नास फक्त) निधी व विदर्भ कोकण ग्रामीण बँकेस रूपये २३,२२,०३,०५०/ (अक्षरी रूपये तेवीस कोटी बावीस लाख तीन हजार पन्नास फक्त) निधी “ई- कुबेर” प्रणालीव्दारे अदा करण्यात यावेत. हा खर्च खालील लेखाशीर्षांतर्गत सन २०२३-२४ या वित्तीय वर्षासाठी उपलब्ध असलेल्या मंजूर निधीमधून भागविण्यात यावा.
# Page 2
शासन निर्णय क्रमांक: एसएलबीसी- १६२३/प्र.क्र.२८/का. १४१७
मागणी क्रमांक ओ-१२, ५४६५ सर्वसाधारण वित्तीय व व्यापारी संस्थांमधील गुंतवणुका, ०१, सर्वसाधारण वित्तीय संस्थांमधील गुंतवणुका १९०, सार्वजनिक क्षेत्रातील व इतर उपक्रमातील गुंतवणुका (००) (०१) ग्रामीण बँकांना भागभांडवल देणे (कार्यक्रम) ५४, गुंतवणुका (५४६५ ००१९).
३. महाराष्ट्र ग्रामीण बँकेस रू. १३,६०,९६,९५०/- (अक्षरी रूपये तेरा कोटी साठ लाख शहान्नव हजार नऊशे पन्नास फक्त) व विदर्भ कोकण ग्रामीण बँकेस रूपये २३,२२,०३,०५०/- (अक्षरी रूपये तेवीस कोटी बावीस लाख तीन हजार पन्नास फक्त) आहरीत व संवितरीत करण्यासाठी “उपसचिव (का-१४१७), नियोजन विभाग” हे “नियंत्रक अधिकारी” राहतील, तसेच “कार्यासन अधिकारी (का-१४२२), नियोजन विभाग” हे आहरण व संवितरण अधिकारी” असतील. या संदर्भात होणाऱ्या खर्चाचा ताळमेळ ठेवण्याची तसेच खर्चाची माहिती वेळोवेळी संबंधित प्रधान महालेखापाल कार्यालयास देण्याची जबाबदारी “नियंत्रक अधिकारी” म्हणून “उपसचिव (का. १४१७), नियोजन विभाग” यांची राहील.
४. महाराष्ट्र ग्रामीण बँकेचा Payee code 71010007373 व विदर्भ कोकण ग्रामीण बँकेचा Payee code 71010007374 असा आहे.
५. सदर शासन निर्णय हा वित्त विभागाच्या अनौपचारीक संदर्भ क्रमांक २२१/२०२३/व्यय-८, दिनांक ०३ मे, २०२३ अन्वये प्राप्त सहमतीनुसार निर्गमित करण्यात येत आहे.
६. महाराष्ट्र शासनाच्या WWW.maharashtra.gov.in या संकेतस्थळावर हा शासन निर्णय उपलब्ध करण्यात आला असून त्याचा संकेतांक २०२३०५१६१७३७५४५२१६ असा आहे. हा शासन निर्णय डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
RAJENDRA
PANDURANG WAGH
(राजेंद्र वाघ)
उप सचिव, महाराष्ट्र शासन प्रत, १. अपर सचिव, वित्तीय सेवा विभाग, वित्त मंत्रालय, भारत सरकार, नवी दिल्ली- ११०००१ २. अपर मुख्य सचिव (वित्त), वित्त विभाग, मंत्रालय, मुंबई.
३. प्रधान महालेखापाल कार्यालय (लेखा व अनुज्ञेयता), महाराष्ट्र-१, मुबई.
४. प्रधान महालेखापाल कार्यालय (लेखा व अनुज्ञेयता),महाराष्ट्र-२, नागपूर.
५. प्रधान महालेखापाल कार्यालय (लेखा परीक्षा),महाराष्ट्र-१, मुबई ६. प्रधान महालेखापाल कार्यालय (लेखा परीक्षा), महाराष्ट्र - २, नागपूर ७. अध्यक्ष, नाबार्ड, मुख्य कार्यालय, मुंबई ८. मुख्य महाव्यवस्थापक, आयडीडी, नाबार्ड, मुख्य कार्यालय, मुंबई ९. अध्यक्ष, महाराष्ट्र ग्रामीण बँक, मुख्य कार्यालय, वाळुंज महानगर, सिडको, औरंगाबाद १०.अध्यक्ष, विदर्भ-कोकण ग्रामीण बँक, मुख्य कार्यालय, दिनदयाळनगर, रिंग रोड, नागपूर.
पृष्ठ ३ पैकी २
# Page 3
शासन निर्णय क्रमांकः एसएलबीसी- १६२३/प्र.क्र.२८/का. १४१७
११.महाव्यवस्थापक, बँक ऑफ इंडिया, मुख्य कार्यालय, बांद्रा-कुर्ला कॉम्प्लेक्स, मुबई.
१२. महाव्यवस्थापक, बँक ऑफ महाराष्ट्र, लोकमंगल, शिवाजीनगर, पुणे १३. लेखा व अधिदान अधिकारी, मुंबई १४. निवासी लेखापरीक्षा अधिकारी, मुंबई १५. उपसचिव (कार्यासन-व्यय ८/अर्थ १६), वित्त विभाग, मंत्रालय, मुंबई.
१६. उपसचिव (कार्यासन-१४२२), नियोजन विभाग, मंत्रालय, मुंबई १७. कार्यासन अधिकारी, का. १४२२, नियोजन विभाग, मंत्रालय, मुंबई १८. निवडनस्ती, कार्यासन १४१७.
पृष्ठ ३ पैकी ३