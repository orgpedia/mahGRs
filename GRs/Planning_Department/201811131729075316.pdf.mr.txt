# Page 1
“देहू, आळंदी, पंढरपूर, भंडारा डोंगर, पालखीतळ, नेवासा क्षेत्रातील मुलभूत सुविधा निर्माण करण्याकरीता सुधारीत विकास आराखडयास” मान्यता देण्याबाबत.
महाराष्ट्र शासन
नियोजन विभाग
शासन निर्णय क्रमांक: तीक्षेवि २०१८ /प्र.क्र.६६/का.१४४४
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक : १३ नोव्हेंबर, २०१८
वाचा: १) नियोजन विभाग, शासन निर्णय क्रमांकःतीक्षेवि-२००९/प्रक्र २८/का. १४४४, दिनांक २ जून, २००९ २) नियोजन विभाग, शासन निर्णय क्रमांकःतीक्षेवि-२०१०/प्रक्र १०९/का. १४४४, दिनांक १२ सप्टेंबर, २०१४ ३) नियोजन विभाग, शासन निर्णय क्र.तीक्षेवि २०१५/प्र.क्र.६/का.१४४४, दिनांक ४ जून, २०१५.
प्रस्तावना :
राज्य शासनाने देहू, आळंदी, पंढरपूर, भंडारा डोंगर, पालखीतळ, नेवासा क्षेत्रातील मुलभूत सुविधा निर्माण करण्याकरीता रु.१०९४.८९ कोटी इतक्या शासन सहभागाचा तसेच महानगरपालिका/नगरपालिका/महाराष्ट्र पर्यटन विकास महामंडळ यांचा रु. ३२.५० कोटी व संस्थांन / देवस्थानाचा रु.९१.३५ कोटी इतका सहभाग असलेला रु.
१२१८.७४ कोटी इतक्या किंमतीच्या सुधारीत विकास आराखडयास दि.१२ सप्टेंबर २०१४ रोजी निर्गमित शासन निर्णयान्वये मान्यता दिली. या आराखडयास दि.८ डिसेंबर, २०१७ रोजीच्या शासन निर्णयान्वये दि. ३१ मार्च, २०१९ पर्यंत मुदतवाढ दिली असून आराखडयातील कामे प्रगतीपथावर आहेत.
विभागीय आयुक्त, पुणे यांनी या सुधारीत विकास आराखडयांतर्गत विकास कामे व पालखीतळ याकरीता भूसंपादनासाठी अतिरिक्त निधी उपलब्ध होणेबाबत प्रस्ताव सादर केला. या प्रस्तावाची सखोल तपासणी करुन संदर्भाधीन शासन निर्णय क्र. ३ अन्वये गठित मा. मुख्य सचिव यांच्या अध्यक्षतेखालील उच्चाधिकार समितीसमोर प्रस्ताव सादर करण्यात आले. उच्चाधिकार समितीने दि.४ सप्टेंबर, २०१७ रोजी झालेल्या बैठकीत अतिरिक्त निधीच्या प्रस्तावास मान्यता दिली. मा. मुख्यमंत्री यांच्या अध्यक्षतेखालील संदर्भाधीन शासन निर्णय क्र. ३ अन्वये गठित शिखर समितीच्या मान्यतेकरीता सदर प्रस्ताव सादर करण्यात आले. शिखर समितीच्या दि. २४ ऑगस्ट, २०१८ रोजी झालेल्या बैठकीत मान्यता प्राप्त प्रस्तावांना प्रशासकीय मान्यता देण्याची बाब शासनाच्या विचाराधिन होती.
# Page 2
शासन निर्णय क्रमांक: तीक्षेवि २०१८/प्र.क्र.६६/का.१४४४ शासन निर्णय :
देहू, आळंदी, पंढरपूर, भंडारा डोंगर, पालखीतळ, नेवासा क्षेत्रातील मुलभूत सुविधा निर्माण करण्याकरीता रु. १४२७.८५ कोटी इतक्या किंमतीच्या सुधारीत विकास आराखडयास” प्रशासकीय मान्यता देण्यात येत आहे.
२. मान्यता प्राप्त कामे व त्याकरीता निर्धारित निधी याचे तपशिल सोबतच्या परिशिष्ट-अ मध्ये जोडण्यात आला आहे.
३. राज्यामध्ये सुरू असलेल्या सर्व तीर्थक्षेत्र विकास आराखड्यांतर्गत करण्यात येणा-या विकास कामांकरीता आवश्यकता आहे तेथे भूसंपादन न करता विकास कामे सुरू करण्यात आली असल्याने अशी विकास कामे नियोजित वेळेत पूर्ण करणे शक्य होत नाही. भूसंपादनास विलंब झाल्यास जमिनीच्या किंमतीमध्ये मोठ्या प्रमाणात वाढ होऊन त्याच्या परिणामी आराखड्याच्या संपूर्ण अंदाजित किंमतीमध्ये वाढ होते. हे टाळण्याकरिता राज्यामध्ये सुरू असलेल्या सर्व तीर्थक्षेत्र विकास आराखड्यांतर्गत आवश्यक तेथे भूसंपादन प्रक्रीया पूर्ण करून त्यानंतरच विकास कामे सुरू करावीत. देहू आळंदी पंढरपूर विकास आराखड्याबाबत भूसंपादनाच्या जोडीनेच प्रगतीपथावर असलेली विकास कामे सुरू ठेवण्यात यावीत.
४. तीर्थक्षेत्र विकास आराखड्याच्या नियोजनबद्ध नियोजनबद्ध अंमलबजावणीसाठी व संनियंत्रणासाठी एक संगणकीय प्रणाली (Computer Software) विकसित करणे, याकरिता आवश्यक असल्यास शासनाच्या संबंधित विषयाबाबतच्या Consultant Firm सूचीमधील सल्लागाराची नियुक्ती करण्याकरीता रू. १५.०० लक्ष इतका निधी उपलब्ध करण्यात येत आहे.
५. पालखीतळाकरीता भूसंपादीत तसेच शासकीय जागांचा पालखीच्या वारीदरम्यानच प्रामुख्याने उपयोग होतो. याव्यतिरिक्त वर्षभरात उर्वरीत कालावधीमध्ये या जागांचा सार्वजनिक वापर न झाल्यास अतिक्रमण होण्याची शक्यता राहणार आहे. त्यामुळे होणारे अतिक्रमण टाळण्याकरिता शासकीय तसेच भूसंपादीत जागांभोवती कुंपण करण्यात यावे.
वारी व्यतिरिक्त कालावधीकरीता शासकीय व भूसंपादित जागांच्या काही प्रकारचे वाणिज्यिक वापर करता येईल किंवा कसे याबाबत सन्माननीय पालकमंत्री तसेच संबंधित नगराध्यक्ष / सरपंच यांच्याशी चर्चा करून त्यांच्या स्तरावर उचित निर्णय घ्यावा.
६. पालखीतळाकरीता भूसंपादित तसेच शासकीय जागांवर होणारे अतिक्रमण वेळीच रोखण्याकरीता स्थानिक स्वराज्य संस्था व जिल्हाधिकारी, पुणे व सोलापूर यांनी समन्वयाने उपलब्ध अधिकारी / कर्मचारी यांचे नियमित विशेष अतिक्रमण विरोधी फिरते पथक नियुक्त करावे.
७. आराखड्यातील कामांची वाढलेली व्याप्ती लक्षात घेता, “ देहू, आळंदी, पंढरपूर, भंडारा डोंगर, पालखीतळ, नेवासा क्षेत्रातील मुलभूत सुविधा निर्माण करण्याचा विकास
Page 2 of ११
# Page 3
शासन निर्णय क्रमांक: तीक्षेवि २०१८/प्र.क्र.६६/का.१४४४
आराखडा (मूळ व सुधारीत) ” यास दि. ३१ मार्च, २०२१ पर्यंत मुदतवाढ देण्यास मान्यता देण्यात येत आहे.
८. प्रत्येक पालखी मुक्कामाच्या ठिकाणी बांधण्यात आलेल्या कायमस्वरुपी स्वच्छतागृहांच्या देखभाल-दुरूस्तीकरीता यंत्रणा विकसित करण्यात यावी. याबाबत अनुभवी संस्था म्हणून सुलभ इंटरनॅशनल तसेच निर्मलवारी या व याच स्वरूपाच्या इतर संस्थांना संपूर्ण वर्षाकरीता देखभाल व दुरुस्तीसाठी नियुक्त करण्यासंदर्भात विभागीय आयुक्त, पुणे विभाग यांनी आवश्यक कार्यवाही करावी. याकरिता ग्राम विकास विभाग, नगर विकास विभाग तसेच इतर यंत्रणांकडून प्राप्त होणा-या निधीतूनच खर्च भागविण्यात यावा.
९. सुधारीत आराखड्याची अंमलबजावणी नियोजन विभागाद्वारे निर्गमित शासन निर्णय क्रमांक तीक्षेवि-२०१५ /प्र.क्र.६/ का.१४४४, दिनांक ४ जुन २०१५ अन्वये गठीत करण्यात आलेल्या जिल्हाधिकारी, पुणे व सोलापूर यांच्या अध्यक्षतेखालील जिल्हास्तरीय कार्यकारी समितीकडे सोपविण्यात येत आहे. समितीची कार्यकक्षा शासन निर्णयात नमूद केल्यानुसार असेल.
विभागीय आयुक्त तथा संनियंत्रण अधिकारी यांनी अ. सोबतच्या परिशिष्ट-अ मध्ये नमुद कामांचे तांत्रिक / प्रशासकीय मान्यता आदेश निर्गमित करावे.
ब. सदर आराखड्यांतर्गत समाविष्ट सर्व कामे दिनांक ३१ मार्च, २०२१ पूर्वी पूर्ण करण्याचे नियोजन करावे.
क. सदर आराखड्यातील कामांचा मासिक आढावा घ्यावा.
ड. कामाच्या निमित्ताने जिल्हास्तरावरील कोणत्याही अधिकाऱ्यास बोलविण्याचे व त्यांना योग्य त्या सूचना करण्याचे अधिकार जिल्हाधिकारी यांना राहतील.
इ. आराखड्याची अंमलबजावणी विहीत कालावधीत पूर्ण होण्यासाठी आवश्यक ती सर्व उपाययोजना करावी.
ई. आराखड्यातील कामांशी संबंधित सर्व विभागांचे समन्वयन करण्याची जबाबदारी विभागीय आयुक्त, पुणे विभाग, पुणे व जिल्हाधिकारी, जि. सोलापूर, पुणे, सातारा यांची राहील.
उ. उपलब्ध निधीच्या मर्यादेत कामांचा प्राधान्यक्रम निश्चिती व व निधीचा उचित विनियोग दृष्टीने आवश्यक ती दक्षता घेण्यात यावी.
ऊ. बांधकाम व बांधकामाव्यतिरिक्त कामांसंदर्भात शासनाची प्रचलित मानके व निकषानुसार कामे पूर्ण करावीत.
Page ३ of ११
# Page 4
शासन निर्णय क्रमांकः तीक्षेवि २०१८/प्र.क्र.६६/का.१४४४
ए. कामांच्या पुर्णत्वाची खात्री/प्रगती विचारात घेऊन निधी खर्च करण्यात यावा व सदर आराखडा नियोजित वेळेत पूर्ण होईल याची काळजी घ्यावी.
१०. या आराखड्याचे संनियंत्रण विभागीय आयुक्त, पुणे विभाग, पुणे यांच्याकडे राहिल.
त्यांच्याकडील उपलब्ध कर्मचारीवृंदाकडूनच या आराखड्याची अंमलबजावणी करण्यात यावी. मात्र त्याकरिता नव्याने/ स्वतंत्र कर्मचारीवृंद उपलब्ध करण्यात येणार नाही.
११. विकास आराखड्यातील कामांच्या प्रगतीबाबत विभागीय आयुक्त, पुणे विभाग पुणे यांनी त्रैमासिक आढावा घेऊन त्याचा अहवाल शासनास सादर करावा.
१२. या आराखड्यातील खर्च "मागणी क्रमांक ओ- १०, मुख्य लेखाशीर्ष ५४५२ पर्यटनावरील भांडवली खर्च ०१, पर्यटनासाठी पायाभूत सुविधा, १०१ - पर्यटन केंद्र (००) (०४ ) श्रीक्षेत्र देहू-आळंदी, भंडारा डोंगर व पालखीतळ क्षेत्र विकास विशेष कृती कार्यक्रम (५४५२ ०१०४) कार्यक्रम (दत्तमत)" या लेखाशिर्षांतर्गत उपलब्ध तरतूदीतून करण्यात यावा.
१३. मा. मुख्यमंत्री महोदयांच्या अध्यक्षतेखालील शिखर समितीने दिनांक २४ ऑगस्ट,२०१८ रोजी झालेल्या बैठकीत मान्यता दिल्यानुसार सुधारित प्रशासकीय मान्यतेचे आदेश निर्गमित करण्यात येत आहेत.
# Page 5
# Page 6
# Page 7
# Page 8
# Page 9
# Page 10
# Page 11