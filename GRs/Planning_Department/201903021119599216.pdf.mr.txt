# Page 1
नक्षलग्रस्त आदिवासी उपयोजना बाह्य क्षेत्रातील गावात नक्षलवाद्यांना गावबंदी केलेल्या गावांना प्रोत्साहनात्मक अनुदान मंजूर करणेबाबत. सन २०१८-१९
महाराष्ट्र शासन
नियोजन विभाग
शासन निर्णय क्रमांक : नविका-२४१८/६४६/प्र.क्र.७१/का-१४१७
मंत्रालय, मुंबई - ३२
दिनांक : ०२ मार्च, २०१९
वाचा : १) वित्त विभाग शासन परिपत्रक क्रमांक अर्थसं-२०१८/प्र.क्र. ६९/अर्थ-३, दिनांक २ एप्रिल, २०१८
२) गृह विभाग शासन निर्णय क्रमांक एनएएक्स-०४१८/प्र.क्र. १६९/विशा-१ब दिनांक १ डिसेंबर, २०१८
प्रस्तावना:
नक्षल चळवळीस आळा घालण्याच्या दृष्टीने बिगर आदिवासी क्षेत्रातील गावांमध्ये नक्षलवाद्यांना गावबंदी योजना लागू करण्याचा निर्णय गृह विभागाच्या उपरोक्त शासन निर्णयान्वये घेण्यात आलेला आहे. त्यानुसार नक्षलग्रस्त आदिवासी उपयोजना बाह्य क्षेत्रातील गावात नक्षलवाद्यांना गावबंदी केलेल्या गावांना प्रत्येकी रुपये ६.०० लाख एवढा निधी त्या गावांच्या विकासात्मक कामासाठी प्रोत्साहनात्मक अनुदान म्हणून मंजूर करण्यात येतो. याबाबत विभागीय आयुक्त, नागपूर यांच्यामार्फत प्राप्त झालेल्या जिल्हाधिकारी, चंद्रपूर यांच्या प्रस्तावातील १९ गावांना गावबंदी योजनेअंतर्गत एकूण रु. ११४.०० लाख एवढे प्रोत्साहनात्मक अनुदान उपलब्ध करून देण्याची बाब शासनाच्या विचाराधीन होती.
शासन निर्णय : चंद्रपूर जिल्ह्यातील १) परमडोली (२) मुकदमगुडा (३) कोटा (४) लेंडीजाळा (५) परमडोली (तांडा) (६) पिट्टीगुडा नं. २ (७) लेंडीगुडा (८) मारुतीगुडा (९) रायपूर (१०) खडकी (११) कल्लेगुडा (१२) करपनकुंडी, ता. जिवती (१३) लाठी (१४) वेजगाव (१५) सोनापूर देशपांडे (१६) वेडगाव (१७) सकमुर, ता. गोंडपिंपरी (१८) चेकफुटाणा, ता. पोंभुर्णा (१९) येरगाव, ता. मुल या एकूण १९ गावांना सदर योजनेअंतर्गत एकूण रु.
१.१४ कोटी (रुपये एक कोटी चौदा लाख फक्त) एवढे प्रोत्साहनात्मक अनुदान या शासन निर्णयान्वये उपलब्ध करून देण्यात येत आहे.
२. सदर निधी खर्च करताना संदर्भाधीन शासन निर्णय व परिपत्रकातील मार्गदर्शक सूचनांचे काटेकोरपणे पालन करण्यात यावे.
३. सदरचा खर्च मागणी क्रमांक ओ-७, ३४५१ सचिवालय - आर्थिक सेवा, ०९०, सचिवालय (०१) नियोजन विभाग, (०४) (०१) नक्षलवादी भागासाठी विशेष कृतीदल (योजनांतर्गत), ३१ सहा. अनुदाने
# Page 2
शासन निर्णय क्रमांकः नविका-२४१८/६४६/प्र.क्र.७१/का-१४१७
(वेतनेत्तर) (३४५१ ०६५४) या लेखाशिर्षाखाली सन २०१८-१९ या वित्तीय वर्षासाठी उपलब्ध करून दिलेल्या अनुदानातून भागविण्यात यावा.
४. सदर निधी जिल्हाधिकारी, चंद्रपूर यांना अर्थसंकल्प वितरण प्रणालीद्वारे उपलब्ध करून देण्यात येत आहे. सदर निधी त्यांनी संबंधित ग्रामपंचायतीस एकाच हफ्त्यात अदा करण्यासाठी मुख्य कार्यकारी अधिकारी, जिल्हा परिषद, चंद्रपूर यांना मंजूर करावा.
५. या उपशीर्षाखाली होणा-या खर्चासाठी जिल्हाधिकारी, चंद्रपूर हे नियंत्रक अधिकारी असतील व जिल्हा नियोजन अधिकारी, चंद्रपूर हे आहरण व संवितरण अधिकारी असतील. सदर निधीच्या खर्चाचा ताळमेळ ठेवण्याची तसेच खर्चाची माहिती वेळोवेळी शासनाला देण्याची जबाबदारी नियंत्रक अधिकारी म्हणून जिल्हाधिकारी, चंद्रपूर यांची राहील.
६. सदर ज्ञापन वित्त विभाग शासन परिपत्रक क्रमांक अर्थसं - २०१८/प्र.क्र. ६९ / अर्थ - ३, दिनांक २ एप्रिल, २०१८ अन्वये प्रशासकीय विभागांना प्रदान करण्यात आलेल्या अधिकारास अनुसरून व गृह विभागाचा अनौपचारिक संदर्भ क्रमांक ०७/विशा १-ब दिनांक २०-२-२०१९ अन्वये मिळालेल्या सहमतीने निर्गमित करण्यात येत आहे.
# Page 3