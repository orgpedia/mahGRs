# Page 1
आमदार स्थानिक विकास कार्यक्रमांतर्गत
विधीमंडळ सदस्यांनी शिफारस केलेल्या ज्या प्रयोजनासाठी सबंधित जिल्हाधिकारी तथा सदस्य सचिव, जिल्हा नियोजन समिती यांनी प्रशासकीय मान्यता प्रदान केलेली आहे त्या वास्तू / इमारतीचा वापर त्याच प्रयोजनासाठी करण्याबाबत.
महाराष्ट्र शासन
नियोजन विभाग
शासन परिपत्रक क्रमांकः स्थाविका - १०२१/प्र.क्र.८७/का.१४८२
मंत्रालय, मुंबई - ४०० ०३२
दिनांक :- ०२ मार्च, २०२२
संदर्भ:- नियोजन विभाग, शासन निर्णय क्रमांकः स्थाविका-०६१६/प्र.क्र.९६/का.१४८२, दिनांक १२.७.२०१६
प्रस्तावना:
ग्राम विकास व जलसंधारण विभागाशी संबंधित भारताचे नियंत्रक व महालेखापरीक्षक यांच्या सन
२०११-१२ च्या स्थानिक संस्था अहवालामधील मुद्यांच्या अनुषंगाने लोकलेखा समितीने २८ व्या
अहवालामध्ये काही शिफारशी केलेल्या आहेत. या अहवालातील शिफारस क्र. १.२३९ आमदार स्थानिक
विकास कार्यक्रमा संदर्भात असल्याने या अनुषंगाने स्पष्टीकरणात्मक निर्देश देण्याची बाब शासनाच्या
विचाराधीन होती.
शासन परिपत्रक :
भारताचे नियंत्रक व महालेखापरीक्षक यांच्या सन २०११-१२ च्या स्थानिक संस्था अहवालामधील
मुद्द्यांच्या अनुषंगाने लोकलेखा समितीने केलेल्या शिफारस क्र. १.२३९ च्या अनुषंगाने पुढीलप्रमाणे
स्पष्टीकरणात्मक निर्देश देण्यात येत आहेत:
I. आमदार स्थानिक विकास कार्यक्रमांतर्गत विधीमंडळ सदस्यांनी केलेल्या शिफारशीप्रमाणे
बांधकामविषयक कामास प्रशासकीय मान्यता देतांना संबंधित जिल्हाधिकारी यांनी;
(१) नियोजन विभाग, शासन निर्णय क्र. स्थाविका-०६१६/प्र.क्र.९६/का.१४८२, दि. १२ जुलै,
२०१६ अन्वये विहित मार्गदर्शक सूचना विचारात घ्याव्यात.
(२) नियोजन विभाग शासन परिपत्रक क्र. स्थाविका०११८/प्र.क्र.५/का. १४८२, दिनांक १९
मार्च, २०१८ व दि. १६.४.२०१८ अनुसार आमदार स्थानिक विकास कार्यक्रमांतर्गत निर्मित
मालमत्ता देखभालीसाठी स्थानिक स्वराज्य संस्था किंवा नोंदणीकृत सामाजिक / विश्वस्त
संस्थेकडे हस्तांतरित करतांना ज्या प्रयोजनासाठी वास्तु व इमारतीचे बांधकाम करण्यास
प्रशासकीय मान्यता देण्यात आली आहे त्या वास्तू व इमारतीचा वापर फक्त त्याच
प्रयोजनासाठी करणे अनिवार्य राहील, असे करारनाम्यामध्ये (Affidavit / MOU) समाविष्ट
# Page 2
शासन परिपत्रक क्रमांकः स्थाविका - १०२१/प्र.क्र.८७/का.१४८२
करणे आवश्यक राहील. तसेच नोंदणीकृत सामाजिक / विश्वस्त संस्थेची निवड करतांना
सदर संस्था दर्पण पोर्टलवर (Darpan Portal) वर नोंदणीकृत असल्याची खात्री करावी.
]]. आमदार स्थानिक विकास कार्यक्रमांतर्गत निर्माण केलेल्या वास्तु / इमारतीचा वापर अन्य
कोणत्याही प्रयोजनासाठी करता येणार नाही. तसेच जिल्हाधिकारी स्तरावरुन करण्यात
आलेल्या तपासणीअंती अशा प्रकारची अनियमितता आढळून आल्यास संदर्भीय शासन
निर्णयातील “परिच्छेद क्र. ३.११” तसेच “परिच्छेद क्र. ५.८” नुसार जिल्हाधिकारी यांच्या
निरिक्षण अहवालाप्रमाणे कार्यान्वयीन यंत्रणेच्या संबंधित प्रशासकीय विभागाकडून त्यांच्या
दोषी अधिकारी / कर्मचारी यांच्यावर शिस्तभंगविषयक कठोर कारवाई करणे आवश्यक
राहील.
III. आमदार स्थानिक विकास कार्यक्रमाची अंमलबजावणी करणाऱ्या सर्व जिल्हास्तरीय कार्यान्वयीन
यंत्रणा व संबंधित प्रशासकीय विभागांनी या स्पष्टीकरणात्मक निर्देशांचे काटेकोरपणे पालन
करणे बंधनकारक राहील.
# Page 3