# Page 1
“डोंगरी विभाग विकास” कार्यक्रमांतर्गत समाविष्ट असणाऱ्या "पूर्णगट” डोंगरी तालुक्याच्या आणि “उपगट” डोंगरी तालुक्याच्या निधीमध्ये वाढ करणेबाबत.
महाराष्ट्र शासन
नियोजन विभाग
शासन निर्णय क्रमांक : डोंविका-२०२०/प्र.क्र. ५३/का.१४८१-अ,
मंत्रालय, मुंबई - ४०० ०३२,
दिनांक : २६ फेब्रुवारी, २०२१
पहा :- १) नियोजन विभाग, शासन निर्णय क्रमांक- डोंविका-२००९/प्र.क्र.६/का.१४८३, दि.१८ जानेवारी,२०१०.
२) नियोजन विभाग, शासन निर्णय क्रमांक- डोंविका-२०१०/प्र.क्र.५१/का.१४८३, दि.३० एप्रिल,२०११.
३) नियोजन विभाग, शासन निर्णय क्रमांक- डोंविका-२०१५/प्र.क्र.४२/का.१४८१-अ, दि.१५ जून, २०१८.
प्रस्तावना : डोंगरी विभागाच्या विकासासाठी खास कार्यक्रम राज्यामध्ये सन १९९१-९२ पासून राबविण्यात येत आहे. सद्य:स्थितीत राज्याच्या २२ जिल्हयांतील ७६ “पूर्णगट” डोंगरी तालुके व ३८ “उपगट " डोंगरी तालुके असे डोंगरी विभागाचे क्षेत्र विशिष्ट निकषांच्या आधारे घोषित करण्यात आले आहे.
नियोजन विभागाचे संदर्भ क्र. २ येथील शासन निर्णयानुसार सन २०११-१२ या आर्थिक वर्षापासून दरवर्षी प्रति “पूर्णगट” तालुक्यास रु.१.०० कोटी व प्रति “उपगट” तालुक्यास रु.५०.०० लक्ष याप्रमाणे निधी वितरीत केला जातो.
२. डोंगरी विभाग विकास कार्यक्रमाकरीता सन २०११-१२ या आर्थिक वर्षानंतर निधीमध्ये वाढ करण्यात आलेली नसल्याने व कच्चा माल, कामगारांची मजूरी इत्यादींच्या किंमतीत झालेली वाढ लक्षात घेता, अनुज्ञेय कामांसाठी आवश्यक असलेला निधी अपुरा पडत असल्याने, लोकप्रतिनिधींकडून डोंगरी विकास कार्यक्रमाच्या निधीमध्ये वाढ करण्याबाबत शासनास वारंवार विनंत्या प्राप्त होत आहेत.
या पार्श्वभूमीवर सन २०२१-२२ या आर्थिक वर्षापासून “डोंगरी विभाग विकास” कार्यक्रमांतर्गत समाविष्ट असणाऱ्या “पूर्णगट" डोंगरी तालुक्याच्या आणि “उपगट” डोंगरी तालुक्यांकरिता अनुज्ञेय निधीमध्ये वाढ करण्याबाबतची बाब शासनाच्या विचाराधीन होती.
शासन निर्णय :
“डोंगरी विभाग विकास” कार्यक्रमांतर्गत अधिक कामे हाती घेणे शक्य व्हावे म्हणून सन २०२१ २२ या आर्थिक वर्षापासून प्रति “पूर्णगट” डोंगरी तालुक्यास “रु.१.०० कोटी ” याऐवजी “रु.२.०० कोटी” याप्रमाणे आणि प्रति “उपगट” डोंगरी तालुक्यास “रु.५०.०० लक्ष” याऐवजी “रु.१.०० कोटी” याप्रमाणे निधी मध्ये वाढ करण्यास शासनाची मान्यता देण्यात येत आहे.
२. वित्त विभागाच्या अनौपचारिक क्रमांक : अनौसं ८४/२०२१/व्यय-८, दि. ११/२/२०२१ अन्वये दिलेल्या सहमतीनुसार हा शासन निर्णय निर्गमित करण्यात येत आहेत.
# Page 2
शासन निर्णय क्रमांकः डोंविका-२०२०/प्र.क्र. ५३/का.१४८१-अ,