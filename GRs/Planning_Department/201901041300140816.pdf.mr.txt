# Page 1
जिल्हा वार्षिक योजनेतील “मूल्यमापन, संनियंत्रण व डाटा एन्ट्री" अंतर्गत निधीचा उपयोग “संयुक्त राष्ट्र" (United Nation) कडून निश्चित करण्यात आलेला १७ “शाश्वत विकास ध्येये” ( 17 Sustainable Development Goals) व १६९ लक्ष्य (169 Targets) संबंधात कार्यशाळा / प्रशिक्षण / बैठका आयोजन करण्याबाबत मार्गदर्शक सुचना.
महाराष्ट्र शासन
नियोजन विभाग,
शासन पुरकपत्र, क्रमांक:डिएपी-१०१६/प्र.क्र.८३/का.१४८१
मंत्रालय, मुंबई-४०००३२
दिनांक : ०४ जानेवारी, २०१९
वाचा: १) नियोजन विभाग, शासन निर्णय क्रमांक: डिएपी-१०१४/प्र.क्र.१९८ / का.१४८१, दि. २७/०८/२०१४ २) नियोजन विभाग, शासन निर्णय क्रमांक:डिएपी-१०१६/प्र.क्र.८३ / का.१४८१, दि. २५/०९/२०१८ ३) महाराष्ट्र जिल्हा नियोजन समिती (सभा घेणे) (सुधारणा) नियम २०१८.
प्रस्तावना: “संयुक्त राष्ट्र” (United Nations) संघाच्या रिओ दी जेनेरिओ येथे जून, २०१२ मध्ये झालेल्या रिओ २०+ परिषदेमध्ये १७ “शाश्वत विकास ध्येये” ( 17 Sustainable Development Goals) व १६९ लक्ष्ये (169 Targets) निश्चित करण्यात आलेली आहेत. २०३० पर्यंत या १७ “शाश्वत विकास ध्येये ( 17 Sustainable Development Goals) व १६९ लक्ष्ये (169 Targets ) अंमलात आणून समय मर्यादेत पुर्तता करणे, हे “ संयुक्त राष्ट्र" ( United Nations ) संघातील समाविष्ट सदस्य देशांची पर्यायाने भारताची जबाबदारी आहे.
केंद्र शासनाने त्यांच्या विविध मंत्रालयीन विभागामार्फत व निती आयोग यांच्या मार्गदर्शनाखाली योजनाबध्दरित्या मार्गक्रमण सुरू केले आहे. केंद्र शासनाची विविध मंत्रालये व विभागांकडून या १७ “शाश्वत विकास ध्येये” ( 17 Sustainable Development Goals), व १६९ लक्ष्ये (169 Targets) यांचेशी संबंधित एक “राष्ट्रीय निर्देशांक” ( National Indicators Framework) देखील तयार करण्यात आलेला आहे.
महाराष्ट्र जिल्हा नियोजन समिती (सभा घेणे) (सुधारणा) नियम, २०१८ च्या “ परिच्छेद ११ प्रमाणे करण्यात आलेल्या सुधारणांच्या पार्श्वभूमीवर “१७ शाश्वत विकास ध्येये ( 17 Sustainable Development Goals ) ” व “१६९ लक्ष्ये (169 Targets )", यांची अंमलबजावणी व संनियंत्रण प्रभावीपणे होण्याकरिता व त्याकरिता “भागधारकांचा सहभाग” (Stakeholders Participation) मध्ये वाढ करण्यासाठी स्थानिक स्वराज्य संस्थांचे लोकप्रतिनिधी व जिल्हा / तालुका स्तरीय अधिकारी यांचेकरता कार्यशाळा/प्रशिक्षण/बैठका इत्यादींचे आयोजन करणे आवश्यक राहील. याकरिता लागणारा निधी “जिल्हा वार्षिक योजना (सर्वसाधारण) “ अंतर्गत मूल्यमापन, संनियंत्रण व डाटा एन्ट्री” याकरिता राखीव असलेल्या ०.५ % निधीतून उपलब्ध करण्याची बाब शासनाच्या विचाराधीन होती.
# Page 2
शासन पुरकपत्र क्रमांकः डिएपी-१०१६/प्र.क्र.८३/का.१४८१
शासन पुरकपत्र: महाराष्ट्र जिल्हा नियोजन समिती (सभा घेणे) (सुधारणा) नियम, २०१८ च्या “ परिच्छेद १२ (२) अन्वये, “ अशी योजना तयार करताना, जिल्हा नियोजन समिती, वित्तीय वाटप, आंतर क्षेत्रीय प्राधान्य, बांधील योजना निधीची तरतूद, बाहय सहाय्यित योजना, राज्य शासनाचे व्हिजन २०३० आणि शाश्वत विकास ध्येय गाठण्याबाबतची बांधिलकी यासारखे शासनाने प्राधान्य दिलेले विशेष कार्यक्रम यांची व्याप्ती व आकारमानाच्या बाबतीत राज्यशासनाने वेळोवेळी घालून दिलेल्या मार्गदर्शक तत्वाचे पालन करील. ” अशी तरतूद करण्यात आली आहे. त्यामुळे नियोजन विभागाचा शासन निर्णय क्रमांक डिएपी-१०१४/प्र.क्र.१९८/कार्या-१४८१, दि. २७ ऑगस्ट, २०१४ मधील परिशिष्ट “ब” अन्वये जिल्हा वार्षिक योजनेतील “मूल्यमापन, संनियंत्रण व डाटा एन्ट्री,” अंतर्गत निश्चित करण्यात आलेल्या अनुज्ञेय खर्चाच्या बाबींमध्ये [ निधीचा कालबध्द त-हेने १७ शाश्वत विकास ध्येय (17 Sustainable Development Goals) व १६९ लक्ष्ये (169 Targets), ची प्रभावीपणे अंमलबजावणी होण्याकरिता व त्याकरिता “भागधारकांमध्ये सहभाग ( Stakeholders Participation ) ” उद्देश साध्य करण्याकरिता ] परिच्छेद २ मध्ये बाब क्रमांक (x) नव्याने समाविष्ट करण्यात येत आहे.
(x) “मूल्यमापन, संनियंत्रण व डाटा एन्ट्री” इ. साठी खर्च करावयाच्या ०.५% निधीपैकी ०.१% पर्यंत “संयुक्त राष्ट्र ( United Nations )" ने निश्चित केलेली “१७ शाश्वत विकास ध्येये ( 17 Sustainable Development Goals)” व “१६९ लक्ष्ये (169 Targets)”, ची अंमलबजावणी प्रभावीपणे होण्याच्या उद्देशाने स्थानिक स्वराज्य संस्थांचे लोकप्रतिनिधी व जिल्हा / तालुका स्तरीय अधिकारी यांची कार्यशाळा/प्रशिक्षण/बैठका इत्यादीचे आयोजन करणे व इतर अनुषंगिक बाबींवर करावा लागणारा खर्च अनुज्ञेय राहील.
# Page 3