# Page 1
जिल्हा वार्षिक योजना (सर्वसाधारण) सन २०२० - २१ अंतर्गत निधी वितरण.
महाराष्ट्र शासन
नियोजन विभाग
शासन निर्णय क्रमांक- डिएपी-१०२०/प्र.क्र.६४/का.१४८१,
मंत्रालय, मुंबई - ४०० ०३२.
दिनांक: ३१ ऑगस्ट, २०२०
वाचा:- १) नियोजन विभाग, शासन निर्णय, क्रमांक: जीवायो-१००७/प्र.क्र३९/का.१४४४, दि.१६ फेब्रुवारी, २००८ २) वित्त विभाग, शासन परिपत्रक क्र. अर्थसं-२०२०/प्र.क्र. ६४/अर्थ-३, दि. १६ एप्रिल, २०२०.
३) शासन निर्णय क्रमांक-डिएपी-१०२०/प्र.क्र.६४/का.१४८१, दि.२८ एप्रिल, २०२० ४) वित्त विभाग, शासन निर्णय क्र. अर्थसं - २०२०/प्र.क्र. ६५/अर्थ-३, दि. ०४ मे, २०२०.
५) वित्त विभाग, शासन निर्णय शुद्धीपत्रक क्र. अर्थसं-२०२०/प्र.क्र. ६५/अर्थ-३, दि. १४ मे, २०२०.
६) नियोजन विभाग, शासन परिपत्रक क्रमांक- डिएपी-१०२०/प्र.क्र.६४/का.१४८१ दि.२९ मे, २०२०
शासन निर्णय :
वित्त विभागाच्या संदर्भाधीन क्रमांक २ येथील दिनांक १६ एप्रिल २०२० च्या परिपत्रकान्वये, राज्यात कोरोना विषाणूमुळे उद्भवलेल्या साथीची परिस्थीती विचारात घेऊन सन २०२०-२१ या आर्थिक वर्षाच्या प्रथम तिमाही करीता अनिवार्य व कार्यक्रम खर्चाच्या एकूण वार्षिक अर्थसंकल्पीत तरतूदींच्या १५ ते २५ टक्के मर्यादेत निधी वितरीत करण्यास मंजूरी देण्यात आली आहे. त्यास अनुसरून जिल्हा वार्षिक योजना (सर्वसाधारण) अंतर्गत सन २०२०-२०२१ मधील एकूण रु. ९८००.०० कोटी अर्थसंकल्पीय तरतूदीपैकी सर्व जिल्ह्यांच्या मंजूर आकारमानाच्या १०% निधी म्हणजे ₹९८१.३५ (रुपये नऊशे एक्यांशी कोटी पस्तीस लक्ष फक्त) निधी, संदर्भाकीत दिनांक २८ एप्रिल, २०२० च्या शासन निर्णयान्वये सर्व जिल्हाधिकाऱ्यांना वितरीत करण्यात आला आहे. तसेच जिल्हा वार्षिक योजना (सर्वसाधारण) सन २०२०-२०२१ अंतर्गत अर्थसंकल्पीय वितरण प्रणालीवर वितरीत करण्यात आलेल्या निधीमधून, "कोव्हिड-१९" या विषाणूमुळे उद्भवलेल्या आपत्कालीन परिस्थितीमुळे राज्याची आर्थिक स्थिती गंभीर स्वरुपाची राहण्याची शक्यता असल्याने सदर वितरीत निधी खर्च करताना जिल्हाधिकारी तथा नियंत्रक अधिकारी यांनी काटकसरीच्या उपाययोजनांचा अवलंब करण्याबाबत संदर्भाधिन दिनांक २९ मे, २०२० च्या परिपत्रकान्वये सुचना निर्गमित करण्यात आल्या आहेत.
२. वित्त विभागाने अनौस क्र.१७०/२०२०/व्यय-८/२०२० दिनांक २०.०८.२०२० अन्वये जिल्हा वार्षिक योजना, सन २०२० -२०२१ अंतर्गत अधिकचा योजना निहाय १५% निधी वितरणास अनुमती दिलेली आहे.
त्यास अनुसरुन जिल्हा वार्षिक योजना (सर्वसाधारण) सन २०२०-२०२१ अंतर्गत मागणी क्र. ओ-१४ ते ओ ८५ ( मागणी क्र. ओ–६३ नागपूर या जिल्ह्याची आकडेवारी उपलब्ध न झाल्या मुळे यांना वगळून) १५% अर्थसंकल्पीत निधीचे “अर्थसंकल्प वितरण प्रणाली” (BDS) वर पुढील सुचनांच्या अधिनतेने वितरण करण्यात येत आहे. सबब या अनुषंगाने पुढील आवश्यक ती कार्यवाही त्वरीत करण्यात यावी.
# Page 2
शासन निर्णय क्रमांकः डिएपी-१०२०/प्र.क्र.६४/का.१४८१
(अ) जिल्हा वार्षिक योजना (सर्वसाधारण ) सन २०२०-२१ करीता या आदेशान्वये वितरीत करण्यात येणाऱ्या १५% तरतुदी सोबतच्या परिशिष्ट “अ” मध्ये दर्शविण्यात आलेल्या आहेत.
वित्त विभाग, शासन निर्णय क्र. अर्थसं - २०२० / प्र.क्र. ६५ / अर्थ -३, दि. ०४ मे, २०२० मधील तरतुदींनुसार, सन २०२०-२१ मध्ये मुळ अर्थसंकल्पीय निधीतील ३३% निधी प्राप्त होण्याची शक्यता विचारात घेता जिल्हा वार्षिक योजना (सर्वसाधारण) अंतर्गत ३३% च्या २५% म्हणजेच मुळ अर्थसंकल्पीय तरतुदीतील ८.२५% निधी “कोविड–१९ (Covid-१९)” च्या प्रार्दुभावावरील उपाययोजनांकरीता व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या जिल्हास्तरीय “आरोग्य विषयक सुविधा (District Level Health Infrastructure )" बळकट करण्याकरीता राखीव ठेवण्यात आलेला असल्याने तो त्याच प्रयोजनार्थ उपयोगात आणणे आवश्यक आहे. जिल्हास्तरीय आरोग्य संस्थांचे तसेच आरोग्य विषयक सुविधांचे बळकटीकरण करतांना सार्वजनिक आरोग्य विभागाच्या मार्गदर्शक सूचनांप्रमाणे कार्यवाही करण्यात यावी. “कोविड–१९ (Covid-१९)” च्या प्रार्दुभावावरील उपाययोजनांकरीता व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या जिल्हास्तरीय “आरोग्य विषयक सुविधा (District Level Health Infrastructure ) " बळकट करण्याच्या प्रयोजनासाठी उपलब्ध होणारा निधी सोबतच्या परिशिष्ट “ब” मध्ये दर्शविण्यात आला आहे.
(क) सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या जिल्हास्तरीय “आरोग्य विषयक सुविधा (District Level Health Infrastructure )” बळकट करण्याकरीता व “कोविड १९ (Covid-१९)” च्या प्रार्दुभावावरील उपाययोजनांकरीता राखीव ठेवण्यात आलेला ८.२५% निधी, पुनर्विनियोजनाव्दारे Front Loading Expenditure म्हणून खर्च करण्याकरीता नियोजन विभागाच्या पत्र क्र. डिएपी-१०२०/प्र.क्र.६४/कार्या १४८१, दि. २९.०५.२०२० अन्वये अनुज्ञेय करण्यात आले आहे. परिणामी जिल्हा वार्षिक योजना (सर्वसाधारण) सन २०२०-२१ अंतर्गत आता मूळ अर्थसंकल्पित निधीच्या ३३ % पेक्षा जास्त निधी उपलब्ध होईपर्यंत “कोविड–१९ (Covid-१९)” च्या प्रार्दुभावावरील उपाययोजनांकरीता व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या जिल्हास्तरीय “आरोग्य विषयक सुविधा (District Level Health Infrastructure )” बळकट करण्याकरीता परिशिष्ट “ब” मध्ये दर्शविल्या प्रमाणे सद्या निधीच्या मर्यादेत लागू राहील.
# Page 3
# Page 4
# Page 5
# Page 6
# Page 7
# Page 8
# Page 9