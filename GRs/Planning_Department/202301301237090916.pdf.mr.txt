# Page 1
नमुना नोंदणी पाहणी पध्दती अंशकालीन नोंदणीकारांना देण्यात येणाऱ्या मानधनाचे दर सुधारित करण्याबाबत.
महाराष्ट्र शासन
नियोजन विभाग
शासन निर्णय क्रमांक :- संकीर्ण-२०२२/प्र.क्र.१११/का-१४२६
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २७ जानेवारी, २०२३
संदर्भ :- १) शासन निर्णय नियोजन विभाग क्र. संकीर्ण-१०१५/प्र.क्र.१४/का-१४२६ दिनांक १६ ऑक्टोबर, २०१५ २) गृह मंत्रालय, महानिबंधक कार्यालयाचे पत्र क्र.२/२/११-VS (SRS)) C.No.१४१६३ दिनांक २५/०२/२०२०
प्रस्तावना:
भारत सरकारच्या महानिबंधक कार्यालयामार्फत अर्थ व सांख्यिकी संचालनालयातर्फे नमुना तत्वावर जन्म व मृत्युची नोंदणी करण्याचा कार्यक्रम राबविला जातो. आता जनगणना २०११ आधारीत कार्यक्रम अर्थ व सांख्यिकी संचालनालयातर्फे राबविण्यात येत आहे. यासाठी केंद्र शासनाने
महाराष्ट्रातील ग्रामीण भागाकरिता ३०६ नमुना नोंदणी पाहणी केंद्रांची निश्चिती करण्यात आली असून, सदर केंद्रांमध्ये अंशकालीन नोंदणीकारांची नियुक्ती करण्यात आली आहे. अर्थ व सांख्यिकी संचालनालयाच्या अखत्यारीतील अंशकालीन नोंदणीकारांना मानधन देण्याच्या बाबतीत केंद्र शासनाचे धोरण अनुसरण्यात येते. संदर्भाधीन पत्र क्र. २ अन्वये केंद्र शासनाने अंशकालीन नोंदणीकारांच्या मानधनाचे दर सुधारीत केल्याचे कळविले असून, त्यांची अंमलबजावणी दिनांक १ जानेवारी, २०२० पासून करावयाची आहे.
केंद्र शासनाने वाढीव मानधनावरील खर्चाचा भार उपरोक्त ३०६ ग्रामीण नोंदणी पाहणी केंद्रांपैकी १५० ग्रामीण केंद्रांबाबत राज्यशासनाच्या अर्थ व सांख्यिकी संचालनालयाने सोसावा व १५६
ग्रामीण केंद्रांबाबत केंद्र शासन सोसेल असे मान्य केले आहे. त्यानूसार अर्थ व सांख्यिकी संचालनालयाच्या अखत्यारीतील व अर्थ व सांख्यिकी संचालनालयातर्फे अंशकालीन नोंदणीकारांना देण्यात येणाऱ्या मानधनाचे दर सुधारित करण्याचा प्रस्ताव शासनाच्या विचाराधीन होता.
शासन निर्णय :
जन्म-मृत्यु नोंदणी कार्यक्रमाखाली काम करणाऱ्या अर्थ व सांख्यिकी संचालनालयाच्या अखत्यारीतील अंशकालीन नोंदणीकारांना शासन निर्णय क्र. १ अन्वये लागू करण्यात आलेल्या मानधनाचे दर दिनांक १.०१.२०२० ते ३०.०६.२०२२ या कालावधीतील थकबाकी अदा करण्यासाठी
# Page 2
शासन निर्णय क्रमांक: संकीर्ण-२०२२/प्र.क्र.१११/का-१४२६
दिनांक ०१ जानेवारी, २०२० पासून सुधारित करण्यास या शासन निर्णयान्वये मान्यता देण्यात येत आहे.
------------------------------------------------------------
| अ.क्र. | तपशील | पूर्वीचे दर (प्रतिमाह) | सुधारित दर (प्रतिमाह) |
| १ |  | ३ | ४ |
| (9) | ग्रामीण भाग |  |  |
|  | (१) २००० पेक्षा कमी लोकसंख्या असलेले गांव | रु.४८५/ | १६००/ |
| (२) २००० आणि त्यापेक्षा अधिक लोकसंख्या असलेले गांव | रु.५७०/ |
------------------------------------------------------------
२. याबाबत येणारा खर्च मागणी क्रमांक ओ-९, ३४५४ सर्वेक्षण व सांख्यिकी, (०४) सर्वेक्षण व जनगणना, (०४) (०१) राज्य नमूना सर्वेक्षण सहयोगाची राज्य सहाय्यित योजना(योजनेतर) संगणक सांकेतांक (३४५४०२२२) या लेखाशीर्षाखालील सन २०२२-२३ करीता मंजूर अनुदानातून खर्ची टाकण्यात यावा.
३. हा शासन निर्णय वित्त विभागाच्या अनौपचारीक संदर्भ क्र.३५६/२०२२/व्यय-८ दिनांक-१३/१०/२०२२ अन्वये प्राप्त झालेल्या सहमतीनूसार निर्गमित करण्यात येत आहे.
# Page 3