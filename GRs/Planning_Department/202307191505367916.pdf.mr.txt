# Page 1
अर्थ व सांख्यिकी संचालनालयातील "सहसंचालक, गट-अ " संवर्गातील अधिकाऱ्यांच्या विनंती बदल्यांबाबत.
महाराष्ट्र शासन
नियोजन विभाग
शासन आदेश क्रमांक: बदली- १०२३/प्र.क्र.३२/का.१४२७
मादाम कामा मार्ग, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक :- १९/७/२०२३.
शासन आदेश: महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ चे कलम ४ (४) (दोन) व (५) मधील तरतुदीनुसार अर्थ व सांख्यिकी संचालनालयातील "सहसंचालक, गट-अ (S-२५: ७८८०० २०९२००) या संवर्गातील खालील तक्त्यात नमूद अधिकाऱ्यांची त्यांनी केलेल्या विनंतीनुसार, सक्षम प्राधिकाऱ्यांच्या मान्यतेने बदली करण्यात येत असून त्यांची पदस्थापना त्यांच्या नावासमोर स्तंभ क्रमांक ३ मध्ये दर्शविलेल्या पदावर करण्यात येत आहे :
---------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नाव, पदनाम व कार्यालय | बदलीनंतर पदस्थापनेचे पदनाम व कार्यालय |
| (9) | (२) | (३) |
| १ | श्री. प्र. रा. केंभावी, सहसंचालक (समन्वय), अर्थ व सांख्यिकी संचालनालय, मुख्य कार्यालय, मुंबई. | उपायुक्त (नियोजन), विभागीय आयुक्त कार्यालय, कोकण-नवी मुंबई. (रिक्त पदावर) |
| २ | श्री. कि. भ. जोशी उपायुक्त (नियोजन), विभागीय आयुक्त  |  कार्यालय, अमरावती | उपायुक्त (नियोजन), विभागीय आयुक्त कार्यालय, औरंगाबाद. (रिक्त पदावर) |
---------------------------------------------------------------------------------------------------------------------------------------------------------------------------
२. महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार बदली झालेल्या अधिकारी यांनी बदलीच्या ठिकाणी रुजू होण्याची दक्षता घ्यावी. अन्यथा त्यांचा अनुपस्थितीचा कालावधी हा अकार्यदिन (Dies Non) म्हणून गणला जाईल.
३. महाराष्ट्र नागरी सेवा (वर्तणूक) नियम, १९७९ मधील नियम २३ च्या तरतूदी लक्षात घेता, उपरोक्त अधिकाऱ्यांनी त्यांच्या बदलीनंतरच्या पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
४. नियोजन विभागाचे या शासन आदेशान्वये उपरोक्त तक्त्यात नमूद अधिकाऱ्यांची बदली त्यांच्या विनंतीनुसार करण्यात येत असल्याने त्यांना नियमानुसार अनुज्ञेय असणारा पदग्रहण अवधी,
# Page 2
शासन आदेश क्रमांकः बदली-१०२३/प्र.क्र.३२/का.१४२७
प्रवास भत्ता व दैनिक भत्ता देय राहणार नाही. तसेच या शासन आदेशान्वये उपरोक्त तक्त्यात नमूद अधिकाऱ्यांना या आदेशाच्या दिनांकापासून कार्यमुक्त करण्यात येत आहे. उपरोक्त तक्त्यात नमूद अधिकाऱ्यांनी पदभार सोडल्याचा तसेच स्विकारल्याचा दिनांक त्वरीत कक्ष अधिकारी, नियोजन विभाग यांना balaso.gaikwad@nic.in या ई-मेल पत्त्यावर तसेच संचालक, अर्थ व सांख्यिकी संचालनालय, मुंबई यांना कळवावा.