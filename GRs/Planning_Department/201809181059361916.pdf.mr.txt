# Page 1
आयुक्त, मानव विकास आयुक्तालय या पदावर नियुक्तीसाठी "छाननी समिती" व "निवड समिती" गठित करणेबाबत
महाराष्ट्र शासन
नियोजन विभाग
शासन निर्णय क्रमांक: माविका २०१८/प्र.क्र.४८/का.१४१८.
मंत्रालय, मुंबई ४०० ०३२,
दिनांक : १८ सप्टेंबर, २०१८.
वाचा : १. नियोजन विभाग शासन निर्णय क्र. : ममावि २००६/प्र.क्र.२०/ का.-१४१३, दि. २९ जून, २००६
२. नियोजन विभाग शासन निर्णय क्र. : माविमि २०१०/प्र.क्र.८१/ का.-१४१८, दि.१९ जुलै, २०११
प्रस्तावना: राज्यातील १२ अतीमागास जिल्ह्यांचा मानव विकास निर्देशांक उंचावण्याकरीता महाराष्ट्र मानव विकास मिशनची स्थापना शासन निर्णय, नियोजन विभाग, क्र ममावि-२००६/प्र.क्र.२०/ का.१४१३, दि.२९ जून,२००६ अन्वये करण्यात आली होती. सदर मिशनचे कार्याध्यक्ष हे शासनाने नियुक्त केलेले, शासन सेवेतील किंवा शासन सेवेतून निवृत्त झालेले सचिव श्रेणीतील किंवा तत्सम दर्जाचे अधिकारी असतील असे उपरोक्त शासन निर्णयात नमूद करण्यात आले होते.
२. तद्नंतर शासन निर्णय, नियोजन विभाग, क्र.ममावि-२०१०/प्र.क्र.८१/का.१४१८, दि. १९ जुलै, २०११ अन्वये राज्यातील सुमारे १२५ अतिमागास तालुक्यांत मानव विकास कार्यक्रम राबविण्याचा निर्णय शासनाने घेतला. शासनाच्या संदर्भाधीन दि. २९ जून २००६ च्या निर्णयानुसार, सुरु झालेल्या मानव विकास मिशन कार्यक्रमाचे “कार्याध्यक्ष” या पदनामास नियोजन विभाग, शासन निर्णय दि.१९/७/२०११ अन्वये “आयुक्त, मानव विकास” असे संबोधण्यात आले. त्याचप्रमाणे, मानव विकास, आयुक्त हे शासनाने नियुक्त केलेले, शासन किंवा शासन सेवेतून निवृत्त झालेले सचिव श्रेणीतील किंवा तत्सम अधिकारी असतील, असे १९ जुलै, २०११ च्या शासननिर्णयात नमूद करण्यात आले आहे.
३. आयुक्त, मानव विकास पदासाठी शासन किंवा शासन सेवेतून निवृत्त झालेले सचिव श्रेणीतील किंवा तत्सम अधिकारी यांचेकडून येणा-या अर्जाचा विचार करुन त्यांची छाननी व अर्हता तपासून सदर पदासाठी नियुक्ती करण्याकरिता छाननी समिती स्थापन करण्याची बाब शासनाच्या विचाराधीन होती.
शासन निर्णयः
आयुक्त, मानव विकास पदासाठी शासन किंवा शासन सेवेतून निवृत्त झालेले सचिव श्रेणीतील किंवा तत्सम अधिकारी यांचेकडून अर्जांची अर्हता तपासून सदर पदासाठी नियुक्ती करण्याकरिता "छाननी समिती " व "निवड समिती" स्थापन करण्यात येत असून सदर समित्यांची संरचना खालीलप्रमाणे राहील:
अ) छाननी समिती १. अपर मुख्य सचिव (सेवा),सा.प्र.वि. -अध्यक्ष २. अपर मुख्य सचिव / प्रधान सचिव (कृषी व पणन ) -सदस्य ३. अपर मुख्य सचिव (नियोजन) -सदस्य
# Page 2
शासन निर्णय क्रमांक: माविका २०१८/प्र.क्र.४८/का.१४१८.
४. प्रधान सचिव/सचिव (कौशल्य विकास व उद्योजकता ) -सदस्य ५. उप सचिव, नियोजन (कार्यासन १४१८) -सदस्य सचिव
ब) निवड समिती
१. मुख्य सचिव -अध्यक्ष २. अपर मुख्य सचिव (वित्त) -सदस्य ३. अपर मुख्य सचिव (सेवा) -सदस्य ४.अपर मुख्य सचिव (नियोजन) -सदस्य ५. उप सचिव, नियोजन (कार्यासन १४१८) -सदस्य सचिव
४. छाननी समितीची कार्यकक्षा खालीलप्रमाणे राहील :
शासन सेवेतून निवृत्त झालेले सचिव श्रेणीतील किंवा तत्सम अधिकारी यांचेकडून प्राप्त झालेल्या अर्जांची "आयुक्त,मानव विकास" या पदाची कर्तव्ये व जबाबदा-या विचारात घेऊन छाननी करुन किमान ३ सचिव दर्जांच्या सेवानिवृत्त अधिका-यांच्या नावांची शिफारस निवड समितीस करणे.
५. निवड समितीची कार्यकक्षा खालीलप्रमाणे राहील: छाननी समिती मार्फतनिवड समितीस शिफारस करण्यात आलेल्या नावांमधून"आयुक्त,मानव विकास" या पदाकरिता पात्र अधिका-याची निवड करुन शासनास नियुक्तीची शिफारस करणे.