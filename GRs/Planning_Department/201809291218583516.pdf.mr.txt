# Page 1
अर्थ व सांख्यिकी संचालनालयातील श्रीमती रमा द. रेडकर, सहसंचालक यांना अपर संचालक या पदावर पदोन्नती देण्याबाबत.
महाराष्ट्र शासन
नियोजन विभाग
शासन आदेश क्रमांक : पदोनि-१११८/प्र.क्र.२७/का.१४२७
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- २९ सप्टेंबर, २०१८.
शासन आदेश
अर्थ व सांख्यिकी संचालनालयातील सहसंचालक, गट-अ (राजपत्रित) संवर्गातील श्रीमती रमा द.रेडकर, सहसंचालक, विक्रीकर आयुक्तांचे कार्यालय, मुंबई यांना अपर संचालक, अर्थ व सांख्यिकी संचालनालय या संवर्गातील (वेतनसंरचना, वेतन बँड रु.१५६००-३९१००+ग्रेड वेतन रु.७६००) पदावर खालील परिच्छेद २ मध्ये नमूद केलेल्या अटी व शर्तीच्या अधीन राहून, या आदेशाच्या दिनांकापासून निव्वळ तात्पुरत्या स्वरुपात पदोन्नती देण्यात येत आहे. सदरहु पदोन्नतीनंतर त्यांची पदस्थापना त्यांच्या नावासमोर स्तंभ ४ मध्ये दर्शविलेल्या पदावर करण्यात येत आहे.
---------------------------------------------------------------------------------------------------------------------------------------
| अ.क्र. | अधिकाऱ्याचे नांव | सध्याचे पदनाम व कार्यरत असलेल्या कार्यालयाचे नांव | पदोन्नतीनंतरची पदस्थापना करण्यात आलेले पद. |
| १. | २. | ३. | ४. |
| १ | श्रीमती रमा द.रेडकर | सहसंचालक, विक्रीकर आयुक्तांचे कार्यालय, मुंबई | अपर संचालक (समन्वय), अर्थ व सांख्यिकी संचालनालय, मुंबई (रिक्त पद) |
---------------------------------------------------------------------------------------------------------------------------------------
२. सदर पदोन्नती खालील अटी व शर्तीच्या अधीन राहून देण्यात येत आहे :
१) सदर आदेशानुसार पदोन्नतीच्या पदाचा पदभार स्वीकारावा व तसे केल्याबद्दलचे कार्यभार हस्तांतरण प्रमाणपत्र शासनास सादर करावे. तसेच त्याची एक प्रत संचालक,
अर्थ व सांख्यिकी संचालनालय, मुंबई यांना अग्रेषित करावी. पदोन्नती स्वीकारावयाची नसल्यास त्याबाबत लेखी स्वरुपात शासनास कळवावे.
२) मा.उच्च न्यायालय, मुंबई यांनी याचिका क्र.२७९७/२०१७ मध्ये दिनांक ४/८/२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च
न्यायालयाच्या विरोधात राज्य शासनाने मा.सर्वोच्च न्यायालयात विशेष अनुज्ञा याचिका क्रमांक २८३०६/२०१७ दाखल केली आह. सदर याचिका अद्याप प्रलंबित आहे. याबाबत विधि व न्याय विभागाने दिनांक २८/१२/२०१७ रोजी दिलेल्या अभिप्रायानुसार खुल्या प्रवर्गातील कर्मचाऱ्यांना पदोन्नती देण्यास कोणतीही वैधानिक अडचण नसल्याचे
# Page 2
शासन आदेश क्रमांकः पदोनि-१११८/प्र.क्र.२७/का.१४२७
अभिप्राय दिले आहेत. त्यानुसार तूर्तास पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयाच्या निर्णयाच्या अधीन राहून भरण्यात यावीत. अशी कार्यवाही करताना सेवाज्येष्ठता यादीतील मागासवर्गीय अधिकारी/कर्मचारी यांना पदोन्नती देण्यापूर्वी ते दिनांक २५/५/२००४ च्या शासन निर्णयातील तरतूदीनुसार आरक्षणाचा लाभ मिळून सेवाज्येष्ठता यादीत वरच्या स्थानावर आलेले नाहीत, याची खात्री प्रत्येक प्रशासकीय विभागाने करावी, असे आदेश सामान्य प्रशासन विभाग/का.क्र.१६-ब यांनी दिनांक २९/१२/२०१७ च्या पत्रान्वये दिले आहेत. त्यानुसार श्रीमती रमा द. रेडकर यांची अपर संचालक पदावरील तदर्थ पदोन्नती मा.सर्वोच्च न्यायालयात प्रलंबित असलेल्या विशेष अनुमती याचिका क्रमांक २८३०६ /
२०१७ मधील अंतिम निर्णयाच्या अधीन असून पदोन्नतीच्या कोटयातील खुल्या प्रवर्गातील रिक्त पदावर निव्वळ तात्पुरत्या स्वरुपात देण्यात येत आहे.
३) सदर पदोन्नती महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
४) पदोन्नतीच्या पदावर रुजू झाल्यानंतर श्रीमती रमा द. रेडकर यांनी ७ दिवसांच्या आत त्यांचे ई-प्रोफाईल सुधारित करुन; त्याची प्रत शासनास तसेच अर्थ व सांख्यिकी
संचालनालयास सादर करावी. प्रत सादर न केल्यास त्यांचे चालू महिन्याचे वेतन अदा केले जाणार नाही.
५) या पदोन्नतीने श्रीमती रमा द. रेडकर यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
# Page 3