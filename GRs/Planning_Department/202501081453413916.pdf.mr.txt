# Page 1
राज्यातील प्रत्येक कुटुंब लखपती करण्याच्या उद्देशाने महात्मा गांधी राष्ट्रीय ग्रामीण रोजगार
हमी योजनेअंतर्गत सिंचन विहिरींची कामे गतीने
पूर्ण करण्यासाठी SOP (मानक ऑपरेटिंग प्रक्रिया).
महाराष्ट्र शासन
नियोजन विभाग (रोहयो प्रभाग)
शासन शुध्दीपत्रक क्र. मग्रारो-२०२१/प्र.क्र.१८२/मग्रारो-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ८ जानेवारी, २०२५.
वाचा :- शासन निर्णय क्र. मग्रारो-२०२१/प्र.क्र.१८२/मग्रारो-१, दिनांक ४.११.२०२२
प्रस्तावना:-
इंदिरा आवास योजना ही प्रधानमंत्री आवास योजनेमध्ये विलिन करण्यात आलेली आहे. तसेच
भोगवटादार वर्ग-२ ची जमीन धारण करणारे भूधारक वाचा येथील शासन निर्णयामधील महात्मा गांधी
राष्ट्रीय ग्रामीण रोजगार हमी योजने अंतर्गत वैयक्तिक सिंचन विहिर लाभाकरिता विहित केलेल्या पात्रता
निकषानुसार पात्र ठरत असतील तर अशा भुधारकांची सुध्दा महात्मा गांधी राष्ट्रीय ग्रामीण रोजगार हमी
योजनेअंतर्गत वैयक्तिक सिंचन विहिर लाभाकरिता निवड अनुज्ञेय करण्याची बाब शासनाच्या विचाराधीन
होती. त्यानुषंगाने खालीलप्रमाणे शासन शुध्दीपत्रक निर्गमित करण्यात येत आहे.
शासन शुध्दीपत्रक :-
१. उपरोक्त वाचा येथील शासन निर्णयामधील मुद्दा क्र.१ लाभधारकाची निवड:-
महात्मा गांधी राष्ट्रीय ग्रामीण रोजगार हमी अधिनियमाच्या परिशिष्ट्ट १ कलम १ (४) मधील
तरतुदीनुसार खालील प्रवर्गासाठी प्राधान्यक्रमाने सिंचन सुविधा म्हणून विहिरीची कामे अनुज्ञेय आहेत.
यामध्ये नमूद प्रवर्ग प्राधान्यक्रम:-
आय) इंदिरा आवास योजनेखालील लाभार्थी
या ऐवजी
आय) प्रधानमंत्री आवास योजनेखालील लाभार्थी
असे वाचावे.
२. उपरोक्त वाचा येथील शासन निर्णयामधील मुद्दा क्र.२ लाभधारकाची पात्रता:-
यामध्ये नमूद केलेले पात्रतेचे निकष (अ) ते (ग) नंतर पुढील ओळीचा समावेश करण्यात येत आहे.
“उपरोक्त विहित केलेल्या पात्रतेच्या निकषांनुसार, भोगवटादार वर्ग-२ ची जमीन धारणा करणारे
भूधारक पात्र ठरत असतील तर त्यांची वैयक्तिक सिंचन विहिर लाभाकरिता निवड करता येईल.”
# Page 2
शासन शुध्दीपत्रक क्रमांकः मग्रारो-२०२२/प्र.क्र.१८२/मग्रारो-१
सदर शासन शुध्दीपत्रक महाराष्ट्र शासनाच्या www.maharashtra.gov.in या संकेतस्थळावर