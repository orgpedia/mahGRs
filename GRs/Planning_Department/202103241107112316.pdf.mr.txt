# Page 1
-----------------------------------------------------------
| मानव विकास कार्यक्रम अंतर्गत “ग्रामीण भागातील |
| सर्वच मुलींना इयत्ता १२ वी पर्यंत शिक्षण घेणे शक्य |
| व्हावे, याकरीता गाव ते शाळा दरम्यान वाहतुकीची |
| सुविधा उपलब्ध करून देणे”, या योजनेअंतर्गत |
| महाराष्ट्र राज्य परिवहन महामंडळाच्या |
| बसेसकरीता आवर्ती खर्चाचे सन २०१३-२०१४ ते |
| सन २०१९-२०२० या कालावधीकरीता प्रति बस |
| प्रति वर्ष सुधारीत दर निश्चित करण्याबाबत. |
|  |
| महाराष्ट्र शासन |
| नियोजन विभाग |
| शासन निर्णय क्रमांक :- माविका -२०२१/प्र.क्र.१/कार्या.१४१८ |
| मादाम कामा मार्ग, हुतात्मा राजगुरू चौक, |
| मंत्रालय, मुंबई - ४०० ०३२ |
-----------------------------------------------------------
दिनांक :- ३० मार्च, २०२१
वाचा: १. नियोजन विभाग, शासन निर्णय क्र. माविमि-२०१०/प्र.क्र.८१/का. १४१८, दि. १९ जुलै, २०११ २. नियोजन विभाग, शासन निर्णय क्र. माविका-२०१२/प्र.क्र.६९/का.१४१८, दि. १२ जुलै, २०१२ ३. नियोजन विभाग, शासन निर्णय क्र. माविका-२०१३/प्र.क्र.७१/का.१४१८, दि. १ मार्च, २०१४
प्रस्तावना: नियोजन विभाग, शासन निर्णय क्र. माविमि-२०१०/प्र.क्र.८१/का. १४१८, दिनांक १९.०७.२०११ अन्वये राज्यातील २३ अतिमागास जिल्ह्यातील १२५ तालुक्यांमध्ये “मानव विकास कार्यक्रम” राबविण्यात येत आहे. नियोजन विभाग, शासन निर्णय क्र. माविका - २०१२ / प्र.क्र.६९/ का.१४१८, दिनांक १२ जुलै, २०१२ अन्वये हा कार्यक्रम सन २०१२-१३ पासून निवडलेल्या १२५ तालुक्यातील “क” वर्ग नगरपालिकांमध्ये राबविण्यात येत आहे. “मानव विकास कार्यक्रम अंतर्गत राबविण्यात येत असणाऱ्या शिक्षणविषयक योजनांमध्ये “ग्रामीण भागातील सर्वच मुलींना इयत्ता १२ वी पर्यंत शिक्षण घेणे शक्य व्हावे याकरीता गाव ते शाळा यादरम्यान वाहतुकीची सोय उपलब्ध करून देणे” या योजनेचा समावेश आहे. या योजनेअंतर्गत प्रत्येक तालुक्यासाठी ५ बसेस याप्रमाणे १२५ तालुक्यांसाठी ६२५ बसेस पहिल्या टप्प्यात महाराष्ट्र राज्य परिवहन महामंडळ यांना खरेदी करून उपलब्ध करून देण्यात आल्या आहेत. त्यानंतर टप्प्याटप्प्याने अतिरिक्त २४७ बसेस खरेदी करण्यात आल्या असून; सद्य:स्थितीत या योजनेअंतर्गत महाराष्ट्र राज्य परिवहन महामंडळामार्फत एकूण ८७२ बसेस उपयोगात आणल्या जात आहेत. शालेय विद्यार्थिनींकरीता गाव ते शाळा दरम्यान प्रतिदिन एकूण २ परतीच्या फेऱ्या व सरासरी अंतर २५ किलोमीटर गृहित धरून; एका बसच्या एकूण ४ फेऱ्यांसाठी १०० किलोमीटर अंतर निश्चित करून सर्वसाधारणत: २१५ शैक्षणिक दिवसांसाठी (शालेय सुट्ट्या वगळून) प्रति बस आवर्ती खर्च रू.५.१० लक्ष महाराष्ट्र राज्य परिवहन महामंडळास अदा करण्याची तरतूद नियोजन विभाग शासन निर्णय क्र. माविमि-२०१०/प्र.क्र.८१/का.१४१८, दिनांक १९.०७.२०११ मध्ये करण्यात आली होती. तद्नंतर नियोजन विभाग, शासन निर्णय क्र. माविका -२०१३/प्र.क्र.७१/ का.१४१८, दिनांक १.०३.२०१४ अन्वये आवर्ती खर्चामध्ये वाढ करून ती प्रति बस प्रति वर्ष रू. ७.०४ लक्ष इतकी करण्यात आली. तथापि, दिनांक १.०३.२०१४ नंतर वेळोवेळी होणाऱ्या इंधन किंमतीतील दरवाढ, चालनीय किलोमीटर तफावत, चालक व वाहक यांची वेतनवाढ, बसेसच्या देखभाल व
# Page 2
शासन निर्णय क्रमांकः माविका-२०२१/प्र.क्र.१/कार्या.१४१८
दुरूस्तीचा वाढीव खर्च या विविध कारणांमुळे प्रति वर्ष प्रति बस आवर्ती खर्चा मध्ये झालेली वाढ पूर्वलक्षी प्रभावाने अनुज्ञेय करणेबाबत महाराष्ट्र राज्य परिवहन महामंडळाने वेळोवेळी केलेल्या मागणीनुसार दि. १.०३.२०१४ पासून देण्यात येत असलेल्या प्रति बस प्रति वर्ष रू. ७.०४ लक्ष या आवर्ती खर्चामध्ये वर्षनिहाय वाढ करण्याची बाब शासनाच्या विचाराधीन होती.
शासन निर्णय:
नियोजन विभाग, शासन निर्णय क्र माविमि-२०१०/प्र.क्र.८१/का. १४१८, दि. १९ जुलै, २०११ अन्वये “मानव विकास कार्यक्रम” अंतर्गत “ग्रामीण भागातील सर्वच मुलींना इयत्ता १२ वी पर्यंत शिक्षण घेणे शक्य व्हावे, या करीता गाव ते शाळा या दरम्यान वाहतुकीची सोय उपलब्ध करून देणे” या शिक्षणविषयक योजनेचा समावेश करण्यात आलेला होता. या योजनेअंतर्गत महाराष्ट्र राज्य परिवहन महामंडळाला एकूण ८७२ बसेसकरीता दि. १.०३.२०१४ पासून “आयुक्त, मानव विकास, औरंगाबाद” यांचेमार्फत प्रदान करण्यात येणाऱ्या प्रति वर्ष प्रति बस रू. ७.०४ लक्ष या आवर्ती खर्चात वाढ करण्याबाबत महाराष्ट्र राज्य परिवहन महामंडळाकडून वेळोवेळी नियोजन विभागाकडे सादर केलेल्या प्रस्तावांनुसार तसेच इंधन किंमतीची दरवाढ, चालनीय किलोमीटर तफावत, चालक व वाहक यांची वेतनवाढ व बसेसच्या देखभाल व दुरूस्तीचा वाढीव खर्च इत्यादींचा विचार करून पूर्वलक्षी प्रभावाने “ग्रामीण भागातील सर्वच मुलींना इयत्ता १२ वी पर्यंत शिक्षण घेणे शक्य व्हावे, या करीता गाव ते शाळा या दरम्यान वाहतुकीची सोय उपलब्ध करून देणे” या योजनेस दि. १.०३.२०१४ पासून दरवाढ अनुज्ञेय करण्यात येत आहे. महाराष्ट्र राज्य परिवहन महामंडळाकडून “आयुक्त, मानव विकास, औरंगाबाद” मार्फत व नियोजन विभागाकडे उपलब्ध करून दिलेल्या माहितीनुसार रू.७.०४ लक्ष प्रति बस प्रति वर्ष असणाऱ्या आवर्ती खर्चाची दरवाढ करण्यात येत असून; दि. १.०३.२०१४ पासून सन २०१३-१४ ते सन २०१९-२० या आर्थिक वर्षाकरीता प्रति वर्ष प्रति बसच्या आवर्ती खर्चाचे सुधारीत दर पुढीलप्रमाणे निश्चित करण्यात येत आहेत:
-------------------------------------------
| अ.क्र | वर्ष | प्रति बस सुधारीत दर (रू. लक्ष) |
| १ | २०१३-१४ | ११.०९ |
| २ | २०१४-१५ | ११.८५ |
| ३ | २०१५-१६ | ११.५३ |
| ४ | २०१६-१७ | १४.७८ |
| ५ | २०१७-१८ | १५.९५ |
| ६ | २०१८-१९ | १६.८२ |
|  | २०१९-२० | १८.९३ |
-------------------------------------------
२. नियोजन विभाग, शासन निर्णय क्र. माविमि-२०१०/प्र.क्र.८१/का.१४१८, दिनांक १९.०७.२०११ मध्ये अंतर्भूत केलेले बस वाहतूकीच्या जिल्ह्यांच्या सीमेचे निर्बंध महाराष्ट्र राज्य परिवहन महामंडळाकडून इतर प्रवाशांना अधिक सर्वसाधारण सेवा पुरविणे शक्य व्हावे व बसेसचा देखील इष्टतम वापर (Optimal Utilization) करून निष्क्रीय आगार वेळ (Idle Depot पृष्ठ ४ पैकी २
# Page 3
शासन निर्णय क्रमांकः माविका-२०२१/प्र.क्र.१/कार्या.१४१८
Time) कमीत कमी व्हावा यासाठी शिथिल करण्यास या शासन निर्णयान्वये अनुमती देण्यात येत आहे. यामुळे इतर प्रवाश्यांना महाराष्ट्र राज्य परिवहन महामंडळामार्फत “मानव विकास कार्यक्रम” अंतर्गत उपलब्ध करून देण्यात आलेल्या एकूण ८७२ बसेस मार्फत नजीकच्या इतर जिल्ह्यांत शाळेसाठी असलेल्या नियमित सुट्ट्यांच्या कालावधीत अधिक सर्वसाधारण सेवा उपलब्ध करून देता येईल.
-----------------------------------------------------------------------------------------------
| ३. नियोजन विभाग, शासन निर्णय क्र. माविमि-२०१०/प्र.क्र.८१/का. १४१८, दि. १९ जुलै, |
| २०११ अन्वये राबविण्यात येत असलेल्या "मानव विकास कार्यक्रम” अंतर्गत “ग्रामीण भागातील |
| सर्वच मुलींना इयत्ता १२ वी पर्यंत शिक्षण घेणे शक्य व्हावे, याकरीता गांव ते शाळा दरम्यान |
| वाहतुकीची सुविधा उपलब्ध करून देणे” या योजनेंतर्गत महाराष्ट्र राज्य परिवहन महामंडळाच्या |
| बसेसकरीता आवर्ती खर्चाचे दि. १.०३.२०१४ पासून सन २०१३-२०१४ ते सन २०१९-२०२० या |
| कालावधीकरीता प्रति वर्ष प्रति बस च्या आवर्ती खर्चाचे सुधारीत दर निश्चितीनंतर महाराष्ट्र राज्य |
| परिवहन महामंडळास एकूण रू. ४२८,८८,६२,२००/- (रू. चारशे अठ्ठावीस कोटी, अठ्ठयाऐंशी लक्ष, |
| बासष्ट हजार, दोनशे फक्त) इतकी रक्कम “मानव विकास कार्यक्रम” अंतर्गत आर्थिक वर्ष सन |
| २०२१-२२ मध्ये नियोजन विभागाच्या “मागणी क्रमांक. ओ-१, २०५३ जिल्हा प्रशासन, ०९३, जिल्हा |
| आस्थापना, पंचवार्षिक योजना अंतर्गत (०४) (०१) मानव विकास निर्देशांक वृद्धी करणे (२०५३१२३१) |
| दत्तमत”या लेखाशीर्षाअंतर्गत “३१ सहायक अनुदान वेतनेतर” या उद्दिष्टाखाली अर्थसंकल्पित |
| तरतुदीमधून प्रदान करण्यात येईल. महाराष्ट्र राज्य परिवहन महामंडळास आर्थिक वर्ष सन २०२१ |
| २२ मध्ये एकूण रू. ४२८,८८,६२,२००/- (रू. चारशे अठ्ठावीस कोटी, अठ्याऐंशी लक्ष, बासष्ट हजार, |
| दोनशे फक्त) इतकी रक्कम वितरीत करण्याची कार्यवाही “आयुक्त, मानव विकास, औरंगाबाद” |
| यांच्यामार्फत केली जाईल. |
-----------------------------------------------------------------------------------------------
# Page 4