# Page 1
मानव विकास कार्यक्रम अंतर्गत “कंत्राटी तत्वावर” सेवा करार पद्धतीने बहुउद्देशीय अकुशल कर्मचारी नेमण्याबाबत.
महाराष्ट्र शासन
नियोजन विभाग
शासन निर्णय क्र. :- माविका -२०२२/प्र.क्र.३१/का.१४१८
मंत्रालय, मुंबई-४०० ०३२.
दिनांक:- १० जून, २०२२
संदर्भ -१) नियोजन विभाग, शासन निर्णय क्र. ममावि-२०१०/प्र.क्र.८१/का.१४१८,दि.१९जुलै, २०११.
२) वित्त विभाग, शासन निर्णय क्र. पदनि-२०२२/प्र.क्र.१५/आ.पु.क., दि.२७ एप्रिल,२०२२
प्रस्तावना : नियोजन विभागाच्या दिनांक १९.०७.२०११ रोजीच्या शासन निर्णयान्वये “मानव विकास कार्यक्रम” राज्यातील २३ जिल्ह्यांतील १२५ अतिमागास तालुक्यांत राबविण्याबाबतचा निर्णय घेण्यात आला आहे. मानव विकास कार्यक्रमासाठी निर्माण करण्यात आलेल्या जिल्हास्तरीय कार्यालयामध्ये जिल्हा नियोजन अधिकारी/सहायक जिल्हा नियोजन अधिकारी/संशोधन सहायक / सांख्यिकी सहायक
अशा प्रकारची पदे मंजूर असून “शिपाई” संवर्गातील पद मंजूर नाही. परिणामी, जिल्हास्तरीय कार्यालयांमध्ये साफसफाई करणे, कार्यालय उघडणे/बंद करणे, संचिका लावणे, टपाल वाटप करणे यासारखी तत्सम कामे करण्यात अडचणी उद्भवत आहेत. यास्तव मानव विकास कार्यक्रमाच्या जिल्हास्तरीय कार्यालयांमध्ये बहुउद्देशीय अकुशल कर्मचारी नेमण्याची बाब शासनाच्या विचाराधीन होती. त्यास अनुसरून पुढीलप्रमाणे निर्णय घेण्यात येत आहे -
शासन निर्णय: “मानव विकास कार्यक्रम” अंतर्गत राज्यातील २३ जिल्ह्यातील १२५ मागास तालुक्यांचा समावेश करण्यात आला आहे. त्यानुसार “मानव विकास कार्यक्रम" अंतर्गत जिल्हास्तरीय कार्यालयांमध्ये नियमित कामकाजात सुरळीतता येण्याच्या दृष्टीने मानव विकास कार्यक्रम चालू असेपर्यंत प्रत्येक जिल्ह्याकरीता एक याप्रमाणे एकूण २३ जिल्ह्यांमध्ये २३ बहुउद्देशीय अकुशल कर्मचारी बाह्ययंत्रणेकडून नेमण्यास खालील अटी व शर्तींच्या अधीन राहून मान्यता देण्यात येत आहे:
१) मानव विकास कार्यक्रम अंतर्गत २३ जिल्ह्यांकरीता नेमण्यात येणाऱ्या बहुउद्देशीय अकुशल कर्मचाऱ्यांची नियुक्ती जिल्हास्तरावर मनुष्यबळ पुरविणाऱ्या बाह्ययंत्रणेकडून उपलब्ध करून घेऊन करण्यात यावी.
२) सदर प्रयोजनार्थ होणारा खर्च हा कमीत कमी व प्रमाणात राहील, याची जबाबदारी कार्यालयप्रमुख यांची राहील.
३) बाह्ययंत्रणेद्वारे (कंत्राटदार/ठेकेदार/कंपनी/संस्थेकडून) कामे करून घेण्यासाठी शासनाने विहीत केलेले नियम व कार्यपद्धती यांचे अनुपालन करणे आवश्यक राहील.
# Page 2
शासन निर्णय क्रमांक: माविका -२०२२/प्र.क्र.३१/का.१४१८
४) ज्या कंपनीस / संस्थेस काम सोपवावयाचे आहे त्यांचेबरोबर करार करून त्यात आवश्यकतेनुसार यथोचित अटी व शर्ती नमूद करणे आवश्यक राहील.
५) वरील करारानुसार बाह्यस्थ संस्थेमार्फत काम करणाऱ्या कर्मचाऱ्यांच्या सेवेचे कोणतेही उत्तरदायित्व शासनावर राहणार नाही.
६) बाह्ययंत्रणेद्वारे नियुक्त केलेल्या कर्मचाऱ्यांना द्यावयाचे वेतन “१०-कंत्राटी सेवा” या शीर्षाखाली दर्शविण्यात यावे.
२. उपरोक्त बाबीकरीता होणारा खर्च "मानव विकास कार्यक्रम" अंतर्गत “मागणी क्रमांक ओ-१, २०५३ जिल्हा प्रशासन, ०९३ जिल्हा आस्थापना, पंचवार्षिक योजनाअंर्तगत योजना, ०४ आयुक्त, औरंगाबाद, (०४) (०१) मानव विकास निर्देशांक वृद्धी करणे (२०५३ १२३१) दत्तमत, १०-कंत्राटी सेवा” या लेखाशीर्षाखाली उपलब्ध होणाऱ्या अनुदानातून भागविण्यात यावा.
३. नियोजन विभागाचा हा शासन निर्णय वित्त विभागाच्या शासन निर्णय क्र. पदनि-२०२२/ प्र.क्र.१५/आ.पु.क., दि. २७.०४.२०२२ मधील तरतूदीस अनुसरून निर्गमित करण्यात येत आहे.