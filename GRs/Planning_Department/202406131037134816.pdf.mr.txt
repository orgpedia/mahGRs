# Page 1
राज्यातील टंचाईसदृश्य भागात पाणी पुरवठा
करण्याच्या अनुषंगाने जिल्हाधिकारी यांना
अधिकार प्रदान करणेबाबत.
महाराष्ट्र शासन
नियोजन विभाग,
शासन परिपत्रक क्रमांक- डिएपी १०२४/प्र.क्र. १३९/का.१४८१
मादाम कामा मार्ग, हुतात्मा राजगुरु चौक,
मंत्रालय,मुंबई
दिनांक - १२ जून, २०२४
प्रस्तावना-
मा.मुख्यमंत्री यांच्या अध्यक्षतेखाली दि.११ जून, २०२४ रोजी सहयाद्री अतिथीगृह येथे “राज्यातील
पाण्याच्या उपलब्धतेबाबत व पर्जन्यमानाबाबत” आढावा बैठक आयोजित करण्यात आली होती. या बैठकीत वरील
विषयाच्या अनुषंगाने पाणीटंचाईच्या पार्श्वभूमीवर करावयाच्या विविध उपाययोजनांचा आढावा घेण्यात आला. सदर
बैठकीत मा.मुख्यमंत्री महोदय यांनी दिलेल्या निदेशानुसार राज्यातील टंचाईसदृश्य भागात पाणीपुरवठा सुरळीत
राहण्याच्यादृष्ट्टीने तसेच टंचाईसदृश्य भागांना स्वच्छ पाणी पुरवठा करण्याकरीता जिल्हाधिकारी यांना सूचना
देण्याची बाब शासनाच्या विचाराधीन होती.
शासन परिपत्रक -
मा.मुख्यमंत्री महोदय यांच्या अध्यक्षतेखाली दिनांक ११ जून, २०२४ रोजी “राज्यातील पाण्याच्या
उपलब्धतेबाबत व पर्जन्यमानाबाबत” यासंदर्भात घेण्यात आलेल्या आढावा बैठकीत, मा.मुख्यमंत्री महोदय यांनी
दिलेल्या निदेशानुसार राज्यातील टंचाईसदृश भागात पाणीपुरवठा सुरळीत राहण्याच्या दृष्ट्टीने आवश्यकतेनुसार
सोलार लाईटचे पॅनल विहिरीवर बसविणेकरीता व त्यासाठीच्या खर्च जिल्हा नियोजन व विकास निधी मधून
करण्याचे अधिकार जिल्हाधिकारी यांना प्रदान करण्यात येत आहेत. जिल्हाधिकारी यांनी या प्रयोजनासाठीचा
खर्च “जिल्हा वार्षिक योजना (सर्वसाधारण) -२०२४-२५” अंतर्गत “इतर जिल्हा योजना” या लेखाशीर्षातून
भागविण्यात यावा.
राज्यातील टंचाईसदृश भागात टँकरव्दारे पुरवठा करण्यात येणारे पाणी वाया जाऊ नये तसेच स्वच्छ पाणी
पुरवठा होण्याच्या अनुषंगाने पिण्याच्या पाण्याच्या टाक्या आवश्यकतेनुसार खरेदी करणे व टाक्यांना नळ जोडणी
करणे या बाबींचा खर्च मदत व पुनर्वसन विभागाच्या मागणी क्र.सी-६,२२४५-नैसर्गिक आपत्ती निवारणार्थ सहाय्य
अंतर्गत तरतुदीतून भागविण्याचे जिल्हाधिकारी यांना सूचित करण्यात येत आहे.
सदरचे शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 2