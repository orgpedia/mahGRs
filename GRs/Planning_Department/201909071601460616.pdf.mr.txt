# Page 1
गोराई येथे कांदळवन उद्यान (Mangroves Park) विकसित करण्यास मान्यता देण्याबाबत.
महाराष्ट्र शासन
नियोजन विभाग,
शासन निर्णय क्रमांक : डीएपी १०१९/प्र.क्र.१४४/का.१४८१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक – ७ सप्टेंबर, २०१९
वाचा: १) नियोजन विभाग, शासन निर्णय क्रमांक - डीएपी १००७/प्र.क्र.३९/का.१४४४, दिनांक १६/२/२००८ २) जिल्हाधिकारी, मुंबई उपनगर यांचे पत्र क्रमांक- जिनिस/१०२९/का.०५/वायो/२०१९-२०/ पर्यटन-गोराई कांदळवन/प्र.क्र.७/१५५९, दिनांक ९/८/२०१९ प्रस्तावना :
"गोराई येथे कांदळवन उद्यान (Mangroves Park) विकसित करण्याकरीता" जिल्हा नियोजन समिती, मुंबई उपनगर यांच्या दिनांक ३०/६/२०१८ रोजी झालेल्या बैठकीत मान्यता देण्यात आली होती.
त्यानुसार सदरील प्रकल्पासाठी विभागीय वन अधिकारी, मुंबई (कांदळवन घटक) यांनी रुपये २५.३०१० कोटी खर्चाच्या अंदाजपत्रकासह प्रशासकीय मान्यता प्रदान करण्याचा प्रस्ताव जिल्हाधिकारी तथा सदस्य सचिव, जिल्हा नियोजन समिती, मुंबई उपनगर यांना सादर केला होता. तथापी, संदर्भाधिन क्रमांक १ येथील शासन निर्णयातील तरतूदीनुसार रुपये ५ कोटीच्या वरील रकमेच्या कामांना प्रशासकीय मंजूरी देण्याचे अधिकार जिल्हाधिकारी यांना नसल्याची बाब निदर्शनास आल्याने जिल्हाधिकारी तथा सदस्य सचिव, जिल्हा नियोजन समिती, मुंबई यांनी प्रस्तुत प्रकल्पास प्रशासकीय मान्यता देण्चाचा प्रस्ताव शासनास सादर केला आहे. सबब सदर प्रस्तावास प्रशासकीय विभाग म्हणून नियोजन विभागाकडून प्रशासकीय मान्यता देण्याबाबतचा प्रस्ताव विचाराधिन होता.
शासन निर्णय -
गोराई येथे कांदळवन उद्यान (Mangroves Park) विकसित करण्यासाठी एकूण रुपये २५.३०१० कोटी (अक्षरी रुपये पंचवीस कोटी तीन लाख दहा हजार फक्त) इतक्या खर्चास खाली नमूद करण्यात आलेल्या अटींच्या अधिन राहून प्रशासकीय मान्यता देण्यात येत आहे.
१) मंजूरी प्राप्त कामांच्या संकल्प चित्रात / अंदाजपत्रकीय रकमेत कोणत्याही प्रकारचे बदल करण्यात येऊ नये २) कार्यान्वयीन अभिकरणांनी सक्षम अधिकाऱ्यांकडून कामास तांत्रिक मंजूर घेतल्यानंतरच कामास सुरुवात करावी.
३) या कार्यक्रमाखाली घेण्यात येणाऱ्या सर्व कामांसाठी शासनाने वेळोवेळी ठरवून दिलेले सर्व नियम, निकष व पध्दती तसेच यापुढे वेळोवेळी होणारे बदल कार्यान्वयीन अभिकरणांवर बंधनकारक राहतील
# Page 2
शासन निर्णय क्रमांकः डीएपी १०१९/प्र.क्र.१४४/का.१४८१
४) CRZ क्षेत्रात करावयाच्या कामासाठी पर्यावरण संवर्धन अधिनियम १९८६ अंतर्गत परवानगी घेण्यात यावी
५) महाराष्ट्र शासनाचे इको-टुरिझम मंडळाकडून प्रकल्पास इको-टुरिझम म्हणून मान्यता घेण्यात यावी ६) वन संवर्धन अधिनियम १९८० मधील कलम २ अन्वये केंद्र शासनाची परवानगी घेण्यात यावी ७) प्रकल्पास मा.उच्च न्यायालयाच्या रिट याचिका ८७/२००५ वरील दिनांक २९/९/२०१८ रोजीच्या आदेशानुसार परवानगी प्राप्त करुन घेण्यात यावी. सदर परवानगी प्राप्त झाल्यानंतरच उक्त कामाचे कार्यादेश देण्यात यावेत.
८) मंजूर करण्यात आलेली कामे नेमून दिलेल्या कालावधीत पूर्ण करणे आवश्यक राहील.
९) काम चालू करण्यापूर्वी शासन नियमानुसार आवश्यक त्या सर्व परवानग्या घेऊनच कामाला सुरुवात करावी.
१०) काम पूर्ण झाल्यानंतर मंजूर रकमेतील बचत अन्य कामाकडे वळविण्यात येणार नाही अथवा बचतीतून नवीन कामांना / प्रस्तावांना मंजूरी देता येणार नाही.
११) देखभाल दुरुस्ती व इतर खर्च शासनामार्फत मंजूर करण्यात येणार नाही २. गोराई येथे कांदळवन उद्यान (Mangroves Park) विकसित करण्यासाठी होणारा खर्च मुंबई उपनगर जिल्हयाच्या जिल्हा वार्षिक योजना, "मागणी क्रमांक ओ-१६ अंतर्गत ३४५२ पर्यटन, ०१ पर्यटनासाठी पायाभूत सुविधा, १०१ पर्यटन केंद्रे (३२) जिल्हा योजना - मुंबई उपनगर (३२)(०१) विविध ठिकाणी पर्यटन विकासासाठी पायाभूत सुविधा पुरविण्याकरीता अनुदाने (३४५२ २०२३) ३१ सहायक अनुदाने (वेतनेतर) " या लेखाशिर्षाखाली खर्ची टाकण्यात यावा व मंजूर तरतूदीतून भागविण्यात यावा.
३. सदर शासन निर्णय महसूल व वन विभागाच्या अनौ.सं.क्र. /फ-१०, दि. १४/८/२०१९ व वित्त विभागाच्या अनौ.सं.क्र.३०२/व्यय-८, दिनांक २०/८/२०१९ अन्वये दिलेल्या सहमतीनुसार तसेच वित्तीय अधिकार नियमपुस्तिका १९७८, भाग पहिला, उपविभाग तीन, अनुक्रमांक ४, परिशिष्ट २७(२) अन्वये प्रशासकीय विभागाला प्रदान केलेल्या अधिकारान्वये निर्गमित करण्यात येत आहे.
# Page 3