# Page 1
नागरी स्थानिक स्वराज्य संस्थांच्या परिक्षेत्रात अधिसुचित विशिष्ट नागरी सेवा व सुविधा पुरविण्यासाठी निधी उपलब्ध करुन देणेबाबत.
महाराष्ट्र शासन
नियोजन विभाग
शासन निर्णय क्रमांक - संकिर्ण-२०२३/प्र.क्र.२३/का.१४११
मंत्रालय, मुंबई - ४०० ०३२
दिनांक :- ३१ मार्च, २०२३
वाचा :- १) नियोजन विभाग, शासन निर्णय क्रमांक-संकिर्ण-२०२१/प्र.क्र.३३/का-१४११, दिनांक २८ मार्च, २०२२
२) नियोजन विभाग, शासन निर्णय क्रमांक-संकिर्ण-२०२१/प्र.क्र. ३६/का-१४११,
दिनांक ०७ जुलै, २०२२
प्रस्तावना :
नागरी स्थानिक स्वराज्य संस्थांच्या परिक्षेत्रात नागरी सेवा व सुविधेची कामे करण्यासाठी “महानगरपालिका क्षेत्रात नागरी सेवा व सुविधेची कामे” व “नगरपालिका/नगरपरिषद/नगरपंचायत क्षेत्रात नागरी सेवा व सुविधेची कामे” या योजनांना उपरोक्त वाचा येथील अनुक्रमांक (१) च्या शासन निर्णयान्वये मान्यता देण्यात आली असून त्याअंतर्गत करावयाच्या कामांसाठी मार्गदर्शक सूचना निर्गमित करण्यात आलेल्या आहेत. अनुक्रमांक (२) येथील शासन निर्णयानुसार सदर योजनेंतर्गत नगर विकास विभागामार्फत कामे निश्चित केल्यानंतर सदर कामांस तांत्रिक व प्रशासकीय मान्यता अनुक्रमे कार्यान्वयन यंत्रणेने व जिल्हाधिकारी यांच्यामार्फत देण्यात येते. तसेच, तांत्रिक व प्रशासकीय मान्यता दिल्याची खात्री केल्यानंतर नगर विकास विभागाकडून मान्यता आदेश (Sanction Orders) देण्यात येतात. नगर विकास विभागाच्या मान्यता आदेशानुसार आयुक्त तथा संचालक, नगरपरिषद प्रशासन संचालनालय, वरळी, मुंबई यांचेकडील खात्यामध्ये उपलब्ध असलेला निधी संबंधित कार्यान्वयन यंत्रणेस आयुक्त तथा संचालक, नगरपरिषद प्रशासन संचालनालय, वरळी, मुंबई यांचेकडून उपलब्ध करुन देण्यात येतो. उपरोक्त तरतूदीनुसार सन २०२२-२३ मध्ये उपरोक्त योजनांसाठी अर्थसंकल्पित करण्यात आलेला रु.१,५०० कोटी एवढा निधी वितरीत करण्याची बाब शासनाच्या विचाराधीन होती.
शासन निर्णय : सन २०२२-२३ या वित्तीय वर्षामध्ये “महानगरपालिका क्षेत्रात नागरी सेवा व सुविधेची कामे” व “नगरपालिका/नगरपरिषद/नगरपंचायत क्षेत्रात नागरी सेवा व सुविधेची कामे” या योजनांसाठी पुढीलप्रमाणे निधी आयुक्त तथा संचालक, नगरपरिषद प्रशासन संचालनालय, वरळी, मुंबई यांच्याकडे वितरीत करण्यात येत आहे.
(रु. कोटी)
---------------------------------------------------------------------------------------------
| लेखाशीर्ष | एकूण तरतूद |
| ३६०४ १००९, नागरी स्थानिक स्वराज्य संस्थांना (महानगरपालिका) सहायक अनुदान | १,००० |
| ३६०४ १०१८, नागरी स्थानिक स्वराज्य संस्थांना (नगरपालिका/नगरपरिषद/नगरपंचायत) सहायक अनुदान | ५०० |
| एकूण | १,५०० |
---------------------------------------------------------------------------------------------
# Page 2
शासन निर्णय क्रमांक: संकिर्ण-२०२३/प्र.क्र.२३/का.१४११
२. सदर शासन निर्णय वित्त विभागाच्या अनौपचारिक संदर्भ क्र. १९८/२०२३/व्यय-८, दि.३१.०३.२०२३ अन्वये मिळालेल्या सहमतीने निर्गमित करण्यात येत आहे.