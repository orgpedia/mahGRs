# Page 1
यशवंतराव चव्हाण विकास प्रशासन प्रबोधिनी (यशदा), पुणे या संस्थेमध्ये शाश्वत विकास ध्येय केंद्र (SDG Center) स्थापन करून राज्य स्तरावर व्यापक प्रशिक्षण व्यवस्था निर्माण करणे बाबत.
महाराष्ट्र शासन
नियोजन विभाग
शासन निर्णय क्रमांक : असांसं-१३२१/प्र.क्र.३२/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३० नोव्हेंबर, २०२१
वाचा : १. सामान्य प्रशासन विभाग, शासन निर्णय क्रमांक : टीआरएन-०९/प्र.क्र.३९/०९/१२-अ, दि.२३.९.२०११ २. महासंचालक, यशवंतराव चव्हाण विकास प्रशासन प्रबोधिनी (यशदा), पुणे या संस्थेचे अ.शा.पत्र क्रमांक : सीएचडी/२०२०-२१/एसडीजी-सेंटर / मेन, दि.३०.३.२०२१
प्रस्तावना :
सामान्य प्रशासन विभाग शासन निर्णय क्रमांक : टीआरएन-०९/प्र.क्र.३९/०९/१२-अ, दि.२३.९.२०११
अन्वये प्रसिध्द केलेल्या “राज्य प्रशिक्षण धोरण" (State Training Policy) नुसार यशवंतराव चव्हाण विकास प्रशासन प्रबोधिनी (यशदा), पुणे या प्रशिक्षण संस्थेला “शिखर प्रशिक्षण संस्था” (Apex Training Institution) म्हणून घोषित करण्यात आले असून या संस्थेला राज्यातील इतर सर्व प्रशिक्षण संस्था संलग्न करण्यात आल्या आहेत. तसेच महसूल विभाग मुख्यालय स्तरावरील “विभागीय प्रशासकीय प्रशिक्षण संस्था " तसेच जिल्हास्तरावरील “जिल्हा प्रशासकीय प्रशिक्षण संस्था यांच्या प्रशिक्षण कार्यक्रमांचे संनियंत्रण यशवंतराव
चव्हाण विकास प्रशासन प्रबोधिनी (यशदा), पुणे यांचे मार्फत करण्यात येत आहे. या सर्व स्तरांवर प्रशिक्षण संस्थांच्या माध्यमातून यशवंतराव चव्हाण विकास प्रशासन प्रबोधिनी (यशदा), पुणे जिल्हास्तरावरील अधिकाऱ्यांना प्रशिक्षण देत आहे. या पार्श्वभूमीवर संयुक्त राष्ट्र संघ (United Nations) यांनी घोषित केलेली शाश्वत विकास ध्येये (SDG) गाठण्यासाठी राज्यामध्ये प्रशासनाचे अधिकारी व कर्मचारी यांचा जाणिवपूर्वक सहभाग आवश्यक आहे.
यासाठी शासकीय तथा निमशासकीय अधिकारी / कर्मचारी यांना प्रशिक्षित करणे आवश्यक आहे. तसेच स्थानिक
स्वराज्य संस्थांचे लोकप्रतिनिधी यांच्या मध्ये जागृती निर्माण होणे अपेक्षित आहे. या शिवाय विद्यापीठ स्तरावरील शिक्षण तज्ञ, संशोधक व विद्यार्थी यांचा सहभाग प्राप्त होणे देखील गरजेचे आहे. या सर्व भागधारकांना (Stakeholders) आवश्यक प्रशिक्षण कालबध्द पद्धीतीने होण्यासाठी यशवंतराव चव्हाण विकास प्रशासन प्रबोधिनी
(यशदा), पुणे या संस्थेने शाश्वत विकास ध्येये (SDG) साध्य होण्याकरिता अ) प्रशिक्षण व कार्यशाळा (Training Programmes and Workshops), आ) साहित्य तयार करणे (Preparation of Material), इ) कृती संशोधन (Action Research) व ई) संशोधन अभ्यास (Research Studies) हे ४ उपक्रम राबविण्याबाबतचा प्रस्ताव नियोजन विभागास सादर केला आहे.
२. नियोजन विभाग आणि सांख्यिकी व कार्यक्रम कार्यान्वयन मंत्रालय (MoSPI) यांच्यामध्ये “सांख्यिकी सक्षमीकरणासाठी सहाय्य (Support for Statistical Strengthening)” ही केंद्र शासनाची योजना राबविण्याबाबत दि.१६ मार्च, २०२० रोजी “सामंजस्य करार (MoU)” करण्यात आला आहे. त्यानुसार “शाश्वत विकास ध्येय (SDG)” संबंधातील अ) प्रशिक्षण व कार्यशाळा (Training Programmes and Workshops),
# Page 2
शासन निर्णय क्रमांकः असांसं-१३२१/प्र.क्र.३२/का.१४१७
आ) साहित्य तयार करणे (Preparation of Material), इ) कृती संशोधन (Action Research) व ई) संशोधन अभ्यास (Research Studies) ह्या ४ उपक्रमासंबंधातील कार्ये यशवंतराव चव्हाण विकास प्रशासन प्रबोधिनी
(यशदा), पुणे या संस्थेद्वारे करता येऊ शकतील. यास्तव यशवंतराव चव्हाण विकास प्रशासन प्रबोधिनी (यशदा), पुणे या संस्थेच्या प्रस्तावाचा विचार करून व नियोजन विभाग शासन निर्णय क्रमांक एसडीजी-२०२०/प्र.क्र.३५/ का-१४१२ दि.०३ डिसेंबर, २०२० अन्वये स्थापन “शाश्वत विकास ध्येय- अंमलबजावणी आणि समन्वय केंद्र"
(SDG-ICC) या सनियंत्रण केंद्राच्या पंचस्तंभीय व्युहरचनेची (५ Pillar Strategy) अंमलबजावणी होण्याच्या
उद्देशाने यशवंतराव चव्हाण विकास प्रशासन प्रबोधिनी (यशदा), पुणे यांच्या कडून प्राप्त प्रस्तावातील अ) प्रशिक्षण व कार्यशाळा (Training Programmes and Workshops), आ) साहित्य तयार करणे (Preparation of Material)
व इ) कृती संशोधन (Action Research) हे ३ उपक्रम पार पाडण्यासाठी “सांख्यिकी सक्षमीकरणासाठी सहाय्य (Support for Statistical Strengthening)” या केंद्र शासनाच्या योजने अंतर्गत “शाश्वत विकास ध्येय केंद्र (SDG Center)” स्थापन करून राज्य स्तरावर व्यापक प्रशिक्षण व्यवस्था निर्माण करण्याकरिता आवश्यक निधी उपलब्ध
करून देण्याची बाब शासनाच्या विचाराधीन होती. त्या अनुषंगाने आता खालीलप्रमाणे निर्णय घेण्यात आला आहे.
शासन निर्णय :
१. यशवंतराव चव्हाण विकास प्रशासन प्रबोधिनी (यशदा), पुणे या संस्थेमार्फत शाश्वत विकास ध्येये (SDG)
या बाबत शासकीय अधिकारी / कर्मचारी यांच्यामध्ये जाणिव जोपासली जाऊन दैनंदिन कामकाजात त्यांच्याशी
संबंधीत शाश्वत विकास ध्येये (SDG) पूर्तीच्या उद्दिष्टापूर्ती करीता कार्यवाही व्हावी, तसेच लोकप्रतिनिधींमध्ये याबाबतची जाणीव जोपासली जावी या उद्देशाने “शाश्वत विकास ध्येय केंद्र (SDG-Center)” स्थापन करून राज्य
स्तरावर व्यापक प्रशिक्षण व्यवस्था निर्माण होण्याकरिता खालील ३ उपक्रम वर्ष २०२१-२२, २०२२-२३ व २०२३
२४ या ३ वर्षांकरिता राबविण्यास मान्यता देण्यात येत आहे.
अ) प्रशिक्षण व कार्यशाळा (Training Programmes and Workshops) आ) साहित्य तयार करणे (Preparation of Material) इ) कृती संशोधन (Action Research)
२. यशवंतराव चव्हाण विकास प्रशासन प्रबोधिनी (यशदा), पुणे कडून वरील ३ उपक्रमांतर्गत परिशिष्टात
नमूद केल्या प्रमाणे व्यापक प्रशिक्षण व्यवस्था व अनुषंगिक कार्ये पूर्ण करण्यासाठी खालील प्रमाणे आर्थिक वर्ष
निहाय निधी उपलब्ध करून देण्यास शासन मान्यता प्रदान करण्यात येत आहे. आर्थिक वर्षनिहाय अपेक्षित देय
निधींचा तपशिल खालीलप्रमाणे राहील.
-------------------------------------
| आर्थिक वर्ष | अपेक्षित देय निधी (रु.) |
| २०२१-२२ | १,०४,९८,९५० |
| २०२२-२३ | ८९,२६,०६० |
| २०२३-२४ | ७२,४८,५६० |
| एकूण | २,६६,७३,५७० |
-------------------------------------
पृष्ठ ६ पैकी २
# Page 3
शासन निर्णय क्रमांकः असांसं-१३२१/प्र.क्र.३२/का.१४१७
३. यशवंतराव चव्हाण विकास प्रशासन प्रबोधिनी (यशदा), पुणे या संस्थेमध्ये “शाश्वत विकास ध्येय केंद्र (SDG-Center)” स्थापन करून राज्य स्तरावर व्यापक व्यवस्था निर्माण करण्याकरिता उपलब्ध करुन दिलेल्या निधी यशवंतराव चव्हाण विकास प्रशासन प्रबोधिनी (यशदा), पुणे या संस्थेच्या नियामक मंडळाच्या निर्देशानुसार व संस्थेस लागू असणाऱ्या आर्थिक नियमांमधील तरतूदीनूसार खर्च करण्यात यावा. खर्चाचे उपयोगिता प्रमाणपत्र (Utilization Certificate) शासनास महासंचालक, यशवंतराव चव्हाण विकास प्रशासन प्रबोधिनी (यशदा), पुणे यांचेकडून सादर करण्यात येईल.
४. यशवंतराव चव्हाण विकास प्रशासन प्रबोधिनी (यशदा), पुणे यांचेकडून सामान्य प्रशासन विभागाच्या शासन निर्णय क्रमांक : टीआरएन-२०२१/२५५/प्र.क्र.१०/२१/१२-अ, दिनांक ६ जुलै, २०२१ अन्वये वर्ष २०२१ २०२२ साठी ऑनलाईन प्रशिक्षण (Online Training) आयोजित करून प्रतिदिन प्रति प्रशिक्षणार्थी रु.७५०/- इतके शुल्क आकारण्यात येत आहे. आर्थिक वर्ष २०२२-२३ व २०२३-२४ या कालावधीसाठी ऑनलाईन प्रशिक्षणांसाठी प्रतिदिन प्रति प्रशिक्षणार्थी शुल्क रु.७५०/- इतके सुधारीत केले गेल्यास त्या सुधारीत शुल्कानुसार यशवंतराव चव्हाण विकास प्रशासन प्रबोधिनी (यशदा), पुणे या संस्थेस देय असलेला निधी रू. २,६६,७३,५७०/- मधून समायोजित करण्यात येईल.
५. यशवंतराव चव्हाण विकास प्रशासन प्रबोधिनी (यशदा), पुणे यांना वरील तक्त्यानुसार आर्थिक वर्षनिहाय अदा करावयाचा निधी वरील परिच्छेद क्रमांक ३ व ४ मधील अटी व शर्तीच्या अधीन राहून दिला जात आहे.
यशवंतराव चव्हाण विकास प्रशासन प्रबोधिनी (यशदा), पुणे या संस्थेमध्ये “शाश्वत विकास ध्येय केंद्र (SDG Center)” आर्थिक वर्ष २०२१-२२ मध्ये स्थापन करून राज्य स्तरावर व्यापक प्रशिक्षण व्यवस्था निर्माण करण्याकरिता कालबद्ध पद्धतीने कार्य पूर्ण करता यावे म्हणून आर्थिक वर्ष २०२१-२२ रू. १,०४,९८,९५०/- इतका निधी आगाऊ वितरीत (Advance Release) करण्यास शासन मान्यता देण्यात येत आहे. तसेच हा निधी “सांख्यिकी सक्षमीकरणासाठी सहाय्य (Support for Statistical Strengthening)” या केंद्र शासन योजनेच्या नियोजन विभागाकडून करण्यात आलेल्या “सामंजस्य करार (MoU)” प्रमाणे शाश्वत विकास ध्येया (SDG) संबंधीत चिन्हांकित करण्यात आलेल्या निधीमधून खर्च करण्यास मान्यता देण्यात येत आहे. वरीलप्रमाणे यशवंतराव चव्हाण विकास प्रशासन प्रबोधिनी (यशदा), पुणे या संस्थेस रू. १,०४,९८,९५०/- इतका निधी अदा करण्यास आर्थिक वर्ष २०२१-२२ मध्ये संचालक, अर्थ व सांख्यिकी संचालनालय, मुंबई यांना प्राधिकृत करण्यात येत आहे.
६. यशवंतराव चव्हाण विकास प्रशासन प्रबोधिनी (यशदा), पुणे या संस्थेमध्ये “शाश्वत विकास ध्येय केंद्र (SDG-Center)” स्थापन करून राज्य स्तरावर व्यापक प्रशिक्षण व्यवस्था निर्माण करण्याकरिता आर्थिक वर्ष २०२२-२३ व २०२३-२४ या वर्षासाठी या शासन निर्णयाच्या परिशिष्टात नमूद तपशीलानुसार अनुषंगिक कार्ये पूर्ण करण्यासाठी उर्वरित रू.१,६१,७४,६२०/- इतका निधी केंद्र शासनाच्या “सांख्यिकी सक्षमीकरणासाठी सहाय्य (Support for Statistical Strengthening)” अंतर्गत “सामंजस्य करार (MoU)” नुसार किंवा “१५ व्या वित्त आयोग (१५th Finance Commission)” यांच्या शिफारसी प्रमाणे “सांख्यिकी क्षेत्र (Statistics Sector)” ची वृद्धी करण्याकरीता प्राप्त होणाऱ्या निधीतून अथवा नियोजन विभागाच्या अर्थसंकल्पीय तरतूदी मधून यशवंतराव चव्हाण विकास प्रशासन प्रबोधिनी (यशदा), पुणे यांना उपलब्ध करून देण्याबाबत स्वतंत्ररित्या शासन निर्णय निर्गमित करण्यात येतील.
पृष्ठ ६ पैकी ३
# Page 4
शासन निर्णय क्रमांकः असांसं-१३२१/प्र.क्र.३२/का.१४१७
# Page 5
# Page 6