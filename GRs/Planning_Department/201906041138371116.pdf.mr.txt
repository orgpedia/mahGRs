# Page 1
विविध कल्याणकारी योजनांमध्ये वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) जमा करणेबाबतच्या प्रक्रियेतून “गणवेश” ही बाब शालेय विद्यार्थ्यांच्या बाबतीत वगळणेबाबत
महाराष्ट्र शासन
नियोजन विभाग
शासन निर्णय क्रमांक : डिसीटी-२३१८/प्र.क्र.७२/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ४ जून, २०१९
पहा: १) नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ २) नियोजन विभाग, शासन निर्णय क्रमांक : डिसीटी-२३१८/प्र.क्र.२९/का-१४१७, दिनांक १२ एप्रिल, २०१८ ३) नियोजन विभाग, शासन निर्णय क्रमांक : डिसीटी-२३१८/प्र.क्र.१०१/का.१४१७, दिनांक ४ जुलै, २०१८
प्रस्तावना :
नियोजन विभाग, शासन निर्णय क्रमांक : डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ अन्वये शासनाच्या विविध कल्याणकारी योजनांमध्ये ज्या ठिकाणी शासनाद्वारे वस्तू स्वरुपात अनुदान देण्यात येत आहे, त्या ठिकाणी वस्तू स्वरुपात अनुदान देण्याऐवजी रोख स्वरुपात थेट लाभार्थ्यांच्या बँक खात्यात (DBT) जमा करण्याबाबत निर्णय घेण्यात आला होता. सदर शासन निर्णयातील “परिशिष्ट-अ" मध्ये “अ.क्र.८” येथे "गणवेश” ही वस्तू दर्शविण्यात आली आहे.
२. केंद्र पुरस्कृत सर्व शिक्षा अभियानाअंतर्गत मोफत गणवेश योजनेअंतर्गत पात्र शालेय विद्यार्थ्यांना “गणवेश" संच उपलब्ध करुन देण्यासाठी प्रति विद्यार्थी करिता रु.४०० ची तरतूद शालेय शिक्षण व क्रिडा विभागामार्फत करण्यात येते. सर्व शिक्षा अभियानाअंतर्गत मोफत “गणवेश” संच करिता रु. ४०० रोख स्वरुपात थेट लाभार्थ्यांच्या बँक खात्यात (DBT) जमा होण्यासाठी शालेय विद्यार्थ्यांचे “शून्य शिल्लकीवर बँक बचत खाते (Zero Balance Savings Bank Account)” उघडून वर्षभर सुरु ठेवण्यास अडचणी उपस्थित होत आहेत. बँक कडून होणाऱ्या व्यवहारासाठी “SMS शुल्क / GST शुल्क” तसेच “किमान रक्कम शुल्क (Minimum Balance Charges)” अशी विविध प्रकारच्या नियमनांचे पालन करणे बँकांकडून बंधनकारक करण्यात येत असल्याने शालेय विद्यार्थ्यांना मोफत “गणवेश” संच वेळेवर मिळत नाही. सबब, व्यापक लोकहिताच्या दृष्टीने वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) करणेबाबतच्या प्रक्रियेतून सर्व शिक्षा
# Page 2
शासननिर्णयक्रमांक:डिसीटी-२३१७/प्र.क्र.६/का.१४१७
अभियानाअंतर्गत शालेय शिक्षण व क्रिडा विभागामार्फत सर्व शिक्षा अभियानाअंतर्गत शालेय
विद्यार्थ्यांना पुरविला जाणारा “गणवेश” संच ही वस्तू कायमस्वरुपी वगळण्याची बाब शासनाच्या विचाराधीन होती.
शासन निर्णय
केंद्र पुरस्कृत सर्व शिक्षा अभियानाअंतर्गत शालेय शिक्षण व क्रिडा विभागामार्फत शालेय विद्यार्थ्यांना पुरविला जाणारा “गणवेश” संच थेट लाभ हस्तांतरण (DBT) प्रक्रियेमधून वगळण्याबाबतच्या प्रस्तावास नियोजन विभाग, शासन निर्णय क्रमांक : डिसीटी-२३१८/ प्र.क्र.२९/का-१४१७, दिनांक १२ एप्रिल २०१८ अन्वये गठीत छाननी समितीने केलेल्या
शिफारशी शासनाने मान्य केल्यामुळे नियोजन विभाग, शासन निर्णय क्रमांक : डिसीटी २३१६/प्र.क्र.१३३/का.१४१७, दिनांक ५ डिसेंबर, २०१६, “परिशिष्ट-अ” मधील “अ.क्र.८” येथे दर्शविण्यात आलेली “गणवेश” ही वस्तू शालेय विद्यार्थ्यांच्या बाबतीत कायमस्वरुपी वगळण्यात येत आहे.
# Page 3