# Page 1
जिल्हा वार्षिक योजना (सर्वसाधारण) सन २०२१-२२ या आर्थिक वर्षासाठी मंजूर अर्थसंकल्पीय तरतूदीचे निधी वितरण
महाराष्ट्र शासन
नियोजन विभाग,
शासन निर्णय क्रमांक : डीएपी १०२१/प्र.क्र.१०१/का.१४८१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक - ०५ मे, २०२१
वाचा:– १) नियोजन विभाग, शासन निर्णय क्रमांक - जिवायो-१००७/प्र.क्र.३९/का.१४४४, दिनांक १६/०२/२००८ २) नियोजन विभाग, शासन निर्णय क्रमांक- डिएपी-१०२१/प्र.क्र.१०१/का.१४८१, दिनांक १२/०४/२०२१ ३) वित्त विभाग, शासन परिपत्रक क्रमांक - अर्थसं-२०२१/प्र.क्र.४८/अर्थ-३, दिनांक ०६/०४/२०२१ ४) नियोजन विभाग, शासन निर्णय क्रमांक - डिएपी १०२१/प्र.क्र.१०१/का.१४८१, दिनांक १९/०४/२०२१ शासन निर्णय -
महाराष्ट्र विधान मंडळाने महाराष्ट्र विनियोजन विधेयक, २०२१ मंजूर केले असून ते महाराष्ट्राचे
राज्यपाल यांच्या अधिसंमतीनुसार महाराष्ट्र अधिनियम ५ म्हणून महाराष्ट्र शासन राजपत्र असाधारण
भाग-४, दिनांक १५ मार्च २०२१ यामध्ये प्रसिध्द करण्यात आले आहे.
२. नियोजन विभागाचे संदर्भीय दिनांक १२/०४/२०२१ च्या शासन निर्णयान्वये जिल्हा वार्षिक
योजना (सर्वसाधारण) सन २०२१-२२ या आर्थिक वर्षाकरीता “कोविड-१९” च्या प्रादुर्भावावरील अनुज्ञेय
उपाययोजना करण्याकरीता तसेच सार्वजनिक आरोग्य विभाग तसेच वैद्यकीय शिक्षण व औषधी द्रव्ये
विभागांच्या नियमित जिल्हास्तरीय योजनांतर्गत अनुज्ञेय आरोग्यविषयक सुविधा बळकटीकरणावर खर्च
करण्याचे निर्देश महाराष्ट्र जिल्हा नियोजन समिती (रचना व कामे) अधिनियम १९९८ मधील कलम १२
अन्वये निर्गमित करण्यात आले आहेत.
३. नियोजन विभागाकडून जिल्हा वार्षिक योजना (सर्वसाधारण) अंतर्गत सन २०२१-२२ या आर्थिक
वर्षाकरीता रुपये ११०३५ कोटी एवढी अर्थसंकल्पीय तरतूद करण्यात आली आहे. या तरतूदीपैकी सर्व
जिल्हयांच्या मंजूर आकारमानाच्या १० टक्के निधी म्हणजे ११०३.५० कोटी एवढा निधी सन २०२१-२२
चा प्रथम हप्ता म्हणून संदर्भाधिन दिनांक १९/०४/२०२१ च्या शासन निर्णयान्वये वितरीत करण्यात
आलेला आहे.
# Page 2
शासन निर्णय क्रमांक: डीएपी १०२१/प्र.क्र.१०१/का.१४८१
४. वित्त विभागाने जिल्हा वार्षिक योजना सन २०२१-२२ अंतर्गत कोविड–१९ वरील
उपाययोजनांसाठी प्रधान लेखाशिर्ष २२१०, ४२१०, ३४५१ व ४५१५ या अंतर्गत चा १०० टक्के निधी
वितरीत करण्यास अनुमती दिलेली आहे. त्यास अनुसरुन जिल्हा वार्षिक योजना (सर्वसाधारण) २०२१
२२ अंतर्गत मागणी क्रमांक ओ-१४ ते ओ-८५ या मागणी क्रमांकाखालील उपरोल्लेखित प्रधान
लेखाशिर्षांतर्गत उर्वरित ९० टक्के अर्थसंकल्पीत निधीचे अर्थसंकल्प वितरण प्रणाली (BDS) वर पुढील
सूचनांच्या अधिनतेने वितरण करण्यात येत आहे. सबब या अनुषंगाने पुढील आवश्यक ती कार्यवाही
त्वरीत करण्यात यावी.
अ) जिल्हा वार्षिक योजना (सर्वसाधारण) सन २०२१-२२ करीता या आदेशान्वये प्रधान लेखाशिर्ष
२२१०, ३४५१, ४२१० व ४५१५ याखाली १०० % तरतूदी वितरीत करण्यात येत असून त्यासह एकूण
वितरीत तरतूदी सोबतच्या “परिशिष्ट- अ” मध्ये दर्शविण्यात आलेल्या आहेत.
ब) जिल्हा वार्षिक योजना (सर्वसाधारण) सन २०२१-२२ अंतर्गत उपलब्ध झालेला निधी
आवश्यकतेनुसार प्राधान्याने “कोविड-१९ (Covid-१९)” च्या प्रादुर्भावावरील राज्य शासनाकडून विहीत
करण्यात आलेल्या विशेष उपाययोजनांकरीता व सार्वजनिक आरोग्य विभाग तसेच वैद्यकीय शिक्षण व
औषधी द्रव्ये विभागांच्या जिल्हास्तरीय आरोग्य विषयक सुविधांच्या (District Level Health
Infrastructure) बळकटीकरण करण्याकरीता उपयोगात आणावा.
क) जिल्हा वार्षिक योजना (सर्वसाधारण) सन २०२१-२२ अंतर्गत उपलब्ध झालेल्या निधीतून विशेष
बाब म्हणून कोविड-१९ (COVID-१९) विषाणूच्या प्रादुर्भावावरील राज्य शासनाकडून विहित करण्यात
आलेल्या अनुज्ञेय उपाययोजनांकरीता तसेच सार्वजनिक आरोग्य विभाग व वैद्यकीय शिक्षण व औषधी
द्रव्ये विभागाच्या नियमित योजना व जिल्हास्तरीय आरोग्य विषयक सुविधांच्या बळकटीकरणाकरीता
जिल्हयाच्या एकूण नियतव्ययाच्या कमाल ३०% पर्यंत निधी खर्च करण्यास हरकत नाही. तसेच या
व्यतिरिक्त उपलब्ध निधीतून केवळ चालू असलेल्या कामांवरील स्पीलचा खर्च करण्यात यावा.
ड) जिल्हा वार्षिक योजना (सर्वसाधारण) सन २०२१-२२ अंतर्गत “कोविड-१९” या विषाणूमुळे
स्थानिक पातळीवर उदभवलेल्या आपत्कालिन परिस्थितीचा विचार करुन “परिशिष्ट-अ” मध्ये
उपलब्ध करुन देण्यात आलेला निधी खर्च करताना जिल्हाधिकारी तथा सदस्य सचिव, जिल्हा
नियोजन समिती यांनी नियंत्रक अधिकारी म्हणून दक्ष राहून उचित कार्यवाही करावी.
पृष्ठ ३ पैकी २
# Page 3
शासन निर्णय क्रमांक: डीएपी १०२१/प्र.क्र.१०१/का.१४८१
५. जिल्हाधिकारी तथा नियंत्रक अधिकारी यांनी त्यांना “परिशिष्ट-अ” प्रमाणे वितरीत करुन
देण्यात आलेल्या तरतूदी त्यांच्या अधिपत्याखालील “आहरण व संवितरण अधिकारी” यांचेकडे वितरीत
कराव्यात, तसेच “नियंत्रक अधिकारी” म्हणून महाराष्ट्र अर्थसंकल्प नियम पुस्तिका, वित्तीय अधिकार
नियम पुस्तिकांमधील वित्तीय नियम तसेच संदर्भाधिन शासन निर्णय / परिपत्रकात दिलेल्या निर्देशांचे
काटेकोरपणे पालन करावे.
६. वित्त विभागाच्या अनौपचारिक संदर्भ क्रमांक -२०३/२०२१/व्यय-८, दिनांक
२७/०४/२०२१ अन्वये दिलेल्या सहमतीनुसार निर्गमित करण्यात येत आहे.
# Page 4