# Page 1
अर्थ व सांख्यिकी संचालनालयातील सहसंचालक, गट-अ संवर्गातील अधिकाऱ्यांच्या बदल्यांबाबत..
महाराष्ट्र शासन
नियोजन विभाग
शासन आदेश क्रमांकः बदली-१०२३/प्र.क्र.३१/का.१४२७
मादाम कामा मार्ग, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक :- १/९/२०२३
संदर्भ :- नियोजन विभाग, समक्रमांकीत शासन आदेश, दिनांक १९/७/२०२३.
शासन आदेश:
नियोजन विभागाच्या अधिनस्त असलेल्या अर्थ व सांख्यिकी संचालनालयाच्या आस्थापनेवरील सहसंचालक, गट-अ या संवर्गातील सन-२०२३ मध्ये बदलीपात्र असलेल्या अधिकाऱ्यांची संदर्भीय शासन आदेशान्वये बदली करण्यात आली आहे. आता, संदर्भीय शासन आदेशातील खालील तक्त्यात नमूद केलेल्या अधिकाऱ्यांची त्यांनी केलेल्या विनंतीनुसार महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास
प्रतिबंध अधिनियम, २००५ चे कलम ४ (४) (दोन) व कलम ६ मधील तरतुदीनुसार आणि नियोजन विभाग, शासन निर्णय क्र. संकीर्ण-५७११/प्र.क्र.९२/का.१४२६, दिनांक ११/७/२०११ मधील तरतुदींनुसार स्तंभ क्र. ३ मध्ये दर्शविल्याप्रमाणे सद्याच्या पदावर मुदतवाढ देण्यात येत आहे :
--------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नाव पदनाम व सद्याचे कार्यालय | बदलीनंतरची पदस्थापना / मुदतवाढ |
| (9) | (२) | (३) |
|  | श्री. दिनेश वाघ सहसंचालक, अर्थ व सांख्यिकी संचालनालय, प्रादेशिक कार्यालय, नाशिक. | सहसंचालक, अर्थ व सांख्यिकी संचालनालय, प्रादेशिक कार्यालय, नाशिक या पदावर १ वर्ष मुदतवाढ देण्यात येत आहे. |
| २ | श्री.ध. गं. सुटे उपायुक्त (नियोजन), विभागीय आयुक्त कार्यालय, नागपूर | उपायुक्त (नियोजन), विभागीय आयुक्त कार्यालय, नागपूर या पदावर १ वर्ष मुदतवाढ देण्यात येत आहे. |
--------------------------------------------------------------------------------------------------------------------------------------------------------------------------------------------
२. महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार बदली झालेल्या अधिकारी यांनी बदलीच्या ठिकाणी रुजू होण्याची दक्षता घ्यावी. अन्यथा त्यांचा अनुपस्थितीचा कालावधी हा अकार्यदिन (Dies Non) म्हणून गणला जाईल.
# Page 2
शासन आदेश क्रमांकः बदली- १०२३/प्र.क्र.३१/का.१४२७
३. महाराष्ट्र नागरी सेवा (वर्तणूक) नियम, १९७९ मधील नियम २३ च्या तरतूदी लक्षात घेता, उपरोक्त अधिकाऱ्यांनी त्यांच्या बदलीनंतरच्या पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
४. उपरोक्त तक्त्यात नमूद बदली झालेल्या अधिकाऱ्यांनी पदभार सोडल्याचा तसेच स्विकारल्याचा दिनांक त्वरीत कक्ष अधिकारी, नियोजन विभाग यांना balaso.gaikwad@nic.in या ई मेल पत्त्यावर तसेच संचालक, अर्थ व सांख्यिकी संचालनालय, मुंबई यांना कळवावा.