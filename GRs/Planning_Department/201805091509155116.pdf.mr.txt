# Page 1
महापार (MahaPAR)
अर्थ व सांख्यिकी संचालनालयातील गट-अ व गट-ब (राजपत्रित) संवर्गातील अधिकाऱ्यांचे ऑनलाईन कार्यमूल्यमापन अहवाल लिहिण्याकरीता “प्राथमिक परिरक्षक (Primary Custodian )", "अतिरिक्त परिरक्षक (Alternate Custodian) " व “पार व्यवस्थापक (Par Manager)" यांची नियुक्ती तसेच मार्गदर्शक सूचनांबाबत.
महाराष्ट्र शासन
नियोजन विभाग
शासन निर्णय क्र. संकीर्ण-१०१७/प्र.क्र.१०९/का.१४२७
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई ४०० ०३२.
दिनांक :- ९ मे, २०१८.
वाचा :- सामान्य प्रशासन विभाग, शासन परिपत्रक क्र. सीएफआर-१२१७/ प्र.क्र.१३१/तेरा, दिनांक १५ डिसेंबर, २०१७.
शासन निर्णय
सामान्य प्रशासन विभागाच्या शासन परिपत्रक दिनांक १५/१२/२०१७ अन्वये सन २०१७-१८ पासून गट-अ आणि गट-ब (राजपत्रित) संवर्गातील अधिकाऱ्यांचे कार्यमूल्यमापन अहवाल महापार (MahaPAR) ही संगणक प्रणाली वापरुन ऑनलाईन पद्धतीने नोंदविण्यासाठीची कार्यपद्धती सविस्तर विषद करण्यात आली आहे. महापार (MahaPAR) प्रणालीत कार्यमूल्यमापन अहवाल नोंदविण्यासाठी संबंधित सेवेतील गट- “अ” व गट-“ब” (राजपत्रित) अधिकाऱ्यांसाठी त्या सेवेचे नियंत्रण करणारे सह सचिव / उप सचिव यांना “समन्वय अधिकारी (Co-ordinating officer)" तसेच “संवर्ग नियंत्रण अधिकारी (Cadre Controlling Officer ) " म्हणून घोषित करण्यात आले आहे.
तसेच, संबंधित सेवेचे नियंत्रण करणाऱ्या संबंधित कार्यासनाचे अवर सचिव / कार्यासन अधिकारी यांना “माहिती व्यवस्थापक (EMD Manager)" म्हणून घोषित करण्यात आले आहे. त्यानुसार उप सचिव (कार्यासन-१४२७) व कार्यासन अधिकारी (कार्यासन-१४२७) यांना अनुक्रमे “समन्वय अधिकारी (Co-ordinating officer)” व “माहिती व्यवस्थापक (EMD Manager)” म्हणून घोषित करण्यात आले आहे.
२. सामान्य प्रशासन विभागाच्या शासन परिपत्रक क्रमांक सीएफआर-१२१७/प्र.क्र.१३१ / तेरा, दिनांक १५ डिसेंबर, २०१७ मध्ये नमूद केल्यानुसार नियोजन विभागाच्या अधिनस्त “अर्थ व सांख्यिकी संचालनालय (Directorate of Economics and Statistics)" या कार्यालयाकरीता सदर “महापार (MahaPAR)” प्रणालीच्या कार्यान्वयनासाठी खालील अधिकारी घोषित करणे व त्यांना सदर प्रणालीत अधिकार प्रदान करणे/जबाबदारी सोपविणे आवश्यक आहे : १) प्राथमिक परिरक्षक ( Primary Custodian) :- अधिनस्त अतिरिक्त परिरक्षकांच्या O.U.
मधील अधिकाऱ्यांचे कार्यमूल्यमापन अहवाल पाहण्याचे तसेच चुकीचे कार्यमूल्यमापन अहवाल स्वयंमूल्यनिर्धारण होण्यापूर्वी काढून टाकण्याचे अधिकार असतील.
२) अतिरिक्त परिरक्षक (Alternate Custodian) :- अधिकाऱ्यांचा वर्क-फ्लो तयार केल्यानंतर अधिकाऱ्यांचे कार्यमूल्यमापन अहवाल तयार करणे व त्यामधील भाग-१ मधील माहिती
# Page 2
शासन निर्णय क्रमांक: संकीर्ण-१०१७/प्र.क्र.१०९/का.१४२७
भरुन संबंधित अधिकाऱ्यांना स्वयंमूल्यनिर्धारणासाठी उपलब्ध करुन देणे आणि कार्यमूल्यमापन अहवालाचे संस्करण करणे.
३) माहिती व्यवस्थापक (EMD Manager) :- महापार प्रणालीत अधिकाऱ्यांच्या माहितीमध्ये (Employee Master Data) बदल करण्याचे तसेच संवर्गात नवीन अधिकाऱ्यांचा समावेश करण्याचे अधिकार असतील. माहिती व्यवस्थापक यांनी pims.eoffice.gov.in या संकेतस्थळावर त्यांचा ई-मेल आयडी व पासवर्डच्या सहाय्याने लॉगईन करणे आवश्यक राहील.
४) पार व्यवस्थापक (PAR Manager) :- कार्यमूल्यमापन अहवाल तयार करण्यापूर्वी संबंधित अधिकाऱ्यांचा वर्क-फ्लो तयार करणे ( संबंधित अधिकाऱ्याचा प्रतिवेदन कालावधी, त्या कालावधीचे प्रतिवेदन/पुनर्विलोकन अधिकारी यांची माहिती समाविष्ट करणे).
३. सामान्य प्रशासन विभागाच्या शासन परिपत्रक क्रमांक सीएफआर-१२१७/प्र.क्र.१३१ / तेरा, दिनांक १५ डिसेंबर, २०१७ मध्ये नमूद केल्यानुसार, अर्थ व सांख्यिकी संचालनालय (Directorate of Economics and Statistics) करीता OU. ( Organization Unit) पुढीलप्रमाणे निश्चित करण्यात येत आहेत : १) मुख्यालय स्तर (Service-MH-Statistics, O.U.-H.O., Mumbai) २) प्रादेशिक कार्यालय (Service-MH-Statistics, O.U.-Region, Kokan / Pune/ Nasik/ Aurangabad/Amravati / Nagpur) “O.U. (Organization Unit) " हे मुख्यालय स्तरावर मुंबई येथे मुख्य कार्यालयामधील राजपत्रित अधिकारी यांचे तर कोकण/ पुणे/ नाशिक / औरंगाबाद/ नागपूर / अमरावती या प्रादेशिक स्तरावर त्या-त्या प्रादेशिक कार्यालयांच्या अधिपत्याखालील कार्यालयातील (जिल्हा नियोजन अधिकारी व जिल्हा सांख्यिकी कार्यालयासह) सर्व गट-अ व गट-ब (राजपत्रित) अधिकारी यांचे कार्यमूल्यमापन अहवाल नोंदणीचे काम पार पाडतील.
४. सामान्य प्रशासन विभागाच्या शासन परिपत्रक क्रमांक सीएफआर-१२१७/प्र.क्र.१३१/ तेरा, दिनांक १५ डिसेंबर, २०१७ मध्ये नमूद केल्यानुसार अर्थ व सांख्यिकी संचालनालय (Directorate of Economics and Statistics) च्या खालील अधिकाऱ्यांना प्राथमिक परिरक्षक (Primary Custodian), अतिरिक्त परिरक्षक (Alternate Custodian) व पार व्यवस्थापक (PAR Manager) म्हणून घोषित करण्यात येत आहे.
---------------------------------------------------------------------------------------------------------------------------------------------
| अ. क्र. | Organization Unit (O.U.) | प्राथमिक परिरक्षक (Primary Custodian) | अतिरिक्त परिरक्षक (Alternate Custodian) | पार व्यवस्थापक (PAR Manager) |
| १. | २. | ४. | ५. | ६. |
| १ | मुख्यालय स्तर | अपर संचालक |  (समन्वय) | उप संचालक (प्रशासन)  |  | सांख्यिकी सहायक (गोपनीय शाखा) |
| २ | प्रादेशिक कार्यालय | प्रादेशिक सहसंचालक | उपसंचालक | संशोधन सहायक (आस्थापनाविषयक) |
---------------------------------------------------------------------------------------------------------------------------------------------
५. अर्थ व सांख्यिकी संचालनालय (Directorate of Economics and Statistics) चे संबंधित “अतिरिक्त परिरक्षक (Alternate Custodian)” यांनी त्यांच्या अधिपत्याखालील कार्यालयातील सर्व गट-अ व गट-ब (राजपत्रित) अधिकाऱ्यांची संदर्भाधीन सामान्य प्रशासन विभागाच्या दिनांक १५/१२/२०१७ रोजीच्या शासन परिपत्रकासोबतच्या परिशिष्ट-ड मधील प्रपत्रात अद्ययावत माहिती
पृष्ठ ३ पैकी २
# Page 3
शासन निर्णय क्रमांकः संकीर्ण-१०१७/प्र.क्र.१०९/का.१४२७
(Emplyoee Master Data) Excell Format मध्ये तयार करावी. EMD मध्ये नमूद करण्यात आलेला मोबाईल क्रमांक हा संबंधित अधिकाऱ्याच्या आधार क्रमांकाशी जोडलेला असावा; जेणेकरुन महापार प्रणालीमध्ये ई-साईन या सुविधेचा वापर करणे सुलभ होईल. EMD मध्ये नमूद करण्यात आलेली सदर माहिती अतिरिक्त परिरक्षक यांनी प्राथमिक परिरक्षक यांना पाठवावी, तसेच त्याची आगाऊ प्रत शासनास पाठवावी. अतिरिक्त परिरक्षक हे आवश्यकतेनुसार त्यांच्या नियंत्रणाखालील एक किंवा अधिक कर्मचाऱ्यांना पार व्यवस्थापक (Par Manager) म्हणून घोषित करु शकतील.
६. अर्थ व सांख्यिकी संचालनालय (Directorate of Economics and Statistics) चे संबंधित “प्राथमिक परिरक्षक (Primary Custodian)” यांनी “अतिरिक्त परिरक्षक (Alternate Custodian)” यांचेकडून प्राप्त माहिती एकत्रित करुन ती माहिती व सामान्य प्रशासन विभागाच्या दिनांक १५/१२/२०१७ रोजीच्या शासन परिपत्रकासोबतच्या परिशिष्ट-ई मधील माहिती NIC यांना support mahapar@nic.in या ई-मेल आयडीवर उपलब्ध करुन द्यावी व त्याची एक प्रत शासनास पाठवावी.
७. महापार (MahaPAR) प्रणालीमध्ये विविध स्तरावर कार्य करणाऱ्या अधिकाऱ्यांची कर्तव्ये व जबाबदाऱ्या सामान्य प्रशासन विभागाच्या दिनांक १५/१२/२०१७ रोजीच्या शासन परिपत्रकातील परिशिष्ट-फ मध्ये दर्शविल्यानुसार राहतील.