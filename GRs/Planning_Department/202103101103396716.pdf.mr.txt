# Page 1
अर्थ व सांख्यिकी संचालनालयातील “उपसंचालक, गट-अ” संवर्गाची तात्पुरती ज्येष्ठतासूची- (दिनांक ०१/०१/२०१९ ते दिनांक ३१/१२/२०१९)
महाराष्ट्र शासन
नियोजन विभाग
शासन परिपत्रक क्रमांक: ज्येष्ठसू-११२१/प्र.क्र.३५/का.१४२७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- १८ मार्च, २०२१.
संदर्भ :- सामान्य प्रशासन विभागाचे शासन निर्णय क्रमांक-एसआरव्ही-२०११/ प्र.क्र.२८४/१२, दिनांक २१/१०/२०११.
शासन परिपत्रक
सामान्य प्रशासन विभागाच्या संदर्भाधिन शासन निर्णयातील तरतुदी विचारात घेता, अर्थ व सांख्यिकी संचालनालयातील “उपसंचालक, गट-अ संवर्गाची दिनांक ०१/०१/२०२० ची
दिनांक ०१/०१/२०१९ ते दिनांक ३१/१२/२०१९ या कालावधीची तात्पुरती ज्येष्ठतासूची सोबतच्या “परिशिष्ट-अ” मध्ये प्रसिध्द करण्यात येत आहे.
२. व सांख्यिकी संचालनालयातील “उपसंचालक, गट-अ " संवर्गाची सदरील तात्पुरती ज्येष्ठतासूची पुढील अटींच्या अधीन राहून प्रसिध्द करण्यात येत आहे:
(१) ज्येष्ठतासूची महाराष्ट्र लोकसेवा आयोगाची मान्यता मिळण्याच्या अधिन राहून प्रसिध्द करण्यात येत आहे.
(२) ज्येष्ठतासूचीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा शासन
अधिसूचना सामान्य प्रशासन विभाग क्रमांक एसआरव्ही-१०७६/बारा, दिनांक २१ जून, १९८२ नुसार फक्त “उपसंचालक, गट-अ " या संवर्गातील ज्येष्ठता निश्चित करण्यासाठी ग्राह्य धरण्यात येईल.
(३) ज्येष्ठतासूची मा. उच्च न्यायालय याचिका क्रमांक २७९७/२०१५ वर दिलेल्या
निर्णयाविरोधात मा.सर्वोच्च न्यायालयात दाखल विशेष अनुमती याचिका क्रमांक २८३०६/२०१७ वरील अंतिम न्यायनिर्णयाच्या तसेच मा. महाराष्ट्र प्रशासकीय न्यायाधिकरण, औरंगाबाद येथे दाखल
करण्यात आलेल्या मुळ अर्ज क्रमांक ६९४/२०१८ वरील अंतिम निकालाच्या अधिन राहून प्रसिध्द करण्यात येत आहे.
३. अर्थ व सांख्यिकी संचालनालयातील “उपसंचालक, गट-अ" या संवर्गातील पदावर तात्पुरती पदोन्नती दिलेल्या अधिकाऱ्यांची नांवे समाविष्ट असून, महाराष्ट्र लोकसेवा आयोगाच्या मान्यतेनंतर
# Page 2
शासन परिपत्रक क्रमांकः ज्येष्ठसू-११२१/प्र.क्र.३५/का.१४२७
त्यांची पदोन्नती नियमित करण्यात येईल व त्या दिनांकापासून त्यांच्या नावाचा समावेश
“उपसंचालक, गट-अ” या संवर्गातील पदावर ज्येष्ठतासूचीमध्ये योग्य त्या स्थानी समावेश करण्यात
येईल.
४. संचालक, अर्थ व सांख्यिकी संचालनालय, मुंबई यांना विनंती करण्यात येते की, त्यांनी सदर
परिपत्रक व सोबतची तात्पुरती ज्येष्ठतासूची सर्व संबंधित अधिकाऱ्यांच्या निदर्शनास आणावी व तसे
कळविल्याबाबत संबंधित अधिकाऱ्यांची स्वाक्षरी घेतलेली प्रत अभिलेखात ठेवावी. तसेच सदर
ज्येष्ठतासूचीसंदर्भातील आक्षेप/ त्रुटी याबाबत संबंधितांनी तात्काळ निवेदन सादर करावे. त्याप्रमाणे
प्राप्त झालेल्या निवेदनातील वस्तुस्थिती संबंधितांच्या उपलब्ध अभिलेख्यांवरुन तपासून सविस्तर
अभिप्रायांसह निवेदने शासनास यथाशीघ्र (पंधरा दिवसात) पाठवावीत. याबाबत आक्षेप/माहिती प्राप्त
न झाल्यास ज्येष्ठतासूचीबाबत कोणताही आक्षेप नसल्याचे गृहित धरुन पुढील उचित कार्यवाही
करण्यात येईल.
# Page 3