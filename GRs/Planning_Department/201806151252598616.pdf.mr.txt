# Page 1
डोंगरी विभाग विकास कार्यक्रमांतर्गत समाविष्ट असलेल्या तालुक्यांचे विभाजन होऊन, नव्याने निर्माण झालेल्या तालुका / गावांचा समावेश करण्याबाबत...
महाराष्ट्र शासन
नियोजन विभाग
शासन निर्णय क्र. डोंविका-२०१५/प्र.क्र.४२/का.१४८१-अ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १५ जून, २०१८.
वाचा :- १) शासन निर्णय, नियोजन विभाग, क्रमांक : डोंविका-२००९/प्र.क्र.६/का.१४८३, दिनांक १८.०१.२०१०.
प्रस्तावना :
राज्यातील सर्व विभागांचा समतोल विकास व्हावा, असे शासनाचे धोरण आहे व त्यादृष्टीने डोंगरी विभागाच्या काही विशिष्ट गरजा असल्याचे आढळून आल्याने, डोंगरी विभाग निश्चित करण्यासाठी शासनाने काही निकष निश्चित केले आहेत. त्यानुसार सद्य:स्थितीत राज्यातील २२ जिल्हयातील ७३ पूर्णगट डोंगरी तालुके व ३५ उपगट डोंगरी तालुक्यात डोंगरी विभाग विकास कार्यक्रम राबविला जातो. शासनाने महाराष्ट्र जमीन महसूल संहिता १९६६ च्या तरतुदीप्रमाणे नविन तालुक्यांची निर्मिती केली असून, सद्य:स्थितीतील डोंगरी विकास कार्यक्रमांतर्गत समाविष्ट असलेल्या डोंगरी तालुक्यांमधून, विभागाजनाने नव्याने निर्माण झालेले तालुके दोडामार्ग, (जि. सिंधुदुर्ग) देवळा, त्र्यंबकेश्वर (जि. नाशिक) माहूर (जि. नांदेड), फुलंब्री (जि. औरंगाबाद) तसेच विक्रमगड (जि.पालघर) हे विभाजन होऊन नव्याने निर्माण झालेले आहेत. तथापि, डोंगरी विकास कार्यक्रमांतर्गत समाविष्ट असलेल्या परंतु केवळ विभाजनाने नवनिर्मित तालुके तसेच नविन तालुक्यात विभाजनाने समावेश झालेल्या गावांना, पूर्वीपासून मिळत असलेल्या डोंगरी विकास कार्यक्रमाच्या लाभापासून वंचित रहावे लागत आहे. डोंगरी विकास कार्यक्रमांतर्गत तालुका व त्यात समाविष्ट गावे हा निकष असल्याने, पूर्वीच्या डोंगरी तालुक्यांत समावेश असलेल्या व केवळ अस्तित्वातील डोंगरी तालुक्यांमधून विभाजन होऊन नव्याने निर्माण झालेल्या तालुका/गावांना डोंगरी क्षेत्रात समाविष्ट करण्याची बाब शासनाच्या विचाराधीन होती.
याबाबत पुढीलप्रमाणे निर्णय घेण्यात आला आहे.
शासन निर्णय :
डोंगरी विकास कार्यक्रमांतर्गत सद्य:स्थितीत २२ जिल्हयातील ७३ पूर्णगट डोंगरी तालुके व ३५ उपगट डोंगरी तालुक्यांचा समावेश आहे. शासनाने महाराष्ट्र जमीन महसूल संहिता १९६६ च्या तरतुदीप्रमाणे नवीन तालुक्यांची निर्मिती केल्यामुळे, अस्तित्वातील डोंगरी तालुक्यांच्या विभाजनाने नव्याने निर्माण झालेल्या, दोडामार्ग, त्र्यंबकेश्वर, माहूर या तीन पूर्णगट व विक्रमगड, देवळा, फुलंब्री या तीन उपगट तालुक्यांचा समावेश डोंगरी विभाग
# Page 2
शासन निर्णय क्रमांकः डोंविका-२०१५/प्र.क्र.४२/का.१४८१-अ
विकास कार्यक्रमात करण्यात येत आहे. विक्रमगड, देवळा, फुलंब्री या तीन उपगट तालुक्यांमध्ये समाविष्ट असलेल्या गावांची यादी परिशिष्ट -१ मध्ये देण्यात आली आहे.
डोंगरी विभाग विकास कार्यक्रमाखाली समाविष्ट उपरोक्त दोडामार्ग, त्र्यंबकेश्वर, माहूर या तीन पूर्णगट व विक्रमगड, देवळा, फुलंब्री या तीन उपगट डोंगरी तालुक्यांमध्ये, सध्याच्या प्रचलित आदेशानुसार आवश्यक त्या योजना राबविण्यात याव्यात. सदर योजना राबविण्यासाठी सन २०१८-१९ या वित्तीय वर्षापासून पूर्णगट डोंगरी तालुक्यास रु.१००.०० लक्ष व उपगट डोंगरी तालुक्यास रु.५०.०० लक्ष इतकी तरतूद स्वतंत्रपणे उपलब्ध करण्यात येईल.
सदर शासन निर्णय, वित्त विभागाच्या अनौपचारिक संदर्भ क्रमांक : १४४/२०१८/ व्यय-८, दि.१२.४.२०१८ अन्वये त्या विभागाच्या सहमतीने निर्गमित करण्यात येत आहे.
# Page 3