# Page 1
ग्राहक किंमती निर्देशांक (पायाभूत वर्ष-२०१८) या नवीन मालिकेकरीता
अंशकालीन भावसंकलकांची नियुक्ती करण्याबाबत व मानधन निश्चित करण्याबाबत
महाराष्ट्र शासन
नियोजन विभाग
शासन शुध्दीपत्रक क्र. संकीर्ण-२०१८/प्र.क्र. १८५/का.१४२६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक :- १०/०२/२०२३
वाचा:- नियोजन विभाग शासन निर्णय क्रमांक संकीर्ण-२०१८/प्र.क्र.१८५/का.१४२६ दिनांक ३१, ऑगस्ट, २०२०
प्रस्तावना:
ग्राहक किंमती निर्देशांक ( पायाभूत वर्ष २०१८) या नवीन मालिकेकरीता अंशकालीन भावसंकलकांची नियुक्ती करण्याबाबत व मानधन निश्चित करण्याबाबत वाचा येथील दिनांक ३१ ऑगस्ट, २०२० च्या शासन निर्णयातील परिच्छेद क्रमांक २ मध्ये अंशत: सुधारणा करण्याची बाब शासनाच्या विचाराधीन होती.
शासन शुध्दीपत्रक :
संदर्भाधीन शासन निर्णय दिनांक ३१ ऑगस्ट, २०२० च्या परिच्छेद क्रमांक २ पुढीलप्रमाणे वाचण्यात यावा:
अर्थ व सांख्यिकी संचालनालयामार्फत भावसंकलन केंद्रासाठी अंशकालीन भावसंकलक
यांची आवश्यकतेप्रमाणे नियुक्तीचे अधिकार खालील प्रादेशिकस्तरीय समितीस राहतील :
----------------------------------------------------------------------
| (१) सहसंचालक, प्रादेशिक कार्यालय, अर्थ व सांख्यिकी संचालनालय | अध्यक्ष |
| (२) उपसंचालक, प्रादेशिक कार्यालय, अर्थ व सांख्यिकी संचालनालय | सदस्य |
| (३) उपसंचालक, जिल्हा सांख्यिकी कार्यालय (संबंधीत) | सदस्य सचिव |
----------------------------------------------------------------------
सहसंचालक, प्रादेशिक कार्यालय, अर्थ व सांख्यिकी संचालनालय यांच्या अध्यक्षतेखाली
स्थापित प्रादेशिक समितीची कार्यकक्षा पुढीलप्रमाणे असेल :
(अ) भावसंकलन केंद्रासाठी जर अंशकालीन भावसंकलक नेमले गेलेले नाहीत अथवा
कार्यरत नाहीत त्या ठिकाणी अंशकालीन भावसंकलकांची नियुक्ती करण्याबाबतचा
प्रस्ताव “सदस्य सचिव” तयार करुन प्रादेशिक समितीकडे सादर करतील. प्रादेशिक
समितीच्या मान्यतेने अंशकालीन भावसकंलकांच्या नियुक्तीबाबतचे आदेश संबंधित
उपसंचालक, जिल्हा सांख्यिकी कार्यालय (संबंधीत) निर्गमित करतील.
# Page 2
शासन शुध्दीपत्रक क्रमांकः संकीर्ण-२०१८/प्र.क्र. १८५/का.१४२६
(आ) भावसंकलन केंद्रांकरीता नियुक्त अंशकालीन भावंसकलकांनी उपसंचालक, जिल्हा सांख्यिकी कार्यालय (संबंधीत) यांच्याकडे दरमहा सादर केलेली माहिती गुणवत्तापूर्ण आहे किंवा कसे, व माहिती वेळेत सादर केलेली आहे किंवा कसे, याबाबत उपसंचालक, जिल्हा
सांख्यिकी कार्यालय (संबंधीत) यांनी त्यांचे मूल्यमापन प्रादेशिक समितीकडे परिक्षणासाठी सादर करावे. सदर परिक्षण हे प्रत्येक आर्थिक वर्षात १ एप्रिल ते ३१ मार्च या कालावधीसाठी
पूर्ण करण्यात यावे व अंशकालीन भावसकंलकांना मानधनातील राखीव रुपये ५००/
प्रतिमाह इतकी रक्कम पुढील आर्थिक वर्षात ३० एप्रिल पूर्वी निधी उपलब्धतेनुसार देण्याबाबत निर्णय घ्यावा.