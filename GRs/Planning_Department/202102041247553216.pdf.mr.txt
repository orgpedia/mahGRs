# Page 1
शरद पवार ग्रामसमृध्दी योजना” राज्य योजना म्हणून राबविणेबाबत.
महाराष्ट्र शासन
नियोजन विभाग (रोहयो)
शासन निर्णय क्रमांकः मग्रारो-२०२०/प्र.क्र.७०/रोहयो-७
१६ वा मजला, नवीन प्रशासन भवन,
मादाम कामा मार्ग, हुतात्मा राजगुरु चौक, मंत्रालय - ४०० ०३२
तारीख:- ०३ फेब्रुवारी, २०२१
वाचा : १) नियोजन (रोहयो) विभागाचे शासन परिपत्रक क्र. मग्रारोहयो-२०२०/प्र.क्र.२१/रोहयो-७, दिनांक ०५ ऑगस्ट, २०२० २) नियोजन (रोहयो) विभाग शासन परिपत्रक क्र. मग्रारोहयो-२०२०/प्र.क्र.२१/रोहयो-७, दिनांक ०२ सप्टेंबर, २०२० ३) नियोजन (रोहयो) विभाग शासन परिपत्रक क्र. मग्रारोहयो-२०१२/प्र.क्र.३६/रोहयो-१, दिनांक ०९ ऑक्टोबर, २०१२
प्रस्तावना : महात्मा गांधी राष्ट्रीय ग्रामीण रोजगार हमी योजनेचा मूळ उद्देश हा ग्रामीण भागातील व्यक्तींना अकुशल कामाची मागणी केल्यावर कामे उपलब्ध करुन देणे व त्याद्वारे कायमस्वरुपी मत्ता निर्माण करणे हा आहे. मुलभूत सुविधा कोणती द्यावीत यावर विचार करण्याची आवश्यकता असून त्यासाठी उद्दिष्टे स्पष्ट असणे आवश्यक आहे.
अलीकडच्या काळात कमी जमिनीचा योग्य वापर करुन मोठे उत्पन्न मिळवल्याचे उदाहरण समाज माध्यमांमध्ये मोठ्या प्रमाणावर उपलब्ध आहेत. त्यात श्री. ज्ञानेश्वर बोडके यांचे उदाहरण घेता, ते सेंद्रीय शेती करुन एका एकरात दर वर्षी रु.१० लक्ष मिळवतात. एवढेच नाहीतर ते इतरांना असे करण्यास शिकवतात सुध्दा. अलीकडे मा. मुख्यमंत्री महोदय यांच्या निर्देशाने राज्यातील प्रत्येक तालुक्याच्या एका गावात या पध्दतीने गटशेतीच्या माध्यमातून या प्रकारे उत्पन्न मिळवण्यासाठी हँडहोल्डिंगचे कार्यक्रम सुरु झाले आहे.
श्री.बोडके ज्याप्रकारे शेती करतात त्यास पाणी, कंपोस्ट, गोमुत्र आणि गोबर लागते. अर्थात मग्रारोहयोच्या विविध योजनांच्या संयोजनातून या बाबी दिल्यास प्रत्येक शेतकरी श्रीमंत (लखपती) होऊ शकतात. त्यासाठी एक कुटूंब निवडून त्यांनाच शेततळे, गोठा, नाडेप आणि शोष खडडा एकाच वेळी एकत्रितरित्या द्यावे लागतील. त्याने ते शेतकरी समृध्दीच्या मार्गावर क्रमण करेल. तरच नियोजन (रोहयो) विभागाच्या दिनांक ०२ सप्टेंबर, २०२० रोजीच्या शासन परिपत्रकाचा उद्दिष्ट “मी समृध्द तर गाव समृध्द” आणि “गाव समृध्द तर महाराष्ट्र समृध्द " साध्य होईल.
# Page 2
शासन निर्णय क्रमांकः मग्रारो-२०२०/प्र.क्र.७०/रोहयो-७
पाण्याचे किफायतशीर वापरातून श्रीमंती
गावात पावसाचे पडणारे पाणी अडवण्यात यश आल्यावर त्या पाण्याचे किफायतशीर, |आर्थिकदृष्ट्या फायदेशीर आणि मेहनतीने फार अवघड नसलेल्या पध्दतीने वापर कसे करावे हा मुद्दा समोर उभा राहतो. “पाणी बजेट” च्या प्रशिक्षणात हा विषय हाताळला जाणार आहेच.
|सोबतच अशा पध्दतीने वापर केल्याने आपल्याच राज्यातील मोठ्या संख्येने लहान शेतकरी श्रीमंत झाले आहेत. याबाबतीत एक शेतकरी श्री. ज्ञानेश्वर बोडके यांची गोष्ट बोलकी आहे.
श्री. ज्ञानेश्वर बोडके महिना दहा हजार रुपये वर नोकरी करत होते. एके दिवशी त्याने बातमी वाचली की सांगली जिल्ह्यात एक शेतकरी दहा गुंठे जमिनीतून दरवर्षी दहा लाख रुपये कमावतो. ह्या व्यक्तीने तेथे भेट दिली. बातमी खरी होती. त्या शेतकऱ्याला एवढ्या छोट्याशा जमिनीतून आलेली समृद्धी पाहिली आणि त्यांनी तेथेच ठरवले की नोकरी सोडायची आणि शेती करायची. घटना छोटीशीच पण या घटनेने ते स्वतः समृद्ध तर झालेच शिवाय त्यांनी इतरांनाही मार्ग दाखवला.
आज ते अभिनव फार्मर्स क्लब चालवतात. ते स्वतः श्रीमंत तर झालेच आहेत पण इतरांनाही कसे श्रीमंत व्हावे हेही शिकवतात. सध्या एक लाखाच्या वर शेतकरी त्यांच्याशी | जुळलेले आहेत. काही वर्षापूर्वी त्यांच्यासोबतच्या शेतकऱ्यांनी स्वतःसाठी एकाच दिवशी ३०५ मारुती कार खरेदी केल्या. एक एकर जमीन असेल तर रोज पंधरा वीस हजार लिटर पाणी वापरून समृद्ध शेती कशी करावी याकरिता एक एकर जमिनीत कोणती पिके घ्यावीत, असे केल्याने आज शिक्षित झालेली मुले मुली शेतात काम करू इच्छित नाहीत मग ती मुले शेतात कशी काम करतात. ऊन, थंडी आणि पावसात शेतीत हाताचे काम न आवडणाऱ्या आजच्या युवकांना शेतीशी निगडित कोणकोणती कामे द्यावीत यासाठी ते पॉलिहाऊसची संकल्पना सांगतात पहा https://youtube/VjG9vZ8ocf0 या लिंक वर व्हिडिओ.
वरील व्हिडीओ मध्ये लक्षात येते की श्री ज्ञानेश्वर बोडके नेमके काय सांगतात.
| त्यांना असे वाटते की आपल्या राज्यातील सर्व शेतकरी श्रीमंत आणि समृद्ध व्हावेत. याकरिता ते प्रशिक्षणाची मदत करायला तयार आहेत. प्रत्येक गाव, तालुका, जिल्ह्यातील शेतकरी यांनाही ते मदतीसाठी तत्पर आहेत, त्यांची मदत घ्यावी. तसेच आपल्या तालुक्यात/ | जिल्ह्यात अशा प्रकारचे पॉलीहाऊस वापरून शेती करणारे लोक असतील तर तसे शेतकरी | शोधण्यासाठी गुगल अर्थची ही मदत घ्यावी. अन्यथा अभिनव फार्मर्स क्लब यांचे संकेतस्थळ www.abhinavfarmerclub.org येथेही भेट द्यावी तसेच श्री ज्ञानेश्वर बोडके यांना ही ई-मेल द्वारे आपण संपर्क करू शकता. श्री ज्ञानेश्वर बोडके यांचा ई-मेल आयडी abhinavfarmersclub@gmail.com असा आहे. कृषी विभागाने उन्नत शेती करणाऱ्या शेतकऱ्यांच्या माहिती चा एक संसाधन बॅक तयार केला आहे. त्याचे लिंक http://krishi.maharashtra.gov.in/1313/Resource-Bank आहे.
पृष्ठ १९ पैकी २
# Page 3
शासन निर्णय क्रमांकः मग्रारो-२०२०/प्र.क्र.७०/रोहयो-७
श्री बोडके आणि त्यांच्या कुटुंबीयांनी हे सर्व कार्य करण्याची सुरुवात कशी केली, अडचणी आल्या त्यावर मात कशी केली, आणि असे करणे सर्वांना कसे शक्य आहे यावर आमच्या विनंतीवरून लिहून सुद्धा दिले आहेत. ते या परिपत्रकाचे परिशिष्ट १ मध्ये दिले आहे.
तसेच भूमिहीन शेतमजूरांना सुध्दा याच प्रकारे संयोजनातून एकत्रित रित्या लाभ देऊन योग्य प्रशिक्षण दिल्यास ते जनावरांचे दुध, गोबर, मूत्र, शेळीपालन असल्यास मांस, गांडूळखत, सेंद्रिय खत इत्यादी विकून श्रीमंत होतील. याचेही कित्येक उदाहरण राज्यात उपलब्ध आहेत.
अशा पध्दतीने शेतकरी असो की भूमिहीन शेतमजूर मग्रारोहयोतून आपण प्रत्येकाचा श्रीमंतीचा मार्ग खुला करु शकतो.
प्रत्येकाच्या वार्षिक उत्पन्नाचा मोजमाप करण्याची सुध्दा तेवढीच आवश्यकता आहे जेणेकरुन प्रत्येक कुटूंब आपल्या वित्तीय निर्णय योग्य प्रकारे घेण्यास प्रवृत्त होतील, यासाठी एक अॅप विकसीत करण्यात येईल.
त्या अनुषंगाने महात्मा गांधी राष्ट्रीय ग्रामीण रोजगार हमी योजनेंतर्गत काही योजनांच्या संयोजनातून (Combination) “शरद पवार ग्रामसमृध्दी योजना" राज्य योजना राबविण्यास शासन मान्यता देत आहे.
शासन निर्णय : त्या अनुषंगाने, ग्रामीण भागातील कामाची मागणी करणाऱ्या प्रत्येक पात्र लाभार्थ्याला शरद पवार ग्रामसमृध्दी योजने अंतर्गत खालील नमूद केलेल्या ४ वैयक्तिक कामांना सर्वोत्तम प्राधान्यक्रमाने सर्व ग्रामपंचायत क्षेत्रात राबविण्यात यावे.
दिनांक ९ ऑक्टोबर २०१२ शा.नि मधील एका गावात जास्तीत जास्त ५ गोठयांची मर्यादा या शासन निर्णयान्वये वगळण्यात येत आहे.
१) गाय व म्हैस यांच्याकरिता पक्का गोठा बांधणे सद्य:स्थिती : ग्रामीण भागामध्ये जनावरांच्या गोठयाची जागा ही सर्वसाधारणपणे ओबडधोबड व खाचखळग्यानी भरलेली असते, सदरचे गोठे हे क्वचितच व्यवस्थितरित्या बांधले जातात. गोठयांमध्ये मोठया प्रमाणावर जनावरांचे शेण व मूत्र पडलेले असते तसेच पावसाळयाच्या दिवसांत गोठयातील जमिनीस दलदलीचे स्वरुप प्राप्त होते व सदर जागेतच जनावरे बसत असल्यामुळे ते विवीध प्रकारच्या आजारांना बळी पडतात. तसेच काही जनावरांना स्तनदाह होऊन उपचारांसाठी हजारो रुपये खर्च होतात. तर काही वेळेस गाई/म्हशींची कास निकामी होते, त्यांच्या शरीराच्या खालील बाजूस जखमा होतात. बऱ्याच ठिकाणी जनावरांना चारा देण्यासाठी गव्हाणी बांधलेल्या नसतात. त्यांच्यापुढील मोकळ्या जागेवरच चारा टाकला जातो. या चाऱ्यावर बऱ्याच वेळा शेण व मूत्र पडल्याने जनावरे चारा
पृष्ठ १९ पैकी ३
# Page 4
शासन निर्णय क्रमांकः मग्रारो-२०२०/प्र.क्र.७०/रोहयो-७
खात नाही व हा चारा वाया जातो. हे टाळण्यासाठी जनावरांच्या गोठयामध्ये जनावरांना चारा व खाद्य देण्यासाठी गव्हाण बांधणे अत्यावश्यक आहे.
सुधारणेची गरज : गोठयातील ओबडधोबड जमिनीमुळे जनावरांपासून मिळणारे मौल्यवान मूत्र व शेण यांचा संचय करता न आल्यामुळे ते मोठया प्रमाणावर वाया जाते. जनावरांचे मूत्र व शेण हे एक उत्कृष्ठ प्रकारचे सेंद्रीय खत असल्याने जनावरांच्या गोठयातील जागा ही सिमेंट काँक्रीटचा वापर करुन पक्क्या स्वरुपात सपाटीकरण केल्यास जनावरांपासून मिळणाऱ्या मूत्र व शेण गोठयाशेजारील खडडयामध्ये एकत्र जमा करुन त्याचा शेतजमिनीची सुपिकता व उत्पादन क्षमता वाढविण्यासाठी उपयोग करुन घेता येईल.
अनुज्ञेयता : नियोजन (रोहयो) विभाग शासन परिपत्रक दिनांक ०९ ऑक्टोबर, २०१२ अन्वये तसेच नियोजन (रोहयो) विभाग शासन निर्णय दिनांक ०१ ऑक्टोबर, २०१६ मधील परिच्छेद ३.५.७ तरतुदींनुसार, ६ गुरांकरिता २६.९५ चौ.मी. जमीन पुरेशी आहे. तसेच त्याची लांबी ७.७ मी. आणि रुंदी ३.५ मी.असावी.
गव्हाण ७.७ मी. X ०.२ मी. X ०.६५ मी. आणि २५० लीटर क्षमतेचे मूत्रसंचय टाके बांधण्यात यावे.
जनावरांना पिण्याच्या पाण्याची २०० लिटर क्षमतेची टाकी सुध्दा बांधण्यात यावी.
सदर कामाचा लाभ मिळविण्यासाठी मनरेगा योजनेच्या निकषानुसार स्वत:ची जमीन, वैयक्तीक लाभाच्या निकषानुसार इतर आवश्यक कागदपत्र असलेले लाभार्थी पात्र असतील. गोठयांच्या प्रस्तावासोबत जनावरांचे टॅगिंग आवश्यक राहील.
या कामाला नियोजन (रोहयो) विभागाच्या दिनांक ०२ सप्टेंबर, २०२० रोजीच्या शासन परिपत्रकातील परिशिष्ट-९ मधील अनुक्रमांक ७५ नुसार नरेगा अंतर्गत रु.७७,१८८/- इतका अंदाजित खर्च येईल. त्याचा तपशील खालीलप्रमाणे आहे.
अकुशल खर्च रु.६,१८८/- (प्रमाण ८ टक्के) कुशल खर्च रु.७१,०००/- (प्रमाण ९२ टक्के) एकूण रु.७७,१८८/- ( प्रमाण १०० टक्के)
तथापि हे मापदंड सध्या प्रचलित मजूरी दर व DSR प्रमाणे आहे. जेव्हा केव्हा या दोनपैकी कोणत्याही एक किंवा दोन्हींच्या दरात बदल होईल तेव्हा या अंदाजित खर्चात बदल होईल. त्या प्रकारच्या बदलास मान्यता देण्याचा अधिकार जिल्हा कार्यक्रम समन्वयक / जिल्हा कार्यक्रम सह समन्वयक/आयुक्त, मग्रारोहयो यांना प्रदान करण्यात येत आहे.
उपरोक्त शासन परिपत्रकातील ६ गुरांसाठीची तरतूद रद्द करुन दोन गुरे ते ६ गुरे करिता एक गोठा व त्यानंतरच्या अधीकच्या गुरांसाठी ६ च्या पटीत म्हणजेच १२ गुरांसाठी दुप्पट व १८ पेक्षा जास्त गुरांसाठी ३ पट अनुदान देय राहील मात्र ३ पटीपेक्षा जास्त अनुदान अनुज्ञेय राहणार नाही.
पृष्ठ १९ पैकी ४
# Page 5
शासन निर्णय क्रमांकः मग्रारो-२०२०/प्र.क्र.७०/रोहयो-७
२) शेळीपालन शेड बांधणे : सद्य:स्थिती : शेळीपालन हा ग्रामीण भागातील अल्प उत्पन्न गटातील कुटूंबाच्या उपजिवीकेचे महत्वाचे साधन आहे. अल्प उत्पन्न असलेल्या ग्रामीण भागातील कुटूंबाच्या उत्पन्नामध्ये वाढ होण्यासाठी शेळीपालन या व्यवसायाकरिता मुलभूत सुविधा उपलब्ध करुन देणे गरजेचे आहे. ग्रामीण भागातील शेळी मेंढी पालनावर उदरनिर्वाह करणारी गोरगरीब कुटूंबे पैशाअभावी शेळया-मेंढयांना चांगल्या प्रकारचा सरंक्षित निवारा देऊ शकत नाहीत. चांगल्या निवान्याअभावी शेळया मेंढयामध्ये विवीध प्रकाराचे जंतजन्य, संसर्गजन्य, बाहयपरजीवी किटकांचा प्रादुर्भाव होतो. त्यामुळे रोगग्रस्त, खुरटी व आर्थिकदृष्ट्या फारशी किफायतशीर नसलेल्या शेळया-मेंढयाचे कळप पाळले जातात. याकरिता मागणी केलेल्या प्रत्येक कुटूंबास नरेगा योजनेअंतर्गत शेळीपालन शेड बांधणे हे काम उपलब्ध करुन देण्यात येईल.
सुधारणेची गरज : - ग्रामीण भागामध्ये शेळया मेंढयापासून मिळणारे शेण, लेंडया व मूत्र यापासून तयार होणा-या उत्कृष्ठ दर्जाच्या सेंद्रीय खतांचा पक्क्या स्वरुपाचे व चांगले गोठे नसल्याने नाश होतो. शेळया - मेंढयाकरिता चांगल्या प्रतीचे शेड बांधून दिल्यास या जनावरांचे आरोग्य देखील चांगले राहणार असून वाया जाणारे मल, मूत्र एकत्र करुन शेतीमध्ये उत्कृष्ठ प्रकारचे सेंद्रीय खत म्हणून वापर करता येईल.
यामुळे शेतीच्या सुपिकतेबरोबरच शेती उत्पादन वाढीवर चांगला परिणाम होऊन उदरनिर्वाहासाठी मदत होऊ शकेल.
नियोजन (रोहयो) विभाग शासन परिपत्रक दिनांक ०९ ऑक्टोबर, २०१२ अन्वये तसेच नियोजन (रोहयो) विभाग शासन निर्णय दिनांक ०१ ऑक्टोबर, २०१६ मधील परिच्छेद ३.५.९ तरतुदींनुसार, १० शेळयांकरिता ७.५० चौ.मी. निवारा पुरेसा आहे तसेच त्याची लांबी ३.७५ मी. आणि रुंदी २.० मी.असावी.
चारही भिंतीची सरासरी उंची २.२० मी. असावी. भिंती १ : ४ प्रमाण असलेल्या सिमेंटच्या व विटांच्या असाव्यात. छतास लोखंडी तुळयांचा आधार देण्यात यावा. छतासाठी गॅल्व्हनाइज्ड लोखंडी पत्रे / सिमेंटचे पत्रे वापरावेत. तळासाठी मुरुम घालावा. शेळयांना पिण्याच्या पाण्याची टाकी बांधावी.
सदर कामाचा लाभ मिळविण्यासाठी मनरेगा योजनेच्या निकषानुसार स्वत:ची जमीन, वैयक्तीक लाभाच्या निकषानुसार इतर आवश्यक कागदपत्र असलेले लाभार्थी पात्र असतील. तसेच भूमिहीन (शेती नसलेले) कुटूंबाना प्राधान्य देण्यात यावे.
अनुज्ञेयता : या कामाला नियोजन (रोहयो) विभागाच्या दिनांक ०२ सप्टेंबर, २०२० रोजीच्या शासन परिपत्रकातील परिशिष्ट-९ मधील अनुक्रमांक ७६ नुसार नरेगा अंतर्गत रु.४९,२८४/- इतका अंदाजित खर्च येईल. त्याचा तपशील खालीलप्रमाणे आहे.
पृष्ठ १९ पैकी ५
# Page 6
शासन निर्णय क्रमांकः मग्रारो-२०२०/प्र.क्र.७०/रोहयो-७
अकुशल खर्च रु.४,२८४/- (प्रमाण ८ टक्के) कुशल खर्च रु.४५,०००/- (प्रमाण ९२ टक्के) एकूण रु.४९,२८४/- (प्रमाण १०० टक्के)
तथापि हे मापदंड सध्या प्रचलित मजूरी दर व DSR प्रमाणे आहे. जेव्हा केव्हा या दोनपैकी कोणत्याही एक किंवा दोन्हींच्या दरात बदल होईल तेव्हा या अंदाजित खर्चात बदल होईल. त्या प्रकारच्या बदलास मान्यता देण्याचा अधिकार जिल्हा कार्यक्रम समन्वयक / जिल्हा कार्यक्रम सह समन्वयक/आयुक्त, मग्रारोहयो यांना प्रदान करण्यात येत आहे.
लाभार्थाने शेळीची व्यवस्था स्वत: करणे शेळी ही गरीबाची गाय समजली जाते. मुख्यतः भूमिहीन शेतमजूर शेळी पालन करतात.
भूमिहीन शेतमजूराकडे समृद्धी करिता शेतजमीन नसल्यामुळे शेळीपालन किंवा तत्सम बाबीच श्रीमंती करिता शिल्लक राहतात. शासनाच्या परिपत्रकाप्रमाणे १० शेळ्यांचा एक गट दिला जातो. शासनाचे अनुदान न मिळाल्यास एका भूमिहीन शेतकऱ्याला स्वतःच्या पैशातून दहा शेळ्या विकत घेणे शक्य होत नाही. त्यामुळे हे स्पष्ट करण्यात येते की दहापेक्षा कमी शेळ्यांचा गट असल्यास त्या शेतमजुराला गरिबीतून बाहेर पडणे अवघड जाते. सध्या बाजारात एक शेळी अंदाजे आठ हजार रुपयात मिळते.
रोजगार हमी योजनेतून हा खर्च अनुज्ञेय नाही. एक भूमिहीन शेतमजूर स्वतःच्या पुंजीतून दोन शेळ्या जर विकत घेऊ शकला तर त्या शेळ्यांची संख्या दर सहा महिन्यात किमान दोन पट होते त्यामुळे एका वर्षांत त्या शेतमजूर/शेतकरी यांच्याकडे १० शेळ्यांचा गट निर्माण होऊ शकतो. त्यामुळे उपरोक्त सर्व बाबी पाहता किमान दोन शेळ्या असलेल्या भूमिहीन मजुरांना / शेतकऱ्यांना सदर योजनेचा लाभ अनुज्ञेय करणे योग्य होईल.
तसेच हेही स्पष्ट करण्यात येते की शेळीपालनाच्या शेडसाठी प्रत्येक दहा शेळ्यांसाठी एक गट समजण्यात येईल व त्याप्रमाणे परिपत्रकानुसार अनुदान अनुज्ञेय करण्यात येईल तसेच, ज्या लाभार्थ्याकडे १० पेक्षा अधीक शेळ्या असतील त्यांना शेळ्यांसाठीचे दोन गट लक्षात घेवून दोन पट अनुदान राहील. मात्र एका कुटुंबास जास्तीत जास्त ३० शेळ्यांकरिता तीन पट अनुदान मंजूर करण्यात येईल.
जगन प्रल्हादराव बगाडे मी, जगन प्रल्हादराव बगाडे खापरवाडी बु॥ ता. अकोट जि. अकोला येथे राहत असुन माझे वडील श्री.प्रल्हादराव जगदेव बगाडे हे साधारणपणे पन्नास वर्षांपूर्वी बुलढाणा जिल्हा (शेलगाव मुकुंद) येथुन पोट भरण्याकरिता,मोलमजुरीसाठी खापरवाडी बु॥ येथे स्वर्गीय बाळ महाजन यांच्याकडे पन्नास पैसे रोजच्या मजुरी करीत होते. आई वडिलांनी मजुरीतून थोडे पैसे साठवून सुरुवातीला एक बकरी व दोन पिल्ले(एकशे पंचेचाळीस) रुपयाला विकत घेतली होती. त्यापासून तीन वर्षात दहा शेळ्या विकून दोन एकर शेती विकत घेतली. सुरवातीला दोन वेळेस चे जेवण व अंगभर कपडे सुद्धा मिळत नव्हते. त्याही परिस्थितीत दोन शेळ्या शिल्लक राहिल्या. त्यापासून सकाळी
पृष्ठ १९ पैकी ६
# Page 7
शासन निर्णय क्रमांकः मग्रारो-२०२०/प्र.क्र.७०/रोहयो-७
दुसऱ्याकडे मजुरी करणे व दुपारून शेळ्या चारणे ही कामे कधी आई तर कधी वडील नियमाने करीत राहिले. त्यानंतर घरच्या शेतातील पीक व शेळ्यांपासून झालेली पिल्ले विकून आणखी ३ एकर शेती घेतली. मागील परिस्थितीची पूर्ण जाणीव असल्याने आजही जवळ जवळ पन्नास वर्षांपासून आमच्या घरी बकरीचा खुटा मोड झाला नाही बकरीपासून आमची प्रगती झाली असून सुरवातीला घेतलेली शेती गावापासून खूप दूर होती.
आज आमच्याकडे गावाजवळच पंधरा एकर बागाईत) शेती झाली असून शेळीपासूनच आमच्या प्रगतीला सुरवात झालेली आहे. त्यामुळे आम्ही आमच्या शेळीलाच आमची कुलदेवता मानतो.
आज प्रगतीपथावर असताना आम्हाला शेळ्यांबद्दल खूपच प्रेम आहे. त्यामुळे आमच्या कुटुंबातील कोणीही शेळ्या पूर्णपणे विकायला तयार नाही. शेतीपासून आम्हाला दरवर्षी साधारणपणे पन्नास हजार ते सत्तर हजार रुपये उत्पन्न मिळते. आजही आमच्याकडे १० शेळ्या व सहा पिल्ले आहेत.
शेळी म्हणजे गरिबांचे a.t.m. मशीनच आहे असे मी मानतो. त्यामुळे शेतीला पूरक धंदा किंवा बेरोजगार युवक युवतींनी शेळीपालन हा व्यवसाय करून आपला प्रगतीचा मार्ग निवडावा असे मी नम्रपणे आवाहन करतो व यातून आपली प्रगती झाल्याशिवाय राहणार नाही याची ग्वाही देतो.
आपलाच स्नेही,
जगन प्रल्हादराव बगाडे
८०८०२९३८६५
३) कुक्कुटपालन शेड बांधणे सद्य:स्थिती : परसातील कुक्कूट पालनामुळे ग्रामीण भागातील कुटूंबाना पूरक उत्पादनाबरोबरच आवश्यक पोषक प्राणीजन्य प्राथिनांचा पुरवठा होतो. खेडयामध्ये कुक्कूटपक्षांना चांगल्या प्रतीचा निवारा उपलब्ध नसतो. त्यामुळे त्यांचे आरोग्य नेहमीच खालावलेले असते. कुक्कूटपक्ष्यांचे उन, पाऊस, परभक्षी जनावरे व वारंवार येणा-या आजारांपासून सरंक्षण करण्यासाठी चांगल्या प्रतीचा निवारा उपलब्ध करुन देणे आवश्यक आहे. चांगल्या निवा-यामुळे रात्रीच्या वेळी त्यांचे, पिल्लांचे व अंडयाचे परभक्षी प्राण्यांपासून सरंक्षण होण्यास मदत होईल.
सदर कामाचा लाभ मिळविण्यासाठी मनरेगा योजनेच्या निकषानुसार स्वत:ची जमीन, वैयक्तीक लाभाच्या निकषानुसार इतर आवश्यक कागदपत्र असलेले लाभार्थी पात्र असतील. तसेच भूमिहीन (शेती नसलेले) कुटूंबाना प्राधान्य देण्यात यावे.
या कामाला नियोजन (रोहयो) विभागाच्या दिनांक ०२ सप्टेंबर, २०२० रोजीच्या शासन परिपत्रकातील परिशिष्ट-९ मधील अनुक्रमांक ७७ नुसार नरेगा अंतर्गत रु.४९,७६०/- इतका अंदाजित खर्च येईल. त्याचा तपशील खालीलप्रमाणे आहे.
पृष्ठ १९ पैकी ७
# Page 8
शासन निर्णय क्रमांकः मग्रारो-२०२०/प्र.क्र.७०/रोहयो-७
अकुशल खर्च रु.४,७६०/- (प्रमाण १० टक्के) कुशल खर्च रु.४५,०००/- (प्रमाण ९० टक्के) एकूण रु.४९,७६०/- (प्रमाण १०० टक्के)
तथापि हे मापदंड सध्या प्रचलित मजूरी दर व DSR प्रमाणे आहे. जेव्हा केव्हा या दोनपैकी कोणत्याही एक किंवा दोन्हींच्या दरात बदल होईल तेव्हा या अंदाजित खर्चात बदल होईल. त्या प्रकारच्या बदलास मान्यता देण्याचा अधिकार जिल्हा कार्यक्रम समन्वयक / जिल्हा कार्यक्रम सह समन्वयक / आयुक्त, मग्रारोहयो यांना प्रदान करण्यात येत आहे.
अनुज्ञेयता : नियोजन (रोहयो) विभाग शासन परिपत्रक दिनांक ०९ ऑक्टोबर, २०१२ अन्वये तसेच नियोजन (रोहयो) विभाग शासन निर्णय दिनांक ०१ ऑक्टोबर, २०१६ मधील परिच्छेद ३.५.८ तरतुदींनुसार, १०० पक्ष्यांकरिता ७.५० चौ.मी. निवारा पुरेसा आहे तसेच त्याची लांबी ३.७५ मी. आणि रुंदी २.० मी.असावी. लांबीकडील बाजूस ३० सेमी उंच व २० सेमी जाडीची, विटांची जोत्यापर्यंत भिंत असावी. तसेच छतापर्यंत कुक्कूट जाळी ३० सेमी X ३० सेमीच्या खांबानी आधार दिलेली असावी.
आखूड बाजूस २० सेमी जाडीची सरासरी २.२० मीटर उंचीची भिंत असावी. छतास लोखंडी तुळयांचा आधार द्यावा. छतासाठी गॅल्व्हनाइज्ड लोखंडी पत्रे / सिमेंटचे पत्रे वापरावेत. तळयाच्या पायासाठी मुरुमाची भर घालावी त्यावर दुय्यम दर्जाच्या विटा व सिमेंटचा १ : ६ प्रमाण असलेला मजबूत थर असावा. पक्ष्यांना पिण्याच्या पाण्याची व्यवस्था करावी.
लाभार्थ्याने पक्ष्यांची व्यवस्था स्वत: करणे : सध्या शासन परिपत्रकानुसार १०० पक्ष्यांकरिता अनुदान अनुज्ञेय आहे. मात्र, यामध्ये असे स्पष्ट करण्यात येते की, ज्या शेतकऱ्यांना / शेतमजूरांना कुक्कुटपालन करावयाचे आहे. परंतु, १०० पेक्षा अधीक पक्षी ज्यांच्याकडे नाहीत अशा लाभार्थ्यांनी १०० रुपयांच्या स्टॅम्प पेपरवर दोन जामिनदारांसह कुक्कुटपालन शेडची मागणी करावी व त्यानुसार संबंधीत यंत्रणेने संबंधीत लाभार्थ्यास शेड मंजूर करावे व शेडचे काम पूर्ण झाल्यानंतरच्या १ महिन्यांच्या कालावधीत कुक्कुटपालन शेडमध्ये १०० पक्षी पाळण्यासाठी आणणे बंधनकारक राहील. जरी शेड १०० पक्ष्यांकरिता अनुज्ञेय करण्यात आले असले तरीही सदर शेडमध्ये १५० पक्षी सामावू शकतात. त्यामुळे १०० पक्षी यशस्वीरित्या सांभाळणाऱ्या लाभार्थ्यांनी पक्ष्यांची संख्या १५० च्या वर नेल्यास सदर लाभार्थ्यास मोठ्या शेडसाठी दोनपट निधी उपलब्ध करुन देण्यात येईल. तथापि, कोणत्याही कुटुंबास दोनपट पेक्षा अधीक निधी अनुज्ञेय राहणार नाही. अन्य तरतूदी उपरोक्त परिपत्रकानुसार राहतील.
४) भू-संजीवनी नाडेप कंपोस्टींग : गरज : जमिनीच्या आरोग्यात सुधारणा केल्यास कृषी उत्पादनात मोठया प्रमाणावर भर पडू शकते.
शेतातील कच-यावर कंपोस्टिंगव्दारे प्रक्रीया केल्यास त्यातील सेंद्रीय पदार्थ जैविक पध्दतीने, सूक्ष्म
पृष्ठ १९ पैकी ८
# Page 9
शासन निर्णय क्रमांकः मग्रारो-२०२०/प्र.क्र.७०/रोहयो-७
जीव तसेच गांडुळाव्दारे कुजून त्यापासून उत्तम प्रकारचे हयूमस सारखे सेंद्रीय कंपोस्ट खत तयार होते.
या खताचा वापर शेतात मोठया प्रमाणावर केल्यास, जमिनाच्या आरोग्यात सुधारणा होऊन, कृषी उत्पादनात मोठी भर पडू शकते. अशा सेंद्रीय पदार्थात सर्वच प्रकारचे सूक्ष्म जीव मोठया प्रमाणावर असतात. योग्य परिस्थितीत, या सूक्ष्म जीवांची संख्या वाढते आणि हे मोठया संख्येत असलेले सूक्ष्म जीव, सेंद्रीय पदार्थांचे विघटन झपाटयाने करतात.
सिध्दांत : नियोजन (रोहयो) विभाग शासन परिपत्रक दिनांक ०९ ऑक्टोबर, २०१२ अन्वये तसेच नियोजन (रोहयो) विभाग शासन निर्णय दिनांक ०१ ऑक्टोबर, २०१६ मधील परिच्छेद २.४ तरतुदींनुसार, नाडेप कंपोस्टिंग अंतर्गत ३.६ मी X १.५ मी X ०.९ मी आकाराचे जमिनीवरील बांधकाम अपेक्षीत असून, त्यापासून साधारणत: २ ते २.२५ टन कंपोस्ट खत ८० ते ९० दिवसांत तयार होते. हे खत ०.२५ हेक्टर क्षेत्रास पुरेसे आहे. शेतातून निघालेल्या सर्व वनस्पतीजन्य पदार्थांपासून सेंद्रीय खत तयार करुन, परत शेतात टाकणे ही काळाची गरज आहे. सेंद्रीय खतांमुळे जमिनीचा कस व जलधारण शक्ती वाढून पोषक द्रव्यांचा पुरवठा योग्य प्रमाणात होतो. जमीन भुसभूशीत राहून जमिनीत हवा खेळती राहते. शेतात उपयुक्त सूक्ष्म जिवाणूंची वाढ होण्यास मदत होते. नाडेपच्या बांधकामातील चारही भिंतीत छिद्रे ठेवली जातात, जेणेकरुन त्यातून हवा खेळती राहून सेंद्रीय पदार्थांचे विघटन होण्यास, कुजण्यास चालना मिळते.
यशस्वीतासाठी प्रक्रिया : नाडेपचे बांधकाम पूर्ण झाल्यावर, त्यात सेंद्रीय पदार्थ/ कचरा, शेण माती आणि मातीचे एकावर एक थर रचले जातात. साधारणत: पहिल्या थरात १०० किलो कचरा तळात रचला जातो, तो अंदाजे ६ इंच उंचीचा असतो. ४ किलो गायीचे शेण १२५ ते १५० लिटर पाण्यात मिसळून पहिल्या थरावर शिंपले जाते. हंगामातील तापमानानुसार पाणी कमी-जास्त लागते. या शेण पाण्याचा दुस-या थराच्या वर खडे, काच, इत्यादी विरहीत गाळलेली स्वच्छ माती (पहिल्या थरातील कच-याचे वजनाचे अंदाजे निम्मे ५० ते ५५ किलो) दुस-या थरावर पसरावी, त्यावर थोडे आवश्यकतेनुसार पाणी शिंपडावे. अशा प्रकारे एकावर एक थर नाडेप टाकीच्या टाकीच्या वर १.५ फुटापर्यंत रचून ढीग तयार करावा. त्यानंतर ढिगाचा वरचा थर ३ इंचचे शेण व मातीचे मिश्रणाने (४०० ते ५०० किलो) बंद करतात. २ ते ३ महिन्यात काळपट तपकिरी, भुसभूशीत, मऊ, ओळसर आणि दुर्गंध विरहीत कंपोस्ट तयार होते.
सदर कामाचा लाभ मिळविण्यासाठी मनरेगा योजनेच्या निकषानुसार स्वत:ची जमीन, वैयक्तीक लाभाच्या निकषानुसार इतर आवश्यक कागदपत्र असलेले लाभार्थी पात्र असतील.
अनुज्ञेयता : या कामाला नियोजन (रोहयो) विभागाच्या दिनांक ०२ सप्टेंबर, २०२० रोजीच्या शासन परिपत्रकातील परिशिष्ट-९ मधील अनुक्रमांक १३ नुसार नरेगा अंतर्गत रु.१०,५३७/- इतका अंदाजित खर्च येईल. त्याचा तपशील खालीलप्रमाणे आहे.
पृष्ठ १९ पैकी ९
# Page 10
शासन निर्णय क्रमांकः मग्रारो-२०२०/प्र.क्र.७०/रोहयो-७
अकुशल खर्च रु.४,०४६/- (प्रमाण ३८ टक्के) कुशल खर्च रु.६,४९१/- (प्रमाण ६२ टक्के) एकूण रु.१०,५३७/- (प्रमाण १०० टक्के)
नाडेपचा प्रमाण एवढा जास्त (किमान १० युनीट) करावा की फक्त याच्या आधारावर लोक सेंद्रीय खत तयार करुन आणि ते विकून समृध्दीकडे वाटचाल करतील.
तथापि, हे मापदंड सध्या प्रचलित मजूरी दर व DSR प्रमाणे आहे. जेव्हा केव्हा या दोनपैकी कोणत्याही एक किंवा दोन्हींच्या दरात बदल होईल तेव्हा या अंदाजित खर्चात बदल होईल. त्या प्रकारच्या बदलास मान्यता देण्याचा अधिकार जिल्हा कार्यक्रम समन्वयक / जिल्हा कार्यक्रम सह समन्वयक / आयुक्त, मग्रारोहयो यांना प्रदान करण्यात येत आहे.
५. ६०:४० चे प्रमाण राखणे: महात्मा गांधी राष्ट्रीय ग्रामीण रोजगार हमी योजनेअंतर्गत भू-संजीवनी नाडेप कंपोस्टींग हे काम वगळता उर्वरीत जनावरांचा गोठा बांधणे, शेळीपालन शेड बांधणे व कुक्कुटपालन शेड बांधणे इत्यादी कामाचे अकुशल-कुशल प्रमाण हे अनुक्रमे ८:९२, ९:९१ व १०:९० इतके आहे. सदर बाब पाहता, सदर कामांमुळे जिल्हयांचे ६०:४० (अकुशल-कुशल) प्रमाण राखले जाणार नाही. त्यामुळे सदरची कामे हाती घेत असताना अकुशल-कुशल प्रमाण राखण्याच्या अनुषंगाने खालीलप्रमाणे इतर अनुज्ञेय कामे हाती घेण्यात यावीत.
१) वैयक्तिक वृक्ष लागवड व संगोपन (३ वर्षे -१ हेक्टर) (कोणतेही वृक्ष किंवा विविध वृक्षांचे मिश्रण) २) वैयक्तिक शेततळे - १५ X १५ X ३.०० ३) शेत किंवा बांधांवर वृक्ष लागवड (बिहार पॅटर्न) ४) शोष खड्डे ५) कंपोस्ट बंडिंग
वरील यादी फक्त उदाहरणादाखल दिले आहेत. तथापि ६०:४० चा प्रमाण राखण्यासाठी जे काही काम ग्रामपंचायत / लाभार्थ्यास आणि यंत्रणेस सुचेल ती मजुरीचे प्रमाण अधिक असलेली सर्व कामे घेता येतील. याप्रमाणे जनावरांचा गोठा बांधणे, शेळीपालन शेड बांधणे व कुक्कूटपालन शेड बांधणे यापैकी एक काम एका लाभार्थ्यास मंजूर करुन प्रत्येक लाभार्थी पातळीवर मग्रारोहयो अंतर्गत अनुज्ञेय असलेल्या विवीध कामाच्या संयोजनातून ६०:४० चा अकुशल कुशल प्रमाण राखण्याचा प्रयत्न करावा. अपवाद परिस्थितीत इतर वैयक्तिक किंवा सार्वजनिक कामांच्या बचतीतून कुशल खर्चाचा उपयोग करुन ६०:४० चा प्रमाण राखण्यात यावा.
पृष्ठ १९ पैकी १०
# Page 11
शासन निर्णय क्रमांकः मग्रारो-२०२०/प्र.क्र.७०/रोहयो-७
तसेच ज्या ग्रामपंचायत क्षेत्रामध्ये नरेगा अंतर्गत अनुज्ञेय २७५ वैयक्तीक व सार्वजनिक कामांपैकी ज्या कामांमध्ये अकुशल खर्चाचे प्रमाण जास्त आहे, अशी वैयक्तीक व सार्वजनिक स्वरुपाची कामे हाती घेऊन सुध्दा अकुशल-कुशल खर्चाचे ६०:४० प्रमाण राखण्यात यावा.
इतर मजूरांचा रोजगार किंवा लोकांच्या श्रमदानाची मदत : कुटुबांच्या समृध्दीकरीता मग्रारोहयोंतर्गत अनुज्ञेय विविध कामांचे संयोजन केल्याने एका कुटुंबास एकाच वर्षात १०० पेक्षा अधिक दिवसांची कामे द्यावी लागू शकते. अशा परिस्थितीत गावातील इतर कामांची मागणी करणारे इतर मजूरांना वैयक्तिक कामात काम करण्याची परवानगी देण्यात यावी.
गावात कामाच्या मागणी करणाऱ्या मजूरांची संख्या कमी असल्यास इतर लोकांना श्रमदान करुन मदत करण्यास विंनती करण्यात यावी. हे कार्य श्रमदान समजले जात असते तरी त्या कामाचा मोबदला देण्यात यावा, अन्यथा ६०:४० चा प्रमाण राखण्यात अडचण निर्माण होईल.
६) प्रशिक्षण : सदर योजनेमध्ये शेतकरी लखपती व्हावा ह्यासाठी विविध योजनेच्या माध्यमातून समृध्दी साखळी निर्माण व्हावी हा उद्देश आहे. सदर योजनेतून प्रामुख्याने गुरांचा गोठा, शेळ्या किंवा मेंढ्यांचा गोठा, कुक्कुट पालन शेड इत्यादींचा समावेश असले तरी सोबतीला फळबाग, वृक्ष लागवड, शेततळे व इतर योजनांचा समन्वय साधावयाचा आहे. ह्या सर्व बाबींसाठी दृष्टीकोण विकसित होण्यासाठी प्रशिक्षणाची गरज राहील.
पशुसंवर्धन सोबत चारा व पशु खाद्याचा विषय येतो. जनावरांचे आरोग्य आणि चारा व पशुखाद्याचा जवळचा संबंध आहे. म्हणून गोठ्यांचे व्यवस्थापन जनावरांचे आरोग्य व योग्य संगोपन आणि चारा व पशु खाद्य निर्मिती तसेच, गुरांच्या शेण, लेंडी व विष्ठेपासून सेंद्रिय खताचे विविध प्रकार तयार करण्याचे प्रशिक्षण द्यावे लागतील जेणेकरुन सेंद्रीय शेती सोबतच पशुसंवर्धन हे पूरक व्यवसाय करुन समृध्दीकडे वाटचाल करुन लखपती होण्याचे स्वप्न साकारता येईल.
सेंद्रीय शेती व जैवीक शेतीच्या माध्यमातून मातीचे आरोग्य सुधारण्यासाठी सेंद्रिय व जैवीक खत निर्मिती आणि विविध झाडपाल्यापासून व पशु मुत्रापासून किटक नाशके सुध्दा बनवता येतात.
ज्यामध्ये प्रामुख्याने लिंबोळी अर्क दशपर्णी अर्क लमीता इत्यादींचा समावेश होतो.
ह्या सर्व बाबी एकत्रितपणे शिकण्यासाठी तसेच ह्या पध्दतीचा अवलंब करतात अशा ठिकाणी त्यांचे युट्युबवरील व्हिडीओ दाखवून, शासकीय संस्था व स्वयंसेवी संस्थांकडे प्रशिक्षण आयोजित केले जातील. ज्यामध्ये दृष्टीकोण बदल ते बाजारपेठ व पूरक व्यवसायास चालना देणे यांचा समावेश असेल.
अशा प्रकारच्या संयोजनातून प्रशिक्षणाचा अभ्यासक्रम तयार केले जाईल. या संपूर्ण प्रक्रियेचा अॅपद्वारे पाठपुरावा करण्यात येईल.
७. इष्टांक : वरील प्रकारची कामे करुन गांवातील / तालुक्यातील / जिल्हयातील आणि राज्यातील १०० टक्के कुटुंबांना समृध्द करावयाचे आहे. यात कृषी व पशुसंवर्धन विभागाची विशेष मदत लागणार आहे.
पृष्ठ १९ पैकी ११
# Page 12
शासन निर्णय क्रमांकः मग्रारो-२०२०/प्र.क्र.७०/रोहयो-७
अत: या विभागांनी जिल्हा व तालुका प्रशासनाला स्वत: पुढाकार घेऊन मदत करावी. सुरुवातीच्या टप्प्यात प्रत्येक गावात किमान लाभार्थ्यांस लखपती करुन बघावे. याचा पाठपुरावा अॅपच्या माध्यमातून करण्यात येईल.
सदर शासन निर्णय वित्त विभागाच्या मान्यतेने अनौपचारिक संदर्भ क्रमांक अनौस-२९५/२०२०/ व्यय-८ दिनांक ०४ डिसेंबर, २०२० अन्वये निर्गमित करण्यात येत आहे.
# Page 13
# Page 14
# Page 15
# Page 16
# Page 17
# Page 18
# Page 19