# Page 1
अण्णासाहेब पाटील आर्थिक मागास विकास महामंडळाच्या संचालक मंडळाची पुर्नरचना करणेबाबत.
महाराष्ट्र शासन
नियोजन विभाग
शासन निर्णय क्र.- अपामं - २०२१/प्र.क्र.१६७/का.१४२५
मंत्रालय, मुंबई-४०० ०३२.
दिनांक- ०९ मार्च, २०२२
वाचा:-१) रोजगार व स्वयंरोजगार विभाग शासन निर्णय क्र-अपामं-१९९८/प्र.क्र.३६३/रोस्वरो-१, दिनांक २७ नोव्हेंबर १९९८
२) कौशल्य विकास,रोजगार व उद्योजकता विभाग शासन निर्णय क्र कौविउ-२०२०/प्र.क्र.१८/ रोस्वरो-१, दिनांक ०४ नोव्हेंबर, २०२०
३) कौशल्य विकास,रोजगार व उद्योजकता विभाग शासन निर्णय क्र कौविउ-२०२१/प्र.क्र.२७/ उद्योजकता,दिनांक ०८ ऑक्टोबर, २०२१
४) व्यवस्थापकीय संचालक, अण्णासाहेब पाटील आर्थिक मागास विकास महामंडळ मर्यादित, मुंबई यांचे पत्र क्र .APM/ADM/६०२/२०२१-२२, दिनांक -०८/०२/२०२२
शासन निर्णयः १. अण्णासाहेब पाटील आर्थिक मागास विकास महामंडळाची स्थापना दिनांक २७ नोव्हेंबर १९९८ रोजी "कंपनी अधिनियम १९५६" (Companies Act १९५६) अतंर्गत रोजगार व स्वयंरोजगार विभागाकडुन करण्यात आली आहे व स्थापनेच्या वेळी रू.५०.०० कोटी इतके भाग भांडवल निश्चित करण्यात आले आहे.
"अण्णासाहेब पाटील आर्थिक विकास महामंडळ मर्यादित, " मुंबई या कपंनीची कंपनी अधिनियम -१९५६ (Companies Act १९५६) च्या कलम १० (२६) (ब) अंतर्गत शासकीय हमी असलेली व ना-नफा व ना-तोटा संस्था (Non-Profit Organization) कंपनी म्हणून नोंदणी करण्यात आली आहे. "अण्णासाहेब पाटील आर्थिक मागास विकास महामंडळ मर्यादित "मुंबई, या कपंनीच्या रजिस्ट्रार ऑफ कंपनी (Registrar of Company) मुंबई कडून मंजूर करण्यात आलेला "मेमोरन्डम ऑफ असोसिएशन" (Memorandum of Association) व "आर्टिकल ऑफ असोसिएशन" (Article of Association) प्रमाणे कंपनीची “प्रशासकीय कर्तव्य व वित्तीय जबाबदारी” पार पाडले जातील हे पर्यवेक्षकीय दायित्व "संचालक मंडळ (Board of Directors) यांचे कडे देण्यात आलेल्या व्यापक सामाजिक कर्तव्य व जबाबदाऱ्या अधिक कार्यशिलपणे पार पाडता याव्यात या उद्देशाने, रोजगार व स्वयंरोजगार विभाग शासन निर्णय क्र.अपामं-१९९८/ प्र.क्र.३६३/रोस्वरो-१, दिनांक २७ नोव्हेंबर १९९८ अन्वये संचालक मंडळाची रचना करण्यात आली होती.
३. "अण्णासाहेब पाटील आर्थिक मागास विकास महामंडळ" हा विषय कौशल्य विकास व उद्योजकता विभागाकडुन सामान्य प्रशासन विभाग अधिसूचना दि. ९/९/२०२१अन्वये नियोजन विभागाकडे हस्तांतरीत करण्यात आलेला आहे." अण्णासाहेब पाटील आर्थिक मागास विकास महामंडळामध्ये उद्योग, कृषी, पणन व परिवहन इ.विभागाच्या योजना राबविल्या जातात सदर योजना सक्षमपणे राबविणे आवश्यक आहे. तसेच या विभागाकडून राबविल्या जाणाऱ्या योजनांव्यतिरिक्त इतर व्यावसायिक योजना जसे वास्तुविशारद, औषधे इ. तांत्रिक बाबी उपलब्ध करून द्यावयाचे आहे.
# Page 2
शासन निर्णय क्रमांकः अपामं-२०२१/प्र.क्र.१६७/का.१४२५
या अनुषंगाने कृषी व उद्योग विभागाकडून योजनांचे परिमाण करण्यासाठी प्रतिनिधी असणे आवश्यक आहे. अण्णासाहेब पाटील आर्थिक मागास विकास महामंडळातर्फे व्याज परतावा दिला जात असल्यामुळे त्याची योग्य प्रकारे कार्यवाही होण्यासाठी वित्त विभागाचा प्रतिनिधी असणे आवश्यक आहे या अनुषंगाने खालीलप्रमाणे "अण्णासाहेब पाटील आर्थिक मागास विकास महामंडळाच्या " "संचालक मंडळाची" रचना राहील.
------------------------------------------------------------------
| अ.क्र | पद | पदनाम |
| १ | अध्यक्ष | अध्यक्ष |
| २ | उपाध्यक्ष | उपाध्यक्ष |
| ३ | अप्पर मुख्य सचिव/प्रधान सचिव/सचिव नियोजन | सदस्य |
| ४ | प्रधान सचिव (वित्त) | सदस्य |
| ५ | प्रधान सचिव (उद्योग) | सदस्य |
| ६ | प्रधान सचिव (कृषी) | सदस्य |
| ७ | महामंडळाचे व्यवस्थापकीय संचालक | सदस्य सचिव |
| ८ | राष्ट्रीय मागासवर्गीय वित्त व विकास महामंडळाचा प्रतिनिधी | सदस्य |
| ९ | इतर सात अशासकीय सदस्य | सदस्य |
------------------------------------------------------------------
महाराष्ट्र विधीमंडळ यांच्याकडे "अण्णासाहेब पाटील आर्थिक मागास विकास महामंडळाचा "वार्षिक अहवाल (Annual Reports) सादर करण्याची जबबादारी "व्यवस्थापकीय संचालक" (Managing Director) यांची राहील.
४. "अण्णासाहेब पाटील आर्थिक मागास विकास महामंडळ" या कपंनीच्या रजिस्ट्रार ऑफ कंपनी (Registrar of Company) मुंबई कडून मंजूर करण्यात आलेला मेमोरन्डम ऑफ असोसिएशन (Memorandum of Association) व आर्टिकल ऑफ असोसिएशन (Article of Association) प्रमाणे कंपनीच्या प्रशासकीय कर्तव्य व वित्तीय जबाबदारी पार पाडल्या जातील हे पर्यवेक्षकीय दायित्व संचालक मंडळ (Board of Directors) यांचे राहिल. अशासकीय सदस्य व निमंत्रीत सदस्य यांना मानधन कौशल्य विकास, रोजगार व उद्योजकता विभाग शासन निर्णय क्र.कौविउ-२०२१/
प्र.क्र.२७/उद्योजकता,दिनांक ०८ ऑक्टोबर, २०२१ मधील तरतूदीनुसार देण्यात येईल.
५. " अण्णासाहेब पाटील आर्थिक मागास विकास महामंडळ "मुंबई या महामंडळाची नोंदणी रजिस्ट्रार ऑफ कंपनी (Registrar of Company) मुंबई कडून मंजुरी प्रदान करण्यात आलेले "मेमोरन्डम ऑफ असोसिएशन" (Memorandum of Association) व "आर्टिकल ऑफ असोसिएशन " (Article of Association) मध्ये सध्या कोणतीही सुधारणा/बदल करण्याबाबत "संचालक मंडळा" (Board of Directors) कडून "रजिस्ट्रार ऑफ कंपनी " (Registrar of Company) मुंबईकडे कोणताही प्रस्ताव सादर करण्यात आलेला नाही. "मेमोरन्डम ऑफ असोसिएशन" (Memorandum of Association) व "आर्टिकल ऑफ असोसिएशन "(Article of Association) मध्ये सुधारणा/बदल करण्याचे पूर्ण अधिकार “संचालक मंडळ”, अण्णासाहेब पाटील आर्थिक मागास विकास महामंडळ मर्यादित, मुंबई यांचे आहेत व त्या संदर्भात अंतिम मान्यता रजिस्ट्रार ऑफ कंपनी (Registrar of Company) मुंबई कडून दिली जाते. अण्णासाहेब पाटील आर्थिक
पृष्ठ ४ पैकी २
# Page 3
शासन निर्णय क्रमांकः अपामं-२०२१/प्र.क्र.१६७/का.१४२५
मागास विकास महामंडळ मर्यादित, मुंबई या महामंडळाला दैनंदिन कामकाजाकरिता कंपनी अधिनियम १९५६ अंतर्गत प्राप्त असलेली स्वायतत्ता वरील कारणास्तव अबाधित ठेवणे आवश्यक आहे.
६. "अण्णासाहेब पाटील आर्थिक मागास विकास महामंडळ" यांच्या "मेमोरन्डम ऑफ असोसिएशन" (Memorandum of Association) व "आर्टिकल ऑफ असोसिएशन" (Article of Association) मधील कलम १३३ नुसार "अण्णासाहेब पाटील आर्थिक विकास महामंडळ" यांचे "संचालक मंडळ " (Board of Directors) त्यांच्या पर्यवेक्षकीय नियंत्रणाखाली प्रशासकीय कर्तव्य व वित्तीय जबाबदारी पार पाडण्यास योग्य राहील. कंपनी अधिनियम १९५६ च्या तरतुदी प्रमाणे कलम १०(२६) (ब) खालील नोंदणीकृत कंपनीला अनिवार्य असलेल्या कंपनी समित्या, संचालक मंडळ (Board of Directors) यांच्या मान्यतेने "व्यवस्थापकीय संचालक" (Managing Director) स्तरावर स्थापित कराव्यात, यांच्या बैठका नियमितपणे आयोजित करण्यासाठी "व्यवस्थापकीय संचालक" यांनी व्यवस्था करावी. तसेच "अण्णासाहेब पाटील आर्थिक मागास विकास महामंडळ" या महामंडळाची वार्षिक सर्व साधारण सभा (Annual Meeting) नियमितपणे आयोजित करावी.
७. अण्णासाहेब पाटील आर्थिक मागास विकास महामंडळ", मुंबई या महामंडळाच्या संदर्भात कंपनी अधिनियम १९५६ व त्या अधीन नियम/अधिसूचना/परिपत्रिकाबाबतीत रजिस्ट्रार ऑफ कंपनी (Registrar of Company) मुंबई कडून कंपनीचा व्यवसाय व धोरण तसेच दैनंदिन कामकाज संदर्भात निर्देश व सूचना "भारताचे नियंत्रक व महालेखापरीक्षक (लेखापरीक्षण)-II " (Comptroller and Auditor General of India Act-१९७१) च्या तरतुदीप्रमाणे प्रधान महालेखापाल (लेखापरीक्षक) मुंबई/ नागपूर महाराष्ट्र राज्य यांच्याकडून महामंडळाचा वित्तीय व्यवस्थापन व लेखापरीक्षण संबधीचा अहवाल तसेच राज्य शासनाचे संबंधित प्रशासकीय विभागाचे अधिनियम व नियमाच्या
अंमलबजावणी बाबत सक्षम अधिकारी यांच्या कडून निर्देश व सूचना या सर्व बाबतीत कार्यकृती अहवाल विहित कालावधीत संचालक मंडळ (Board of Directors) यांच्या मान्यतेने सादर करण्याची जबाबदारी व्यवस्थापकीय संचालक (Managing Director) यांची राहील.
८. अण्णासाहेब पाटील आर्थिक मागास विकास महामंडळ मर्यादित, मुंबई या कपंनीच्या “मेमोरन्डम ऑफ असोसिएशन” (Memorandum of Association) मध्ये नमूद ५ मुख्य उद्दिष्टे (Main Object) व ५१ अनुषंगिक पूरक, उद्दिष्टे (incidental or Ancillary Object) साध्य करण्यासाठी संचालक मंडळ (Board of Directors ) यांच्या मान्यतेने उपक्रमे व कल्याणकारी योजना राबविण्यास अण्णासाहेब पाटील आर्थिक मागास विकास महामंडळ मर्यादित, मुंबई यांना स्वायतत्ता राहिल. आर्थिक वर्षात शासनाकडुन उपलब्ध होणारा निधी विचारात घेऊन संचालक मंडळाकडून (Board of Directors) मेमोरन्डम ऑफ असोसिएशन (Memorandum of Association) मध्ये नमूद ५ मुख्य उद्दिष्टे (Main Object) व ५१ अनुषंगिक, पूरक उद्दिष्टे (incidental or Ancillary Object) पैकी आवश्यक ते उपक्रमे व कल्याणकारी, योजना याची निवड करून अंमलबजावणी करता येईल व संबंधित प्रशासकीय विभागामार्फत अंमलबजावणी करण्यात येणारे तत्सम उपक्रम व कल्याणकारी योजनाबाबत निश्चित करण्यात येणारे आर्थिक निकष
व प्रशासकीय पध्दत इत्यादि विचारात घेऊन “संचालक मंडळ” (Board of Directors) स्तरावर उचित निर्णय घेता येईल.या संदर्भात व्यवस्थापकीय संचालक, अण्णासाहेब पाटील आर्थिक मागास विकास महामंडळ, मुंबई यांना संबधित प्रशासकीय विभागाकडुन पूर्व सहमती घेणेची आवश्यकता राहणार नाही.
पृष्ठ ४ पैकी ३
# Page 4
शासन निर्णय क्रमांकः अपामं-२०२१/प्र.क्र.१६७/का.१४२५