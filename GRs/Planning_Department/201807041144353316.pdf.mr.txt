# Page 1
“विविध कल्याणकारी योजनांमध्ये वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) करणेबाबत.”
महाराष्ट्र शासन
नियोजन विभाग
शासन निर्णय क्रमांक : डिसीटी-२३१८/प्र.क्र.१०१/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ४ जुलै, २०१८.
पहा: १) नियोजन विभाग, शासन निर्णय क्रमांक-डिसीटी-२३१६/प्र.क्र.१३३/का.१४१७, दिनांक ५/१२/२०१६ २) नियोजन विभाग, शासन निर्णय क्रमांक डिसीटी-२३१८/प्र.क्र.२९/का-१४१७ दिनांक १२/४/२०१८
प्रस्तावना :
नियोजन विभाग, शासन निर्णय क्रमांक डिसीटी-२३१६/प्र.क्र.१३३/का.१४१७, दिनांक ५ डिसेंबर, २०१६ अन्वये शासनाच्या विविध कल्याणकारी योजनांमध्ये ज्या ठिकाणी
शासनाद्वारे वस्तू स्वरुपात अनुदान देण्यात येत आहे, त्या ठिकाणी वस्तू स्वरुपात अनुदान देण्याऐवजी रोख स्वरुपात थेट लाभार्थ्यांच्या बँक खात्यात (DBT) जमा करण्याबाबत निर्णय
घेण्यात आला होता. सदर शासन निर्णयातील “परिशिष्ट-अ” मध्ये “अ.क्र.८” येथे “गणवेश”
ही वस्तू दर्शविण्यात आली आहे.
२. शालेय शिक्षण व क्रीडा विभागामार्फत केंद्र पुरस्कृत सर्व शिक्षा अभियानाअंतर्गत मोफत गणवेश योजनेअंतर्गत पात्र शालेय विद्यार्थ्यांना २ गणवेश संच देण्यासाठी प्रति विद्यार्थी
रु.२०० याप्रमाणे एकूण रु.४०० याप्रमाणे तरतूद करण्यात येते. सर्व शिक्षा अभियानाअंतर्गत मोफत गणवेश योजनेच्या लाभाचे हस्तांतरण पात्र शालेय विद्यार्थ्यांच्या बँक खात्यावर
करण्यासाठी शून्य शिल्लकीवर बँक खाते उघडणेबाबत बँका सहकार्य करत नाहीत. बँक
व्यवहारासाठी SMS शुल्क, GST शुल्क, किमान रक्कम शुल्क (Minimum Balance
Charges) अशी विविध प्रकारची शुल्क आकारणी बँकांकडून करण्यात येत असल्याने
विद्यार्थ्यांना गणवेशाच्या लाभाची पूर्ण रक्कम मिळालेली नाही. सबब, व्यापक लोकहिताच्या दृष्टीने वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक
खात्यात (DBT) करणेबाबतच्या प्रक्रियेतून “गणवेश” ही वस्तू चालू शैक्षणिक वर्षाकरीता (सन २०१८-१९) वगळण्याची बाब शासनाच्या विचाराधीन होती.
# Page 2
शासननिर्णयक्रमांक: डिसीटी-२३१८/प्र.क्र.१०१/का.१४१७
शासन निर्णय
शालेय शिक्षण विभागाची “शालेय गणवेश योजना" थेट लाभ हस्तांतरण (DBT)
प्रक्रियेमधून वगळण्याबाबतच्या प्रस्तावास संदर्भ क्रमांक २ येथील छाननी समितीने दिलेल्या
अभिप्रायानुसार नियोजन विभाग, शासन निर्णय क्रमांक- डिसीटी-२३१६/प्र.क्र.१३३/
का. १४१७, दिनांक ५ डिसेंबर, २०१६, “परिशिष्ट-अ" मधील “अ.क्र.८" येथे दर्शविण्यात
आलेली “गणवेश” ही वस्तू फक्त चालू शैक्षणिक वर्षाकरीता (सन २०१८-१९) वगळण्यात येत
आहे. विविध कल्याणकारी योजनांमध्ये वस्तुस्वरूपात मिळणाऱ्या लाभाचे हस्तांतर, रोख
स्वरूपात थेट लाभार्थ्याच्या बँक खात्यात (DBT) करणेबाबतची प्रक्रिया या प्रकरणी लागू
राहणार नाही.
# Page 3