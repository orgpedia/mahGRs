# Page 1
“ताजबाग जिल्हा नागपूर विकास आराखडा” सन २०१९-२० या आर्थिक वर्षाकरीता निधी वितरणाबाबत.
महाराष्ट्र शासन
नियोजन विभाग
शासन निर्णय क्रमांक : ताविआ-२०१९/प्र.क्र.१६/का.१४४३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०५ ऑगस्ट, २०१९
वाचा : नियोजन विभाग शासन निर्णय क्रमांक : ताविआ २०१३/प्र.क्र. १६/का.१४४३, दिनांक ३० सप्टेंबर, २०१३.
प्रस्तावना : नागपूर शहरातील हजरतबाबा ताजुद्दिन यांचा ताजबाग येथील दर्ग्याच्या परिसराचा विकास करण्यासाठी नियोजन विभाग शासन निर्णय दि. ३० सप्टेंबर २०१३ अन्वये रु. १३२.४९ कोटी इतक्या किंमतीच्या “ताजबाग जिल्हा नागपूर विकास आराखड्यास” प्रशासकीय मान्यता देण्यात आली आहे. या आराखड्याकरीता सन २०१९-२० या आर्थिक वर्षात अर्थसंकल्पित करण्यात आलेला निधी विभागीय आयुक्त, नागपूर यांना उपलब्ध करून देण्याची बाब शासनाच्या विचाराधीन होती.
शासन निर्णय :
“ताजबाग जिल्हा नागपूर विकास आराखड्या”तील कामांसाठी विभागीय आयुक्त, नागपूर विभाग, नागपूर यांनी दि. ३१ जुलै, २०१९ च्या पत्रान्वये मागणी केल्यानुसार वित्त विभाग शासन परिपत्रकानुसार ६० % च्या मर्यादेत रु.३०.०० कोटी (रुपये तीस कोटी फक्त) निधी खालीलप्रमाणे उद्दिष्टनिहाय वितरीत करण्यात येत आहे.
(रुपये कोटीत)
------------------------------------------------------------------------------------
| मुख्य लेखाशीर्ष | उद्दिष्ट | अर्थसंकल्पीत निधी | ६० % च्या मर्यादेत वितरीत करावयाचा निधी |
| ५४५२००७१  |  | ५३, मोठी बांधकामे | ५०.१० | ३०.०० |
------------------------------------------------------------------------------------
२. ताजबाग जिल्हा नागपूर विकास आराखडयावर होणारा सदरहू खर्च लेखाशीर्ष ‘ “ मागणी क्र. ओ-१०, मुख्य लेखाशीर्ष भांडवली खर्च, (०१) पर्यटनासाठी पायाभूत सुविधा, १०१, पर्यटन केंद्रे (००)(००)(०२) ताजबाग विकास योजना, जिल्हा नागपूर (५४५२ ००७१) योजनांतर्गत” ५३ मोठी बांधकामे याखाली खर्ची टाकण्यात यावा. या लेखाशीर्षातर्गंत झालेल्या प्रत्यक्ष खर्च व प्रधान महालेखापाल, नागपूर यांचे कार्यालयाने नोंदविलेल्या खर्चाचा दरमहा ताळमेळ घालण्यात यावा. तसेच वितरीत केलेल्या निधीचे “उपयोगिता प्रमाणपत्र” विभागीय आयुक्त, नागपूर यांनी शासनास तात्काळ सादर करावे.
# Page 2
शासन निर्णय क्रमांकः ताविआ-२०१९/प्र.क्र.१६/का.१४४३
३. वित्त विभागाच्या शासन परिपत्रक क्र. अर्थसं २०१९/प्र.क्र.९२ / अर्थ - ३, दि. ८ जुलै, २०१९ मधील तरतूदीनुसार हा शासन निर्णय निर्गमित करण्यात येत आहे.