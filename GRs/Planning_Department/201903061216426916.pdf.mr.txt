# Page 1
“सेवाग्राम विकास आराखडा”; जिल्हा, वर्धा,
निधी वितरणाबाबत.
महाराष्ट्र शासन
नियोजन विभाग
शासन निर्णय क्रमांक-सेविआ २०१९/प्र.क्र.१/का.१४४४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२
दिनांक : ६ मार्च, २०१९
वाचा : १) नियोजन विभाग, शासन निर्णय क्र. सेविआ २०१८/प्र.क्र.६८/का.१४४४, दिनांक १० ऑक्टोबर, २०१८.
२) नियोजन विभाग, शासन निर्णय क्र. सेविआ २०१८/प्र.क्र.१/का.१४४४, दिनांक ०४ जानेवारी, २०१९.
प्रस्तावना : सेवाग्राम, जिल्हा वर्धा परिसरात पायाभूत सुविधा उपलब्ध करण्यासाठी सेवाग्राम विकास आराखड्यातील रु.१६२.५१२७ कोटी किंमतीच्या कामांना संदर्भाधीन दिनांक १० ऑक्टोबर, २०१८ च्या शासन निर्णयान्वये सुधारित प्रशासकीय मान्यता प्रदान करण्यात आली आहे.
सेवाग्राम विकास आराखड्यासाठी सन २०१८-१९ या आर्थिक वर्षासाठी रु. २६.०८१२ कोटी निधी अर्थसंकल्पित आहे. त्यापैकी संदर्भाधिन अनुक्रमांक २ च्या शासन निर्णयान्वये रु. १८.२५६८ कोटी निधी जिल्हाधिकारी, वर्धा यांना वितरित करण्यात आला आहे. आता सेवाग्राम विकास आराखड्यातील कामांकरिता सन २०१८-१९ या आर्थिक वर्षासाठी उर्वरित निधी उपलब्ध करून देण्याची बाब शासनाच्या विचाराधीन होती.
शासन निर्णय : सेवाग्राम, जिल्हा वर्धा परिसरात पायाभूत सुविधा उपलब्ध करण्यासाठी सेवाग्राम विकास आराखडा, या योजनेतील कामांसाठी सन २०१८-१९ या आर्थिक वर्षासाठी रु.२६.०८१२ कोटी इतका निधी सन २०१८ च्या अर्थसंकल्पिय अधिवेशनात अर्थसंकल्पित करण्यात आलेला आहे.
त्यापैकी दिनांक ०४ जानेवारी, २०१९ च्या अनुक्रमांक २ च्या शासन निर्णयान्वये रु. १८.२५६८ कोटी इतका निधी जिल्हाधिकारी, वर्धा यांना वितरित करण्यात आला आहे. आता जिल्हाधिकारी, वर्धा यांना उर्वरित एकूण रु. ७.८२४४ कोटी (अक्षरी रुपये सात कोटी ब्याऐंशी लाख चव्वेचाळीस हजार फक्त) इतका निधी, खालील प्रमाणे वितरीत करण्यात येत आहे.
--------------------------------------------------------------------------------------------------------------------------
| अ.क्र. | उद्दिष्ट | सन २०१८-१९ या वित्तीय वर्षासाठी अर्थसंकल्पिय तरतूद | सन २०१८-१९ या वित्तीय वर्षासाठी वितरीत करावयाची रक्कम |
| १ | २८-व्यावसायिक सेवा | १,१४,६८,००० | ३४,४०,००० |
| २ | ५३-मोठी बांधकामे | २४,९३,४४,००० | ७,४८,०४,००० |
| एकूण | २६,०८, १२,००० | ७,८२,४४,००० |
--------------------------------------------------------------------------------------------------------------------------
# Page 2
शासन निर्णय क्रमांक: सेविआ २०१९/प्र.क्र.१/का.१४४४
२. सदरहू खर्च मागणी क्रमांक ओ-१०, ४५१५-इतर ग्रामविकास कार्यक्रमावरील भांडवली खर्च, १०२-सामुहिक विकास, पंचवार्षिक योजनांतर्गत योजना-राज्य योजनांतर्गत योजना, (०१) बहुउद्देशिय कार्यक्रम, (०१)(४२) - सेवाग्राम विकास योजना, जिल्हा वर्धा (४५१५०८६१) या लेखाशिर्षांखाली खर्ची टाकण्यात यावा. वर नमुद केलेल्या लेखाशिर्षांतर्गत झालेला प्रत्यक्ष खर्च व महालेखापाल कार्यालयाने नोंदविलेल्या खर्चाचा दरमहा ताळमेळ घालण्यात यावा. वितरीत करण्यात आलेल्या निधीचे उपयोगिता प्रमाणपत्र शासनास तात्काळ सादर करावे.
3. हा शासन निर्णय वित्त विभागाच्या परिपत्रक क्र. अर्थसं - २०१८/प्र.क्र.६९/अर्थ-३, दिनांक २५ जानेवारी, २०१९ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.