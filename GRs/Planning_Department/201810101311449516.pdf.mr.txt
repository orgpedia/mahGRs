# Page 1
मौजे पवनार व मौजे वरुड येथील नविन कामे अंतर्भूत करून सेवाग्राम विकास आराखड्यास सुधारित प्रशासकीय मान्यता देण्याबाबत.
महाराष्ट्र शासन
नियोजन विभाग
शासन निर्णय क्रमांक: सेविआ २०१८/प्र.क्र.६८/का.१४४४
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक : १० ऑक्टोबर, २०१८
वाचा: १) नियोजन विभाग, शासन निर्णय क्र.तीक्षेवि २०१५/प्र.क्र.६/का.१४४४, दिनांक ४ जून, २०१५.
२) नियोजन विभाग, शासन निर्णय क्र. सेविआ २०१३/प्र.क्र.१७/ का. १४४३ दिनांक ०१ ऑक्टोबर, २०१६ प्रस्तावना:
महात्मा गांधी यांच्या जयंतीस दि.२ ऑक्टोबर, २०१९ रोजी १५० वर्षे पूर्ण होत असल्याने सेवाग्राम विकास आराखडा, जिल्हा वर्धा परिसरात पायाभूत सुविधा उपलब्ध करण्यासाठी सेवाग्राम विकास आराखड्यास नियोजन विभाग शासन निर्णय दिनांक १ ऑक्टोबर, २०१६ अन्वये रु. १४४९९.७५ लक्ष किंमतीच्या विकास आराखड्यास प्रशासकीय मान्यता प्रदान करण्यात आली होती.
सेवाग्राम विकास आराखड्यांतर्गत, मौजे पवनार व मौजे वरुड जिल्हा वर्धा परिसरात पायाभूत सुविधा उपलब्ध करण्याकरिता रु.१७५१.५२ लक्ष इतक्या किमतीची नविन कामे समाविष्ट करण्याची बाब विचाराधिन होती.
शासन निर्णय : सेवाग्राम विकास आराखड्यांतर्गत, मौजे पवनार व मौजे वरुड जिल्हा वर्धा परिसरात पायाभूत सुविधा उपलब्ध करण्याकरिता जिल्हाधिकारी, वर्धा यांनी सादर केलेल्या रु.१७५१.५२ लक्ष (रुपये सतरा कोटी एक्कावन्न लाख बावण्ण हजार फक्त) इतक्या किंमतीच्या सोबतच्या परिशिष्ट - अ मध्ये नमुद नविन कामांना, प्रशासकीय मान्यता प्रदान करण्यात येत असून त्याअनुषंगाने एकुण रु. १६२५१.२७ लक्ष किंमतीच्या सुधारित सेवाग्राम विकास आराखड्यास प्रशासकीय मान्यता देण्यात येत आहे.
२. सदर आराखड्याची अंमलबजावणी नियोजन विभाग, शासन निर्णय क्रमांक तीक्षेवि-२०१५ /प्र.क्र.६/ का.१४४४, दिनांक ४ जुन २०१५ अन्वये गठीत करण्यात आलेल्या जिल्हाधिकारी, वर्धा यांच्या अध्यक्षतेखालील जिल्हास्तरीय कार्यकारी समितीकडे सोपविण्यात येत आहे. या आराखड्याचे संनियंत्रण विभागीय आयुक्त, नागपूर विभाग, नागपूर यांचेकडे राहिल. मात्र त्याकरिता नव्याने / स्वतंत्र कर्मचारीवृंद उपलब्ध करण्यात येणार नाही. त्यांचेकडील उपलब्ध कर्मचारीवृंदाकडूनच या
# Page 2
शासन निर्णय क्रमांक: सेविआ २०१८/प्र.क्र. ६८/का.१४४४
आराखड्याची अंमलबजावणी करण्यात यावी. समितीची कार्यकक्षा शासन निर्णयात नमूद केल्यानुसार खालील प्रमाणे राहिल.
अ. सोबतच्या परिशिष्ट-अ मध्ये नमुद कामांचे तांत्रिक / प्रशासकीय मान्यता आदेश निर्गमित करणे.
ब. सदर आराखड्यांतर्गत समाविष्ट सर्व कामे दिनांक २ ऑक्टोबर, २०१९ पूर्वी पूर्ण करण्याचे नियोजन करणे.
क. सदर आराखड्यातील कामांचा मासिक आढावा घेणे.
ड. कामाच्या निमित्ताने जिल्हास्तरावरील कोणत्याही अधिकाऱ्यास बोलविण्याचे व त्यांना योग्य त्या सूचना करण्याचे अधिकार जिल्हाधिकारी यांना राहतील.
इ. आराखड्याची अंमलबजावणी विहीत कालावधीत पूर्ण होण्यासाठी आवश्यक ती सर्व उपाययोजना करण्यात यावी.
ई. आराखड्यातील कामांशी संबंधित सर्व विभागांचे समन्वयन करण्याची जबाबदारी विभागीय आयुक्त, नागपूर विभाग, नागपूर व जिल्हाधिकारी, जि. वर्धा यांची राहील.
उ. उपलब्ध निधीच्या मर्यादेत कामांचा प्राधान्यक्रम निश्चिती व निधीचा उचित विनियोग यादृष्टीने आवश्यक ती दक्षता घेण्यात यावी.
ऊ. बांधकाम व बांधकामाव्यतिरिक्त कामांसंदर्भात शासनाची प्रचलित मानके व निकषानुसार कामे पूर्ण करावीत.
ए. कामांच्या पुर्णत्वाची खात्री/प्रगती विचारात घेऊन निधी खर्च करण्यात यावा.
३. विकास आराखड्यातील कामांच्या प्रगतीबाबत विभागीय आयुक्त, नागपूर यांनी त्रैमासिक आढावा घेऊन त्याचा अहवाल शासनास सादर करावा.
४. या आराखड्यातील खर्च मागणी क्रमांक ओ-१०, ४५१५ - इतर ग्रामविकास कार्यक्रमावरील भांडवली खर्च, १०२-सामुहिक विकास, पंचवार्षिक योजनांतर्गत योजना-राज्य योजनांतर्गत योजना, (०१)-बहुउद्देशिय कार्यक्रम, (०१)(४२)-सेवाग्राम विकास योजना, जिल्हा वर्धा (४५१५०८६१), या लेखाशिर्षांतर्गत उपलब्ध तरतूदीतून करण्यात यावा.
५. मा.मुख्यमंत्री महोदयांच्या अध्यक्षतेखालील शिखर समितीने दिनांक २४ ऑगस्ट,२०१८ रोजीच्या बैठकीत मान्यता दिल्यानुसार सुधारित प्रशासकीय मान्यतेचे आदेश निर्गमित करण्यात येत आहेत.
पृष्ठ ५ पैकी २
# Page 3
शासन निर्णय क्रमांक: सेविआ २०१८ /प्र.क्र. ६८/का.१४४४
# Page 4
# Page 5