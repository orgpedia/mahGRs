# Page 1
मुख्यमंत्री फेलोशिप कार्यक्रम २०१९-२०.
महाराष्ट्र शासन
नियोजन विभाग
शासन निर्णय क्र. मुफेका १०१९/प्र.क्र.५३/का.१४२६
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक : :३०.०१.२०२०
संदर्भ : १) सामान्य प्रशासन विभाग, शासन निर्णय क्र.एसआरव्ही २०१४/प्र.क्र.४००/२०१४/१२, दि.२९.०५.२०१५ २) नियोजन विभाग, शासन निर्णय क्र.मुफेका १०१८/प्र.क्र.५३/का.१४२६, दि.२४.०५.२०१९
प्रस्तावना : “मुख्यमंत्री फेलोशिप कार्यक्रम” सामान्य प्रशासन विभाग शासन निर्णय क्र. एसआरव्ही २०१४/ प्र.क्र.४००/२०१४/१२, दि.२९.०५.२०१५ अन्वये सुरू करण्यात आला आहे. त्यानंतर दरवर्षी हा कार्यक्रम राबविण्यात येत असून मुख्यमंत्री फेलोंच्या निवडीचे निकष, अटी व शर्ती निश्चित करण्यात आल्या आहेत.
२. मुख्यमंत्री फेलोशिप कार्यक्रमाअंतर्गत करण्यात आलेल्या कामाच्या लनिष्पत्तीचा आढावा घेऊन त्याची रचना व अंमलबजावणीच्या पध्दतीबाबत “सुधारणा / बदल” होण्याची आवश्यकता आहे. “मुख्यमंत्री फेलोशिप कार्यक्रम” सुधारित करण्याचा प्रस्ताव शासनाच्या विचाराधीन असल्याने सद्या सुरू असलेला “मुख्यमंत्री फेलोशिप कार्यक्रम” संपुष्टात आणण्याबाबतचा प्रस्ताव शासनाच्या विचाराधीन होता. या अनुषंगाने पुढीलप्रमाणे निर्णय घेण्यात येत आहे :
शासन निर्णय :
“नियोजन विभाग शासन निर्णय क्र.मुफेका १०१९/प्र.क्र.५३/का.१४२६, दि.२४.०५.२०१९ मध्ये नमूद केलेला “मुख्यमंत्री फेलोशिप कार्यक्रम २०१९-२०" च्या अनुषंगाने अर्थ व सांख्यिकी संचालनालयामार्फत नियुक्त करण्यात आलेल्या सर्व मुख्यमंत्री फेलोंच्या नियुक्तीचा कालावधी ११ महिन्यासाठी ठरविण्यात आला आहे. यामध्ये आता बदल करण्यात येत असून सर्व मुख्यमंत्री फेलोंची नियुक्ती दि. ३१ मार्च, २०२० रोजी संपुष्टात आणण्यात येत आहे.
# Page 2