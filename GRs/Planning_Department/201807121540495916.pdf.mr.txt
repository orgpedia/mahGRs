# Page 1
चंद्रपूर व सिंधुदुर्ग जिल्ह्यामध्ये रिसोर्स बेस्ड इंटेसिव्ह प्लॅनिंग व डेव्हलपमेंट हा पथदर्शी कार्यक्रम राबविण्यासाठी चांदा ते बांदा ही योजना राबविण्यास मान्यता देण्याबाबत.
महाराष्ट्र शासन
नियोजन विभाग
शुध्दीपत्रक क्रमांक : चांबायो-२०१७/प्र.क्र.१३५/का-१४१८
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२.
दि. १२ जुलै, २०१८
वाचा - (i) नियोजन विभाग, शासन निर्णय क्र. डीएपी-१०१५/प्र.क्र.५१/का-१४८१, दि.२९ जून,२०१६.
(ii) नियोजन विभाग, शासन निर्णय क्र. डीएपी-१०१५/प्र.क्र.५१/का-१४८१, दि. ७ जुलै, २०१७.
शुध्दीपत्रक
चंद्रपूर व सिंधुदूर्ग जिल्ह्याकरीता चांदा ते बांदा या योजनेच्या शासन निर्णयामध्ये जेथे-जेथे “नाविन्यपूर्ण योजना” असे नमूद केलेले आहे. तेथे तेथे “नाविन्यपूर्ण कामे" वाचावे. तसेच नियोजन विभागाचे संदर्भाधीन शासन निर्णय क्र.१ मधील ‘परिच्छेद क्रमांक ६ (१-अ), ६ (१-ड)’ व ‘परिच्छेद क्रमांक ६ (२–ब), ६ (२–ड)' तसेच 'परिच्छेद क्रमांक १२’ पुढीलप्रमाणे वाचावे.
६. समित्यांची कार्यकक्षा : १) राज्यस्तरीय समिती:
अ) जिल्हास्तरीय समितीने प्राधान्यक्रम व आर्थिक भारासह तयार केलेल्या प्रारुप आराखड्यामधील प्रस्तावीत कामाचा विचार करणे, आवश्यक ते बदल सुचविणे किंवा वाटतील अशा शिफारशीसह मान्यता देणे. संबंधित प्रशासकीय विभागाच्या कोणत्याही राज्यस्तरीय योजनेत किंवा जिल्हास्तरीय योजनेत समाविष्ट नसलेल्या प्रस्तावीत कामांना जिल्हास्तरीय समितीने “नाविन्यपूर्ण काम” म्हणून प्रमाणित करून प्रारुप मार्गदर्शक सूचनांसह प्रस्ताव राज्यस्तरीय समितीकडे विचारार्थ सादर केल्यास अशा “नाविन्यपूर्ण काम” च्या जिल्हास्तरीय समितीमार्फत अंमलबजावणी संदर्भात मार्गदर्शक सूचनांना अंतिमत: मान्यता देणे.
ड) विविध योजनांचे स्वतंत्र अस्तित्व कायम ठेऊन योजनांखालील निधीच्या कृतीसंगमाची (Convergence) शिफारस करणे.
उर्वरित ब), क), इ), व ई) कायम राहील.
# Page 2
शासन शुध्दीपत्रक क्रमांकः चांबायो-२०१७/प्र.क्र.१३५/का-१४१८
२) जिल्हास्तरीय समिती :
ब) जिल्हास्तरीय समितीने प्रस्तावांची छाननी करुन प्राधान्यक्रम व आर्थिक भारासह प्रारुप आराखडा तयार करुन तो शिफारशीसह राज्यस्तरीय समितीसमोर ठेवण्यासाठी नियोजन विभागाकडे सादर करावा. संबंधित प्रशासकीय विभागाच्या कोणत्याही राज्यस्तरीय योजनेत किंवा जिल्हास्तरीय योजनेत समाविष्ट नसलेल्या प्रस्तावीत कामांना जिल्हास्तरीय समितीने “नाविन्यपूर्ण काम” म्हणून प्रमाणित करून त्याची जिल्हास्तरीय समितीमार्फत अंमलबजावणी संदर्भात प्रारूप मार्गदर्शक सूचनांसह प्रस्ताव राज्यस्तरीय समितीच्या अंतिम मान्यतेसाठी सादर करणे.
ड) शासन निर्णय,दि.२९ जून, २०१६ मधील परि. २ (ड) मधील पहिल्या वाक्यातील “महागाई भत्ता” शब्द वगळण्यात यावा. तद्नंतर पुढीलप्रमाणे वाचावे:
“योजनेच्या प्रभावी अंमलबजावणीसाठी झालेल्या कामाचे मुल्यमापन करण्यासाठी उपयुक्त माहिती व ज्ञानाची भर पडावी व त्याबाबत समिती सदस्यांना आवश्यकतेनुसार भारतामध्ये तसेच भारताबाहेर प्रशिक्षण / अभ्यास दौरा अनुज्ञेय असेल. अभ्यास दौरा/प्रवास भत्ता / दैनिक भत्ता प्रचलित नियमानुसार अनुज्ञेय राहिल.
सदर भेटी व / अभ्यास दौ-यासाठी येणारा खर्च उपलब्ध निधीतून करण्यात यावा”.
उर्वरित -अ), ब), व क) कायम राहील.
१२) नाविन्यपूर्ण बाबी:- ज्या त्या जिल्ह्यांची स्वतंत्र वैशिष्ट्ये असून त्याअनुषंगाने स्थानिक गरजा देखील, वेगवेगळ्या आहेत. यासाठी काही “नाविन्यपूर्ण काम” करावी लागतील.
जिल्हास्तरीय समितीने “नाविन्यपूर्ण काम” प्रमाणित करून त्यांच्या प्रारूप मार्गदर्शक सूचना राज्यस्तरीय समितीकडे विचारार्थ सादर करावे. राज्यस्तरीय समितीकडून अशा “नाविन्यपूर्ण कामा” संदर्भात मार्गदर्शक सूचनांबाबत अंतिमत: मान्यता प्राप्त झाल्यावर जिल्हास्तरीय समितीमार्फत पुढील कार्यवाही करावी.
२. दि. ७ जुलै,२०१७ रोजीच्या शासन निर्णयातील परिच्छेद क्रमांक ३.१ मधील ‘क’ मधील सुधारणा पुढीलप्रमाणे:
चांदा ते बांदा योजनेसाठीच्या राज्यस्तरीय समितीने मान्य केलेल्या प्रस्तावातील योजनांसाठी परिच्छेद क्र.३.२ मधील “अ” व “ब” मध्ये नमूद केल्याप्रमाणे जिल्हाधिकारी चंद्रपूर व जिल्हाधिकारी सिंधुदूर्ग यांनी कार्यवाही करावी.
पृष्ठ ४ पैकी २
# Page 3
शासन शुध्दीपत्रक क्रमांकः चांबायो-२०१७/प्र.क्र.१३५/का-१४१८
३. दि. ७ जुलै, २०१७ रोजीच्या शासन निर्णयातील परिच्छेद क्रमांक ३.२ मधील ‘अ’ पुढीलप्रमाणे राहील:
चांदा ते बांदा योजने अंतर्गत जिल्हास्तरीय समितीने प्रस्तावीत केलेल्या आराखड्याला राज्यस्तरीय समितीने मान्यता प्रदान केल्यावर सदर आराखडा राज्यस्तरीय प्रकल्प व्यवस्थापन कक्षामार्फत संबंधित प्रशासकीय विभागांना पाठविण्यात येईल.
राज्यस्तरीय समितीने मंजूर केलेल्या आराखड्यातील “नाविन्यपूर्ण कामांना” प्रशासकीय मान्यता देण्याचे अधिकार प्रचलित वित्तीय मर्यादेच्या अधीन राहून जिल्हाधिकारी यांना असतील. अशा “नाविन्यपूर्ण कामा” च्या बाबतीत राज्यस्तरीय समितीने अंतिमत: मान्यता दिलेल्या मार्गदर्शक सूचनांनुसार अंमलबजावणी करण्यासाठी आवश्यकतेनुसार “तांत्रिक मान्यता” देण्याची जबाबदारी संबंधित कार्यान्वयीन यंत्रणेची राहील. अशावेळी "तांत्रिक
मान्यता” प्राधान्याने दिली जाईल या बाबतीत प्रशासकीय विभागाच्या अधिनस्त विभाग प्रमुख /प्रादेशिक कार्यालय प्रमुख / कार्यालय प्रमुख यांचे स्तरावर सनियंत्रण करावे व ह्याची माहिती प्रशासकीय विभागाकडून राज्यस्तरीय समितीकडे सादर करावी.
४. दि. ७ जुलै, २०१७ रोजीच्या शासन निर्णयातील परिच्छेद क्रमांक ३.२ मधील ‘ब’ पुढीलप्रमाणे राहील:
जिल्हा वार्षिक योजना (सर्वसाधारण) च्या धर्तीवर स्थानिक स्वराज्य संस्थांकडील
(जिल्हा परिषद, नगरपालिका, महानगरपालिका, नगरपंचायत) कामे सोडून चांदा ते बांदा योजनेअंतर्गत घेण्यात येणा-या “नाविन्यपूर्ण काम” शिवाय इतर “नियमित कामे” ज्या बाबतीत राज्यस्तरीय समितीकडून “मार्गदर्शन” प्राप्त करणे आवश्यक नाही अशा नियमित कामांच्या बाबतीत प्रशासकीय मान्यता देण्याचे प्रशासकीय विभागांचे व त्यांच्या क्षेत्रिय यंत्रणांचे सर्व अधिकार जिल्हाधिकारी यांना जिल्हा वार्षिक योजना (सर्वसाधारण) च्या धर्तीवर असतील. तथापि, अशा नियमित कामांच्या बाबतीत जिल्हा वार्षिक योजना (सर्वसाधारण)
च्या धर्तीवर जिल्हाधिकारी यांनी प्रचलित आर्थिक मर्यादेच्या अधिन राहून संबंधित प्रशासकीय विभागाने निर्गमित केलेल्या मार्गदर्शक सूचनांप्रमाणे प्रशासकीय मान्यता देण्याची कार्यवाही करावी.
५. नियोजन विभाग, शासन निर्णय क्र. डीएपी-१०१५/प्र.क्र.५१/का-१४८१, दि.२९ जून,२०१६ व दि.७ जूलै, २०१७ च्या शासन निर्णयास वित्त विभागाने कार्योत्तर मान्यता प्रदान केली आहे.
पृष्ठ ४ पैकी ३
# Page 4
शासन शुध्दीपत्रक क्रमांकः चांबायो-२०१७/प्र.क्र.१३५/का-१४१८
६. सदर शासन निर्णय वित्त विभागाच्या अनौपचारीक संदर्भ क्रमांक २०१/२०१८/व्यय-८, दि.२७/६/२०१८ अन्वये वित्त विभागाच्या सहमतीने निर्गमित करण्यात येत आहे.