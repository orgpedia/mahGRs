# Page 1
"मागेल त्याला शेततळे" योजनेअंतर्गत कार्यारंभ आदेश दिल्यानंतर शेततळ्याचे काम पूर्ण करण्यासाठी निश्चीत करण्यात आलेल्या कालावधीस मुदतवाढ देण्याबाबत.
महाराष्ट्र शासन
नियोजन विभाग (रोहयो)
शासन निर्णय क्रमांक : शेततळे-२०१८/प्र.क्र.६/रोहयो-५
नवीन प्रशासन भवन, १६ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक:- ११ एप्रिल, २०१८.
वाचा: १. नियोजन विभाग शासन निर्णय क्रमांक : शेततळे-२०१६/प्र.क्र.१ (७४)/रोहयो-५, दि.१७.०२.२०१६.
२. संचालक, मृदसंधारण व पाणलोट क्षेत्र व्यवस्थापन, कृषि आयुक्तालय, पुणे यांचे दि.२८.११.२०१७ चे पत्र
प्रस्तावना: "मागेल त्याला शेततळे" या योजनेअंतर्गत कार्यारंभ आदेश दिल्यावर शेततळयाचे काम पूर्ण
करण्याबाबत संदर्भ क्र.१ येथे नमूद दि.१७.२.२०१६ च्या शासन निर्णयात नमूद अटी शिथील करण्याची
विनंती संचालक, मृदसंधारण व पाणलोट क्षेत्र व्यवस्थापन, कृषि आयुक्तालय, पुणे यांनी संदर्भ क्र.२ येथे
नमूद दिनांक २८.११.२०१७ च्या पत्रान्वये केली आहे. त्यानुषंगाने कार्यवाही करण्याची बाब शासनाच्या
विचाराधीन होती. त्यास अनुसरून खालीलप्रमाणे निर्णय घेण्यात येत आहे.
शासन निर्णय :
संदर्भ क्र.१ येथे नमूद दिनांक १७.०२.२०१६ च्या शासन निर्णयातील परिच्छेद ४.१२, ४.१३ व
७.२ मध्ये खालील तरतूदी करण्यात आल्या आहेत:
अ) परिच्छेद क्रमांक ४.१२ - "कार्यारंभ आदेश दिल्यानंतर लाभार्थ्यांनी ३० दिवसात काम सुरु करावे
व तसे तालुका कृषी अधिकारी कार्यालयास लेखी कळवावे, अन्यथा निवड रद्द झाली असे
समजण्यात येईल.
# Page 2
शासन निर्णय क्रमांकः शेततळे-२०१८/प्र.क्र.६/रोहयो-५
ब) परिच्छेद क्रमांक ४.१३ - "अपवादात्मक परिस्थितीतीमध्ये ३० दिवसापेक्षा जास्त मुदतवाढ
द्यावयाची झाल्यास तालुकास्तरीय समितीने शेत परिस्थितीची खातरजमाकरुन आवश्यकता
असल्यास आणखी ३० दिवसांची मुदतवाढ द्यावी.
क) परिच्छेद क्रमांक ७.२ - "कार्यारंभ आदेश मिळाल्यापासून शेततळ्याचे काम तीन महिन्यात पूर्ण
करणे बंधनकारक राहील"
उक्त नमूद अटी रद्द करुन त्यांमध्ये "कार्यारंभ आदेश दिल्यानंतर लाभार्थ्यांनी दिनांक ३० जून,
२०१८ पर्यंत शेततळ्याचे काम पूर्ण करावे" अशी सुधारणा करण्यात येत आहे
# Page 3