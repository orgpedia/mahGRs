# Page 1
महात्मा गांधी राष्ट्रीय ग्रामीण रोजगार हमी योजनेंतर्गत प्रत्येक ग्रामपंचायती मध्ये ५ विहिरींची कामे सुरु करण्याबाबत महाराष्ट्र शासन
नियोजन विभाग (रोहयो प्रभाग )
शासन परिपत्रक क्र. : मग्रारो-२०१८/प्र.क्र.१५५/मग्रारो-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०५ जानेवारी, २०१९
वाचा : १. शासन निर्णय क्र. मग्रारो-२०१२/प्र. क्र. ३०/रोहयो-१, दि.१७ डिसेंबर, २०१२ २. शासन परिपत्रक क्र. मग्रारोहयो-२०१४/प्र.क्र.४५/मग्रारो-१, दि. २१ ऑगस्ट, २०१४
परिपत्रक
महात्मा गांधी राष्ट्रीय ग्रामीण रोजगार हमी योजनेअंतर्गत, राज्यातील सध्याची दुष्काळाची परिस्थिती विचारात घेता राज्यात अपूर्ण असलेल्या विहिरींची कामे तातडीने पूर्ण करण्यात यावी. याबाबत नियोजन करतांना प्रगतीपथावर असलेल्या विहिरी विचारात घेऊन नविन विहिरी मंजूर कराव्यात. एका ग्रामपंचायतीत एका वेळेस ५ विहिरींची कामे प्रगतीपथावर राहतील याची दक्षता घेण्यात यावी (उदा. एका ग्रामपंचायतीमध्ये ३ विहिरींची कामे प्रगतीपथावर असल्यास नव्याने २ सिंचन विहिरींची कामे हाती घेण्यात यावी). ५ पेक्षा जास्त विहिरी अपूर्ण असल्यास त्या ग्रामपंचायतीमध्ये नवीन विहिरींना प्रशासकीय मान्यता देण्यात येवू नये याची दक्षता मुख्य कार्यकारी अधिकारी यांनी घ्यावी.
२. सदरची कामे घेतांना संदर्भाधीन शासन निर्णय दि. १७ डिसेंबर, २०१२ व शासन परिपत्रक, दि.२१ ऑगस्ट, २०१४ मधील तरतूदींचे पालन करावे.
# Page 2