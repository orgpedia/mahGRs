# Page 1
यवतमाळ जिल्ह्याचा मानव विकास अहवालाच्या छपाईकरिता विदर्भ विकास मंडळास निधी उपलब्ध करून देणेबाबत...
महाराष्ट्र शासन
नियोजन विभाग
शासन आदेश क्रमांक: विविमं २०१३/प्र.क्र.१३९/का.१४१६, मंत्रालय, मुंबई ४०० ०३२.
दिनांक : १० ऑक्टोबर, २०१८
संदर्भ : १. नियोजन विभागाचे आदेश क्रमांक: विविमं - २०१३/प्र.क्र.१३९/१४१६, दिनांक ११ सप्टेंबर, २०१४.
२. अपर आयुक्त तथा सदस्य सचिव, विदर्भ विकास मंडळ, नागपूर यांचे पत्र क्र. विविमं/जि.वि.अ./संस-२/२०१८/१६४, दिनांक १३ जुलै, २०१८
शासन आदेश:
मा. राज्यपाल यांनी दिलेल्या निदेशांनुसार, मानव विकास निर्देशांक कमी असलेल्या जिल्ह्यांचा (यवतमाळ व गडचिरोली) जिल्हा विकास अहवाल तयार करण्याकरिता नियोजन विभागाच्या दिनांक ११ सप्टेंबर, २०१४ रोजीच्या आदेशान्वये मान्यता प्रदान करण्यात आली असून रू.३४,१५,०००/- (रू. चौतीस लक्ष पंधरा हजार फक्त) इतका निधी विदर्भ विकास मंडळास उपलब्ध करून देण्यात आला आहे.
२. अपर आयुक्त तथा सदस्य सचिव, विदर्भ विकास मंडळ यांनी संदर्भ क्र. २ येथील पत्रान्वये केलेल्या विनंतीनुसार यवतमाळ जिल्ह्याचा मानव विकास अहवालाच्या २०० प्रतींच्या छपाईकरिता रू.८०,०००/- (रू. ऐंशी हजार फक्त) इतका निधी सदर शासन आदेशान्वये उपलब्ध करून देण्यात येत आहे.
३. सदर खर्च "मागणी क्रमांक ओ-१०, ४५१५- इतर ग्रामविकास कार्यक्रमावरील भांडवली खर्च, (००) (०२) वैधानिक विकास मंडळांचा क्षेत्रांतर्गत विकास कार्यक्रम, ५३ - मोठी बांधकामे (४५१५ ००३९) (कार्यक्रम)" या लेखाशीर्षाखाली, सन २०१८-१९ या वर्षातील अर्थसंकल्पित तरतूदीतून भागविण्यात यावा.
# Page 2