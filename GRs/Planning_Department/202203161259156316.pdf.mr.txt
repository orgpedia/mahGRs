# Page 1
“श्रीक्षेत्र घृष्णेश्वर, वेरुळ, तालुका खुलताबाद, जिल्हा औरंगाबाद विकास आराखड्यास" निधी वितरीत करण्याबाबत..
महाराष्ट्र शासन
नियोजन विभाग
शासन निर्णय क्रमांकः तिक्षेवि-२०२१/प्र.क्र.७१/का-१४४४
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक: १६ मार्च, २०२२.
संदर्भ :- १) नियोजन विभाग, शासन निर्णय क्रमांक तीक्षेवि-२०१८/प्र.क्र.६३/का.१४४४, दिनांक ०९ ऑगस्ट, २०१८.
२) नियोजन विभाग, शासन निर्णय क्रमांक तीक्षेवि-२०१८/प्र.क्र.६३/का.१४४४, दिनांक ०४ जानेवारी, २०१९.
प्रस्तावना “श्रीक्षेत्र घृष्णेश्वर मंदीर वेरुळ, तालुका खुलताबाद, जिल्हा औरंगाबाद” विकास
आराखडयास दि.९.८.२०१८ रोजीच्या शासन निर्णयान्वये रु. ११२.४१ कोटीच्या शासन
सहभागातील कामांना मंजुरी देण्यात आली आहे.
या आराखडयाकरिता सन २०२१-२२ या आर्थिक वर्षात अर्थसंकल्पित करण्यात आलेला
निधी जिल्हाधिकारी, “श्रीक्षेत्र घृष्णेश्वर मंदीर वेरुळ, तालुका खुलताबाद, जिल्हा औरंगाबाद"
विकास आराखडया अंतर्गत मंजूरी प्राप्त कामांसाठी “५३ - मोठी बांधकामे" या उदिष्टाखाली निधी
वितरीत करण्याचे शासनाच्या विचाराधीन होते.
शासन निर्णयः “श्रीक्षेत्र घृष्णेश्वर मंदीर वेरुळ, तालुका खुलताबाद, जिल्हा औरंगाबाद” अंतर्गत खालील बाबींसाठी जिल्हाधिकारी, औरंगाबाद यांना सन २०२१-२२ मध्ये एकुण रु.५.०० कोटी /- (रुपये
पाच कोटी फक्त) निधी वितरित करण्यात येत आहे.
रु.लाखात
------------------------------------------------------------------------------------------------------------------
| मुख्य लेखाशिर्ष | उद्दिष्ट | अर्थसंकल्पित निधी | यापूर्वी वितरित केलेला निधी | या शासन निर्णयान्वये वितरित करावयाचा निधी |
| ५४५२०१६९ | “५३ मोठी बांधकामे” | ४०००.०० |  | ५००.०० |
------------------------------------------------------------------------------------------------------------------
# Page 2
शासन निर्णय क्रमांक: तिक्षेवि-२०२१/प्र.क्र.७१/का-१४४४
२. श्रीक्षेत्र घृष्णेश्वर, वेरुळ, ता. खुलताबाद, जिल्हा औरंगाबाद विकास आराखडयास प्रशासकीय मान्यता देणेबाबत दि. ९ ऑगस्ट, २०१८ रोजी निर्गमित शासन निर्णयातील मुद्दा क्र.
“ग”व “घ” च्या अनुषंगाने आवश्यक त्या परवानग्या व करावयाच्या कामांना आवश्यक तांत्रिक मान्यता दिल्यानंतर या कामांकरिता उपलब्ध करण्यात आलेला निधी खर्च करण्यात यावा.
३. सदरहू खर्च लेखाशिर्ष “मागणी क्र.ओ-१०, मुख्य लेखाशिर्ष ५४५२- पर्यटनावरील भांडवली खर्च, ०१- पर्यटनासाठी पायाभूत सुविधा, १०१-पर्यटन केंद्रे, (००) (१०) “श्रीक्षेत्र घृष्णेश्वर मंदीर वेरुळ, तालुका खुलताबाद, जिल्हा औरंगाबाद" (५४५२०१६९) कार्यक्रम (दत्तमत)” “५३ मोठी बांधकामे” याखाली खर्ची टाकण्यात यावा.
४. वर नमूद केलेल्या लेखाशिर्षांतर्गत झालेला प्रत्यक्ष खर्च व महालेखापाल कार्यालयाने नोंदविलेल्या खर्चाचा ताळमेळ घालण्यात यावा. वितरित केलेल्या निधीचे उपयोगिता प्रमाणपपत्र शासनास तात्काळ सादर करावे.
५. वित्त विभागाच्या अनौपचारिक संदर्भ क्र. ४१६/२०२१ / व्यय-८, दि. २१ ऑक्टोबर, २०२१ अन्वये हा शासन निर्णय निर्गमित करण्यात येत आहे.