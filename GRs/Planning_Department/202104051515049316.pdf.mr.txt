# Page 1
“तिबेटीयन पुनर्वसन धोरण- २०१४" - Tibetan Refugees यांना महात्मा गांधी राष्ट्रीय ग्रामीण रोजगार हमी योजनेचा लाभ देण्याबाबत.
महाराष्ट्र शासन
नियोजन विभाग (रोहयो प्रभाग)
शासन परिपत्रक क्र. मग्रारो-२०२१/प्र.क्र.१०/रोहयो-१०
१६ वा मजला, नवीन प्रशासकीय भवन,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :०५ एप्रिल, २०२१
वाचा : १) डायरेक्टर (आरएचएस / एमडी), गृह मंत्रालय, भारत सरकार यांचे पत्र क्र.F.No.१४/१/ २०१४ – RHS/MD, दिनांक १८ ऑगस्ट, २०२०.
२) आयुक्त, नरेगा आयुक्तालय, नागपूर यांचे पत्र क्र. आयुक्तालय / पंचायत/४५३/२०२१, दिनांक ०४ मार्च, २०२१.
प्रस्तावना : केंद्र शासनाच्या धोरणानुसार Tibetan Rehabilitation Policy मध्ये Tibetan Refugees यांना महात्मा गांधी राष्ट्रीय ग्रामीण रोजगार हमी योजनेचा लाभ देण्याबाबत नमूद आहे. त्यानुसार “तिबेटीयन पुनर्वसन धोरण - २०१४” ची राज्यात अंमलबजावणी करण्याच्या अनुषंगाने तिबेटीयन निर्वासितांना विविध सोई - सुविधा, योजनांचे लाभ महात्मा गांधी राष्ट्रीय ग्रामीण रोजगार हमी योजने अंतर्गत कशाप्रकारे देता येईल ही बाब शासनाच्या विचाराधीन होती.
उपरोक्त बाबींची अंमलबजावणी करण्याच्या अनुषंगाने केंद्र शासनाच्या Tibetan Rehabilitation Policy मध्ये Tibetan Refugees यांना महात्मा गांधी राष्ट्रीय ग्रामीण रोजगार हमी योजनेचा लाभ देण्याबाबत शासन खालीलप्रमाणे निर्णय घेत आहे.
शासन परिपत्रक :
केंद्र शासनाच्या “तिबेटीयन पुनर्वसन धोरण - २०१४” ची राज्यात अंमलबजावणी करण्याचा शासनाने निर्णय घेतला आहे. त्यानुसार तिबेटीयन निर्वासित (Tibetan Refugees) यांना विविध सोई सुविधा, योजनांचे लाभ महात्मा गांधी राष्ट्रीय ग्रामीण रोजगार हमी योजनेअंतर्गत मिळण्याच्या अनुषंगाने तसेच सदर धोरणाची अंमजबजावणी अधिक प्रभावीपणे करण्यासाठी पुढीलप्रमाणे कार्यपध्दती सुनिश्चित करण्यात येत आहे.
१) राज्यात तिबेटीयन निर्वासित (Tibetan Refugees) असलेली गावे / ग्रामपंचायत याबाबत माहिती उपलब्ध करुण घेणे व तिबेटीयन निर्वासित (Tibetan Refugees) यांना जॉब कार्ड उपलब्ध करुन देणे.
२) महात्मा गांधी राष्ट्रीय ग्रामीण रोजगार हमी योजनेअंतर्गत गावात / ग्रामपंचायत अंतर्गत तिबेटीयन निर्वासित (Tibetan Refugees) यांना कामाच्या नियोजन प्रक्रियेत समाविष्ट करणे.
# Page 2
शासन परिपत्रक क्रमांकः मग्रारो-२०२१/प्र.क्र.१०/रोहयो-१०
३) तिबेटीयन निर्वासित (Tibetan Refugees) यांचेकडून कामाची मागणी प्राप्त करुन घेणे व त्यांना काम उपलब्ध करुन देणे.