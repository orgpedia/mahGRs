# Page 1
“चांदा ते बांदा” या योजनेअंतर्गत सिंधुदुर्ग जिल्ह्यासाठी “जिल्हास्तरीय समिती” वर “विशेष निमंत्रित” म्हणून नियुक्त ७ “अशासकिय सदस्य " यांची नियुक्ती रद्द करणेबाबत.
महाराष्ट्र शासन
नियोजन विभाग
शासन निर्णय क्रमांक : चांबांयो-२०२०/प्र.क्र.१/का.१४१८
मंत्रालय, मुंबई-४०० ०३२
दिनांक- २० जानेवारी, २०२०
संदर्भ :- १. नियोजन विभाग, शासन निर्णय क्रमांक: डिएपी-१०१५/प्र.क्र.५१/का.१४८१, दिनांक २९.०६.२०१६ व दिनांक ७.०७.२०१७ २. नियोजन विभाग, शासन निर्णय क्रमांक चांबांयो-२०१८/प्र.क्र.२८/का.१४१८, दिनांक १४.०५.२०१८
प्रस्तावना: चंद्रपूर व सिंधुदुर्ग या दोन जिल्ह्यामध्ये "रिसोर्स बेस्ड इंटेसिव्ह प्लॉनिंग व डेव्हलपमेंट" हा “पथदर्शी कार्यक्रम” राबविण्यासाठी "चांदा ते बांदा" ही योजना सन २०१६-१७ ते सन २०१९-२० या ४ वर्षाच्या कालावधीसाठी राबविण्यात येत असून; या योजनेच्या अंमलबजावणीसाठी “राज्यस्तरीय समिती” व “जिल्हास्तरीय समिती” या दोन्ही समित्यांची स्थापना नियोजन विभागाच्या शासन निर्णय दिनांक २९.०६.२०१६ अन्वये करण्यात आली आहे. “राज्यस्तरीय समिती” व “जिल्हास्तरीय समिती” या दोन्ही समित्यांवर अध्यक्षांनी नामनिर्देशित केलेले “अशासकिय सदस्य” यांची “विशेष निमंत्रित” म्हणून नियुक्ती करता येईल, अशी तरतूद शासन निर्णयात करण्यात आली आहे. तद्नंतरच्या नियोजन विभागाच्या दिनांक ७.०७.२०१७ रोजीच्या शासन निर्णयान्वये वरील तरतूदीत सुधारणा करण्यात आली असून “अध्यक्षांनी नामनिर्देशित केलेले ४ विशेष निमंत्रित” याऐवजी “अध्यक्षांनी आवश्यकतेनुसार नामनिर्देशित केलेले विशेष निमंत्रित” असा बदल करण्यात आला आहे. त्यास अनुसरून नियोजन विभागाच्या दिनांक १४.०५.२०१८ रोजीच्या शासन निर्णयान्वये “चांदा ते बांदा” या योजनेअंतर्गत फक्त सिंधुदुर्ग जिल्ह्याकरीता तत्कालीन पालकमंत्री व अध्यक्ष जिल्हास्तरीय समिती, सिंधुदुर्ग यांनी “विशेष निमंत्रित” म्हणून शिफारस केलेल्या एकूण ७ “अशासकिय सदस्य” यांची नियुक्ती जिल्हास्तरीय समितीवर करण्यात आली आहे. चंद्रपूर जिल्ह्याकरीता “जिल्हास्तरीय समिती” किंवा “राज्यस्तरीय समिती” करीता कोणत्याही “अशासकिय सदस्य” यांची “विशेष निमंत्रित” म्हणून नियोजन विभागाकडून नियुक्ती करण्यात आलेली नाही.
नियोजन विभागाच्या दिनांक १४.०५.२०१८ रोजीच्या शासन निर्णयान्वये “चांदा ते बांदा” योजनेअंतर्गत सिंधुदुर्ग जिल्ह्याकरीता जिल्हास्तरीय समितीवरील “विशेष निमंत्रित” म्हणून नियुक्त ७
# Page 2
शासन निर्णय क्रमांकः चांबांयो-२०२०/प्र.क्र.१/का.१४१८
“अशासकिय सदस्य” यांच्या नियुक्त्या “पुढील आदेश होईपर्यंत किंवा सन २०१९-२०२० पर्यंत यापैकी जे अगोदर घडेल तोपर्यंत” करण्यात आल्या असल्याने या नियुक्त्या रद्द करण्याची बाब शासनाच्या विचाराधीन होती.
शासन निर्णय:
“चांदा ते बांदा” या योजनेअंतर्गत सिंधुदुर्ग जिल्हयासाठी जिल्हास्तरीय समितीवर नियोजन विभागाचे संदर्भ क्र.२ येथील शासन निर्णयान्वये करण्यात आलेल्या "विशेष निमंत्रित” म्हणून नियुक्त ७ “अशासकिय सदस्य” यांच्या नियुक्त्या या शासन निर्णयान्वये रद्द करण्यात येत आहेत.
जिल्हाधिकारी, सिंधुदुर्ग यांनी उपरोक्त आदेश जिल्हास्तरीय समितीवर “ विशेष निमंत्रित” म्हणून नियुक्त ७ “अशासकिय सदस्य” यांच्या निर्दशनास आणावेत.