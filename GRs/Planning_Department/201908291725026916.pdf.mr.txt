# Page 1
औद्योगिक प्रशिक्षण संस्था, लोहा जि. नांदेड या संस्थेच्या प्रशासकीय इमारत व कार्यशाळा इमारतीचे उर्वरीत बांधकाम रु.७.०९ कोटी एवढ्या रकमेच्या अंदाजपत्रकास सुधारीत प्रशासकीय मान्यता देण्याबाबत....
महाराष्ट्र शासन
नियोजन विभाग
शासन निर्णय क्रमांक : डिएपी-१०१९/प्र.क्र.१२७/का.१४८१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २९ ऑगस्ट, २०१९.
वाचा: १) नियोजन विभाग, शासन निर्णय क्र :- जिवायो-१००७/प्र.क्र.३९/ का.१४४४, दिनांक १६ फेब्रुवारी, २००८.
२) जिल्हाधिकारी तथा सदस्य सचिव, जिल्हा नियोजन समिती, नांदेड यांचे पत्र क्रमांक: नियोजन/जिवायो/का.-१/२०१८-१९/२५८, दिनांक ३० मे, २०१९.
प्रस्तावना :
जिल्हा वार्षिक योजना (सर्वसाधारण) अंतर्गत निधी अर्थसंकल्पित करणे, वितरीत करणे व या निधीतील कामांना प्रशासकीय मान्यता देण्याची कार्यपध्दती संदर्भाधीन शासन निर्णयान्वये विहित करण्यात आली आहे. त्यानुसार जिल्हा व्यवसाय शिक्षण व प्रशिक्षण अधिकारी, नांदेड यांच्या विनंतीवरुन कार्यकारी अभियंता, सार्वजनिक बांधकाम विभाग, नांदेड यांनी औद्योगिक प्रशिक्षण संस्था, लोहा जि.नांदेड या संस्थेच्या प्रशासकीय इमारत व कार्यशाळेच्या बांधकामासाठी तयार केलेल्या अंदाजपत्रकानुसार रु.८२५.०० लक्ष किंमतीचा मूळ प्रस्ताव जिल्हाधिकारी तथा सदस्य सचिव, जिल्हा नियोजन समिती, नांदेड यांच्याकडे प्रशासकीय मंजूरीसाठी सादर करण्यात आला होता. तथापि, जिल्हाधिकारी कार्यालय, नांदेड यांच्याकडून काही आवश्यक अथवा तातडीची नसलेली कामे वगळून औद्योगिक प्रशिक्षण संस्थेच्या बांधकामासाठी रु.६३७.४३ लक्षच्या प्रस्तावास प्रशासकीय मान्यता देण्यात आली.
कार्यशाळा इमारतीवर पाठीमागील डोंगराचे लॅण्ड स्लायडींग झाल्यामुळे इमारतीचे पुर्णत: नुकसान झाल्याने यासंदर्भात जिल्हाधिकारी, नांदेड यांचेकडून तपासणी समिती नियुक्त करण्यात आली होती. समितीच्या अहवालानुसार सदरील बांधकामाची अत्यावश्यक कामे तात्काळ पूर्ण होणे गरजेचे असून, समितीच्या शिफारशींच्या अनुषंगाने मूळ अंदाजपत्रकातून वगळण्यात आलेली सात कामे, प्रशासकीय मान्यता दिलेल्या अंदाजपत्रकातील शिल्लक राहिलेली कामे व समितीने सुचविलेली आवश्यक कामे अशी सर्व कामे पूर्ण करण्यासाठी रु.७.०९ कोटी एवढ्या रकमेच्या वाढीव बांधकामांसाठी जिल्हाधिकारी, नांदेड यांनी संदर्भ क्र. २ अन्वये सादर केलेल्या प्रस्तावास सुधारीत प्रशासकीय मान्यता देण्याची बाब विचाराधीन होती.
# Page 2
शासन निर्णय क्रमांकः डिएपी-१०१९/प्र.क्र.१२७/का.१४८१
शासन निर्णय :
जिल्हाधिकारी तथा सदस्य सचिव, जिल्हा नियोजन समिती, जिल्हाधिकारी कार्यालय, नांदेड यांचेकडून दिनांक २९.११.२०११ च्या आदेशान्वये औद्योगिक प्रशिक्षण संस्था, लोहा जि. नांदेड या संस्थेच्या प्रशासकीय इमारत व कार्यशाळेच्या बांधकामासाठी रु.६३७.४३ लक्षच्या प्रस्तावास प्रशासकीय मान्यता देण्यात आली होती. प्रशासकीय मान्यता दिलेल्या रकमेपैकी रु.६३५.९३ लक्ष वितरीत व खर्च झालेला आहे. प्रस्तावनेत नमूद केल्यानुसार औद्योगिक प्रशिक्षण, लोहा, जि. नांदेड या संस्थेच्या प्रशासकीय इमारत व कार्यशाळेच्या इमारतीच्या बांधकामाची पडझड झाल्याने त्यांच्या तपासणीसाठी नियुक्त केलेल्या समितीने सुधारीत मान्यतेची आवश्यकता असल्यास परीपूर्ण प्रस्ताव तांत्रिक मान्यतेसह संबंधित कार्यान्वयीन यंत्रणेने सादर करण्याबाबत समिती अहवालात सूचना देण्यात आलेल्या होत्या.
२. समितीच्या शिफारशींच्या अनुषंगाने मूळ अंदाजपत्रकातून वगळण्यात आलेली सात कामे, प्रशासकीय मान्यता दिलेल्या अंदाजपत्रकातील शिल्लक राहिलेली कामे व व समितीने सुचविलेली आवश्यक कामे अशी सर्व कामे पूर्ण करण्यासाठी रु.७.०९ कोटी एवढ्या रकमेच्या वाढीव बांधकामांना मंजूरी देणे आवश्यक आहे. सदरील संस्थेच्या बांधकामाची सुधारित प्रशासकीय मान्यतेची रक्कम मूळ प्रशासकीय मान्यतेच्या ३०% पेक्षा जास्त होत असल्यामुळे शासन निर्णय, नियोजन विभाग, दि. १६.०२.२००८ मधील तरतूदींनुसार “मूळ प्रशासकीय मान्यतेपेक्षा ३० टक्के पर्यंतच्या जास्त रक्कमेच्या प्रस्तावाला सुधारीत प्रशासकीय मान्यता देण्याचे अधिकार जिल्हाधिकारी यांना असतील व त्यापेक्षा जास्त रक्कमेची सुधारीत प्रशासकीय मान्यता देण्याची आवश्यकता असल्यास मंत्रालयीन प्रशासकीय विभागाच्या सध्याच्या प्रणालीनुसार कार्यवाही करावी” अशा सूचना आहेत.
३. औद्योगिक प्रशिक्षण संस्था, लोहा, जि. नांदेड या संस्थेची प्रशासकीय इमारत व कार्यशाळा इमारतीच्या सुधारीत प्रशासकीय मान्यता प्रस्तावाची छाननी करुन सार्वजनिक बांधकाम विभागाने अनौपचारिक संदर्भ-३४३/१९ / इमा-२, दि. २५.०७.२०१९ अन्वये दिलेल्या सहमतीनुसार औद्योगिक प्रशिक्षण संस्था, लोहा जि. नांदेड या संस्थेच्या प्रशासकीय इमारत व कार्यशाळेच्या बांधकामासाठी पुढील अटींच्या अधीनतेने रु.७.०९ कोटी एवढ्या वाढीव खर्चास सुधारीत प्रशासकीय मान्यता देण्यात येत आहे.
अ) मंजूरी प्राप्त कामांच्या संकल्प चित्रात/ अंदाजपत्रकीय रकमेत कोणत्याही प्रकारचे बदल करण्यात येऊ नये.
आ) कार्यान्वयीन अभिकरणांनी सक्षम अधिकाऱ्यांकडून कामास तांत्रिक मंजूर घेतल्यानंतरच कामास सुरुवात करावी.
इ) या कार्यक्रमाखाली घेण्यात येणाऱ्या सर्व कामांसाठी शासनाने वेळोवेळी ठरवून दिलेले सर्व नियम, निकष व पध्दती तसेच यापुढे वेळोवेळी होणारे बदल कार्यान्वयीन अभिकरणांवर बंधनकारक राहतील.
ई) मंजूर करण्यात आलेली कामे नेमून दिलेल्या कालावधीत पूर्ण करणे आवश्यक राहील.
उ) काम चालू करण्यापूर्वी शासन नियमानुसार आवश्यक त्या सर्व परवानग्या घेऊनच कामाला सुरुवात करावी.
पृष्ठ ३ पैकी २
# Page 3
शासन निर्णय क्रमांकः डिएपी-१०१९/प्र.क्र.१२७/का.१४८१
ऊ) काम पूर्ण झाल्यानंतर मंजूर रकमेतील बचत अन्य कामाकडे वळविण्यात येणार नाही अथवा बचतीतून नवीन कामांना / प्रस्तावांना मंजूरी देता येणार नाही.
ऋ) देखभाल दुरुस्ती व इतर खर्च शासनामार्फत मंजूर करण्यात येणार नाही.