# Page 1
“विदर्भ विकास मंडळ, नागपूर” यांनी हाती घेतलेल्या “गोंदिया जिल्हा विकास अहवाल" करिता निधी उपलब्ध करून देणेबाबत....
महाराष्ट्र शासन
नियोजन विभाग
शासन आदेश क्रमांक : विवि-२०१६/प्र.क्र ४१/का. १४१६,
मंत्रालय, मुंबई ४०० ०३२.
दिनांक: २२ जानेवारी, २०२१
संदर्भ: १. नियोजन विभागाचे समक्रमांकाचे दिनांक २३ डिसेंबर, २०१६ व दिनांक १९ मार्च, २०२० रोजीचे आदेश
२. मा. राज्यपाल यांचे प्रधान सचिव यांचे पत्र क्र. RB/DB/CR-४१२/ DDR_Gondia/२८६, दिनांक १० नोव्हेंबर, २०२०
शासन आदेश:
मा. राज्यपाल महोदयांनी वार्षिक योजना २०१६-१७ करिता दिलेल्या निदेशांनुसार “विदर्भ
विकास मंडळ, नागपूर” यांचेमार्फत हाती घेण्यात आलेल्या अभ्यास अहवालांना नियोजन विभागाचे संदर्भ क्र. १ येथील शासन आदेशान्वये ४ अभ्यास अहवालांना मान्यता देण्यात आली होती. नियोजन
विभागाच्या दिनांक १९ मार्च, २०२० रोजीच्या शासन निर्णयान्वये “वाशिम व गोंदिया जिल्हा विकास
अहवाल तयार करणे” या अभ्यास अहवालांना पुढीलप्रमाणे सुधारित मान्यता देण्यात आली होती
-------------------------------------------------------------------------------------------------------------------------------------------------
| अ. क्र. | अभ्यास अहवाल विषय | संस्था | मूळ मंजूर निधी | सुधारित मंजूर निधी | सुधारित निधी वितरण टप्पे |
| पहिला हप्ता ४०% आगाऊ | दुसरा हप्ता ४०% माहिती संकलनानंतर | तिसरा हप्ता २०% अहवाल सादरीकरणा नंतर |
| १. | वाशिम जिल्हा मानव विकास अहवाल तयार करणे | यशदा, पुणे | २०,५५,००० | २०,५५,००० | ८,२२,००० | ८,२२,००० | ४,११,००० |
| २. | गोंदिया जिल्हा मानव विकास अहवाल तयार  |  करणे | सोशल अॅक्शन फॉर रूरल डेव्हलपमेंट (SARDA), गोंदिया | २०,५५,००० | १७,८४,००० | ७,१४,००० | ७,१४,००० | ३,५६,००० |
| एकूण | ४१,१०,८४० | ३८,३९,००० | १५,३६,००० | १५,३६,००० | ७,६७,००० |
-------------------------------------------------------------------------------------------------------------------------------------------------
२. “विदर्भ विकास मंडळ, नागपूर” यांचेमार्फत हाती घेण्यात आलेल्या उपरोक्त अभ्यास अहवालांपैकी, “वाशिम जिल्हा मानव विकास अहवाल तयार करणे” या अभ्यास अहवालाकरिता
नियोजन विभागाचे संदर्भ क्र. १ येथील शासन आदेशान्वये उपलब्ध करून देण्यात आलेला
रू.१६,४४,००० (रू. सोळा लक्ष चव्वेचाळीस हजार फक्त) इतका निधी यशदा, पुणे या संस्थेस वितरित करण्यात आलेला आहे.
# Page 2
शासन आदेश क्रमांक: विवि-२०१६/प्र.क्र ४१/का. १४१६,
३. “विदर्भ विकास मंडळ, नागपूर” यांचेमार्फत “गोंदिया जिल्हा मानव विकास अहवाल” या अभ्यास अहवालाचे “सोशल अॅक्शन फॉर रूरल डेव्हलपमेंट (SARDA), गोंदिया” या संस्थेकडून काम पूर्ण झालेले असून सदर अहवाल मा. राज्यपाल महोदयांना सादर करण्यात आला असल्याने रू. १७.८४ लक्ष इतका निधी दिनांक १९ मार्च, २०२० रोजीच्या शासन निर्णयान्वये विदर्भ विकास मंडळास वितरित करण्यात आला होता. तथापि, सदर निधी दिनांक ३१ मार्च, २०२० अखेर प्रत्यार्पित करण्यात आला आहे.
४. “विदर्भ विकास मंडळ, नागपूर” यांचेमार्फत उपरोक्त तालिकेतील अ.क्र. २ येथील “गोंदिया जिल्हा विकास अहवाल तयार करणे” या अभ्यास अहवालाकरिता देय असलेला पहिला, दुसरा व तिसरा हप्ता असे एकूण रू. १७,८४,००० (रू. सतरा लक्ष चौऱ्याऐंशी हजार फक्त) “विदर्भ विकास मंडळ, नागपूर” यांना यास्तव आर्थिक वर्ष २०२०-२१ मध्ये उपलब्ध करून देण्यात येत आहे. सदस्य सचिव, विदर्भ विकास मंडळ, नागपूर यांनी सदर निधीच्या विनियोगाबाबत “उपयोगिता प्रमाणपत्र” सादर करण्याची तसेच, सदर खर्चाबाबत मा. प्रधान महालेखापाल, नागपूर यांच्या कार्यालयाशी ताळमेळ घेण्याची दक्षता घ्यावी.
५. “विदर्भ विकास मंडळ, नागपूर” यांचे मार्फत “गोंदिया जिल्हा विकास अहवाल तयार करणे” या अभ्यास अहवालाकरिता “सोशल ॲक्शन फॉर रूरल डेव्हलपमेंट (SARDA), गोंदिया” या संस्थेस देय असलेल्या रू. १७,८४,००० (रू. सतरा लक्ष चौऱ्याऐंशी हजार फक्त) निधी उपलब्ध करून देण्याबाबत होणारा खर्च, “मागणी क्र. ओ-४, २५१५ - इतर ग्रामीण विकास कार्यक्रम, (००)(०६) वैधानिक विकास मंडळाचा क्षेत्रांतर्गत विकास कार्यक्रम (कार्यक्रम), ३१- सहायक अनुदाने (वेतनेतर) (२५१५ २६१९)” या लेखाशीर्षाखाली सन २०२०-२१ या वर्षातील अर्थसंकल्पित तरतुदीतून भागविण्यात यावा.
# Page 3