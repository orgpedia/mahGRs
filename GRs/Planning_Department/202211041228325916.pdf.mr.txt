# Page 1
“अण्णासाहेब पाटील आर्थिक मागास विकास महामंडळ” या योजनेकरीता मागणी क्रं. ओ - १०
मुख्य लेखाशिर्ष “४२५०" अंतर्गत रु.१२.०० कोटी इतका निधी वितरीत करण्याबाबत.
महाराष्ट्र शासन
नियोजन विभाग
शासन निर्णय क्र. अपाम- २०२२/प्र.क्र.१२०/का.१४२५
मंत्रालय विस्तार कक्ष क्र.६५१, सहावा मजला,
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२.
दिनांक - ०४ नोव्हेंबर, २०२२
वाचा : १) अण्णासाहेब पाटील आर्थिक मागास विकास महामंडळ मर्यादित मुंबई यांचे पत्र क्र. एपीएमएम/एडीएम/३७७/२०२२-२३, दि.२४/८/२०२२.
२) सामान्य प्रशासन विभाग यांची अधिसूचना क्र. शाकानि-२०२१/प्र.क्र.१५५/१८(रवका), दि.०९.०९.२०२१.
३) शासन समक्रमांक दि.०८-०७-२०२२ चा शासन निर्णय
प्रस्तावना : “अण्णासाहेब पाटील आर्थिक विकास महामंडळ " हा विषय कौशल्य विकास व उद्योजकता विभाग या विभागाकडून सामान्य प्रशासन विभागाच्या दि. ०९.०९.२०२१ च्या आदेशान्वये नियोजन विभागाकडे हस्तांतरित करण्यात आलेला आहे.
२. अण्णासाहेब पाटील आर्थिक मागास विकास महामंडळाच्या १) वैयक्तिक व्याज कर्ज परतावा योजना (IR-I) गट कर्ज व्याज परतावा योजना (IR-II) या योजनांच्या सुयोग्य अंमलबजावणी करिता रु. २७५.०० कोटीचे दायित्व (Liability) लाभार्थ्याप्रती महामंडळाचे आहे व हे दायित्व कालानुरूप वाढत्या स्वरुपाचे आहे. सन २०२२-२३ साठी अण्णासाहेब पाटील आर्थिक मागास विकास महामंडळास
रु.१००.०० कोटी इतके अनुदान अर्थसंकल्पीत केले आहे. त्याअनुषंगाने शासन समक्रमांक दिनांक ८/७/२०२२ च्या शासन निर्णयान्वये रु.३०.०० कोटी इतका निधी वित्त विभागाच्या मान्यतेने वितरित करण्यात आलेला आहे. वित्त विभाग शासन पत्र क्र.अ.शा.प क्र. - २०२२/प्र.क्र.४३/अर्थ-३ दि.५/४/२०२२ मधील केलेल्या सूचनेनुसार उद्दिष्टांच्या दरमहा ७% प्रमाणे अर्थसंकल्पीय अंदाज, वाटप आणि सनियंत्रण प्रणालीवर (बीम्स) निधी वितरित करण्यास मान्यता दिली आहे. त्यामुळे उर्वरित १२.०० कोटी इतका निधी अण्णासाहेब पाटील आर्थिक मागास विकास महामंडळास वितरित करण्याची बाब शासनाच्या विचाराधीन आहे.
# Page 2
शासन निर्णय क्रमांक: अपाम- २०२२/प्र.क्र.१२०/का.१४२५
शासन निर्णय : नियोजन विभागाच्या अधिनस्त अण्णासाहेब पाटील आर्थिक मागास विकास महामंडळास
रु.१००.०० कोटी इतके अनुदान सन २०२२-२३ साठी अर्थसंकल्पित केले आहे. त्यातील रु.३०.०० कोटी इतके अनुदान यापूर्वीच वितरित करण्यात आलेले आहे. उर्वरित रु. १२.०० कोटी इतके अनुदान बीम्स प्रणालीवर उपलब्ध असल्याने ते अण्णासाहेब पाटील आर्थिक मागास विकास महामंडळास या शासन निर्णयान्वये वितरित करण्यात येत आहे. सदरचा निधी अंतर्गत होणारा खर्च अण्णासाहेब पाटील आर्थिक मागास विकास महामंडळाने खालील लेखाशीर्षा मधून भागवावा.
मागणी क्र. ओ -१० लेखाशिर्ष ४२५० इतर सामाजिक सेवा यावरिल भांडवली खर्च
२- (००) १९० सार्वजनिक क्षेत्रातील व इतर उपक्रमातील गुंतवणुका (००) (०१) अण्णासाहेब पाटील आर्थिक मागास विकास महामंडळ मर्यादित मुंबई (०१) यास भांडवली अंशदान कार्यक्रम / दत्तमत (०२) –संगणक सांकेतांक क्रमांक (४२५० ० ओ ०७२) ३२, अंशदाने
प्रस्तुत अनुदान वितरित करण्यासाठी “नियंत्रक अधिकारी” म्हणून उपसचिव (रोखशाखा) व “आहरण व संवितरण अधिकारी” म्हणून कक्ष अधिकारी ( रोखशाखा ) यांची नियुक्ती करण्यात येत आहे.
अण्णासाहेब पाटील आर्थिक मागास विकास महामंडळाने नमूद उद्दिष्टाकरिता खर्च करण्याची दक्षता द्यावी.
प्रस्तुत शासन निर्णय वित्त विभाग अ.शा.प. क्र. अर्थसं २०२२/प्र.क्र.४३/अर्व-३ दि.५.४.२०२२ मधील तरतुदींच्या अधीन राहून निर्गमित करण्यात येत आहे.
# Page 3