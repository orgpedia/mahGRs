# Page 1
सन २०२५-२६ या वर्षाच्या खरीप
हंगामातील अतिवृष्ट्टी/ पुरस्थिती यामुळे
खचलेल्या व बुजलेल्या सिंचन विहिरींच्या
दुरुस्तीच्या कामांसाठी अग्रीम म्हणून
निधी उपलब्ध करुन देणेबाबत.
महाराष्ट्र शासन
नियोजन विभाग (रोहयो प्रभाग)
शासन निर्णय क्रमांकः विहिर -२०२५/प्र.क्र.८२/मग्रारो-५.
नवीन प्रशासकीय इमारत, १६ वा मजला,
मंत्रालय, मुंबई - ४०० ०३२
दिनांक :- १७ नोव्हेंबर, २०२५.
वाचा :-
नियोजन विभाग, शा.नि.क्रमांक : मग्रारो-२०२५/प्र.क्र.८२/मग्रारो-५, दि. १३ ऑक्टोबर २०२५.
प्रस्तावना :-
राज्यात सन २०२५ -२६ मध्ये झालेल्या अतिवृष्ट्टीमुळे अतिवृष्ट्टी/ पुरस्थितीग्रस्त शेतकऱ्यांना
आर्थिक सहाय्य करण्याच्या पॅकेज संदर्भात या विभागामार्फत खचलेल्या व बुजलेल्या सिंचन
विहिरींच्या दुरुस्तीच्या कामांसाठी अर्थसहाय्य करण्यास उपरोक्त वाचा येथील शासन निर्णयान्वये
मान्यता दिली आहे. त्यानुषंगाने मदत व पुनर्वसन विभागाद्वारे राज्यात नुकसान झालेल्या विहिरींची
११,८१३ इतकी आकडेवारी उपलब्ध करुन दिली आहे. त्यास अनुलक्षून रोहयो प्रभागाच्या शासन
निर्णय दि.१३.१०.२०२५ च्या अनुषंगाने तातडीने सर्व विभागीय आयुक्तांना अग्रीम म्हणून खचलेल्या
व बुजलेल्या विहिरींच्या दुरुस्तीची कामे हाती घेण्याकरिता निधी वितरीत करण्याचे प्रस्तावित होते.
त्यानुषंगाने सर्व विभागीय आयुक्त यांना उक्त प्रयोजनासाठी निधी वितरीत करण्याची बाब
शासनाच्या विचाराधीन होती.
शासन निर्णय :-
सन २०२५-२६ या वर्षाच्या खरीप हंगामातील अतिवृष्ट्टी/ पुरस्थितीमुळे खचलेल्या व
बुजलेल्या सिंचन विहिरींच्या दुरुस्तीच्या कामांसाठी पात्र लाभार्थ्यांस अनुज्ञेय असलेल्या
अंदाजपत्रकीय खर्चाच्या ५० टक्के (रु. १५००० कमाल मर्यादा) च्या मर्यादेत अग्रीम देण्याचा निर्णय
शासनाने वाचा क्र. १ नुसार घेतला आहे. त्यानुसार तातडीने खचलेल्या व बुजलेल्या विहिरींच्या
दुरुस्तीसाठी सर्व विभागीय आयुक्तांना अर्थसंकल्पीय वितरण प्रणालीवर खालील विवरणपत्रानुसार
रु.१८.५६ कोटी इतका निधी वितरीत करण्यात येत आहे:-
# Page 2
शासन निर्णय क्रमांकः विहिर -२०२५/प्र.क्र.८२/मग्रारो-५.
----------------------------------------------------
| अ.क्र. | विभागाचे नाव | वितरीत अनुदान रक्कम (रु. लक्ष) |
| १ | कोकण | १३ |
| २ | नाशिक | ४५३ |
| ३ | पुणे | २५० |
| ४ | छत्रपती संभाजीनगर | ८०० |
| ५. | अमरावती | २९० |
| ६. | नागपूर | ५० |
| एकुण | रु. १८५६ |
----------------------------------------------------
२. सदरचा निधी खचलेल्या व बुजलेल्या विहिरीच्या दुरुस्तीसाठी बिम्स प्रणालीवरुन वितरीत
करण्यात यावा. सदर निधी हा खचलेल्या व बुजलेल्या विहिरींच्या दुरुस्तीच्या कामांकरीताच
वापरणे अनिवार्य आहे. सदर निधीचा विनियोग अन्य उपाय योजनांसाठी व बाबींवर खर्च होणार
नाही याची दक्षता विभागीय आयुक्त यांनी घ्यावी. सदर निधी कोषागारातून आहरीत करुन
कार्यालयाच्या बँक खात्यामध्ये जमा करण्यात येऊ नये असे निदेश सर्व विभागीय आयुक्त यांनी
त्यांच्या क्षेत्रिय कार्यालयांना द्यावेत. विभागीय आयुक्तांनी प्राप्त अनुदानाच्या वाटपाची कार्यवाही
करुन केलेल्या कार्यवाहीचा अहवाल शासनास सादर करावा.
३. सदर निधी सन २०२५-२६ या वित्तीय वर्षात मागणी क्र. “ओ ३, मुख्य लेखाशिर्ष २५०५,
ग्रामीण रोजगार, १०१, महात्मा गांधी राष्ट्रीय ग्रामीण रोजगार हमी योजना (०१)(०९), दुष्ट्काळ
प्रतिबंधक उपाययोजना अंतर्गत विहिर तयार करणे" कार्यक्रम (२५०५ए०४९) उद्दिष्ट्ट ३१, सहाय्यक
अनुदाने (वेतनेत्तर), या उपलेखाशिर्षाखाली उपलब्ध असलेल्या अर्थसंकल्पिय तरतूदीतून
भागविण्यात यावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3