# Page 1
जिल्हा वार्षिक योजना (सर्वसाधारण) सन २०२१-२२ या आर्थिक वर्षासाठी मंजूर अर्थसंकल्पीय तरतूदीचे वितरणाबाबत सर्वसाधारण सूचना.
महाराष्ट्र शासन
नियोजन विभाग
शासन निर्णय क्रमांक : डीएपी १०२१/प्र.क्र.१०१/का.१४८१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक – १२ एप्रिल, २०२१
वाचा: १) नियोजन विभाग, शासन निर्णय क्रमांक - जिवायो-१००७/प्र.क्र.३९/का.१४४४, दिनांक १६/०२/२००८ २) नियोजन विभाग, शासन निर्णय क्रमांक- डिएपी-१०२०/प्र.क्र.६४/का.१४८१, दिनांक २८/०४/२०२० ३) नियोजन विभाग, शासन निर्णय क्रमांक - डिएपी-१०२०/प्र.क्र.६४/का.१४८१, दिनांक २९/०५/२०२० ४) नियोजन विभाग, पत्र क्रमांक- डिएपी-१०२०/प्र.क्र.६४/का.१४८१, दिनांक २९/०५/२०२० ५) नियोजन विभाग, शासन निर्णय क्रमांक - डिएपी-१०२०/प्र.क्र.६४/का.१४८१, दिनांक ०८/१२/२०२० ६) नियोजन विभाग, पत्र क्रमांक- डिएपी-१०२०/प्र.क्र.१२०/का.१४८१, दिनांक २९/०१/२०२१
शासन निर्णय -
नियोजन विभागाचे संदर्भीय शासन निर्णय व पत्रान्वये जिल्हा वार्षिक योजना (सर्वसाधारण) सन २०२० - २१ या आर्थिक वर्षाकरीता, “कोविड- १९" च्या प्रादुर्भावावरील अनुज्ञेय विशेष उपाययोजना करण्याकरीता व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या नियमित जिल्हास्तरीय योजना आणि जिल्हास्तरीय आरोग्यविषयक सुविधांच्या बळकटीकरणावर (District Level Health Infrastructure) खर्च करण्याचे निर्देश “महाराष्ट्र जिल्हा नियोजन समिती (रचना व कामे) अधिनियम १९९८” मधील “कलम १२” अन्वये निर्गमित करण्यात आले आहेत. आर्थिक वर्ष सन २०२१-२२ मध्येही “कोविड-१९” चा प्रादुर्भाव पूर्णत: आटोक्यात आलेला नसल्यामुळे काही “विभागीय आयुक्त” व “जिल्हाधिकारी तथा सदस्य सचिव, जिल्हा नियोजन समिती" यांचेकडून जिल्हा वार्षिक योजना (सर्वसाधारण) सन २०२१-२२ करीता देखिल, “कोविड-१९” विषाणूच्या प्रादुर्भावावरील अनुज्ञेय विशेष उपाययोजना व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या नियमित जिल्हास्तरीय योजना आणि जिल्हास्तरीय आरोग्य विषयक सुविधांच्या (District Level Health Infrastructure) बळकटीकरण करण्याकरीता निधी चिन्हांकित करुन वापरण्यास मान्यता देण्याबाबत शासनाकडे मागणी प्राप्त झालेली आहे.
२. जिल्हा वार्षिक योजना (सर्वसाधारण) सन २०२१-२२ करीता उपलब्ध होणाऱ्या निधीतून वर नमूद केलेल्या पार्श्वभूमीवर"कोविड- १९" विषाणूच्या प्रादुर्भावावरील अनुज्ञेय विशेष उपाययोजनांकरीता
# Page 2
शासन निर्णय क्रमांकः डीएपी १०२१/प्र.क्र. १०१/का.१४८१
व सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या नियमित योजना तसेच जिल्हास्तरीय आरोग्य विषयक सुविधांच्या (District Level Health Infrastructure) बळकटीकरणासाठी एकूण ३०% पर्यंत निधी वर्ग करण्यास या शासन निर्णयाद्वारे अनुज्ञा देण्यात येत आहे. यास्तव सर्व जिल्हा नियोजन समित्यांना निर्देशित करण्यात येते की, जिल्हा वार्षिक योजना
(सर्वसाधारण) सन २०२१-२२ अंतर्गत उपलब्ध होणारा निधी आवश्यकतेनुसार “कोविड-१९” विषाणूच्या प्रादुर्भावावरील राज्य स्तरावरुन विहीत करण्यात आलेल्या विशेष उपाययोजनांकरीता व सार्वजनिक आरोग्य विभाग आणि वैद्यकीय शिक्षण व औषधी द्रव्ये विभागांच्या नियमित योजना तसेच जिल्हास्तरीय आरोग्य विषयक सुविधांचे (District Level Health Infrastructure ) बळकटीकरण करण्याकरीता प्राधान्याने उपयोगात आणावा. “कोविड-१९” विषाणूच्या प्रादुर्भावावरील अनुज्ञेय उपरोक्त विशेष उपाययोजनांकरीता राज्य शासनाच्या व स्थानिक स्वराज्य संस्थांच्या सर्व आरोग्य संस्था, जसे की i) वैद्यकीय महाविद्यालय संलग्नीत रुग्णालये, ii) महिला रुग्णालये, ii) उपजिल्हा रुग्णालये, iv) ग्रामीण रुग्णालये, v) प्राथमिक आरोग्य केंद्र व vi) उपकेंद्र इत्यादी आणि एकवेळची “विशेष बाब" म्हणून आवश्यकतेनुसार i) जिल्हा सामान्य रुग्णालये, ii) संदर्भ सेवा रुग्णालये तसेच आवश्यकतेनुसार महानगरपालिका व नगरपालिकांमार्फत चालविण्यात येणाऱ्या रुग्णालयांकरीता जिल्हा वार्षिक योजना (सर्वसाधारण) सन २०२१-२२ अंतर्गत “इतर जिल्हा योजना (Other District Scheme)”साठी निश्चित करण्यात आलेली ४% ची मर्यादा या प्रयोजनार्थ शिथील करुन पुर्नविनियोजनाद्वारे उपलब्ध करुन देण्यास “महाराष्ट्र जिल्हा नियोजन समिती (रचना व कामे) अधिनियम १९९८” मधील “कलम १२” अन्वये राज्य शासनास प्राप्त अधिकारानुसार निर्देश देण्यात येत आहेत.
३. जिल्हा वार्षिक योजना (सर्वसाधारण) सन २०२१-२२ अंतर्गत उपलब्ध होणाऱ्या एकूण निधीतून “इतर जिल्हा योजना (Other District Scheme)" अंतर्गत “कोविड- १९" विषाणूच्या प्रादुर्भावावरील राज्य शासनाकडून विहीत करण्यात आलेल्या विशेष उपाययोजनांकरीता आणि सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागांच्या नियमित योजना आणि जिल्हास्तरीय आरोग्य विषयक सुविधांच्या (District Level Health Infrastructure) बळकटीकरण करण्याकरीता एकूण ३०% पर्यंत निधी वर्ग करण्यास या शासन निर्णयान्वये अनुज्ञा असली तरीही पहिल्या टप्प्यातील १०% निधी पूर्णत: “अग्रक्रमाने करावयाचा खर्च (Front Loading of Expenditure)” द्वारे खर्च करता येईल.
पहिल्या टप्प्यात १० % निधीतून “कोविड-१९” विषाणूच्या प्रादुर्भावाच्या अनुषंगाने शासन स्तरावरुन विहित करण्यात आलेल्या उपाययोजनांबाबत संबंधित जिल्हयांचे “पालकमंत्री तथा अध्यक्ष, जिल्हा नियोजन समिती” यांना अवगत करुन “जिल्हाधिकारी तथा सदस्य सचिव, जिल्हा नियोजन समिती” यांनी “प्रशासकीय मान्यता” प्राधान्याने द्यावी व त्या संबंधात जिल्हा नियोजन समितीच्या पुढील बैठकीत “कार्योत्तर मंजूरी” प्राप्त करुन घ्यावी.
४. जिल्हा वार्षिक योजना (सर्वसाधारण) सन २०२१-२२ अंतर्गत निधी अर्थसंकल्पीय वितरण प्रणालीवर लवकरच पहिल्या टप्प्याचा १०% निधी वितरीत करण्यात येईल. तथापि, “कोविड-१९” या विषाणूमुळे स्थानिक पातळीवर उदभवलेल्या आपत्कालिन परिस्थितीचा विचार करुन शासन स्तरावरुन विहित करण्यात आलेल्या विशेष उपाययोजनांवर आवश्यक निधी खर्च करताना जिल्हाधिकारी तथा पृष्ठ ३ पैकी २
# Page 3
शासन निर्णय क्रमांकः डीएपी १०२१/प्र.क्र. १०१/का.१४८१
सदस्य सचिव, जिल्हा नियोजन समिती यांनी नियंत्रक अधिकारी म्हणून दक्ष राहून उचित कार्यवाही करावी.