# Page 1
“लोणार सरोवर विकास आराखडयाकरिता विभागीय आयुक्त, अमरावती यांच्या नावे स्वीय प्रपंजी खाते उघडण्यास परवानगी देण्याबाबत...
महाराष्ट्र शासन
नियोजन विभाग
शासन निर्णय क्रमांक : तीक्षेवि-२०२२/प्र.क्र.६८/का.१४४४
मंत्रालय, मुंबई-४०० ०३२.
दिनांक : १४ डिसेंबर, २०२२.
वाचा : शासन निर्णय, महसूल व वन विभाग, क्रमांक: संकीर्ण-२०२२/प्र.क्र.८४/फ-९.
दिनांक : २७ जुलै, २०२२.
प्रस्तावना -: “लोणार सरोवर विकास आराखडया”स महसूल व वन विभाग, शासन निर्णय २७ जुलै,
२०२२ अन्वये (अंदाजित रक्कम रु.३६९७८.७७ लक्ष ) मान्यता देण्यात आली आहे. “लोणार सरोवर
विकास आराखडया” तील कामांकरिता निधी वर्ग करणे व संबंधित कार्यान्वयीन यंत्रणेमार्फत
कामांची अंमलबजावणी करण्यासाठी विभागीय आयुक्त, अमरावती तथा अध्यक्ष, लोणार विकास
समिती यांना आवश्यक अधिकार प्रदान करण्यात आले आहेत. लोणार सरोवर विकास
आराखडयातील कामनिहाय आवश्यक निधी “लोणार सरोवर विकास समिती” कडे देण्यासाठी
नियोजन विभागाकडून स्वीय प्रपंजी लेखा खाते उघडून त्यामध्ये निधी वर्ग करणे आवश्यक आहे.
आराखड्यातील कामांचे निधी उपलब्धतेनुसार नियोजन करण्यासाठी व केलेल्या कामांची
देयके वेळेत अदा करण्यासाठी नियोजन विभागामार्फत स्वतंत्र लेखाशिर्ष उघडण्यात आले असून,
आहरित करण्यात आलेला निधी महालेखापाल कार्यालयाने मंजूर केलेल्या स्वीय प्रपंजी खात्यामध्ये
(PLA) ठेवण्यास अनुमती देण्याची बाब शासनाच्या विचाराधीन होती.
शासन निर्णय -:
“लोणार सरोवर विकास आराखडया”तील कामांकरिता शासनाने उपलब्ध करुन दिलेला
निधी खर्च करुन कालमर्यादेत कामे पूर्ण करण्यासाठी स्वीय प्रपंजी खाते उघडण्यास महालेखापाल कार्यालय, नागपूर यांच्याकडून मान्यता घेण्यात आलेली आहे. सदर स्वीय प्रपंजी खाते हे “विभागीय
आयुक्त, अमरावती तथा अध्यक्ष लोणार सरोवर विकास समिती” यांच्या नावे उघडण्यास “एक विशेष बाब" म्हणून या आदेशान्वये शासन मान्यता देत आहे. सदर स्वीय प्रपंजी खात्यामध्ये “लोणार सरोवर विकास आराखडा”अंतर्गत वितरीत निधी जमा करण्यास शासन मान्यता देत आहे.
# Page 2
शासन निर्णय क्रमांकः तीक्षेवि-२०२२/प्र.क्र.६८/का.१४४४
२. स्वीय प्रपंजी खात्यातील निधी डेबिटव्दारे एकत्रित निधीमध्ये जमा होणार असल्याने
महाराष्ट्र कोषागार नियम १९६८, मधील नियम ४९५ च्या तरतूदींचे पालन करण्यात यावे.
नियमानूसार, स्वीय प्रपंजी खाते दरवर्षी बंद केले जाईल आणि खर्च न केलेली शिल्लक एकत्रित निधीमध्ये जमा केली जावी.
३. “लोणार सरोवर विकास आराखडया” तील कामे पूर्ण होईपर्यंतच्या कालावधीसाठीचे हे
स्वीय प्रपंजी खाते चालू राहील. तद्नंतर ते बंद करण्यात येईल.
४. सदर शासन निर्णय वित्त विभागाच्या सहमतीने, त्यांचा अनौपचारीक संदर्भ क्र. प्र. स. (ले व को)/४०७, दि.४.१०.२०२२ अन्वये तसेच महालेखापाल कार्यालयाच्या सहमतीने त्यांच्या अनौपचारिक
संदर्भ क्र. ख.वि/चा-२/नियोजन विभाग/यूओआर ९३/२०२२-२३/६००, दि. १८.११.२०२२ अन्वये
निर्गमित करण्यात येत आहे.