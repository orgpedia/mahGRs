# Page 1
श्री गजानन महाराज समाधी शताब्दी महोत्सवा निमित्त शेगाव येथे मुलभूत सुविधा निर्माण करण्यासाठीचा विकास आराखडाः स्वीय प्रपंजी खात्यास मुदतवाढ देणेबाबत.
महाराष्ट्र शासन
नियोजन विभाग
शासन निर्णय क्रमांक- तीक्षेवि-२०१३/प्र.क्र.१२/१४४४,
मंत्रालय, मुंबई - ४०० ०३२,
दिनांक: १२ ऑगस्ट, २०२१.
वाचा :- १) नियोजन विभाग, शासन निर्णय क्र.तिक्षेवि-२०१०/प्र.क्र.२६/का.१४४४, दिनांक २८ मार्च, २०१० २) नियोजन विभाग, शासन निर्णय क्र. तिक्षेवि-२०१३/प्र.क्र.१२/का.१४४४, दिनांक २६ जून, २०१८ ३) नियोजन विभाग, शासन निर्णय क्र.तिक्षेवि-२०१३/प्र.क्र.१२/का.१४४४, दिनांक २१ ऑगस्ट, २०१९ ४) नियोजन विभाग, शासन निर्णय क्रमांकः तिक्षेवि-२०२०/प्रक्र५५/का.१४४४, दिनांक १८ मार्च, २०२१
प्रस्तावना: “श्री गजानन महाराज समाधी शताब्दी महोत्सव शेगाव तीर्थक्षेत्रासाठी मुलभूत सुविधा निर्माण
करण्याचा विकास आराखडा” साठी शासनामार्फत उपलब्ध करून देण्यात आलेला निधी
कोषागारातून आहरित करून “विभागीय आयुक्त, अमरावती विभाग, अमरावती" यांच्या उघडण्यात
आलेल्या “स्वीय प्रपंजी खाते (क्रमांक ००८४८४)" (PLA) मध्ये जमा करण्यास संदर्भाधीन क्रमांक १
येथील दिनांक २८ मार्च, २०१० च्या शासन निर्णयान्वये, मान्यता देण्यात आली. या “स्वीय प्रपंजी
खाते (क्रमांक ००८४८४)" (PLA) ला संदर्भाधीन क्रमांक ३ येथील दिनांक २१ ऑगस्ट, २०१९ रोजीच्या
शासन निर्णयान्वये दिनांक ३१ मार्च, २०२१ पर्यंत मुदतवाढ देण्यात आली होती. या आराखड्यातील
कामे माहे मार्च, २०२२ पर्यंत पूर्ण करण्यास संदर्भाधीन क्रमांक ४ येथील शासन निर्णयान्वये मान्यता
दिलेली आहे. “स्वीय प्रपंजी खाते (क्रमांक ००८४८४)” (PLA) ला दिनांक ३१ मार्च,२०२१ च्या पुढे
दिनांक ३१ मार्च, २०२२ पर्यंत मुदतवाढ देण्यास तसेच या खात्यातील अखर्चित रक्कम प्रत्यार्पित न
करता आर्थिक वर्ष सन २०२१-२२ मध्ये खर्च करण्यास मान्यता देण्याची बाब शासनाच्या विचाराधीन
होती.
# Page 2
शासन निर्णय क्रमांकः तीक्षेवि-२०१३/प्र.क्र.१२/१४४४
शासन निर्णय:
“श्री गजानन महाराज समाधी शताब्दी महोत्सव शेगाव तीर्थक्षेत्रासाठी मुलभूत सुविधा निर्माण
करण्याचा विकास आराखडा" विहित कालावधीत पूर्ण करण्याकरिता “विभागीय आयुक्त, अमरावती
विभाग, अमरावती" यांच्या नांवे उघडण्यात आलेल्या “स्वीय प्रपंजी खाते (क्रमांक ००८४८४)" (PLA)
ला “प्रधान महालेखापाल (लेखा व अनुज्ञेयता) - १ महाराष्ट्र मुंबई” यांचे कार्यालयाने दिलेल्या
मान्यतेनुसार “विशेष बाब” म्हणून दिनांक ३१ मार्च, २०२२ पर्यंत मुदतवाढ देण्यात येत आहे. “स्वीय
प्रपंजी खाते (क्रमांक ००८४८४)" (PLA) हे दिनांक ३१ मार्च, २०२२ पर्यंत सुरू ठेवण्यास मुदतवाढ
देण्यात येत असल्याने त्यातील दिनांक ३१ मार्च, २०२१ रोजी शिल्लक राहिलेली अखर्चित रक्कम,
आर्थिक वर्ष सन २०२१-२२ मध्ये या आराखड्यांतर्गत मुलभूत सुविधा निर्माण करण्यासाठी खर्च
करण्यास मान्यता देण्यात येत आहे. “स्वीय प्रपंजी खाते (क्रमांक ००८४८४)” (PLA) मध्ये शिल्लक
असलेला अखर्चित निधी आर्थिक वर्ष सन २०२१-२२ मध्ये प्रथम खर्च करण्यात यावा.
२. वित्त विभागाच्या अनौपचारीक संदर्भ क्रमांक ८३/२१/कोषा प्रशा-५, दिनांक २१ मे, २०२१
अन्वये, तसेच “प्रधान महालेखापाल (लेखा व अनुज्ञेयता) - १ महाराष्ट्र, मुंबई” यांचे कार्यालयाच्या
अनौपचारिक संदर्भ क्रमांक “No.TM/Ch.2/UOR/L&JD/UOR-40/2021-22/234”, दिनांक ४
ऑगस्ट, २०२१ अन्वये प्राप्त झालेल्या सहमतीने हा शासन निर्णय निर्गमित करण्यात येत आहे.
# Page 3