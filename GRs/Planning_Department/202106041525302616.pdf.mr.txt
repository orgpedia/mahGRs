# Page 1
महाराष्ट्र शासन
क्र.मग्रारो२०२०/प्र.क्र.६/रोहयो ६अ नियोजन विभाग,नविन प्रशासन भवन, १६ वा मजला, मंत्रालय, मुंबई ४०० ०३२ दिनांक- ४ जून, २०२१.
अधिसूचना
केंद्र शासनाने महात्मा गांधी राष्ट्रीय ग्रामीण रोजगार हमी योजना कायद्याच्या कलम २७ (१) अंतर्गत राज्यातील प्रत्येक जिल्ह्याच्या ठिकाणी तक्रार निवारण प्राधिकारी (लोक प्राधिकरणाविरुध्दच्या तक्रारीची तपासणी करण्यासाठी नियुक्त केलेला अधिकारी) नियुक्त करण्याचा निर्णय क्र. जे.११०११/२१/२००८-नरेगा, दि. ७ सप्टेंबर, २००९, च्या आदेशान्वये घेतलेला आहे. सदर आदेशातील बाबी अधिक सुस्पष्ट होण्यासाठी केंद्र शासनाने १४/०१/२०१४ रोजीच्या आदेशान्वये त्यामध्ये सुधारणा केलेल्या आहेत. सदर आदेशान्वये तक्रार निवारण प्राधिकारी यांची नेमणूक करण्यासाठी मा. अप्पर मुख्य सचिव नियोजन विभाग यांच्या अध्यक्षतेखाली एक समिती गठीत करण्यात आली आहे.
२. राज्यातील ६ जिल्ह्यांत तक्रार निवारण प्राधिकाऱ्याच्या रिक्त असलेल्या पदांसाठी संबंधीत जिल्ह्यातील स्थानिक वृत्तपत्रात जाहिरात देऊन पात्र व इच्छुक उमेदवारांकडून अर्ज मागविण्यात आले होते. जिल्हाधिकारी यांनी प्राप्त झालेल्या अर्जांची छाननी करुन मुलाखतीसाठी पात्र ठरवलेल्या उमेदवारांच्या मुलाखती तक्रार निवारण प्राधिकारी निवड समितीने दि.१९ मार्च, २०२१ रोजी VC द्वारे घेतल्या आहेत. निवड समितीने उमेदवारांचा विधी, शिक्षण तसेच सामाजिक क्षेत्रातील अनुभव विचारात घेऊन खालील ६ जिल्ह्यांकरिता प्रत्येकी एक याप्रमाणे एकूण ६ तक्रार निवारण प्राधिकारी पदासाठी निवड केली आहे.
-----------------------------------------------
| अ. क्र. | जिल्हा | निवड केलेल्या उमेदवारांची नावे |
| १ | बुलढाणा | श्री. दादाराव दौलतराव जाधव |
| २ | सांगली | श्री. सुभाष आनंदा ढगे |
| ३ | रत्नागिरी | श्री. शिरीष वसंत दामले |
| ४ | औरंगाबाद | श्री. हरिहर दत्तात्रय पत्की |
| ५ | रायगड | श्री. जगन्नाथ सोपान साळुंके |
| ६ | सोलापूर | श्री. जयवंत बसवंत नाईक |
-----------------------------------------------
३. केंद्र शासनाने तक्रार निवारण प्राधिकारी यांच्या निवडीसंदर्भात पुढीलप्रमाणे प्रक्रिया पूर्ण करण्याचे निर्देश दिलेले आहेत.
तक्रार निवारण प्राधिकारी यांना नियुक्ती देण्यापूर्वी त्यांची नावे राज्य शासनाच्या कार्यालयीन वेबसाईटवर प्रसिध्द करावी व निवड केलेल्या उमेदवारांवाबत जनतेचे अभिप्राय व हरकती ३० दिवसांत मागविण्यात यावेत. ३० दिवसांची मुदत संपल्यानंतर समितीचे प्राप्त झालेले अभिप्राय व हरकती संदर्भात तपासणी करुन निवड प्रसिद्ध केल्याच्या दिनांकापासून ३० दिवसांत योग्य उमेदवार निवडीचा निर्णय घ्यावा.
निनावी अभिप्राय व हरकतींचा विचार केला जाऊ नये.
# Page 2
शासन अधिसूचना क्रमांकः मग्रारो२०२०/प्र.क्र.६/रोहयो ६अ
।) उमेदवाराची निवड करताना तो सर्वज्ञात, स्वच्छ प्रतिमा असलेला असावा आणि त्याला कमीत कमी १० वर्षांचा लोकप्रशासन, विधी, शैक्षणिक, समाजकार्य किंवा समाज व्यवस्थापनाचा अनुभव असावा.
II) उमेदवार हा कोणत्याही राजकीय पक्षाशी निगडीत नसावा किंवा सभासद नसावा.
III) तक्रार निवारण प्राधिकारी पदासाठी निवड केलेला उमेदवार हा शाररिकदृष्ट्या सक्षम असावा तसेच जिल्ह्यात दौरे, तपासणी व ग्रामीण दुर्गम भागांना भेटी देण्यास योग्य असावा.
४. केंद्र शासनाच्या निर्देशानुसार तक्रार निवारण प्राधिकारी पदासाठी निवड केलेल्या उमेदवारांची यादी राज्य शासनाच्या वेबसाईट वर प्रसिध्द करण्यात येत आहे. तक्रार निवारण प्राधिकारी पदासाठी निवड केलेल्या वरील यादीतील उमेदवारांबाबत काही सूचना/हरकती/आक्षेप असल्यास त्या सूचना/हरकती/आक्षेप ही अधिसूचना निर्गमित झाल्याच्या तारखेपासून ३० दिवसांच्या आत शासनाकडे किंवा संबंधित जिल्हाधिकारी यांच्याकडे लेखी स्वरुपात पाठवाव्यात. सदर प्रस्तावित निवड यादी प्रसिध्द केल्याच्या दिनांकापासून ३० दिवसांच्या आत शासनाकडे किंवा संबंधित जिल्हाधिकारी यांचेकडे कोणतीही सूचना/हरकती किंवा आक्षेप प्राप्त न झाल्यास या संबंधी कोणाची कोणतीही हरकत नाही असे समजण्यात येवून पुढील योग्य ती कार्यवाही करण्यात येईल.