# Page 1
“विविध कल्याणकारी योजनांमध्ये वस्तुस्वरूपात मिळणा-या लाभाचे हस्तांतर, रोख स्वरूपात थेट लाभार्थ्याच्या बँक खात्यात (DBT) करणेबाबत.”
महाराष्ट्र शासन
नियोजन विभाग
शासन निर्णय क्रमांक : डिसीटी-२३१७/प्र.क्र.६/का.१४१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १५ मार्च, २०१८.
पहा : नियोजन विभाग, शासन निर्णय क्रमांक- डिसीटी-२३१६/प्र.क्र.१३३/का.१४१७, दिनांक ५.१२.२०१६
प्रस्तावना :
नियोजन विभाग, शासन निर्णय क्रमांक-डिसीटी-२३१६/प्र.क्र.१३३/का.१४१७,
दिनांक ५.१२.२०१६ अन्वये शासनाच्या विविध कल्याणकारी योजनांमध्ये ज्या ठिकाणी
शासनाद्वारे वस्तू स्वरुपात अनुदान देण्यात येत आहे, त्या ठिकाणी वस्तू स्वरुपात अनुदान
देण्याऐवजी रोख स्वरुपात थेट लाभार्थ्यांच्या बँक खात्यात (DBT) जमा करण्याबाबत निर्णय
घेण्यात आला होता. सदर शासन निर्णयातील “परिशिष्ट – अ” मध्ये “अ.क्र.३४” येथे “चष्मा”
ही वस्तू दर्शविण्यात आली आहे.
२. सार्वजनिक आरोग्य विभागामार्फत व त्यांच्या मदतीने निमशासकीय तसेच खाजगी सेवाभावी संस्था मोठया प्रमाणात नागरी व ग्रामीण क्षेत्रात राहणाऱ्या गोरगरीब रुग्णांसाठी नेत्र
उपचार शिबिरांचे, मोतीयाबिंदू उपचार शिबीराचे इत्यादींचे आयोजन करतात. अशा
शिबिरामध्ये नेत्र शस्त्रक्रिया करुन गोरगरीब रुग्णांना मोफत “चष्मा" वाटप केले जाते. सबब,
व्यापक लोकहिताच्या दृष्टीने वस्तुस्वरूपात मिळणाऱ्या लाभाचे हस्तांतर, रोख स्वरूपात थेट
लाभार्थ्याच्या बँक खात्यात (DBT) करणेबाबत या प्रक्रियेतून “चष्मा" ही वस्तू वगळण्याची बाब शासनाच्या विचाराधीन होती.
शासन निर्णय
नियोजन विभाग, शासन निर्णय क्रमांक डिसीटी-२३१६/प्र.क्र.१३३/का.१४१७, दिनांक ५.१२.२०१६, “परिशिष्ट अ" मधील “अ.क्र. ३४” येथे दर्शविण्यात आलेल्या “चष्मा”
या वस्तू संदर्भात नागरी व ग्रामीण क्षेत्रात राहणाऱ्या गोरगरीब रुग्णांसाठी नेत्र उपचार शिबिर,
मोती बिंदू उपचार शिबीराच्या आयोजनामध्ये सार्वजनिक आरोग्य विभाग व त्यांच्या मदतीने
निमशासकीय तसेच खाजगी सेवाभावी संस्थांकडून गोरगरीब रुग्णांनामोफत “चष्मा” रोख
# Page 2
शासन निर्णय क्रमांक: डिसीटी-२३१७/प्र.क्र.६/का.१४१७
स्वरुपात देणे सुलभ व्हावे म्हणून नियोजन विभाग, शासन निर्णय क्रमांक-डिसीटी-२३१६/
प्र.क्र.१३३/का.१४१७, दिनांक ५.१२.२०१६, “परिशिष्ट अ” मधील “अ.क्र. ३४” येथे
दर्शविण्यात आलेली “चष्मा” ही वस्तू वगळण्यात येत आहे. विविध कल्याणकारी योजनांमध्ये वस्तुस्वरूपात मिळणाऱ्या लाभाचे हस्तांतर, रोख स्वरूपात थेट लाभार्थ्याच्या बँक खात्यात
(DBT) करणेबाबतची प्रक्रिया या प्रकरणी लागू राहणार नाही.