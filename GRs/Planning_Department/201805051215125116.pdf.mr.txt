# Page 1
महाराष्ट्र सुदूर संवेदन उपयोजन केंद्र (MRSAC), नागपूर द्वारे उपग्रहीय छायाचित्र (Satellite Images) च्या आधारे भूस्थानिक वैशिष्ट्यपूर्ण नकाशे (Geospatial Thematic Maps) उपलब्ध करुन देणे.
महाराष्ट्र शासन
नियोजन विभाग
शासन निर्णय क्रमांकः सुसंके-२०१७/प्र.क्र.६२/का.१४१८
मादाम कामा मार्ग, हुतात्मा राजगुरू चौक, मंत्रालय, मुंबई-४०० ०३२.
तारीख: ०५ मे, २०१८.
वाचा: १) नियोजन विभाग, शासन निर्णय क्र. सुसंके-२०१५/प्र.क्र.१२९/का.१४२६, दि.२८ एप्रिल,२०१६.
२) नियोजन विभाग, शासन परिपत्रक क्र. सुसंके-१०१५/प्र.क्र.१२९/का. १४२६, दि. २० जुलै, २०१६.
प्रस्तावना: महाराष्ट्र सुदूर संवेदन उपयोजन केंद्र (MRSAC), नागपूर यांची राज्यासाठी सामायिक “महाराष्ट्र डिजिटल भौगोलिक माहिती संच प्रणाली” (Maharashtra Geo Special Digital Database System) विकसित करणे, त्यांची अंमलबजावणी व देखभाल याकरिता “प्रमुख संस्था (Nodal Agency ) " म्हणून नियोजन विभागाच्या दि.२८ एप्रिल, २०१६ रोजीच्या शासन निर्णयान्वये नियुक्ती करण्यात आली आहे. याच शासन निर्णयात, या संस्थेने पार पाडावयाची कार्ये नमूद केली असून त्यातील परिच्छेद ४ (क) नुसार शासनाच्या सर्व प्रशासकीय विभागांनी तसेच अधिनस्त प्राधिकरण / मंडळ, महामंडळे यांनी आवश्यक असलेली “उपग्रह छायाचित्रे” (Satellite Images) मागणी नोंदवून घेण्याची बाब नमूद करण्यात आली आहे.
२. महाराष्ट्र सुदूर संवेदन उपयोजन केंद्र (MRSAC), नागपूरकडे उपलब्ध असलेली “उपग्रह छायाचित्रे” (Satellite Images) संबंधित प्रशासकीय विभागांनी मागणी केल्यास त्वरीत विनामूल्य (Cost Free) उपलब्ध करुन देण्याचे निर्देश नियोजन विभाग, शासन परिपत्रक क्र.सुसंके-१०१५/प्र.क्र.१२९/ का.१४२६, दि.२० जुलै, २०१७ अन्वये देण्यात आले आहेत. ही “उपग्रह छायाचित्रे” (Satellite Images) प्राप्त करुन घेण्यासाठी महाराष्ट्र सुदूर संवेदन उपयोजन केंद्र (MRSAC), नागपूरला नियोजन विभागाकडून निधी दिला जात असल्याने प्रशासकीय विभागांना ती विनामूल्य (Cost Free) उपलब्ध करुन दिली जातात.
३. महाराष्ट्र सुदूर संवेदन उपयोजन केंद्र, (MRSAC) नागपूर अ) “सुदूर संवेदन” (Remote Sensing) ब) भौगोलिक माहिती प्रणाली (Geographic Information System-GIS) क) वैश्विक स्थळदर्शक प्रणाली (GPS) ड) लिडार (LIDAR) अशा अत्याधुनिक तंत्रज्ञानाचा वापर करून ग्रामीण व शहर परिक्षेत्राचा विकास आराखडा तयार करणे. तसेच कृषी, वने, खनिज, पाणी व सिंचन विकास योजना आखणी, अंमलबजावणी, नियंत्रण तसेच नैसर्गिक विपदांमध्ये शासनाच्या संबंधित प्रशासकीय
# Page 2
शासन निर्णय क्रमांकः सुसंके-२०१७/प्र.क्र.६२/का.१४१८
विभागांना व त्यांचे अधिनस्त प्राधिकरण / मंडळ, महामंडळे यांना त्यांच्या गरजेनुसार भूस्थानिक वैशिष्ट्यपूर्ण नकाशे (Geospatial Thematic Maps) ची आवश्यकता असते.
४. महाराष्ट्र सुदूर संवेदन उपयोजन केंद्र, (MRSAC) नागपूरकडून “उपग्रह छायाचित्रे” (Satellite Images) उपलब्ध करुन देताना ती विशिष्ट प्रयोजनास आवश्यक असल्याने त्यावर विशेष प्रक्रिया (Special Procedure) करुन असे भूस्थानिक वैशिष्ट्यपूर्ण नकाशे (Geospatial Thematic Maps) देण्याची मागणी संबंधित प्रशासकीय विभागांकडून महाराष्ट्र सुदूर संवेदन उपयोजन केंद्र, (MRSAC) नागपूरकडे केली जाते. त्या अनुषंगाने हे कामही महाराष्ट्र सुदूर संवेदन उपयोजन केंद्र, (MRSAC) नागपूरकडून सुरळीत व कालबध्द पध्दतीने पूर्ण करुन संबंधित प्रशासकीय विभागाला भूस्थानिक वैशिष्ट्यपूर्ण नकाशे (Geospatial Thematic Maps) विनामूल्य (Cost Free) कशी उपलब्ध करुन देता येईल, ही बाब शासनाच्या विचाराधीन होती.
शासन निर्णय: महाराष्ट्र सुदूर संवेदन उपयोजन केंद्र, (MRSAC) नागपूरकडून “उपग्रह छायाचित्रे” (Satellite Images) त्यासंबंधित आवश्यक प्रतवारीच्या भूस्थानिक वैशिष्ट्यपूर्ण नकाशे (Geospatial Thematic Maps) प्रशासकीय विभाग व त्यांचे अधिनस्त प्राधिकरण / मंडळ, महामंडळे यांना विनामूल्य (Cost Free) उपलब्ध करुन देण्यास या शासन निर्णयान्वये मान्यता देण्यात येत आहे. महाराष्ट्र सुदूर संवेदन उपयोजन केंद्र, (MRSAC) नागपूरतर्फे “उपग्रह छायाचित्रे” (Satellite Images) व भूस्थानिक वैशिष्ट्यपूर्ण नकाशे (Geospatial Thematic Maps) उपलब्ध करुन घेण्यासाठी खालीलप्रमाणे कार्यपध्दती अंमलात आणावी:
१) महाराष्ट्र सुदूर संवेदन उपयोजन केंद्र (MRSAC), नागपूरकडे संबंधित प्रशासकीय विभागाने आवश्यक भूस्थानिक वैशिष्ट्यपूर्ण नकाशे (Geospatial Thematic Maps) ची मागणी परिशिष्ट- अ, मध्ये नोंदवावी व त्याची प्रत नियोजन विभागाकडे सादर करावी.
२) महाराष्ट्र सुदूर संवेदन उपयोजन केंद्र (MRSAC), नागपूर यांनी भूस्थानिक वैशिष्ट्यपूर्ण नकाशे (Geospatial Thematic Maps) उपलब्ध करून देण्याकरीता प्रस्ताव संबंधित प्रशासकीय विभागाच्या सल्ल्याने नियोजन विभागास मंजुरीकरिता सादर करावा. या प्रस्तावामध्ये संबंधित प्रशासकीय विभागाचा प्रकल्प हेतू, कार्यपद्धती, माहिती संचाचे मानकीकरण, प्रकल्प खर्च, इत्यादींचा अंतर्भाव करावा.
३) महाराष्ट्र सुदूर संवेदन उपयोजन केंद्र, (MRSAC) नागपूर करीता नियोजन विभागाने आर्थिक वर्षातील उपलब्ध तरतूद विचारात घेऊन, शासनाच्या मान्यतेने अशा प्रस्तावास प्रशासकीय मान्यता घेऊन, प्रशासकीय विभाग व त्यांचे अधिनस्त प्राधिकरण / मंडळ, महामंडळे यांच्या गरजेनुसार आवश्यक असणारे भूस्थानिक वैशिष्ट्यपूर्ण नकाशे
पृष्ठ ८ पैकी २
# Page 3
शासन निर्णय क्रमांकः सुसंके-२०१७/प्र.क्र.६२/का.१४१८
(Geospatial Thematic Maps) संबंधित विभागास विनामूल्य (Cost Free) उपलब्ध करुन देण्याचे निदेश महाराष्ट्र सुदूर संवेदन उपयोजन केंद्र, (MRSAC) नागपूर यांना देण्यात येईल.
४) महाराष्ट्र सुदूर संवेदन उपयोजन केंद्र (MRSAC), नागपूर यांचेकडून आवश्यक भूस्थानिक वैशिष्ट्यपूर्ण नकाशे (Geospatial Thematic Maps) प्रशासकीय विभागाला आवश्यक असलेल्या कालावधीत उपलब्ध करणे शक्य नसल्यास, किंवा अवाजवी विलंब होण्याची शक्यता असल्यास ती अन्य कोणत्याही संस्थांकडून अथवा यंत्रणांकडून खरेदी करण्यासंदर्भात MRSAC च्या शिफारशीनुसार नियोजन विभागाची पूर्व सहमती घेऊन संबंधित प्रशासकीय विभागाला उपलब्ध करून घेण्याची मुभा राहील. तथापि, सदर खरेदी करताना संबंधित प्रशासकीय विभागाला उद्योग, ऊर्जा व कामगार विभाग, शासन निर्णय क्र.भांखस-२०१४/प्र.क्र.८२ भाग III / उद्योग-४, दि.१/१२/२०१६ मधील कार्यपध्दतीचा अवलंब करणे आवश्यक राहील. त्यासाठी लागणारा खर्च संबंधित प्रशासकीय विभागामार्फत करण्यात येईल. मात्र, ह्या करीता प्रशासकीय विभागाने MRSAC ची तांत्रिक सल्लागार म्हणून मदत घ्यावी व भौगोलीक माहिती संचाचे मानकीकरण करून घ्यावे.
२. हा शासन निर्णय वित्त विभागाच्या अनौ. संदर्भ क्र.२३/२०१८/व्यय-८, दि.१८.१.२०१८ अन्वये प्राप्त सहमतीनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8