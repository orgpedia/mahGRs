# Page 1
श्रीमती शुभदा चं. मुळेकर, सहायक कक्ष अधिकारी यांच्याकरीता नियोजन विभागाच्या आस्थापनेवर सहायक कक्ष अधिकारी (गट-ब) अराजपत्रित संवर्गात १ अधिसंख्य पद निर्माण करण्याबाबत.
महाराष्ट्र शासन
नियोजन विभाग
शासन निर्णय क्रमांक : निविआ-२३२१/प्र.क्र.४४/का.१४२१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०३ ऑक्टोबर, २०२२
वाचा :- १) श्रीम.शु.चं.मुळेकर, सहायक कक्ष अधिकारी यांचा दि.३०.१२.२०२० रोजीचा अर्ज २) दिव्यांग व्यक्ती हक्क अधिनियम, २०१६ मधील कलम २०(४) ३) सर ज.जी.समूह रुग्णालयाचे पत्र आणि त्यासोबतचे दिनांक ३०.४.२०२१ रोजीचे प्रमाणपत्र.
४) वित्त विभागाच्या उच्चस्तरीय सचिव समितीच्या दिनांक २९.४.२०२२ रोजीच्या बैठकीचे कार्यवृत्त.
प्रस्तावना :
श्रीम.शुभदा चं.मुळेकर, सहायक कक्ष अधिकारी ह्या महाराष्ट्र लोकसेवा आयोगामार्फत लिपिक टंकलेखक पदावर दिनांक ०७.०६.१९९३ (म.पू.) रोजी शासन सेवेत रुजू झाल्या. श्रीम. शुभदा चं. मुळेकर, सहायक कक्ष अधिकारी ह्या सद्यस्थितीत नियोजन विभागात सहायक कक्ष अधिकारी पदावर कार्यरत असून त्या रु.४७,६००-१५११०० व वेतनस्तर एस-१७ या वेतनश्रेणीत वेतन घेत आहेत. श्रीम. शुभदा चं. मुळेकर, सहायक कक्ष अधिकारी यांचेवर “Autoimmune encephalitis” या आजारावरील उपचार सुरु असून अजूनही त्यांच्या प्रकृतीमध्ये सुधारणा नाही. त्यामुळे कार्यालयात हजर राहून सेवेत काम करण्यास त्या सक्षम नाहीत. तसेच सदर उपचारांना किती कालावधी लागेल हे निश्चित नाही. त्यामुळे त्यांनी अपंग व्यक्तीसाठी अधिनियम, १९९५ कलम ४७ अन्वये सेवा सातत्य व वेतन संरक्षण देण्याची मागणी केली आहे.
२. श्रीम. शुभदा चं. मुळेकर, सहायक कक्ष अधिकारी या २५.०६.२०१८ पासून त्यांच्या तब्येतीच्या कारणास्तव कार्यालयात उपस्थित राहू शकलेल्या नाहीत. सर ज.जी. समूह रुग्णालय, मुंबई यांनी संदर्भाधीन क्र.३ येथील प्रमाणपत्रान्वये श्रीम.शुभदा चं. मुळेकर, सहायक कक्ष अधिकारी यांना ८० % अपंगत्व असल्याने त्या काम करण्यास असमर्थ / अपात्र असल्याचे प्रमाणित केले आहे. दिव्यांग व्यक्ती हक्क अधिनियम, २०१६ मधील कलम २०(४) नुसार कर्मचाऱ्याला कोणत्याही पदावर सामावून घेणे शक्य नसेल तर योग्य पद उपलब्ध होईपर्यंत किंवा त्यांच्या सेवानिवृत्तीच्या दिनांकापर्यंत यापैकी जे अगोदर घडेल तोपर्यंत त्याला अधिसंख्य पदावर ठेवता येईल.
सदर तरतूद तसेच श्रीम. शुभदा चं. मुळेकर, सहायक कक्ष अधिकारी यांनी केलेली विनंती व वैद्यकीय प्रमाणपत्र विचारात घेऊन श्रीम.शुभदा चं. मुळेकर, सहायक कक्ष अधिकारी यांना सेवासंरक्षणासहीत सर्व लाभ देण्याकरीता सहायक कक्ष अधिकारी संवर्गातील १ अधिसंख्य पद दिनांक २५.०६.२०१८ पासून ते त्या काम करण्यास सक्षम होत नाहीत तोपर्यंत किंवा श्रीम. शुभदा चं. मुळेकर, सहायक कक्ष अधिकारी यांच्या नियत वयोमानानुसार सेवानिवृत्तीच्या दिनांक २८.०२.२०२३ पर्यंत अथवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी नियोजन विभागात निर्माण करण्यास उच्चस्तरीय सचिव समितीने मान्यता दिली आहे.
शासन निर्णय :
श्रीम.शुभदा चं. मुळेकर, सहायक कक्ष अधिकारी, नियोजन विभाग यांचे रु.४७,६००-१५११०० व वेतनस्तर एस-१७ या वेतनश्रेणीत वेतन काढण्यासाठी सहायक कक्ष अधिकारी संवर्गातील १ अधिसंख्य पद दिनांक २५.०६.२०१८ पासून निर्माण करण्यास या शासन आदेशान्वये मान्यता देण्यात येत आहे.
# Page 2
शासन निर्णय क्रमांक: निविआ-२३२१/प्र.क्र.४४/का.१४२१
२. सदर अधिसंख्य पद नियोजन विभाग, मंत्रालय, मुंबई यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम, २०१६ मधील कलम-२० (४) मधील तरतुदीनुसार श्रीम. शुभदा चं. मुळेकर, सहायक कक्ष अधिकारी यांना सेवा संरक्षणासहित सर्व लाभ देण्याकरिता, दिनांक २५.०६.२०१८ पासून श्रीम. शुभदा चं. मुळेकर, सहायक कक्ष अधिकारी ह्या काम करण्यास सक्षम होत नाहीत तोपर्यंत किंवा त्यांच्या नियत वयोमानानुसार सेवानिवृत्तीच्या दिनांकापर्यंत (दि.२८.०२.२०२३ पर्यंत) अथवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यात येत आहे. त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा “मागणी क्रमांक ओ ७ ३४५१, सेक्रेटरिएट आर्थिक सेवा ०९०, सेक्रेटरिएट (०१) (०१) नियोजन विभाग (३४५१०१८२) ०१ वेतन दत्तमत / अनिवार्य” या लेखाशीर्षाखाली खर्ची टाकण्यात यावा.
५. सदर शासन निर्णय सामाजिक न्याय व विशेष सहाय्य विभाग व सामान्य प्रशासन विभागाच्या मान्यतेने व वित्त विभागाच्या उच्चस्तरीय सचिव समितीच्या दिनांक २९.४.२०२२ रोजी झालेल्या बैठकीत दिलेल्या मान्यतेनुसार तसेच वित्त विभागाच्या अनौ. संदर्भ क्र.३४६, दिनांक २३.०६.२०२२ अन्वये दिलेल्या मान्यतेनुसार निर्गमित करण्यात येत आहे.