# Page 1
केंद्र पुरस्कृत योजनांच्या बाबतीत वित्त विभागासमवेत PFMS अंतर्गत कामकाजाचे संनियंत्रण व समन्वयन करण्याकरिता नियोजन विभागाचा समन्वय अधिकारी (Nodal Officer) नियुक्त करणेबाबत.
महाराष्ट्र शासन
नियोजन विभाग,
शासन निर्णय क्र. केंपुयो-२०२१/प्र.क्र.१०/का-१४१४,
हुतात्मा राजगुरु चौक, मादाम कामा रोड,
मंत्रालय, मुंबई - ४०००३२,
दि. १९ जुलै, २०२१
वाचा: १) वित्त मंत्रालय, भारत सरकार, नवी दिल्ली यांचे कार्यालयीन ज्ञापन क्र.F.No.१(१३)PFMS /FCD / २०२०, दिनांक २३ मार्च, २०२१, २) वित्त विभाग, शासन परिपत्रक क्र. संकीर्ण-२०२१/प्र.क्र.३५/कोषा प्रशा-४, दि.१ जुलै, २०२१.
प्रस्तावना :
केंद्र पुरस्कृत योजनांच्या निधीचे परिणामकारक व्यवस्थापन करणे तसेच निधी
विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने उपरोक्त
वाचा येथील अ.क्र.(१) येथे नमूद कार्यालयीन ज्ञापनाद्वारे सुधारित कार्यपध्दतीचा अवलंब
करण्याचे निर्देश दिले आहेत. त्यास अनुसरुन वित्त विभागाचे वाचा येथील अ.क्र.(२) येथे नमूद
शासन परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (PFMS)
बाबत सुधारित सूचना दिलेल्या आहेत. त्यानुसार केंद्र पुरस्कृत योजनेच्या अंमलबजावणीसाठी
एका Single Nodal Agency (SNA) ची नेमणूक करुन त्या योजनेसाठी प्राधिकृत बँकेमध्ये स्वतंत्र Single Bank Account उघडण्याची कार्यवाही प्रत्येक प्रशासकीय विभागाने करावयाची
आहे. तसेच, केंद्र पुरस्कृत योजनांच्या बाबतीत PFMS अंतर्गत कामकाजाचे संनियंत्रण व
समन्वयन करण्याकरिता नियोजन विभागाने देखील नोडल अधिकाऱ्याची नेमणूक करण्याबाबत
सूचविले आहे. त्यानुसार केंद्र पुरस्कृत योजनांच्या बाबतीत PFMS अंतर्गत कामकाजाचे
संनियंत्रण व समन्वयन करण्याकरिता नियोजन विभागाच्या नोडल अधिकाऱ्याची नेमणूक
करण्याची बाब शासनाच्या विचाराधीन होती.
# Page 2
शासन निर्णय क्रमांकः केंपुयो-२०२१/प्र.क्र.१०/का-१४१४, शासन निर्णय :
उपरोक्त वाचा येथील अ.क्र.(२) येथे नमूद वित्त विभाग शासन परिपत्रक दि.१ जुलै,
२०२१ मधील सूचनांनुसार केंद्र पुरस्कृत योजनांच्या बाबतीत PFMS अंतर्गत कामकाजाचे
संनियंत्रण व समन्वयन करण्याकरिता नियोजन विभागातील खालील अधिकाऱ्याची समन्वय
अधिकारी (Nodal Officer) म्हणून नियुक्ती करण्यात येत आहे.
सह संचालक व विशेष कार्य अधिकारी, का- १४१७, नियोजन विभाग.
मंत्रालय, मुंबई दूरध्वनी क्रमांक - ०२२-२२७९३६५१, ई-मेल – jtdiredp.des@maharashtra.gov.in