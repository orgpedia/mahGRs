# Page 1
जिल्हा नियोजन समिती कार्यालयाकरीता आयपास (iPAS) या संगणकीय प्रणालीच्या अंमलबजावणीकरीता गठीत करण्यात आलेल्या राज्यस्तरीय संनियंत्रण समितीची
पुर्नरचना करण्याबाबत.
महाराष्ट्र शासन
नियोजन विभाग,
शासन परिपत्रक क्रमांक : डीएपी १०२२/प्र.क्र.५४/का.१४८१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक - ८ सप्टेंबर, २०२२
वाचा - १) नियोजन विभाग, शासन निर्णय क्रमांक-डिएपी-१०१९/प्र.क्र.१६३/का.१४८१, दि.१८/०९/२०१९ २) नियोजन विभाग, शासन परिपत्रक क्रमांक-डिएपी-१०१९/प्र.क्र.१६३/का.१४८१, दि.०१/०७/२०२० शासन परिपत्रक –
जिल्हा नियोजन समिती कार्यालयाकरीता आयपास (iPAS-Integrated Planning Office Automation System) ही संगणकीय प्रणाली राज्यातील सर्व जिल्हयात अंमलबजावणी करण्यासाठी नियोजन विभागाच्या संदर्भाधिन दिनांक १८/०९/२०१९ च्या शासन निर्णयान्वये मान्यता देण्यात आलेली असून सन २०२०-२१ पासून केवळ आयपास या संगणकीय प्रणालीद्वारेच कामकाज होणे अनिवार्य करण्यात आले आहे.
२. जिल्हा नियोजन समिती कार्यालयाकरीता आयपास (iPAS Integrated Planning Office Automation System) संगणकीय प्रणाली सन २०२०-२१ पासून अनिवार्य करण्यात आली असल्याने दैनंदिन कामाची व्याप्ती तसेच या संगणकीय प्रणालीच्या वापराबाबत लोकप्रतिनिधी व
जिल्हास्तरीय अधिकारी / कर्मचारी व कार्यान्वयीन यंत्रणा यांनी वेळोवेळी सुचविलेल्या बाबींच्या अनुषंगाने निर्णय घेणे व त्या अनुषंगाने या संगणकीय प्रणालीत बदल / सुधारणा करुन घेणे तसेच संगणकीय प्रणालीचे व्यवस्थापन आणि देखभाल व दुरुस्ती, सर्व्हर होस्टिंगची प्रक्रिया पार पाडणे इ.
संदर्भात निर्णय घेण्यासाठी नियोजन विभागाच्या संदर्भाधिन दिनांक ०१/०७/२०२० च्या शासन परिपत्रकान्वये “राज्यस्तरीय आयपास संनियंत्रण समिती” ची स्थापना करण्यात आली होती. सदर
“राज्यस्तरीय आयपास संनियंत्रण समिती" त सुधारणा करण्यात येत असून, सुधारीत “राज्यस्तरीय आयपास संनियंत्रण समिती” पुढीलप्रमाणे गठीत करण्यात येत आहे.
# Page 2
शासन परिपत्रक क्रमांकः डीएपी १०२२/प्र.क्र.५४/का.१४८१
---------------------------------------------------------------------------------
| अ.क्र. | पदनाम | समितीतील पदनाम |
| १ | अपर मुख्य सचिव/प्रधान सचिव / सचिव, नियोजन विभाग, मुंबई | अध्यक्ष |
|  | उप सचिव (कार्या–१४८१), नियोजन विभाग, मुंबई | सदस्य |
|  | संचालक, अर्थ व सांख्यिकी संचालनालय, मुंबई | सदस्य |
| ४ | अवर सचिव / विशेष कार्य अधिकारी (कार्या–१४८१), नियोजन विभाग, मुंबई | सदस्य |
| ४ | अपर संचालक, इआसं केंद्र, मुंबई | सदस्य |
| ५ | उप आयुक्त (नियोजन), कोकण / पुणे / नाशिक/अमरावती/ औरंगाबाद/ नागपूर विभाग | सदस्य |
| ६ | सहसंचालक, इआसं केंद्र, मुंबई | सदस्य सचिव |
---------------------------------------------------------------------------------
२. राज्यस्तरीय आयपास (iPAS-Integrated Planning Office Automation System) संनियंत्रण समितीच्या अनुषंगाने नियोजन विभागाच्या दिनांक ०१/०७/२०२० च्या पत्रान्वये देण्यात आलेल्या सूचना पूर्वीप्रमाणेच कायम राहतील