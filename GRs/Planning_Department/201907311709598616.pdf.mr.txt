# Page 1
"महाराष्ट्र सुदूर संवेदन उपयोजन केंद्र (MRSAC), नागपूर" येथील तांत्रिक / प्रशासकीय पदांवरील अधिकारी/कर्मचारी यांना “सातवा वेतन आयोग (7th Pay Commission) " अनुसार “सुधारीत वेतन संरचना (Revised Pay Matrix)” लागू करण्याबाबत.
महाराष्ट्र शासन
नियोजन विभाग
शासन निर्णय क्रमांक: सुके २०१९/प्र.क्र.११/का.१४१८
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२.
दिनांक: १ ऑगस्ट, २०१९
वाचा: १) वित्त विभाग शासन निर्णय क्र. वेपूर-२०१८/प्र.क्र.४४/सेवा-९, दि. ०१/०१/२०१९.
२) वित्त विभाग शासन अधिसूचना क्र. वेपूर-२०१९/प्र.क्र.१/ सेवा-९, दि. ३०/०१/२०१९.
प्रस्तावना :
“राज्य वेतन सुधारणा समिती, २०१७” कडून “सातवा वेतन आयोग (7th Pay Commission)” संदर्भात सादर करण्यात आलेल्या अहवालाच्या खंड-१ मधील शिफारशींसंदर्भात वित्त विभाग, शासन निर्णय क्र. वेपूर-२०१८/प्र.क्र.४४/सेवा-९, दि.१/०१/२०१९ अन्वये, शासनाच्या सेवेत असलेल्या राज्य शासकीय अधिकारी व कर्मचारी यांना “सुधारित वेतन संरचना (Revised Pay Matrix)” लागू करण्यात आलेली आहे. “महाराष्ट्र सुदूर संवेदन उपयोजन केंद्र (MRSAC), नागपूर” च्या नियामक मंडळ (Governing Council) च्या दिनांक १९ जून, २०१९ रोजी झालेल्या ४७ व्या बैठकीत “महाराष्ट्र सुदूर संवेदन उपयोजन केंद्र MRSAC), नागपूर” या नियोजन विभागाच्या स्वायत्त संस्थेतील तांत्रिक / प्रशासकीय पदावरील अधिकारी व कर्मचाऱ्यांना “सातवा वेतन आयोग (7th Pay Commission)” ची सुधारित वेतन संरचना (Revised Pay Matrix) लागू करण्याबाबत शिफारस करण्यात आली होती. वित्त विभागाने “महाराष्ट्र सुदूर संवेदन उपयोजन केंद्र (MRSAC), नागपूर” या नियोजन विभागाच्या अधिनस्त स्वायत्त संस्थेतील तांत्रिक / प्रशासकीय पदावरील अधिकारी व कर्मचाऱ्यांना “सातव्या वेतन आयोगाची ( 7th Pay Commission ) ” सुधारित वेतन संरचना (Revised Pay Matrix) लागू करण्याबाबत सहमती दर्शविली असल्याने “महाराष्ट्र सुदूर संवेदन उपयोजन केंद्र (MRSAC), नागपूर" मधील अधिकारी / कर्मचारी यांना “सातव्या वेतन आयोगाची ( 7th Pay Commission)" सुधारित वेतन संरचना (Revised Pay Matrix) लागू करण्याची बाब शासनाच्या विचाराधीन होती.
शासन निर्णय
वित्त विभाग, शासन अधिसूचना क्र. वेपूर - २०१९/प्र.क्र.१ / सेवा-९, दि.३०.१.२०१९ अन्वये अधिसूचित केलेल्या “महाराष्ट्र नागरी सेवा (सुधारित वेतन) नियम, २०१९” मधील सुधारित वेतन संरचना (Revised Pay Matrix) व वेतननिश्चितीचे नियम तसेच वेतननिश्चिती व थकबाकी अदा करण्यासंदर्भात
# Page 2
शासन निर्णय क्रमांकः सुसंके २०१९/प्र.क्र.११/का.१४१८
निर्गमित करण्यात आलेल्या सूचना संदर्भाधिन दि. ३०.१.२०१९ रोजीच्या अधिसूचनेसोबतच्या जोडपत्रातील “महाराष्ट्र सुदूर संवेदन उपयोजन केंद्र (MRSAC), नागपूर” या स्वायत्त संस्थेतील तांत्रिक व प्रशासकीय पदांवरील अधिकारी / कर्मचारी यांना योग्य त्या फेरफारासह या शासन निर्णयासोबतच्या सहपत्रामध्ये दर्शविल्याप्रमाणे लागू करण्यास शासन मान्यता देण्यात येत आहे.
२. “महाराष्ट्र सुदूर संवेदन उपयोजन केंद्र(MRSAC), नागपूर” या स्वायत्त संस्थेतील संस्थेतील तांत्रिक व प्रशासकीय पदांवरील अधिकारी / कर्मचारी यांना “सातवा वेतन आयोग ( 7th Pay Commission)” च्या सुधारित वेतन संरचनेनुसार (Revised Pay Matrix) वेतननिश्चिती करण्यासाठी आवश्यक तो विकल्प हा शासन निर्णय निर्गमित झाल्याच्या दिनांकापासून १ महिन्यांच्या आत “संचालक, महाराष्ट्र सुदूर संवेदन उपयोजन केंद्र (MRSAC), नागपूर" यांचेकडे संबंधित अधिकारी / कर्मचारी यांनी सादर करावा. एकदा दिलेला विकल्प हा अंतिम समजण्यात येईल.
३. “महाराष्ट्र सुदूर संवेदन उपयोजन केंद्र(MRSAC), नागपूर” येथे “संचालक” हे पद केंद्र शासनाच्या “इस्रो”(ISRO) कडील शास्त्रज्ञांच्या प्रतिनियुक्तीने भरण्यात येत असल्याने आणि शास्त्रज्ञांची वेतनश्रेणी तुलनेने उच्च असल्याने या पदास “सातवा वेतन आयोग (7th Pay Commission)” च्या सुधारित वेतन संरचना (Revised Pay Matrix) अनुसार तुलनेने उच्च वेतनस्तर (एस-२९ : १३११००-२१६६००) प्रस्तावित होता. तथापि, “महाराष्ट्र सुदूर संवेदन उपयोजन केंद्र (MRSAC),नागपूर” च्या “संचालक” या पदावर (एस २७:११८५००-२१४१००) पेक्षा उच्च वेतनस्तरातील “इस्त्रो”(ISRO) कडील शास्त्रज्ञाची प्रतिनियुक्तीने नियुक्ती झाल्यास या पदाची तात्पुरती श्रेणीवाढ करण्याबाबत शासन स्तरावर कार्यवाही करण्यात येईल.
त्यामुळे “महाराष्ट्र सुदूर संवेदन उपयोजन केंद्र (MRSAC), नागपूर” च्या “संचालक” पदाकरिता सध्या सुधारित वेतन संरचना (Revised Pay Matrix) अनुसार निम्न वेतनस्तर (एस २७:११८५००-२१४१००) हा नियमित वेतनस्तर लागू करण्यात येत आहे.
४. “महाराष्ट्र सुदूर संवेदन उपयोजन केंद्र(MRSAC), नागपूर” यांचे संबंधित तांत्रिक व प्रशासकीय अधिकारी/कर्मचारी यांचे विकल्प "महाराष्ट्र सुदूर संवेदन उपयोजन केंद्र (MRSAC), "चे “संचालक” यांचेकडे प्राप्त झाल्यावर त्यांची वेतननिश्चिती ही “वेतन पडताळणी पथकाकडून ( Pay Fixation Unit)” होणाऱ्या तपासणीच्या अधिन राहील. वेतन निश्चितीमध्ये भविष्यात काही बदल झाल्यास पुनर्वेतन निश्चितीमुळे संबंधित अधिकारी/कर्मचारी यांना जादा प्रदान करण्यात आलेल्या फरकाची वसुली करण्यात येईल. याबाबत विहित नमुन्यात “जोडपत्र-४” मधील “वचनपत्र (Undertaking)” सर्व अधिकारी/कर्मचारी यांचेकडून भरुन घेणे अनिवार्य राहील. वित्त विभाग, शासन अधिसूचना दिनांक ३०.१.२०१९ द्वारे अधिसूचित करण्यात आलेला महाराष्ट्र नागरी सेवा (सुधारीत वेतन) नियम, २०१९ सोबतच्या “जोडपत्र-२” मधील “सुधारित वेतन संरचना (Revised Pay Matrix)” सर्व पदांच्या असुधारीत वेतनसंरचनेशी समकक्ष सुधारीत वेतन स्तर नमूद केले आहेत, याची “महाराष्ट्र सुदूर संवेदन उपयोजन केंद्र (MRSAC), नागपूर”चे “लेखाधिकारी” यांनी व्यक्तीश: खातरजमा करून घ्यावी.
पृष्ठ ४ पैकी २
# Page 3
शासन निर्णय क्रमांकः सुसंके २०१९/प्र.क्र.११/का.१४१८
५. “महाराष्ट्र सुदूर संवेदन उपयोजन केंद्र (MRSAC), नागपूर" या स्वायत्त संस्थेस “सातवा वेतन
आयोग (7th Pay Commission)” या शासन निर्णयान्वये लागू करण्यात आल्याने “सुधारित वेतन संरचनेमुळे (Revised Pay Matrix)” देय होणारे वेतन व भत्ते ( Pay and Allowance) यावर होणारा खर्च “महाराष्ट्र सुदूर संवेदन उपयोजन केंद्र (MRSAC), नागपूर" यांनी त्यांच्या “विकास निधीतून (Development Fund)” भागवावा.
६. वित्त विभागाच्या अनौपचारिक संदर्भ क्र.२६३/२०१९/सेवा-९, दि. २२/७/२०१९ अन्वये दिलेल्या सहमतीने हा शासन निर्णय निर्गमित करण्यात येत आहे.
# Page 4