# Page 1
"मुद्रा बँक योजनेचा प्रचार, प्रसार व समन्वय" या राज्य योजनेची व्याप्ती वाढवून "केंद्र व राज्य शासनाच्या बँकिंगशी निगडित योजनांचा प्रचार, प्रसार व समन्वय" अशी योजना कार्यान्वित करणेबाबत.
महाराष्ट्र शासन
नियोजन विभाग
शासन निर्णय क्रमांक : एसएलबीसी-१६१९/प्र.क्र.१०८/का.१४१७
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक : ३१ मार्च, २०२१
प्रस्तावना
नियोजन विभाग, शासन निर्णय क्रमांक : एसएलबीसी-१६१६/प्र.क्र.४९/का-१४१७, दि.१४ जून, २०१६ अन्वये “प्रधानमंत्री मुद्रा योजना (PMMY)” चा लाभ जास्तीत जास्त तरुणांना मिळावा यासाठी या केंद्र शासनाच्या योजनेबाबत प्रचार, प्रसार व समन्वय करण्याकरिता जिल्हाधिकारी यांच्या अध्यक्षतेखाली जिल्हास्तरीय समितीचे गठन करण्यात आले आहे. जिल्हास्तरीय समितींना “प्रधानमंत्री मुद्रा योजना (PMMY)” प्रचार व प्रसिध्दी कामासाठी संबंधित जिल्हाधिकारी यांचे मागणीनुसार वित्तीय वर्ष २०१६-१७ पासून जिल्हयांना निधी उपलब्ध करुन देण्यात येत आहे. केंद्र शासनाने कार्यान्वित केलेल्या वित्तीय समावेशन उपक्रमामधील तसेच केंद्र व राज्य शासनाचे इतर बँकिंग निगडित योजनांचे राज्यातील ग्रामीण तसेच दुर्गम भागात जन सामान्यांना माहिती होण्यासाठी आणि या सर्व लोक कल्याणकारी योजनांचा लाभ गरजू आणि होतकरु व्यक्तींना जास्तीत जास्त व्हावा या हेतूने केंद्र व राज्य शासनाच्या बँकिंग निगडित योजनांची जनमानसांत प्रभावीपणे प्रचार, प्रसार आणि समन्वय करण्याची आवश्यकता आहे. यास्तव, जिल्हास्तरावर जिल्हाधिकारी यांच्या अध्यक्षतेखाली “प्रधानमंत्री मुद्रा योजना जिल्हास्तरीय समन्वय समिती" ची पुनर्रचना करून व या समितींना आवश्यकतेनुसार निधी उपलब्ध करुन माहिती व जनसंपर्क महासंचालनालयाच्या माध्यमातून सर्व केंद्र व राज्य शासनाच्या बँकिंग निगडित योजनांची प्रचार, प्रसिध्दी व समन्वय करण्यासाठी नियोजन विभाग, शासन निर्णय क्रमांक : एसएलबीसी-१६१६/प्र.क्र.४९/का-१४१७, दिनांक १४ जून, २०१६ हा अधिक्रमित करुन या योजनेची व्याप्ती वाढवून प्रभावीपणे योजना अंमलबजावणीसाठी नव्याने शासन निर्णय निर्गमित करण्याची बाब शासनाच्या विचाराधीन होती. याबाबत शासन खालीलप्रमाणे निर्णय घेत आहे: शासन निर्णय -
जिल्हाधिकारी यांच्या अध्यक्षतेखाली “प्रधानमंत्री मुद्रा योजना जिल्हास्तरीय समन्वय समिती” बाबत यापूर्वी निर्गमित नियोजन विभाग, शासन निर्णय क्रमांक : एसएलबीसी-१६१६/प्र.क्र.४९/का-१४१७, दिनांक १४ जून, २०१६ हा या आदेशान्वये अधिक्रमित करण्यात येत आहे.
२. “केंद्र व राज्य शासनाच्या बँकिंगशी निगडित योजनांची प्रचार, प्रसिद्धी व समन्वय" या योजनेकरिता खालीलप्रमाणे "जिल्हास्तरीय समिती" पुनर्गठित करण्यात येत आहे.
“केंद्र व राज्य शासनाच्या बँकिंगशी निगडित योजनांची प्रचार, प्रसिद्धी व समन्वयाकरिता जिल्हास्तरीय समिती”
१ जिल्हाधिकारी अध्यक्ष २ मुख्य कार्यकारी अधिकारी, जिल्हा परिषद उपाध्यक्ष ३ प्रकल्प संचालक, जिल्हा ग्रामीण विकास यंत्रणा सदस्य ४ जिल्हा अधिक्षक कृषी अधिकारी सदस्य जिल्हा व्यवसाय शिक्षण व प्रशिक्षण अधिकारी सदस्य
# Page 2
शासन निर्णय क्रमांकः एसएलबीसी-१६१९/प्र.क्र.१०८/का.१४१७
६ जिल्हा उपनिबंधक सहकारी संस्था सदस्य ७ महाव्यवस्थापक, जिल्हा उद्योग केंद्र सदस्य सहाय्यक आयुक्त, कौश्यल्य विकास, रोजगार व उद्योजगता सदस्य ९ जिल्हा माहिती अधिकारी सदस्य १० जिल्हा व्यवस्थापक, राज्यशासनाचे मागासवर्ग विकास महामंडळ (सर्व) निमंत्रित ११ सहाय्यक महाप्रबंधक, नाबार्ड सदस्य १२ जिल्हा अग्रणी बँक अधिकारी सदस्य १३ जिल्ह्यातील प्रमुख बँकांचे समन्वयक अधिकारी निमंत्रित १४ जिल्हा नियोज़न अधिकारी सदस्य सचिव
३. जिल्हाधिकारी यांच्या अध्यक्षतेखालील पुनर्गठित “केंद्र व राज्य शासनाच्या बँकिंगशी निगडित योजनांची प्रचार, प्रसिद्धी व समन्वय” या योजनेअंतर्गत उपलब्ध निधी च्या मर्यादेत “केंद्र व राज्य शासनाच्या बँकिंग निगडित योजनांची प्रचार, प्रसिध्दी व समन्वय” या योजनेअंतर्गत माहिती व जनसंपर्क
महासंचालनालयाकडून निर्गमित शासन निर्णय / परिपत्रकाप्रमाणे प्रचार व प्रसिद्धीची कामे हाती घेता येतील. यासाठी जिल्हास्तरीय समितीसजनगणना २०११ वर आधारीत जिल्ह्याच्या लोकसंख्येच्या
प्रमाणात निधी उपलब्ध करून दिला जाईल.
४. जिल्हाधिकारी यांच्या अध्यक्षतेखालील पुनर्गठित “केंद्र व राज्यशासनाच्या बँकिंगशी निगडित योजनांची प्रचार, प्रसिद्धी व समन्वय” या योजनेकरिता “जिल्हास्तरीय समिती” कडून खालील उपाययोजना राबविण्याबाबत निर्णय घेता येईल.
(1) बँकिंग निगडित योजनांमध्ये ग्रामीण व दुर्गम भागातील लाभार्थ्यांचा सहभाग वाढविण्याकरिता लाभार्थी व बँक प्रतिनिधी यांचे सयुंक्त मेळावे आयोजित करणे तसेच जनजागृतीकरिता विशेष मोहिमेची रूपरेषा निश्चित करणे.
बँका यांचे "व्यवसाय सहाय्यक" मार्फत आदिवासी व दुर्गम भागामध्ये “वित्तीय समावेशन”
वाढ होण्याकरिता कार्यशाळा व चर्चासत्र आयोजित करणे व जनजागृतीकरिता विशेष मोहिमेची रूपरेषा निश्चित करणे.
(iii) बँकाकडून कर्ज घेऊन "सूक्ष्म, लघु आणि मध्यम उद्योग क्षेत्रातील यशोकथांची निवड करुन शासकीय संकेतस्थळ व सोशल मिडीया प्लॅटफॉर्मवर लाभार्थ्यांना प्रोत्साहित करण्यासाठी सोय उपलब्ध करणे.
(iv) बँकिंग निगडित योजनांच्या वैशिष्ट्य संदर्भात माहितीवजा लेख प्रसिध्द करणे तसेच एफ.एम.चॅनेल व स्थानिक चित्रगृहामध्ये जिंगल्स द्वारे प्रसिद्धी करणे.
(v) बँकिंग निगडित योजनांचा चित्ररथ, लोकनाट्य, लोककला इत्यादीं माध्यमातून जनजागृतीकरिता विशेष मोहिमेची रूपरेषा निश्चित करणे.
(vi) बँकिंग निगडित योजनामध्ये अनुसूचित जाती व अनुसूचित जमाती, तसेच महिला व दिव्यांग लाभार्थी या विशेष घटकातील लाभार्थांचे सहभाग वाढविण्याकरिता विशेष मोहिमेची रूपरेषा निश्चित करणे.
(vii) बँकाकडून “खरीप” व “रब्बी” हंगामात जास्तीत जास्त शेतकऱ्यांना पीक कर्ज उपलब्घ होण्याकरीता शेतकऱ्यांचे मेळावे आयोजीत करून प्रचार व प्रसिद्धी करीता विशेष मोहिमेची रूपरेषा निश्चित करणे.
पृष्ठ ३ पैकी २
# Page 3
शासन निर्णय क्रमांकः एसएलबीसी-१६१९/प्र.क्र.१०८/का.१४१७
(vii) बँकाकडूनमहिला बचत गट व बँक लिंकेज मध्ये वाढ व शेतकरी उत्पादक गट (Farmers Producer Group) यांना अधिक कर्ज उपलब्ध होण्याकरीता प्रचार व प्रसिद्धीची "विशेष मोहिमेची रूपरेषा निश्चित करणे.
५. जिल्हास्तरीय समितीची बैठक जिल्हास्तरीय बँकर्स समन्वय समितीच्या बैठकीच्या दिवशी परंतु प्रत्येक तिमाहींतून किमान एकदा घेण्यात यावी.
६. जिल्हास्तरीय समितीकडून प्राप्त होणाऱ्या प्रस्तावानुसार “लेखाशिर्ष ३४५१ ओ ००१" या लेखाशिर्षा खाली परिच्छेद ३ मध्ये नमूद मर्यादेत निधी जिल्ह्यांना उपलब्ध करून दिला जाईल.
७. वित्त विभागाचे अनौपचारिक संदर्भ क्रमांक २५/अर्थ - १६, दिनांक २५ फेब्रुवारी, २०२१ अन्वये हा शासन निर्णय निर्गमित करण्यात येत आहे.