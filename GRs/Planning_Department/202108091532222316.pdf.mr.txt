# Page 1
जिल्हा नियोजन समिती सातारासाठी “कार्यकारी समिती” घटित करण्याबाबत..
महाराष्ट्र शासन
नियोजन विभाग
शासन निर्णय क्रमांक: डिएपी-२०२१/प्र.क्र.२२/का.१४८१-अ मंत्रालय, मुंबई-४०० ०३२
दिनांक : ०९ ऑगस्ट, २०२१
पहा:- १) महाराष्ट्र जिल्हा नियोजन समिती (रचना व कामे) अधिनियम,१९९८ २) महाराष्ट्र जिल्हा नियोजन समिती (रचना व कामे) (सुधारणा) अधिनियम, २००० ३) महाराष्ट्र जिल्हा नियोजन समिती (सभा घेणे) (सुधारणा) नियम, २०१८ ४) जिल्हाधिकारी तथा सदस्य सचिव, जिल्हा नियोजन समिती सातारा यांचे पत्र क्र.जिनिस/जिवायो/ कार्यकारी समिती/का-२/११८२, दि.३०/०३/२०२१.
शासन निर्णय : महाराष्ट्र जिल्हा नियोजन समिती (रचना व कामे) अधिनियम, १९९८ च्या कलम ११
च्या तरतूदी अनुसार जिल्हा नियोजन समितीला सहाय्य करण्यासाठी, जिल्हा नियोजन
समितीच्या अध्यक्षांच्या अध्यक्षतेखाली एक “कार्यकारी समिती” घटित करण्याबाबतची
तरतूद महाराष्ट्र जिल्हा नियोजन समिती (सभा घेणे) (सुधारणा) नियम,२०१८ च्या “नियम ६
अ" मधे करण्यात आली आहे. त्यानुसार उपरोक्त नमूद कार्यकारी समितीमधे उक्त
अधिनियमाच्या कलम ३ (३) च्या परिच्छेद दोन अन्वये एकूण “नामनिर्देशित सदस्य”
यांचेपैकी २ “नामनिर्देशित सदस्य” आणि कलम ३ (३) च्या परिच्छेद चार (अ) व (फ) नुसार
एकूण विशेष निमंत्रित “ सदस्य यांचेपैकी २ “विशेष निमंत्रित” सदस्यांची नियुक्ती होणे
आवश्यक आहे.
२. “महाराष्ट्र जिल्हा नियोजन समिती (सभा घेणे) (सुधारणा) नियम, २०१८ ” मधील
“नियम ६-अ” च्या तरतुदीनुसार व महाराष्ट्र जिल्हा नियोजन समिती (रचना व कामे)
अधिनियम,१९९८ च्या कलम ३ (३) च्या परिच्छेद दोन अन्वये एकूण “नामनिर्देशित सदस्य”
आणि कलम ३ (३) च्या परिच्छेद चार (अ) व (फ) नुसार एकूण “विशेष निमंत्रित” सदस्य
यांचेपैकी, जिल्हा नियोजन समिती, सातारा चे अध्यक्ष तथा पालकमंत्री यांनी शिफारस
केल्यानुसार सातारा जिल्हयातील सन्माननीय आमदार यांच्या नामनिर्देशनासह जिल्हा
नियोजन समिती सातारा ची “कार्यकारी समिती” पुढीलप्रमाणे घटित करण्यात येत आहे.
# Page 2
शासन निर्णय क्रमांक: डिएपी-२०२१/प्र.क्र.२२/का.१४८१-अ
--------------------------------------------------------------
| अ.क्र. | नांव | पदनाम |
| १. |  | मा. पालकमंत्री, सातारा |  |  |  |  | अध्यक्ष |  |
| २. | श्री.मकरंद लक्ष्मणराव पाटील- जाधव |  | विशेष निमंत्रित सदस्य |  |
| ३. | श्री. राजेश विश्वनाथ कुंभारदरे |  | विशेष निमंत्रित सदस्य |  |
| ४. | श्री.सुनिल गुलाबराव माने |  | नामनिर्देशित सदस्य |  |
| ५. | अॅड. श्री. विजयराव बाबुराव कणसे |  | नामनिर्देशित सदस्य |  |
| ६. |  | विभागीय आयुक्त, पुणे विभाग |  |  | सदस्य |  |
| ७. |  | जिल्हाधिकारी |  | , | सातारा |  | सदस्य सचिव |  |
| ८. |  | मुख्य कार्यकारी अधिकारी, जिल्हा परिषद, सातारा |  |  | सदस्य |  |
| ९. |  | जिल्हा नियोजन अधिकारी |  | , | सातारा |  | संयोजक |  |
--------------------------------------------------------------
३. जिल्हाधिकारी व सदस्य सचिव, जिल्हा नियोजन समिती, सातारा यांनी उपरोक्त आदेश सर्व संबंधितांच्या निदर्शनास आणावेत.