# Page 1
अर्थ व सांख्यिकी संचालनालयातील अपर संचालक या पदावर पदोन्नती देण्याबाबत....
महाराष्ट्र शासन
नियोजन विभाग
शासन आदेश क्र.पदोनि-१०२२/प्र.क्र.५२/का.१४२७
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई ४०० ०३२
दिनांक :- १/९/२०२३.
शासन आदेश
अर्थ व सांख्यिकी संचालनालयाच्या आस्थापनेवरील सहसंचालक, गट-अ (राजपत्रित) संवर्गातील श्री.
कि. भ. जोशी, उपायुक्त (नियोजन), विभागीय आयुक्त कार्यालय, अमरावती यांना अपर संचालक या संवर्गातील पदावर खालील परिच्छेद २ मध्ये नमूद केलेल्या अटी व शर्तीच्या अधीन राहून, या आदेशाच्या दिनांकापासून निव्वळ तात्पुरती पदोन्नती देण्यात येत आहे. सदरहू पदोन्नतीनंतर त्यांची पदस्थापना खालील तक्त्यात त्यांच्या नावासमोर स्तंभ ५ मध्ये दर्शविलेल्या पदावर करण्यात येत आहे :
--------------------------------------------------------------------------------------------------------------------------------------------------------
| अ.क्र. | नाव | प्रवर्ग | सध्याचे पद | पदोन्नतीनंतर पदस्थापना करण्यात आलेले पद |
| (9) | (२) | (३) | (४) | (4) |
| १ | श्री. कि. भ. जोशी | खुला | उपायुक्त (नियोजन), विभागीय आयुक्त कार्यालय, अमरावती | अपर संचालक, मूल्यमापन, अर्थ व सांख्यिकी संचालनालय, मुख्य कार्यालय, मुंबई. |
--------------------------------------------------------------------------------------------------------------------------------------------------------
२. सदर पदोन्नती खालील अटी व शर्तींच्या अधीन राहून देण्यात येत आहे :
(१) सदर आदेशानुसार पदोन्नतीच्या पदाचा पदभार स्वीकारावा व तसे केल्याबद्दलचे कार्यभार हस्तांतरण प्रमाणपत्र शासनास सादर करण्यात यावे व त्याची एक प्रत संचालक, अर्थ व सांख्यिकी संचालनालय, मुंबई यांना अग्रेषित करावी. पदोन्नती स्विकारावयाची नसल्यास तसे लेखी स्वरुपात शासनास कळवावे.
(२) मा. सर्वोच्च न्यायालयातील विशेष अनुमती याचिका क्र. २८३०६/२०१७ मधील निर्णयास अधीन राहून सदर निव्वळ तात्पुरत्या स्वरूपात पदोन्नती देण्यात येत आहे.
(३) रिट पीटीशन स्टॅम्प नं. १०८७६/२०२१ व रिट पीटीशन स्टॅम्प नं. १०८७८/२०२१ मध्ये मा. उच्च न्यायालय, मुंबई यांनी दिनांक २५/५/२०२१ रोजी दिलेल्या निर्णयानुसादर सदर पदोन्नती नमूद रिट याचिकेत होणाऱ्या निर्णयाच्या अधीन राहील.
(४) सदर तात्पुरती पदोन्नती प्रनियुक्तीवर बाहेर गेलेले ज्येष्ठ अधिकारी रुजू होईपर्यंत किंवा पदोन्नतीच्या आदेशापासून ११ महिन्यांसाठी यांपैकी जे आधी घडेल त्या कालावधीसाठी असेल.
(५) प्रतिनियुक्तीवर असलेले ज्येष्ठ अधिकारी यांचे प्रत्यार्पन झाल्यानंतर तात्पुरती पदोन्नती दिलेल्या अधिकाऱ्यांची तात्पुरती पदोन्नती संपुष्टात येईल.
# Page 2
शासन आदेश क्रमांकः पदोनि-१०२२/प्र.क्र. ५२/का.१४२७
(६) प्रतिनियुक्तीवर असलेले ज्येष्ठ अधिकारी यांचे प्रत्यार्पन झाल्यानंतर त्यांच्यासाठी अपर संचालक संवर्गात रिक्त पदे उपलब्ध नसल्यास अपर संचालक संवर्गातील कनिष्ठतम अधिकाऱ्याला पदावनत करण्याच्या अधीन राहून सदर तात्पुरती पदोन्नती देण्यात येत आहे.
(७) सदर पदोन्नती महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
(८) पदोन्नतीच्या पदावर रुजू झाल्यानंतर श्री. कि. भ. जोशी यांनी ७ दिवसांच्या आत त्यांचे ई-प्रोफाईल सुधारीत करुन त्याची प्रत कक्ष अधिकारी (का.१४२७), नियोजन विभाग यांना balaso.gaikwad@nic.in या ई मेल पत्त्यावर तसेच अर्थ व सांख्यिकी संचालनालयास सादर करावी. प्रत सादर न केल्यास त्यांचे चालू महिन्याचे वेतन अदा केले जाणार नाही.
(९) या पदोन्नतीने श्री. कि. भ. जोशी यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
# Page 3