# Page 1
वीर शिरोमणी महाराणा प्रताप आर्थिक
विकास महामंडळासाठी स्वतंत्र बँक खाते
उघडण्यास मान्यता देण्याबाबत.
महाराष्ट्र शासन
नियोजन विभाग
शासन निर्णय क्र. संकीर्ण २०२५/प्र.क्र.१७४/का.१४२५-अ
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : १९ जानेवारी, २०२६
वाचा :-
१)शासन निर्णय, नियोजन विभाग, क्र.संकीर्ण-२०२४/प्र.क्र.१५६/का-१४२५अ,
दि.०३.१०.२०२४
२)शासन निर्णय, नियोजन विभाग, क्र.संकीर्ण-२०२४/प्र.क्र.१५६/का-१४२५अ,
दि.२४.०६.२०२५
प्रस्तावना :-
राज्यातील राजपूत समाजातील आर्थिकदृष्ट्ट्या दुर्बल घटकांतील सुशिक्षीत बेरोजगार
तरुणांकरिता शेतीपूरक व्यवसाय, विपणन, प्रक्रिया, उद्योग, पुरवठा आणि साठवणूक यांचबरोबर
लघू उद्योग, वाहतूक, अन्य व्यावसायिक उद्योग उपलब्ध करुन देणे किंवा त्यास अर्थसहाय्य करुन
स्वयंरोजगाराच्या संधी उपलब्ध करुन देणे तसेच आर्थिक स्तर उंचाविण्यासाठी वीर शिरोमणी
महाराणा प्रताप आर्थिक विकास महामंडळाची स्थापना करण्यात आलेली आहे. सदर
महामंडळासाठी राष्ट्रीयकृत बँकेत चालू खाते उघडण्यास मान्यता देण्याची बाब शासनाच्या
विचाराधीन होती.
शासन निर्णय :-
वीर शिरोमणी महाराणा प्रताप आर्थिक विकास महामंडळासाठी “स्टेट बँक ऑफ इंडिया,
छत्रपती संभाजीनगर” या राष्ट्रीयकृत बँकेत नवीन चालू खाते उघडण्यास खालील अटींच्या अधिन
राहून मान्यता देण्यात येत आहे: १.वरील खात्याचा वापर वीर शिरोमणी महाराणा प्रताप आर्थिक विकास महामंडळास
शासनाकडून प्राप्त होणाऱ्या अनुदानाचे परिणामकारक व्यवस्थापन व विनियोग
करण्याकरीता करण्यात यावा.
२.अन्य प्रयोजनासाठी सदर खात्याचा वापर करण्यात येऊ नये.
३.सदर बँक खात्यातील अखर्चित रकमा शासनखाती समायोजित करणे आवश्यक
राहील.
४.सदर बँक खात्यातील व्यवहाराचे मासिक ताळमेळ करणे तसेच लेखा परिक्षण अनिवार्य
राहील.
५.सदर बँक खात्यात दीर्घकाळ निधी विनावापर पडून राहणार नाही या दृष्ट्टीने दक्षता
घेण्यात यावी.
# Page 2
शासन निर्णय क्रमांकः संकीर्ण २०२५/प्र.क्र.१७४/का.१४२५-अ
६.सदर बँक खात्यातील व्यवहारांचा मासिक ताळमेळ कार्यालयीन रोख वही (Cash
Book) सोबत घेण्याची कार्यवाही संबंधित कार्यालय प्रमुख यांनी घ्यावी. रोख वही
(Cash Book) अद्ययावत ठेवणे अनिवार्य राहील.
७.विवक्षित प्रयोजन संपुष्ट्टात आल्यानंतर सदर बँक खाते तात्काळ बंद करणे आवश्यक
राहील.
८.सदर बँक खाते बंद करण्यात आल्यास त्यामधील शिल्लक रकमेचा ताळमेळ घेऊन
शिल्लक अखर्चित रक्कम योग्य त्या शासन लेखाशीर्षाखाली शासनास तात्काळ जमा
करावी
९.सदर बँक खात्याच्या संदर्भात महाराष्ट्र कोषागार नियम, १९ मधील नियम क्र. (३), (८),
(१३) व (१५) तसेच मुंबई वित्तीय नियम, १९५९ मधील नियम ७ अन्वये विहित करण्यात
आलेल्या तरतुदींचे काटेकोर अनुपालनकरणे आवश्यक आहे.
१०.शासन निर्णय, वित्त विभाग, दि.०३.१०.२०२३ आणि दि. २५.०६.२०२४ मधील सर्व
मार्गदर्शक सूचनांचे काटेकोरपणे अनुपालन करण्यात यावे.
११.वित्तीय औचित्याची सूत्रे आणि वित्तीय शिस्तीचे काटेकोर पालन करण्यात यावे.
१२.तसेच शासनाकडून अनुदाने प्राप्त झाल्यावर शासन निर्णय, वित्त विभाग, दि.
१४.०२.२०२४ व १८.०७.२०२५ मधील तरतुदींनुसार VPDA पध्दतीचा वापर करण्यात
यावा.
२. सदर शासन निर्णय वित्त विभागाच्या अनौपचारीक संदर्भ क्रमांक ३८८/२०२५/कोषा प्रशा-५,
दि.२७.११.२०२५ अन्वये दिलेल्या सहमतीस अनुसरून निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3