# Page 1
जिल्हा परिषदांकडील जलसंधारणाच्या प्रकल्पांकरिता संपादित करण्यात आलेल्या जमिनींच्या प्रलंबित मोबदल्याच्या अदागयी करिता विशेष निधीचे वितरण.
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०१७/प्र.क्र.२०/जल-४
मंत्रालय, मुंबई - ४०० ०३२.
दिनांक : २० फेब्रुवारी, २०१९.
वाचा :१) शासन परिपत्रक मृद व जलसंधारण विभाग क्र.भूसंपा-२०१७/प्र.क्र.२३३/ जल-४, दिनांक २१ फेब्रुवारी, २०१८.
२) महसूल व वन विभाग परिपत्रक क्र. संकीर्ण-२०१७/PIL-३४/प्र.क्र.१०४/ भाग -१/अ-४, दिनांक ०३ एप्रिल, २०१८.
३) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल २०१८ आणि दिनांक २५ जानेवारी, २०१९.
४) शासन परिपत्रक मृद व जलसंधारण विभाग क्र. भूसंपा-२०१८/प्र.क्र.१२०/ जल-४, दिनांक ०८ जून, २०१८.
५) शासन परिपत्रक मृद व जलसंधारण विभाग क्र. भूसंपा-२०१७/प्र.क्र.२३३ (भा -२) /जल-४, दिनांक ०८ फेब्रुवारी, २०१९.
प्रस्तावना : राज्यातील ० ते ६०० हेक्टर सिंचन क्षमता असलेले जलसंधारणाचे प्रकल्प मृद व जलसंधारण विभागाच्या कार्यक्षेत्रामध्ये आहेत. त्यापैकी ० ते १०० हेक्टर सिंचन क्षमतेचे प्रकल्प हे राज्यस्तरीय योजना, जलसंधारण महामंडळ योजना आणि जिल्हा परिषद योजना अशा ०३ स्वतंत्र प्राधिकरणाकडून हाती घेण्यात येतात. त्यांचेकरिता ज्या प्राधिकरणाने / यंत्रणेने प्रकल्पांना प्रशासकीय मान्यता दिली आहे, त्यांनी सदर मंजूरी आदेशानुसार प्रकल्पां करिता अनुज्ञेय केलेला निधी उपलब्ध करून देणे अभिप्रेत आहे. मात्र त्यापैकी काही पूर्ण झालेल्या जुन्या प्रकल्पांच्या भूसंपादनाची देणी प्रलंबित असलेल्या प्रकरणी आता प्रचलित भुसंपादन कायद्यानुसार व्याजा समवेत वाढीव मोबदला देण्याची प्रकरणे उपस्थित होत आहेत. तसेच सदर निधीच्या अदागयी करिता न्यायालयीन जप्ती, लोकआयुक्तांची शिफारस, महालोक अदालतीमधील तडजोडीचे निर्णय प्राप्त होत असुन, प्रकल्पग्रस्तांकडून देखील विविध बाबींद्वारे मागणी करण्यात येत आहे. यासंदर्भात काही जिल्हा परिषदांकडून निधी अभावी त्यांनी प्रशासकिय मान्यता दिलेल्या प्रकल्पांच्या प्रलंबित भुसंपादन निधीकरिता
# Page 2
शासन निर्णय क्रमांक : भूसंपा-२०१७/प्र.क्र.२०/जल-४ शासनाकडे मागणी करण्यात आली होती. त्यास अनुसरून सन २०१८-१९ च्या हिवाळी अधिवेशनामध्ये रुपये ५०.०० कोटी विशेष निधी पूरवणी मागणीद्वारे उपलब्ध करुन घेण्यात आला आहे. सदर निधी पुढील वितरणासाठी संबधित जिल्हा परिषदांकडे सुपुर्द करण्याची बाब शासनाने विचाराधीन होती. त्याबाबत शासनाने पुढीलप्रमाणे निर्णय घेतला आहे.
शासन निर्णय :
एखादया प्रकल्पास ज्या सक्षम प्राधिकरणाने मंजूरी दिली आहे, त्या सक्षम प्राधिकरणाने त्यांचेसाठी उपलब्ध असलेल्या आर्थिक स्त्रोतांमधून अथवा अन्य पर्यायां द्वारे संबधित प्रकल्पाचे दायित्व अदा करणे आवश्यक आहे. सदर वित्तिय संकेतानुसार ० ते १०० हे.सिं.क्ष. प्रकल्पांच्या भुसंपादनासंदर्भात आवश्यक कार्यवाही पूर्ण केल्या नंतर, निधी उपलब्धतेअभावी शासनाकडे निधीची मागणी करण्यात आलेल्या जिल्हा परिषदांकडील भूसंपादनाच्या प्रलंबित दायित्वापैकी अत्यंत तातडीच्या प्रकरणांकरिता खालीलप्रमाणे रुपये ५०.०० कोटी (अक्षरी रुपये पन्नास कोटी फ़क्त ) निधीचे वितरण करण्यास याद्वारे, शासनाची मान्यता प्रदान करण्यात येत आहे.
(रुपये कोटीमध्ये)
---------------------------------
| अ.क्र. | जिल्हा परिषद | वितरित निधी |
| १ | नागपूर | १.०५ |
| २ | वर्धा | १.४२ |
| ३ | अमरावती | १.८३ |
| ४ | यवतमाळ | १.७० |
| ५ | बुलढाणा | ४.३१ |
| ६ | अकोला | ०.१६ |
| ७ | वाशिम | १.०५ |
| ६ | परभणी | ०.८२ |
| ७ | लातूर | १.१२ |
| ८ | उस्मानाबाद | १.४४ |
| ९ | बीड | २.०० |
| १० | जालना | ४.०० |
| ११ | जळगाव | १६.५१ |
| १२ | नाशिक | ४.३८ |
| १३  |  | रत्नागिरी | ०.२२ |
| एकूण....... | ४२.०१ |
---------------------------------
पृष्ठ ६ पैकी २
# Page 3
शासन निर्णय क्रमांक : भूसंपा-२०१७/प्र.क्र.२०/जल-४
२) उपरोक्त निधी खालील अटी व शर्तीच्या अधीन राहून वितरित करण्यात येत आहे :
१. भुसंपादनासंदर्भात महसूल व वित्त विभाग यांनी वेळोवेळी निर्गमित केलेले शासन निर्णय / परिपत्रके यामधील सुचनांचे काटकोर अनुपालन झालेले असणे आवश्यक आहे.
२. त्याचप्रमाणे या विभागाच्या संदर्भिय दि.०८/०६/१८ च्या परिपत्रकामधील कार्यपध्दती व मार्गदर्शन सुचनांनुसार निधी मागणी प्रस्तावाची तपासणी होवून ती प्रकरणे निधी वितरणासाठी पात्र असणे आवश्यक आहे.
३. वरीलप्रमाणे निधी उपलब्धतेसाठी पात्र असणाऱ्या प्रकरणांचा प्राधान्यक्रम महसूल व वन विभागाच्या संदर्भीय दि. ०३/०४/१८ च्या परिपत्रकानुसार निश्चित करण्यात येवून, सर्वात जुन्या व तातडीच्या प्रकरणांचा निधी प्राधान्याने वितरित करणे आवश्यक आहे,
४. कोणत्याही खर्चाला सक्षम प्राधिकाऱ्यांची मान्यता असणे अनिवार्य असते.
मात्र भूसंपादनाची प्रलंबित देणी त्या खर्चाला सुधारित प्रशासकिय मान्यता घेण्याच्या अधीन राहून अदा करण्याचा निर्णय संदर्भिय क्र.५ च्या आदेशान्वये घेण्यात आला आहे. सदर आदेशामधील तरतुदीचे काटेकोर अनुपालन करणे आवश्यक आहे,
५. प्रलंबित भूसंपादनाची संपूर्ण वाढीव रक्कम व त्यावरिल अद्यावत व्याज याची परिगणना करण्याची जबाबदारी संबंधित विशेष भूसंपादन अधिकारी तथा उपविभागीय अधिकारी यांची आहे. त्यानुषंगाने सदोष परिगणनेअभावी काही निधी शिल्लक राहून भविष्यात वाढीव रक्कमेसाठी पुन्हा मागणी करावी लागणार नाही याची सर्वसंबंधितांनी दक्षता घ्यावी. त्यानुषंगाने वाढीव रक्कमेचे प्रकरण उद्भवल्यास त्या प्रकरणांमधील वाढीव रक्कमा संबंधित अधिकाऱ्यांच्या वेतनातून वसूल करण्यात येतील याची उचित नोंद घेण्यात यावी.
६. विभागांतर्गत सर्वच सक्षम प्राधिकाऱ्यांनी यापुढे मंजूर असलेल्या प्रकल्पांवरील भूसंपादनाचे दायित्व अदा केल्याखेरीज प्रकल्पांच्या बांधकामाकरिता कार्यारंभ आदेश देवू नयेत. किंबहुना अपवाद वगळता भूसंपादन अपेक्षित असलेले प्रकल्प हाती घेण्यात येवू नयेत,
७. जिल्हा परिषदेंतर्गत प्रशासकिय मान्यता मिळालेल्या आणि केवळ प्रस्तुत प्रशासकिय विभागाशी संबंधित असलेल्या प्रकल्पांव्यतिरिक्त अन्य प्रशासकिय
पृष्ठ ६ पैकी ३
# Page 4
शासन निर्णय क्रमांक : भूसंपा-२०१७/प्र.क्र.२०/जल-४ विभागाशी संबंधित प्रकल्पांवरील भूसंपादनाकरिता याद्वारे वितरित निधीचे वितरण करण्यात येवू नये,
८. याद्वारे वितरीत निधीचा विनियोग वरीलप्रमाणे निर्धारीत प्रलंबित भूसंपादनाच्या बाबी व्यतिरिक्त अन्य कोणत्याही प्रयोजनार्थ करता येणार नाही,
९. अपील दाखल असलेल्या प्रकरणी संबंधित अपिलीय न्यायालयाचा निर्णय तसेच न्यायालयीन प्रकरणासंदर्भात शासनाचे प्रचलित आदेश / सूचना यानुसार यथायोग्य कार्यवाही करण्यात यावी.
३) सन २०१८-१९ पासून जिल्हा वार्षिक योजना (सर्वसाधारण) अंतर्गत राबवावयाच्या योजनांमध्ये अ.क्र. ४७ वर “ल.पा.योजनासाठी भूसंपादन” हि योजना समाविष्ट करण्यात आली आहे. त्यामुळे यापुढे शासनाकडे प्रस्ताव सादर करण्यापुर्वी सदर योजनेतून निधी स्त्रोत प्राप्त करुन घेण्याबाबत संबधित यंत्रणांनी कार्यवाही करणे आवश्यक आहे. तसेच आर्थिक वर्ष अखेरीस जिल्हा नियोजन समिती अंतर्गत काही योजनांमध्ये अखर्चित राहणारा निधी तसेच खर्च पुढे ढकलता येणे शक्य आहे अशा कामांचा निधी यांचे वरील जिल्हा योजनेमध्ये पुनर्विनियोजन / पुर्नवितरण करुन, न टाळता येणाऱ्या व न्यायालयीन प्रकरणे उद्भवलेल्या भूसंपादन प्रकरणांचे बांधिल दायित्व करण्यासाठी जिल्हा परिषदा आणि जिल्हाधिकारी कार्यालय यांनी प्राधान्याने कार्यवाही करावी.
४) याद्वारे वितरित करण्यात आलेला निधी संबधित प्रादेशिक जलसंधारण अधिकारी (मृवजसंवि) यांनी पुढील वितरणासाठी त्यांचे अधिनस्त संबंधित जिल्हा परिषदांच्या जिल्हा जलसंधारण अधिकारी यांचेकडे त्वरेने सुपुर्द करावा.
५) उपरोक्त खर्च पुढील लेखाशिर्षाखाली खर्ची टाकण्यात यावा आणि सन २०१८-२०१९ या आर्थिक वर्षाच्या मंजूर तरतुदीमधून भागविण्यात यावा.
मागणी क्रमांक झेडएच-५, ४७०२- लहान पाटबंधाऱ्यावरील भांडवली खर्च,
(00),
(१०१) भूपृष्ठ जल,
(०१) लहान पाटबंधारे,
(०१) (०१) लहान पाटबंधारे योजना, ० ते १०० हे. सि.क्ष. ( कार्यक्रम)
५३- मोठी बांधकामे, (४७०२ए०१९)
पृष्ठ ६ पैकी ४
# Page 5
शासन निर्णय क्रमांक : भूसंपा-२०१७/प्र.क्र.२०/जल-४ ६) वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरित प्रती मंडळ कार्यालयांमार्फत मुख्य अभियंता, लघु सिंचन (जलसंधारण) पुणे व शासनाला उपलब्ध करुन देण्यात याव्यात. त्यानुषंगाने याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी (मृजसंवि) यांची राहील व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
७) प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजिटल स्वाक्षरीने साक्षांकित
# Page 6