# Page 1
साठवण तलाव साकळी ता यावल, जि.
जळगाव या योजनेस सुधारीत प्रशासकीय मान्यता प्रदान करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : साठत २०२०/प्र.क्र.११९/जल-१
मंत्रालय, मुंबई - ४०००३२
दिनांक : १ जानेवारी २०२१
वाचा : १. जिल्हा परिषद, स्थायी समिती, जळगाव सभा दिनांक ०६-०३-२००६ मधील ठराव क्र ५८१ २. मुख्य अभियंता, लघु सिंचन (जलसंधारण), पुणे यांचे पत्र क्र.प्रशा-३/५३५९/दि. २९.११.२०१९.
प्रस्तावना: साठवण तलाव साकळी ता यावल, जि. जळगाव ही योजना भोनक नदीवर प्रस्तावित आहे. या योजनेस संदर्भ क्रं. १ नुसार दरसुची सन २००४-०५ आधारीत रुपये २३.३८ लक्ष किंमतीस मूळ प्रशासकीय मान्यता प्रदान केलेली होती.
मुख्य अभियंता, लघु सिंचन (जलसंधारण), पुणे यांचे संदर्भातील पत्र क्रं. २ नुसार सन २०१७-१८ चे दरसुचीवर आधारीत रुपये ६३.३१ लक्ष (रुपये त्रेसष्ठ लक्ष एकतीस हजार मात्र ) इतक्या रकमेचा सुधारीत प्रशासकीय मान्यतेचा प्रस्ताव शासनास सादर केलेला आहे. प्रकल्पाअंतर्गत एकूण २८ हेक्टर क्षेत्र सिंचनाखाली आणणे नियोजित आहे. सदर प्रस्तावानुसार लाभव्यय गुणोत्तर १.७९ येत असून आर्थिक परतावा दर २२.८९% इतका येतो व प्रति सघमी किंमत रुपये ४६,२२६/- इतकी आहे. प्रतिसघमीच्या किंमतीच्या तसेच लाभव्यय गुणोत्तर, ERR या मापदंडामध्ये योजना सफल आहे. प्रकल्पावर रु. १०.००/- लक्ष खर्च झालेला आहे. सदर योजेनची सु.प्र. मा. किंमत ही रुपये ५ कोटी पेक्षा कमी असल्याने व योजना आर्थिक मापदंडात सफल असल्याने योजनेस व्यय व अग्रक्रम समितीची मान्यता आवश्यक नाही.
सदर योजनेच्या प्रथम सुधारीत प्रशासकीय मान्यता किंमत रुपये ३०.६२ लक्ष च्या तुलनेत द्वितीय सुधारीत प्रशासकीय मान्यता किंमत रुपये ३२.६८ लक्षने जास्त आहे. किंमत वाढीची कारणे पुढीलप्रमाणे आहेत.
---------------------------------------------------
| अ.क्र | वाढीची कारणे | वाढीची रक्कम (रु लक्ष) | वाढीव % |
| १ | दरसूचीतील बदल | १६.०८ | ५२.४९ |
| २ | निविदा अधिक्य | -०.७१ | -२.३२ |
| ३ | परिमाणातील वाढ | -११.८१ | -३८.५६ |
| ४ | नवीन तरतुदीमुळे | २३.२० | ७५.७७ |
| ५ | इतर | ५.९२ | १९.३४ |
|  | एकूण | ३२.६८ | १०६.७२ |
---------------------------------------------------
पृष्ठ ५ पैकी १
# Page 2
शासन निर्णय क्रमांक: साठत २०२०/प्र.क्र.११९/जल-१
बांधकामाची सद्यस्थिती, किंमत वाढीची कारणमिमांसा इत्यादी बाबींचा परामर्श घेऊन साठवण तलाव साकळी ता. यावल, जि. जळगाव या योजनेच्या अंदाजपत्रकास सन २०१७ १८ च्या दरसुचीवर आधारीत रुपये ६३.३१ लक्ष इतक्या रकमेला सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय: १. साठवण तलाव साकळी ता. यावल, जि. जळगाव या योजनेच्या सन २०१७-१८ च्या दरसुचीवर आधारित रुपये ६३.३१ लक्ष (रुपये त्रेसष्ठ लक्ष एकतीस हजार मात्र ) इतक्या किंमतीच्या प्रस्तावास सुधारीत प्रशासकीय मान्यता प्रदान करण्यात येत आहे. त्यापैकी रुपये ६२.७८ लक्ष (रुपये बासष्ठ लक्ष अष्टयात्तर हजार मात्र ) इतक्या कामाप्रित्यर्थ रक्कमेची व रुपये ०.५२ लक्ष (रुपये बावन्न हजार मात्र ) इतक्या अनुषंगिक खर्चाची तरतुद आहे.
सोबत उपशिर्षनिहाय तरतुदीचा गोषवारा दिलेला आहे.
२. सदर प्रकल्पाचे उर्वरीत काम नियोजित वेळेत व सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
मागणी क्रं. ZH-५ ४७०२, लहान पाटबंधारे योजना (४७०२ ए ०१९)
१०१, भूपृष्ठ जल, लहान पाटबंधारे (०१) लहान पाटबंधारे योजना, ०-१०० हे सिंचन क्षमता (कार्यक्रम), ५३ मोठी बांधकामे
४. सदर सुधारीत प्रशासकीय मान्यता खालील अटींच्या अधीन राहून देण्यात येत आहे.
४.१ प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानूसार काम पूर्ण करण्यात यावे.
४.२ आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समोवशे करु नये.
४.३ प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.दि.
३१.७.२००० व मृद व जलसंधारण विभागाचे शा. नि. दि. २०.७.२०१८ नुसार पाणी वापर संस्था स्थापन करावी. व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
पृष्ठ ५ पैकी २
# Page 3
शासन निर्णय क्रमांक: साठत २०२०/प्र.क्र.११९/जल -१
४.४ प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
४.५ सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्पयावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
४.६ प्रस्तुत योजनेचे उर्वरीत काम नियोजनाप्रमाणे पर्यत पूर्ण करण्यात यावे.
४.७ प्रस्तुत योजनेच्या सु.प्र.मा.चे आदेश निर्गमित झाल्यानंतर एक वर्षात पूर्णत्व अहवाल देण्यात यावा.
५. शासन निर्णय ग्राम विकास व जलसंधारण विभाग क्र. नागरी २०११/प्र.क्र. १९२/निधी जल- १ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
६. शासन परिपत्रक क्र. प्रमा-२०१३/(७८५/१३)/ सिं. व्य. (कामे) दि. ०१.०१.२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
७. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, नाशिक यांनी त्रैमासिक प्रगती अहवाल शासनास अहवाल सादर करावा.काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
८. सदर शासन निर्णयाची अंमलबजावणी निर्गमित दिनांकापासून करण्यात यावी.
प्रस्तुत आदेश, प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 4
# Page 5