# Page 1
महाराष्ट्र अभियांत्रिकी (स्थापत्य) सेवा परिक्षा २०१९ मधील महाराष्ट्र लोकसेवा आयोगाकडून शिफारस प्राप्त जलसंधारण अधिकारी (स्थापत्य) गट-ब (राजपत्रित) या संवर्गातील पदावर परिविक्षाधीन उमेदवारांना तात्पुरत्या स्वरूपात नियुक्ती देण्याबाबत. (महसूल विभाग - पुणे)
महाराष्ट्र शासन
मृद व जलसंधारण विभाग
शासन आदेश क्र :- आस्थाप-२०२२/प्र.क्र.२५१/जल-२
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२
दिनांक : २० जानेवारी, २०२३
शासन आदेश
महाराष्ट्र अभियांत्रिकी (स्थापत्य) सेवा परिक्षा २०१९ मधील जलसंधारण अधिकारी (स्थापत्य) गट-ब (राजपत्रित) पदावरील नियुक्तीसाठी सरळसेवा भरतीद्वारे घेण्यात आलेल्या एकत्रित स्पर्धा परिक्षेच्या निकालावर आधारित महाराष्ट्र लोकसेवा आयोग, मुंबई यांच्या दि. १५/६/२०२२ च्या पत्रान्वये, जलसंधारण अधिकारी (स्थापत्य) गट-ब (राजपत्रित) पदावर नियुक्तीसाठी शिफारस प्राप्त १९४ उमेदवारांपैकी खालील तक्त्यात नमूद केलेल्या पुणे महसूल विभाग वाटप झालेल्या व सद्यस्थितीत पात्र ठरलेल्या परिविक्षाधीन उमेदवारास जलसंधारण अधिकारी (स्थापत्य) गट-“ब” (राजपत्रित) या संवर्गातील पदावर (वेतनश्रेणी-S १५ (रू.४१८०० - १३२३००/-) तात्पुरत्या नियुक्तीस शासन मान्यता देण्यात येत असून त्यांची सरळसेवेने पदस्थापना सार्वजनिक सेवेच्या हितार्थ व प्रशासकीय सोयीच्या दृष्टीने पुढीलप्रमाणे करण्यात येत आहे.
-----------------------------------------------------------------------------------------------------------------------------------------------------------------------------
|  | अ. |  |  | मलोआ |  |  | नाव |  |  | जात |  |  | नियुक्तीचा |  |  | वाटप |  |  | नियुक्तीसाठी प्रस्तावित |  |
| क्र. | गुणवत्ता |  | प्रवर्ग | प्रवर्ग | केलेला | पदस्थापनेचे ठिकाण |
|  | क्रमांक |  |  | महसूल |  |
|  | विभाग |
|  | १९२/२०१९  |  | श्री. महेश मारुती क्षीरसागर | इ.मा.व. (दिव्यांग) | दिव्यांग (Hearing Impairment) | पुणे | उपविभागीय जलसंधारण  |  अधिकारी, मृद व जलसंधारण उपविभाग, पंढरपूर, जिल्हा सोलापूर |
-----------------------------------------------------------------------------------------------------------------------------------------------------------------------------
२. उपरोक्त तक्त्यात नमूद शिफारस प्राप्त उमेदवाराने हे आदेश निर्गमित झाल्याच्या तारखेपासून एक महिन्याच्या आत संबंधित पदस्थापनेच्या ठिकाणी तात्पुरती नियुक्तीचा स्विकार करणे आवश्यक आहे.
सदरहू कालावधीत उमेदवाराने तात्पुरती नियुक्ती स्विकारली नाही तर त्यांचे नाव कोणतीही पूर्वसूचना न देता या विभागाच्या/महाराष्ट्र लोकसेवा आयोगाच्या निवडसूचीतून कमी करण्यात येईल.
३. जे उमेदवार शासन निर्णयाच्या तारखेपासून एक महिन्याच्या आत हजर होणार नाहीत अथवा त्यांचेकडून यासंबंधात काही सूचना प्राप्त न झाल्यास त्यांची करण्यात आलेली नियुक्ती त्यांना स्वीकृत नाही असे समजून उमेदवारांच्या नियुक्तीचे आदेश आपोआप रद्द होतील. याबाबतचा अहवाल संबंधित नियंत्रक अधिकाऱ्यांनी शासनास दिनांक २१.०२.२०२३ पर्यंत सादर करावा. सेवेत दाखल झालेल्या उमेदवाराने आपला हजर झाल्याचा अहवाल तात्काळ संबंधित अधिकारी तसेच शासनास सादर करावा.
४. महाराष्ट्र लोकसेवा आयोगाकडून शिफारस करण्यात आलेल्या दिव्यांग प्रवर्गातील उमेदवारांच्या बाबतीत आयोगाने केलेल्या शिफारशीप्रमाणे तसेच सामान्य प्रशासन विभागाचे दिव्यांग प्रवर्गातील आरक्षणाबाबत तरतुदीनुसार त्यांचे वैद्यकीय मंडळाकडून परिपूर्ण वैद्यकीय तपासणी अहवाल व दिव्यांग प्रमाणपत्राबाबतचे अहवाल शासनास प्राप्त झाल्यानंतर सदर नियुक्तीचे आदेश स्वतंत्रपणे काढण्यात येत आहेत.
# Page 2
शासन आदेश क्रमांकः आस्थाप-२०२२/प्र.क्र.२५१/जल-२
५. उपरोक्त तक्त्यात नमूद शिफारस प्राप्त उमेदवाराची सदर तात्पुरती नियुक्ती ही दोन वर्षांचा परिविक्षाधीन काळ समाधानकारकरित्या पूर्ण करण्याच्या अधीन राहील.
६. सदरहू परिविक्षाधीन जलसंधारण अधिकारी (स्थापत्य) गट-“ब” (राजपत्रित) यांचा प्रशिक्षण कार्यक्रम शासनाद्वारे सुरु होईपर्यंतच्या कालावधीकरीता उमेदवारांना क्षेत्रीय कामकाज करता यावे याकरीता संबंधित जिल्हा जलसंधारण अधिकारी यांनी त्यांच्या अधिनस्त उपविभागीय कार्यालयात नियुक्ती देण्यात आलेल्या उमेदवारांना त्यांचे कामकाज करण्याच्या दृष्टीने आवश्यक ते हँड्स ऑन ट्रेनिंग द्यावे.
७. वरीलप्रमाणे शिफारस प्राप्त उमेदवारांपैकी पात्र ठरलेल्या उमेदवारांना देण्यात आलेली तात्पुरती नियुक्ती ही खालील अटी व शर्तींच्या अधीन राहील :
१. सदर नियुक्ती महाराष्ट्र अभियांत्रिकी (स्थापत्य) सेवा (मुख्य) परिक्षा-२०१९ च्या अंतिम निकाल समांतर आरक्षणाच्या मुद्यांसंदर्भात तसेच अन्य मुद्यांसंदर्भात विविध मा.न्यायालयात/ मा.न्यायाधिकरणात दाखल करण्यात आलेल्या न्यायिक प्रकरणातील अंतिम न्यायनिर्णयाच्या अधीन राहून देण्यात येत आहे.
२. तसेच सदर नियुक्ती मा. महाराष्ट्र प्रशासकीय न्यायाधिकरण येथे दाखल झालेल्या मूळ अर्ज क्र.३००/२०२२ तसेच मूळ अर्ज क्र.२८०/२०२२ प्रकरणी होणाऱ्या अंतिम न्यायनिर्णयाच्या अधीन राहून देण्यात येत आहे.
३. तसेच सदर नियुक्ती ही मा. महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र.४५१/२०२२ या प्रकरणी होणाऱ्या अंतिम न्यायनिर्णयाच्या अधीन राहून देण्यात येत आहे.
४. सामान्य प्रशासन विभागाच्या दि.२१.११.२०२२ रोजीच्या परिपत्रकामध्ये नमूद केल्यानुसार, “मा.सर्वोच्च न्यायालयाच्या विशेष अनुज्ञा याचिका क्र. १५७३७/२०१९ व इतर याचिकांवरील दि.०५.०५.२०२१ रोजीच्या निकालानुसार एसईबीसी आरक्षण रद्द झाल्याने, एसईबीसी उमेदवारांना अनुज्ञेय करण्यात आलेला ईडब्ल्यूएस विकल्प ग्राह्य धरुन, दि.०९.०९.२०२० नंतर पूर्ण करण्यात आलेल्या निवड प्रक्रिया व उमेदवारांच्या वैध शिफारशीनुसार नियुक्त्यांना मान्यता देण्यात येत आहे.
सदर मान्यता मा. महाराष्ट्र प्रशासकीय न्यायाधिकरण, मा. उच्च न्यायालय येथे प्रलंबित याचिका तसेच मा. सर्वोच्च न्यायालयात प्रलंबित असलेल्या विशेष अनुमती याचिका (डायरी) क्र.२९१७४/२०२२ मधील अंतिम निकालाच्या अधीन राहतील.
५. मागास प्रवर्गाच्या राखीव पदावर नियुक्त केलेल्या उमेदवारांची प्रचलित नियमातील तरतुदीनुसार जात वैधता प्रमाणपत्राच्या अधीन राहून तात्पुरत्या स्वरुपात नियुक्ती करण्यात येत आहे.
मागासवर्गीय उमेदवारांनी जात प्रमाणपत्र व जात वैधता प्रमाणपत्र शासनास व संबंधित उमेदवारांची नियुक्ती करण्यात आलेल्या कार्यालयास सादर करणे आवश्यक राहील. त्यानुसार संबंधित उमेदवारांच्या मुळ सेवापुस्तकात नोंद घेण्याची कार्यवाही संबंधित कार्यालय प्रमुखांनी करावी.
६. मागास प्रवर्गाच्या राखीव पदावर (अ.जा., अ.ज., वि.जा.(अ), भ.ज.(ब), भ.ज.(क), भ.ज.(ड), वि.मा.प्र., इ.मा.व.) शिफारस झालेल्या तसेच आरक्षित प्रवर्गातील असूनदेखील आयोगाने ज्यांची खुला प्रवर्गातून शिफारस केलेली आहे अशा नियुक्ती दिलेल्या मागासवर्गीय उमेदवारांनी जात वैधता प्रमाणपत्र सादर केलेले नसल्यास, त्यांनी या आदेशाच्या दिनांकापासून ६ महिन्यांच्या आत जात प्रमाणपत्राची वैधता, जात प्रमाणपत्र पडताळणी समितीकडून करुन घेणे आवश्यक राहील. नियुक्ती देण्यात आलेल्या कार्यालयाने संबंधित मागासवर्गीय उमेदवारांच्या जात वैधता प्रमाणपत्राच्या अनुषंगाने आवश्यक ती कागदपत्रे जात प्रमाणपत्र पडताळणी समितीकडे पाठविण्याची कार्यवाही करावी. विहित मुदतीत जात वैधता प्रमाणपत्र सादर न केल्यास संबंधित उमेदवारांच्या सेवा प्रचलित नियमानुसार समाप्त करण्याची कार्यवाही करण्यात येईल.
पृष्ठ ४ पैकी २
# Page 3
शासन आदेश क्रमांक: आस्थाप-२०२२/प्र.क्र.२५१/जल-२
७. शिफारस प्राप्त उमेदवारांच्या वैद्यकीय व पूर्व चारित्र्य पडताळणीबाबतचे अहवाल, मूळ जात प्रमाणपत्र, जात वैधता प्रमाणपत्र, शैक्षणिक अर्हता, वयोमर्यादा, एन.सी.एल. प्रमाणपत्र, दिव्यांग प्रमाणपत्र, ई.डब्लु.एस. प्रमाणपत्र इ. मूळ कागदपत्रांच्या वैधतेची तपासणी सुरू असल्यामुळे सदर तपासणीच्या अधीन राहून सदर तात्पुरती नियुक्ती देण्यात येत आहे.
८. उक्त नमूद उमेदवाराने हिंदी व मराठी भाषा अगोदरच उत्तीर्ण केली नसेल किंवा त्यांना भाषा परिक्षा उत्तीर्ण होण्यापासून सूट मिळाली नसेल तर यासंबंधी असलेल्या प्रचलित नियमानुसार भाषा परिक्षा उत्तीर्ण होणे आवश्यक राहील.
९. उमेदवारांना सामान्य प्रशासन विभाग (माहिती व तंत्रज्ञान), शासन पुरक पत्र क्र. मातंसं-२०१२/ प्र.क्र.२७७/३९, दिनांक ०८/०१/२०१८ मधील परिच्छेद क्र.१.६ मधील तरतुदीनुसार संगणक अर्हता परिक्षा उत्तीर्ण होण्यापासून सूट देण्यात येत आहे.
१०. उक्त नमूद उमेदवाराने विहीत विभागीय परिक्षा परिविक्षाधीन कालावधीमध्ये उत्तीर्ण होणे आवश्यक आहे. तसेच परिविक्षाधीन कालावधीमध्ये विभागीय परिक्षा उत्तीर्ण न झाल्यास किंवा कामाचा अपेक्षित दर्जा प्राप्त न केल्यास किंवा त्यांचे काम योग्य अथवा अनुरूप न आढळल्यास तसेच परिविक्षाधीन पदावरील गैरवर्तणुकीची/गैरव्यवहाराची बाब परिविक्षाधीन कालावधीत निदर्शनास आल्यास अथवा इतर कारणांमुळे ते या पदासाठी योग्य नसल्याचे आढळून आल्यास, त्यांच्या सेवा कोणतीही पूर्वसूचना न देता समाप्त करण्यात येतील.
११. उक्त नमूद उमेदवारास राष्ट्रीय निवृत्तीवेतन योजना (NPS) लागू राहील. तसेच यासंदर्भातील सा.प्र.वि. ने वेळोवेळी निर्गमित केलेले शासन निर्णय लागू राहतील.
१२.प्रशिक्षणार्थींना तीन संधीमध्ये प्रशिक्षण पूर्तता परिक्षा पास होणे बंधनकारक राहील. परिक्षेस पास होण्यासाठी किमान ५० टक्के गुणांची आवश्यकता असेल.
१३. व्यावसायिक परिक्षा (Professional Exam) व प्रशिक्षण पूर्तता परिक्षेचा संबंध नसेल. प्रचलित नियमानुसार व्यावसायिक परिक्षा घेण्यात येईल व सेवाप्रवेश नियमानुसार विहीत केलेली विभागीय परिक्षा विहीत संधीत उत्तीर्ण करावी लागेल, तसे न केल्यास त्यांच्या सेवा समाप्त करण्यात येतील.
१४. आवश्यकता भासल्यास उक्त नमूद उमेदवारास भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरून चार वर्षापेक्षा कमी नसणाऱ्या कालावधीसाठी भारत सरकार ठरवेल त्या शर्तीवर सेवा करावी लागेल. परंतु, (अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही.
किंवा
(ब) सर्वसाधारपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
१५. उक्त अधिकाऱ्यांना देण्यात आलेली नियुक्ती ही अत्यंत तात्पुरत्या स्वरूपातील असून वरीलपैकी कोणत्याही अटी व शर्तींचा भंग केल्यास / झाल्यास वा पूर्तता न झाल्यास उमेदवाराची तात्पुरती नेमणूक कोणतीही पूर्वसूचना किंवा नोटीस न देता समाप्त करण्याचा अधिकार शासन राखून ठेवत आहे.
८. उक्त नमूद अधिकाऱ्यांनी विशिष्ट ठिकाणी सविस्तर पदस्थापना मिळविण्यासाठी खासदार/आमदार/ लोकप्रतिनिधी/खाजगी व्यक्ती किंवा संघटना यांचे मार्फत दडपण/दबाव आणण्याचा प्रयत्न केल्यास संबंधित उमेदवाराविरूद्ध महाराष्ट्र नागरी सेवा (शिस्त व अपिल) नियम, १९७९ मधील तरतुदींनुसार शिस्तभंगविषयक कारवाई करण्यात येईल.
पृष्ठ ४ पैकी ३
# Page 4
शासन आदेश क्रमांकः आस्थाप-२०२२/प्र.क्र.२५१/जल-२