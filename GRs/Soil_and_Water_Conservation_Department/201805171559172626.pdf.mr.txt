# Page 1
मुख्यमंत्री सुकर्मी पुरस्कार योजना अधिकारी / कर्मचारी यांच्या व्यक्तिनिष्ठ बाबींसाठी गुणांकन देण्यासाठी समिती गठीत करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः आस्थाप- २०१८/प्र.क्र.३०/जल-५
मादामा कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक : १८ मे, २०१८
वाचा : सामान्य प्रशासन विभाग, शासन निर्णय क्र. एसआरव्ही-२०१६/प्र.क्र.४३२/कार्यासन १२, दि.२०.०३.२०१८
प्रस्तावना :
प्रशासनात उत्कृष्ट काम करणाऱ्या अधिकारी व कर्मचाऱ्यांना त्यांची कर्तव्ये सक्षमपणे व पूर्ण कार्यक्षमतेने पार पाडण्यासाठी प्रेरणा देवून त्यांचे मनोधैर्य उंचावण्यासाठी पुरस्कार देवून गौरव करण्यासाठी “मुख्यमंत्री सुकर्मी पुरस्कार योजना” ही अभिनव योजना सन २०१८-१९ या आर्थिक वर्षापासून संदर्भाधिन शासन निर्णयान्वये सुरु करण्यात आली आहे. सदर योजना सन २०१८-१९ या आर्थिक वर्षासाठी प्रथमत: मंत्रालय स्तरावर कार्यान्वित करण्यात येत आहे. त्यानुषंगाने संदर्भाधिन शासन निर्णयातील तरतुदीनुसार प्रशासकीय विभाग स्तरावर देण्यात येणाऱ्या “विभाग रत्न पुरस्कार” साठी मृद व जलसंधारण विभागातील अधिकारी / कर्मचारी यांची निवड करण्यासंदर्भात त्यांना व्यक्तिनिष्ठ बाबींसाठी गुणांकन देण्यासाठी एक समिती गठीत करण्याची बाब शासनाच्या विचाराधीन होती.
शासन निर्णय :
मंत्रालयीन प्रशासकीय विभाग स्तरावर देण्यात येणाऱ्या "विभाग रत्न पुरस्कार” साठी मृद व जलसंधारण विभागातील अधिकारी / कर्मचारी यांची निवड करण्यासंदर्भात त्यांना व्यक्तिनिष्ठ बाबींसाठी गुणांकन देण्याकरिता पुढीलप्रमाणे समिती गठीत करण्यात येत आहे.
-------------------------------------------------------------------------------
| अ.क्र. | पदनाम | पद |
| १) | विभागातील अनुभवी सह / उप सचिव | अध्यक्ष |
| २) | उप सचिव (अवर सचिव संवर्गाच्या गुणांकनासाठी) | सदस्य |
| ३) | अवर सचिव (कक्ष अधिकारी संवर्गाच्या गुणांकनासाठी) | सदस्य |
| 8) | कक्ष अधिकारी (सहायक कक्ष अधिकारी संवर्गाच्या गुणांकनासाठी) | सदस्य |
| ५) | सहायक कक्ष अधिकारी (लिपीक-टंकलेखक व शिपाई संवर्गांच्या गुणांकनासाठी) | सदस्य |
-------------------------------------------------------------------------------
# Page 2
शासन निर्णय क्रमांकः आस्थाप- २०१८/प्र.क्र.३०/जल-५
२. सदर समिती सामान्य प्रशासन विभागाच्या दि.२०.०३.२०१८ च्या शासन निर्णयासोबतच्या “परिशिष्ट अ-३” मध्ये नमूद संवर्गनिहाय तपासणी सूचीनुसार संबंधित अधिकारी / कर्मचारी यांच्या कामाची पाहणी करुन त्यांना व्यक्तिनिष्ठ गुणांकन देण्याची कार्यवाही करेल.