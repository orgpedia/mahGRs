# Page 1
मागणी क्रमांक झेड एच-५, लेखाशिर्ष ४७०२ ए ०२८
लघू पाटबंधारे योजना मौजे सुकळी साठवण तलाव ता.
कारंजा जिल्हा वाशिम. (भूसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०२५/प्र.क्र.४१२ (E-१५०४०१२) /जल-०४
मंत्रालय, मुंबई - ४०० ०३२.
दिनांक: २२ जानेवारी, २०२६.
संदर्भ:- १) महसूल व वन विभाग शासन निर्णय क्र. संकिर्ण २०१४/ प्र.क्र. ४१/ भाग-१/ अ-४,
दिनांक ०३/११/२०१६, २३/०२/२०१७ व १३/०८/२०१८.
२) वित्त विभाग शासन परिपत्रक क्र. अर्थसं-२०२५/ प्र.क्र.४४/अर्थ-३,दिनांक ०७.०४.२०२५.
३) प्रादेशिक जलंसधारण अधिकारी, मृद व जलसंधारण विभाग,अमरावती यांचे पत्र क्र.
जा.क्र.असंलि / १३६८ / सन २०२४ /, दिनांक १५.०५.२०२५ व पत्र क्र. जा.क्र.असंलि /
३२८७ / सन २०२५ /, दिनांक ०३.१२.२०२५.
प्रस्तावना: -
लघु पाटबंधारे योजना मौजे सुकळी, ता.कारंजा (लाड), जि. वाशिम या प्रकल्पाकरिता संपादित
जमीनीच्या भुसंपादन प्रकरण क्र.०१/४७/२००४-०५ एल.ए.सी.क्र.५०९/२०१३, ५२७/२०१३ व
९३/२०१४ मध्ये भूसंपादन कलम-१८ अंतर्गत मा. दिवाणी न्यायालय, वरिष्ट्ठ स्तर, मंगरुळपीर यांनी
दिनांक ०१.०४.२०१७ रोजी आदेश पारीत केलेले आहेत. मा.दिवाणी न्यायालयाच्या आदेशाविरुध्द
वरिष्ट्ठ न्यायालयात अपील न करण्याचे अभिप्राय विधी सल्लागार यांनी दिलेले आहेत. सबब मा.दिवाणी
न्यायालयाच्या आदेशाचे अनुपालन करणे आवश्यक असल्याने लेखाशिर्ष ४७०२ ए ०२८ या खाली निधी
वितरित करण्याची बाब शासनाच्या विचाराधीन होती. त्यानुषंगाने प्राप्त संदर्भिय क्र. ३ येथील
प्रस्तावावर वित्त विभागाच्या संदर्भिय क्र.२ येथील शासन परिपत्रकामधील सूचना विचारात घेवून
खालीलप्रमाणे निर्णय घेण्यात आला आहे.
शासन निर्णय : -
लघु पाटबंधारे योजना मौजे सुकळी, ता.कारंजा (लाड), जि. वाशिम या प्रकल्पाकरिता संपादित
केलेल्या जमीनीच्या (भू.प्र.क्र.०१/४७/२००४-०५) न्यायालयीन प्रकरणी मा.दिवाणी न्यायालयाने
दिनांक ०१.०४.२०१७ रोजी दिलेल्या आदेशास अनुसरुन भूसंपादन कलम-१८ अंतर्गत एकूण
रु.१,७३,४४,३०७/- (एक कोटी त्र्याहत्तर लक्ष चव्वेचाळीस हजार तीनशे सात रुपये फक्त) इतका निधी
वितरीत करण्यास खालील अटी व शर्तीच्या अधीन राहून याद्वारे शासनाची मान्यता प्रदान करण्यात
येत आहे.
अ) वरील प्रकल्पाच्या भूसंपादनाकरिता अन्य स्त्रोतांकडून निधी उपलब्ध झाला असल्यास याद्वारे
वितरित करण्यात येत असलेल्या रक्कमांचे आहरण अथवा वितरण करण्यात येवू नये.
ब) तसेच भूसंपादन प्रयोजनार्थ उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्याही परिस्थितीत परस्पर अन्य प्रयोजनार्थ वितरित करण्यात येवू नये.
क) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी.
# Page 2
शासन निर्णय क्रमांकः भूसंपा-२०२५/प्र.क्र.४१२ (E-१५०४०१२) /जल-०४
ड) निधी वितरणासंबंधीच्या वित्त विभागाच्या संदर्भीय क्र. २ येथील दिनांक ०७.०४.२०२५ च्या शासन
निर्णयामधील मार्गदर्शक सुचनांचे काटेकोर पालन करावे.
२. याद्वारे वितरित करण्यात आलेली रक्कम संबंधित प्रादेशिक जलसंधारण अधिकारी, मृद व
जलसंधारण विभाग यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित
करावी.
३. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२५-२६ या आर्थिक
वर्षाच्या मंजूर तरतुदीमधून भागविण्यात यावा.
मागणी क्रमांक झेड एच-५,
४७०२- लहान पाटबंधारे यावरील भांडवली खर्च,
००
१०१, भूपृष्ट्ठ जल
(०१) लहान पाटबंधारे,
(०१) (०२) लहान पाटबंधारे योजना, १०१ ते २५० हे.सि. क्षमता (कार्यक्रम) (४७०२ ए ०२८),
५३, मोठी बांधकामे
४. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या
प्रतिस्वाक्षरित प्रती अपर आयुक्त तथा मुख्य अभियंता, मृद व जलसंधारण प्रादेशिक क्षेत्र, नागपूर आणि
शासनास सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी,
मृद व जलसंधारण विभाग यांची राहील व अपर आयुक्त तथा मुख्य अभियंता, मृद व जलसंधारण
प्रादेशिक क्षेत्र, नागपूर हे सदर बाबींचे समन्वयक प्राधिकारी राहतील.
६. सदर शासन निर्णय, वित्त विभागाच्या अनौपचारीक संदर्भ क्र.१४/ व्यय-१५, दिनांक ०८/०१/२०२६ च्या मान्यतेनुसार तसेच वित्त विभागाच्या संदर्भीय क्र.२ येथील परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3