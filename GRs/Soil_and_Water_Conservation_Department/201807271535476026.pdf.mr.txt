# Page 1
मृद व जलसंधारण विभागाच्या अधिपत्याखालील आहरण व संवितरण अधिकाऱ्यांच्या (DDO) बँक खात्यांबाबत व अखर्चित निधी शासन खाती भरणा करण्याबाबत.
महाराष्ट्र शासन
मृद व जलसंधारण विभाग,
शासन परिपत्रक क्र.: संकीर्ण-२०१८/प्र.क्र.७५/जल-११
मादाम काम मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ६ जुलै, २०१८.
परिपत्रक
मृद व जलसंधारण विभागाच्या अधिपत्याखालील आहरण व संवितरण अधिकाऱ्यांनी (DDO) विविध केंद्र व राज्य पुरस्कृत योजनांसाठी वितरित करण्यात आलेला निधी कोषागारातून काढून बँक खात्यामध्ये ठेवला असल्याचे निदर्शनास आले आहे.
२. या संदर्भात, वित्त विभागाने मृद व जलसंधारण विभागांतर्गतच्या बँक खात्यांमध्ये किती निधी शिल्लक आहे याबाबतचा आढावा घेऊन माहिती सादर करण्याबाबतच्या सूचना वारंवार दिलेल्या आहेत. तसेच शासनाची पूर्वपरवानगी न घेता, आहरण व संवितरण अधिकाऱ्यांनी बरीचशी बँक खाली उघडलेली आहेत. कोषागारातून निधी काढून या बँक खात्यात ठेवल्यानंतर त्यामधून विविध बाबींसाठी निधी खर्च केला जातो व अखर्चित निधी सदर बँक खात्यामध्ये वित्तीय वर्षाच्या अखेर अनधिकृतपणे शिल्लक राहू दिला जातो अशीही वित्तीय अनियमितता असल्याचेही वित्त विभागाने नमूद केले आहे.
३. या संदर्भात असे कळविण्यात येते की, मृद व जलसंधारण विभागाच्या जलयुक्त शिवारसहीत सर्वच योजनांमध्ये कोणत्याही आहरण व संवितरण अधिकाऱ्यांनी स्वत:च्या नावे उघडलेले बँक खाते त्वरित बंद करुन सर्व अदायगी Treasury च्या BEAMS System द्वारे व CMP प्रणालीद्वारे करावीत. अपवादात्मक परिस्थितीत AC bills ची परवानगी शासन स्तरावरुन शासन निर्णयाद्वारे देण्यात येईल. तसेच मृद व जलसंधारण विभागांतर्गत चालू वर्षापूर्वीच्या सर्व वर्षांचा अखर्चित निधी त्वरित शासन जमा करावा.
४. योजनांचा अखर्चित निधी शासनास भरणा (जमा) करण्याबाबत दि.२४ मार्च, २०१५ व १४ मे, २०१५ च्या वित्त विभागाच्या परिपत्रकामध्ये नमूद केलेली कार्यपद्धती अवलंब करावी.
उपरोक्त प्रमाणे कार्यवाही करुन शासनास योजनानिहाय सर्वकष माहिती सादर करावी व अखर्चित रकमा कोषागारामध्ये त्वरित जमा करण्यात याव्यात.