# Page 1
श्री. सतिश पंचप्पा लब्बा, जिल्हा जलसंधारण अधिकारी यांची शासन सेवेतील पुनःस्थापनेनंतरची पदस्थापना
महाराष्ट्र शासन
मृद व जलसंधारण विभाग,
शासन आदेश क्रमांक : आस्थाप-२०२३/प्र.क्र.१७३/जल-२
मंत्रालय, मुंबई-४०० ०३२
दिनांक : २८ जून, २०२३
संदर्भ :- शासन आदेश क्र. शिभंका-२०२२/प्र.क्र.१३३/जल-१६, दि.२०/०४/२०२३
शासन आदेश : ज्याअर्थी सामान्य प्रशासन विभाग, शासन निर्णय दि. १४/१०/२०११ मधील तरतूदीच्या अनुषंगाने श्री.सतिश पंचप्पा लब्बा, तत्का. जिल्हा जलसंधारण अधिकारी, मृद व जलसंधारण विभाग, सातारा यांच्या निलंबनाचा आढावा घेवून त्यांना विभागीय चौकशीच्या अधीन राहून शासन सेवेमध्ये अकार्यकारी पदावर पुनःर्स्थापित करण्याबाबतच्या विभागाच्या प्रस्तावास सक्षम प्राधिकाऱ्यांनी मान्यता दिलेली आहे. त्यानुषंगाने श्री. लब्बा, जिल्हा जलसंधारण अधिकारी यांना त्यांच्याविरूध्दच्या विभागीय/न्यायिक चौकशीच्या अधीन राहून त्यांचे निलंबन मागे घेवून शासन सेवेत पुन:स्थापित करण्याचा निर्णय शासनाने घेतला आहे. त्यानुषंगाने विभागाच्या संदर्भाधीन दि.२०/०४/२०२३ रोजीच्या आदेशान्वये श्री.लब्बा यांना त्यांच्याविरूध्द सूरु असलेल्या विभागीय/ न्यायिक चौकशीच्या अधिन राहून शासन सेवेत अकार्यकारी पदावर पुन:स्थापित करण्यात आले आहे.
२. त्याअर्थी, शासन आता या आदेशाद्वारे श्री. सतिश पंचप्पा लब्बा, जिल्हा जलसंधारण अधिकारी यांची पुन:स्थापनेनंतर प्रशासकीय अधिकारी तथा जिल्हा जलसंधारण अधिकारी, वाल्मी, छत्रपती संभाजीनगर या रिक्त पदावर पदस्थापना करण्यात येत आहे.
३. श्री.लब्बा यांनी पदस्थापनेच्या पदावर तात्काळ हजर व्हावे. सदरहू पदस्थापनेच्या आदेशानुसार उपरोक्त अधिकारी त्यांना देण्यात आलेल्या पदस्थापनेच्या ठिकाणी हजर न झाल्यास अथवा त्यांनी कोणत्याही प्रकारचा दबाव आणून पदस्थापनेत बदल करण्याचा प्रयत्न केल्यास सदरची कृती म.ना.से.
(वर्तणूक) नियम १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून त्यांचेविरूद्ध शिस्तभंगविषयक कारवाई करण्यात येईल, याची नोंद घेण्यात यावी.
# Page 2