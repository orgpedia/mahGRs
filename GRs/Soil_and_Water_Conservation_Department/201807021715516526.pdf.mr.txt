# Page 1
मागणी क्र. झेड एच -५ लेखाशिर्ष ४७०२ ए ०२८ सिंचन तलाव उमरदरा, मौजे उमरदरा, ता. शिरुर अनंतपाळ, जि. लातूर (भूसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक: भूसंपा-२०१७/प्र.क्र. ९७/जल-४
मंत्रालय, मुंबई-४०० ०३२.
दिनांक: २९ जून, २०१८.
वाचा: १) कार्यकारी अभियंता, लघु सिंचन (जलसंधारण) विभाग, लातूर यांचे पत्र क्र. लसिं (जसं) भूसं २१५०/ सप, दिनांक १४/०८/२०१७
२) शासन निर्णय क्र. भूसंपा-२०१७/प्र.क्र. ९७/जल-४, दिनांक १ नोव्हेंबर,२०१७ आणि १२ मार्च, २०१८.
३) शासन निर्णय मृद व जलसंधारण विभाग क्र. जर्मन- २०१५ / प्र.क्र. २८०/जल-४, दि.८/०१/२०१८ ४) शासन परिपत्रक मृद व जलसंधारण विभाग क्र. भूसंपा- २०१७ / प्र.क्र.२३३/जल-४, दि.२१/०२/२०१८.
५) वित्त विभाग परिपत्रक क्र. अर्थसं-२०१८/ प्र.क्र. ६९/अर्थ- ३, दि.०२/०४/१८.
प्रस्तावना:
के.एफ. डब्ल्यू. जर्मन अर्थ सहाय्यित सिंचन तलाव उमरदरा, मौजे उमरदरा ता.शिरुर अनंतपाळ, जि.लातूर या प्रकल्पावरिल भूसंपादनाच्या प्रलंबित दायित्वापैकी रुपये ६१.६४ लक्ष व रुपये ९८.३६ लक्ष निधी संदर्भिय क्र.२ वरिल आदेशान्वये वितरित करण्यात आला आहे. संदर्भिय दिनांक ०८/०१/२०१८ च्या शासन निर्णयान्वये जर्मन अर्थसहाय्य योजनेतील प्रलंबित असलेले दायित्व सन २०१८-१९ पासून राज्य योजनेमधून पूर्ण करण्याचा तसेच संदर्भिय दि. २१/०२/२०१८ च्या परिपत्रकान्वये न्यायालयीन प्रकरणातील मोबदला सु.प्र.मा. अधीन दर आर्थिक वर्षातील उपलब्ध निधी मधून अदा करण्याचा निर्णय घेतला आहे. सदर निर्णयातील तरतूदीनुसार संदर्भ क्र. १ मधील प्रस्तावावर वित्त विभागाच्या संदर्भीय परिपत्रकांमधील सुचनाच्या अनुषंगाने खालीलप्रमाणे निर्णय घेण्यात आला आहे.
निर्णय : लघु सिंचन तलाव, मौजे उमरदरा, ता. शिरुर अनंतपाळ, जि. लातूर या प्रकल्पाच्या उर्वरित भूसंपादनाच्या वाढीव मोबदला खर्चाला सुधारित प्रशासकिय मान्यता घेण्याच्या अधीन राहून रुपये १७२.२१ लक्ष (अक्षरी रुपये एक कोटी बहात्तर लक्ष एकवीस हजार फक्त) एव्हढी रक्कम वितरित करण्यास याद्वारे खालील अटी व शर्थीच्या अधीन शासनाची मान्यता प्रदान करण्यात येत आहे.
अ) वरील प्रकल्पाच्या भुसंपादनाकरिता अन्य स्त्रोतांकडून निधी उपलब्ध झाला असल्यास याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये.
ब) तसेच भुसंपादन प्रयोजनार्थ उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्याही परिस्थितीत परस्पर अन्य प्रयोजनार्थ वितरित करण्यात येवू नये,
# Page 2
शासन निर्णय क्रमांक : भूसंपा-२०१७/प्र.क्र.९७/जल-४ क) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी, ड) निधी वितरणासंबधीच्या वित्त विभागाच्या संदर्भिय दिनांक ०२/०४/२०१८ च्या परिपत्रकामधील मार्गदर्शक सूचनांचे काटेकोर पालन करावे.
२. याद्वारे वितरित करण्यात आलेली रक्कम संबंधित प्रादेशिक जलसंधारण अधिकारी, मृद व जलसंधारण यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-२०१९ या आर्थिक वर्षाच्या मंजूर तरतुदी मधून भागविण्यात यावा.
मागणी क्र. झेड एच –५, प्रधान लेखाशिर्ष ४७०२- लहान पाटबंधारे यावरील भांडवली खर्च,
(००), (१०१) भूपृष्ठ जल, (०१) लहान पाटबंधारे,
(०१) (०२) लहान पाटबंधारे योजना, १०१ ते २५० हे.सि. क्षमता (कार्यक्रम)
(४७०२ ए०२८), ५३- मोठी बांधकामे.
४. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रति स्वाक्षरीत प्रती मुख्य अभियंता, पुणे आणि शासनाला सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबधित प्रादेशिक जलसंधारण अधिकारी, मृद व जलसंधारण यांची राहील व मुख्य अभियंता, लघु सिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. उपरोक्त वाढीव खर्चामुळे प्रकल्पाच्या किंमतीमध्ये वाढ होत असल्याने त्यास १ महिन्याच्या आत सुधारित प्रशासकिय मान्यता घेण्याचा प्रस्ताव शासनास सादर करण्यात यावा. सदर जबाबदारी संबंधित जिल्हा जलसंधारण अधिकारी आणि प्रादेशिक जलसंधारण अधिकारी, मृद व जलसंधारण यांची राहील.
७. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आला आहे.
हा आदेश डिजीटल स्वाक्षरीने साक्षांकित करुन काढण्यात आला असून त्याचा संकेताक २०१८०७०२१७१५५१६५२६ असा आहे.
महाराष्ट्राचे राज्यपाल यांच्या आदेशानुसार वा नांवाने.
Rajesh
Hemchand ed7af9a8be3d880eda8e29b769ac16864ea0 serial Number=b7a690c5b955786c61b12d2a97a09e7 Bagde
(रा. हे. बागडे) महाराष्ट्र शासनाचे अवर सचिव प्रति, १) मुख्य अभियंता, लघु सिंचन (जलसंधारण), पुणे.
२ ) प्रादेशिक जलसंधारण अधिकारी, मृद व जलसंधारण विभाग, औरंगाबाद.
३) जिल्हा जलसंधारण अधिकारी, मृद व जलसंधारण विभाग, लातूर.
४) उप विभागीय अधिकारी तथा भूसंपादन अधिकारी, निलंगा.
५) महालेखापाल (लेख व अनुज्ञेयता) / (लेखा परिक्षा), महाराष्ट्र - १/२, मुंबई / नागपूर.
पृष्ठ ३ पैकी २
# Page 3
शासन निर्णय क्रमांक : भूसंपा-२०१७/प्र.क्र.९७/जल-४ ६) जिल्हा कोषागार अधिकारी, लातूर.
७) कक्ष अधिकारी (जल-११), मृद व जलसंधारण विभाग, मंत्रालय, मुंबई - ४०० ०३२.
८) निवड नस्ती, कार्यासन (जल-४)
प्रत अग्रेषित, १) मा. विरोधी पक्ष नेता (विधान सभा) विधानमंडळ, मुंबई यांचे कार्यालय.
२) मा. विरोधी पक्ष नेता (विधान परिषद) विधानमंडळ, मुंबई यांचे कार्यालय.
३) स्थानिक लोकप्रतिनिधी (मार्फत संबंधीत लघु सिंचन (जलसंधारण) उपविभागीय अभियंता) ४) मा. मंत्री (जलसंधारण) यांचे खाजगी सचिव.
५) मा. राज्यमंत्री (जलसंधारण) यांचे खाजगी सचिव.
पृष्ठ ३ पैकी ३