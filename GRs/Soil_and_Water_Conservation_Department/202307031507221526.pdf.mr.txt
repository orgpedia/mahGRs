# Page 1
राज्य योजनेखाली साठवण तलाव सावरगांव ता. निफाड, जि. नाशिक ही योजना महाराष्ट्र जलसंधारण महामंडळाकडे वर्ग करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: नवीन-२०२३/प्र.क्र.२४१/जल-४
मंत्रालय, मुंबई - ४०० ०३२.
दिनांक : ०३ जुलै, २०२३.
वाचा : १. शासन निर्णय, जलसंधारण विभाग क्रमांक : साठत-१३१२/प्र.क्र.५७/१२/ जल-१, दिनांक ०४ मार्च, २०१४.
२. व्यवस्थापकीय संचालक, महाराष्ट्र जलसंधारण महामंडळ, छत्रपती संभाजीनगर यांचे पत्र जा.क्र. मजसंम/ तां. शा. २ / नाशिक मंडळ/११७२/ सहपत्र / २०२३, दिनांक ०२ मे, २०२३.
प्रस्तावना : नाशिक जिल्ह्याच्या निफाड तालुक्यातील १०१ ते २५० हेक्टर सिंचन क्षमतेच्या साठवण तलाव सावरगाव या योजनेस संदर्भीय क्र. १ येथील शासन निर्णयान्वये राज्य योजनेच्या लेखाशीर्ष ४७०२ ए०२८ (जुने लेखाशीर्ष ४७०२३८१३) याखाली रुपये ११.७४ कोटी किंमतीची प्रशासकीय मान्यता प्राप्त आहे. सद्यस्थितीत सदर योजना प्रगतीपथावर आहे. प्रस्तुत योजनेचे काम लवकरात लवकर पूर्ण करुन निफाड व चांदवड तालुक्यातील सिंचनाचा व पिण्याच्या पाण्याचा प्रश्न सुटण्यास मदत होण्याकरिता सदर योजना जलसंधारण महामंडळाकडे हस्तांतरित करण्याची लोकप्रतिनिधींची आग्रही मागणी आहे. त्यानुषंगाने जलसंधारण महामंडळास उपलब्ध होणारा निधी व लोकप्रतिनिधींची वरील मागणी विचारात घेवून प्रस्तुत प्रकल्प राज्य योजनेमधून महामंडळाकडे वर्ग करण्याबाबत महामंडळाने संदर्भीय क्र. २ येथील प्रस्तावान्वये विनंती केली आहे. त्याबाबत शासनाने खालीलप्रमाणे निर्णय घेतला आहे.
निर्णय : “१०१ ते २५० हेसिंक्ष लहान पाटबंधारे योजना” (लेशीसंक्र ४७०२ ए०२८) या राज्य योजनेखाली संदर्भीय शासन निर्णयान्वये प्रशासकीय मान्यता प्राप्त साठवण तलाव सावरगाव ता. निफाड जि. नाशिक ही योजना उर्वरित सर्व दायित्वासह महाराष्ट्र जलसंधारण महामंडळाकडे (लेशीसंक्र ४४०२ २८२३) वर्ग करण्यास याद्वारे, शासनाची मान्यता प्रदान करण्यात येत आहे.
# Page 2
शासन निर्णय क्रमांकः नवीन-२०२३/प्र.क्र.२४१/जल-४
२. प्रस्तुत आदेश डिजीटल स्वाक्षरीने साक्षांकित केलेले असून सदर आदेश