# Page 1
लेखाशिर्ष-८६७४ खालील प्रतिभूती ठेवी ल.पा.यो. वांजरी, ता. केळापूर, जि. यवतमाळ.
(भूसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०१८/प्र.क्र. ६८/जल-४
मंत्रालय, मुंबई - ४०० ०३२.
दिनांक: ०५ मे, २०१८.
वाचा: १) शासन परिपत्रक वित्त विभाग क्र.न्याखभ-२०१५/प्र.क्र.१९६/अर्थ-२,दि.१२/०८/२०१४ आणि क्र.
न्याखभ-२०१५/प्र.क्र.१३१/अर्थ-२, दिनांक ३ जून, २०१५.
२) शासन वित्त विभाग परिपत्रक क्र. अर्थसं-२०१७/प्र.क्र.७५/अर्थ-३, दि. १८/०४/१७ आणि क्र.
अर्थसं - २०१७ / प्र.क्र. ९४/ अर्थ -३, दि. ३०/०६/१७.
३) शासन निर्णय मृद व जलसंधारण विभाग क्र. जर्मन-२०१५/प्र.क्र.२८०/जल-४, दि.०८/०१/२०१८.
४) अधिक्षक अभियंता, लघु सिंचन (जलसंधारण) मंडळ, अमरावती यांचे पत्र क्र. असंलि / २५३६ /२०१७, दिनांक २१/०८/२०१७.
प्रस्तावना: के.एफ. डब्ल्यू. जर्मन अर्थसहाय्यित लहान पाटबंधारे प्रकल्पांकरिता अर्थसहाय्य योजनेअंतर्गत मंजूर असलेल्या लघु पाटबंधारे योजना वांजरी, ता. केळापूर जि. यवतमाळ या प्रकल्पाशी संबंधित भूसंपादन प्रकरण क्रमांक (एल.ए.आर. क्र.) ८९ ते ९१, ९३ व ९७/२०१० मध्ये संपादित जमीनीच्या वाढीव मोबदल्या संदर्भात मा. दिवाणी न्यायाधीश (वरिष्ठ स्तर), केळापूर (पांढरकवडा), जि. यवतमाळ यांनी दिनांक ५/०४/२०१३ रोजी दिलेल्या निर्णयाच्या विरुध्द मा. उच्च न्यायालय मुंबई, खंडपीठ नागपूर येथे प्रथम अपील (एफ.ए.एस.टी.) क्रमांक २३२९१, २३२९४, २३२८८, २३२८३ व २३२७८/२०१६ द्वारे सिव्हील अॅप्लिकेशन्स दाखल करण्यात आली होती. त्यावर मा. उच्च न्यायालय खंडपीठ नागपूर यांनी दिलेल्या आदेशानुसार संदर्भिय परिपत्रकांमधील सूचना विचारात घेवून संदर्भिय क्र. ४ च्या प्रस्तावावर खालीलप्रमाणे निर्णय घेण्यात आला आहे.
निर्णय : लघु पाटबंधारे योजना वांजरी, ता. केळापूर जि. यवतमाळ या प्रकल्पाशी संबंधित उपरोक्त भूसंदर्भाबाबत न्यायालयीन आदेशानुसार रु. ३१,५४,०८३/- (अक्षरी एकतीस लक्ष चौपन्न हजार त्रयाऐंशी फक्त) इतकी वाढीव मोबदल्याची व व्याजाची रक्कम मा. उच्च न्यायालयामध्ये जमा करण्यासाठी याद्वारे शासनाची मान्यता प्रदान करण्यात येत आहे.
२. कार्यकारी अभियंता, लघु सिंचन (जलसंधारण) विभाग, यवतमाळ व उप जिल्हाधिकारी (भूसंपादन) ल.सि.का. क्रमांक २, यवतमाळ यांनी पुढील अटींची तातडीने पुर्तता करण्याची दक्षता घ्यावी : अ) उपरोक्त रक्कम जमा करण्यासाठी झालेला विलंब क्षमार्पित करण्याची व त्यानुषंगाने ही रक्कम जमा करण्यासाठी मुदत वाढवून मिळण्याची विनंती मा. न्यायालयास करण्यात यावी.
ब) त्यानतंर सदरहू मंजुर झालेल्या रक्कमेचा तातडीने न्यायालयात भरणा करावा व चलनाची प्रमाणित प्रत त्वरेने शासनास सादर करावी.
# Page 2
शासन निर्णय क्रमांक : भूसंपा-२०१८/प्र.क्र.६८/जल-४ क) प्रस्तुत न्यायालयीन प्रकरणात मा. वरिष्ठ न्यायालयाचा अंतिम निर्णय लागल्याशिवाय किंवा वरिष्ठ न्यायालयाच्या निदेशाशिवाय तसेच राष्ट्रीयकृत बँकेच्या हमीशिवाय (राष्ट्रीयकृत बँकेची हमी उच्च न्यायालयाच्या अंतिम निर्णयापर्यंत Valid असणे आवश्यक राहील.) संबंधितांना रक्कम वितरीत करण्यात येवू नये, अशी लेखी विनंती सरकारी वकीलांमार्फत न्यायालयास करण्यात यावी.
ड) या प्रकरणी कोणत्याही खातेदारास मा. न्यायालयामार्फत कोणत्याही बाबतीत दुहेरी फायदा होणार नाही याची उप जिल्हाधिकारी (भूसंपादन), ल.सि.का. क्रमांक २, यवतमाळ यांनी दक्षता घ्यावी.
इ) लेखाशिर्ष ८६७४ - शासनाने ठेवलेल्या प्रतिभूती ठेवी अंतर्गत येणाऱ्या न्यायालयाच्या किंवा न्यायाधिकरणाच्या न्यायनिर्णयाची, हुकुमनाम्याची किंवा निवाडयाची पूर्ती करण्याबाबत वित्त विभागाने दिनांक १२/०८/२०१४ व ३/०६/२०१५ रोजी परिपत्रके निर्गमित केली आहेत.
त्यानुसार तसेच अशा प्रकरणी वेळोवेळी निर्गमित करण्यात आलेल्या परिपत्रक / शासन निर्णयान्वये दिलेल्या निदेशानुसार कार्यवाही करावी.
३. यावर होणारा खर्च हा “ ८६७४- शासनाने ठेवलेल्या प्रतिभूती ठेवी - १०१, शासनाने ठेवलेल्या प्रतिभूती ठेवी- (अ) न्यायालयाकडे जमा केलेल्या प्रतिभूती रक्कमा (संगणक संकेतांक -८६७४-००१९) ” या लेखाशिर्षाखाली सन २०१८-१९ या वित्तीय वर्षाच्या मंजुर अनुदानातून भागविण्यात यावा.
४. उपरोक्त लेखाशिर्षाखाली देण्यात आलेली मंजूर रक्कम ही अंतीम आहे. त्यानुषंगाने
अ) जर वरिष्ठ न्यायालयात दाखल करण्यात आलेल्या अपिलाचा अंतिम निकाल शासनाच्या बाजून लागला तर या आदेशान्वये मंजूर करण्यात आलेली रक्कम न्यायालयाकडून काढून त्या रकमेचा भरणा “ ८६७४- शासनाने ठेवलेल्या प्रतिभूती ठेवी - १०१, शासनाने ठेवलेल्या प्रतिभूती ठेवी- (अ) न्यायालयाकडे जमा केलेल्या प्रतिभूती रक्कमा (संगणक संकेतांक -८६७४-००१९) ” या लेखाशिर्षाखाली करावा लागेल. मात्र
ब) जर वरिष्ठ न्यायालयाचा निकाल शासनाच्या विरुध्द बाजुने लागला तर सदरहू रक्कम उपरोक्त (अ) मधील लेखाशिर्षाखाली जमा दर्शवून, मागणी क्र. झेड एच - ५, प्रधान लेखाशिर्ष ४७०२ लहान पाटबंधारे यावरील भांडवली खर्च, (००), (१०१) भूपृष्ठ जल, (०१) लहान पाटबंधारे, (०१) (०२) लहान पाटबंधारे योजना, १०१ ते २५० हे.सि. क्षमता (कार्यक्रम) (४७०२ ९०२८), ५३- मोठी बांधकामे या अंतीम लेखाशिर्षाखाली खर्ची टाकावा लागणार आहे. त्या परिस्थितीमध्ये कार्यकारी अभियंता, लघुसिंचन (जलसंधारण) विभाग यवतमाळ हे आवश्यक त्या “भारीत निधी” मंजुरीबाबतचा सविस्तर प्रसताव विहीत मार्गाने शासनाच्या मान्यतेसाठी सादर करतील.
पृष्ठ ३ पैकी २
# Page 3
शासन निर्णय क्रमांक : भूसंपा-२०१८/प्र.क्र.६८/जल-४ ५. उप जिल्हाधिकारी (भूसंपादन) ल.सि.का. क्रमांक २, यवतमाळ यांनी मा. वरिष्ठ न्यायालयामधील अपिलाचा निकाल लागल्याबरोबर या प्रकरणी आवश्यक ती कार्यवाही त्वरीत करावी आणि केलेल्या कार्यवाहीचा अहवाल लघु सिंचन (जलसंधारण) यंत्रणेमार्फत शासनास सादर करावा.
६. प्रस्तुत आदेश संदर्भिय वित्त विभागाच्या परिपत्रकान्वये प्रशासकिय विभागास प्रदान केलेल्या शक्तीनुसार निर्गमित करण्यात येत आहेत.