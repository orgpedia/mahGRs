# Page 1
मृद व जलसंधारण विभागांतर्गच्या ज्या योजनांना पाणी उपलब्धता प्रमाणपत्र प्राप्त आहे तथापि सदर योजना अकार्यान्वित अथवा रद्द होत असल्याने सदर मंजूर पाणी त्याच खो-यातील मृद व जलसंधारण विभागाच्या इतर योजनेस वापरण्यासाठी अप्पर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र यांना अधिकार प्रदान करणेबाबत...
महाराष्ट्र शासन
मृद व जलसंधारण विभाग
शासन परिपत्रक क्रमांक: संकिर्ण-२०२२/प्र.क्र. १८४/जल-१
मंत्रालय, मुंबई - ४०००३२
दिनांक: १३ एप्रिल, २०२२.
वाचा: अप्पर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र, पुणे यांचे पत्र क्र. प्रशा-२/१०४९, दि. ३०.०३.२०२२.
प्रस्तावना: मृद व जलसंधारण विभागातील पाझर तलाव, साठवण तलाव, लघु पाटबंधारे तलाव, को. प. बंधारे, गेटेड साठवण बंधारे या योजनांचे पाणीसाठा ३.५ दलघफु (१०० सघमी) पेक्षा जास्त असल्यास त्यासाठी जलसंपदा विभागांतर्गतच्या मुख्य अभियंता, जलसंपदा विभाग, नागपूर, व मुख्य अभियंता, जलसंपदा विभाग, मुंबई तसेच मुख्य अभियंता जलविज्ञान प्रकल्प नाशिक यांच्यामार्फत पाणी उपलब्धता प्रमाणपत्र घेणे अनिवार्य आहे. जलसंपदा विभागाअंतर्गत ३.५ द.ल.घ.फु. (१०० सघमी) पेक्षा जास्त पाणीसाठा असलेल्या सर्व प्रकारच्या योजनांना पाणी उपलब्धता प्रमाणपत्र प्रदान करण्याचे अधिकार मुख्य अभियंता स्तरावर आहेत. अशा प्रकारच्या संपूर्ण महाराष्ट्रातील पाणी उपलब्धता प्रमाणपत्र बाबतचा एकत्रित हिशोब मुख्य अभियंता, जलविज्ञान व धरण सुरक्षितता नाशिक यांचेकडे एकत्रितपणे ठेवला जातो.
पाणी उपलब्धता प्रमाणपत्र प्रदान करताना प्रामुख्याने नदीखोरे, पाणलोट क्षेत्र, पर्जन्यमान व प्रवाहसूत्र, जलसंपत्तीची विश्वासार्हता इ. तांत्रिक बाबींचा विचार करुन क्षेत्रीय स्तरावर विहित नमुन्यामध्ये पाणी उपलब्धता प्रमाणपत्र तयार केले जातात व त्यास मुख्य अभियंता जलविज्ञान प्रकल्प नाशिक स्तरावरुन प्रमाणपत्र प्रदान केले जाते.
शासन परिपत्रक जलसंपदा विभाग दि. २५.०४.२०१९ नुसार ३.५ दलघफु पेक्षा जास्त पाणीसाठा असलेल्या मृद व जलसंधारण विभागांतर्गतच्या सर्व योजनांचे पाणी उपलब्धता प्रमाणपत्र प्रस्ताव जलसंपदा विभागांतर्गतच्या संबंधित मुख्य अभियंता कडे पाठवून
# Page 2
शासन परिपत्रक क्रमांकःसंकिर्ण-२०२२/प्र.क्र.१८४/जल-१
त्यांच्यामार्फत पाणी उपलब्धता प्रमाणपत्र प्राप्त करुन घ्यावे लागते तसेच सर्वच प्रकारच्या पाणी
उपलब्धता प्रमाणपत्र साठी संबंधित परिक्षेत्रातील जलसंपदा अंतर्गतच्या मुख्य अभियंता यांची शिफारस घेणे सुध्दा आवश्यक केलेले आहे. मुख्य अभियंता जलसंपदा यांचेकडून पाणी उपलब्धता प्रमाणपत्र प्राप्त करुन घेताना प्रत्येक प्रस्ताव संबंधित मुख्य अभियंता यांचेकडे सादर करणे, त्रुटीपुर्तता करणे यासाठी विलंब होत असल्याचा अनुभव आहे. मुख्य अभियंता जलविज्ञान नाशिक यांचे परिपत्रक दि. २३.०३.२०२० नुसार पाणी उपलब्धता प्रमाणपत्र साठी रु. ७,७०,२०० प्रति प्रस्ताव इतके सल्लामसलत शुल्क (Fees) जलसंपदा विभागास द्यावे लागते.
पाणी उपलब्धता प्रमाणपत्र अभावी मृद व जलसंधारण विभागाचे लहान स्वरुपाच्या योजनांचे प्रस्तावही मोठया प्रमाणात प्रलंबित राहत आहेत. ज्यामुळे अशा स्वरुपाच्या योजना हाती घेण्यास विलंब होत आहे.
मृद व जलसंधारण विभागांतील पाणी उपलब्धता प्रमाणपत्र प्राप्त आहे तथापि सदर योजना शेतकरी विरोध, न्यायालयीन प्रकरणे, भूसंपादन प्रक्रिया व इतर कारणामुळे योजना कार्यान्वीत होत नाहीत अथवा रद्द होत आहेत.
उपरोक्त प्रकरणी अशा प्रलंबित योजना मार्गी लावण्यासाठी मृद व जलसंधारण विभागांतर्गच्या ज्या योजनांना पाणी उपलब्धता प्रमाणपत्र प्राप्त आहे तथापि सदर योजना अकार्यान्वित अथवा रद्द होत असल्याने सदर मंजूर पाणी त्याच खो-यातील मृद व जलसंधारण विभागाच्या इतर योजनेस वापरण्यासाठी अप्पर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र यांना अधिकार प्रदान करणेबाबतची बाब शासनाच्या विचाराधीन होती. याबाबत खालीलप्रमाणे परिपत्रक निर्गमित करण्यात येत आहे.
परिपत्रकः
मृद व जलसंधारण विभागा अंतर्गतच्या लघु सिंचन योजनांचे स्वरूप व व्याप्ती लक्षात घेता प्रत्यक्ष योजना कार्यान्वयनाच्या वेळी पाणी उपलब्धता प्रमाणपत्राप्रमाणे मंजूर असलेल्या योजनेच्या स्थळामध्ये बदल करणे क्रमप्राप्त असते. क्षेत्रिय परिस्थिती व मागणीनुसार योजनेच्या स्थळामध्ये बदल करावा लागतो. अशावेळी नव्याने प्रस्तावित स्थळानुरूप योजनेसाठी जलसंपदा विभागाकडे पुन्हा पाणी उपलब्धता प्रमाणपत्र घ्यावे लागते. या प्रक्रियेस मोठया प्रमाणात कालावधी लागतो. ज्यामुळे मृद व जलसंधारण विभागा अंतर्गतच्या योजना पूर्ण करण्यासाठी कालापव्यय होतो. त्यामुळे यामध्ये बदल होणे अत्यंत आवश्यक आहे.
याबाबत खालीलप्रमाणे कार्यवाही करण्यात यावी.
क्षेत्रिय परिस्थिती नुसार ज्या योजनेस जलसंपदा विभागामार्फत पाणी उपलब्धता प्रमाणपत्र प्राप्त आहेत ते स्थळ अथवा ती योजना रद्द करावी लागत असल्यास सदर उपलब्ध व मंजूर पाणी त्याच नदी खो-यात/ उपखो-यात इतर नव्याने प्रस्तावित योजनेसाठी वापरण्यास व पृष्ठ३ पैकी२
# Page 3
शासन परिपत्रक क्रमांकःसंकिर्ण-२०२२/प्र.क्र.१८४/जल-१
त्याबाबतची मान्यता देण्याबाबतचे अधिकार मृद व जलसंधारण विभागा अंतर्गतच्या नदी खोरे संबंधीत अप्पर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र पुणे, औरंगाबाद व नागपूर यांना प्रदान करण्यात येत आहेत.