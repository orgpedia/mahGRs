# Page 1
तुकाई उपसा सिंचन योजना, ता. कर्जत, जि.
अहमदनगर या योजनेस प्रशासकीय मान्यता प्रदान करणे बाबत...
महाराष्ट्र शासन
मृद व जलसंधारण विभाग
शासन निर्णय क्रमांक: उसिंयो-२०१८/प्र.क्र.३१३/जल-१
मंत्रालय, मुबई-४०० ०३२
दिनांक: ०३ जानेवारी, २०१९
वाचा: १.शासन निर्णय जलसंपदा विभाग दिनांक २३.११.२०१६ २. मुख्य अभियंता, लघु सिंचन (जलसंधारण) विभाग, पुणे यांचे पत्र क्र. प्रशा-३/५२९३, दिनांक १५.११.२०१८.
३. मा. मंत्रिमंडळ बैठकीचे इतिवृत्त दिनांक २०.१२.२०१८
प्रस्तावना : तुकाई उपसा सिंचन योजना ता. कर्जत, जि. अहमदनगर ही योजना कुकडी डावा कालवा कि.मी.
१७३ येथून प्रस्तावित आहे. अहमदनगर जिल्हयातील कर्जत तालुक्यातील तुकाई उपसा सिंचन योजनेंतर्गत अवर्षण प्रवण क्षेत्रातील एकूण २० पाझर तलाव व ३ ल.घु पाटबंधारे योजनांमध्ये पाणी सोडण्याचे व तलाव भरून देण्याचे व त्यानंतर सदर पाण्याचा पिण्यासाठी व सिंचनासाठी उपयोग करणेसाठी या योजनेस प्रशासकीय मान्यता देणेबाबत प्रस्तावित आहे. या उपसा सिंचन योजनेअंतर्गत एकूण ५९९ हे. क्षेत्र सिंचनाखाली आणणे नियोजीत आहे. योजना आर्थिक विश्लेषण मापदंडात असफल असल्याने नियोजन विभाग व वित्त विभागाच्या अभिप्रायासह संदर्भातील क्रं. २ नुसार दिनांक २०.१२.२०१८ रोजी झालेल्या मा. मंत्रि मंडळाच्या बैठकीत तुकाई उपसा सिंचन योजना ता. कर्जत, जि.
अहमदनगर या योजनेच्या अंदाजपत्रकास मान्यता प्रदान केलेली आहे. सदर मा. मंत्रिमंडळाच्या मान्यतेनुसार योजनेस प्रशासकीय मान्यता प्रदान करण्याची बाब शासनाच्या विचाराधीन होती.
शासन निर्णय :
तुकाई उपसा सिंचन योजना ता. कर्जत, जि. अहमदनगर या योजनेच्या कामाप्रित्यर्थ अंदाजित खर्च रु. ५५,४८, ४०,२४१ /- (रु. पंचावन्न कोटी, अठ्ठेचाळीस लक्ष, चाळीस हजार, दोनशे एक्केचाळीस फक्त ) व अनुषंगिक खर्च रु. ५,५४,८४,०२४/- (रुपये पाच कोटी, चौपन्न लक्ष, चौऱ्याऐंशी हजार चोवीस फक्त ) अशा एकूण रु.६१,०३,२४,२६५/- (रु. एकसष्ट कोटी, तीन लक्ष, चोवीस हजार, दोनशे पासष्ट फक्त) यास प्रशासकीय मान्यता प्रदान करण्यात येत आहे.
१.वरील प्रमाणे प्रदान करण्यात येत असलेली प्रशासकीय मान्यता खालील अटी व शर्तीच्या अधीन राहून देण्यात येत आहे.
i. निविदा कार्यवाही अगोदर योजनेच्या स्थापत्य, यांत्रिकी व उर्जाविषयक उपांगाचे संकल्पनास/आराखडयास सक्षम प्राधिकाऱ्याची मान्यता घेवून त्यानुसार अंदाजपत्रकास तांत्रिक मान्यता प्रदान करण्यात यावी.
# Page 2
शासन निर्णय क्रमांकः उसिंयो-२०१८/प्र.क्र.३१३/जल-१
ii. निविदा कार्यवाही अगोदर शासन निर्णय मृद व जलसंधारण विभाग दि. ३.५.२०१८ नुसार योजनेस राज्य स्तरीय तांत्रिक सल्लागार समितीची मान्यता (Techno Economical Clearance) घेण्यात यावी. राज्य स्तरीय तांत्रिक सल्लागार समितीने जलसंपदा विभागाच्या दिनांक २३.११.२०१६ च्या शा.नि. नुसार आर्थिक परतावा दराबाबत दक्षता घ्यावी.
iii. योजनेसाठी एकूण पाणी उपलब्धता ११५ mcft ही कुकडी डाव्या कालव्याच्या मुखाजवळ (At Canal Head) आहे. प्रस्तुत योजना सदर कालव्याच्या १७३ कि.मी. मध्ये स्थित आहे. त्यामुळे कालव्याचे १७३ कि.मी. अंतरातील वहन व्यय (Conveyance Losses ) विचारात घेणे आवश्यक असून त्यानुसार निव्वळ पाणी उपलब्धता परिगणित करणे अपेक्षित आहे. सदर प्रकरणी वहन व्यय फक्त १०% इतकाच विचारात घेतला आहे. तो निकषाप्रमाणे विचारात घेवून निव्वळ पाणी उपलब्धता विचारात घेण्यात यावी.
iv. वरीलप्रमाणे प्रकल्पनिहाय मंजूर किंमतीच्या मर्यादेत प्रकल्पाचे काम पूर्ण करण्यात यावे.
V. निधीची मंजूरी मिळाल्याशिवाय या योजनेच्या कामावर कोणत्याही प्रकारचा खर्च करु नये.
vi. प्रस्तावित किंमतीच्या मर्यादेत योजनेचे काम पूर्ण करण्यात यावे.
vii. शासन निर्णय दिनांक ३१ जुलै, २००० व शासन निर्णय दि. २०.०७.२०१८ नुसार लाभधारकांची पाणी वापर संस्था स्थापन करण्यात यावी.
viii. प्रकल्पाचे काम पूर्ण झाल्यावर सदर प्रकल्प देखभाल दुरुस्तीसाठी वरीलप्रमाणे स्थापित पाणीवापर संस्थेकडे हस्तांतरीत करण्यात यावा, ix. वरीलप्रमाणे प्रकल्पाचे हस्तांतरण झाल्यानंतर देखील दुरुस्तीचा खर्च लाभार्थ्यांकडून करण्यात यावा.
X. शासन निर्णय ग्राम विकास व जलसंधारण विभाग क्र. नागरी २०११/प्र.क्र. १९२/निधी जल-१ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
xi. योजनेचे सिंचनक्षेत्र ५९९ हे. प्रस्तावित असल्याने त्यानुसार गटनंबर निहाय लाभधारकांची यादी व नकाशा तांत्रिक मान्यतेपूर्वी सक्षम प्राधिकाऱ्याकडे सादर करावा.
xii. निविदा कार्यवाही अगोदर उपसा सिंचन योजना क्षेत्रीय स्थळी विद्युत पुरवठा करण्यासाठीच्या विद्युत वाहिन्या तसेच जनित्रे इत्यादी पूर्व संरचनेच्या खर्चाबाबतचे वस्तुनिष्ठ अंदाज संबंधीत वीज पुरवठा कंपनीकडून प्राप्त करुन घेण्यात यावेत व त्यावर आधारीत खर्चाचा समावेश प्रकल्प अहवालात करावा.
xili. निविदा कार्यवाही अगोदर योजनेचा सर्वसाधारण आराखडा मध्यवर्ती संकल्पन चित्र संघटना,नाशिक यांचेकडून तयार करुन घेण्यात यावा.
xiv. निविदा कार्यवाही अगोदर पंपग्रहाच्या स्थापत्य कामांची सविस्तर संकल्पचित्रे मध्यवर्ती संकल्पन चित्र संघटना,नाशिक यांचेकडून तयार करुन घेण्यात यावीत.
XV. निविदा कार्यवाही अगोदर उपसा सिंचन योजनेसाठी नियंत्रित केलेल्या पातळया, विसर्ग तसेच पंपांची संख्या, पंपाचे प्रकार, अश्वशक्ती व उर्ध्वगामी नलिका (व्यास, रांगा, व जाडी ) इत्यादीचे मध्यवर्ती संकल्पन चित्र संघटना, नाशिक यांनी तयार केलेली संकल्पने व ती क्षेत्रीय मुख्य अभियंता यांनी मंजूर केलेली असावी.
पृष्ठ ५ पैकी २
# Page 3
शासन निर्णय क्रमांकः उसिंयो-२०१८/प्र.क्र.३१३/जल-१
२. उपरोक्त खर्च खालील लेखाशिर्षांमधून भागविण्यात यावा.
लेखाशिर्ष :- मृद व जलसंधारण विभाग मागणी क्र. झेड एच -५ (००) (०३) लहान पाटबंधारे योजना (४७०२ A ०३७) २५१ ते ६०० हे.सिंचन क्षमता (कार्यक्रम) ५३, मोठी बांधकामे ३. प्रस्तुत आदेश, प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
तुकाई उपसा सिंचन योजना, ता. कर्जत, जि. अहमदनगर या योजनेच्या प्रशासकीय मान्यतेच्या प्रस्तावास नियोजन विभागाने अनौपचारिक संदर्भ क्र.१७२/१४३४/ दिनांक२८.११.२०१८ अन्वये व वित्त विभागाने अनौपचारिक संदर्भ क्र. ३५४/२०१८/व्यय-१५/ दिनांक १.१२.२०१८ अन्वये सहमती दर्शविली आहे.
# Page 4
# Page 5