# Page 1
मौजे लसिना, ता. जि. यवतमाळ येथील पाझर तलावास प्रशासकीय मान्यता देणेबाबत...
महाराष्ट्र शासन
मृद व जलसंधारण विभाग
शासन निर्णय क्रमांक : पाझित-२०१८/प्र.क्र.१६२/जल-१
मंत्रालय, मुंबई-४०००३२.
दिनांक: २५ जानेवारी, २०१९
वाचा:- १) मुख्य अभियंता लघुसिंचन (जलसंधारण) यांचे पत्र प्रशा ३/२८१८ दि.२५/०५/२०१८.चे पत्र.
प्रस्तावना : मौजे लसिना ता.जि. यवतमाळ येथील पाझर तलावास प्रशासकीय मान्यता देणेबाबतचा प्रस्ताव मुख्य अभियंता लघुसिंचन (जलसंधारण) पुणे यांचे संदर्भीय पत्रान्वये शासनाच्या विचाराधीन आहे.
शासन निर्णय: मौजे लसिना ता. जि. यवतमाळ येथील पाझर तलावास प्रशासकीय मान्यता सदर प्रकल्पाचे सिंचन क्षेत्र २४ हेक्टर इतके आहे. कामाप्रित्यर्थ रु.२,०४,१०,०५१/-(दोन कोटी, चार लक्ष, दहा हजार, एकावन्न फक्त) व अनुषंगीक खर्च रु. ८,३३,९३२/- (आठ लक्ष, तेहत्तीस हजार, नऊशे बत्तीस फक्त ) असे एकूण रु.२,१२,४३,९८३ (दोन कोटी, बारा लक्ष, त्रेचाळीस हजार, नऊशे त्र्याऐंशी फक्त) इतक्या किंमतीला शासनाची प्रशासकीय मान्यता प्रदान करण्यात येत आहे.
प्रशासकीय मान्यता खालील अटी व शर्तीच्या अधीन राहून देण्यात येत आहे.
१. प्रकल्पनिहाय मंजूर किंमतीच्या मर्यादेत प्रकल्पाचे काम पूर्ण करण्यात यावे.
२. शासन निर्णय दिनांक ३१ जुलै, २००० नुसार लाभधारकांची पाणी वापर संस्था स्थापन करण्यात यावी.
३. प्रकल्पाचे काम पूर्ण झाल्यावर सदर प्रकल्प देखभाल दुरूस्तीसाठी वरीलप्रमाणे स्थापित पाणी वापर संस्थेकडे किंवा संबंधित ग्रामपंचायतीस हस्तांतरीत करण्यात यावा.
४. शासन निर्णय ग्राम विकास व जलसंधारण विभाग क्र. नागरी २०११/प्र.क्र.१९२/निधी जल-१ दिनांक ०२ फेब्रुवारी, २०१२ अन्वये निर्धारित तरतुदींचे काटेकोर अनुपालन करण्यात यावे.
५. शासन परिपत्रक क्र. प्रमा-२०१३/(७८५/१३) सिं.व्य. (कामे) दि. ०१.०१.२०१५ मधील मार्गदर्शक सूचनेनुसार अभिलेखे ठेवणे व कार्यवाही करणे बंधनकारक आहे.
६. अंदाजपत्रकात गृहीत धरलेले आराखडे/संकल्पने, वहन अंतरे दरसूची बाबी सक्षम स्तरावर तपासून अंदाजपत्रकास तांत्रिक मान्यता प्रदान करावी.
७.सदरच्या कामांचा कार्यारंभ आदेश काढण्यापासून कामे पूर्ण होईपर्यंत त्रैमासिक प्रगती अहवाल शासनास अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
८.तसेच यासाठी लागणारा निधी हा लेखाशिर्ष ४७०२ A०१९ या लेखाशिर्षाखाली करण्यात यावा.
४७०२ लहान पाटबंधारेवरील भांडवली खर्च ०० १०१ भूपृष्ठ जल ०१ लहान पाटबंधारे (०१) (०१) लहान पाटबंधारे योजना ० ते १०० हेक्टर सिंचन क्षमता (कार्यक्रम) ४७०२A०१९ ५३ मोठी बांधकामे
# Page 2
शासन निर्णय क्रमांकः पाझित-२०१८/प्र.क्र.१६२/जल-१
प्रस्तुत आदेश, प्रशासकीय विभागांना प्रदार करण्यात आलेल्या शक्तीनुसार निर्गमित करण्यात येत आहे.
# Page 3