# Page 1
जिल्हा जलसंधारण अधिकारी यांच्या पदस्थापनेबाबत महाराष्ट्र शासन
मृद व जलसंधारण विभाग
शासन आदेश क्रमांक : आस्थाप-२०१९/प्र.क्र.१०८/जल-२
मंत्रालय, मुंबई-४०००३२
दिनांक : १३ जून, २०१९
वाचा : १) जलसंपदा विभाग, शासन पत्र क्रमांक : संकीर्ण-१११९/(१०२/२०१९)/(-१) दि.२८.०३.२०१९
२) शासन निर्णय क्रमांक :- आस्थाप-२०१६/प्र.क्र.८८/(भाग-९) / जल-२, दि.३१.०५.२०१७
शासन आदेश : संदर्भाधीन दि.२८.०३.२०१९ च्या पत्रान्वये जलसंपदा विभागाने या विभागास कळविले आहे की, श्री.प्रविण खेडकर कार्यकारी अभियंता, जल नियोजन विभाग (पूर), नाशिक यांना मृद व जलसंधारण विभागांतर्गत जिल्हा जलसंधारण अधिकारी, नाशिक या पदावर पदस्थापना देणे शक्य असल्यास त्यांना जलसंपदा विभागाच्या आस्थापनेवरुन कार्यमुक्त करण्यात येईल असे संदर्भाधीन दि. २८.०३.२०१९ च्या पत्रान्वये जलसंपदा विभागाने या विभागास कळविले आहे.
२. जिल्हा जलसंधारण अधिकारी, नाशिक या पदावर कार्यरत असलेले श्री. सागर शिंदे यांनी संदर्भाधीन दि.३१.०५.२०१७ च्या शासन निर्णयातील तरतुदीनुसार जलसंपदा विभागाचा विकल्प दिलेला असून श्री.सागर शिंदे यांनी त्यांना जलसंपदा विभागात रुजू होण्यासाठी कार्यमुक्त करण्याबाबत विनंती केलेली आहे.
३. तरी संदर्भाधीन दि.३१.०५.२०१७ च्या शासन निर्णयातील परिच्छेद ८ iv) मधील तरतुदीनुसार श्री.सागर शिंदे यांना जलसंपदा विभागात रुजू होण्यासाठी जिल्हा जलसंधारण अधिकारी, नाशिक या पदावरुन कार्यमुक्त करण्यात येत असून त्यांचे जागी श्री. प्रविण खेडकर कार्यकारी अभियंता, जल नियोजन विभाग (पूर), नाशिक यांची खालील अटींच्या अधीन राहून पदस्थापना करण्यात येत आहे.
अ) श्री.प्रविण खेडकर यांनी या विभागाचा विकल्प दिलेला नसल्याने आवश्यकतेनुसार त्यांच्या सेवा कोणतीही पूर्वसूचना न देता जलसंपदा विभागात प्रत्यार्पित करण्यात येतील.
ब) मृद व जलसंधारण विभागात कायमस्वरुपी समावेशनाचा विकल्प दिलेल्या अधिकाऱ्यांमधून पदोन्नतीने जिल्हा जलसंधारण अधिकारी संवर्गात अधिकारी उपलब्ध झाल्यास आवश्यकतेनुसार श्री. प्रविण खेडकर, यांच्या सेवा कोणतीही पूर्वसूचना न देता जलसंपदा विभागात प्रत्यार्पित करण्यात येतील.
४. सदर आदेशानुसार संबंधित अधिकारी यांनी त्यांच्या पदस्थापनेच्या ठिकाणी तात्काळ रुजू व्हावे व तत्संबंधीचा अहवाल सर्व संबंधितांस सादर करावा.
# Page 2
शासन आदेश क्रमांक: आस्थाप-२०१९/प्र.क्र.१०८/जल-२