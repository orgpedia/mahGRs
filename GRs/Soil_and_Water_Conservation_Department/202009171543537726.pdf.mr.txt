# Page 1
मृद व जलसंधारण विभागांतर्गत निलंबित केलेल्या गट-अ व गट-ब मधील राजपत्रित अधिकाऱ्यांच्या प्रकरणांचा नियतकालिक आढावा घेण्याकरीता प्रशासकीय विभाग स्तरावर निलंबन आढावा समितीचे गठण..
महाराष्ट्र शासन
मृद व जलसंधारण विभाग,
शासन निर्णय क्र. :- निप्रआ-२०२०/प्र.क्र.५५/जल-१६
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- १७ सप्टेंबर २०२०.
संदर्भ :- १) शासन निर्णय, सामान्य प्रशासन विभाग, क्र. निप्रआ-११११/प्र. क्र. ८६/११-अ, दिनांक १४.१०.२०११.
२) शासन निर्णय, सामान्य प्रशासन विभाग, क्र. अभियो- १३१२/प्र. क्र. ३० / पुर्नबांधीत - १, दिनांक १२.२.२०१३.
३) शासन निर्णय, सामान्य प्रशासन विभाग, क्र. अभियो-१३१४/प्र. क्र. ८६/११-अ, दिनांक ३१.१.२०१५.
४) शासन निर्णय, सामान्य प्रशासन विभाग, क्र.निप्रआ-१११८/प्र.क्र.११/११-अ, दिनांक.०९.०७.२०१९.
प्रस्तावना : महाराष्ट्र नागरी सेवा (शिस्त व अपील) नियम, १९७९ च्या नियम ४, पोट नियम ५ (क) च्या परंतुकातील तरतूदीनुसार ज्या शासकीय अधिकारी / कर्मचारी यांना बेहिशोबी मालमत्ता, नैतिक अध:पतन, लाचलुचपत, खुन, खुनाचा प्रयत्न, बलात्कार या व अशा गंभीर प्रकरणात फौजदारी गुन्हा दाखल झाल्यामुळे निलंबित करण्यात आले असेल अशा प्रकरणात निलंबनाचा नियतकालिक आढावा घेण्यासाठी संदर्भाधीन क्र. १ वरील शासन निर्णयान्वये गट-अ व गट-ब मधील अधिकाऱ्यांसाठी मुख्य सचिव यांचे अध्यक्षतेखाली आणि गट-क व गट-ड मधील कर्मचाऱ्यांसाठी संबंधित विभागीय आयुक्त यांचे अध्यक्षतेखाली निलंबन आढावा समित्यांचे गठन करण्यात आले आहे. अधिकाराचे प्रत्यायोजन करणे व निर्णयप्रक्रियेत सुलभता आणुन निर्णय प्रक्रिया गतिमान करणे या शासनाच्या धोरणास अनुसरुन सामान्य प्रशासन विभागाच्या संदर्भाधीन क्र. ३ वरील शासन निर्णयान्वये गट-अ व गट-ब संवर्गातील फौजदारी गुन्हा दाखल असलेल्या व निलंबित असलेल्या अधिकाऱ्यांच्या निलंबनाचा आढावा घेण्याकरीता मुख्य सचिव यांचे अध्यक्षतेखालील समितीऐवजी प्रशासकीय विभागाच्या स्तरावर निलंबन आढावा समिती गठीत करण्याबाबत निर्देश देण्यात आले आहेत. त्यानुषंगाने मृद व जलसंधारण विभागातील गट-अ व गट-ब मधील राजपत्रित अधिकारी यांच्याबाबतीत प्रशासकीय विभाग स्तरावर निलंबन आढावा समितीचे गठन करण्याची बाब विचाराधीन होती.
# Page 2
शासन निर्णय क्रमांकः निप्रआ-२०२०/प्र.क्र.५५/जल-१६
शासन निर्णय : शासकीय अधिकारी/ कर्मचारी यांना बेहिशोबी मालमत्ता, नैतिक अध:पतन, लाचलुचपत, खुन, खुनाचा प्रयत्न, बलात्कार या व अशा गंभीर प्रकरणात फौजदारी गुन्हा दाखल झाल्यामुळे निलंबित करण्यात येते. अशा प्रकरणात मृद व जलसंधारण विभांगातर्गत गट-अ व गट-ब मधील अधिकाऱ्यांच्या निलंबनाचा नियतकालिक आढावा घेण्यासाठी प्रशासकीय विभागाच्या स्तरावर पुढीलप्रमाणे "निलंबन आढावा समिती” गठीत करण्यात येत आहे.
गट-“अ” व गट-“ब” कर्मचाऱ्यांबाबत प्रशासकीय विभाग स्तरावरील निलंबन आढावा समिती
-------------------------------------------------------------
| १ | प्रधान सचिव (मृद व जलसंधारण) |  | अध्यक्ष |
|  | अतिरिक्त पोलीस महासंचालक, लाचलुचपत प्रतिबंधक विभाग | : | सदस्य |
| ३ | उपसचिव/सहसचिव (गृह विभाग) |  | सदस्य |
| ४ | उप सचिव (आस्था), मृद व जलसंधारण विभाग |  | सदस्य सचिव |
-------------------------------------------------------------
२. उक्त निलंबन आढावा समितीची सर्वसाधारण कार्ये ही संदर्भाधीन शासन निर्णय १ ते ४ मध्ये नमूद केल्याप्रमाणेच राहतील.