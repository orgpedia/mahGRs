# Page 1
महाराष्ट्र जलसंधारण महामंडळाकरिता भाग भांडवली अंशदानाचे वितरण.
(सन २०२२-२३)
महाराष्ट्र शासन
मृद व जलसंधारण विभाग
शासन निर्णय क्र. मजम-२०२२/प्र.क्र.५१/जल-३
मंत्रालय, मुंबई-४०० ०३२
दिनांक : ०६ जुलै, २०२२
वाचा :- १. शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ०४ एप्रिल, २०२२.
२. व्यवस्थापकीय संचालक, महाराष्ट्र जलसंधारण महामंडळ, औरंगाबाद यांचे पत्र क्रमांक: म.ज.सं.म./लेखा-१/निधी मागणी/१५८०/सन २०२२, दिनांक ३० जुन, २०२२.
प्रस्तावना :
महाराष्ट्र जलसंधारण महामंडळाकरिता भागभांडवली अंशदान म्हणून सन २०२२-२३ या आर्थिक वर्षात रुपये २१००.०० कोटी निधी अर्थसंकल्पीत करण्यात आला आहे. वित्त विभागाच्या संदर्भीय दिनांक ०४ एप्रिल, २०२२ च्या आदेशानुसार प्रथम नऊमाहीकरिता अर्थसकल्पीत निधीच्या ६०% मर्यादेतील निधी अनुज्ञेय आहे. त्यापैकी पहिल्या तिमाही करिता रुपये ४४१.०० कोटी निधी प्रशासकीय विभागांना वितरणासाठी उपलब्ध करुन दिला आहे. सदर उपलब्ध झालेला निधी महामंडळाला वितरीत करण्याबाबत खालीलप्रमाणे निर्णय घेण्यात आला आहे.
निर्णय : महाराष्ट्र जलसंधारण महामंडळाकरिता भागभांडवली अंशदान स्वरुपात रुपये ४४१.०० कोटी (अक्षरी रुपये चारशे एक्केचाळीस कोटी फक्त) इतका निधी वितरित करण्यासाठी याव्दारे, मान्यता प्रदान करण्यात येत आहे.
२. उपरोक्त निधी कोषागारातून आहरित व संवितरित करुन व्यवस्थापकीय संचालक, महाराष्ट्र जलसंधारण महामंडळ, औरंगाबाद यांच्या नांवे वितरित करण्यासाठी प्रादेशिक जलसंधारण अधिकारी, मृद व जलसंधारण विभाग, औरंगाबाद यांना याव्दारे प्राधिकृत करण्यात येत आहे.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२२-२३ या आर्थिक वार्षाच्या मंजूर तरतूदीमधून भागविण्यात यावा.
मागणी क्रमांक-झेडएच-५,
प्रधान लेखाशिर्ष ४४०२,
मृद व जलसंधारण यावरील भांडवली खर्च,
१९० सार्वजनिक क्षेत्रातील व इतर उपक्रमांतील गुंतवणूका,
(०१) भाग भांडवली अंशदान
(०१) (०१) महाराष्ट्र जलसंधारण महामंडळाला भाग भांडवली अंशदान (४४०२ २८२३), ३२, अंशदाने (दत्तमत) (योजनांतर्गत)
# Page 2
शासन निर्णय क्रमांकः मजम-२०२२/प्र.क्र.५१/जल-३
४. प्रस्तुत निधीच्या विनियोगासाठी वित्त विभागाच्या संदर्भीय परिपत्रकामधील सुचनांचे अनुपालन करण्यात यावे.
५. निधी वितरणासंदर्भात शासनाच्या निदेशांचे अनुपालन करण्यात आले नाही किंवा काही भंग करण्यात आला व यामुळे भविष्यात काही तक्रारी किंवा न्यायालयीन प्रकरणे उद्बवल्यास त्याची सर्वस्वी जबाबदारी ही व्यवस्थापकीय संचालक व मुख्य लेखा व लेखापरीक्षा अधिकारी (CAFO), महाराष्ट्र जलसंधारण महामंडळ, औरंगाबाद यांची राहील.
६. प्रस्तुत शासन निर्णय प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत असुन डिजीटल स्वाक्षरीने साक्षांकित केलेला सदर शासन निर्णय महाराष्ट्र शासनाच्या