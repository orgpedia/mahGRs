# Page 1
रु.१० कोटीपेक्षा अधिक किमतीच्या लघुसिंचन (जलसंधारण) प्रकल्पांच्या प्रशासकीय मान्यता/सुधारीत प्रशासकीय मान्यतांच्या प्रस्तावांना राज्य तांत्रिक सल्लागार समितीची (State Level Technical Advisory Committee) मान्यता घेण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक:तांसस २०२०/प्र.क्र.८०/जल-१
मंत्रालय, मुंबई - ४०० ०३२
दिनांक: २० मार्च, २०२०
संदर्भ :१)शा.निर्णय क्र. आस्थाप- २०१६/प्र.क्र.८८/(भाग-९)/ जल-२, ग्रामविकास व जलसंधारण विभाग, मंत्रालय, मुंबई दिनांक ३१. मे २०१७ २) शा.निर्णय क्र. तांसस-२०१६/प्र.क्र.३८७/जल-१, मृद व जलसंधारण विभाग मंत्रालय, मुंबई दिनांक ३ मे, २०१८
प्रस्तावना: सन १९९२ मध्ये जलसंधारण विभागाची निर्मिती झाल्यानंतर राज्यातील ० ते २५० हेक्टर सिंचन क्षमतेच्या लघु सिंचन योजनांची अंमलबजावणी करण्याचे काम जलसंधारण विभागाकडे वर्ग करण्यात आले आहे. तत्पुर्वी जलसंपदा विभागाकडूनच या योजनांची अंमलबजावणी करण्यात येत होती. जलसंधारण विभागाची निर्मिती झाल्यानंतर नव्याने हाती घ्यावयाच्या योजनांबरोबरच चालू असलेल्या व पूर्ण झालेल्या (० ते २५० हेक्टर सिंचन क्षमतेच्या ) लघु सिंचन योजनांही जलसंधारण विभागाकडे हस्तांतरीत करण्यात आल्या आहेत.
संदर्भ क्र. १ च्या शासन निर्णयाद्वारे मृद व जलसंधारण आयुक्तालयाच्या स्थापनेसह विभागाच्या क्षेत्रिय यंत्रणेची फेर रचना करण्यात आली आहे. तसेच मृद व जलसंधारण विभागाचे कार्यक्षेत्र २५० हेक्टर वरुन ६०० हेक्टर पर्यंत वाढविण्यासाठी शासनाने मान्यता दिलेली आहे.
वाढीव सिंचन क्षेत्र मर्यादेतील प्रकल्पांची किंमत रुपये २५ कोटी पेक्षा जास्त येत आहे.
त्यामुळे योजनांच्या अंमलबजावणी दरम्यान जलसंपदा विभागाच्या योजनांसाठी असलेली कार्यपद्धती /मापदंड जलसंधारण विभागाच्या योजनांनाही लागू करण्यात आली व त्यानुसार जलसंधारण विभागामार्फत कार्यवाही करण्यात येत आहे.
२. जलसंधारण विभागाच्या अशा प्रकल्पांना प्रशासकीय आणि सुधारीत प्रशासकीय मान्यता प्रदान करण्यासाठी संदर्भ क्र.२ अन्वये राज्य तांत्रिक सल्लागार समितीची (State level
# Page 2
शासन निर्णय क्रमांकः तांसस-२०२०/प्र.क्र.८०/जल-१
Technical Advisory Committee) स्थापन करण्यात आली असून, विभागाकडील सदर समितीद्वारे रु.२५ कोटी किंवा त्यापेक्षा अधिक रकमेच्या प्रस्तावांना प्रशासकीय मान्यतेचे आणि सुधारीत प्रशासकीय मान्यतेच्या प्रस्तावासंबंधी पडतीळणी / छाननी करुन त्यास मान्यता दिली जाते. त्यानंतर ते जलसंधारण विभागास (राज्य शासनास) मंजूरीसाठी सादर होतात.
तथापि वरील तरतूदी ऐवजी जलसंधारण विभागाकडील प्रशासकीय मान्यता व सुधारित प्रशासकीय मान्यता प्रस्तावांना मान्यता देण्या अगोदर राज्य स्तरीय तांत्रिक सल्लागार समितीच्या छाननी/तपासणीसाठीच्या तरतुदीमध्ये खालील प्रमाणे बदल करण्यात येत आहे.
३. जलसंधारण विभागास प्राप्त होणारे बहुतांश प्रस्ताव हे लहान स्वरुपाचे असल्यामुळे त्यांच्या किंमती रु. १० कोटीच्या मर्यादेत होत्या. तथापि, नविन भुसंपादन कायदा अस्तित्वात आल्यापासून भुसंपादनाच्या रकमेमध्ये होणारी वाढ, स्वामित्व शुल्कातील वाढ, भाववाढ इ. अशा अनेक कारणांमुळे जलसंधारण विभागाकडील प्रकल्पांच्या किंमतीमध्ये वाढ होत असून काही प्रकल्पांच्या किंमती रु.१० कोटीपेक्षा जास्त होत आहेत.
४. अशा रु.१० कोटीपेक्षा अधिक रकमेच्या प्रकल्पांच्या प्रशासकीय मान्यता / सुधारीत प्रशासकीय मान्यतांच्या प्रस्तावांना प्रशासकीय मान्यता देण्यापूर्वी नियोजन विभाग व वित्त विभागाची सहमती पुर्वी सदर प्रस्ताव राज्य तांत्रिक सल्लागार समितीच्या शिफारशीसह सादर करणे आवश्यक आहे.
५. या सर्व वस्तुस्थितीमुळे जलसंधारण विभागातंर्गत राज्यातील रु.१० कोटीच्या वरील लघु सिंचन प्रकल्पांच्या कामांना प्रशासकीय मान्यता तसेच सुधारीत प्रशासकीय मान्यता देण्यासाठीचे प्रस्ताव राज्य शासनास सादर करण्यापूर्वी तांत्रिक पडताळणी करण्याकरीता जलसंधारण विभागातंर्गत स्वतंत्र राज्य तांत्रिक सल्लागार समितीकडे सादर करणे आवश्यक आहे. त्याबाबत संदर्भ क्र २ मधील शासन निर्णयातील तरतुदीमध्ये बदल करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतेलेला आहे.
शासन निर्णय : लघु सिंचन प्रकल्पांच्या प्रशासकीय मान्यता / सुधारीत प्रशासकीय मान्यतेबाबतचे रु.१० कोटी पेक्षा अधिक किंमतीचे प्रस्ताव संबंधित लघु सिंचन (जलसंधारण) मंडळांनी प्रथम राज्य तांत्रिक सल्लागार समितीस तांत्रिक छाननीसाठी पाठवावेत. राज्य तांत्रिक सल्लागार समिती ही प्रस्तावाचे सखोल तांत्रिक छाननीस जबाबदार राहील. राज्य तांत्रिक सल्लागार समितीने प्रशासकीय मान्यता/ सुधारीत प्रशासकीय मान्यतेच्या प्रस्तावांची सखोल छाननी वेळोवेळी निर्गमित होणारे शासन निर्णय/ शासन परिपत्रके/सूचना/प्रचलित धोरण इत्यादी मधील तरतुदीनुसार करावी. राज्य तांत्रिक समितीच्या मान्यतेनंतर प्रशासकीय मान्यता / सुधारीत प्रशासकीय मान्यतेचा प्रस्ताव प्रचलित नियमानुसार शासनास सादर करावेत.
पृष्ठ ३ पैकी २
# Page 3
शासन निर्णय क्रमांकः तांसस-२०२०/प्र.क्र.८०/जल-१
२. शा.निर्णय क्र. तांसस २०१६/प्र.क्र.३८७/जल-१, मृद व जलसंधारण विभाग मंत्रालय, मुंबई दिनांक ३ मे, २०१८ मधील तरतुदी वरील प्रस्तावास लागू राहतील.
३. व्याप्तीतील बदलास सुधारीत प्रशासकीय मान्यता देणेबाबत जलसंपदा विभाग शासन निर्णय/ परिपत्रकानुसार कार्यवाही करण्यात यावी.