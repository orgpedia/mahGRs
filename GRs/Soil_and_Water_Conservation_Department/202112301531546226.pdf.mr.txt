# Page 1
हिंगोली जिल्हा सिंचन अनुशेष निर्मुलन कार्यक्रमांतर्गत कामांसाठी निधीचे वितरण करणेबाबत. (मराठवाडा विभाग)
महाराष्ट्र शासन
मृद व जलसंधारण विभाग
शासन निर्णय क्र.हिंगोली-२०२१/प्र.क्र.११५/जल-४
मंत्रालय, मुंबई - ४०० ०३२.
दिनांक : ३० डिसेंबर, २०२१.
वाचा : १) वित्त विभाग, शासन निर्णय क्रमांक अर्थसं-२०२१/प्र.क्र.४८/अर्थ-३, दिनांक २४ जून, २०२१ व १४ ऑक्टोबर, २०२१.
२) प्रादेशिक जलसंधारण अधिकारी, मृद व जलसंधारण विभाग, औरंगाबाद कार्यालयाचे पत्र जा.क्र./प्रा. जल.अ./लेखा-१/नि.मा./१९५९/सह,
दिनांक ०७ सप्टेंबर, २०२१.
प्रस्तावना : बिगर आदिवासी क्षेत्रातील ० ते १०० हेक्टर सिंचन क्षमतेच्या प्रगतीपथावरील/नवीन लघुसिंचन (जलसंधारण) प्रकल्पांच्या कामांकरिता मागणी क्र.झेडएच-५, लेखाशिर्ष ४७०२ ए०१९ खाली सन २०२१-२२ मध्ये रुपये १००.०० कोटी निधी अर्थसंकल्पित करण्यात आला आहे. त्यापैकी सद्या उपलब्ध करुन देण्यात आलेल्या निधीमधून संदर्भिय दिनांक ०७/०९/२०२१ च्या निधी मागणी प्रस्तावावर खालील प्रमाणे निर्णय घेण्यात आला आहे.
शासन निर्णय : हिंगोली जिल्हा सिंचन अनुशेष निर्मुलन कार्यक्रमांतर्गत हाती घेण्यात आलेल्या संदर्भीय प्रस्तावातील १२ साठवण बंधारे व ०१ को.प. बंधारा अशा १३ कामांसाठी एकुण रुपये ४७५.३५ लक्ष (अक्षरी रुपये चार कोटी पंच्याहत्तर लक्ष पस्तीस हजार फ़क्त) निधी वितरित करण्यासाठी याद्वारे, शासनाची मान्यता प्रदान करण्यात येत आहे :
२. उपरोक्त निधी पुढील अटी व शर्थीच्या अधीन वितरित करण्यात येत आहे : अ) वरील प्रकल्पांच्या कामांकरिता जलसंधारण महामंडळ, जिल्हा नियोजन समिती अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या निधीचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीचा निधी खर्च करण्यात येवू नये, क) वरील प्रकल्पांच्या कामासाठी निधीची गरज नसल्यास, सदर निधी कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर निधी तातडीने शासनाकडे प्रत्यार्पित करावा, ई) निधी वितरणासंबंधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
# Page 2
शासन निर्णय क्रमांकः हिंगोली-२०२१/प्र.क्र.११५/जल-४
फ़) कामाच्या गुणवत्तेची खात्री करुन देयक अदा करावित व त्याबाबतचा अनुपालन अहवाल शासनास सादर करावा.
३. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, औरंगाबाद यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२१-२२ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०१) लहान पाटबंधारे
(०१)(०१) लहान पाटबंधारे योजना (४७०२९०१९)
० ते १०० हे. सिं.क्ष. ( कार्यक्रम)
५३, मोठी बांधकामे
५. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र विहित मार्गाने शासनास सादर करावे.
६. याद्वारे वितरित निधीचा ताळमेळ ठेवण्याची जबाबदारी प्रादेशिक जलसंधारण अधिकारी, मृद व जलसंधारण विभाग, औरंगाबाद यांची राहिल व अप्पर आयुक्त जलसंधारण, मृद व जलसंधारण, प्रादेशिक क्षेत्र, औरंगाबाद हे सदर बाबींचे समन्वयक प्राधिकारी राहतील.
७. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने साक्षांकित केलेले हे आदेश महाराष्ट्र शासनाच्या
# Page 3