# Page 1
मृद व जलसंधारणाचे उपचारांचे चिन्हांकन: दुस-या व तिस-या टप्प्यातील चिन्हांकणाच्या कामांच्या देयकांची अदायगी करणेसाठी निधी वितरित करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: जशिअ - २०१८/प्र.क्र.४७३/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : १८ जून, २०१९
वाचा: १. मृद व जलसंधारण विभाग, शासन निर्णय, क्रमांक: जलअ-२०१४/प्र.क्र.२०३/जल-७, दिनांक ०५ डिसेंबर, २०१४.
२. माहिती तंत्रज्ञान विभाग (साप्रवि), शासन निर्णय, क्रमांक : मातंसं-१७१६/प्र.क्र.२८६/३९, दिनांक ०९ ऑगस्ट, २०१६.
३. माहिती तंत्रज्ञान विभाग (साप्रवि), शासन निर्णय, क्रमांक : मातंसं-१७१७/प्र.क्र.१११/३९, दिनांक ०३ एप्रिल, २०१८ ४. सचिव, मृद व जलसंधारण यांच्या अध्यक्षतेखाली प्रकल्प अमंलबजावणी समितीची दिनांक ०४ जानेवारी, २०१९ रोजी झालेल्या बैठकीचे इतिवृत्त.
५. मृद व जलसंधारण विभाग, शासन निर्णय क्रमांक: जशिअ - २०१८/प्र.क्र.४७३/जल-७, दिनांक ०८ जानेवारी, २०१९ व दिनांक १२ मार्च, २०१९ ६. संचालक, मृदसंधारण व पाणलोट क्षेत्र व्यवस्थापन, पुणे यांचे जा. क्र. मृदसं/जयुशि/मृद २/१०६१/२०१९, दिनांक ०४ जून, २०१९ चे पत्र.
प्रस्तावना : जलयुक्त शिवार अभियानांतर्गत सन २०१५-१६ ते सन २०१८-१९ या चार वर्षात निवडण्यात आलेल्या २२,५९३ गावांतील मृद व जलसंधारणाचे झालेले उपचार बाह्य संस्थेद्वारे उपग्रह आधारित नकाशांचा वापर करून चिन्हांकीत करण्यासाठी संदर्भाधीन शासन निर्णय दिनांक
०८ जानेवारी, २०१९ अन्वये प्रशासकीय मान्यता देण्यात आलेली आहे. मृद व जलसंधारणाचे उपचार चिन्हांकित करणेचे काम बाह्य संस्थेमार्फत करण्यात येत असुन रिक्वेस्ट फॉर प्रपोजल मधील करारानुसार दुस-या व तिस-या (अंतिम) टप्प्यातील गावांचे चिन्हांकन करण्याच्या कामाच्या देयकाची अदायगी रक्कम रु. २४.०६ लक्ष (रुपये चोविस लक्ष सहा हजार ) इतका निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक: जशिअ - २०१८/प्र.क्र. ४७३/जल-७
शासन निर्णय जलयुक्त शिवार अभियानांतर्गत अभियान कालावधीत निवड करण्यात आलेल्या गावांमध्ये अभियानांतर्गत निवड होण्यापुर्वी व निवड करण्यात आल्यानंतर मृद व जलसंधारण विभागामार्फत करण्यात आलेले मृद व जलसंधारणाचे उपचार बाह्य संस्थेमार्फत उपग्रह आधारित नकाशांचा वापर करुन चिन्हांकीत करणेबाबत रिकवेस्ट फॉर प्रपोजल मधील करारानुसार दुस-या टप्प्यातील ८००० गावांतील चिन्हांकणाचे काम करण्यासाठी रु १४५/- प्रतिगाव याप्रमाणे रक्कम रुपये ११,६०,०००/- निधी आणि तिस-या (अंतिम) टप्यातील ८५९३ गांवातील चिन्हांकणाचे काम करण्यासाठी रु. १४५/- प्रतिगाव याप्रमाणे रक्कम रु.१२,४५,९८५/- इतक्या निधीची आवश्यकता आहे. संचालक, मृदसंधारण व पाणलोट क्षेत्र व्यवस्थापन, पुणे यांनी संदर्भाधीन दिनांक ०४ जून, २०१९ रोजीच्या पत्रान्वये मागणी केल्याप्रमाणे, दुस-या व तिस-या (अंतिम) टप्प्यातील चिन्हांकन करण्याच्या कामांच्या देयकांची अदायगी करणेसाठी आवश्यक असलेली रक्कम रु. २४.०६ लक्ष (रुपये चोविस लक्ष सहा हजार फक्त) इतका निधी वितरीत करण्यास मान्यता देण्यात येत आहे.
२. हा निधी कोषागारातून आहरित करण्याकरिता “सहायक संचालक (लेखा-१), कृषि आयुक्तालय, पुणे" यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
३. याबाबतचा खर्च मागणी क्रमांक ZH-३, मुख्य लेखाशिर्ष-२४०२, मृद व जलसंधारणाच्या योजनांचे संनियंत्रण व मुल्यमापन ( कार्यक्रम) २७, लहान बांधकामे (२४०२ A२०१) या
लेखाशिर्षाखाली दर्शविण्यात यावा व सन २०१९-२० या आर्थिक वर्षासाठी मंजुर तरतुदीमधुन भागविण्यात यावा.
४. सदर निधीचे उपयोगिता प्रमाणपत्र शासनास सादर करण्याची जबाबदारी संचालक,
मृदसंधारण व पाणलोट क्षेत्र व्यवस्थापन, पुणे यांची राहील.
५. सदर शासन निर्णय वित्त विभागाचे शासन परिपत्रक क्रमांक: अर्थसं-२०१९/प्र.क्र.
४४/अर्थ-३, दिनांक ०१ एप्रिल, २०१९ च्या अन्वये प्रशासकीय विभागांना प्रदान करण्यात आलेल्या
अधिकारात विभाग प्रमुखांच्या मान्यतेने निर्गमित करण्यात येत आहे
# Page 3