# Page 1
मागणी क्र. झेडएच-५ लेखाशिर्ष- ४४०२ २७३४ ५३ - मोठी बांधकामे आदर्शगांव विकास कार्यक्रमांतर्गत सन २०२२-२०२३ चे अनुदान वाटप करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: आगायो-२०२२/प्र.क्र.५७/जल-९
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- २५ ऑगस्ट, २०२२
वाचा:- शासन निर्णय, ग्राम विकास व जलसंधारण विभाग क्रमांक: १. आगायो-२०१०/प्र.क्र.४५/जल-८, दिनांक १३ ऑगस्ट, २०१०..
२. आगायो-२०१४/प्र.क्र.६५/जल-८, दिनांक २२ डिसेंबर, २०१४..
३. आगायो-२०१४/प्र.क्र.१६२/जल-८, दिनांक १० मार्च, २०१५.
४. आगायो-२०१४/प्र.क्र.६५/जल-८, दिनांक १४ मार्च, २०१६.
५. मृद व जलसंधारण विभाग शासन निर्णय क्र. आगास-२०१४/प्र.क्र.६५/जल-८, दि.५ सप्टेंबर, २०१८, दि.९ सप्टेंबर २०१९ व दि. २५ मार्च,२०२१.
६. मृद व जलसंधारण विभाग शासन निर्णय क्र. आगास-२०१९/प्र.क्र.७०/जल-८, दि. ३ सप्टेंबर, २०१९.
७. वित्त विभाग, शासन परिपत्रक व अर्ध शासकीय पत्र क्र.अर्थसं-२०२२/प्र.क्र.४३/अर्थ- दि.०४ एप्रिल, २०२२ व दि.०५ एप्रिल, २०२२.
८. मृद व जलसंधारण विभाग, शासन निर्णय क्रमांक: आगायो-२०२२/प्र.क्र.५२/जल-८, दि.०८ जून, २०२२ ९. संचालक मृद संधारण व पाक्षेव्य, कृषि आयुक्तालय, महाराष्ट्र राज्य, पुणे यांचे दिनांक २६. एप्रिल, दि. २३ मे, २०२२ व दि.१३.०७.२०२२
प्रस्तावना: आदर्शगाव संकल्प व प्रकल्प योजना दि. २० फेब्रुवारी, १९९२ च्या शासन निर्णयान्वये सुरु करण्यात आली आहे. सदर योजना लोकसहभागातून ग्राम विकास या संकल्पनेवर आधारित आहे. गावाच्या सर्वांगिण विकासाच्या दृष्टिने शासनाच्या विविध योजना या गावामध्ये राबविण्यात येतात. यामध्ये प्रामुख्याने शासनाच्या १२ निरनिराळया विभागांच्या एकूण ५९ योजनांचा समावेश आहे. त्यापैकी पाणलोट क्षेत्र विकासाचे काम हे गाभा क्षेत्र म्हणून आणि इतर विभागाचे काम हे बिगर गाभा क्षेत्र म्हणून वर्गीकृत करण्यात आलेले आहे. तसेच या योजनेच्या अंमलबजावणीसाठी आणि सनियंत्रणासाठी राज्यस्तरीय कार्यकारी समिती गठीत करण्यात आलेली आहे.
या योजनेतर्गंत निवडण्यात आलेल्या एकूण २०१ गावांव्यतिरिक्त या योजनेत नवीन १०० गावे निवडण्यास वर नमूद दि. १३ ऑगस्ट, २०१० च्या शासन निर्णयान्वये मान्यता देण्यात आली आहे. त्यानुसार संदर्भाधिन २ येथील दि. २२ डिसेंबर, २०१४ च्या शासन निर्णयान्वये ४७ गावे, संदर्भाधिन क्र.४ शासन निर्णय दि. १४ मार्च, २०१६ अन्वये १८ गावे तसेच संदर्भाधिन क्र.५ येथील दि. ५ सप्टेंबर, २०१८ न्वये ११ गावे, दि. ९ सप्टेंबर, २०१९ अन्वये २२ गावे, दि. २५ मार्च, २०२१ अन्वये १२ गावे अशी एकूण ११० गावांच्या निवडीस मान्यता देण्यात आलेली आहे. या निवडलेल्या गांवाच्या विकासासाठी जलसंधारण/पाणलोट क्षेत्र विकास कार्यक्रमांतर्गत प्रामुख्याने खोल सलग समतल चर, दगडाचे बांध, लहान मातीचे बांध, मातीचे नालाबांध, सिमेंट नालाबांध आणि जमिन सपाटीकरण (भातखाचरे), कंपार्डमेंट बंडींग, ढाळीचे बांध इ. कामाचा समावेश आहे. याकरिता अर्थसंकल्पीय तरतुदीतून निधी
# Page 2
शासन निर्णय क्रमांकः आगायो-२०२२/प्र.क्र.५७/जल-९
उपलब्ध करण्यात येतो. तसेच आदर्शगांव संकल्प व प्रकल्प समितीच्या कार्यालयीन खर्चाकरीताही निधी देण्यात येतो.
संदर्भाधिन क्र.३ येथील दिनांक १० मार्च,२०१५ च्या शासन निर्णयान्वये आदर्शगाव योजनेच्या नवीन मार्गदर्शक सूचना निर्गमित करण्यात आल्या आहेत आणि गावांच्या सर्वांगिण विकासाच्या दृष्टीने शासनाने या योजनेतून बिगरगाभा क्षेत्रावर मापदंडाच्या २५ टक्के निधी खर्च करण्यास मान्यता दिली आहे. या योजनेसाठी सन २०२२-२०२३ या आर्थिक वर्षासाठी एकूण रु. २५००.०० लाख इतका निधी अर्थसंकल्पीत करण्यात आला असून, वित्त विभागाच्या दि. ०५ एप्रिल, २०२२ रोजीच्या अर्ध शासकीय पत्रान्वये अर्थसंकल्पीत निधीच्या अनुषंगाने निधी वितरणाच्या दिलेल्या सूचना विचारात घेता संदर्भाधिन क्र. ९ येथील पत्रान्वये मागणी केल्यानुसार आदर्शगांव विकास कार्यक्रमांतर्गंत रु.३२५.०० लक्ष इतका निधी वितरीत करण्याची बाब शासनाच्या विचाराधिन होती.
शासन निर्णय:
१. वित्त विभागाच्या दि.०४ एप्रिल, २०२२ रोजीच्या शासन परिपत्रकान्वये तसेच दि. ०५ एप्रिल, २०२२ रोजीच्या अर्ध शासकीय पत्रान्वये अर्थसंकल्पित निधी वितरणाच्या अनुषंगाने दिलेल्या सूचना विचारात घेता, सन २०२२-२०२३ या आर्थिक वर्षाकरीता आदर्शगांव विकास कार्यक्रमांतर्गत लेखाशीर्ष ४४०२ २७३४, ५३-मोठी बांधकामे याखाली रु. २५००.०० लक्ष इतका निधी अर्थसंकल्पीत करण्यात आला असून, आतापर्यंत संदर्भाधीन क्र.८ अन्वये मे या महिन्याकरीता रु.२००.०० लक्ष इतका निधी वितरीत करण्यात आला आहे.
सन २०२२-२३ या वर्षा करीता आदर्शगांव विकास कार्यक्रमांतर्गत, ५३- मोठी बांधकामे यासाठी वित्त विभागाने बीम्सप्रणालीवर उपलब्ध करुन दिलेला रु.३२५.०० (रुपये तीनशे पंचवीस लक्ष फक्त) इतका निधी माहे जून व जुलै, यासाठी वितरीत करण्यास मान्यता देण्यात येत आहे.
२. सदर निधी आदर्शगाव विकास कार्यक्रमांतर्गंत निवड करण्यात आलेल्या ११० गावांवर खर्च करण्याच्या अटीवर मान्यता देण्यात येत आहे. निवडलेल्या ११० गावांपैकी जी गावं सन २०२२-२०२३ मध्ये पुर्ण करण्याचे उद्दिष्ट आहे त्या गांवावर सदर निधी प्रथम प्राधान्याचे घटकनिहाय खर्च करण्यात यावा.
३. हा निधी कोषागारातून आहरण व संवितरण करिता कार्यासन अधिकारी, मृद -५ तथा कृषि उपसंचालक (आदर्शगाव ), पुणे यांना आहरण व संवितरण अधिकारी म्हणून घोषित करण्यात येत असून संचालक,मृदसंधारण व पाणलोट क्षेत्र व्यवस्थापन, पुणे यांना नियंत्रक अधिकारी म्हणून घोषित करण्यात येत आहे.
४. सदर निधी खर्च करताना संदर्भाधिन दिनांक १० मार्च २०१५ च्या शासन निर्णयान्वये निर्गमित केलेल्या आदर्शगाव योजनेच्या नवीन मार्गदर्शक सूचना मधील अटी व शर्तीचे पालन करण्यात यावे आणि ज्या उद्दीष्टासाठी निधी वितरीत केलेला आहे त्या उद्दिष्टांसाठी खर्च करण्यात होईल याची दक्षता तसेच उपयोगिता प्रमाणपत्र सादर करण्याच्या अटीच्या अधीन राहून मंजूर करण्यात येत आहे.
५. वितरीत केलेला निधी मंजूर केलेल्या बाबींवर खर्च होईल याची दक्षता घेण्यात यावी. केलेल्या कार्यवाहीचा अहवाल शासनास नियमितपणे सादर करण्यात यावा.तसेच यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२२-२०२३ या आर्थिक वर्षाच्या मंजूर तरतुदीमधुन भागविण्यात यावा.
मागणी क्र.झेडएच-५, प्रधान लेखाशिर्ष ४४०२-मृद व जलसंधारण यावरील भांडवली खर्च (००)(१०२) मृदसंधारण, (०१) पाणलोट क्षेत्र विकास कार्यक्रम पृष्ठ ३ पैकी २
# Page 3
शासन निर्णय क्रमांकः आगायो-२०२२/प्र.क्र.५७/जल-९
(०१) (०३) आदर्शगाव विकास कार्यक्रम (कार्यक्रम) (४४०२ २७३४)–५३ मोठी बांधकामे ६. हा शासन निर्णय निर्णय वित्त विभागाच्या संदर्भाधिन क्र.७ च्या शासन परिपत्रक व अर्ध अशासकीय पत्रान्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.