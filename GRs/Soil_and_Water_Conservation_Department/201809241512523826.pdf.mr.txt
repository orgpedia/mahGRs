# Page 1
० ते १०० हे. सिं. क्षमतेच्या गाव/पाझर तलांवा करिता निधीचे वितरण (मराठवाडा विभाग)
महाराष्ट्र शासन
मृद व जलसंधारण विभाग
शासन निर्णय क्रमांक : राकृवि-२०१८/प्र.क्र.२८६/जल-४
मंत्रालय, मुंबई - ४०० ०३२
दिनांक: २४ सप्टेंबर, २०१८.
वाचा : १) अधीक्षक अभियंता, लघुसिंचन (जलसंधारण) मंडळ, औरंगाबाद यांचे पत्र क्र. ल.सिं.(जसं)मं/औ/लेखा-३/८८१/सह, दिनांक १६ मार्च, २०१८.
२) शासन निर्णय क्रमांक : राकृवि-२०१६/प्र.क्र.२२७/जल-४,
दिनांक ३० मार्च, २०१८.
३) वित्त विभाग परिपत्रक क्र .अर्थसं/२०१८-प्र.क्र/६९.अर्थ३-,
दिनांक ०२ एप्रिल, २०१८.
४) प्रादेशिक जलसंधारण अधिकारी, मृद व जलसंधारण कार्यालय औरंगाबाद यांचे पत्र क्र.लसि(जसं)मं/औ/लेखा-३/८८१/सह, दिनांक १६ मार्च, २०१८.
प्रस्तावना : राष्ट्रीय कृषी विकास योजनेच्या अनुषंगाने हाती घेण्यात आलेल्या ० ते १०० हे.सिं.क्ष.
प्रकल्पांसाठी सन २०१७-१८ मध्ये क्षेत्रीय यंत्रणेने कळविलेल्या दायित्वामधील संदर्भिय १ येथील प्रस्तावातील भूसंपादन नसलेल्या २०४ गाव/पाझर तलावांचे रुपये ३०.२७ कोटी मर्यादेचे दायित्व शासनाकडून स्वीकारण्यात आले आहे. त्याकरिता सन २०१७-१८ मध्ये उपलब्ध असलेला निधी संदर्भिय २ येथील आदेशानुसार क्षेत्रीय यंत्रणेला उपलब्ध करुन देण्यात आला आहे. त्यानुसार आवश्यक कार्यवाही करुन उर्वरित दायित्व अदा करण्यासाठी संदर्भिय ४ येथील पत्रानुसार निधीची मागणी करण्यात आली आहे. त्याकरिता निधी देण्याबाबत शासनाने खालीलप्रमाणे निर्णय घेतला आहे.
शासन निर्णय : ते १०० हेक्टर सिंचन क्षमतेच्या भूसंपादनाचे दायित्व नसलेल्या गाव / पाझर तलावांची प्रलंबित देयके अदा करण्यासाठी मृद व जलसंधारण विभाग जालना व औरंगाबाद यांचेसाठी अनुक्रमे रुपये ४.०० कोटी आणि रुपये २.५६ कोटी याप्रमाणे एकूण रुपये ६.५६ कोटी (अक्षरी रुपये सहा कोटी छपन्न लाख फ़क्त) इतका निधी पुढील वितरणाकरिता प्रादेशिक जलसंधारण अधिकारी, मृद व जलसंधारण विभाग, औरंगाबाद यांचेकडे सुपुर्द करण्यात येत आहे.
२. प्रादेशिक जलसंधारण अधिकारी, औरंगाबाद यांनी वरील निधी आहरित करुन वरीलप्रमाणे जिल्हा जलसंधारण अधिकारी, मृद व जलसंधारण विभाग, जालना व औरंगाबाद यांचेकडे पुढील वितरणासाठी तात्काळ सुपुर्द करावा.
३. जिल्हा जलसंधारण अधिकारी, जालना व औरंगाबाद यांनी वरील निधीचे निर्धारण पूर्ण झालेल्या कामांची प्रलंबित देयके अदा करताना खालील अटी व शर्थींचे अनुपालन करावे :
# Page 2
शासन निर्णय क्रमांकः राकृवि-२०१८/प्र.क्र.२८६/जल-४
अ) संदर्भिय दिनांक १६ मार्च, २०१८ रोजीच्या प्रस्तावान्वये शिफ़ारस करण्यात आलेल्या व शासनाने मान्य केलेल्या दायित्वाव्यतिरिक्त अन्य कोणत्याही कामाला निधी देवून शासनावरील आर्थिक भार वाढविण्यात येवू नये, ब) निधीचे वितरण करण्यापुर्वी सदर प्रकल्पांवर सद्या अथवा भविष्यात भूसंपादनाचे दायित्व असणार नसल्याची खातरजमा करुन घेण्यात यावी, क) मंजूर किंमतीपेक्षा जास्तीची रक्कम अदा करण्यात येवू नये, ड) वरील कामांकरिता अन्य स्त्रोताकडून निधी उपलब्ध झाला असल्यास वितरित निधीचे आहरण अथवा वितरण करण्यात येवू नये, ई) एखाद्या कामासाठी निधीची गरज नसल्यास, सदर निधी कोणत्याही परिस्थितीत परस्पर अन्य कामासाठी वितरित करण्यात येवू नये, फ़) कोणत्याही कारणे निधी अखर्चित राहिल्यास, सदर निधी तातडीने शासनाकडे प्रत्यार्पित करण्यात यावा.
४. कामे १००% पूर्ण झाली आहेत व तक्रारी प्राप्त नाहीत तसेच कामाची गुणवत्ता तपासूनच देयकांची अदायगी करण्यात यावी व त्याबाबतचा अनुपालन अहवाल संबंधीत कागदपत्रांसह शासनास सादर करावा.
५. निधी वितरणासंबधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
६. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०१८-१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०१) लहान पाटबंधारे
(०१)(०१) लहान पाटबंधारे योजना (४७०२९०१९)
० ते १०० हे.सिं.क्ष. (कार्यक्रम)
५३रु मोठी बांधकामे
७. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र विहित मार्गाने शासनास सादर करावे.
पृष्ठ ३ पैकी २
# Page 3
शासन निर्णय क्रमांकः राकृवि-२०१८/प्र.क्र.२८६/जल-४
८. याद्वारे वितरित निधीचा ताळमेळ ठेवण्याची जबाबदारी प्रादेशिक जलसंधारण अधिकारी, मृद व जलसंधारण विभाग, औरंगाबाद यांची राहिल व मुख्य अभियंता, लघु सिंचन (जलसंधारण) पुणे हे सदर बाबींचे समन्वयक प्राधिकारी राहतील.
९. प्रस्तुत आदेश, वित्त विभागाच्या संदर्भिय दिनांक ०२ एप्रिल, २०१८ च्या परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13