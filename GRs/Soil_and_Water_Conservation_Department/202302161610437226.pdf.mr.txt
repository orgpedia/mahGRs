# Page 1
पाझर तलाव कलंबर, ता. लोहा जि. नांदेड या योजनेस सुधारीत प्रशासकीय मान्यता प्रदान करणेबाबत..
महाराष्ट्र शासन
मृद व जलसंधारण विभाग
शासन निर्णय क्रमांक: सुप्रमा- २०२२/प्र.क्र.३२६/जल-१
मंत्रालय, मुंबई-४०० ०३२
दिनांक: १६ फ़ेब्रुवारी, २०२३.
वाचा: १. जिल्हा नियोजन समिती, नियोजन/जियाओ/प्रमा/२०११-१२/का-१/१७२१, दि.२९.०३.२०१२.
२. अपर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र, औरंगाबाद यांचे पत्र क्र. जा.क्र. ताशा-१/६९९/सह, दि. २०.०५.२०२२.
प्रस्तावना: पाझर तलाव कलंबर, ता. लोहा जि. नांदेड ही योजना गावाजवळील स्थानिक नाल्यावर प्रस्तावित आहे. सदर प्रकल्पाची एकूण साठवण क्षमता ६९.८७ सघमी असून २२ हे. जमिनीला सिंचनाचा लाभ होणार आहे.
पाझर तलाव कलंबर, ता. लोहा जि. नांदेड योजनेस संदर्भ क्र. १ नुसार ग्रामविकास व जलसंधारण विभागाची सन २०११-१२ चे दरसुचीवर आधारीत रु. २३.९४ लक्ष इतक्या रकमेची मुळ प्रशासकीय मान्यता प्रदान केली होती. प्रत्यक्षात काम करताना कठीण खडकात सांडवा बांधकाम घेणेसाठी अंदाजपत्रक मधील पाया खोली पेक्षा पाया खाली गेल्याने संधानक परिणाम मध्ये वाढ झाली
आहे .सद्यस्थितीत धरणाचे काम भौतिकदृष्ट्या पुर्ण झालेले असून या भुसंपादन मावेजा देण्याच्या दृष्टीने सुधारित प्रशासकिय मान्यतेची आवश्यकता आहे.
सदर सुधारीत प्रशासकीय मान्यता प्रस्तावानुसार योजना आर्थिक विश्लेषण मापदंडात सफल ठरत आहे. सदर योजनेच्या प्रशासकीय मान्यता किमतीच्या तुलनेत रु. ७६.०२ लक्ष किंमतीची वाढ होत असून ती प्रशासकीय मान्यता किंमतीच्या ३१७.४८ टक्के इतकी आहे. किंमत वाढीची कारणे पुढीलप्रमाणे आहेत
-------------------------------------------------------
| अ.क्र. | वाढीची कारणे | वाढ (रु.) लक्ष | अधिक्य टक्केवारी % |
| १ | भुसंपादनातील वाढ | ७४.५७ | ३११.४२ |
| २ | परिमाणातील वाढ | २.२० | ९.१९ |
| ३ | इतर कमी/अधिक | -०.७५ | -३.१३ |
|  | एकूण | ७६.०२ | ३१७.४८ |
-------------------------------------------------------
# Page 2
शासन निर्णय क्रमांकः सुप्रमा-२०२२/प्र.क्र.३२६/जल-१
शासन निर्णयः १. शासन निर्णयाद्वारे पाझर तलाव कलंबर, ता. लोहा जि. नांदेड योजनेस सन २०११-१२ च्या दरसुचीवर आधारीत रु.९९,९६,१५०/- (रु. नव्याण्णव लक्ष शहाण्णव हजार एकशे पन्नास फक्त) इतक्या किंमतीच्या प्रस्तावास सुधारीत प्रशासकीय मान्यता प्रदान करण्यात येत आहे. सोबत उपशिर्षनिहाय तरतुदीचा गोषवारा दिलेला आहे.
२. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
जिल्हा नियोजन समिती
जिल्हा वार्षिक योजना (सामान्य)
लेखाशिर्ष ० ते १०० हे.
पर्यंतचे लघुपाटबंधारे च्या कामास (२७०२-६१९४)
३१ - सहाय्यक अनुदाने
३. सुधारीत प्रशासकीय मान्यता खालील अटींच्या अधीन राहून देण्यात येत आहे.
४.१ आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करु नये.
४.२ प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.दि.३१/७/२००० व मृद व जलसंधारण विभागाचे शा.नि. दि.२०/७/२०१८ नुसार पाणी वापर संस्था स्थापन करावी व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
४.३ प्रकल्पाचे हस्तांतरण झाल्यानंतर देखभाल दुरुस्तीचा खर्च लाभार्थ्यांकडून करण्यात यावा.
४.४ सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
४. सदर शासन निर्णय दि. १५/०९/२००३ मधील तरतुदीनुसार वित्त विभागाच्या सहमतीनुसार निर्गमित करण्यात येत आहे.
५. शासन निर्णय ग्रामविकास व जलसंधारण विभाग क्र. नागरी २०११/प्र.क्र.१९२/निधी जल-१, दि. २ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
६. शासन परिपत्रक क्र.प्रमा-२०१३/(७८५/१३)/सि.व्य.(कामे) दि.०१/०१/२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
७. सदर शासन निर्णयाची अंमलबजावणी निर्गमित दिनांकापासून करण्यता यावी.
पृष्ठ ४ पैकी २
# Page 3
शासन निर्णय क्रमांकः सुप्रमा-२०२२/प्र.क्र.३२६/जल-१
प्रस्तुत आदेश प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 4