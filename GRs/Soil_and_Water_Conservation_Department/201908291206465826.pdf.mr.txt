# Page 1
RRR योजनेसाठी करण्यात आलेल्या सर्वेक्षण कामांचा निधी वितरित करणेबाबत.
महाराष्ट्र शासन
मृद व जलसंधारण विभाग
शासन निर्णय क्र. बैठक-२०१६/प्र.क्र.६६/जल-४
मंत्रालय, मुंबई - ४०० ३२.
दिनांक : २९ ऑगस्ट, २०१९.
वाचा : १) शासन पत्र समक्रमांक दिनांक ३० मार्च व २० ऑक्टोंबर, २०१६.
२) लघुसिंचन (जलसंधारण) मंडळ, औरंगाबाद यांचे पत्र क्र. लेशा-३ / सर्व्हेक्षण/२३१/सह, दिनांक २४ जानेवारी, २०१८.
३) शासन परिपत्रक वि.वि.क्र.अर्थसं-२०१९/प्र.क्र.९२/अर्थ-३,
दिनांक ०८ जुलै, २०१९.
प्रस्तावना: केंद्र सरकार पुरस्कृत “स्थानिक सहभागातून जलस्त्रोतांची दुरुस्ती, नुतनीकरण व पुनःस्थापना (० ते १०० हे ) " योजने अंतर्गत कामांचे सविस्तर सर्व्हेक्षण करणे व DPR बनविण्यात आले होते. त्यामधील प्रस्तावांची केंद्र सरकारकडे शिफ़ारस करण्यात आली असून, मान्यतेची कार्यवाही बराच काळापासून प्रलंबित आहे. त्याबाबत दिनांक १६ मार्च, २०१६ रोजी मा राज्यमंत्री (जलसंधारण) यांच्या अध्यक्षतेखाली झालेल्या बैठकिमध्ये सदर निधी राज्य योजनेमधून देण्याबाबत निर्णय झाला होता. त्यानुषंगाने सन २०१५-१६ च्या उपलब्ध निधीमधून निधी देण्याबाबत क्षेत्रीय यंत्रणेला कळविण्यात आले होते. मात्र तांत्रिक अडचणीमुळे निधीचे वितरण होवू शकले नाही. सबब हा प्रलंबित निधी अदा करण्याबाबत खालीलप्रमाणे निर्णय घेण्यात आला आहे.
शासन निर्णय :
स्थानिक सहभागातून जलस्त्रोतांची दुरुस्ती, नुतनीकरण व पुनःस्थापना (RRR) योजनेअंतर्गत सर्व्हेक्षण कामांसाठी रुपये ५२.६५ लक्ष (अक्षरी रुपये बावन्न लक्ष पासष्ट हजार फक्त) एव्हढी रक्कम खालील अटी व शर्थीच्या अधीन राहून वितरित करण्यासाठी याद्वारे, शासनाची मान्यता प्रदान करण्यात येत आहे.
अ) सर्वेक्षणासाठीच्या वाजवी रक्कमेपेक्षा अधिक रक्कम वितरित होवू नये यासाठी संबधित जिल्हा जलसंधारण अधिकारी यांनी प्रत्यक्ष निधी वितरणापुर्वी शासनाकडे मागणी केलेली रक्कम वाजवी असल्याची पुन: खातरजमा करावी,
ब) सर्व्हेक्षणाच्या वरील कामाला दुबार निधीचे वितरण होत नसल्याची खातरजमा संबंधीत उपविभागिय कार्यालयाकडून करुन घेण्यात यावी,
# Page 2
शासन निर्णय क्रमांक: बैठक-२०१६/प्र.क्र.६६/जल-४
क) कोणत्याही कारणे निधीची गरज नसल्यास, वितरित रक्कम कोणत्याही परिस्थितीत परस्पर अन्य कामासाठी वळवून खर्च करण्यात येवू नये,
ड) मंजूर किंमतीपेक्षा जास्तीच्या रक्कम वितरित करण्यात येवू नयेत,
ई) कोणत्याही कारणे निधी अखर्चित राहिल्यास, सदर अखर्चित रक्कम तातडीने शासनाकडे प्रत्यार्पित करावी,
फ़) निधी वितरणासंबधीच्या वित्त विभागाच्या संदर्भिय परिपत्रकांमधील मार्गदर्शक सूचनांचे काटेकोर अनुपालन करावे.
२. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी, मृद व जलसंधारण विभाग, यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१९-२० या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-३, २७०२, लहान पाटबंधारे
८०, सर्वसाधारण
००५, अन्वेक्षण
(०१) सर्वेक्षण
(०१) (०१) ० ते १०० हेक्टर सिंचन क्षमतेपर्यंतच्या पाटबंधारे योजनांचे सर्वेक्षण (कार्यक्रम) (२७०२९२०१ ) २७, लहान बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती विहित मार्गाने शासनास सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहिल व मुख्य अभियंता, लघुसिंचन (जलसंधारण) पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, प्रशासकिय विभागांना प्राप्त शक्तींनुसार निर्गमित करण्यात येत आहेत.
पृष्ठ ३ पैकी २
# Page 3
शासन निर्णय क्रमांक: बैठक-२०१६/प्र.क्र.६६/जल-४