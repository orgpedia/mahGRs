# Page 1
जलयुक्त शिवार अभियान अंमलबजावणीस मुदतवाढ देणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः जलअ-२०१४/प्र.क्र.२०३/जल-७
मंत्रालय, मुंबई - ४०० ०३२
तारीख: ०१ मार्च, २०१९
वाचा १) ग्रामविकास व जलसंधारण विभाग शासन निर्णय क्रमांक : जलअ-२०१४/प्र.क्र.२०३/ जल- ७ दिनांक ५ डिसेंबर, २०१४.
२) मृद व जलसंधारण विभाग क्रमांक : बैठक - २०१८ / प्र.क्र.२०६ /जल-७ दिनांक १९ डिसेंबर २०१८ चे पत्र.
प्रस्तावना: सर्वांसाठी पाणी टंचाईमुक्त महाराष्ट्र - २०१९ अंतर्गत टंचाई परिस्थितीवर कायमस्वरुपी मात करण्यासाठी राज्यात शासन निर्णय दिनांक ५ डिसेंबर, २०१४ अन्वये जलयुक्त शिवार अभियान राबविण्यात येत आहे. अभियानांतर्गत मृद व जलसंधारण कामांची सुरुवात पावसाळा संपल्यानंतर सुरु करण्यात येते. तसेच जमीन पिकाखाली असल्याने कामे सुरु करण्यास उशीर होतो. सबब जलयुक्त शिवार अभियान मध्ये निवडण्यात आलेल्या सन २०१५-१६, सन २०१६-१७, सन २०१७-१८ अभियान वर्षामधील गावांतील कामे पुर्ण करण्यासाठी वेळोवेळी मुदतवाढ देण्यात आली आहे. त्याप्रमाणे सन २०१८-१९ मध्ये निवडण्यात आलेल्या गावातील कामे पुर्ण करण्यासाठी मार्च २०१९ नंतर अधिकच्या कालावधीची आवश्यकता लागणार आहे. ही बाब विचारात घेवून मा. मुख्य सचिव यांच्या अध्यक्षतेखाली गठीत शक्ती प्रदत्त समितीने सन २०१८-१९ मध्ये निवडण्यात आलेल्या गावामधील कामे पुर्ण करण्यास किमान डिसेंबर २०१९ पर्यंत मुदत देण्यास मान्यता दिलेली आहे. उपरोक्त पार्श्वभूमीवर जलयुक्त शिवार अभियानाचा अंमलबजावणी कालावधी निश्चित करण्याची बाब शासनाच्या विचाराधीन होती.
शासन निर्णय : जलयुक्त शिवार अभियानाच्या संदर्भाधीन दिनांक ०५ डिसेंबर २०१४ च्या शासन निर्णयात जलयुक्त शिवार अभियान अंमलबजावणी कालावधी सन २०१९ पर्यंत नमूद आहे. तरी आता या शासन निर्णयान्वये जलयुक्त शिवार अभियान अंमलबजावणी कालावधी माहे डिसेंबर २०१९ पर्यंत निश्चित करण्यात येत आहे. व सन २०१८-१९ मध्ये निवडण्यात आलेल्या गावामधील कामे पुर्ण करण्यास माहे डिसेंबर, २०१९ पर्यंत मुदतवाढ या शासन निर्णयाद्वारे देण्यात येत आहे.
# Page 2
शासन निर्णय क्रमांकः जलअ - २०१४/प्र.क्र.२०३/जल-७
# Page 3