# Page 1
मृद व जलसंधारण विभागातील क्षेत्रिय आस्थापनेवरील नामनिर्देशनाच्या कोट्यातील जलसंधारण अधिकारी, (स्थापत्य) गट-“ब” (अराजपत्रित) या संवर्गाची पदे सरळसेवेने भरण्यासाठी राज्यस्तरीय निवड समिती गठीत करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक :आस्थाप-२०१८/प्र.क्र.१८/जल-२
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दिनांक : १९ डिसेंबर, २०२२
संदर्भ :- १) शासन निर्णय, मृद व जलसंधारण विभाग क्र. आस्थाप-२०१६/प्र.क्र.८८(भाग-९)/ जल-२, दि.३१.०५.२०१७.
२) वित्त विभाग, शासन निर्णय, क्र.संकीर्ण-२०१८/प्र.क्र.२०/आ.पु.क., दिनांक १६.०५.२०१८ व शासन शुध्दीपत्रक दिनांक २८.१२.२०१८ ३) शासन निर्णय, मृद व जलसंधारण विभाग क्र. आस्थाप-२०१३/प्र.क्र.१४/जल-२, दि.०१.०३.२०१९.
४) सामान्य प्रशासन विभाग (माहिती तंत्रज्ञान) शासन निर्णय क्र.मातंसं-२०२२/ प्र.क्र.०१/से-२/३९, दिनांक १८.०१.२०२२ ५) सामान्य प्रशासन विभाग, शासन निर्णय, क्र.प्रानिमं-१२२२/प्र.क्र.५४/का.१३-अ, दि.०४.०५.२०२२ ६) सामान्य प्रशासन विभाग, शासन निर्णय, क्र.प्रानिमं-१२२२/प्र.क्र.१३६/का.१३-अ, दि.२१.११.२०२२
प्रस्तावना : मृद व जलसंधारण विभागाच्या अधिपत्याखाली औरंगाबाद येथे मृद व जलसंधारण आयुक्तालयाची स्थापना विभागाच्या दिनांक ३१.०५.२०१७ च्या शासन निर्णयान्वये करण्यात आली असून क्षेत्रिय यंत्रणेची फेररचना करुन विभागाचा आकृतीबंध सदरहू शासन निर्णयान्वये निश्चित करण्यात आला आहे. मृद व जलसंधारण विभागाच्या योजनेच्या अंमलबजावणीमध्ये काही क्षेत्रिय कार्यालये विलिन / बंद झाल्यामुळे निर्माण झालेल्या प्रशासकीय अडचणी दूर करण्याच्या उद्देशाने दि.०१.०३.२०१९ रोजीच्या शासन निर्णयान्वये कार्यालयांचे पुनर्जिवन/ पुन:स्थापना/नवीन निर्मिती करण्यात आली आहेत. शेतकऱ्यांचे उत्पन्न दुप्पट करण्यासाठी त्यांना अत्यावश्यक नागरी सुविधा व ग्रामीण भागात आवश्यक त्या पायाभूत सुविधा पुरविण्याच्या अनुषंगाने विविध विभागातील महत्वाच्या सेवेशी निगडित असलेल्या पदांची विशेष भरती करण्याची बाब शासनाच्या विचाराधीन आहे. मृद व जलसंधारण विभागाच्या विद्यमान आकृतीबंधानुसार जलसंधारण अधिकारी, (स्थापत्य) गट-“ब” (अराजपत्रित) या पदाची विशेष भरती करण्यास राज्य शासनाने मान्यता दिली आहे. त्यानुषंगाने मृद व जलसंधारण विभागातील क्षेत्रिय आस्थापनेवरील नामनिर्देशनाच्या कोट्यातील जलसंधारण अधिकारी, (स्थापत्य) गट-“ब” (अराजपत्रित) या संवर्गाची पदे सरळसेवेने भरण्याच्या कामात एकसूत्रता, नि:पक्षपातीपणा व समान दर्जा राखणे आणि उमेदवारांना समान संधी उपलब्ध करुन देणे आवश्यक असल्याने पदभरतीच्या कार्यपध्दतीसंदर्भात सामान्य प्रशासन विभागाने उपरोक्त संदर्भाधीन क्र. ५ येथील शासन निर्णयान्वये निर्गमित केलेले एकत्रित आदेश विचारात घेऊन राज्यस्तरीय निवड समिती गठित करणे ही बाब शासनाच्या विचाराधीन होती.
# Page 2
शासन निर्णय क्रमांकः आस्थाप-२०१८/प्र.क्र.१८/जल-२
शासन निर्णय : सामान्य प्रशासन विभागाच्या संदर्भाधीन क्र. ५ व ६ येथील अनुक्रमे दिनांक ०४.०५.२०२२ व दि.२१.११.२०२२ रोजीच्या शासन निर्णयान्वये नामनिर्देशनाच्या कोट्यातील गट-“ब” (अराजपत्रित) व गट-क संवर्गातील पदे सरळसेवेने भरताना अनुसरावयाची कार्यपध्दती निश्चित केली आहे. सदर कार्यपध्दतीनुसार भूतपूर्व दुय्यम सेवा निवड मंडळाच्या कक्षेतील नामनिर्देशनाच्या कोट्यातील गट-“ब” (अराजपत्रित) व गट-क संवर्गातील पदे सरळसेवेने भरण्यासाठी (अ) जिल्हा निवड समिती व (ब) प्रादेशिक व राज्यस्तरीय निवड समित्या स्थापन करण्याच्या सूचना देण्यात आलेल्या आहेत. सदर सूचना विचारात घेऊन शेतकऱ्यांचे उत्पन्न दुप्पट करण्यासाठी त्यांना अत्यावश्यक नागरी सुविधा व ग्रामीण भागात आवश्यक त्या पायाभूत सुविधा पुरविण्याच्या अनुषंगाने मृद व जलसंधारण विभागातील जलसंधारण अधिकारी, (स्थापत्य) गट-“ब” (अराजपत्रित) या पदाच्या विशेष भरतीकरिता खालीलप्रमाणे राज्यस्तरीय निवड समिती गठीत करण्यात येत आहे
------------------------------------------------------------------------------------------------------------------------------------------------------------------------------------
| अ.क्र. | नाव | पदनाम व कार्यालयाचे नाव | समितीतील पदनाम |
|  | श्री.मधुकर अर्दड | आयुक्त, मृद व जलसंधारण, वाल्मी, औरंगाबाद | अध्यक्ष |
|  | श्री.सु.पां.कुशिरे | अप्पर आयुक्त जलसंधारण, मृद व जलसंधारण  |  प्रादेशिक क्षेत्र, पुणे | सदस्य |
|  | श्री.वि.म.देवराज | अप्पर आयुक्त जलसंधारण, मृद व जलसंधारण  |  प्रादेशिक क्षेत्र, नागपूर | सदस्य |
| ४ | श्री.नि.म.दुसाने | प्रादेशिक दक्षता व गुणनियंत्रण अधिकारी, नागपूर | सदस्य |
|  | श्री.ह.का. गिते | जिल्हा जलसंधारण अधिकारी, नाशिक अ.जा./अ.ज./इ.मा.व./वि.जा.अ/भ.ज.ब/भ.ज.क/ भ.ज.ड प्रवर्गातील अधिकारी (गट-अ ) | सदस्य |
|  | श्री. अब्दुल फरिद खान | सहायक मुख्य अभियंता / जिल्हा जलसंधारण अधिकारी, अप्पर आयुक्त जलसंधारण, मृद व जलसंधारण प्रादेशिक क्षेत्र, पुणे अल्पसंख्यांक प्रतिनिधी गट-अ मधील अधिकारी | सदस्य |
|  | श्रीमती निलिमा मंडपे | जिल्हा जलसंधारण अधिकारी, जिल्हा परिषद (ल.पा.) नंदुरबार महिला अधिकारी (गट अ) | सदस्या |
|  | श्री. मनोज ढोकचौळे | सहयोगी प्राध्यापक/ जिल्हा जलसंधारण अधिकारी, वाल्मी, औरंगाबाद | सदस्य सचिव |
------------------------------------------------------------------------------------------------------------------------------------------------------------------------------------
२. मृद व जलसंधारण विभागाच्या अधिपत्याखालील क्षेत्रिय आस्थापनेवरील नामनिर्देशनाच्या कोट्यातील जलसंधारण अधिकारी, (स्थापत्य) गट-“ब” (अराजपत्रित) या संवर्गातील सरळसेवेने पदे भरण्याच्या अनुषंगाने सामान्य प्रशासन विभागाच्या दिनांक २१.११.२०२२ च्या शासन निर्णयातील तरतुदीनुसार स्पर्धा परीक्षा ऑनलाईन पध्दतीने घेण्यासाठी टि. सी. एस. आयओएन ( टाटा कन्सल्टन्सी सर्व्हिसेस लिमिटेड ) व आय. बी. पी. एस.
( इंस्टीट्यूट ऑफ बँकिंग पर्सोनेल सिलेक्शन) यापैकी कोणत्याही एका कंपनीची निवड करुन पुढील कार्यवाही करण्यात यावी.
पृष्ठ ३ पैकी २
# Page 3
शासन निर्णय क्रमांकः आस्थाप-२०१८/प्र.क्र.१८/जल-२
३. सामान्य प्रशासन विभागाच्या संदर्भाधीन क्र.५ व ६ येथील दिनांक ०४.०५.२०२२ व दि.२१.११.२०२२ च्या शासन निर्णयानुसार जिल्हास्तरीय/प्रादेशिक स्तरीय/राज्यस्तरीय सरळसेवेची पदे भरताना शासनाच्या उपरोक्त निर्देशांची अंमलबजावणी व संनियंत्रण करण्याची जबाबदारी संबंधित मंत्रालयीन प्रशासकीय विभागाच्या अपर मुख्य सचिव/प्रधान सचिव/सचिव यांची राहील.