# Page 1
महाराष्ट्र अभियांत्रिकी (स्थापत्य) सेवा परिक्षा-२०१९ मधील महाराष्ट्र लोकसेवा आयोगाकडून शिफारस प्राप्त उपविभागीय जलसंधारण अधिकारी (स्थापत्य) गट-“अ” व अन्य समकक्ष पदे या संवर्गातील पदावर परिविक्षाधीन उमेदवारांच्या प्रशिक्षणाकरीता तात्पुरत्या स्वरूपात नियुक्ती देण्याबाबत.
(याचिका क्र. २७२२/२०२३ व इतर प्रकरणी मा. उच्च न्यायालय, मुंबई यांच्या दि.२२.१२.२०२३ रोजी दिलेल्या आदेशान्वये) महाराष्ट्र शासन
मृद व जलसंधारण विभाग
शासन आदेश क्र :- आस्थाप-२०२२/ प्र.क्र.२७३/जल-२
हुतात्मा राजगुरु चौक,मादाम कामा रोड,
मंत्रालय, मुंबई-४०००३२
दिनांक : २९ डिसेंबर, २०२३
शासन आदेश महाराष्ट्र अभियांत्रिकी (स्थापत्य) सेवा परीक्षा २०१९ मधील, सरळसेवा भरतीद्वारे घेण्यात आलेल्या एकत्रित स्पर्धा परीक्षेच्या निकालावर आधारित महाराष्ट्र लोकसेवा आयोग, मुंबई यांच्या दि.१५.०६.२०२२ च्या पत्रान्वये, उपविभागीय जलसंधारण अधिकारी (स्थापत्य) गट-“अ” व अन्य समकक्ष पदे या संवर्गातील पदांवर नियुक्तीसाठी शिफारस प्राप्त खालील तक्त्यात नमूद केलेल्या परिविक्षाधीन ०६ उमेदवारांना उपविभागीय जलसंधारण अधिकारी (स्थापत्य) गट-“अ” व अन्य समकक्ष पदे या संवर्गातील पदावर (वेतनश्रेणी-S-२० (रू.५६१०० - १७७५००/-) तात्पुरत्या नियुक्तीस, परिच्छेद ६ मध्ये नमूद अटी व शर्तीस अधीन राहून, शासन मान्यता देण्यात येत आहे.
-----------------------------------------------------------------------------
|  | अ.क्र. |  |  | गुणवत्ता |  |  | अधिका-याचे नाव |  |  | उमेदवारांचा प्रवर्ग |  |  | शिफारस प्रवर्ग |  |
| क्र. |
|  |  |  |  |
|  | २२ | श्री.अक्षय अनिल चौधरी | ईडब्लूएस | ईडब्लूएस |
| २ | २७ | श्री.आकाश विलास पाटील | ईडब्लूएस | ईडब्लूएस |
| ३ | २९ | श्री.दिनेश आसाराम शेळके | ईडब्लूएस | ईडब्लूएस |
| 8 | ३० | श्री.अक्षयकुमार गोरखराव साळुंखे | ईडब्लूएस | ईडब्लूएस |
| ५ | ६३ | श्रीम. सायली शंकर जाधव | ईडब्लूएस महिला | ईडब्लूएस महिला |
| ६ | ६४ | श्रीम.चेतना बाळासाहेब शिंदे | ईडब्लूएस महिला | ईडब्लूएस महिला |
-----------------------------------------------------------------------------
२. या आदेशान्वये नियुक्त केलेल्या उमेदवारांनी दि.०१/०१/२०२४ रोजी आयुक्त, मृद व जलसंधारण, छत्रपती संभाजीनगर येथे सकाळी १०.०० वाजता रुजु होणे आवश्यक राहील.
तद्नंतर दुपारी १२.०० वाजता वाल्मी, छत्रपती संभाजीनगर येथे प्रशिक्षण कार्यक्रमासाठी हजर व्हावे. नवनियुक्त उमेदवारांचा प्रशिक्षण कार्यक्रम दि.०१.०१.२०२४ पासून होणार असल्याने सदर दिवशी रुजु होणे क्रमप्राप्त आहे.
३. उपरोक्त तक्त्यात नमूद शिफारस प्राप्त उमेदवारांची सदर तात्पुरती नियुक्ती ही दोन वर्षांचा परिविक्षाधीन काळ समाधानकारकरित्या पूर्ण करण्याच्या अधीन राहील.
# Page 2
शासन आदेश क्रमांक: आस्थाप-२०२२/प्र.क्र.२७३/जल-२
४. राज्य प्रशिक्षण धोरणानुसार उपरोक्त शिफारस प्राप्त उमेदवारांना १८ आठवड्यांच्या पायाभूत प्रशिक्षणासाठी (Induction Training Program) यशदा, पुणे व वाल्मी, छत्रपती संभाजीनगर येथे पाठविण्यात येणार आहे.
५. उक्त नमूद शिफारस प्राप्त उमेदवारांना वाल्मी, छ.संभाजीनगर येथील प्रशिक्षणाचे वेळापत्रक सोबत जोडले आहे. तसेच यशदा, पुणे येथील पायाभूत प्रशिक्षणाबाबत कार्यक्रमाचे वेळापत्रक/रूपरेषा स्वतंत्रपणे त्यांच्या ई-मेल आयडीवर पाठविण्यात येईल. त्यानुसार सदर उमेदवारांनी प्रशिक्षण कार्यक्रमास उपस्थित राहून प्रशिक्षण घ्यावे.
६. वरीलप्रमाणे शिफारस प्राप्त उमेदवारांपैकी पात्र ठरलेल्या उमेदवारांना देण्यात आलेली तात्पुरती नियुक्ती ही खालील अटी व शर्तींच्या अधीन राहील : १. शिफारस प्राप्त उमेदवारांच्या शैक्षणिक अर्हता, वयोमर्यादा, ई.डब्लु.एस. प्रमाणपत्र इ. मूळ कागदपत्रांच्या वैधतेच्या अधीन राहून सदर तात्पुरती नियुक्ती देण्यात येत आहे.
२. उक्त नमूद उमेदवारांनी हिंदी व मराठी भाषा अगोदरच उत्तीर्ण केली नसेल किंवा त्यांना भाषा परीक्षा उत्तीर्ण होण्यापासून सूट मिळाली नसेल तर यासंबंधी असलेल्या प्रचलित नियमानुसार भाषा परीक्षा उत्तीर्ण होणे आवश्यक राहील.(लागू असल्यास) ३. मागास प्रवर्गाच्या राखीव पदावर नियुक्त केलेल्या उमेदवारांच्या बाबतीत प्रचलित नियमातील तरतुदीनुसार जात वैधता प्रमाणपत्राच्या अधीन राहून तात्पुरत्या स्वरुपात नियुक्ती करण्यात येत आहे. मागासवर्गीय उमेदवारांनी जात प्रमाणपत्र व जात वैधता प्रमाणपत्र शासनास व संबंधित उमेदवारांची नियुक्ती करण्यात आलेल्या कार्यालयास सादर करणे आवश्यक राहील. त्यानुसार संबंधित उमेदवारांच्या मूळ सेवापुस्तकात नोंद घेण्याची कार्यवाही संबंधित कार्यालय प्रमुखांनी करावी.
४. मागास प्रवर्गाच्या राखीव पदावर (अ.जा., अ.ज., वि.जा.(अ), भ.ज.(ब), भ.ज.(क), भ.ज.(ड), वि.मा.प्र., इ.मा.व.) शिफारस झालेल्या तसेच आरक्षित प्रवर्गातील असूनदेखील आयोगाने ज्यांची खुला प्रवर्गातून शिफारस केलेली आहे अशा नियुक्ती दिलेल्या मागासवर्गीय उमेदवारांनी जात वैधता प्रमाणपत्र सादर केलेले नसल्यास, त्यांनी या आदेशाच्या दिनांकापासून ६ महिन्यांच्या आत जात प्रमाणपत्राची वैधता, जात प्रमाणपत्र पडताळणी समितीकडून करुन घेणे आवश्यक राहील.
नियुक्ती देण्यात आलेल्या कार्यालयाने संबंधित मागासवर्गीय उमेदवारांच्या जात वैधता प्रमाणपत्राच्या अनुषंगाने आवश्यक ती कागदपत्रे जात प्रमाणपत्र पडताळणी समितीकडे पाठविण्याची कार्यवाही करावी. विहित मुदतीत जात वैधता प्रमाणपत्र सादर न केल्यास संबंधित उमेदवारांच्या सेवा प्रचलित नियमानुसार समाप्त करण्याची कार्यवाही करण्यात येईल. (लागू असल्यास) ५. उक्त नमूद उमेदवारांना महाराष्ट्र राज्य प्रशिक्षण धोरणासंबंधी, मान्य प्रशासन विभागाच्या शासन निर्णय क्रमांक : टीआरएन-०९/प्र.क्र.३९/१२-अ, दि. २३ सप्टेंबर, २०११ मधील तरतु लागू राहतील.
६. उमेदवारांना सामान्य प्रशासन विभाग (माहिती व तंत्रज्ञान), शासन पुरक पत्र क्र.मातंसं-२०१२/ प्र.क्र.२७७/३९, दिनांक ०८/०१/२०१८ मधील परिच्छेद क्र.१.६ मधील तरतुदीनुसार संगणक अर्हता परीक्षा उत्तीर्ण होण्यापासून सूट देण्यात येत आहे.
७. संबंधित प्रशिक्षण संस्थेच्या मुख्य अभियंता / महासंचालक किंवा कार्यालय प्रमुख यांनी सेवेत दाखल होणाऱ्या उमेदवारांचे ते प्रशिक्षणास हजर झाल्याचा दिनांकाचा अहवाल शासनाला पुढील कार्यवाहीसाठी सादर करावा. तसेच उक्त नमूद शिफारसप्राप्त उमेदवार विहीत मुदतीत प्रशिक्षणास हजर न झाल्यास याबाबतचा अहवालही शासनास सादर करावा.
पृष्ठ ६ पैकी २
# Page 3
शासन आदेश क्रमांकः आस्थाप-२०२२/प्र.क्र.२७३/जल-२
८. प्रशिक्षणादरम्यान सर्व प्रशिक्षणार्थीकडून संबंधित प्रशिक्षण संस्थेच्या प्रशिक्षणाबाबतचे नियमांचे व शिस्तीचे काटेकोरपणे पालन करण्यात यावे. त्यांच्याकडून नियमभंग झाल्यास संबंधित प्रशिक्षण संस्थेने याबाबत शासनास तात्काळ अहवाल सादर करावा.
९. उक्त नमूद उमेदवारांनी विहीत विभागीय परीक्षा परिविक्षाधीन कालावधीमध्ये उत्तीर्ण होणे आवश्यक आहे. तसेच परिविक्षाधीन कालावधीमध्ये विभागीय परीक्षा उत्तीर्ण न झाल्यास किंवा कामाचा अपेक्षित दर्जा प्राप्त न केल्यास किंवा त्यांचे काम योग्य अथवा अनुरूप न आढळल्यास तसेच गैरवर्तणुकीची/गैरव्यवहाराची बाब परिविक्षाधीन कालावधीत निदर्शनास आल्यास अथवा इतर कारणांमुळे ते या पदासाठी योग्य नसल्याचे आढळून आल्यास, त्यांच्या सेवा कोणतीही पूर्वसूचना न देता समाप्त करण्यात येतील.
१०.उक्त नमूद उमेदवारांना राष्ट्रीय निवृत्तीवेतन योजना (NPS) लागू राहील. तसेच यासंदर्भातील वित्त विभाग/ सा.प्र.वि. ने वेळोवेळी निर्गमित केलेले शासन निर्णय लागू राहतील.
११. प्रशिक्षणार्थींना प्रशिक्षण पूर्तता परीक्षा उत्तीर्ण होणे बंधनकारक राहील.
१२.नवनियुक्त उमेदवारांचा परिविक्षाधीन कालावधी दोन वर्षांचा राहील. सदर उमेदवार परिविक्षाधीन कालावधी समाधानकारकरित्या पूर्ण करील व या कालावधीत शासनाकडून विहित करण्यात येईल असे प्रशिक्षण घेईल व विहित केलेली विभागीय परीक्षा उत्तीर्ण होईल, जर सदर उमदेवारांनी परिविक्षाधीन कालावधी समाधानकारकरित्या पूर्ण केला नाही किंवा विभागीय परीक्षा उत्तीर्ण केली नाही किंवा प्रशिक्षण पुर्ण केले नाही किंवा काम करण्यास सुयोग्य आढळून आली नाही तर अशा उमेदवाराच्या सेवा पूर्व सूचनेशिवाय समाप्त करण्यात येतील.
१३. वाल्मी, छ. संभाजीनगर व यशदा, पुणे यांनी नियोजित प्रशिक्षणाचे ठिकाणी व नियोजित केलेल्या कार्यक्रमानुसार प्रशिक्षक व प्रशिक्षण साहित्य उपलब्ध करून द्यावे. तसेच प्रशिक्षण पूर्ण केल्याचे प्रमाणपत्र वाल्मी व यशदा मार्फत संबंधित प्रशिक्षणार्थींना देण्यात यावे.
१४. प्रशिक्षणावर येणारा खर्च महासंचालक, वाल्मी यांनी लेखाशिर्ष २७०२ - लघु पाटबंधारे, ८०, सर्वसाधारण, ००१, संचालन व प्रशासन, (०१) (०३) लाभक्षेत्र विकास प्राधिकरणांतर्गत वाल्मीसाठी सहाय्यक अनुदान ( कार्यक्रम), ३१ सहायक अनुदाने (वेतनेतर) (२७०२९१७५) अंतर्गत खर्ची टाकण्यात यावा व चालू आर्थिक वर्षाच्या अर्थसंकल्पीय मंजूर अनुदानातून भागविण्यात यावा.
१५. उक्त अधिकाऱ्यांना देण्यात आलेली नियुक्ती ही तात्पुरत्या स्वरूपातील असून मा. उच्च न्यायालय, मुंबई यांनी याचिका क्र. २७२२/२०२३ व इतर याप्रकरणी दि.२२.१२.२०२३ रोजी दिलेल्या आदेशानुसार असून वरीलपैकी कोणत्याही अटी व शर्तींचा भंग केल्यास/झाल्यास वा पूर्तता न झाल्यास उमेदवारांची तात्पुरती नेमणूक कोणतीही पूर्वसूचना किंवा नोटीस न देता समाप्त करण्याचा अधिकार शासन राखून ठेवत आहे.
१६. उक्त उमेदवारांच्या प्रशिक्षण कालावधीतील वेतन व भत्ते हे आयुक्त, मृद व जलसंधारण, छत्रपती संभाजीनगर या कार्यालयातून अदा करण्यात येतील. यासाठी स्वतंत्ररित्या अधिसंख्य पदनिर्मिती बाबतचे आदेश निर्गमित करण्यात येतील. तसेच प्रशिक्षणाकरीता रुजु झालेल्या उमेदवारांचे सेवापुस्तक तयार करुन त्यामध्ये आवश्यक नोंदी घेण्याची कार्यवाही आयुक्त कार्यालयातील उपायुक्त (प्रशासन) यांचेकडून करण्यात यावी.
१७. सर्व उमेदवारांनी रुजु होताना छोटे कुटुंबाबाबतचे प्रमाणपत्र सादर करणे आवश्यक राहील.
१८. सदर नियुक्ती आदेशानुसार, उमेदवारास प्रशिक्षणासाठी विहित कालावधीमध्ये रुजु होणे शक्य नसल्यास व तसे लेखी निवेदन सादर केल्यास मुदतवाढ देणेबाबत महाराष्ट्र नागरी सेवा (जेष्ठतेचे विनियमन) नियमावली, २०२१ नुसार कार्यवाही करण्यात येईल.
१९. सदर नियुक्ती ही मा. उच्च न्यायालय, मुंबई यांनी याचिका क्र. २७२२/२०२३ व इतर याप्रकरणी दि.२२.१२.२०२३ रोजी दिलेल्या आदेशाविरुद्ध भविष्यात अपिल / याचिका दाखल झाल्यास, अशा याचिका / अपिल प्रकरणी होणाऱ्या अंतिम न्यायनिर्णयाच्या अधिन राहील.
पृष्ठ ६ पैकी ३
# Page 4
शासन आदेश क्रमांक: आस्थाप-२०२२/प्र.क्र.२७३/जल-२
७. उक्त नमूद अधिकाऱ्यांनी विशिष्ट ठिकाणी सविस्तर पदस्थापना मिळविण्यासाठी खासदार/आमदार/लोकप्रतिनिधी/खाजगी व्यक्ती किंवा संघटना यांचे मार्फत दडपण/दबाव आणण्याचा प्रयत्न केल्यास संबंधित उमेदवाराविरूद्ध महाराष्ट्र नागरी सेवा (शिस्त व अपिल) नियम, १९७९ मधील तरतुदींनुसार शिस्तभंगविषयक कारवाई करण्यात येईल.
# Page 5
# Page 6