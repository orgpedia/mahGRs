# Page 1
प्रधानमंत्री कृषि सिंचन योजना प्रति थेंब अधिक पीक (इतर उपक्रम) अंतर्गत पुरक पाणी व्यवस्थापन बाबीसाठी (Supplementary Water
Management Activities) सन २०१८-१९ मधील केंद्र व राज्य हिस्सा निधी वितरीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : प्रकृयो २०१९/प्र.क्र.१६/जल-८
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ०५ मार्च, २०१९
वाचा : १. प्रधानमंत्री कृषि सिंचन योजना-प्रति थेंब अधिक पिक (सुक्ष्म सिंचन) घटकाच्या केंद्र शासनाने निर्गमित केलेल्या मार्गदर्शक सूचना, २. प्रधानमंत्री कृषि सिंचन योजनेच्या राज्यस्तरीय मान्यता समितीच्या दि.२५.०५.२०१८ च्या बैठकीचे कार्यवृत्त, ३. प्रधानमंत्री कृषि सिंचन योजनेच्या राज्यस्तरीय मान्यता समितीच्या दि.२८.०१.२०१९ च्या बैठकीचे कार्यवृत्त, ४. आयुक्त (कृषि), महाराष्ट्र राज्य, पुणे यांचे क्र.कृआआ-१८-१९/सु.सिं.यो/पाव्यबाबी/१२१/ फलो-४, दि.२५.०१.२०१९ चे पत्र, ५. कृषि व पदुम विभागाचे क्र.सुसिंयो-०६१८/प्र.क्र.१९१/१४ञे, दि.०४.०२.२०१९ चे पत्र, ६. कृषि व पदुम विभाग, शासन निर्णय क्र.सुसिंयो-०६१८/प्र.क्र.१९१/१४ञे, दि.१९.०६.२०१८, ७. कृषि व पदुम विभाग, शासन निर्णय क्र.सुसिंयो-०६१८/प्र.क्र.१९१/१४ञे, दि.१४.०२.२०१९.
प्रस्तावना : सन २०१५-१६ पासून केंद्र शासनाने प्रधानमंत्री कृषि सिंचन योजना सुरु केली आहे. त्यानुसार सन २०१५-१६ पासून प्रधानमंत्री कृषि सिंचन योजना-इतर उपक्रम या घटकाखाली केंद्र शासनाच्या कृषि विभागामार्फत मृद व जलसंधारणाची कामे करण्यासाठी निधी प्राप्त होत आहे. सदर निधी एकात्मिक पाणलोट व्यवस्थापन कार्यक्रमामधील प्रकल्पांमध्ये मृद व जलसंधारणाचे उपचार घेण्याकरिता राज्यस्तरीय मान्यता समितीच्या मंजूरीने वापरण्यात येत आहे. प्रधानमंत्री कृषि सिंचन योजना-इतर उपक्रम या योजनेकरिता सन २०१५-१६ पासून केंद्र व राज्य निधीचे प्रमाण ६०:४० टक्के असे ठरविण्यात आलेले आहे.
दि.२५ मे, २०१८ रोजी मा. मुख्य सचिव यांच्या अध्यक्षतेखाली पार पडलेल्या ६ व्या राज्यस्तरीय मंजूरी समितीच्या बैठकीमध्ये या घटकांची अंमलबजावणी व प्राप्त होणाऱ्या निधीचे नियोजन व खर्च हे कृषि विभागामार्फत करण्याबाबतचा ठराव मंजूर झालेला आहे. सदर योजनेसाठी प्राप्त निधी हा कृषि संचालक, फलोत्पादन यांच्यामार्फत राबविण्यात येणाऱ्या प्रधानमंत्री कृषि सिंचन योजना प्रति थेंब अधिक पिक (PMKSY-PDMC) अंतर्गत समाविष्ट सूक्ष सिंचन या घटकास जोडून पाणी व्यवस्थापनाच्या पुरवणी साधनासाठी वापरण्याचा निर्णय घेण्यात आलेला आहे.
मात्र त्यावेळी सन २०१८-१९ या आर्थिक वर्षात अर्थसंकल्पीय तरतूद करण्याची कार्यवाही पूर्ण झाली होती. त्यामुळे सदर बाबीसाठी या आर्थिक वर्षात कृषि विभागाकडून तरतूद करण्यात आली नाही.
केंद्र हिस्स्याचा सुक्ष्म सिंचन व पुरक पाणी व्यवस्थापन बाबी या दोन्ही घटकासाठीचा आवश्यक निधी सुक्ष्म सिंचनासाठी असलेल्या निधीतून वितरीत करण्यात आला आहे. तथापि, पुरक पाणी व्यवस्थापन बाबीसाठी समरुप राज्य हिस्स्याचा आवश्यक निधी जिल्हा विकास निधीतून उपलब्ध होवू शकत नाही.
# Page 2
शासन निर्णय क्रमांकः प्रकृयो २०१९/प्र.क्र.१६/जल-८
मृद व जलसंधारण विभागाने प्रधानमंत्री कृषि सिंचन योजना-इतर उपक्रम या घटकासाठी केंद्र व राज्य हिस्स्याची तरतूद चालू आर्थिक वर्षात केलेली आहे. यास्तव सन २०१८-१९ या आर्थिक वर्षात पुरक पाणी व्यवस्थापन या उपघटकाची अंमलबजावणी मृद व जलसंधारण विभागाकडून करण्याचा निर्णय प्रधानमंत्री कृषि सिंचन योजनेच्या राज्यस्तरीय मंजूरी समितीच्या दिनांक २८ जानेवारी, २०१९ च्या बैठकीत घेण्यात आला.
राज्यस्तरीय समितीने घेतलेल्या निर्णयानुसार केंद्र शासनाने पुरक पाणी व्यवस्थापन बाबीसाठी (Supplementary Water Management Activities) मंजूर केलेल्या रु.८० कोटी निधीच्या कार्यक्रमास प्रशासकीय मान्यता देवून केंद्र शासनाने वितरित केलेला रु.१६.३२ कोटी निधी (सर्वसाधारण प्रवर्ग- रु.१२.७३ कोटी, अनुसूचित जाती प्रवर्ग - रु.१.९६ कोटी व अनुसूचित जमाती रु.१.६३ कोटी) व त्यास समरुप आवश्यक राज्य हिस्स्याचा निधी अंमलबजावणी यंत्रणेस वितरित करुन सदर घटकाची अंमलबजावणी करण्याच्या दृष्टिने पुढील आवश्यक कार्यवाही करण्याची विनंती संदर्भिय पत्रान्वये कृषि विभागाने केलेली आहे. तसेच कृषि व पदुम विभागाच्या दि.१४.०२.२०१९ शासन निर्णयान्वये कृषि विभागाने प्रधानमंत्री कृषि सिंचन योजना प्रति थेंब अधिक पिक घटकांतर्गत पुरक पाणी व्यवस्थापन बाबीसाठी, सर्वसाधारण प्रवर्गासाठी संदर्भाधिन दि.१९.०६.२०१८ च्या शासन निर्णयान्वये वितरित केलेला रु.१२७३ लक्ष (रुपये बारा कोटी त्र्याहत्तर लाख फक्त) इतका निधी अर्थसंकल्पीय व्यवस्थापन प्रणालीवरुन परत घेतलेला आहे व मृद व जलसंधारण विभागाने प्रधानमंत्री कृषि सिंचन योजना-प्रति थेंब अधिक पीक ( पुरक पाणी व्यवस्थापन बाबी) यासाठी केंद्र शासनाने वितरीत केलेला निधी त्यास आवश्यक समरुप राज्य हिस्स्याच्या निधीसह आयुक्त (कृषि) यांना बीडीएस प्रणालीवर वितरित करावा, असा निर्णय घेतला आहे. त्यास अनुसरुन प्रधानमंत्री कृषि सिंचन योजना-इतर उपक्रम (सर्वसाधारण प्रवर्ग) अंतर्गत पुरक पाणी व्यवस्थापन बाबीसाठी (Supplementary Water Management Activities) केंद्र व राज्य हिस्सा वितरित करण्याची बाब शासनाच्या विचाराधिन होती.
शासन निर्णय
मा. मुख्य सचिव यांच्या अध्यक्षतेखालील राज्यस्तरीय मंजूरी समितीने दिनांक २८ जानेवारी, २०१९ रोजीच्या बैठकीत दिलेल्या मान्यतेच्या अनुषंगाने, कृषि विभागाने दिनांक ४ फेब्रुवारी, २०१९ च्या पत्रान्वये केलेली विनंती व कृषि विभाग, शासन निर्णय दि.१४.०२.२०१९ अन्वये घेण्यात आलेल्या निर्णयानुसार प्रधानमंत्री कृषि सिंचन योजना - इतर उपक्रम योजनेंतर्गत सन २०१८-१९ या आर्थिक वर्षासाठी विभागाने अर्थसंकल्पीत केलेल्या निधीतून प्रधानमंत्री कृषि सिंचन योजना-प्रति थेंब अधिक पिक अंतर्गत सुक्ष्म सिंचनाच्या पूरक पाणी व्यवस्थापन या बाबींसाठी (Supplementary Water Management Activities), सर्वसाधारण प्रवर्गासाठी खालील विवरणपत्रात दर्शविल्याप्रमाणे केंद्र व राज्य हिस्सा वितरित करण्यास मान्यता प्रदान करण्यात येत आहे.
(रुपये लाख)
--------------------------------------------------------------------------------------------------
| अ. क्र. | प्रवर्ग | केंद्र हिस्सा (६०%) | केंद्र हिश्श्यास अनुरुप राज्य हिस्सा (४०%) | एकूण वितरीत रक्कम |
| १ | सर्वसाधारण प्रवर्ग (लेखाशिर्ष) | १२७३.०० (४४०२ २७६१) | ८४८.६७ (४४०२ २७७२) | २१२१.६७ |
--------------------------------------------------------------------------------------------------
२. सदर निधी प्रधानमंत्री कृषि सिंचन योजना प्रति थेंब अधिक पिक अंतर्गत पुरक पाणी व्यवस्थापन बाबींसाठी (Supplementary Water Management Activities) खर्च करण्यात यावा.
सदर निधीचे वितरण आयुक्त (कृषि), पुणे यांनी करावे.
पृष्ठ ५ पैकी २
# Page 3
शासन निर्णय क्रमांकः प्रकृयो २०१९/प्र.क्र.१६/जल-८
३. सदर निधी कोणत्याही परिस्थितीत मार्च, २०१९ अखेर पर्यंत खर्च करण्यात यावा. सदर निधी फक्त पुरक पाणी व्यवस्थापन बाबींसाठी (Supplementary Water Management Activities) विहित मार्गदर्शक सूचनांनुसारच खर्च करण्यात यावा. सदर निधी कोणत्याही परिस्थितीत अन्य घटकांवर वळविण्यात येऊ नये, याची सर्व संबंधित यंत्रणांनी दक्षता घ्यावी.
४. मासिक प्रगती अहवाल प्रत्येक महिन्याला एमआयएस प्रणालीवर भरण्यात यावा.
५. प्रधानमंत्री कृषि सिंचन योजना प्रति थेंब अधिक पीक-इतर घटक योजनेच्या मार्गदर्शक सुचनांनुसार सदर निधी केंद्रिय कृषि व शेतकरी कल्याण विभागाने वेगळ्याने उपलब्ध करुन दिला असल्याने झालेल्या खर्चाचा स्वतंत्र लेखा ठेवावा आणि आर्थिक वर्ष संपल्यानंतर लवकरात लवकर लेखापरिक्षण केलेले लेखे व उपयोगिता प्रमाणपत्र स्वतंत्रपणे केंद्र व राज्य शासनाकडे (मृद व जलसंधारण विभाग व कृषि विभाग) सादर करावे.
६. अंमलबजावणी यंत्रणेने त्यांचा एकत्रित भौतिक आणि आर्थिक प्रगती अहवाल नियमितपणे दर महिन्याला सादर करावा.
७. प्रस्तुत निधीबाबत सहाय्यक संचालक (लेखा-१), कृषि आयुक्तालय, पुणे यांना आहरण व संवितरण अधिकारी म्हणून तर आयुक्त (कृषि), पुणे यांना नियंत्रण अधिकारी म्हणून घोषित करण्यात येत आहे.
८. आयुक्त, कृषि, महाराष्ट्र राज्य, पुणे यांनी हा मंजूर निधी खर्च करतांना मंजूर निधी ज्या उद्दिष्टासाठी वितरीत केलेला आहे त्याच उद्दिष्टासाठी खर्च होत असल्याची दक्षता घ्यावी व सदर निधी केंद्र शासनाने विविध घटकांसाठी ठरविलेल्या निधीच्या प्रमाणानुसार / मर्यादेतच खर्च होईल, याची दक्षता सर्व यंत्रणांनी घ्यावी.
९. सदर निधी संबंधित प्रवर्गावर खर्च होईल याची दक्षता सर्व संबंधित क्षेत्रिय यंत्रणांनी घ्यावी.
१०. सदर निधी खालील लेखाशिर्षाखाली खर्ची टाकण्यात यावा व तो सन २०१८-१९ च्या मंजूर अनुदानातून भागविण्यात यावा.
मागणी क्र.झेडएच-५- ४४०२ मृद व जलसंधारण यावरील भांडवली खर्च (००) (१०२) मृदसंधारण (०१)- पाणलोट क्षेत्र व्यवस्थापन कार्यक्रम
(०१) (०६) प्रधानमंत्री कृषि सिंचन योजना एकात्मिक पाणलोट क्षेत्र विकास व्यवस्थापन कार्यक्रम इतर उपक्रम (कें.पु.यो.) (सर्वसाधारण) (केंद्र हिस्सा ६०%) (कार्यक्रम) ५३, मोठी बांधकामे (४४०२ २७६१)
मागणी क्र.झेडएच-५- ४४०२ मृद व जलसंधारण यावरील भांडवली खर्च (००) (१०२) मृदसंधारण (०१) -पाणलोट क्षेत्र व्यवस्थापन कार्यक्रम
(०१) (०७) प्रधानमंत्री कृषि सिंचन योजना एकात्मिक पाणलोट क्षेत्र विकास व्यवस्थापन कार्यक्रम इतर उपक्रम (कें.पु.यो.) (सर्वसाधारण) (राज्य हिस्सा ४०%) ( कार्यक्रम) ५३, मोठी बांधकामे (४४०२ २७७२)
११. निधीच्या खर्चाची माहिती प्रत्येक महिन्याच्या १० तारखेपर्यंत शासनास सादर करावी आणि अर्थसंकल्पीय संगणक प्रणालीवर भरण्यात यावी. त्याचबरोबर खर्चाची उपयोगिता प्रमाणपत्रे सर्व संबंधितांस विहित मुदतीत सादर करावीत.
१२. सदर शासन निर्णय वित्त विभागाचे परिपत्रक क्र. अर्थसं - २०१८/प्र.क्र.६९/अर्थ-३, दिनांक २५.०१.२०१९ अन्वये विभागास प्रदान करण्यात आलेल्या अधिकारान्वये निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः प्रकृयो २०१९/प्र.क्र.१६/जल-८
# Page 5