# Page 1
पाझर तलावाचे रुपांतर साठवण तलावात करण्यापुर्वी विचारात घ्यावयाच्या मार्गदर्शक सुचना..
अशा प्रकरणी मुळ प्रशासकीय मान्यतेची अंदाजपत्रके सादर करताना घ्यावयाची दक्षता..
महाराष्ट्र शासन
मृद व जलसंधारण विभाग
शासन परिपत्रक क्रमांक: संकिर्ण-२०२२/प्र.क्र.१०१/जल-१
मंत्रालय,मुंबई-४०००३२
दिनांक: १३ एप्रिल, २०२२.
वाचा: मृद व जलसंधारण विभाग, शासन निर्णय क्र. प्रमाप. -२०१८/प्र.क्र.२७७/जल-१, दि. १५.०६.२०१९
प्रस्तावना: पाझर तलावाचे रुपांतर साठवण तलावात करण्याबाबतची अंदाजपत्रके प्रशासकीय मान्यतेसाठी शासनास प्राप्त होत आहेत. अशी अंदाजपत्रके प्रचलीत शासन निर्णय / परिपत्रके यांचा कोणताही आधार न घेता व सक्षम स्तरावर कोणतीही तपासणी न करता सादर केली आहेत असे निदर्शनास आले आहे. यासाठी काही मार्गदर्शक सुचना परिपत्रकाच्या स्वरुपात निर्गमित करण्याची बाब शासनाच्या विचाराधीन आहे. तेंव्हा यापुढे शासनास अंदाजपत्रके सादर करताना खालील बाबींची पूर्तता करून अंदाजपत्रके सादर होतील अशी त्या त्या स्तरावर दक्षता घ्यावी.
परिपत्रकः १. एम. आय. मॅन्यूअल नुसार मुळ पाझर तलावाचे आयुर्मान ६० वर्षे आहे. आयुर्मान संपले असल्यास स्थळ पाहाणी करुन निरिक्षण टिपणी काढावी. मुळ सिंचन ( संकल्पीत) व व पाणीसाठा होत नसल्यास तसे कार्यकारी अभियंता यांनी प्रमाणित करावे. प्रादेशिक जलसंधारण अधिकारी यांची निरीक्षण टिपणी घेण्यात यावी व टिपणीतील निर्देशानुसार पुढील कार्यवाही करावी.
२. मुळ प्रशासकीय मान्यता दिलेल्या यंत्रणेचे नाहरकत प्रमाणपत्र सोबत जोडावे.
३. पाझर तलावाचे साठवण तलावात रुपांतर करतांना बुडीत क्षेत्र भूस्तर व धरणपाया खालील भूस्तर, पाणीसाठ्यास अनुकूल असलेबाबतचे वरिष्ठ भूवैज्ञानिक म.सं.सं. संघटना नाशिक यांचे प्रमाणपत्र सादर करावे. यासाठी प्रथम सर्वेक्षण व अन्वेषण करण्यात यावे. पारगम्यता चाचणी निष्कर्ष (Water intake test) सादर करावेत.
# Page 2
शासन परिपत्रक क्रमांकःसंकिर्ण-२०२२/प्र.क्र. १०१/जल-१
४. Yield Calculation साठी मागील २० वर्षाचा पाऊस गृहित धरावा.
५. लाभव्यय गुणोत्तर परिगणनेसाठी चालू वर्षाचे जिल्हा कृषि अधिकारी यांचेकडील पीकांचे दर घेण्यात यावेत. पिक रचना जिल्हा अधीक्षक कृषी अधिकारी यांनी मान्य केलेली असावी.
६. लाभव्यय गुणोत्तर, आर्थिक परतावा दर व प्रति सघमी किंमत हे आर्थिक विश्लेषण मापदंड परिगणना तक्त्यावर तसेच दर्शक नकाशा मुख्य अभियंता यांची स्वाक्षरी घेणे आवश्यक आहे.
७. धरणाच्या General Layout प्रस्तावास सक्षम प्राधिका-याची मान्यता घेण्यात यावी.
८. सक्षम स्तरावरील वहन अंतर तक्ता मान्यतेचे पत्र सादर करावे.
९. गट नं. निहाय सिंचन क्षेत्र दर्शवून जिल्हा जलसंधारण अधिकारी यांनी प्रमाणित केलेले नकाशा सादर करावा.
१०.१५ मी. उंचीखालील तलावाचे संकल्पन शासकीय अभियांत्रिकी विद्यालयाकडून करुन घेण्यात यावे.
११.सक्षम स्तरावरील वहन अंतर मान्यतेचे पत्र सोबत जोडावे.
१२. उपशीर्षनिहाय अंदाजपत्रकासाठी CWC च्या Guide Line नुसार तरतूद ठेवावी किंवा त्या-त्या उपशीर्षाचे अंदाजपत्रक सादर करावे.
१३.अनुषंगिक खर्च १० % घेणेत यावेत. (गौण खनिज, भूसंपादन, वस्तू व सेवाकर वगळून) १४. उपयुक्त पाणीसाठा व सुधारित पेनमन पद्धतीने काढण्यात आलेला पाणीवापर यांचा ताळमेळ घालून अंदाजपत्रके सादर करावीत.
१५. धरणाच्या उपांगाचे (काटछेद, COT, Water Weir Bar) संकल्पन करून त्यास सक्षम प्राधिकारी यांचे मान्यता घेण्यात यावी.
१६. कंटूर नकाशावर धरणाची महत्तम पूर्ण पातळी पर्यंतचे कंटूर दर्शविण्यात यावेत. तसेच धरण माथा व पायथा रूंदी व सांडवा तपशिल दर्शवावा.
१७.Water Intake test नुसार आवश्यकतेप्रमाणे Grouting ची तरतूद करण्यात यावी.
१८. धरणाचा पाया विंधन विवरे घेउन निश्चीत करावा व भूस्तर वर्गीकरण लंबछेद नकाशावर दर्शवून जिल्हा जलसंधारण अधिकाऱ्यांनी प्रमाणित करावे.
परिपत्रकातील वरील बाबींचे उल्लघन करुन अंदाजपत्रक सादर केल्यास ती अनियमीतता समजण्यात येईल याची गांभीर्याने नोंद घ्यावी.
पृष्ठ३ पैकी२
# Page 3
शासन परिपत्रक क्रमांकःसंकिर्ण-२०२२/प्र.क्र. १०१/जल-१