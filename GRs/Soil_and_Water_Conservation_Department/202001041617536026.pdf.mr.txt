# Page 1
श्री. नंदु नाना कोरडे, वाहन चालक यांना न्या. कालेलकर करारानुसार पूर्वलक्षी प्रभावाने रुपांतरित नियमित अस्थायी आस्थापनेवर घेण्याबाबत
महाराष्ट्र शासन
मृद व जल संधारण विभाग
शासन निर्णय क्रमांकः आस्थावि-२०१९/प्र.क्र.१२/२०१९
सातवा मजला, मंत्रालय विस्तार इमारत, मंत्रालय
मादाम कामा रोड, हुतात्मा राजगुरु चौक, मुंबई-४०० ०३२
तारीख: ४ जानेवारी, २०२०
वाचा - १) शासन निर्णय सार्वजनिक बांधकाम विभाग क्रमांकः रुअआ-१५९६/२२८/सेवा-५, दिनांक २४.४.२००१ २) प्रादेशिक जल संधारण अधिकारी, मृद व जल संधारण विभाग, नाशिक पत्र क्रमांकः प्राजअ/मृवजसं/वि/ना/आ-२/२३५६/सन-२०१८ दिनांक १२.७.२०१८
प्रस्तावना - रोजंदारी आस्थापनेवरील कर्मचा-यांना न्या. कालेलकर करारानुसार पूर्वलक्षी प्रभावाने रुपांतरीत नियमित अस्थायी आस्थापनेवर घेण्यासंदर्भात सार्वजनिक बांधकाम विभागाने धोरणात्मक निर्णय घेतला असून, जे कर्मचारी सार्वजनिक बांधकाम विभागाच्या दिनांक २४.४.२००१ च्या शासन निर्णयातील अटींची पुर्तता करतील त्यांना कालेलकर करारानुसार फायदे देण्यासाठी रुपांतरित नियमित अस्थायी आस्थापनेवर घेण्यास पात्र ठरविले आहे. सार्वजनिक बांधकाम विभागाच्या दिनांक २४.४.२००१ च्या शासन निर्णयातील परिच्छेद १ मधील अट क्र.१ नुसार रोजंदारी / कार्यव्ययी आस्थापनेवरील जे कर्मचारी शासन सेवेत/जिल्हा परिषद सेवेत कार्यरत आहेत आणि त्यांच्या नियुक्तीच्या दिनांकापासुन त्यांच्या सलग सेवेस उशीरात उशीरा दिनांक ३१.१२.१९९८ रोजी ५ वर्षे व प्रत्येक वर्षी कामाचे २४० दिवस पुर्ण झालेली आहेत आणि करारातील अटींची पूर्तता करतील अशा कर्मचा-यांना पूर्वलक्षी प्रभावाने रुपांतरीत नियमित अस्थायी आस्थापनेवर घेण्यास पात्र ठरविले आहे. तसेच अट क्रमांक २ नुसार रोजंदारी/कार्यव्ययी आस्थापनेवरील कर्मचा-यांना त्यांच्या सेवेची आवश्यकता नसल्यामुळे शासकीय सेवेतून कमी करण्यात आले होते. तथापि, ज्या कर्मचा-यांनी अशा कपातीविरुद्ध न्यायालयात दावे दाखल केलेले आहेत, अशा कर्मचा-यांपैकी ज्यांना न्यायालयाच्या निर्णयानुसार पुनःस्थापित करण्यात आलेले आहे. अशा कर्मचा-यांना पूर्वलक्षी प्रभावाने रुपांतरीत नियमित अस्थायी आस्थापनेवर घेण्यास पात्र ठरविले आहे.याचबरोबर परिच्छेद क्र.२ नुसार ज्या कर्मचा-यांनी न्यायालयात दावे / रिव्हीजन/अपिल/ अवमान याचिका दाखल केलेली आहे, अशा सर्व कर्मचा-यांनी सर्व प्रकारचे दावे विनाअट मागे घेतल्यावर त्यांना रुपांतरीत अस्थायी आस्थापनेवर घेण्याबाबतची कार्यवाही करण्यात येईल.
२. न्या. कालेलकर करार मागणी -१ रोजंदारी आस्थापना परिच्छेद -२८ मध्ये नियमित आस्थापनेवर नेमणूक मिळण्याबाबत पुढील तरतूद आहे.
“ रुपांतरित अस्थायी आस्थापनेवर कामगार नेमला गेला की, त्याला मुंबई मुलकी सेवा नियम लागू होतात.”
# Page 2
शासन निर्णय क्रमांकः आस्थावि-२०१९/प्र.क्र.१२/२०१९
३. श्री. नंदु नाना कोरडे, वाहन चालक यांना दिनांक २.२.१९८९ पासून लघू पाटबंधारे (स्थानिक स्तर), उपविभाग पेठ येथे वाहन चालक या पदावर नेमणूक दिली होती.
४. श्री. नंदु नाना कोरडे, वाहन चालक यांनी औद्योगिक न्यायालय, पुणे येथे दाखल केलेल्या रिव्हीजन अॅप्लीकेशन क्र.६३/२००१ मधील न्यायनिर्णयास अनुसरुन श्री. नंदु नाना कोरडे यांना दिनांक १२.८.१९९३ पासून सेवेच्या सलगतेसह पुनःस्थापित करावयाचे आहे. रुपांतरीत नियमित अस्थायी आस्थापनेवर घेण्यास श्री.नंदु नाना कोरडे हे पात्र ठरत असल्याची शिफारस प्रादेशिक जल संधारण अधिकारी, मृद व जल संधारण विभाग, नाशिक यांनी केली आहे. श्री. नंदु नाना कोरडे हे सार्वजनिक बांधकाम विभागाच्या शासन निर्णय दिनांक २४.४.२००१ मधील तरतूदीनुसार दिनांक १२.८.१९९८ पासून रुपांतरीत अस्थायी आस्थापनेवर घेण्यास पात्र आहेत.
शासन निर्णय
औद्योगिक न्यायालय, पुणे येथे दाखल रिव्हीजन अॅप्लीकेशन क्र.६३/२००१ मधील न्यायनिर्णयास अनुसरुन तसेच रोजंदारी / कार्यव्ययी आस्थापनेवरील कर्मचा-यांना रुपांतरीत नियमित अस्थायी आस्थापनेवर घेण्याबाबत सार्वजनिक बांधकाम विभागाच्या शासन निर्णय क्र.रुअआ-१५९६/२२८/सेवा-५, दिनांक २४.४.२००१ मधील तरतूदी विचारात घेऊन श्री. नंदु नाना कोरडे यांना वाहन चालक या पदावर रुपांतरीत नियमित अस्थायी आस्थापनेवर घेण्यास खालीलप्रमाणे शासन मान्यता देत आहे.
-------------------------------------------------------------------------------------------------
|  | अ.क्र |  |  | कर्मचा-यांचे नाव |  |  | आस्थापनेचा |  |  | प्रथम नियुक्तीचे पद व |  |  | रुपांतरीत |  |  | रुपांतरीत अस्थायी |  |
|  |  | प्रकार | दिनांक | अस्थायी | आस्थापनेवर |
|  |  | आस्थापनेवर | घ्यावयाचा दिनांक |
| घ्यावयाचे पद |  |
| १ |  | ३ |  | ५ |  |
|  | श्री. नंदु नाना कोरडे | कार्यव्ययी | वाहन चालक २.२.१९८९ | वाहन चालक | १२.८.१९९८ |
-------------------------------------------------------------------------------------------------
२. शासनाच्या या निर्णयानुसार कर्मचा-यांना रुपांतरीत नियमित अस्थायी आस्थापनेवर आणल्यानंतर त्यांना न्या. कालेलकर कराराच्या तरतूदीनुसार अनुज्ञेय ठरणा-या वेतनवाढीतील फरकाचे विनियोजन पुढीलप्रमाणे करण्यात येईल.
श्री. नंदु नाना कोरडे हे दिनांक ३१.५.२०१९ रोजी सेवानिवृत्त झाले असून, श्री. कोरडे यांना रुपांतरीत नियमित अस्थायी आस्थापनेवर नियुक्ती झाल्याच्या दिनांकपासून सेवानिवृत्तीच्या दिनांकापर्यतंच्या वेतन वाढीतील फरकाची रक्कम ही त्यांच्या नावे काढलेल्या धनादेशाद्वारे एकरकमी अदा करण्यात यावी.
३. वर नमूद केलेल्या थकबाकीच्या रकमेवर कोणत्याही प्रकारचे व्याज अनुज्ञेय असणार नाही आणि संबंधित कर्मचा-यांकडून अथवा दिवंगत कर्मचा-यांच्या वारसाकडून भविष्यात व्याजाबाबतची मागणी करण्यात येणार नाही, अशाप्रकारचे प्रतिज्ञापत्र त्यांनी प्रादेशिक जल संधारण अधिकारी, मृद व जल संधारण विभाग, नाशिक यांना सादर करणे बंधनकारक राहील.
पृष्ठ ३ पैकी २
# Page 3
शासन निर्णय क्रमांकः आस्थावि-२०१९/प्र.क्र.१२/२०१९
४. संबंधित कार्यालयाने या शासन निर्णयान्वये कर्मचा-याला चालू आर्थिक वर्षात अदा करावा लागणारा खर्च मंजूर अनुदानातून करावयाचा आहे.
५. रुपांतरीत नियमित अस्थायी आस्थापनेचे आदेश निर्गमित झाल्यानंतर, सदर आदेश श्री. नंदु नाना कोरडे यांना मान्य नसल्यास त्यांनी त्याबद्दलचे लेखी प्रतिवेदन त्यांना व्यक्तीनिहाय आदेश मिळाल्यापासून तीन महिन्यात सादर करणे आवश्यक आहे. या मुदतीत कोणतेही प्रतिवेदन प्राप्त न झाल्यास त्यांचे काढलेले आदेश अंतिम समजण्यात येतील व त्यानंतर त्यांची कोणतीही तक्रार विचारात घेतली जाणार नाही.
६. अस्थायी आस्थापनेवर रुपांतरीत झालेले पद, संबंधित पदधारक दिनांक ३१.५.२०१९ रोजी सेवानिवृत्त झाले असल्याने याच दिनांकास व्यपगत झाले आहे.
७. हे आदेश शासन निर्णय सार्वजनिक बांधकाम विभाग क्र.रुअआ-१५९६/२२८/सेवा-५ दिनांक २४.४.२००१ अन्वये मंत्रालयीन प्रशासकीय विभागांना प्रदान केलेल्या अधिकाराचा वापर करुन तसेच वित्त विभाग अनौ.सं. क्र.३७२/२०१९, व्यय-१५ दिनांक ११.९.२०१९ अन्वये दिलेल्या सहमतीनुसार निर्गमित करण्यात येत आहे.