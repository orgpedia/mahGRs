# Page 1
श्री. वि.रा.प्रसाद, उपविभागीय जलसंधारण अधिकारी तथा पदसिद्ध कार्यासन अधिकारी मंत्रालय, मुंबई यांच्या सेवा जलसंपदा विभागास प्रत्यार्पित करण्याबाबत.
महाराष्ट्र शासन
मृद व जलसंधारण विभाग
शासन आदेश क्रमांक आस्थाप-२०२१/प्र.क्र.१७५/जल-२
हुतात्मा राजगुरु चौक,मादाम कामा रोड,
मंत्रालय, मुंबई-४०००३२
तारीख: ०५ जुलै, २०२१
वाचा :- १) शासन निर्णय, मृद व जलसंधारण विभाग क्र.आस्थाप २०१६/प्र.क्र.८८ (भाग-९)/जल-२, दि.३१ मे, २०१७ २) शासन आदेश, मृद व जलसंधारण विभाग क्र.आस्थाप-२०२१/प्र.क्र.८६/जल-२, दि.३०/६/२०२१ शासन आदेश श्री.वि.रा.प्रसाद, उपविभागीय अभियंता हे मूळ जलसंपदा विभागाचे अधिकारी असून ते मृद व जलसंधारण विभागात, उपविभागीय जलसंधारण अधिकारी तथा पदसिद्ध कार्यासन अधिकारी मंत्रालय, मुंबई या पदावर प्रतिनियुक्तीने कार्यरत आहेत.
२. उपरोक्त संदर्भ क्र. २ वरील विभागाच्या दि.३०/६/२०२१ च्या पदोन्नती आदेशाद्वारे विभागातील पदावर पदोन्नतीद्वारे अधिकारी उपलब्ध झाले असल्याने, सदर पदावर तात्पुरत्या प्रतिनियुक्तीने कार्यरत असलेले श्री.वि.रा.प्रसाद, उपविभागीय जलसंधारण अधिकारी तथा पदसिद्ध कार्यासन अधिकारी मंत्रालय, मुंबई यांची प्रतिनियुक्ती या आदेशान्वये संपुष्टात आणून शासन निर्णय, मृद व जलसंधारण विभाग क्र.आस्थाप २०१६/प्र.क्र.८८ (भाग-९)/जल-२, दि. ३१ मे, २०१७ मधील परिच्छेद ८) (iv) मधील तरतुदीनुसार त्यांच्या सेवा त्यांचा मूळ विभाग जलसंपदा विभागाकडे प्रत्यार्पित करण्याचा निर्णय घेण्यात आला आहे.
३. त्याअनुषंगाने श्री.वि.रा. प्रसाद यांचे सेवा या आदेशाद्वारे जलसंपदा विभागाकडे प्रत्यार्पित करण्यात येत असून त्यांना या प्रशासकीय विभागाकडून तात्काळ कार्यमुक्त करण्यात येत आहे.
परंतु, श्री. प्रसाद हे या विभागाकडील इतर ठिकाणावरील रिक्त पदावर कार्यरत राहण्यास इच्छुक असल्यास त्यांनी मृद व जलसंधारण या प्रशासकीय विभागाकडे याबाबत तात्काळ संपर्क करावा.
# Page 2