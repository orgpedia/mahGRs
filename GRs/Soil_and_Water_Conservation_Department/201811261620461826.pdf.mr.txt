# Page 1
१०१ ते २५० हे. सिं.क्ष. प्रकल्पांच्या देखभाल दुरुस्तीकरिता निधीचे वितरण (विदर्भ)
महाराष्ट्र शासन
मृद व जलसंधारण विभाग
शासन निर्णय क्रमांक : दुरुस्ती-२०१८/प्र.क्र.२७०/जल-४
मंत्रालय, मुंबई - ४०० ०३२.
दिनांक : २६ नोव्हेंबर, २०१८.
वाचा :- १) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८.
२) प्रादेशिक जलसंधारण अधिकारी, मृद व जलसंधारण विभाग, अमरावती कार्यालय यांचे पत्र क्र. असंलि/६४/२०१७, दिनांक ०५ जानेवारी, २०१८ आणि क्र. असंलि/६४/ २०१७, दिनांक ०५ जानेवारी, २०१८.
प्रस्तावना :
१०१ ते २५० हेक्टर सिंचन क्षमतेच्या लघु सिंचन (जलसंधारण) प्रकल्पांचे परिरक्षण व दुरुस्ती योजनेकरिता सन २०१८-१९ मध्ये रुपये ३००.०० लक्ष निधी अर्थसंकल्पीत करण्यात आला आहे. त्यापैकी ७०% मर्यादेमधील रुपये २१०.०० लक्ष निधी वित्त विभागाच्या संदर्भिय परिपत्रकांन्वये वितरणासाठी उपलब्ध करुन देण्यात आला आहे. त्यामधून संदर्भिय क्र.२ वरील प्रस्तावावर खालीलप्रमाणे निर्णय घेण्यात आला आहे.
शासन निर्णय :
को.प.बं. मौजे उटी, ता. महागाव, जि. यवतमाळ या १०१ ते २५० हेक्टर सिंचन क्षमतेच्या प्रकल्पाच्या दरवाज्यांच्या फ़ळ्या टाकणे व काढणे या देखभाल दुरुस्तीच्या कामाचे देयक अदा करण्यासाठी रुपये २.५० लक्ष (अक्षरी रुपये दोन लक्ष पन्नास हजार फक्त) वितरित करण्यास याद्वारे, शासनाची मान्यता प्रदान करण्यात येत आहे.
२. प्रादेशिक जलसंधारण अधिकारी, मृद व जलसंधारण विभाग, अमरावती यांनी वरीलप्रमाणे निधी आहरित करुन संबंधित अधिकाऱ्यांकडे त्वरेने वितरित करावा.
३. उपरोक्त खर्च खालील लेखाशिर्षाखाली खर्ची टाकण्यात यावा आणि सन २०१८-२०१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०२) परिरक्षण व दुरुस्ती
(०२)(०२) लहान पाटबंधारे योजना (४७०२९०५५)
१०१ ते २५० हे.सिं.क्ष. परिरक्षण व दुरुस्ती (कार्यक्रम)
५३. मोठी बांधकामे
# Page 2
शासन निर्णय क्रमांकः दुरुस्ती-२०१८/प्र.क्र.२७०/जल-४
४. वरील कामाकरिता अन्य स्त्रोतामधून निधी उपलब्ध झाला असल्यास, याद्वारे वितरित करण्यात येत असलेला निधी वितरण करण्यात येवू नये,
५. तसेच निधीची गरज नसल्यास अथवा निधी शिल्लक राहिल्यास, सदर निधी शासनाकडे प्रत्यार्पित करावा. कोणत्याही परिस्थितीत याद्वारे वितरित निधी अन्य कामासाठी वितरित करण्यात येऊ नये,
६. वित्त विभागाच्या संदर्भीय परिपत्रकांमधील कार्यपध्दती / मार्गदर्शक सूचनांचे काटेकोर पालन करावे.
७. याद्वारे वितरित निधीचे विनियोग प्रमाणपत्र महालेखाकार कार्यालयास त्वरेने सादर करुन त्याच्या प्रतिस्वाक्षरित प्रती शासनास सादर कराव्यात.
८. मुख्य अभियंता, लघु सिंचन (जलसंधारण) पुणे यांनी सर्व वित्तीय बाबींच्या समन्वयाची जबाबदारी पार पाडण्याच्या दृष्टीने यथोचित उपाय योजना कराव्यात.
९. प्रस्तुत शासन निर्णय वित्त विभागाच्या संदर्भीय परिपत्रकांन्वये प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 3