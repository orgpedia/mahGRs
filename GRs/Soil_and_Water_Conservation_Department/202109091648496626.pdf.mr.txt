# Page 1
मृद व जलसंधारण विभागाच्या अधिपत्याखालील नवीन बांधकामे व दुरुस्तीच्या कामांसाठी निविदा कार्यवाही करताना गुणवत्तापूर्ण बांधकामे होण्यासाठी विभागांतर्गत रु. ३ कोटी किंवा त्याहून अधिक किंमतीच्या निविदा कार्यवाही बाबत.
महाराष्ट्र शासन
मृद व जलसंधारण विभाग
शासन निर्णय क्रमांक: संकीर्ण-२०२०/प्र.क्र.२४७/जल-१
मंत्रालय, मुंबई - ४०० ०३२
दिनांक : ०९/०९/२०२१.
वाचा: १. सार्वजनिक बांधकाम विभाग शासन निर्णय क्र. सीटीए-०१/२०१५/प्र.क्र.२०/इमा, दि:२४/०४/२०१५.
२. जलसंपदा विभाग शासन निर्णय क्र निविदा-०४१७/(प्र.क्र.२४७/१७)/मोप्र-१, दि ३०/११/२०१८.
३. सार्वजनिक बांधकाम विभाग शासन निर्णय क्र सिएटी/२०१७/ प्र.क्र-०८/एमा-१, दिः २७/०९/२०१८.
४. सार्वजनिक बांधकाम विभाग शासन निर्णय क्र सीएटी-२०१७/प्र.क्र.८/इमा-२, दि २०/०५/२०२१.
प्रस्तावना: अप्पर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र, पुणे यांचे पत्र क्र. प्रशा-१/२४६६, दि. १०/०८/२०२१ नुसार प्रशासकीय मान्यता प्राप्त योजनांची निविदा प्रक्रिया रुपये. ३.०० कोटीच्या एकत्रित किंमतीच्या वर योजनांची Clubbing करुन करण्याबाबतचा प्रस्ताव प्राप्त झालेला आहे. जलसंधारण विभागातंर्गत ० ते ६०० हे. सिंचन क्षमतेच्या जलसंधारणाची विविध बांधकामे केली जातात. सदर कामांची अंमलबजावणी करताना निविदा कार्यवाहीबाबत मृद व जलसंधारण विभागाचे स्वतंत्र धोरणात्मक शासन निर्णय उपलब्ध नाहीत.
त्यासाठी जलसंपदा विभाग व सार्वजनिक बांधकाम विभागाचे संदर्भीय शासन निर्णय / परिपत्रके/ शासन पत्रे यांचा अवलंब केला जातो.
विभागाच्या दि. १३/०७/२०२१ रोजी मा. अ.मु.स. यांच्या अध्यक्षतेखाली पार पडलेल्या झुम बैठकीत मृद व जलसंधारण विभागांतर्गत योजनांच्या बांधकामाची गुणवत्ता उत्कृष्ट असावी ह्या हेतूने प्रशासकीय मान्यता प्राप्त योजनांची निविदा प्रक्रिया करीत असताना रूपये ३ कोटीच्या एकत्रित किंमतीच्या किंवा त्यावरील किंमतीच्या योजनांची clubbing करून करण्यात यावी जेणेकरून चांगल्या दर्जाचे कंत्राटदार सदर कामे करतील आणि बांधकामाची गुणवत्ता उत्तम राहील याप्रमाणे सविस्तर चर्चा झाली.
सार्वजनिक बांधकाम विभाग शा. नि. क्र. सीटीए-०१/२०१५/प्र.क्र.२०/इमा, दि.
२४/०४/२०१५ नुसार सुशिक्षित बेरोजगार, मजुर सहकारी संस्था व खुले स्पर्धा अशा प्रकारे निविदा प्रक्रियेत गुणोत्तर ठरविले आहे.
# Page 2
शासन निर्णय क्रमांक: संकीर्ण-२०२०/प्र.क्र.२४७/जल-१
जलसंपदा विभागाच्या दि. ३०/११/२०१८ च्या शासन निर्णयाच्या परिच्छेद २४.४ अन्वये रुपये १.५० कोटीपर्यंत रकमेच्या कामांकरिता सार्वजनिक बांधकाम विभागाकडील नोंदणीकृत कंत्राटदार असणे बंधनकारक असल्याने सुशिक्षित बेरोजगार अभियंता तसेच मजुर सहकारी संस्थांना कामे देण्याबाबतच्या यापूर्वी असलेल्या प्रचलित कार्यप्रणालीत कोणताही बदल प्रस्तावित नसल्यामुळे प्रचलित कार्यप्रणालीची सार्वजनिक बांधकाम विभागाच्या दि. २४/०४/२०१५ शासन निर्णयातील आदेशांचे पालन करण्यात यावे." असेही निर्देश देण्यात आलेले आहेत.
दि. २७/०९/२०१८ रोजीच्या सा.बां. विभागाच्या शासन निर्णयाद्वारे रु.३० लक्ष किंमतीपर्यंतच्या कामांचे वाटप मजुर सहकारी संस्था, सुशिक्षीत बेरोजगार अभियंता व पात्र नोंदणीकृत नियमित कंत्राटदार यांच्यामध्ये गुणोत्तर प्रमाणात करण्याच्या सूचना देण्यात आल्या आहेत. सार्वजनिक बांधकाम विभागाच्या दि.२०/०५/२०२१ रोजीच्या शासन निर्णयान्वये सार्वजनिक बांधकाम विभागाच्या कामाकरीता रु.१० लक्ष (सर्व कर अंतर्मुत करुन) रकमेवरील कामाकरीता ई निविदा पध्दतीचा अवलंब करण्याबाबत सूचना देण्यात आलेल्या आहेत.
जलसंधारण विभागाची कामे विखुरलेल्या स्वरुपात असल्याने व लहान कंत्राटदार किंवा गुणोत्तर प्रमाणात कामे केल्यास त्याचा परिणाम कामांच्या गुणवत्तेवर होणार आहे. लहान कंत्राटदारांकडे पुरेशी अभियांत्रिकी साधनसामुग्री तसेच कुशल कामगारवर्ग, अभियंते व अपुरा अनुभव असल्याने त्याचा परिणाम कामांच्या गुणवत्तेवर होत असतो. त्यामळे मोठ्या प्रमाणावर जलसंधारण बांधकामे होऊनही संकल्पीत पाणीसाठा होत नाही, तसेच दोष दायित्व कालावधी देऊनही बांधकामाची बांधकामोत्तर देखभाल दुरुस्ती होत नाही. पर्यायाने संकल्पीत पाणीसाठा व सिंचन होत नाही. शिवाय लहान कंत्राटदार बांधकाम झाल्यावर पाणी वापर संस्था स्थापन करणे व बांधकाम झाल्यावर पुढील ५ वर्षे (Defect Liability) बांधकामाची देखभाल दुरुस्ती करू शकत नाही.
तथापी मृद व जलसंधारण विभागांतर्गत योजनांच्या बांधकामाची गुणवत्ता उत्कृष्ट असावी, जेणेअकरून चांगल्या दर्जाचे कंत्राटदार सदर कामे करतील आणि बांधाकामाची गुणवत्ता उत्तम राहील ह्या हेतुने प्रशाकीय मान्यता प्राप्त योजनांची निविदा प्रक्रिया रुपये ३.०० कोटीच्या एकत्रित किंमतीच्या वरील योजनांची Clubbing करून करण्यात यावी ही बाब शासनाच्या विचाराधीन होती.
शासन निर्णय: रु.३.०० कोटी किंवा त्याहून अधिक किंमतीच्या निविदा केल्याससंबंधित कंत्राटदाराकडे अभियांत्रिकी साधन सामुग्री, कुशल कामगार, अधिकारी असल्याने कामे गुणवत्तेची होणार असून कामे पूर्ण झाल्यानंतर त्यावर पाणीवापर संस्था स्थापन करून देणे, बांधकामानंतर ५ वर्षे देखभाल दुरुस्तीचे व त्यानंतर बांधकामे पाणी वापर संस्थेकडे हस्तांतरित करणे हे ठेकेदारास बंधनकारक राहील व तशी तर्तृद निविदेतील अटी शर्ती मध्ये करण्यात यावी. यापुढे मृद व जलसंधारण विभागाच्या अधिपत्याखालील नवीन कामांच्या बांधकामांची व दुरुस्तीच्या कामांची अमलबजावणी करताना निविदा कार्यवाही ही रुपये ३.०० कोटी किंवा त्याहून अधिक किमतीची निविदा काढून करण्यात यावी. शासन स्तरावरील व महामंडळ स्तरावरील कामांसाठी सदर निविदा पद्धती लागू राहील.
पृष्ठ ३ पैकी २
# Page 3
शासन निर्णय क्रमांक: संकीर्ण-२०२०/प्र.क्र.२४७/जल-१