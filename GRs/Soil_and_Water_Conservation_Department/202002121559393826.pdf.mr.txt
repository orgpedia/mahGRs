# Page 1
अंचरवाडी क्र. १, कोलारा क्र. २, शेलगांव जहांगीर क्र.१, शेलगांव आटोळ क्र. १, मालगणी क्र. १ ता. चिखली जि. बुलढाणा येथील द्वारयुक्त सिमेंट साठवण बंधारा कामांना प्रशासकीय मान्यता प्रदान करणेबाबत...
महाराष्ट्र शासन
मृद व जलसंधारण विभाग
शासन निर्णय क्रमांक: नप्रमा २०१९/प्र.क्र.१८२(भाग-२)/जल- १
मंत्रालय, मुंबई - ४०० ०३२
दिनांक: १२ फेब्रुवारी, २०२०
वाचा: १. अपर आयुक्त जलसंधारण तथा मुख्य अभियंता,मृद व जलसंधारण प्रादेशिक क्षेत्र पुणे यांचे पत्र क्रं.
प्रशा-३/५१६५/सह/दि. ८/११/२०१९
प्रस्तावना
-----------------------------------------------------------------------------------------------
| अंचरवाडी क्र.१, कोलारा क्र.२, शेलगांव जहांगीर क्र. १, शेलगांव आटोळ क्र.१, मालगणी क्र.१, |
| ता.चिखली जि. बुलढाणा येथील स्थानिक नाल्यावर सदर द्वारयुक्त सिमेंट साठवण बंधारे योजना |
| प्रस्तावित आहेत. या प्रकल्पांतर्गत १८२ हेक्टर क्षेत्र सिंचनाखाली आणणे नियोजित आहे. सदरहू ५ |
| सिमेंट बंधाऱ्यांची प्रस्तावित पाणी साठवण क्षमता ३३९.७१ सघमी आहे. त्यास अनुसरुन सदर द्वारयुक्त |
| सिमेंट नाला बंधारा कामांना प्रशासकीय मान्यता मिळण्याबाबतचा प्रस्ताव उपरोक्त दि.८/११/२०१९ |
| रोजीच्या पत्रान्वये शासनास सादर करण्यात आलेले होते. याबाबत शासनाने खालील प्रमाणे निर्णय |
| घेतला आहे. |
-----------------------------------------------------------------------------------------------
शासन निर्णय :
अंचरवाडी क्र.१, कोलारा क्र.२, शेलगांव जहांगीर क्र.१ शेलगांव आटोळ क्र.१, मालगणी क्र.१ ता.चिखली जि. बुलढाणा येथील द्वारयुक्त सिमेंट साठवण बंधारा योजनेच्या कामाप्रित्यर्थ एकूण रु.
३९७.९५ लक्ष (अक्षरी रुपये तीन कोटी सत्त्याण्णव लक्ष पंच्च्याण्णव हजार फक्त) व इतर अनुषंगिक खर्च रुपये ३८.३९ लक्ष (अक्षरी रुपये अडतीस लक्ष, एकोणचाळीस हजार फक्त) असे एकूण रुपये ४३६.३४/ लक्ष (अक्षरी रुपये चार कोटी छत्तीस लक्ष चौतीस हजार फक्त) या किंमतीच्या अंदाजपत्रकास खालील अटी व शर्तीच्या अधीन राहून प्रशासकीय मान्यता प्रदान करण्यात येत आहे.
१) गेटेड सिमेंट बंधाऱ्याच्या संरेखेरवर विंधन विवरे घेऊन विंधन विवराबाबतचा अहवाल भूवैज्ञानिकामार्फत प्रमाणिक करुन घेण्यात यावा. तसेच गेटेड सिमेंट बंधाऱ्याच्या ठिकाणी पाणी साठविण्यास अनुकुल असल्याबाबत भूवैज्ञानिकाकडून प्रमाणित करुन घ्यावे.
२) प्रकल्पासाठी अधीक्षक अभियंता / प्रादेशिक जलसंधारण अधिकारी यांनी कार्यस्थळी भेट देवून स्थळ व संरेखा निश्चित करुन प्रमाणित करणे आवश्यक आहे.
३) दर्शक नकाशा मुख्य अभियंता, लघु सिंचन (जलसंधारण) पुणे यांच्याकडून प्रमाणित करुन घ्यावा.
४) निविदा कार्यवाही सुरु करण्यापुर्वी जि.प. स्वच्छता व जलव्यवस्थापन समितीचा ठराव पारित करुन त्यांच्या नुसार नाहरकत प्रमाणपत्र घेण्यात यावे.
# Page 2
शासन निर्णय क्रमांकः नप्रमा-२०१९/प्र.क्र.१८२(भाग-२)/जल-१
५) प्रकल्पनिहाय मंजूर किंमतीच्या मर्यादेत प्रकल्पाचे काम पूर्ण करण्यात यावे.
६) शासन निर्णय ग्राम विकास व जलसंधारण विभाग दिनांक ३१ जुलै, २००० नुसार लाभधारकांची पाणी वापर संस्था स्थापन करण्यात यावी.
७) प्रकल्पाचे काम पूर्ण झाल्यावर सदर प्रकल्प देखभाल दुरुस्तीसाठी वरीलप्रमाणे स्थापित पाणीवापर संस्थेकडे हस्तांतरीत करण्यात यावा.
८) वरीलप्रमाणे प्रकल्पाचे हस्तांतरण झाल्यानंतरचा देखील दुरुस्तीच्या खर्च लाभार्थ्यांकडून करण्यात यावा.
९) शासन निर्णय ग्राम विकास व जलसंधारण विभाग क्र. नागरी २०११/प्र.क्र.१९२/निधी जल-१ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
२.० या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
लेखाशिर्ष मागणी क्र.झेडएच-५
१०१, भूपृष्ठ जल (०१) लहान पाटबंधारे (०१)(०१) लहान पाटबंधारे योजना ० ते १०० हेक्टर सिंचन क्षमता (कार्यक्रम) ५३, मोठी बांधकामे (४७०२ ए०१९)
३.० प्रस्तुत आदेश प्रशासनिक विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 3
# Page 4