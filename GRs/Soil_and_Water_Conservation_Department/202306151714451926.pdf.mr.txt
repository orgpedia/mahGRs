# Page 1
प्रधानमंत्री कृषि सिंचन योजना पाणलोट विकास घटक २.० अंतर्गत करण्यात येणाऱ्या कामांकरिता ई निविदा प्रणाली अंतर्गत दि. ३०.०६.२०२३ पर्यंत अल्प कालावधीची निविदासूचना प्रसिध्द करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: केपुयो-२०२३/प्र.क्र.०६/जल-८
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक: १५ जून, २०२३
वाचा: १. केंद्रिय भूसंसाधन विभाग, ग्रामीण विकास मंत्रालय, भारत सरकार यांचेमार्फत केंद्र पुरस्कृत प्रधानमंत्री कृषि सिंचन योजना पाणलोट विकास घटक २.० या प्रकल्पाकरिता सामाईक मार्गदर्शक सूचना २०२१.
२. मृद व जलसंधारण विभाग, शासन निर्णय क्र. कैपुयो-२०२२/प्र.क्र.१५/जल-८, दि. २७.०४.२०२२.
३. सार्वजनिक बांधकाम विभाग, शासन निर्णय क्र. सीएटी /२०१७/प्र.क्र.०८/इमा-२, दि. २७.०९.२०१८.
प्रस्तावना:
केंद्रीय भूसंसाधन विभाग, ग्रामीण विकास मंत्रालय, भारत सरकार यांचेमार्फत प्रधानमंत्री कृषि सिंचन योजना - पाणलोट विकास घटक २.० या प्रकल्पाकरिता सामाईक मार्गदर्शक सूचना २०२१ निर्गमित करण्यात आलेल्या आहेत. त्यास अनुसरुन प्रधानमंत्री कृषि सिंचन योजना- पाणलोट विकास घटक २.० ही योजना राज्यात राबविण्यास दि. २७.०४.२०२२ च्या शासन निर्णयान्वये मान्यता प्रदान करण्यात आलेली आहे. सदर योजनेंतर्गत राज्याने ५.५६ लाख हेक्टर क्षेत्रासह १४४ प्राथमिक प्रकल्प अहवाल तयार केले आहेत. या योजनेचे एकूण मुल्य १३३५.५६ कोटी इतके आहे. सन २०२२-२३ करिता या योजनेचा रुपये ८०७.१४ कोटीचा वार्षिक कृती आराखडा केंद्र शासनास मंजूरीसाठी सादर करण्यात आलेला आहे. सदर योजनेचा केंद्र व राज्य हिस्सा ६०:४० आहे. या योजनेकरिता केंद्र शासनाकडून रुपये १०८.५५ कोटी इतका निधी प्राप्त झाला असून, त्यानुसार राज्य हिस्सा रुपये ७२.३१ कोटी असा मिळून एकूण रुपये १८०.८६ कोटी इतका निधी वितरित करण्यात आलेला आहे.
राज्यामध्ये पडीक जमिनीची व्यापकता मोठ्या प्रमाणावर आहे. या पडीक जमिनीचा उपयोग करुन ग्रामीण जनतेचा आर्थिक स्तर उंचविणे व त्यांच्या उत्पादनात वाढ करणे, तसेच या योजनेचा उपयोग करुन योग्य प्रकारे मृद व संधारणाची कामे करुन जमिनीची उत्पादकता वाढविणे हा केंद्र पुरस्कृत प्रधानमंत्री कृषि सिंचन योजना पाणलोट विकास घटक २.० ही योजना मृद व जलसंधारण विभागामार्फत राबविण्याचा उद्देश आहे. केंद्र शासनाने याबाबत विविध घटकांमधील कामकाज पूर्ण करण्यासाठी विहित कालमर्यादा घालून दिलेली आहे.
त्यामुळे चालू आर्थिक वर्षातील शिल्लक अल्प कालावधी लक्षात घेता, उपलब्ध निधी खर्च करण्यासाठी ई-निविदा प्रक्रियेसंदर्भात सार्वजनिक बांधकाम विभाग, शासन निर्णय दि. २७.०९.२०१८ अन्वये एकत्रित सुधारित सूचना निर्गमित करण्यात आल्या असून, त्यामधील तरतूदीनुसार मृद व जलसंधारण विभागांतर्गत कामे करतांना कार्यवाही करण्यात येते. सदर शासन निर्णयातील परिच्छेद क्र. १ मध्ये ई-निविदा प्रसिध्दीचा कालावधी निश्चित करण्यात आलेला आहे. त्यामुळे प्रधानमंत्री कृषि सिंचन योजना पाणलोट विकास घटक २.० अंतर्गत करण्यात येणाऱ्या कामांकरिता ई-निविदा प्रणाली अंतर्गत अल्प कालावधीची निविदा सूचना प्रसिध्द करण्याची सवलत देण्याची बाब शासनाच्या विचाराधीन होती.
# Page 2
शासन निर्णय क्रमांकः केपुयो-२०२३/प्र.क्र.०६/जल-८
शासन निर्णय : सन २०२३-२४ या आर्थिक वर्षाचा शिल्लक कालावधी विचारात घेता, राज्यामध्ये केंद्र पुरस्कृत प्रधानमंत्री कृषि सिंचन योजना - पाणलोट विकास घटक २.० अंतर्गत करण्यात येणारी कामे तातडीने होण्याच्यादृष्टीने सदर योजनेंतर्गत करण्यात येणाऱ्या कामांकरिता ई-निविदा बोलाविण्याचा प्रचलित कालावधी खालीलप्रमाण कमी करण्यासाठी याद्वारे शासनाची मान्यता प्रदान करण्यात येत आहे :
----------------------------------------------------------------
| अ.क्र. | कामाच्या निर्विदची किंमत | निविदा सूचना क्रमांक व कालावधी |
| प्रथम | द्वितीय | तृतीय |
| १. | रु.१०.०० ते ५०.०० लक्ष | ०७ दिवस | ०५ दिवस | ०३ दिवस |
| २. | रु ५०.०० लक्ष पेक्षा अधिक | १०दिवस | ०७ दिवस | ०३ दिवस |
----------------------------------------------------------------
रुपये १० लक्ष पर्यंतच्या कामांना ई-निविदा पध्दत लागू राहणार नाही. तसेच वृत्तपत्रात जाहिरात प्रसिध्द करण्याची आवश्यकता राहणार नाही, त्याबाबत प्रचलित कार्यपद्धतीनुसार कार्यवाही करण्यात यावी.
२. सदर कामे निधीच्या मर्यादेतच नवीन बांधकाम / मत्ता निर्मितीची कामे हाती घेण्यात यावीत.
त्याकरिता आवश्यक असलेल्या तांत्रिक व प्रशासकीय मान्यता, निविदा कार्यारंभ आदेश इ. प्रक्रिया प्रचलित नियम तथा कार्यपध्दतीचे काटेकोर अनुपालन करुन त्वरेने पूर्ण कराव्यात.
३. याद्वारे देण्यात येत असलेली अल्प कालावधी निविदा सूचना प्रसिध्द करण्याची सवलत केवळ दि.३०.६.२०२३ पर्यंत लागू राहील. सबब याद्वारे हाती घेण्यात आलेली कामे मुदतीत पूर्ण होऊन त्यांच्या अंतिम देयकांची अदायगी याच आर्थिक वर्षात पूर्ण होईल, याची दक्षता घेण्यात यावी.
# Page 3