# Page 1
जलसमृध्दी यंत्रसामुग्री (अर्थमुव्हर्स) व्याज अर्थसहाय्य योजनेकरिता लेखाशिर्ष २४०२ A२३७ अंतर्गत निधी वितरित करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: जशिअ - २०१८/प्र.क्र. ४००/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : ०४ ऑक्टोबर, २०१८
वाचा: १. मृद व जलसंधारण विभाग, शासन निर्णय, क्रमांक: जशिअ-२०१७/प्र.क्र.५२२/जल-७, दिनांक २ जानेवारी, २०१८.
२. महाराष्ट्र सहकार विकास महामंडळ, पुणे यांचे क्रमांक मसविम/जल शि. अभि./निधी मागणी/१७४/सन २०१८, दिनांक २७ ऑगस्ट, २०१८ चे पत्र.
३. वित्त विभाग, शासन परिपत्रक क्रमांक: अर्थसं-२०१८/प्र.क्र. ६९/अर्थ-३, दिनांक ०२ एप्रिल, २०१८.
प्रस्तावना :
राज्यात जलयुक्त शिवार अभियान/मृद व जलसंधारणाची कामे करण्यासाठी यंत्रसामग्री उपलब्ध करण्याकरिता सुशिक्षित बेरोजगार तरुण/ बेरोजगारांची सहकारी संस्था /नोंदणीकृत गट शेती / शेतकरी उत्पादक कंपनी / विविध कार्यकारी सहकारी संस्था यांना शासनाकडून मृद व जलसंधारण विभाग, सहकार विभाग व महाराष्ट्र सहकार विकास महामंडळ यांच्या माध्यमातून जलसमृध्दी यंत्रसामग्री (अर्थमूव्हर्स) व्याज अर्थसहाय्य योजना संदर्भाधीन क्र. १ च्या शासन निर्णय दिनांक ०२ जानेवारी, २०१८ अन्वये सुरु करण्यात आलेली आहे.
लाभार्थांना वित्तीय संस्थांकडून उपलब्ध करून देण्यात येणा-या कर्जावरील शासनामार्फत अनुज्ञेय असलेली व्याज परतफेडीची रक्कम संबंधित वित्तीय संस्थांकडे वेळच्या वेळी उपलब्ध करून देण्याची जबाबदारी महाराष्ट्र सहकार विकास महामंडळावर आहे.
त्यानुसार महाराष्ट्र सहकार विकास महामंडळ, पुणे यांच्या संदर्भाधीन क्र. २ च्या पत्रान्वये मागणीनुसार व्याजाचे हप्ते संबंधीत वित्तीय संस्थेला अदा करण्यासाठी रु. १२५.०० लक्ष (रुपये एक कोटी पंचविस लक्ष) निधी वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः जशिअ - २०१८/प्र.क्र.४००/जल-७
शासन निर्णयः
जलयुक्त शिवार अभियान/मृद व जलसंधारणाची कामे करण्यासाठी यंत्र सामुग्री उपलब्ध करण्याकरिता शासन निर्णय दिनांक ०२ जानेवारी, २०१८ अन्वये सुरु करण्यात आलेल्या जलसमृध्दी यंत्रसामग्री (अर्थमूव्हर्स) व्याज अर्थसहाय्य योजनेअंतर्गत राज्यात २०० लाभार्थांना यंत्रसामुग्री उपलब्ध झालेली आहे. शासनामार्फत देण्यात येणा-या कमाल व्याज परतावा लक्षात घेता प्रतिमाह रु ९,८३३.३३ (रुपये नऊ हजार आठशे तेहतीस) इतक्या व्याजाचा हप्त्याप्रमाणे २०० लाभार्थांकरिता ६ महिण्याचे व्याजाचे हप्ते संबंधित वित्तीय संस्थांना अदा करण्याकरिता रु १२५.०० लक्ष (रुपये एक कोटी पंचविस लक्ष ) निधी महाराष्ट्र सहकार विकास महामंडळ, पुणे यांना वितरीत करण्यास मान्यता देण्यात येत आहे.
२. योजनेसाठी नियंत्रक अधिकारी म्हणून आयुक्त (सहकार) राहतील. निधी कोषागारातून आहरीत करण्याकरिता “व्यवस्थापकीय संचालक, महाराष्ट्र सहकार विकास महामंडळ, पुणे" यांना आहरण व संवितरण अधिकारी म्हणून घोषित करण्यात येत आहे.
नियंत्रक अधिकारी आणि आहरण व संवितरण अधिकारी यांनी ही तरतूद संदर्भाधीन क्र. १ च्या शासन निर्णयान्वये निश्चित केलेल्या कार्यपध्दतीनुसार, अटी व शर्तीनुसार खर्च होईल याची दक्षता घ्यावी.
३. याबाबतचा खर्च मागणी क्रमांक झेड एच-३, मुख्य लेखाशिर्ष - २४०२, (०१) (०५) उत्खनन (अर्थमुव्हर्स) यंत्रसामुग्री व्याज अर्थसहाय्य योजना (कार्यक्रम ) ३३, अर्थसहाय्य (२४०२ A२३७) या लेखाशिर्षाखाली दर्शविण्यात यावा.
४. लाभार्थांना वित्तीय संस्थांकडून उपलब्ध करून देण्यात येणा-या कर्जावरील शासनामार्फत अनुज्ञेय असलेली व्याज परतफेडीची रक्कम संबंधित वित्तीय संस्थांकडे उपलब्ध करून देण्याची जबाबदारी व्यवस्थापकीय संचालक, महाराष्ट्र सहकार विकास महामंडळ, पुणे यांची राहील.
५. सदर वितरीत निधीचे उपयोगिता प्रमाणपत्र व जलसमृध्दी यंत्रसामग्री ( अर्थमूव्हर्स) व्याज अर्थसहाय्य योजनेचा मासिक प्रगती अहवाल व्यवस्थापकीय संचालक, महाराष्ट्र सहकार विकास महामंडळ, पुणे यांनी नियंत्रक अधिका-यामार्फत पुढील महीण्याच्या १० तारखेपर्यंत शासनास सादर करण्यात यावा.
पृष्ठ ३ पैकी २
# Page 3
शासन निर्णय क्रमांक: जशिअ - २०१८/प्र.क्र.४००/जल-७