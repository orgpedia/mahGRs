# Page 1
मृद व जलसंधारण विभाग, मंत्रालय (खुद्द) येथे कंत्राटी पध्दतीने मनुष्यबळ सेवा मे.
सीएससी ई-गव्हर्नन्स सर्विसेस इंडिया लिमिटेड या केंद्रपुरस्कृत उपक्रमाद्वारे उपलब्ध करुन घेणेबाबत.
महाराष्ट्र शासन
मृद व जलसंधारण विभाग,
शासन परिपत्रक क्र.आस्थाप-२०१८/प्र.क्र.१०१/जल-५
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक : २५ नोव्हेंबर, २०२१
वाचा :- १) शासन परिपत्रक, वित्त विभाग क्र.पदनि-२०१०/प्र.क्र.८४/१०/विसु-१, दि.२७ सप्टेंबर, २०१०.
२) शासन परिपत्रक, वित्त विभाग क्र. पदनि-२०१३/प्र.क्र.११/१३/विसु-१, दि.२ फेब्रुवारी, २०१३.
३) शासन परिपत्रक, वित्त विभाग क्र. पदनि-२०१३/प्र.क्र.११२/१३/विसु-१, दि.२ डिसेंबर, २०१३.
४) शासन परिपत्रक, वित्त विभाग क्र. पदनि-२०१६/प्र.क्र.२९/१६/विसु-१, दि.२ ऑगस्ट, २०१६.
५) शासन परिपत्रक, वित्त विभाग क्र. संकिर्ण-२०१९/प्र.क्र.२२/कोषा-प्रशा-४, दि.१७ जुलै, २०२०.
६) शासन निर्णय, उद्योग, ऊर्जा व कामगार विभाग क्र.काआआ-२०१३/ प्र.क्र.२२३/कामगार-८, दि.१८ जून, २०१४.
७) शासन निर्णय, उद्योग, ऊर्जा व कामगार विभाग क्र.संकिर्ण-२०१९/ प्र.क्र.१३/कामगार-८, दि. २२ फेब्रुवारी, २०१९.
८) शासन निर्णय, मृद व जलसंधारण विभाग क्र.आस्थाप-२०१९/ प्र.क्र.१६०/जल-५, दि. १ जुलै, २०१९.
९) शासन निर्णय, मृद व जलसंधारण विभाग क्र.पदनि-१२२१/प्र.क्र.३१/ जल-५, दि.२८ जून, २०२१.
शासन परिपत्रक :
प्रशासनावरील खर्च आटोक्यात ठेवून विकासासाठी पुरेसा निधी उपलब्ध होण्याच्या दृष्टीने संदर्भाधीन परिपत्रकांन्वये वेळोवेळी मार्गदर्शक सूचना निर्गमित केलेल्या आहेत. सदर धोरणानुसार शासनाच्या सर्व विभागांमार्फत, विभागाच्या अधिपत्याखालील कार्यालयांतर्गत कंत्राटदाराकडून कंत्राटी तत्वावर मनुष्यबळ घेण्यात येते. उद्योग, ऊर्जा व कामगार विभागाने शासन निर्णय दि. २२ फेब्रुवारी, २०१९ अन्वये मंत्रिमंडळातील निर्देशानुसार शासकीय विभागामध्ये कार्यरत कंत्राटी कर्मचाऱ्यांना कंत्राटदारामार्फत करारातील तरतुदीनुसार वेतन व अन्य भत्ते, वैधानिक देण्यासह प्रदान व्हावे, यासाठी वेतन
# Page 2
शासन परिपत्रक क्रमांकः आस्थाप-२०१८/प्र.क्र.१०१/जल-५
अदा करण्याबाबतची समान कार्यपध्दती सर्व विभागांना लागू करण्यात आली आहे. तसेच उद्योग, ऊर्जा व कामगार विभागाच्या दि.२४ जुलै, २०१९ च्या अधिसूचनेनुसार किमान वेतन दर निश्चित केले आहेत.
२. उपरोक्त बाबींच्या अनुषंगाने, मृद व जलसंधारण विभाग, मंत्रालय (खुद्द) येथे बाह्ययंत्रणेद्वारे (Outsourcing) दि.०१.१२.२०२१ पासून मनुष्यबळ उपलब्ध करुन देण्यासाठी अशा मनुष्यबळाची उपलब्धता करणारी अधिकृत एजन्सी म्हणून “मे. सीएससी ई-गव्हर्नन्स सर्विसेस इंडिया लिमिटेड” या उपक्रमास खालील अटी व शर्तीनुसार मान्यता देण्यात येत आहे:
१) अशा उपलब्ध करुन घेतलेल्या मनुष्यबळाची पिळवणूक होऊ नये, याची दक्षता घ्यावी. त्यांना कामगार विभागाच्या वेळोवेळी निर्गमित आदेशानुसार किमान वेतन / मोबदला देण्यात यावा, अनुज्ञेय सर्व वैधानिक व कल्याणकारी फायदे मिळावे, सर्व वैधानिक वजावटी, जसे भविष्य निर्वाह निधी, ग्रॅज्युइटी, ESIS, व्यवसाय कर, इत्यादींच्या तरतुदींचे पालन व्हावे यासाठी कामगार विभागाने निर्गमित केलेले आदेश, नियम, अटी व शर्ती यांचे काटेकोरपणे पालन करणे आपणांवर बंधनकारक राहील.
२) अशा कंत्राटी मनुष्यबळाला विभागात कार्य करण्यासाठी जे प्रशासकीय प्राथमिक प्रशिक्षण आवश्यक आहे ते देण्यात यावे.
३) सध्याच्या COVID-१९ साथीच्या पार्श्वभूमीवर अशा मनुष्यबळाच्या करोना चाचण्या व इतर अनुषंगिक आरोग्य तपासण्या नेमणुकीचे वेळी व नंतरही वेळोवेळी करुन घेण्यात याव्यात. त्याचे दर हे Central Government Health Scheme (CGHS) पेक्षा जास्त नसावेत. त्यासाठी होणारा खर्च कामगारांच्या वेतनातून वजा करावा.
४) राज्याच्या कामगार / वित्त विभागाने निर्गमित केलेल्या मनुष्यबळ मोबदला दर, विहीत सेवा शुल्क दर व इतर वैधानिक वजावटी या सर्व अटी, शर्तीचे पालन करुन, तसेच आवश्यक प्रशिक्षण मनुष्यबळाला देऊन, त्यांची आरोग्य तपासणी करुन, तसेच या मनुष्यबळाचा कोणताही थेट "मालक-नोकर” संबंध शासनाशी निगडीत होणार नाही, केवळ त्यांच्या सेवा शासनास प्राप्त होणार असल्याने व मनुष्यबळ पुरवठा यंत्रणा म्हणजे मे. सीएससी ई-गव्हर्नन्स सर्विसेस इंडिया लिमिटेड ही संस्था यासाठी पूर्णत: उत्तरदायी राहील.
५) बाह्य यंत्रणेद्वारे काम करुन घेणाऱ्या एजन्सीनेच शासनाने निर्धारित केलेल्या वेतनदराप्रमाणे वेतन व वेळोवेळी लागु असलेले कर व अनूज्ञेय भत्यांची अदायगी करणे बंधनकारक राहील. सेवापुरवठादाराकडुन उपलब्ध करुन दिलेल्या मनुष्यबळाला देय असलेले कायदेशीर दायित्व (Statutory Liabilities) उदा.
भविष्यनिर्वाह निधी, ग्रॅज्युइटी, ESIC, बोनस, लेबर वेल्फेअर फंड, इत्यादीचा समावेश वेतनात अंतर्भूत असून संबंधित प्राधिकरणाकडे कायदेशीर दायित्व जमा करण्याची जबाबदारी संबंधित सेवा पुरवठादाराची राहील व त्याबाबतची कागदपत्रे सेवा पुरवठादार शासनाकडे वेळोवेळी जमा करील.
पृष्ठ ४ पैकी २
# Page 3
शासन परिपत्रक क्रमांकः आस्थाप-२०१८/प्र.क्र.१०१/जल-५
६) उपलब्ध मनुष्यबळास त्यांना नेमून दिलेल्या कामाच्या अनुषंगाने मुख्यालय सोडून इतरत्र प्रवास करण्यासाठी नियमानुसार दैनिक भत्ता / प्रवास भत्ता इत्यादी देय राहील. तसेच कोविड - १९ महामारीच्या काळात अत्यावश्यक क्षेत्रात काम करणाऱ्या कर्मचाऱ्यांना शासन नियमानुसार विमा कवच अनुज्ञेय राहील.
७) सदर बाह्ययंत्रणेद्वारे मनुष्यबळ उपलब्ध करुन घेण्याचे काम M/s. CSC E-Governance Services India Ltd. या केंद्र शासनाच्या कंपनीला तसेच सदर कंपनीच्या अधिकृत अभिकरणास किंवा सहयोगी भागीदार कंपनीस करारनाम्याच्या दिनांकापासून ५ वर्षापर्यंत देण्यात येईल.
८) आपल्या संस्थेमार्फत कंपनीच्या अभिकरणास किंवा सहयोगी भागीदार कंपनीस सदर काम देण्यात येणार असेल तर त्याची माहिती मृद व जलसंधारण विभागास कळविणे आपणांवर बंधनकारक असेल व अशा संस्थेस शासनाने आपल्या सोबत केलेल्या अटी व शर्तीते पालन करणे बंधनकारक असेल.
९) आपल्या संस्थेतर्फे काम करणाऱ्या अधिकारी / कर्मचारी यांच्या सेवेचे कोणतेही उत्तरदायित्व शासनावर राहणार नाही, याची दक्षता घ्यावी.
१०) मे. सीएससी ई-गव्हर्नन्स सर्विसेस इंडिया लिमिटेड या मनुष्यबळ पुरवठा यंत्रणेला अशा मनुष्यबळ पुरवठा कामी कामगार विभागाने निश्चित केल्याप्रमाणे १४% सेवाशुल्क देण्यात येईल. हे सेवाशुल्क एकुण मनुष्यबळ पुरवठा खर्चावर आकारुन देण्यात यावे.
११) प्रस्तुत सेवा पुरवठादारबरोबर वित्त विभागाने वेळोवेळी दिलेल्या मार्गदर्शक सुचनानुसार आवश्यक अटी / शर्तीचा अर्तभाव करुन करारनामा हा केंद्रीय पातळीवर केला जाईल. त्यामुळे विभागास वेगळा करारनामा करण्याची आवश्यकता नाही.
१२) बाह्यस्थ यंत्रणेमार्फत कामे करुन घेण्यासंदर्भात किमान वेतन अधिनियम अंतर्गत कामगार विभागातर्फे विषद केल्यानुसार त्या-त्या संवर्गातील निर्धारित केलेल्या किमान वेतनदराप्रमाणे वेतनास (सेवाशुल्कासह) मान्यता देण्यात येत आहे.
१३) सेवापुरवठादाराकडुन पुरविण्यात येणाऱ्या मनुष्यबळाचे प्रारंभिक वेतन, वेतन टप्यावरील प्रारंभिक वेतनानुसार राहील. मात्र अनुभवी व शैक्षणिक अर्हतेच्या आधारे प्रारंभिक वेतनाच्या पुढील टप्प्यांवर वेतननिश्चिती करण्याची मुभा कार्यालय प्रमुखांना राहील.
१४) शासन धोरणानुसार व कामगार विभागाच्या आदेशानुसार असे मनुष्यबळ मागणी केल्यापासून ३० दिवसांत संबंधित मागणी केलेल्या यंत्रणेला पुरविणे बंधनकारक राहील. तसेच, एखाद्या व्यक्तीचे काम समाधानकारक नसल्यास त्याबाबत ३० दिवस अगोदर त्याला कामावरुन कमी करण्याबाबत संस्थेस कळविण्यात येईल, संस्थेने त्याच अर्हतेचा दुसरा कर्मचारी ३० दिवसाच्या आत पुरविणे बंधनकारक राहिल.
१५) सदर मनुष्यबळ पुरवठ्याचे देयक विभागास दरमहा ३ तारखेच्या आत सादर करावे व संबंधित कंत्राटी कर्मचाऱ्यांचे वेतन दरमहा ७ तारखेपर्यंत करावे.
पृष्ठ ४ पैकी ३
# Page 4
शासन परिपत्रक क्रमांकः आस्थाप-२०१८/प्र.क्र.१०१/जल-५
१६) केंद्र शासनाच्या वित्त मंत्रालयातील, राजस्व विभागाच्या अधिसूचना क्रमांक १२/२०१७ - केंद्रीय कर (दर) मधील तक्त्यातील मुद्दा क्र.३, प्रकरण क्रमांक ९९ अन्वये “लहान पाटबंधारे, पाण्याचे व्यवस्थापन व पाणलोट क्षेत्रविकास” अंतर्गत होणारी कामे ही राज्यघटनेतील कलम २४३ (छ) मधील असल्याने, संबंधित होणाऱ्या खर्चास वस्तू व सेवा करातून सूट प्राप्त आहे.
सदर खर्च “मागणी क्रमांक: झेडएच-५, ३४५१, सचिवालयीन-आर्थिक सेवा, ०९० सचिवालय (०१) मृद आणि जलसंधारण विभाग (अनिवार्य ) १० कंत्राटी सेवा” या लेखाशीर्षाखाली खर्ची टाकण्यात यावा.