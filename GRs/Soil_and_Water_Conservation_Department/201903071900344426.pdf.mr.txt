# Page 1
० ते १०० हे.सिं. क्षमतेच्या लघुसिंचन (जलसंधारण) प्रकल्पांच्या कामांकरिता निधीचे वितरण (उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१९/प्र.क्र.४५/जल-४
मंत्रालय, मुंबई - ४०० ०३२.
दिनांक : ०७ मार्च, २०१९.
वाचा : १) शासन निर्णय मृद व जलसंधारण विभाग क्र.गात-२०१८/सं.क्र.४६३/ जल-१, दिनांक ०७ ऑगस्ट, २०१८.
२) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३,
दिनांक ०२ एप्रिल, २०१८ व २५ जानेवारी, २०१९.
३) प्रादेशिक जलसंधारण अधिकारी, मृद व जलसंधारण विभाग,
ठाणे कार्यालयाचे पत्र क्र. प्राजअ/मृवजवि/लेशा.२/६५/२०१९, दिनांक ०७ जानेवारी, २०१९.
प्रस्तावना : बिगर आदिवासी क्षेत्रातील ० ते १०० हेक्टर सिंचन क्षमतेच्या प्रगतीपथावरील / नवीन लघुसिंचन (जलसंधारण) प्रकल्पांच्या कामांकरिता मागणी क्र.झेडएच-५, लेखाशिर्ष ४७०२ ए०१९ खाली सन २०१८-१९ मध्ये रुपये ५०.०० कोटी निधी अर्थसंकल्पित करण्यात आलेला आहे. त्यामधील उर्वरित महाराष्ट्र विभागासाठीच्या वाटपातील निधीमधून संदर्भिय शानिदि.०७/०८/१८ व दि.०७/०१/१९ चा प्रस्ताव याबाबत शासनाने खालीलप्रमाणे निर्णय घेण्यात आला आहे.
निर्णय : मौजे वालीव, ता. वसई, जि. पालघर या गाव तलावाचे खोलीकरण व तदनुषंगिक कामाकरिता रुपये ४.२६ लक्ष (अक्षरी रुपये चार लक्ष सव्वीस हजार फक्त) रक्कम वितरित करण्यास याद्वारे, शासनाची मान्यता प्रदान करण्यात येत आहे.
२. शासन यंत्रणांच्या अधिपत्याखाली नसलेल्या, खाजगी, स्वयंसेवी व इतर कोणत्याही त्रयस्थ यंत्रणांच्या कामांसाठी यापुढे प्रशासकिय मान्यता देण्यात येणार नाही, त्यासाठी या प्रकरणाचा पुर्वोदाहरण म्हणून आधार घेण्यात येणार नाही याअधीन उपरोक्त निधीचे वितरण करण्यात येत आहे.
# Page 2
शासन निर्णय क्रमांक : नवीन-२०१९/प्र.क्र.४५/जल-४
३. उपरोक्त निधीच्या विनियोगासंदर्भात खाली अटी व शर्थींचे अनुपालन करण्यात यावे :
अ) वरील प्रकल्पाच्या कामांकरिता जलसंधारण महामंडळ, जिल्हा नियोजन समिती अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी, ई) निधी वितरणासंबधीच्या वित्त विभागाच्या संदर्भीय दिनांक ०२ एप्रिल, २०१८ च्या परिपत्रकामधील मार्गदर्शक सूचनांचे काटेकोर पालन करावे.
फ़) कामे १००% पूर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
याद्वारे वितरित करण्यात आलेला निधी संबंधित प्रादेशिक जलसंधारण अधिकारी, मृद व जलसंधारण विभाग यांनी आहरित करुन, जिल्हा जलसंधारण अधिकारी, मृद व जलसंधारण विभाग, ठाणे यांचेकडे त्वरेने वितरित करावा.
५. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०१८ १९ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०१) लहान पाटबंधारे
(०१)(०१) लहान पाटबंधारे योजना (४७०२९०१९)
० ते १०० हे. सिं.क्ष. (कार्यक्रम)
५३, मोठी बांधकामे
६. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र विहित मार्गाने शासनास सादर करावे.
पृष्ठ ३ पैकी २
# Page 3
शासन निर्णय क्रमांक : नवीन-२०१९/प्र.क्र.४५/जल-४
७. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहिल व मुख्य अभियंता, लघु सिंचन (जलसंधारण) पुणे हे सदर बाबींचे समन्वयक प्राधिकारी राहतील.
८. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.