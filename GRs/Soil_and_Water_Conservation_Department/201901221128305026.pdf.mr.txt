# Page 1
सिमेंट बांध (चेक डॅम) कार्यक्रम सन २०१८-१९ निधी वितरीत करणेबाबत. जिल्हा बीड
महाराष्ट्र शासन
मृद व जलसंधारण विभाग
शासन निर्णय क्रमांक: सिबांका-२०१८/प्र.क्र.३०१/जल-७
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक: २२ जानेवारी, २०१९
वाचा: १) जलसंधारण विभाग शासन निर्णय क्रमांक: जलसं-२०१२/प्र.क्र.६५/जल-७, दिनांक २९ मे, २०१२ २) जलसंधारण विभाग शासन निर्णय क्रमांक: नपुयो-२०१५/प्र.क्र.३७०/जल-७, दिनांक ८ डिसेंबर, २०१५ ३) वित्त विभाग, शासन परिपत्रक क्रमांक: अर्थसं-२०१८/प्र.क्र. ६९/अर्थ-३, दिनांक ०२ एप्रिल, २०१८.
४) प्रादेशिक जलसंधारण अधिकारी, मृद व जलसंधारण विभाग, औरंगाबाद यांचे दिनांक २० ऑक्टोंबर, २०१८ व जिल्हा जलसंधारण अधिकारी यांचे दिनांक १५ डिसेंबर, २०१८ प्रस्तावना: राज्यात टंचाई परिस्थितीमधील तालुक्यामध्ये सिमेंट बंधारे बांधण्याच्या कार्यक्रम सन २०१२ १३ पासून सुरु आहे. या कार्यक्रमांअतर्गत टंचाई परिस्थितीमधील तालुके/ गावे तसेच नदी पुनर्जीवन कार्यक्रम व जलयुक्त शिवार अभियान मध्ये सिमेंट बंधारे मंजुर करून निधी उपलब्ध करून दिला जातो. बीड जिल्ह्यातील नदी पुनर्जीवन अंतर्गत पूर्ण झालेल्या सिमेंट बांधास केलेल्या निधी मागणीच्या अनुषंगाने वितरीत करण्याची बाब विचाराधीन होती.
शासन निर्णय: सन २०१८-१९ मध्ये सिमेंट बांध कार्यक्रम लेखाशिर्ष ४४०२ २७९९ मध्ये रु.८०.०० कोटी (रुपये ऐंशी कोटी) निधी अर्थसंकल्पित करण्यात आलेला आहे. नदी पुनर्जीवन कार्यक्रम अंतर्गत बीड जिल्ह्यातील मान्यता दिलेल्या बंधाऱ्यापैकी पूर्ण झालेल्या सिमेंट बांधास मागणीच्या अनुषंगाने एकुण ₹२६६.४७ लक्ष (₹ दोन कोटी सहासष्ट लक्ष सत्तेचाळीस हजार) निधी पुढीलप्रमाणे वितरीत करण्यास मान्यता देण्यात येत आहे.
------------------------------------------------------------------------------------------------------------
| योजना/ मंजुरी | बंधा-याचे/गावाचे/नदीचे नाव | वितरीत करण्यात येत असलेला निधी ₹ लक्ष |
| नदी पुनर्जीवन अंतर्गत मान्यता सन २०१६-१७ | पापनाशी नदी | ४३.७९ |
| गुणवरा नदी | १६.१८ |
| अमृता, किना, तितरवणी (स्था.ना), उथळ नदी | ५३.१० |
| तळेगाव स्थाना, पिंपळणेर नाला, काकडहिरा, घाटसावळी, मैजवाडी, पोखरी, कोल्हारवाडी, ढेकणमोह, पारगाव डोमरी | ४५.८० |
| अमृत नदी खळेगाव, उमापुर अमृत नदी | २६.१० |
| नांदुर घाट पापनाशी, शिरुर घाट नदी, टकळी, हंगेवाडी, रवई नदी | ३५.२० |
| रेणा पदी खोरे | ४६.३० |
|  | एकुण | २६६.४७ |
------------------------------------------------------------------------------------------------------------
# Page 2
शासन निर्णय क्रमांक: सिबांका-२०१८/प्र.क्र.३०१/जल-७
२. सिमेंट बांधास उपलब्ध करून देण्यात येत असलेला निधी खर्च करण्यास मुख्य अभियंता, लघुसिंचन (जलसंधारण), पुणे यांना नियंत्रक अधिकारी व संबधित जिल्ह्याच्या जिल्हा जलसंधारण अधिकारी (कार्यकारी अभियंता) यांस आहरण व संवितरण अधिकारी म्हणून घोषित करण्यात येत आहे. सदर निधी वितरीत केलेल्या उद्दिष्टांवर खर्च करण्याची दक्षता मुख्य अभियंता, लघुसिंचन (जलसंधारण), पुणे यांनी घ्यावी, तसेच या निधीचे संबंधितास वितरण करण्यास मुख्य अभियंता लघुंसचिन (जलसंधारण), पुणे यांना प्राधिकृत करण्यात येत आहे.
३. वितरीत करण्यात येत असलेला निधी खालील अटीच्या अधीन राहून करण्यात येत आहे.
३.१ वरील सिमेंट बंधा-यास अन्य स्तोत्रामधून निधी उपलब्ध झाल्यास, सदर शासन निर्णयाद्वारे वितरीत करण्यात येत असलेल्या निधीचे आहरण अथवा वितरण करण्यात येवू नये.
३.२ प्रशासकीय मान्यतेच्या अथवा शासनाने मान्य केलेल्या किंमतीपेक्षा जास्तीची रक्कम खर्च करू नये.
३.३ उपलब्ध करून देण्यात आलेला निधी कोणत्याही कारणाने अखर्चित राहिल्यास, खर्चित निधी परस्पर अन्य कामावर खर्च करू नये.
३.४ सिमेंट बंधा-यास उपलब्ध करून देण्यात येत असलेला निधी अखर्चित राहिल्यास तात्काळ शासनाकडे प्रत्यार्पित करण्यात यावा.
३.५ सदर कामास आतापर्यंत देण्यात आलेल्या संपुर्ण निधी विनियोग प्रमाणपत्र व काम पुर्णत्वाचे प्रमाणपत्र त्वरेने शासनास सादर करावे.
४. मान्यता देण्यात आलेला निधी खालील लेखाशिर्षाखाली खर्ची टाकण्यात यावा.
“मागणी क्र.झेडएच-५, ४४०२-मृद व जलसंधारण यावरील भांडवली खर्च, १०२ मृदसंधारण, (०२) (०२) सिमेंट बांध (चेकडॅम) कार्यक्रम, (४४०२ २७९९), ५३ मोठी बांधकामे”
५. प्रस्तुत शासन निर्णय वित्त विभागाचे संदर्भाधीन परिपत्रक दिनांक ०२ एप्रिल, २०१८ अन्वये प्रशासकीय विभागाला दिलेल्या अधिकारास अनुसरुन निर्गमित करण्यात येत आहे.
# Page 3