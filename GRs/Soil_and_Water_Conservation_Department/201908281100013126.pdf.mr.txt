# Page 1
मा. पंतप्रधान पॅकेज अंतर्गत चेकडॅम कार्यक्रमात बांधण्यात आलेल्या चेकडॅमचे मूल्यमापन कामासाठी नॅबकॉन्स या संस्थेचे अंतिम देयक अदा करण्यासाठी निधी वितरीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः जलसं-२०१२/प्र.क्र.५१/जल-७
मंत्रालय, मुंबई ४०० ०३२.
दिनांक: २८ ऑगस्ट, २०१९
वाचा : १. ग्रामविकास व जलसंधारण विभाग, शासन निर्णय क्रमांक:पॅकेज-२००६/प्र.क्र.१८५/जल-७, दिनांक ०१ जुलै, २००६.
२. ग्रामविकास व जलसंधारण विभाग, शासन निर्णय क्रमांक:असक-२०१२/प्र.क्र.१४/जल-११, दिनांक २९ डिसेंबर, २०१२.
३. ग्रामविकास व जलसंधारण विभाग, शासन निर्णय क्रमांक:जलसं-२०१२/प्र.क्र.५१/जल-७, दिनांक १४ मार्च, २०१४ ४. वित्त विभाग, शासन परिपत्रक क्रमांक :अर्थसं-२०१९/प्र.क्र. ९२/अर्थ-३, दिनांक ०८ जुलै, २०१९.
५. संचालक, मृदसंधारण व पाणलोट क्षेत्र व्यवस्थापन, पुणे यांचे क्रमांक: मृदस/ मृद - ४/ सनि. व मुल्य / १३८७/१९, दिनांक १८ जुलै, २०१९.
प्रस्तावना : मा. पंतप्रधान पॅकेज अंतर्गत विदर्भातील आत्महत्याग्रस्त सहा जिल्ह्यात चेकडॅम
कार्यक्रम सन २००६ ते सन २००९ दरम्यान राबविण्यात आला आहे. या कार्यक्रमांतर्गत
बांधण्यात आलेल्या चेकडॅमचे मुल्यमापन नॅबकॉन्स (NABCONS) या त्रयस्थ संस्थेमार्फत करण्यास संदर्भाधीन शासन निर्णय दिनांक १४ मार्च, २०१४ अन्वये मान्यता देण्यात आलेली
होती. चेकडॅम कामांच्या मुल्यमापनाबाबत संचालक, मृदसंधारण व पाणलोट क्षेत्र व्यवस्थापन,
पुणे आणि नॅबकॉन्स संस्था यांचेदरम्यान करारपत्र (MoU) करण्यात आले आहे. सदर
करारपत्रातील अटींनुसार तसेच नॅबकॉन्स या संस्थेस निधी वितरणाबाबत निश्चित करण्यात
आलेल्या पध्दतीनुसार मुल्यमापनाच्या कामांकरिता नॅबकॉन्स या संस्थेस एकुण देय असणा-या रकमेपैकी ५० टक्के अग्रीम रक्कम संदर्भाधीन शासन निर्णय दिनांक १४ मार्च, २०१४ अन्वये
वितरीत करण्यात आली असुन आता उर्वरित ५० टक्के रक्कम रु.३,१४,८७५ /- (१४.५० टक्के सेवा करासहीत ) ( रुपये तीन लक्ष चौदा हजार आठशे पंच्याहत्तर ) इतका निधी वितरित
करण्याची बाब शासनाच्या विचाराधीन होती.
# Page 2
शासन निर्णय क्रमांक: जलसं-२०१२/प्र.क्र.५१/जल-७
शासन निर्णय :
मा. पंतप्रधान पॅकेज अंतर्गत राज्यातील शेतकरी आत्महत्याग्रस्त ६ जिल्ह्यामध्ये सन
२००६-०७ ते २००८-०९ या कालावधीत बांधण्यात आलेल्या चेकडॅमच्या मूल्यमापन कामासाठी नाबार्ड कन्सलटन्सी सर्विसेस (नॅबकॉन्स) या संस्थेचे अंतिम देयक अदा करणेसाठी संचालक,
मृदसंधारण व पाणलोट क्षेत्र व्यवस्थापन, पुणे यांच्या संदर्भाधीन दिनांक १८ जुलै, २०१९ रोजीच्या पत्रान्वये मागणी केलेली रक्कम रु. ३,१४,८७५/- (१४.५० टक्के सेवाकरासह) (रुपये
तीन लक्ष चौदा हजार आठशे पंच्याहत्तर) इतका निधी वितरीत करण्यास मान्यता देण्यात येत आहे.
२. हा निधी कोषागारातून आहरित करण्याकरिता “सहायक संचालक (लेखा-१), कृषि
आयुक्तालय, पुणे" यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
३. चेकडॅम कामांच्या मुल्यमापनाबाबत संचालक, मृदसंधारण व पाणलोट क्षेत्र व्यवस्थापन, पुणे आणि नॅबकॉन्स संस्था यांचेदरम्यान करण्यात आलेल्या करारपत्रातील (MoU)
अटींनुसार व संदर्भाधीन शासन निर्णय दिनांक १४ मार्च, २०१४ नुसार सदर निधी “नाबार्ड कन्सलटन्सी सर्विसेस (नॅबकॉन्स)" यांना उपलब्ध करून देण्याची जबाबदारी आयुक्त (कृषि), महाराष्ट्र राज्य, पुणे यांची राहिल.
४. याबाबतचा खर्च मागणी क्रमांक ZH-३, मुख्य लेखाशिर्ष - २४०२, मृद व जलसंधारणाच्या योजनांचे संनियंत्रण व मुल्यमापन लहान बांधकामे,२७ (कार्यक्रम) (२४०२ A२०१) या लेखाशिर्षाखाली दर्शविण्यात यावा व सन २०१९-२० या आर्थिक वर्षासाठी मंजुर अनुदानातून भागविण्यात यावा.
५. सदर वितरीत निधीचे उपयोगिता प्रमाणपत्र शासनास सादर करण्याची जबाबदारी संचालक, मृदसंधारण व पाणलोट क्षेत्र व्यवस्थापन, पुणे यांची राहील.
६. सदर शासन निर्णय वित्त विभागाचे शासन परिपत्रक क्रमांक: अर्थसं-२०१९/प्र.क्र.
९२/अर्थ-३, दिनांक ०८ जुलै, २०१९ च्या अन्वये प्रशासकीय विभागांना प्रदान करण्यात आलेल्या अधिकारात विभाग प्रमुखांच्या मान्यतेने निर्गमित करण्यात येत असुन या परिपत्रकातील अटी व शर्तीचे काटेकोरपणे पालन करण्याची दक्षता घ्यावी.
पृष्ठ ४ पैकी २
# Page 3
शासन निर्णय क्रमांकः जलसं-२०१२/प्र.क्र.५१/जल-७
# Page 4