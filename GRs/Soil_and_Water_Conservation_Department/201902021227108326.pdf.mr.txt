# Page 1
१०१ ते २५० हे.सिं.क्ष. प्रकल्पांसाठी निधीचे वितरण (उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१९/प्र.क्र.१३/जल-४
मंत्रालय, मुंबई - ४०० ०३२.
दिनांक : १ फ़ेब्रुवारी, २०१९.
वाचा :- १) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८ आणि २५ जानेवारी, २०१९.
२) प्रादेशिक जलसंधारण अधिकारी, मृद व जलसंधारण विभाग, ठाणे कार्यालयाचे पत्र क्र. प्राजअ / मृवजवि/लेशा.२/ सन २०१९,
दिनांक ०३ जानेवारी, २०१९.
प्रस्तावना: मागणी क्रमांक झेडएच-५, लेखाशिर्ष ४७०२९०२८ अंतर्गत सन २०१८-१९ या आर्थिक वर्षासाठी १०१ ते २५० हेक्टर सिंचन क्षमतेच्या लघुपाटबंधारे योजनांसाठी रुपये १००.०० कोटी निधी अर्थसंकल्पित करण्यात आला आहे. सदर निधी वैधानिक विकास मंडळ निहाय वितरित करण्याची बाब शासनाचे विचाराधीन होती. त्यानुषंगाने संदर्भीय पत्रान्वये शिफारस करण्यात आलेल्या प्रस्तावाबाबत शासनाने खालील प्रमाणे निर्णय घेतला आहे.
शासन निर्णय : लघु पाटबंधारे योजना ताडील, ता. दापोली, जि. रत्नागिरी या १९५ हेक्टर सिंचन क्षमता असलेल्या प्रगतीपथावरील प्रकल्पाच्या बांधकामासाठी रुपये २०३.०० लक्ष (रुपये दोन कोटी, तीन लक्ष) निधी खालील अटी व शर्थींच्या अधीन वितरित करण्यास याद्वारे, शासनाची मान्यता प्रदान करण्यात येत आहे.
अ) वरील प्रकल्पांच्या कामांकरिता जलसंधारण महामंडळ, जिल्हा नियोजन समिती अथवा अन्य स्रोताकडून निधी उपलब्ध झाला असल्यास, याद्वारे वितरित करण्यात येत असलेल्या निधीचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यते च्या किंमतीपेक्षा जास्तीचा निधी खर्च करण्यात येवू नये, क) वरील प्रकल्पांच्या कामासाठी निधीची गरज नसल्यास, सदर निधी कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर निधी तातडीने शासनाकडे प्रत्यार्पित करावा, ई) निधी वितरणासंबधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
# Page 2
शासन निर्णय क्रमांकः नवीन-२०१९/प्र.क्र.१३/जल-४
फ़) कामे १००% पूर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, ठाणे यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८ २०१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-५, ४७०२, लहान पाटबंधाऱ्यावरील भांडवली खर्च १०१, भूपृष्ठ जल
(०१) लहान पाटबंधारे
(०१) (०२) लहान पाटबंधारे योजना (४७०२ ए०२८)
१०१ ते २५० हे.सिं.क्ष. (कार्यक्रम)
५३, मोठी बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागां ना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरी ने साक्षांकित
# Page 3