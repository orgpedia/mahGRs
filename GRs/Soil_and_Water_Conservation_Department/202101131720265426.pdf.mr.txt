# Page 1
१०१ ते २५० हे.सिं.क्ष. प्रकल्पांसाठी निधीचे वितरण (उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१९/प्र.क्र.२४२/जल-४
मंत्रालय, मुंबई - ४०० ०३२.
दिनांक : १३ जानेवारी, २०२१.
वाचा :- १) वित्त विभाग परिपत्रक क्रमांक अर्थसं-२०२०/प्र.क्र.६४/अर्थ-३, दिनांक १६ एप्रिल, २०२० व १० नोव्हेंबर, २०२०.
२) शासन निर्णय समक्रमांक दिनांक ०८ सप्टेंबर, २०२०.
३)प्रादेशिक जलसंधारण अधिकारी, ठाणे कार्यालयाचे पत्र क्र. प्राजअ/मृवजवि/ लेशा.२/११३९/२०२०, दिनांक १० ऑगस्ट, २०२०.
प्रस्तावना: लघुपाटबंधारे योजना कमारे, ता. जि. पालघर या प्रकल्पाच्या रुपये ५५.१३ कोटी मंजूर किंमतीच्या अनुषंगाने संदर्भिय दि.१०/०८/२०२० च्या पत्रान्वये रुपये ७५.०० लक्ष निधीची मागणी करण्यात आली होती. तथापि सन २०२०-२१ च्या सुरुवातीला उपलब्ध असलेल्या निधीच्या अनुषंगाने संदर्भिय दि. ०८/०९/२०२० च्या आदेशान्वये केवळ रुपये २६.०० लक्ष निधीचे वितरण करता येणे शक्य झाले होते. आता संदर्भिय दि.१०/११/२०२० च्या परिपत्रकानुसार भांडवली खर्चासाठी अर्थसंकल्पित निधीच्या ७५% मर्यादेतील निधी वितरणासाठी उपलब्ध झाला आहे. त्यानुषंगाने लघुपाटबंधारे योजना कमारे या प्रकल्पाची शिल्लक मागणी पूर्ण करण्याबाबत खालीलप्रमाणे निर्णय घेण्यात आला आहे.
निर्णय : पालघर जिल्ह्यामध्ये २४७ हेक्टर सिंचन क्षमता निर्माण करणाऱ्या कमारे लघुपाटबंधारे योजनेच्या झालेल्या कामाच्या देयकाकरिता रुपये ४९.०० लक्ष (रुपये एकोणपन्नास लक्ष फक्त) निधी खालील अटी व शर्थीच्या अधीन वितरित करण्यासाठी याद्वारे, शासनाची मान्यता प्रदान करण्यात येत आहे.
अ) वरील प्रकल्पाच्या कामांकरिता जलसंधारण महामंडळाकडून अथवा अन्य स्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्या ही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी.
# Page 2
शासन निर्णय क्रमांकः नवीन-२०१९/प्र.क्र.२४२/जल-४
ई) निधी वितरणासंबधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, ठाणे यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२० - २१ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधारे यावरील भांडवली खर्च
(०१)(०२) लहान पाटबंधारे योजना १०१ ते २५० हे. सिं.क्ष. (कार्यक्रम)
५३, मोठी बांधकामे (४७०२९०२८)
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 3