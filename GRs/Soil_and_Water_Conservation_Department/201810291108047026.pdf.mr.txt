# Page 1
जलसमृध्दी यंत्रसामुग्री (अर्थमुव्हर्स) व्याज अर्थसहाय्य योजनेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः जशिअ-२०१७/प्र.क्र. ५२२/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : २९ ऑक्टोबर, २०१८
वाचा: जलसंधारण विभाग, शासन निर्णय, क्रमांक: जशिअ-२०१७/प्र.क्र.५२२/जल-७, दिनांक २ जानेवारी, २०१८.
प्रस्तावना : राज्यात जलयुक्त शिवार अभियान / मृद व जलसंधारणाची कामे करण्यासाठी यंत्रसामग्री उपलब्ध करण्याकरिता सुशिक्षित बेरोजगार तरुण/ बेरोजगारांची सहकारी संस्था/नोंदणीकृत गट शेती / शेतकरी उत्पादक कंपनी / विविध कार्यकारी सहकारी संस्था यांना शासनाकडून मृद व जलसंधारण विभाग, सहकार विभाग व महाराष्ट्र सहकार विकास महामंडळ यांच्या माध्यमातून जलसमृध्दी यंत्रसामग्री (अर्थमूव्हर्स) व्याज अर्थसहाय्य योजना संदर्भाधीन शासन निर्णय दिनांक ०२ जानेवारी, २०१८ अन्वये सुरु करण्यात आलेली आहे.
मा. मंत्री सहकार, पणन व वस्त्रोद्योग यांचे अध्यक्षतेखाली दिनांक २२ मे, २०१८ रोजी बैठकीत झालेल्या चर्चेनुसार लाभार्थी निवड प्रक्रिया, लाभार्थी निवड समितीची रचना इ. बाबत खालीलप्रमाणे सुधारणा करणे ही बाब शासनाच्या विचाराधीन होती.
शासन निर्णयः जलयुक्त शिवार अभियान/मृद व जलसंधारणाची कामे करण्यासाठी यंत्र सामुग्री उपलब्ध करण्याकरिता शासन निर्णय दिनांक ०२ जानेवारी, २०१८ अन्वये सुरु करण्यात आलेल्या “जलसमृध्दी यंत्रसामग्री (अर्थमूव्हर्स) व्याज अर्थसहाय्य योजनेमध्ये" मध्ये खालील प्रमाणे सुधारणा करण्यास मान्यता देण्यात येत आहे.
(१) लाभार्थ्यांची निवड करण्यासाठी सुधारीत निवड समिती खालीलप्रमाणे राहील.
---------------------------------------------------------------------------------
| अ.क्र. | नाम | पद |
| (१) | जिल्हा उपनिबंधक सहकारी संस्था | अध्यक्ष |
| (२) | उप विभागीय जलसंधारण अधिकारी (उपअभियंता जलसंधारण) | सदस्य |
| (३) | तालुका कृषि अधिकारी (जिल्हा मुख्यालयातील) | सदस्य |
| (४) | सहायक निबंधक ( जिल्हा उपनिबंधक सहकारी संस्था यांचे कार्यालयातील) | सदस्य सचिव |
---------------------------------------------------------------------------------
# Page 2
शासन निर्णय क्रमांकः जशिअ-२०१७/प्र.क्र. ५२२/जल-७
(२) यापुढे लाभार्थ्यांचा प्राधान्यक्रम रद्द करण्यात येत असुन प्राधान्यक्रमाचा विचार न करता सर्व प्रकारातील पात्र अर्जदारामधून सोडत काढुन लाभार्थी यादी व प्रतिक्षा यादी तयार करावी.
निवडलेल्या लाभार्थ्यास वित्तीय संस्थेकडून कर्ज वाटपासाठी १ महिण्याची मुदत असेल. तसेच यापुर्वी निवडण्यात आलेल्या लाभार्थ्यांस कर्ज वाटपासंदर्भातील प्रक्रिया पुर्ण करण्यासाठी १ महिण्याची मुदत देण्यात येत आहे. तथापि, लाभार्थ्यास कर्ज वाटपासाठी मुदत देण्यासंदर्भात प्रकरणपरत्वे अंतिम निर्णय घेण्याचे अधिकार व्यवस्थापकीय संचालक, महाराष्ट्र सहकार विकास महामंडळ, पुणे यांना असतील.
(३) शासन व लाभार्थी यांच्यामध्ये द्विपक्षीय करार करण्यात यावा. परंतु वित्तीय संस्था व लाभार्थी यांच्यातील द्विपक्षीय सामंज्यस करार (MOU) वैकल्पिक असेल.
२. संदर्भाधीन शासन निर्णय दिनांक ०२ जानेवारी, २०१८ मधील इतर बाबी कायम राहतील.
त्यानुसार आवश्यक कार्यवाही करण्याची जबाबदारी निवड समितीची राहील.
# Page 3