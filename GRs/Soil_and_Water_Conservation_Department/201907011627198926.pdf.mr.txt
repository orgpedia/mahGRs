# Page 1
मृद व जलसंधारण विभागाच्या आस्थापनेवर शिपाई (गट-ड) संवर्गातील काल्पनिक पदे निर्माण करुन ती बाह्ययंत्रणेद्वारे भरण्यास मान्यता देण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०१९/प्र.क्र.१६०/जल-५
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
दिनांक : ०१ जुलै, २०१९
वाचा : १. ग्राम विकास व जलसंधारण विभाग, शासन निर्णय क्र.आस्थाप-२०१६/प्र.क्र.८८ (भाग - ९) / जल-२, दि.३१.०५.२०१७ २. ग्राम विकास विभाग, शासन निर्णय क्र.पदनि-१०१६/प्र.क्र.१७८/आस्था-१, दि.१९.०३.२०१८.
३. वित्त विभाग, शासन परिपत्रक क्र.पदनि-२०१३/प्र.क्र.११२/१३/वित्तीय सुधारणा-१, दि.०२.१२.२०१३.
४. वित्त विभाग, शासन परिपत्रक क्र. पदनि-२०१३/प्र.क्र.२९/१६/वित्तीय सुधारणा - १, दि.०२.०८.२०१६.
प्रस्तावना :
सामान्य प्रशासन विभागाच्या दि.२६.०९.२०१७ च्या शासन अधिसूचनेन्वये मृद व जलसंधारण विभाग या नवीन प्रशासकीय विभागाची निर्मिती करण्यात आली आहे. मृद व
जलसंधारण विभागाच्या मंत्रालय खुद्द आस्थापनेवर संदर्भाधिन क्र.१ व २ च्या शासन निर्णयान्वये
शिपाई (गट-ड) संवर्गामध्ये निर्माण करण्यात आलेल्या पदांपैकी ३ रिक्त पदे, काल्पनिक पदनिर्मिती
करुन, बाह्ययंत्रणेद्वारे भरण्याबाबतची बाब शासनाच्या विचाराधिन होती.
शासन निर्णय :
अपर मुख्य सचिव (सेवा), सामान्य प्रशासन विभाग आणि सचिव (व्यय), वित्त विभाग
यांच्या वित्त विभाग, शासन निर्णय दि.०९.०६.२०१७ अन्वये गठीत उपसमितीने दिनांक
०७.०१.२०१९ रोजी झालेल्या बैठकीमध्ये मृद व जलसंधारण विभागातील गट ड संवर्गातील
शिपायांची एकूण ३ काल्पनिक पदे निर्माण करुन ती बाह्ययंत्रणेद्वारे भरण्यास मान्यता दिली आहे.
सदर मान्यतेच्या अनुषंगाने मृद व जलसंधारण विभागाच्या आस्थापनेवर शिपाई (गट-ड) संवर्गात ३
काल्पनिक पदे निर्माण करुन सदर पदे बाह्ययंत्रणेद्वारे भरण्यास या शासन निर्णयान्वये मान्यता प्रदान करण्यात येत आहे.
# Page 2
शासन निर्णय क्रमांकः आस्थाप-२०१९/प्र.क्र.१६०/जल-५
२. यावर होणारा खर्च “मागणी क्र. झेडएच-४, ३४५१, सचिवालयीन-आर्थिक सेवा, ०९०,
सचिवालय, (०१) मृद व जलसंधारण विभाग, (०१)(०१) मृद आणि जलसंधारण विभाग (अनिवार्य),
१३, कार्यालयीन खर्च (३४५१९०४६)” या लेखाशीर्षाखाली खर्ची टाकण्यात यावा व तो मंजूर अनुदानातून भागविण्यात यावा.
३. हा शासन निर्णय, वित्त विभाग आकृतीबंध पुनर्रचना कक्ष कार्यासनाच्या अनौपचारिक
संदर्भ क्र.५७०/२०१८ च्या अनुषंगाने पृष्ठांकन क्र.पदनि-२०१९/प्र.क्र.०२/आपुक, दि.०८.०१.२०१९
सोबत प्राप्त झालेल्या उपसमितीच्या बैठकीच्या इतिवृत्तानुसार निर्गमित करण्यात येत आहे.