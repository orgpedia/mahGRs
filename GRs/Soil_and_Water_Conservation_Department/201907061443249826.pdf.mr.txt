# Page 1
रत्नागिरी जिल्ह्यातील चिपळूण तालुक्यातील तिवरे धरण फुटी प्रकरणाची विशेष चौकशी पथक (S.I.T.) मार्फत चौकशी करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः नविन-२०१९/प्र.१८०/जल-४
मंत्रालय, मुंबई - ४०० ०३२.
दिनांक: ०६ जुलै, २०१९
प्रस्तावना : रत्नागिरी जिल्ह्यातील चिपळूण तालुक्यातील तिवरे धरण दिनांक ०२ जुलै, २०१९ रोजी फुटल्याने झालेल्या जीवित व वित्तहानी प्रकरणी उच्चस्तरीय चौकशी करण्याच्या दृष्टिने विशेष चौकशी पथक स्थापन करण्याची बाब शासनाच्या विचाराधीन होती.
शासन निर्णय -
रत्नागिरी जिल्ह्यातील चिपळूण तालुक्यातील तिवरे धरण दिनांक ०२ जुलै, २०१९ रोजी फुटल्याने झालेल्या जीवित व वित्तहानी प्रकरणी सखोल चौकशी करण्यासाठी खालील प्रमाणे विशेष चौकशी पथक स्थापन करण्यात येत आहे.
(1) श्री.अविनाश सुर्वे, सचिव, जलसंपदा तथा कार्यकारी संचालक, विदर्भ सिंचन विकास महामंडळ, नागपूर - पथक प्रमुख
(ii) मुख्य अभियंता (लघुसिंचन) जलसंधारण - सदस्य (iii) जिल्हाधिकारी रत्नागिरी- सदस्य (iv) जिल्हा पोलीस अधिक्षक, रत्नागिरी- सदस्य
२. विशेष चौकशी पथकाची कार्यकक्षा खालील प्रमाणे असेल.
(i) तिवरे धरण फुटीच्या कारणांचा शोध घेऊन दोषींवर जबाबदारी निश्चित करणे व त्यानुसार अनुषंगिक चौकशी करणे.
(ii) लघुसिंचन तलाव, पाझर तलाव, गाव तलाव, मालगुजारी तलाव व इतर तत्सम तलावांबाबतीत भविष्यात अशा घटना घडू नयेत याकरिता उपाययोजना सुचविणे.
३. विशेष चौकशी पथकाने आपला अहवाल दोन महिन्यांच्या आत शासनास सादर करावा.
# Page 2
शासन निर्णय क्रमांकः भसंप्र-२०१४/प्र.क्र.३७/जल-४