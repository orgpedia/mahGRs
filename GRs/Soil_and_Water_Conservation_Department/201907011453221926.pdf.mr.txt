# Page 1
मोटार अपघात दावा क्र. सीपीएन १४५८/१४ मध्ये दिलेल्या निर्णयानुसार रक्कम अदा करण्यास मंजूरी देणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप २०१९/प्र.क्र.४०/जल-११
हुतात्मा राजगुरू चौक, मादाम काम मार्ग,
मंत्रालय, मुंबई -४०००३२.
दिनांक: २८ जून, २०१९.
संदर्भ: प्रादेशिक जलसंधारण अधिकारी, मृद व जलसंधारण विभाग, अंजनी नागपूर यांचे पत्र जा.क्र. १४४/चौकशी/सन२०१९, दि. २३/०१/२०१९.
प्रस्तावना: मोटार अपघात दावा क्रमांक सीपीएन १४५८/१४, सर्जेराव रामाजी कंगाली विरुध्द कार्यकारी अभियंता, लघुसिंचन अजनी, नागपूर या दावा प्रकरणी मा. न्यायालयाने दि.१९/०६/२०१८ रोजी शासनाविरुध्द निकाल दिला असून रु.५,१६,०००/- एवढी नुकसान भरपाईची रक्कम प्रतिवादी यांनी, दि.
२८.१०.२०१४ रोजी दावा दाखल केलेल्या दिनांकापासून ७.५% व्याजासह अर्जदारास प्रदान करण्याबाबत निर्णय दिला आहे. न्यायालयाने दिनांक २६/११/२०१८ पर्यंतच्या व्याजाची गणना करुन रु.६,०९,६९७ / दावा रक्कम म्हणून न्यायालयात जमा करण्याचे आदेश दिले आहेत. तद्नंतर मा. न्यायालयाने रक्कम जमा करण्यास दिनांक १८.०२.२०१९ पर्यंत मुदतवाढ दिली आहे. मा. न्यायालयाच्या आदेशानुसार खालीलप्रमाणे रकमा देय होत आहेत :
----------------------------------------------------------------------------------------------------
| १ | दि. २६/११/२०१८ पर्यंत व्याजासह नुकसान भरपाईची रक्कम | रु.६,०९,६९७/ |
| २ दि | .२७/११/२०१८ ते दिनांक १८/०२/२०१९ (मा.न्यायालयाने दिलेल्या मुदतीनुसार) व्याजाची रक्कम | रु.८०४३/ |
| ३ | नोफॉल्ट लायबिलिटीची रक्कम | रु.५०,०००/ |
| ४ | सरकारी वकीलाची फी | रु.१५,०००/ |
|  | एकूण रक्कम | रु.६,८२,७४०/ |
----------------------------------------------------------------------------------------------------
वरीलप्रमाणे नुकसानभरपाई, व्याजाची रक्कम व इतर बाबी मिळून रु.६,८२,७४०/- एवढी रक्कम अदा करावयाची असून प्रादेशिक जलसंधारण अधिकारी, मृद व जलसंधारण विभाग, अंजनी नागपूर यांनी सदर रक्कम अदा करण्यास मंजूरी देण्याबाबत संदर्भाधिन पत्रान्वये विनंती केली आहे.
शासन निर्णयः प्रादेशिक जलसंधारण अधिकारी, मृद व जलसंधारण विभाग, अजनी नागपूर यांच्या दि. २३/०१/२०१९ च्या प्रस्तावास अनुसरुन या प्रकरणी मा. न्यायालयाच्या निर्णयानुसार कार्यकारी
# Page 2
शासन निर्णय क्रमांकः आस्थाप २०१९/प्र.क्र.४०/जल-११
अभियंता, लघुसिंचन अजनी, नागपूर यांची दंड व व्याजाची रक्कम रु.६,८२,७४०/- (रु. सहा लाख ब्याऐंशी हजार सातशे चाळीस फक्त) अदा करण्यास शासन मंजूरी देण्यात येत आहे. सदर रु.६,८२,७४०/- एवढा खर्च खालील लेखाशिर्षामधील उपलब्ध तरतूदीतून भागविण्यात यावा.
लेखाशीर्ष २४०२ ए१६६
(०१) (०६) उपविभागीय जलसंधारण अधिकारी यांची आस्थापना (अनिवार्य), १३, कार्यालयीन खर्च (२४०२ ए१६६)
२. सदर शासन निर्णय वित्त विभागाच्या सहमतीने त्यांचा अनौपचारिक संदर्भ क्र. २४३/२०१९/व्यय १५, दिनांक १२/०६/२०१९ अन्वये निर्गमित करण्यात येत आहे.