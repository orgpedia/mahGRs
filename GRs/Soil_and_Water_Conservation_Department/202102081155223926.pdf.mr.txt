# Page 1
जलयुक्त शिवार अभियानांतर्गत झालेल्या कामांची खुली चौकशी करण्यासाठी श्री विजयकुमार, सेवानिवृत्त अपर मुख्य सचिव यांना अध्यक्ष म्हणून देण्यात येणारे वेतन व भत्ते ठरविण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : जशिअ-२०२०/प्र.क्र.१२४/जल-७
हुतात्मा राजगुरू चौक,मादाम कामा मार्ग,
मंत्रालय, मुंबई-४०० ०३२
दिनांक : ०८ फेब्रुवारी, २०२१
संदर्भ:- १. शासन निर्णय, मृद व जलसंधारण विभाग, क्रमांक: जशिअ - २०२०/प्र.क्र.१२४/जल-७, दिनांक ०१ डिसेंबर, २०२०
२. शासन निर्णय, मृद व जलसंधारण विभाग, क्रमांक: जशिअ-२०२०/प्र.क्र.१२४/जल-७, दिनांक १४ जानेवारी, २०२१
३. शासन निर्णय, सामान्य प्रशासन विभाग, क्रमांक:संकीर्ण-२७१५/प्र.क्र.१००/१३, दिनांक १७ डिसेंबर,२०१६
प्रस्तावना : भारताचे नियंत्रक व महालेखापरिक्षक यांचा दिनांक ३१ मार्च,२०१९ रोजी संपलेल्या वर्षाचा सामान्य आणि सामाजिक क्षेत्र व सार्वजनिक उपक्रमावरील वर्ष २०२० चा अहवाल क्रमांक-३ मध्ये महालेखापाल यांनी जलयुक्त शिवार अभियानांतर्गत झालेल्या कामांबाबत नोंदविलेल्या मुद्द्यांवर मा.मंत्रीमंडळाने जलयुक्त शिवार अंतर्गत झालेल्या कामांची खुली चौकशी करण्याचा निर्णय घेतला आहे. फक्त कामांची संख्या अधिक असल्याने कोणती कामे खुल्या चौकशीसाठी निवडणे आवश्यक आहे याचा शोध घेण्यासाठी, शासनाच्या संदर्भाधीन क्र.१ येथील दि.१ डिसेंबर, २०२० च्या शासन निर्णयान्वये श्री.विजयकुमार, सेवानिवृत्त अपर मुख्य सचिव यांच्या अध्यक्षतेखाली समिती गठीत करण्यात आली असून समितीची कार्यकक्षा ठरवून देण्यात आली आहे. त्यानुषंगाने, श्री. विजयकुमार सेवानिवृत्त अपर मुख्य सचिव यांच्या नियुक्तीच्या संदर्भातील अटी, शर्ती व इतर बाबी संदर्भाधीन क्र.२ येथील दि. १४ जानेवारी, २०२१ च्या शासन निर्णयान्वये विहीत करण्यात आल्या आहेत. त्यानुसार, श्री.विजयकुमार यांचे वेतन (मासिक परिश्रम) व भत्ते निश्चित करण्याची बाब शासनाच्या विचाराधीन होती.
शासन निर्णय श्री.विजयकुमार, (सेवानिवृत्त अपर मुख्य सचिव) अध्यक्ष यांच्या मासिक वेतन/मासिक परिश्रम व भत्त्यांची गणना पुढीलप्रमाणे विहीत करण्यात येत आहेत
-----------------------------------------------------------------------------------
| अ.क्र  |  | निवृत्तीचा दिनांक | दि.३१/८/२०१८ |
| १ | निश्चित झालेले मूळ वेतन | रू.१,१२,५००/ |
| २ | अंशराशीकृत मुल्य | रू. ४५००० |
| ३ | करारपद्धतीने नियुक्तीचा दिनांक | दि.०१.१२.२०२० |
| ४ | नियुक्तीच्यावेळी देय असलेल्या निवृत्ती वेतनाची रक्कम | रू.६७५०० |
| ५ | नियुक्तीच्या वेळी प्राप्त होणाऱ्या निवृत्तीवेतनाची रक्कम +महागाई भत्ता | रू.८६६२५ |
-----------------------------------------------------------------------------------
# Page 2
शासन निर्णय क्रमांकः जशिअ-२०२०/प्र.क्र.१२४/जल-७
-----------------------------------------------------------------------------------
| ६ | अनु.क्र.५ मधील रक्कम शंभरात रूपांतरीत करून | रू.८६६०० |
| ७ | मासिक परिश्रम | रू.८६६०० |
| ८ | निवासी भत्ता प्रवास भत्ता आणि दूरध्वनी भत्ता (मासिक परिश्रमाच्या २५ %) | रू.२१६५० |
| ९ | एकूण | रू.१,०८,२५० |
| १० | एकूण रक्कम (शंभरात रूपांतरीत करून) | रू.१,०८,३००/ |
-----------------------------------------------------------------------------------
श्री. विजयकुमार, समिती अध्यक्ष यांच्या मासिक परिश्रमावरील खर्चाची उपरोक्त प्रमाणे येणारी रक्कम रू.१,०८,३००/- (रूपये एक लाख आठ हजार तीनशे फक्त) ही जलयुक्त शिवार अभियानाशी संबंधित लेखाशिर्ष ४४०२२६८१ या खाली करण्यात आलेल्या तरतूदीपैकी आकस्मिक खर्चासाठी राखून ठेवण्यात आलेल्या निधीमधून खर्च करण्यात येईल.
# Page 3