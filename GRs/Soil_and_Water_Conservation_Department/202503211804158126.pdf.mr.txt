# Page 1
मृद व जलसंधारण विभागातील उपविभागीय जलसंधारण
अधिकारी (स्थापत्य) गट-अ व जलसंधारण अधिकारी
(स्थापत्य) गट-ब (राजपत्रित) यांचा परिवीक्षाधीन
कालावधी समाप्त करणे व स्थायित्व प्रमाणपत्र
देण्याबाबतचा प्रस्ताव सादर करणेबाबत.
महाराष्ट्र शासन
मृद व जलसंधारण विभाग
शासन परिपत्रक क्रमांक : आस्थाप-२०२५/प्र.क्र.३९/जल-२
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दिनांक : २१ मार्च, २०२५
वाचा :-
१) सामान्य प्रशासन विभाग, शासन निर्णय क्र.परिवी-२७१५/प्र.क्र.३०२/आठ, दि.२९.०२.२०१६.
२) सामान्य प्रशासन विभाग, शासन निर्णय क्र.परिवी-२७१५/प्र.क्र.३०२/आठ, दि.२२.०६.२०२१.
३) सामान्य प्रशासन विभाग, शासन परिपत्रक क्र. स्थाप्रप-१४१४/(प्र.क्र.७३/१४)/१३-अ,
दि.११.०९.२०१४.
४) सामान्य प्रशासन विभाग, शासन परिपत्रक क्र.परिवी-२७१५/प्र.क्र.२०३/आठ, दि.२५.०८.२०१५.
शासन परिपत्रक :-
मृद व जलसंधारण विभागाच्या अधिपत्याखालील उपविभागीय जलसंधारण अधिकारी
(स्थापत्य) गट-अ व जलसंधारण अधिकारी (स्थापत्य) गट-ब (राजपत्रित) या संवर्गातील सरळसेवेची
पदे महाराष्ट्र स्थापत्य अभियांत्रिकी स्पर्धा परीक्षेमधून महाराष्ट्र लोकसेवा आयोगामार्फत शिफारस
केलेल्या उमेदवारांमधून भरण्यात येतात. या शिफारस पात्र उमेदवारांची सदर पदावर २ वषांच्या
परिविक्षाधीन कालावधीसाठी नेमणूक करण्यात येते.
२. सामान्य प्रशासन विभागाच्या दि.२५.०८.२०१५ रोजीच्या शासन परिपत्रकान्वये राज्य
शासकीय गट-अ व गट-ब अधिकारी यांचा परिवीक्षाधीन कालावधी नियमित करण्याबाबतचे
अधिकार जे सध्या शासनास आहेत ते यापुढे संबंधित प्रशासकीय विभागाचे सचिव/प्रधान सचिव
/अपर मुख्य सचिव यांना प्रदान करण्यात आले आहेत.
त्यानुसार क्षेत्रीय स्तरावरुन आयुक्त कार्यालयामार्फत, परिवीक्षाधीन कालावधी समाप्त
करण्याचा/ स्थायित्व प्रमाणपत्र देण्याबाबतचा प्रस्ताव विहित कालावधीत शासनास प्राप्त होणे
अपेक्षित आहे. तथापि, असे निदर्शनास आले आहे की, असे प्रस्ताव पाठविण्याबाबत क्षेत्रीय
कार्यालयाकडून दुर्लक्ष केले जाते व विहित कालावधी उलटून गेल्यानंतर उशीराने असे प्रस्ताव
शासनास प्राप्त होतात. यादरम्यान सदर अभियंत्यांचा पुढील पदोन्नतीसाठी विचार केला जात नाही.
तसेच, बहुतांश प्रकरणी क्षेत्रीय कार्यालयांकडून अपूर्ण/त्रुटीयुक्त प्रस्ताव प्राप्त झाल्यामुळे
परिविक्षाधीन अधिकाऱ्यांचा परिविक्षाधीन कालावधी समाप्त करणे/स्थायित्व प्रमाणपत्र देण्यात
अडचणी निर्माण होत असून त्रुटींची पूर्तता करण्याबाबत अनावश्यक व वारंवार पत्रव्यवहार होऊन
देखील असे प्रस्ताव शासन स्तरावर प्रलंबित राहतात. तसेच, विहित कालावधीत परिवीक्षाधीन
अभियंत्यांचा परिवीक्षाधीन कालावधी समाप्त न झाल्यास अभियंत्यांचे वार्षिक वेतनवाढी, सुधारित
वेतन आयोगानुसार वेतननिश्चिती, पदोन्नती व यासारख्या अनेक बाबींविषयक कार्यवाही पार
पाडण्यास अडचणी उद्भवू शकतात.
# Page 2
शासन परिपत्रक क्रमांकः आस्थाप-२०२५/प्र.क्र.३९/जल-२
३. यास्तव सामान्य प्रशासन विभागाच्या दि.२२.०६.२०२१ रोजीच्या व दि.११.०९.२०१४
रोजीच्या शासन निर्णयातील तरतुदीनुसार अपूर्ण/त्रुटीयुक्त परिवीक्षाधीन कालावधी समाप्त करणे व
स्थायित्व प्रमाणपत्र देण्याबाबतचे प्रस्ताव शासनाकडे पाठविताना सोबतच्या विवरणपत्र-“अ” व “ब”
मधील तपासणी सूचीनुसार कागदपत्रांची पडताळणी करुन व त्या क्रमाने कागदपत्रांचा क्रम
लावूनच परिपूर्ण प्रस्ताव शासनास सादर करण्याची दक्षता कार्यालय प्रमुखांनी घ्यावी. प्रस्तावासोबत
सोबतच्या विवरणपत्र-“अ” व “ब” प्रमाणे आदेशाच्या साक्षांकित प्रती/ प्रमाणपत्र नसल्यास
अशाप्रकारचे अपूर्ण प्रस्ताव कार्यवाहीस्तव परत पाठविण्यात येतील.
४. परिवीक्षाधीन कालावधी समाप्त करणे/स्थायित्व प्रमाणपत्र देय झाल्यापासून संबंधित
अधिकाऱ्यांचे प्रस्ताव, विभागीय कार्यालयातील कार्यालयीन अधीक्षक/प्रथम लिपिक यांनी तात्काळ
तयार करुन १५ दिवसांचे आत आयुक्त कार्यालयामार्फत शासनास सादर करण्याची दक्षता घ्यावी.
परिवीक्षाधीन कालावधी समाप्त करणे/स्थायित्व प्रमाणपत्र देय असलेल्या अधिकाऱ्यांचे
प्रस्ताव विहित मुदतीत शासनास प्राप्त न झाल्यास, संबंधित कार्यालयाचे कार्यालयीन
अधीक्षक/प्रथम लिपिक जबाबदार राहतील. तसेच सदर प्रस्ताव वेळेत सादर न झाल्यामुळे काही
न्यायालयीन प्रकरणे उद्भवल्यास त्याची संपूर्ण जबाबदारी संबंधित कार्यालय प्रमुखांची राहील,
याची नोंद घ्यावी.
५. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3