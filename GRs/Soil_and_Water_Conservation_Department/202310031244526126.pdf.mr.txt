# Page 1
जलसंपदा विभागांतर्गत कार्यरत असलेल्या व मृद व जलसंधारण विभागाकडे विकल्प दिलेल्या गट – “क” संवर्गातील कर्मचाऱ्याच्या समावेशनाबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२३/प्र.क्र.१४६/जल-२
हुतात्मा राजगुरु चौक,मादाम कामा रोड,
मंत्रालय, मुंबई - ४०००३२
दिनांक : ०३ ऑक्टोबर, २०२३
वाचा : १) ग्राम विकास व जलसंधारण विभाग, शासन निर्णय क्रमांक : आस्थाप २०१६/प्र.क्र.८८ (भाग-९)/जल-२, दि.३१/५/२०१७ २) ग्राम विकास व जलसंधारण विभाग, शासन प्रसिद्धीपत्रक क्रमांक : आस्थाप २०१६ /प्र.क्र.८८ (भाग-९)/जल-२, दि.३१/५/२०१७ ३) मृद व जलसंधारण विभाग, शासन निर्णय क्रमांक आस्थाप २०१८/प्र.क्र.९३/जल-२, दि.१८/६/२०१८ ४) मा.महाराष्ट्र प्रशासकीय न्यायाधिकरण, खंडपीठ, औरंगाबाद यांचे मूळ अर्ज क्र.५८१/ २०१८ व संकीर्ण अर्ज क्र.३७२/२०१८ मधील दि.२१/०२/२०२२ रोजीचे आदेश.
५) जलसंपदा विभागाचा अनौपचारिक संदर्भ क्र.१६/२०२३/आ.( तांत्रिक) मधील दि.२३/०६/२०२३ रोजीची टिप्पणी.
प्रस्तावना : मृद व जलसंधारण या प्रशासकीय विभागाची निर्मिती उपरोक्त संदर्भ क्र.१ वरील शासन निर्णयान्वये करण्यात आली आहे. मृद व जलसंधारण या नवीन प्रशासकीय विभागाचा आकृतिबंध निश्चित करण्यात येऊन या नवीन प्रशासकीय विभागाकडे कायमस्वरूपी वर्ग होऊ इच्छिणाऱ्या जलसंपदा विभाग व कृषी विभागातील अधिकारी/कर्मचारी यांच्याकडून दि.१५/०७/२०१७ या दिनांकापूर्वी विकल्प मागविण्यात आले होते. त्यास अनुसरून जलसंपदा विभागाकडील गट- “क” व “ड” मधील संवर्गातील प्राप्त झालेले सर्व विकल्प व आक्षेप विचारात घेऊन उपरोक्त संदर्भ क्र.३ वरील शासन निर्णयान्वये सदरहू अंतिम यादी प्रसिद्ध करण्यात आली आहे.
उपरोक्त संदर्भ क्र.३ च्या शासन निर्णयान्वये श्री. संदीप धोंडीराम सुतार यांचे मृद व जलसंधारण विभागामध्ये गट-“क” मधील सहाय्यक आरेखक संवर्गात समावेशन करण्यात आले आहे. श्री. सुतार हे अद्याप जलसंपदा विभागांतर्गत अधिक्षक अभियंता, कोल्हापूर पाटबंधारे मंडळ, कोल्हापूर या मंडळ कार्यालयात कार्यरत असून त्यांना जलसंपदा विभागातून अद्याप पर्यंत कार्यमुक्त करण्यात आलेले नाही. श्री. सुतार यांचा मृद व जलसंधारण विभागाकडील समावेशनाचा दिलेला विकल्प रद्द न झाल्यामुळे त्यांना ४ वर्षे पदोन्नतीस पात्र असूनही पदोन्नती न मिळाल्यामुळे त्यांचे आर्थिक नुकसान होत असल्याचे जलसंपदा विभागाने या विभागास कळविले आहे.
श्रीम.वैशाली राजू बारहाते यांनी त्यांचे मृद व जलसंधारण विभागामध्ये गट-“ड” मधील चौकीदार संवर्गात करण्यात आलेले समावेशन रद्द करणेबाबत संदर्भ क्र.४ मध्ये नमुद केल्याप्रमाणे मा. महाराष्ट्र प्रशासकीय न्यायाधिकरण, खंडपीठ, औरंगाबाद येथे मूळ अर्ज क्र.५८१/२०१८ व संकीर्ण अर्ज क्र.३७२/२०१८ दाखल केला होता. या प्रकरणातील मा.न्यायाधिकरणाचे आदेश तसेच जलसंपदा विभागाने श्री. संदिप धोंडीराम सुतार, सहायक आरेखक यांचा मृद व जलसंधारण विभागाच्या आस्थापनेवर कायमस्वरूपी समायोजित होण्याचा
# Page 2
शासन निर्णय क्रमांकः आस्थाप-२०२३/प्र.क्र.१४६/जल-२
विकल्प रद्द करण्यास दिलेली मान्यता पाहता, श्री. सुतार, सहाय्यक आरेखक यांचे या विभागाकडील समावेशन/विकल्प रद्द करण्याची बाब शासनाच्या विचाराधीन होती.
शासन निर्णय : उपरोक्त संदर्भ क्रमांक ३ वरील दिनांक १८/०६/२०१८ रोजीच्या शासन निर्णयान्वये गट-“क” मधील सहाय्यक अनुरेखक संवर्गातील श्री. संदीप धोंडीराम सुतार यांचे मृद व जलसंधारण विभागाकडे करण्यात आलेले समावेशन/विकल्प या शासन निर्णयान्वये रद्द करण्यात येत आहे.