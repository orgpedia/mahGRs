# Page 1
जलयुक्त शिवार अभियानातंर्गत नाला खोलीकरणाच्या / रुंदीकरणाच्या लोकसहभागातून होणा-या कामाकरिता ग्रामपंचायत,अशासकीय संस्था, खाजगी व्यक्ती यांनी यंत्रसामुग्री उपलब्ध करुन दिल्यास त्यांना द्यावयाच्या दरात वाढ करण्याबाबत
महाराष्ट्र शासन
मृद जलसंधारण विभाग
शासन परिपत्रक क्रमांक: जशिअ २०१९/प्र.क्र. १०३/जल-७
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२.
दिनांक: १७ मे, २०१९
वाचा :- १. शासन निर्णय, जलसंधारण विभाग, क्रमांक जशिअ-२०१४/प्र.क्र.
२०३ / जल-७, दिनांक ५ डिसेंबर, २०१४
२. शासन परिपत्रक मृद व जलसंधारण विभाग, क्रमांक मफुअ - २०१६ / प्र. क्र. ६८ /जल-८ दिनांक ४ मे, २०१६
३. शासन पत्र मृद व जलसंधारण विभाग, क्रमांक संकिर्ण - २०१७/प्र.
क्र. १३४/जल-१ दिनांक १६ मे, २०१७
४. शासन परिपत्रक मृद व जलसंधारण विभाग, क्रमांक गामुध २०१७/प्र.क्र. ६२/जल-८ दिनांक २५ मे, २०१६
५. शासन परिपत्रक मृद व जलसंधारण विभाग, क्रमांक संकिर्ण - २०१७/प्र.क्र.२४/जल-२० दिनांक ४ सप्टेंबर, २०१७.
६. शासन परिपत्रक मृद व जलसंधारण विभाग, क्रमांक जशिअ - २०१८/प्र.क्र.१८७/जल- ७ दिनांक २७ एप्रिल, २०१८
शासन परिपत्रक:
राज्यात वारंवार उद्भवणा-या टंचाई परिस्थितीवर मात करण्यासाठी कायमस्वरुपी उपाययोजना म्हणून जलयुक्त शिवार अभियान दि. ५ डिसेंबर, २०१४ च्या शासन निर्णयान्वये राबविण्यात येत आहे. अभियान अंतर्गत नाला खोलीकरण / रुंदीकरण करण्याचे काम शासकीय यंत्रणेबरोबर लोकसहभागातून करण्यात येत आहेत. लोकसहभागातून नाला खोलीकरणाच्या / रुंदीकरणाकरिता ग्रामपंचायत, अशासकीय संस्था, खाजगी व्यक्ती यांनी यंत्रसामुग्री उपलब्ध करुन दिल्यास प्रति घन मीटर इंधनासह यंत्रभाडे यासाठी ₹२७/- इतका कमाल दर संदर्भाधीन क्र. ५ अन्वये निश्चित करण्यात आला होता. मा. मुख्य सचिव यांच्या अध्यक्षतेखाली गठीत शक्ती प्रदत्त समितीच्या दिनांक ९ मे, २०१९ रोजी झालेल्या बैठकीत प्रति घन मीटर प्रचलित दर रुपये २७ मध्ये कामाचे स्वरुप व इंधन दरात झालेली वाढ विचारात
# Page 2
शासन परिपत्रक क्रमांकः जशिअ २०१९/प्र.क्र. १०३/जल-७
घेऊन प्रति घन मीटर दर ₹३० अशी वाढ करण्यास मान्यता देण्यात आली आहे. त्यानुसार प्रति घन मीटर ₹३० एवढा कमाल दर सदर परिपत्रक निर्गमित केलेल्या दिनांकापासून लागू करण्यास शासन मान्यता देण्यात येत आहे. यासंदर्भातील संदर्भाधीन क्र. ५ अन्वये देण्यात आलेल्या मार्गदर्शक सूचना कायम राहतील.
# Page 3