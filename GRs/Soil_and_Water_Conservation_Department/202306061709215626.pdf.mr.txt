# Page 1
मागणी क्रमांक झेड एच-५, लेखाशिर्ष ४७०२ ए ०१९.
मौजे सिंदखेड पाझर तलाव क्र.०३, ता. घनसांवगी, जि.
जालना. (भूसंपादन निधी )
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०२०/प्र.क्र.३४/जल-०४
मंत्रालय, मुंबई - ४०० ०३२.
दिनांक:०६ जून, २०२३.
वाचा: १) मृद व जलसंधारण विभाग, शासन निर्णय क्र. भूसंपा-२०१७/प्र.क्र.२३३(भा-२)/ जल-४, दि. ८/०२/२०१९.
२) वित्त विभाग शासन निर्णय क्र. अर्थसं - २०२३/प्र.क्र.४०/अर्थ-३, दि. १२/०४/२०२३.
३) जिल्हा जलंसधारण अधिकारी, जिल्हा परिषद (ल.पा.), जालना यांचे
पत्र क्र. जिपआ / लपावि / भुसं / कावी / २०२३/३७९/६१८, दिनांक ५/०६/२०२३.
प्रस्तावना: जिल्हा परिषद जालना अंतर्गत मौजे सिंदखेड पाझर तलाव क्र.३, ता. घनसांवगी या योजनेसाठी संपादित केलेल्या जमीनीच्या भुसंपादन प्रकरणामध्ये “भूमिसंपादन पुनर्वसन व पुनर्स्थापना करतांना वाजवी भरपाई मिळण्याचा व पारदर्शकतेचा अधिनियम-२०१३" अन्वये निवाडयाची रक्कम
वितरित करण्याची बाब शासनाच्या विचाराधीन होती. वास्तविक पाहता जिल्हा परिषदांनी मंजूर केलेल्या प्रकल्पावरिल भूसंपादनाचा मोबदला त्यांनी स्वतःच्या आर्थिक स्त्रोतामधून अदा करणे आवश्यक आहे. मात्र प्रस्तुत प्रकल्पाकरिता यापूर्वी शासनाकडून निधी उपलब्ध करुन देण्यात आला असल्याने तसेच प्रकरणी मा. उच्च न्यायालयाचे आदेश असल्याने प्राप्त संदर्भिय क्र. ३ येथील प्रस्तावावर वित्त विभागाचे संदर्भिय शासन निर्णयामधील सूचना विचारात घेवून खालीलप्रमाणे निर्णय घेण्यात आला आहे.
निर्णय : मौजे सिंदखेड पाझर तलाव क्र.३, ता. घनसांवगी जि. जालना या प्रकल्पासाठी संपादित जमीनीच्या भूसंपादन प्रकरणामध्ये निवाडयाकरिता रक्कम रुपये ९८.५० लक्ष (अक्षरी रुपये अठ्याण्णव लक्ष पन्नास हजार फक्त) वितरित करण्यास खालील अटी व शर्तीच्या अधीन राहून याद्वारे शासनाची मान्यता प्रदान करण्यात येत आहे.
अ) वरील प्रकल्पाच्या भुसंपादनाकरिता अन्य स्त्रोतांकडून निधी उपलब्ध झाला असल्यास याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये,
ब) तसेच भूसंपादन प्रयोजनार्थ उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्याही परिस्थितीत परस्पर अन्य प्रयोजनार्थ वितरित करण्यात येवू नये,
क) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी,
# Page 2
शासन निर्णय क्रमांक : भूसंपा-२०२०/प्र.क्र.३४/जल-४ ड) निधी वितरणासंबंधीच्या वित्त विभागाच्या संदर्भीय दिनांक १२/०४/२०२३ च्या शासन निर्णयामधील मार्गदर्शक सुचनांचे काटेकोर पालन करावे.
३. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी, मृद व जलसंधारण विभाग यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२३-२४ या आर्थिक वर्षाच्या मंजूर तरतुदीमधून भागविण्यात यावा.
मागणी क्रमांक झेड एच-५, ४७०२- लहान पाटबंधारे यावरील भांडवली खर्च,
१०१, भूपृष्ठ जल
(०१) लहान पाटबंधारे,
(०१) (०१) लहान पाटबंधारे योजना, ० ते १०० हे.सि. क्षमता (कार्यक्रम) (४७०२ ए ०१९), ५३, मोठी बांधकामे
५. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरित प्रती अपर आयुक्त तथा मुख्य अभियंता, मृद व जलसंधारण प्रादेशिक क्षेत्र, पुणे आणि शासनास सादर कराव्यात.
६. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहील व अपर आयुक्त तथा मुख्य अभियंता, मृद व जलसंधारण प्रादेशिक क्षेत्र, पुणे हे सदर बाबींचे समन्वयक प्राधिकारी राहतील.
७. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात
# Page 3