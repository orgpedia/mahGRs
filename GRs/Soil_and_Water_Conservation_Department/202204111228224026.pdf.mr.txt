# Page 1
पाझर तलाव मालेवाडी, ता. हातकणंगले, जि.
कोल्हापूर या प्रकल्पास प्रथम सुधारित प्रशासकीय मान्यता प्रदान करणेबाबत..
महाराष्ट्र शासन
मृद व जलसंधारण विभाग
शासन निर्णय क्रमांकः मजम-२०१४/प्र.क्र.१११/जल-३
मंत्रालय, मुंबई - ४०० ०३२
दिनांक : ११ एप्रिल २०२२
वाचा : १. कोल्हापुर जिल्हा परिषद दि. १७.१२.२००६ ठराव.
२. कार्यकारी अभियंता, ग्रामीण पाणीपुरवठा विभाग, जिल्हा परिषद कोल्हापूर, यांचे पत्र दि. १९.१२.२००६ ३. मुख्य अभियंता, लघु सिंचन (जलसंधारण) पुणे यांचे पत्र क्र. उविअ-२/प्रशा-२/धा-५०/पत्र ४३३१/दि. १२.८.२०१६.
४. वित्त विभाग क्रं. व्यअस/२०१८/प्र.क्र.४३ / अर्थस-२ / वित्त विभाग / दि. १६ मे, २०१८ (व्यय अग्रक्रम समितीचे दि. २३ एप्रिल, २०१८ च्या बैठकीचे इतिवृत्त).
प्रस्तावना :
पाझर तलाव मालेवाडी, ता. हातकणंगले, जि. कोल्हापूर येथे स्थानिक ओढयावर प्रकल्प प्रस्तावित आहे. सदर पाझर तलावाची एकूण पाणीसाठा क्षमता १४८.९९ सघमी इतकी असून प्रकल्पातंर्गत एकूण ३२ हेक्टर अप्रत्यक्ष सिंचनाखाली आणणे नियोजित आहे.
संदर्भ क्र. १ नुसार या प्रकल्पास जलसंपदा विभागाची सन २००५-०६ च्या दरसुचीवर आधारीत रु. ६१,०४,६१९/- (रु. एकसष्ट लक्ष चार हजार सहाशे एकोणीस फक्त) इतक्या रकमेस जिल्हा परिषद यांनी जिल्हा परिषद सर्व साधारण सभा ठराव क्र. ५०० दि. १७ डिसेंबर, २००६ यांनी मुळ प्रशासकीय मान्यता प्रदान केली आहे.
मुख्य अभियंता लघु सिंचन (जलसंधारण) पुणे यांचे संदर्भ २ अन्वये जलसंपदा विभागाची सन २००९-१० चे दरसुचीवर आधारीत रु. १,४३,०१,०५४/- (रु. एक कोटी त्रेचाळीस लक्ष एक हजार चौपन्न फक्त) इतक्या रकमेची सुधारीत प्रशासकीय मान्यतेचा प्रस्ताव शासनास सादर केलेला आहे. प्रकल्पावर रु. ६४.१४ लक्ष खर्च झालेला आहे. सदर सु. प्र. मा. प्रस्तावानुसार प्रति सघमी मापदंड रु. ९५९८७/ इतका असून जलसंपदा विभाग, शासन निर्णय क्र. मापदंड/२२१४/ (२६३/२०१४/ भाग-२ २०१४/लपा-२/दि.१९.७.२०१६ अन्वये निर्धारीत केलेले मापदंड विचारात घेता प्रकल्प असफल आहे. सदर प्रकल्प असफल असल्याने सुधारीत प्रशासकीय मान्यतेचा प्रस्तावास व्यय अग्रक्रम समितीची मान्यतेकरीता सादर करणेसाठी नियोजन व वित्त विभागाची सहमतीकरीता प्रस्ताव सादर करण्यात आला होता.
संदर्भ क्र. ४ अन्वये व्यय अग्रक्रम समितीची दि. २३ एप्रिल २०१८ च्या व्यय अग्रक्रम समितीच्या बैठकीत प्रस्ताव सादर करण्यात आला व त्यास व्यय अग्रक्रम समितीने मान्यता दिलेली आहे.
# Page 2
शासन निर्णय क्रमांकः मजम-२०१४/प्र.क्र.१११/जल-३
सदर प्रकल्पाच्या मूळ मान्यता किंमत रु. ६१,०४,६५९/- रकमेच्या तुलनेत सुधारीत प्रकल्प अहवालाची किंमत १४३.०१ लक्ष इतकी आहे यामध्ये ८१.९६ लक्ष इतकी वाढ होत असून ती प्र.मा.
किमतीच्या रु. १३४.२६% ने जास्त आहे. किंमत वाढीची कारणे पुढीलप्रमाणे आहेत.
-----------------------------------------------------
| अ क्र. | वाढीची कारणे | अधिक्य (रु. लक्ष) | टक्केवारी (%) |
| १ | दरसुचीतील वाढ | २३.७६ | ३८.९२ |
| २ | निविदा अधिक्य | २.५६ | ४.०१९ |
| ३ | स्वामित्व धन | १७.३१ | २८.३६ |
| ४ | भुसंपादनातील वाढ | २१.०४ | ३४.४६ |
| ५ | परिमाणातील वाढ | १.७५ | २.८७ |
| ६ | भाववाढ निर्देशंकातील वाढीची तरतूद | १३.४८ | २२.०८ |
| ७ | आस्थापना खर्चातील वाढ | २.०६ | ३.३८ |
|  | एकूण | ८१.९३ | १३४.२६ |
-----------------------------------------------------
मा. व्यय अग्रक्रम समितीने बांधकामाची सद्य:स्थिती किंमत वाढीची कारणमिमांस इत्यादी बाबींचा परामर्श घेऊन मालेवाडी पाझर तलावाच्या सन २००९-१० च्या दरसुचीवर आधारीत रु. १.४३.०१.०५४/- इतक्या रकमेस प्रथम सुधारीत प्रशासकीय मान्यता देण्याचा निर्णय दि. २३ एप्रिल, २०१८ च्या बैठकीत घेतलेला आहे.
शासन निर्णय: १. शासन आता या निर्णयाद्वारे मालेवाडी पाझर तलाव या प्रकल्पास सन २००९-१० च्या दरसुचीवर आधारित रु. कामाप्रित्यर्थ रु. १,३८, १२,०३९/- लक्ष (रुपये एक कोटी अडतीस लक्ष बारा हजार एकोणचाळीस फक्त) व अनुषंगिक खर्च रु.४,८९,०१५/- (रु. चार लक्ष एकोणनव्वद हजार पंधरा फक्त) असे एकुण रु.१,४३,०१,०५४/- (एक कोटी त्रेचाळीस लक्ष एक हजार चौपन्न फक्त) इतक्या किंमतीच्या प्रस्तावास सुधारीत प्रशासकीय मान्यता प्रदान करण्यात येत आहे. सोबत उपशिर्षनिहाय तरतुदीचा गोषवारा दिलेला आहे.
२. सदर प्रकल्पाचे उर्वरित काम नियोजित वेळेत व सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
लेखाशिर्ष:
१०१, भूपृष्ठ जल (०१) लहान पाटबंधारे (४७०२ ए०१९) योजना ० ते १०० हे.सिं. क्षमता (कार्यक्रम) ५३, मोठी बांधकामे
पृष्ठ ५ पैकी २
# Page 3
शासन निर्णय क्रमांकः मजम-२०१४/प्र.क्र.१११/जल-३
४. प्रथम सुधारीत प्रशाकीय मान्यता खालील अटींच्या अधीन राहून देण्यात येत आहे.
४.१ प्रकल्पाच्या उपशिर्षनिहाय मंजुर किंमतीच्या मर्यादेत व बियोजनानुसार काम पुर्ण करण्यात यावे.
४.२ आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करु नये.
४.३ प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.दि.३१/७/२००० व मृद व जलसंधारण विभागाचे शा. नि. दि. २०/७/२०१८ नुसार पाणी वापर संस्था स्थापन करावी व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
__४.४ प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
४.५ सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
५. सदर शासन निर्णय दि. ०५.११.२०१८ रोजी झालेल्या व्यय अग्रक्रम समितीच्या बैठकीतील निर्णयानुसार निर्गमित करण्यात येत आहे.
६. सदर शासन निर्णयाची अंमलबजावणी निर्गमित दिनांकापासून करण्यात यावी.
प्रस्तुत आदेश प्रशासनिक विभागांना प्रदान करण्यात आलेल्या शर्तीनुसार निर्गमित करण्यात येत आहे.
# Page 4
# Page 5