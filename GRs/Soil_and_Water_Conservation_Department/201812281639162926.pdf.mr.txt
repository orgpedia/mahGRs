# Page 1
० ते १०० हेक्टर सिंचन क्षमतेच्या लघुपाटबंधारे प्रकल्पांच्या सर्वेक्षण कामांच्या निधीचे वितरण.
(उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०१८/प्र.क्र.३६८/जल-४
मंत्रालय, मुंबई - ४०० ३२.
दिनांक : २८ डिसेंबर, २०१८.
वाचा : १) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८.
२) प्रादेशिक जलसंधारण अधिकारी, मृद व जलसंधारण विभाग, पुणे यांचे पत्र क्र. प्राजसंअ/वि/लेशा/३०२१/२०१८, दिनांक ०३/०९/२०१८.
३) मुख्य अभियंता, लघुसिंचन (जलसंधारण) पुणे यांची पत्रे (२) क्र. आस्था ३/४४४४ व ४४४५/सन २०१८, दिनांक ११ सप्टेंबर, २०१८.
४) प्रादेशिक जलसंधारण अधिकारी, मृद व जलसंधारण विभाग, ठाणे यांचे पत्र क्र. प्राजअ/मृवजवि/लेशा-२/२७६९/२०१८, दिनांक २९/१०/१८.
प्रस्तावना: ० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षणाकरिता मागणी क्र.झेडएच-३, लेखाशिर्ष २७०२ ९२०१ खाली सन २०१८-१९ मध्ये रुपये ८००.०० लक्ष निधी अर्थसंकल्पित करण्यात आलेला आहे. त्यापैकी ७०% मर्यादेतील रुपये ५६०.०० लक्ष निधी संदर्भिय परिपत्रकान्वये वितरणासाठी उपलब्ध करुन देण्यात आला आहे. सदर निधीचे वितरण मा. राज्यपाल महोदयांनी निर्धारित केलेल्या वैधानिक विकास मंडळनिहाय सूत्रानुसार करावयाचे आहे. त्यापैकी उर्वरित महाराष्ट्र विभागासाठी च्या निधीकरिता क्षेत्रीय यंत्रणेने सादर केलेल्या संदर्भीय प्रस्तावांतील सर्व्हेक्षण कामाचा निधी देण्याबाबत शासनाने खालीलप्रमाणे निर्णय घेतला आहे.
शासन निर्णय :
उर्वरित महाराष्ट्र विभागामधील ० ते १०० हेक्टर सिंचन क्षमतेच्या ९२ लघुसिंचन (जलसंधारण) प्रकल्पांच्या सर्व्हेक्षण कामांकरिता सोबत जोडलेल्या “प्रपत्र-अ” प्रमाणे रुपये २०७.२७ लक्ष (अक्षरी रुपये दोन कोटी सात लक्ष सत्तावीस हजार फक्त) एव्हढी रक्कम खालील अटी व शर्थीच्या अधीन राहून वितरित करण्यासाठी याद्वारे, शासनाची मान्यता प्रदान करण्यात येत आहे.
अ) सर्वेक्षणासाठीच्या वाजवी रक्कमेपेक्षा अधिक रक्कम वितरित होवू नये यासाठी संबधित कार्यकारी अभियंता यांनी प्रत्यक्ष निधी वितरणापुर्वी शासनाकडे मागणी केलेली रक्कम वाजवी असल्याची पुन: खातरजमा करावी,
# Page 2
शासन निर्णय क्रमांकः सर्वेक्ष-२०१८/प्र.क्र.३६८/जल-४
सर्व्हेक्षणाच्या वरील कामाला दुबार निधीचे वितरण होत नसल्याची खातरजमा संबंधीत उपविभागिय कार्यालयाकडून करुन घेण्यात यावी,
क) कोणत्याही कारणे निधीची गरज नसल्यास, वितरित रक्कम कोणत्याही परिस्थितीत परस्पर अन्य कामासाठी वळवून खर्च करण्यात येवू नये,
ड) मंजूर किंमतीपेक्षा जास्तीच्या रक्कम वितरित करण्यात येवू नयेत,
ई) कोणत्याही कारणे निधी अखर्चित राहिल्यास, सदर अखर्चित रक्कम तातडीने शासनाकडे प्रत्यार्पित करावी,
फ़ ) निधी वितरणासंबधीच्या वित्त विभागाच्या संदर्भिय परिपत्रकांमधील मार्गदर्शक सूचनांचे काटेकोर अनुपालन करावे.
२. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी, मृद व जलसंधारण विभाग, यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-३, २७०२, लहान पाटबंधारे
८०, सर्वसाधारण
००५, अन्वेक्षण
(०१) सर्वेक्षण
(०१) (०१) ० ते १०० हेक्टर सिंचन क्षमतेपर्यंतच्या पाटबंधारे योजनांचे सर्वेक्षण (कार्यक्रम) (२७०२ ९२०१) २७, लहान बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती विहित मार्गाने शासनास सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबधित प्रादेशिक जलसंधारण अधिकारी, मृद व जलसंधारण विभाग यांची राहिल व मुख्य अभियंता, लघुसिंचन (जलसंधारण) पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय दिनांक ०२ एप्रिल, २०१८ च्या परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहेत.
पृष्ठ ७ पैकी २
# Page 3
शासन निर्णय क्रमांकः सर्वेक्ष-२०१८/प्र.क्र.३६८/जल-४
# Page 4
# Page 5
# Page 6
# Page 7