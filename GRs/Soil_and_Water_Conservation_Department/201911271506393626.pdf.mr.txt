# Page 1
राज्यस्तरीय आदिवासी उपयोजना निधी वितरण सन २०१९-२०
महाराष्ट्र शासन
मृद व जलसंधारण विभाग,
शासन निर्णय क्रमांक : आउयो-२०१९/प्र.क्र.६९/जल-४
मंत्रालय, मुंबई - ४०० ०३२
दिनांक : २५ नोव्हेंबर, २०१९.
वाचा :- १) वित्त विभाग परिपत्रक क्र. अर्थसं-२०१९/प्र.क्र.९२/अर्थ-३, दिनांक ०८ जुलै, २०१९.
२) प्रादेशिक जलसंधारण अधिकारी, मृद व जलसंधारण विभाग, नागपूर यांचे पत्र क्र. १८५२/ले. शा/सन २०१९-२०, दिनांक ३० ऑगस्ट, २०१९.
३) शासन निर्णय, आदिवासी विकास विभाग क्र. बीयुडी - २०१९/प्र.क्र.१२/का.६, दिनांक २० नोव्हेंबर, २०१९.
प्रस्तावना : गोंदिया जिल्ह्याच्या सालेकसा तालुक्यामध्ये ४०५ हेक्टर सिंचन क्षमता निर्माण करणाऱ्या उपसा सिंचन योजना, कोटरा हल्बीटोला व बिजेपार यांच्या वाढीव खर्चाला शासन आदेश दिनांक १३ फ़ेब्रुवारी, २०१९ अन्वये सुधारित प्रशासकिय मान्यता प्रदान करण्यात आली आहे. त्यानुषंगाने प्रगतीपथा वर असलेल्या या प्रकल्पावरील खर्चासाठी संदर्भिय क्र. २ च्या पत्रान्वये सादर करण्यात आलेल्या निधी मागणी प्रस्तावाची शिफ़ारस संदर्भिय क्र. ३ नुसार मान्य करण्यात आली आहे. त्यानुसार आदिवासी उप योजनेमधून निधीचे वितरण करण्याबाबत खालीलप्रमाणे निर्णय घेण्यात आला आहे.
शासन निर्णय : उपसा सिंचन योजना, कोटरा हल्बीटोला व बिजेपार ता. सालेकसा, जि. गोंदिया याकरिता अनुक्रमे रुपये ६२.०० लक्ष व ५२.०० लक्ष याप्रमाणे एकूण रुपये ११४.०० लक्ष (अक्षरी रुपये एक कोटी चौदा लक्ष फ़क्त) निधी खालील अटी व शर्थीच्या अधीन वितरित करण्यात येत आहे : अ) वरील प्रकल्पाच्या कामांकरिता जलसंधारण मंडळाकडून अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करण्यात यावी.
ई) आदिवासी विकास विभागाच्या संदर्भिय आदेशामधील निदेशांचे काटेकोर अनुपालन करण्यात यावे, फ़) काम गुणवत्तापुर्वक असून, त्याबाबत तक्रारी नसल्याची खातरजमा करुन केलेल्या कामाच्या देयकाआधारे निधीचे वितरण करावे व त्याबाबतचा अनुपालन अहवाल आदिवासी विकास विभाग व प्रस्तुत विभागास सादर करण्यात यावा.
# Page 2
शासन निर्णय क्रमांकः आउयो-२०१९/प्र.क्र.६९/जल-४
२. प्रादेशिक जलसंधारण अधिकारी मृद व जलसंधारण विभाग, नागपूर यांनी वरीलप्रमाणे निधीचे आहरण करुन, संबंधित अधिका-यांकडे वितरण करावे. सदरचा खर्च खालील लेखाशीर्षाखाली खर्ची टाकण्यात यावा व सन २०१९-२० च्या मंजूर अनुदानामधून भागविण्यात यावा.
मागणी क्रमांक टी-६ ४७०२-लहान पाटबंधाऱ्यावरील भांडवली खर्च
७९६ जनजाती क्षेत्र उपयोजना
(०१) जनजाती क्षेत्र उपयोजनांतर्गत योजना
(०१) (१८) राज्य एकत्रित निधी अंतर्गत लहान पाटबंधारे योजना
(राज्यस्तर योजना) (४७०२ ७७२१)
५३ मोठी बांधकामे)
३. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती मुख्य अभियंता, पुणे, आदिवासी विकास विभाग व प्रस्तुत विभागास उपलब्ध करुन द्याव्यात.
४. याद्वारे वितरित निधीचा ताळमेळ ठेवण्याची जबाबदारी लघुसिंचन (जलसंधारण) मंडळ, नागपूर यांची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
५. प्रस्तुत आदेश, आदिवासी विकास विभागाच्या संदर्भिय आदेशामधील मान्यतेनुसार आणि वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहेत. डिजीटल स्वाक्षरीने साक्षांकित केलेले हे आदेश महाराष्ट्र शासनाच्या
# Page 3