# Page 1
वसुंधरा पाणलोट विकास यंत्रणा, पुणे च्या
आस्थापनेवर विवक्षित कामाकरिता करार
पध्दतीने नियुक्ती करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२४/प्र.क्र.८५/जल-८
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
दिनांक : ०७ ऑक्टोबर, २०२४
वाचा :
१.मृद व जलसंधारण विभाग, शासन निर्णय क्र. केंपुयो-२०२३/प्र.क्र.१५/जल-८, दि.२७.०४.२०२२.
२.सामान्य प्रशासन विभाग, शासन निर्णय क्र.संकीर्ण-२७१५/प्र.क्र.१००/१३, दि.१७.१२.२०१६ व
दि.२१.०२.२०१८.
३.सामान्य प्रशासन विभाग, शासन निर्णय क्र.संकीर्ण-२७१५/प्र.क्र.१००(भाग-१)/१३,
दि.०८.०९.२०२३.
४.मृद व जलसंधारण विभाग, शासन परिपत्रक क्र. आस्थाप-२०२४/प्र.क्र.८५/जल-८, दि.२६.०७.२०२४.
प्रस्तावना :
केंद्रीय भूसंसाधन विभाग, ग्रामीण विकास मंत्रालय, भारत सरकार यांचेमार्फत केंद्र पुरस्कृत
प्रधानमंत्री कृषी सिंचन योजना - पाणलोट विकास घटक २.० या प्रकल्पाकरिता सामाईक मार्गदर्शक
सूचना २०२१ निर्गमित करण्यात आलेल्या आहेत. त्यानुसार राज्यात प्रधानमंत्री कृषी सिंचन योजना -
पाणलोट विकास घटक २.० ही योजना राबविण्यास दि.२७.०४.२०२२ च्या शासन निर्णयान्वये मान्यता
प्रदान करण्यात आली आहे. सदर योजनेच्या केंद्र व राज्य हिस्स्याचे प्रमाण ६०:४० आहे. सदर
योजनेचा कालावधी सन २०२१-२२ ते सन २०२५-२६ आहे. सदर योजना विभागाच्या
अधिपत्याखालील वसुंधरा पाणलोट विकास यंत्रणा, पुणे या यंत्रणेमार्फत राबविण्यात येत आहे.
२. राज्यामध्ये सदर योजनेची अंमलबजावणी शीघ्रगतीने व प्रभावीपणे व्हावी यादृष्ट्टीने वसुंधरा
पाणलोट विकास यंत्रणा, पुणे च्या आस्थापनेवरील रिक्त पदे सामान्य प्रशासन विभागाच्या
दि.१७.१२.२०१६ च्या शासन निर्णयातील तरतुदीनुसार प्रतिनियुक्तीने अथवा सेवानिवृत्त
अधिकाऱ्यांमधून करारपध्दतीने भरण्याकरिता शासन परिपत्रक दि.२६.०७.२०२४ अन्वये शासनाच्या
संकेतस्थळावर, विभागाच्या संकेतस्थळावर, तसेच राज्यस्तरीय वृत्तपत्रामध्ये जाहिरात प्रसिद्ध
करण्यात आली होती. सदर जाहिरातीस अनुसरुन करार पध्दतीने नियुक्तीसाठी सेवानिवृत्त
अधिकाऱ्यांकडून प्राप्त अजांची जाहिरातीत नमूद पदासाठी आवश्यक असणारी पात्रता, शैक्षणिक
अर्हता व अनुभव या सर्व बाबींचा विचार करून प्राप्त अजांची शासन स्तरावर छाननी करुन विवक्षित
कामाकरिता पाणलोट विकास नियंत्रक असे पदनाम करुन सेवानिवृत्त अधिकाऱ्यांची करार पध्दतीने
नियुक्ती करण्याची बाब शासनाच्या विचाराधीन होती.
शासन निर्णय :
केंद्र पुरस्कृत प्रधानमंत्री कृषी सिंचन योजना - पाणलोट विकास घटक २.० या योजनेची
अंमलबजावणी करण्याकरिता वसुंधरा पाणलोट विकास यंत्रणा, पुणे या यंत्रणेच्या आस्थापनेवर
# Page 2
शासन निर्णय क्रमांकः आस्थाप-२०२४/प्र.क्र.८५/जल-८
खालील सेवानिवृत्त अधिकाऱ्यांची त्यांच्या नावासमोर दर्शविलेल्या पदावर करार पध्दतीने खालील
अटी व शतींच्या अधीन राहून नियुक्ती करण्यात येत आहे.
१) श्री .विठ्ठल गोपाळा कर्डिले, सेवानिवृत्त मुख्य सांख्यिक, कृषी आयुक्तालय, पुणे - तंत्र
अधिकारी (विवक्षित कामाकरिता) .
२) श्री .सुरेश रोहिदास पाटील, सेवानिवृत्त प्रशासन अधिकारी तथा आहरण व संवितरण
अधिकारी, ग्रांट मेडिकल कॉलेज, भायखळा, मुंबई - प्रशासन अधिकारी (विवक्षित
कामाकरिता).
२. उपरोक्त अधिकाऱ्यांवर खालील जबाबदाऱ्या असतील :-
अ) केंद्र पुरस्कृत प्रधानमंत्री कृषी सिंचन योजना - पाणलोट विकास घटक २.० या
योजनेच्या केंद्र शासनाच्या मार्गदर्शक सूचना २०२१ ला अनुसरुन कामकाज करणे
आवश्यक राहील.
ब) शासनाने व मुख्य कार्यकारी अधिकारी यांनी वेळोवेळी सोपविलेल्या जबाबदाऱ्या पार
पाडणे आवश्यक राहील.
क) सदर अधिकाऱ्यांना सामान्य प्रशासन विभागाच्या दि.१७.१२.२०१६ मध्ये नमूद
केल्यानुसार प्रशासकीय व वित्तीय अधिकार असणार नाहीत. तथापि, त्यांना नस्त्या
सादर करून मान्यता घेणे, इ. दैनंदिन कार्यालयीन कामकाज हाताळावे लागेल.
तसेच केलेल्या कामकाजाचा अहवाल मुख्य कार्यकारी अधिकारी यांना सादर करणे
आवश्यक राहील.
३. उपरोक्त सेवानिवृत्त अधिकाऱ्यांच्या करार पध्दतीने नियुक्तीच्या अटी व शर्ती खालीलप्रमाणे
असतील :-
अ) सदर नियुक्ती शासन निर्णय निर्गमित केल्याच्या दिनांकापासून प्रथमत: एक
वर्षाकरिता किंवा पुढील आदेश होईपयंत यापैकी जे आधी घडेल तोपयंत राहील. सदर
नियुक्तीचे आवश्यकतेनुसार वाढीव कालावधीकरिता नूतनीकरण करण्यात येईल.
ब) सदर अधिकाऱ्यांना सामान्य प्रशासन विभागाच्या शासन निर्णयांतील तरतुदीनुसार
मासिक पारिश्रमिक व भत्ते अदा करण्यात येतील.
क) सदर अधिकाऱ्यांना त्यांच्या निवृत्तीवेळच्या वेतनमानास अनुसरुन प्रवासभत्ता व दैनिक
भत्ता अनुज्ञेय असेल.
ड) सदर अधिकाऱ्यांना सामान्य प्रशासन विभागाच्या दि.१७.१२.२०१६, दि.२१.०२.२०१८
व दि.०८.०९.२०२३ च्या शासन निर्णयांतील अटी व शर्ती लागू राहतील
४. सदर अधिकाऱ्यांना मुख्य कार्यकारी अधिकारी, वसुंधरा पाणलोट विकास यंत्रणा, पुणे यांनी
विवक्षित कामाचे वाटप करावे. तसेच, सामान्य प्रशासन विभागाच्या दि.१७.१२.२०१६,
दि.२१.०२.२०१८ व दि.०८.०९.२०२३ च्या शासन निर्णयातील तरतुदीनुसार मासिक पारिश्रमिकाची व
भत्यांची परिगणना करुन वेतन अदा करण्याबाबतची कार्यवाही करावी.
पृष्ट्ठ ३ पैकी २
# Page 3
शासन निर्णय क्रमांकः आस्थाप-२०२४/प्र.क्र.८५/जल-८
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर