# Page 1
मृद व जलसंधारण विभागातील गट अ गट ब संवर्गातील अधिकाऱ्यांना अतिरिक्त कार्यभार सोपविण्याबाबत.
महाराष्ट्र शासन
मृद व जलसंधारण विभाग
शासन परिपत्रक क्रमांक: आस्थाप-२०२१/प्र.क्र.१२९/जल-२
मादाम कामा रोड, हुतात्मा राजगुरु चौक
मंत्रालय, मुंबई ४०००३२
दिनांक २४ नोव्हेंबर, २०२१
वाचा :- सामान्य प्रशासन विभाग, शासन परिपत्रक क्र. एसआरव्ही-२०१८/प्र.क्र.२०८/कार्या.-१२, दिनांक ०५.०९.२०१८.
शासन परिपत्रक :
महाराष्ट्र नागरी सेवा ( ( वेतन ) नियम, १९८१ मधील नियम ५६ नुसार शासकीय अधिकारी / कर्मचाऱ्यांकडे त्यांच्या स्वत:च्या पदाव्यतिरिक्त दुसऱ्या पदाचा अतिरिक्त कार्यभार सोपविण्यात येतो. अनेक वेळा योग्य सेवाजेष्ठ व अनुभवी व्यक्तींना अतिरिक्त कार्यभार देताना डावलले जाते व त्यामुळे प्रशासनास अपेक्षित लाभ मिळत नाही या बाबी विचारात घेता सामान्य प्रशासन विभागाने दि. ०५.०९.२०१८ च्या परिपत्रकाव्दारे अतिरिक्त कार्यभार सोपविताना विचारात घ्यावयाच्या मार्गदर्शक सूचना विहीत केलेल्या आहेत. तथापि, अतिरिक्त कार्यभार सोपविताना सदर सूचनांचे पालन होत नसल्याचे निदर्शनास आले आहे.
त्याअनुषंगाने मृद व जलसंधारण विभागाच्या अधिपत्याखालील क्षेत्रीय कार्यालयांमधील गट-“अ” व गट-“ब” ( राजपत्रित) या पदांच्या बाबतीत अतिरिक्त कार्यभार सोपविण्यासाठी पुढीलप्रमाणे सक्षम प्राधिकारी घोषीत करण्यात येत आहेत.
-----------------------------------------------------------------------------------------------------------
| अ.क्र. | पद रिक्ततेचे कारण | संवर्ग | अतिरिक्त कार्यभार सोपविण्यास सक्षम प्राधिकारी |
| १. | बदली/ पदोन्नती/ सेवानिवृत्ती | गट-अ व गट-ब (राजपत्रित) | याबाबतचे प्रस्ताव शासनास सादर करावे. |
| २ | रजा | गट-अ | आयुक्त, मृद व जलसंधारण, औरंगाबाद (अ.मु.स./प्र.स./सचिव, मृद व जलसंधारण यांच्या पूर्व मान्यतेने) |
| ३ | रजा | गट-ब (राजपत्रित) |  | आयुक्त, मृद व जलसंधारण, औरंगाबाद |
-----------------------------------------------------------------------------------------------------------
२. उपरोक्त प्रमाणे सक्षम प्राधिकारी यांचे स्तरावरुन अतिरिक्त कार्यभार सोपविण्याबाबतची कार्यवाही खालीलप्रमाणे करण्यात यावी.
२.१ गट-अ व गट- ब ( राजपत्रित) संवर्गातील बदली, पदोन्नती, सेवानिवृत्ती व अन्य कारणांमुळे (रजा कारणास्तव रिक्त झालेली पदे वगळून) रिक्त होणाऱ्या पदांबाबत अतिरिक्त कार्यभाराचे आदेश शासनस्तरावरुन निर्गमित करण्यात येतील, त्याकरिता जेथे कार्यभार द्यावयाचा आहे तेथील संबंधित कार्यालय प्रमुखाने अथवा वरिष्ठ कार्यालयाने याबाबत सामान्य प्रशासन विभागाचे परिपत्रक दि. ०५.०९.२०१८ मधील तरतूदीनुसार असा अतिरिक्त कार्यभार सोपविण्यासाठी संभाव्य पात्र अधिकाऱ्यांच्या सेवातपशीलासह शासनाकडे प्रस्ताव सादर करुन अतिरिक्त कार्यभार
सोपविण्यासंदर्भात शासनाकडून आदेश प्राप्त करुन घ्यावेत.
# Page 2
शासन परिपत्रक क्रमांकः आस्थाप-२०२१/प्र.क्र.१२९/जल-२
२.२ सद्यस्थितीत शासनमान्यते शिवाय ज्या ज्या ठिकाणी अतिरिक्त कार्यभार सोपविण्यात आले आहेत त्या-त्या ठिकाणी या परिपत्रकातील सूचनांनुसार अतिरिक्त कार्यभार सोपविण्यासंदर्भात शासनाचे आदेश घेण्यात यावेत.
२.३ गट-अ संवर्गातील अधिकारी रजेवर गेल्यामुळे रिक्त झालेल्या पदांचा अतिरिक्त कार्यभार सोपविण्याची कार्यवाही आयुक्त, मृद व जलसंधारण, औरंगाबाद यांनी अ.मु.स./प्र.स./सचिव, मृद व जलसंधारण यांच्या पूर्व मान्यतेने करावी.
२.४ गट-ब (राजपत्रित) संवर्गातील अधिकारी रजेवर गेल्यामुळे रिक्त झालेल्या पदांचा अतिरिक्त कार्यभार सोपविण्याची कार्यवाही आयुक्त, मृद व जलसंधारण, औरंगाबाद यांनी त्यांच्या स्तरावर करावी.
३. क्षेत्रीय स्तरावर इतर संवर्गातील रिक्त पदाचा अतिरिक्त कार्यभार सोपविताना सामान्य प्रशासन विभाग परिपत्रक दि.०५/९/२०१८ मधील मागदर्शक सूचनांचे काटेकोरपणे पालन करण्यात यावे.
४. सदर परिपत्रकांतील सूचनांचे काटेकोरपणे पालन करण्यात यावे.