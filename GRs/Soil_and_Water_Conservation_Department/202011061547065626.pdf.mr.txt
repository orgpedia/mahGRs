# Page 1
२५१ ते ६०० हे. सिं.क्ष. प्रकल्पांच्या सर्वेक्षणा करिता निधीचे वितरण. (मराठवाडा विभाग)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०२०/प्र.क्र.२३७/जल-४
मंत्रालय, मुंबई - ४०० ०३२.
दिनांक : ०६ नोव्हेंबर, २०२०.
वाचा : १) वित्त विभाग परिपत्रक क्रमांक अर्थसं-२०२०/प्र.क्र.६४/अर्थ-३, दिनांक १६ एप्रिल, २०२०.
२) जिल्हा जलसंधारण अधिकारी (मृवजसंवि) औरंगाबाद कार्यालयाचे पत्र क्र.
प्रा.जल.अ./लेखा-३/सर्व्हे/१६४३, दिनांक २२ सप्टेंबर, २०२०.
प्रस्तावना : २५१ ते ६०० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षणा करिता मागणी क्र.झेडएच-३, लेखाशिर्ष २७०२ ९२२८ खाली सन २०२०-२१ मध्ये रुपये ५.०० कोटी निधी अर्थसंकल्पित करण्यात आलेला आहे. त्यापैकी १०% मर्यादेतील रुपये ५०.०० लक्ष निधी वितरणासाठी उपलब्ध आहे. त्यामधील मराठवाडा विभागासाठीच्या निधीकरिता क्षेत्रिय यंत्रणेने सादर केलेल्या संदर्भीय प्रस्तावातील सर्व्हेक्षण कामाचा निधी देण्याबाबत शासनाने खालीलप्रमाणे निर्णय घेतला आहे.
निर्णय :
बीड जिल्ह्यातील पिंपरवाडा, रोहतवाडी व डिसल्याची वाडी या ०३ साठवण तलावांचे सर्व्हेक्षण व अन्वेक्षण कामांच्या संदर्भिय प्रस्तावातील मागणीप्रित्यर्थ सद्या एकूण रुपये ६.४२ लक्ष (अक्षरी रुपये सहा लक्ष बेचाळीस हजार फक्त) एव्हढी रक्कम खालील अटी व शर्थीच्या अधीन राहून वितरित करण्यासाठी याद्वारे, शासनाची मान्यता प्रदान करण्यात येत आहे.
अ) सर्वेक्षणासाठीच्या वाजवी रक्कमेपेक्षा अधिक रक्कम वितरित होवू नये यासाठी संबंधित जिल्हा जलसंधारण अधिकारी यांनी प्रत्यक्ष निधी वितरणापुर्वी शासनाकडे मागणी केलेली रक्कम वाजवी असल्याची पुन: खातरजमा करावी, ब) सर्व्हेक्षणाच्या वरील कामाला दुबार निधीचे वितरण होत नसल्याची खातरजमा संबंधीत उपविभागिय कार्यालयाकडून करुन घेण्यात यावी, क) कोणत्याही कारणे निधीची गरज नसल्यास, वितरित रक्कम कोणत्याही परिस्थितीत परस्पर अन्य कामासाठी वळवून खर्च करण्यात येवू नये, ड) मंजूर किंमतीपेक्षा जास्तीच्या रक्कम वितरित करण्यात येवू नयेत, ई) कोणत्याही कारणे निधी अखर्चित राहिल्यास, सदर अखर्चित रक्कम तातडीने शासनाकडे प्रत्यार्पित करावी.
फ़) निधी वितरणासंबधीच्या वित्त विभागाच्या संदर्भिय परिपत्रकांमधील मार्गदर्शक सूचनांचे काटेकोर अनुपालन करावे.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, औरंगाबाद यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
# Page 2
शासन निर्णय क्रमांकः सर्वेक्ष-२०२०/प्र.क्र.२३७/जल-४
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२०-२१ या आर्थिक वर्षाच्या मंजूर तरतूदीमधून भागविण्यात यावा.
मागणी क्र. झेडएच-३.
२७०२, लहान पाटबंधारे ८०, सर्वसाधारण
००५, अन्वेक्षण
(०१) सर्वेक्षण
(०१) (०३) २५१ ते ६०० हेक्टर सिंचन क्षमतेपर्यंतच्या पाटबंधारे योजनांचे सर्वेक्षण (कार्यक्रम) (२७०२ ९२२८)
२७, लहान बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती विहित मार्गाने शासनास सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहिल व मुख्य अभियंता, लघुसिंचन (जलसंधारण) पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 3