# Page 1
जलसंपदा विभागांतर्गत कार्यरत असलेल्या व मृद व जलसंधारण विभागाकडे विकल्प दिलेल्या गट-“क “व गट “ड” संवर्गातील कर्मचा-यांचे समावेशन
महाराष्ट्र शासन
मृद व जलसंधारण विभाग
शासन निर्णय क्रमांक आस्थाप-२०१७/प्र.क्र. १२४/जल- २
मंत्रालय मुंबई - ४०००३२
दि. २९.१२.२०२१
वाचा: १) शासन निर्णय ग्रामविकास व जलसंधारण विभाग .आस्थाप.२०१६/प्र.क्र.८८/ (भाग-९) / जल-२, दि.३१.०५.२०१७.
२) प्रसिध्दीपत्रक जा. क्र. आस्थाप. २०१७/प्र.क्र.९०/जल-२ दि.२२.०९.२०१७ ३) शासन निर्णय मृद जलसंधारण विभाग क्र. आस्थाप.२०१८/प्र.क्र.९३/जल-२, दि.२५.०९.२०१८
प्रस्तावना : मृद व जलसंधारण या विभागामध्ये या विभागाच्या स्थापनेपासून (सन १९९२) ते विकल्प सादर करण्यासाठी विहीत केलेल्या दि.१५/०७/२०१७ या दिनांकापर्यंत जलसंपदा विभागाकडील अधिकारी/ कर्मचारी हे तात्पुरत्या प्रतिनियुक्तीने कार्यरत होते. मृद व जलसंधारण विभागाच्या निर्मितीनंतर जलसंपदा विभागाकडील कार्यालयांमध्ये गट-“क” व “ड" मधील संवर्गातील कार्यरत असलेल्या ज्या कर्मचा-यांनी मृद व जलसंधारण विभागास विकल्प सादर केले आहेत, परंतु विकल्प दिलेल्या ज्या कर्मचाऱ्यांचे संवर्ग मृद व जलसंधारण विभागाच्या आस्थापनेवरील आकृतीबंधामध्ये समाविष्ट नाहीत अशा कर्मचा-यांना दि २५.९.२०१८ च्या शासन निर्णयासोबतच्या विवरणपत्र - अ मध्ये त्यांच्या नावासमोर दर्शविण्यात आलेल्या समकक्ष संवर्गात पदनाम बदलून समावेशनाद्वारे कायमस्वरूपी वर्ग करून घेण्यात आले आहे. तसेच त्यांना मृद व जलसंधारण विभागाचे कर्मचारी म्हणून घोषित करण्यात आले आहे.
सदर समावेशनावेळी समावेशन करावयाच्या समकक्ष पदाची अर्हता धारण करीत नसलेल्या कर्मचा-यांची नावे दि २५.९.२०१८ च्या समावेशन आदेशातून वगळण्यात आली होती. आता त्यापैकी सहा कर्मचा-यांनी समावेशन करावयाच्या समकक्ष पदासाठी आवश्यक असणारी शैक्षणिक अर्हता धारण केल्याची कागदपत्रे या विभागास सादर केली असून त्यांचे या विभागाकडे कायमस्वरुपी समावेशन करण्याची बाब विचाराधीन होती. त्यास अनुसरुन याबाबत आता शासनाने पुढीलप्रमाणे निर्णय घेतला आहे.
शासन निर्णय:
श्रीमती रेश्मा हर्षद देशमाने, कनिष्ठ सर्वेक्षण सहायक, श्रीमती दिपाली मनोहर बनकर, कनिष्ठ सर्वेक्षण सहायक, श्री प्रसन्न सुरेश माटे, कनिष्ठ सर्वेक्षण सहायक, श्री. महेंद्र लहानू ताठे, कनिष्ठ सर्वेक्षण सहायक, श्री शाहू नवनाथ व्यवहारे, कनिष्ठ सर्वेक्षण सहायक आणि श्री विनोद नागनाथ कदम, कनिष्ठ सर्वेक्षण सहायक यांनी लिपिक-टंकलेखक/कनिष्ठ लिपिक या समकक्ष पदावर समावून घेण्यासाठीची आवश्यक शैक्षणिक अर्हता धारण केली असल्याने त्यांचे सोबतच्या विवरणपत्र “अ” प्रमाणे लिपिक-टंकलेखक/ कनिष्ठ लिपिक या समकक्ष पदावर त्यांचे मृद व जलसंधारण या विभागात
# Page 2
शासन निर्णय क्रमांकः आस्थाप-२०१७/प्र.क्र. १२४/जल-२
कायमस्वरुपी समावेशन करण्यात येत असून त्यांना त्यांच्या नावासमोर दर्शविण्यात आलेल्या कार्यालयातील लिपिक-टंकलेखक/कनिष्ठ लिपिक या पदावर पदस्थापना देण्यात येत आहे. उक्त सहा कर्मचा-यांनी समकक्षपदाची अर्हता दि २५.०९.२०१८ नंतर प्राप्त केली असल्यामुळे त्यांना सेवाज्येष्ठतेमध्ये दि २५.०९.२०१८ रोजीच्या आदेशान्वये समावेशन करण्यात आलेल्या कर्मचा-यांच्या नंतरचे स्थान देण्यात यावे. तथापि सदर उमेदवारांची आपसातील सेवाज्येष्ठता ही जलसंपदा विभागाकडील त्यांच्या मूळच्या सेवाज्येष्ठतेनुसार निश्चित करण्यात यावी.
जलसंपदा विभागाच्या संबंधित कार्यालय प्रमुखांनी विवरणपत्र-अ मधील या विभागामध्ये सविस्तर पदस्थापना देण्यात आलेल्या कर्मचाऱ्यांची सेवापुस्तके व त्यांचे सेवा अभिलेख संबंधीत कार्यालयाकडे तात्काळ वर्ग करावेत.
या आदेशान्वये समावेशन करण्यात आलेल्या उपरोक्त कर्मचा-यांनी समावेशन केलेल्या पदावर हजर झाल्यानंतर त्याबाबतचा अनुपालन अहवाल शासनास पाठवावा व त्याची एक प्रत कार्यालय प्रमुखामार्फत आयुक्त, मृद व जलसंधारण, औरंगाबाद यांना पाठवावी.
सदर शासन निर्णय मंत्रीमंडळाने दिलेल्या मान्यतेस अनुसरुन निर्गमित केलेल्या शासन निर्णय ग्रामविकास व जलसंधारण विभाग दिनांक ३१.०५.२०१७ मधील परिच्छेद ८ मधील अधिकारानुसार जलसंपदा विभागाच्या सहमतीने तसेच वित्त विभागाच्या अनौपचारिक संदर्भ क्र. १२९/२०१८/व्यय-१५, दिनांक २०.०४.२०१८ अनौपचारिक संदर्भ क्र. २८२ / आपुक, दिनांक २.५.२०१८ व सामान्य प्रशासन विभागाच्या अनौपचारिक संदर्भ क्र. ७६२ / का. १२, दिनांक २६.०६.२०१८ अन्वये दिलेल्या सहमतीने व सक्षम प्राधिकाऱ्यांच्या मान्यतेने निर्गमीत करण्यात येत आहे.
# Page 3
# Page 4
# Page 5