# Page 1
० ते १०० हे.सिं. क्षमतेच्या गाव/पाझर तलांवा करिता निधीचे वितरण (मराठवाडा विभाग)
महाराष्ट्र शासन
मृद व जलसंधारण विभाग
शासन निर्णय क्रमांक : राकृवि-२०१८/प्र.क्र.२८६ / जल-४
मंत्रालय, मुंबई - ४०० ०३२
दिनांक: १९ सप्टेंबर, २०१९.
वाचा : १) अधीक्षक अभियंता,लघुसिंचन (जलसंधारण) मंडळ, औरंगाबाद यांचे पत्र क्र ल.सिं.(जसं)मं/औ/लेखा-३/८८१/सह, दिनांक १६ मार्च, २०१८.
२) शासन निर्णय क्रमांक : राकृवि-२०१६/प्र.क्र.२२७/जल-४,
दिनांक ३० मार्च, २०१८.
३) शासन निर्णय समक्रमांक दिनांक २४ सप्टेंबर, २०१८.
४) वित्त विभाग परिपत्रक क्र. अर्थसं-२०१९/प्र.क्र.९२/अर्थ-३,
दिनांक ०८ जुलै, २०१९.
५) प्रादेशिक जलसंधारण अधिकारी मृद व जलसंधारण कार्यालय औरंगाबाद यांचे पत्र क्र.प्रा.जल.अधि.औ./लेखा-३/२८५१/सह, दिनांक ०७ सप्टेंबर, २०१९.
प्रस्तावना : संदर्भिय १ येथील प्रस्तावामधील भूसंपादन नसलेल्या २०४ गाव/पाझर तलावांचे रुपये ३०.२७ कोटी दायित्व शासनाकडून स्वीकारण्यात आले असून, संदर्भिय २ व ३ येथील आदेशान्वये त्यापैकी काही कामांचे दायित्व पूर्ण करण्यात आले आहे. सदर खर्चाच्या विनियोगाची प्रमाणपत्रे कामांच्या यादीसह संदर्भिय ५ येथील पत्रान्वये शासनास सादर करण्यात आली आहेत. त्यानुषंगाने शिल्लक दायित्वातील ८५ कामांची अक्षांश-रेखांश सह छायाचित्रे, Cross Chek झालेल्या मोजमाप पुस्तिकेतील प्रती, भूसंपादन दायित्व नसल्याची खातरजमा केलेली कागदपत्रे, तांत्रिक मान्यतेच्या प्रती तसेच सदरच्या मागण्या सन २०१२ १३ पासून करण्यात येत असल्याची कागदपत्रे शासनास उपलब्ध करुन देण्यात आली आहेत. त्यास अनुसरुन सदर स्वीकृत कामांचे शिल्लक दायित्व अदा करण्याबाबत शासनाने खालीलप्रमाणे निर्णय घेतला आहे.
शासन निर्णय : शासन स्वीकृत भूसंपादनाचे दायित्व नसलेल्या ० ते १०० हे क्षमतेच्या औरंगाबाद जिल्ह्यातील ८५ गाव / पाझर तलावांच्या झालेल्या कामांची देयके अदा करुन प्रलंबित दायित्व पूर्ण करण्यासाठी सोबत जोडलेल्या “प्रपत्र - अ” प्रमाणे रुपये १२.६२ कोटी (अक्षरी रुपये बारा कोटी बासष्ठ लाख फ़क्त) निधी वितरित करण्या करिता याद्वारे, शासनाची मान्यता प्रदान करण्यात येत आहे:
# Page 2
शासन निर्णय क्रमांकः राकृवि-२०१८/प्र.क्र.२८६/जल-४
२. त्यानुषंगाने वरील निधी प्रादेशिक जलसंधारण अधिकारी, औरंगाबाद यांचे कडे पुढील वितरणासाठी सुपुर्द करण्यात येत आहे. त्यांनी सदर निधी आहरित करावा आणि संबधित कामांच्या परिपुर्णतेबाबत खातरजमा करावी. त्यानंतरही प्रत्यक्ष देयकांची अदायगी होण्यापुर्वी वरील प्रस्तावनेमध्ये नमूद कागदपत्रे तसेच इतर सर्व आवश्यक बाबींची पुन्हा खातरजमा करण्यासाठी औरंगाबाद व जालना विभाग कार्यालये वगळून औरंगाबाद मंडळ कार्यालयाच्या कार्यक्षेत्रामधील अन्य विभाग कार्यालयामार्फ़त देयकांची अदायगी करण्यासाठी आहरित निधी त्या जिल्हा जलसंधारण अधिकाऱ्या कडे अंतिम निर्धारणासाठी सुपुर्द करावा.
३. संबधित जिल्हा जलसंधारण अधिकारी वरीलप्रमाणे प्राप्त होणाऱ्या निधीचे निर्धारण पूर्ण झालेल्या कामांची प्रलंबित देयके अदा करताना वर नमूद बाबी आणि खालील अटी व शर्थी यांचे काटेकोर अनुपालन करावे :
अ) संदर्भिय दिनांक १६ मार्च, २०१८ रोजीच्या प्रस्तावान्वये शिफ़ारस करण्यात आलेल्या व शासनाने मान्य केलेल्या दायित्वाव्यतिरिक्त अन्य कोणत्याही कामाला निधी देवून शासनावरील आर्थिक भार वाढविण्यात येवू नये, ब) निधीचे वितरण करण्यापुर्वी सदर प्रकल्पांवर सद्या अथवा भविष्यात भूसंपादनाचे दायित्व असणार नसल्याची खातरजमा करुन घेण्यात यावी, क) मंजूर किंमतीपेक्षा जास्तीची रक्कम अदा करण्यात येवू नये, ड) वरील कामांकरिता अन्य स्त्रोताकडून निधी उपलब्ध झाला असल्यास वितरित निधीचे आहरण अथवा वितरण करण्यात येवू नये, ई) एखाद्या कामासाठी निधीची गरज नसल्यास, सदर निधी कोणत्याही परिस्थितीत परस्पर अन्य कामासाठी वितरित करण्यात येवू नये, फ़) कोणत्याही कारणे निधी अखर्चित राहिल्यास, सदर निधी तातडीने शासनाकडे प्रत्यार्पित करण्यात यावा.
४. कामे १००% पूर्ण झाली आहेत व तक्रारी प्राप्त नाहीत तसेच कामाची गुणवत्ता तपासूनच देयकांची अदायगी करण्यात यावी व त्याबाबतचा अनुपालन अहवाल संबंधीत कागदपत्रांसह शासनास सादर करावा.
५. निधी वितरणासंबधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
६. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०१९ २० या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधाऱ्यावरील भांडवली खर्च
पृष्ठ ७ पैकी २
# Page 3
शासन निर्णय क्रमांकः राकृवि-२०१८/प्र.क्र.२८६/जल-४
१०१, भूपृष्ठ जल
(०१) लहान पाटबंधारे
(०१)(०१) लहान पाटबंधारे योजना (४७०२९०१९)
० ते १०० हे.सिं.क्ष. (कार्यक्रम)
५३. मोठी बांधकामे
७. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र विहित मार्गाने शासनास सादर करावे.
८. याद्वारे वितरित निधीचा ताळमेळ ठेवण्याची जबाबदारी प्रादेशिक जलसंधारण अधिकारी, मृद व जलसंधारण विभाग, औरंगाबाद यांची राहिल व मुख्य अभियंता, लघु सिंचन (जलसंधारण) पुणे हे सदर बाबींचे समन्वयक प्राधिकारी राहतील.
९. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागां ना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने
# Page 4
# Page 5
# Page 6
# Page 7