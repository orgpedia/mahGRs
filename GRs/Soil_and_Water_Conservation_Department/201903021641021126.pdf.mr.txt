# Page 1
१०१ ते २५० हे. सिं.क्ष. प्रकल्पांसाठी निधीचे वितरण (विदर्भ विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१८/प्र.क्र.३६६/जल-४
मंत्रालय, मुंबई - ४०० ०३२
दिनांक : ०१ मार्च, २०१९.
वाचा :- १) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८ आणि २५ जानेवारी, २०१९.
२) शासन निर्णय समक्रमांक दिनांक २६ डिसेंबर, २०१८.
३) प्रादेशिकजलसंधारण अधिकारी, मृद व जलसंधारण विभाग, नागपूर
यांचे पत्र क्र. ले.शा/४०८/सन २०१९, दिनांक २२ फेब्रुवारी, २०१९.
प्रस्तावना : ता व जि. गोंदिया या बिगर आदिवासी क्षेत्रात १०९ हेक्टर सिंचन निर्माण करणाऱ्या पांजरा कोल्हापूर पध्दतीच्या बंधाऱ्याच्या रुपये ३.५० कोटी मंजूर किंमतीपैकी संदर्भिय शानिदि. २६/१२/१८ अन्वये रुपये २.०० कोटी निधीचे वितरण करण्यात आले आहे. त्यानुषंगाने प्रगती पथावरील या प्रकल्पाच्या पुढील कामासाठी शिल्लक निधी देण्याबाबतच्या संदर्भीय प्रस्तावावर शासनाने खालील प्रमाणे निर्णय घेतला आहे.
निर्णय : को.प.बं. पांजरा, ता व जि. गोंदिया या प्रकल्पकरिता रुपये १.४५ कोटी (अक्षरी रुपये एक कोटी पंचेचाळीस लक्ष) निधी संदर्भिय दि. २६/१२/१८ च्या आदेशा मधील अटी व शर्थीच्या अधीन राहून वितरित करण्यास याद्वारे, शासनाची मान्यता प्रदान करण्यात येत आहे.
२. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-२०१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०१) लहान पाटबंधारे
(०१) (०२) लहान पाटबंधारे योजना (४७०२ ९०२८)
१०१ ते २५० हे.सिं.क्ष. (कार्यक्रम)
५३, मोठी बांधकामे
# Page 2
शासन निर्णय क्रमांकः नवीन-२०१८/प्र. क्र.३६६/जल-४
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.