# Page 1
जिल्हा जलसंधारण अधिकारी कार्यालयातील मासिक लेखे महालेखापालांना सादर करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः आस्थाप २०१७/प्र.क्र.१४४/जल-२
मंत्रालय, मुंबई- ४०० ०३२.
दिनांक : १८ ऑगस्ट, २०२०
वाचा : १) शासन निर्णय मृद व जलसंधारण क्रमांक:- आस्थाप-२०१६/प्र.क्र. ८८(भाग-९)/जल-२, दिनांक ३१.५.२०१७.
२) शासन निर्णय मृद व जलसंधारण क्रमांक:- आस्थाप-२०१३/प्र.क्र. १४/जल-२, दिनांक १.३.२०१९.
३) महालेखापाल कार्यालयाचे पत्र क्र. WM-१/१०४७, दिनांक ०९.०८.२०१९
प्रस्तावना :
राज्यमंत्रीमंडळाच्या दि. २५.०४.२०१७ रोजीच्या बैठकीतील निर्णयानुसार व ग्रामविकास व जलसंधारण विभागाच्या दिनांक ३१.०५.२०१७ रोजीच्या शासननिर्णयान्वये मृद व जलसंधारण आयुक्तालयाच्या स्थापनेसह विभागाच्या क्षेत्रीय यंत्रणेची फेररचना करण्यात आली आहे. या नवीन विभागाच्या निर्मितीची शासन-अधिसूचना दि. २६.०९.२०१७ रोजी प्रसिद्ध करण्यात आली असून उपरोक्त दिनांक ३१.०५.२०१७ रोजीच्या शासननिर्णयान्वये या विभागाचा व विभागाच्या क्षेत्रीय यंत्रणेचा आकृतीबंध निश्चित करण्यात आला आहे.
२. सदर शासन निर्णयातील नवीन आकृतीबंधानुसार जिल्हा स्तरावरील पूर्वीच्या कार्यकारी अभियंता कार्यालयातील विभागीय लेखापालाची पदे रद्द करण्यात आली असून त्या ऐवजी महाराष्ट्र वित्त व लेखा सेवा संवर्गातील लेखा अधिकारी वर्ग-२ (राजपत्रित) ही पदे जिल्हा जलसंधारण अधिकारी कार्यालयात लेखा विषयक कामे करण्यासाठी मंजूर करण्यात आलेली आहेत. तसेच मृद व जलसंधारण आयुक्तालयातही, वित्त व लेखा विषयक कक्षाकरिता सहसंचालक (आर्थिक सेवा), उपायुक्त वित्त, लेखाधिकारी, सहाय्यक लेखा अधिकारी ही पदे निर्माण करुन वित्त विभागामार्फत भरण्यात आली आहेत. त्यानुसार विभागाच्या अधिनस्त जिल्हा जलसंधारण अधिकारी कार्यालयातील व आयुक्तालयातील संबंधित पदे भरण्यासाठी वित्त विभागाने संबंधित ठिकाणी अधिकाऱ्यांना पदस्थापना दिल्या आहेत व पदस्थापना देण्याची कार्यवाही सुरु आहे ३. सार्वजनिक बांधकाम लेखा संहिता मधील परिच्छेद नं.३.२.१ (बी) नुसार सदर लेख्यांचा हिशोब व ताळमेळ घेण्यासाठी प्रत्येक विभागीय कार्यालयामध्ये यापूर्वी महालेखाकार यांच्या कार्यालयामार्फत विभागीय लेखापाल नियुक्त करण्याची तरतूद होती व त्यांच्यामार्फत विभागाचे लेखे महालेखापाल कार्यालयास सादर करण्यात येत होते. परंतु विभागाच्या दिनांक ३१.०५.२०१७ रोजीच्या शासन निर्णयानुसार या विभागाच्या अधिपत्याखालील जिल्हा जलसंधारण अधिकारी कार्यालयात विभागीय लेखापालांच्या पदाऐवजी महाराष्ट्र वित्त व लेखा सेवा संवर्गातील लेखा अधिकारी, वर्ग-२ (राजपत्रित) यांची पदे निर्माण झाल्याने पूर्वीच्या व्यवस्थेत बदल करुन लेखा अधिकारी, वर्ग-२ (राजपत्रित) यांना महालेखापालांना लेखे सादर करण्यासंदर्भात आता शासनाने पुढील प्रमाणे निर्णय घेतला आहे.
# Page 2
शासन निर्णय क्रमांक: आस्थाप २०१७/प्र.क्र.१४४/जल-२
शासन निर्णय:
मृद व जलसंधारण विभागाच्या अधिपत्याखालील जिल्हा जलसंधारण अधिकारी कार्यालयातील महालेखापाल यांचे अखत्यारीतील विभागीय लेखापालांची पदे रद्द करण्यात येऊन त्याऐवजी महाराष्ट्र वित्त व लेखा सेवा संवर्गातील लेखा अधिकारी वर्ग-२ (राजपत्रित) ही पदे जिल्हा जलसंधारण अधिकारी कार्यालयात लेखा विषयक कामे करण्यासाठी मंजूर करण्यात आली आहेत. त्यानुसार यापुढे महालेखापाल, मुंबई/नागपूर यांना या कार्यालयातील लेखे सादर करण्याकरिता महाराष्ट्र वित्त व लेखा सेवा संवर्गातील लेखाधिकारी वर्ग-२ (राजपत्रित) यांना या शासन निर्णयाद्वारे प्राधिकृत करण्यात येत आहे.
२. यानुसार महाराष्ट्र सार्वजनिक बांधकाम लेखा संहिता मधील परिच्छेद ६.२.१ मध्ये तसेच त्यामधील १०.१.६ मध्ये यथावकाश बदल करण्यात येईल.
३. सदर शासन निर्णय वित्त विभागाच्या सहमतीने व त्यांच्या अनौपचारीक संदर्भ क्र. ५४/२०२० कोषा.प्रशा-५ दिनांक ०५.०३.२०२० अनुसार निर्गमित करण्यात येत आहे.
# Page 3