# Page 1
मागणी क्र. झेड एच -५ लेखाशिर्ष ४७०२ ए०२८ सिंचन तलाव उमरदरा, मौजे उमरदरा, ता.
शिरुर अनंतपाळ, जि. लातूर (भूसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०१८/प्र.क्र. १६९/जल-४
मंत्रालय, मुंबई - ४०० ०३२.
दिनांक: १९ मे, २०१८.
वाचा: १) कार्यकारी अभियंता, लघु सिंचन (जलसंधारण) विभाग, लातूर यांचे पत्र क्र. लसिं (जस) भूसं/२१५०/ सप, दिनांक १४/०८/२०१७
२) शासन परिपत्रक मृद व जलसंधारण विभाग क्र. भूसंपा- २०१७/प्र.क्र. २३३ /जल- ४, दि.२१/०२/२०१८.
३) वित्त विभाग परिपत्रक क्र. अर्थसं-२०१८/ प्र.क्र.६९/अर्थ-३, दि.०२/०४/१८.
४) शासन परिपत्रक मृद व जलसंधारण विभाग क्र. जर्मन- २०१५ / प्र.क्र.२८० /जल- ४, दि.०८/०१/२०१८.
प्रस्तावना: के.एफ. डब्ल्यू. जर्मन अर्थसहाय्यित लहान पाटबंधारे प्रकल्पांकरिता अर्थसहाय्य योजनेअंतर्गत मंजूर असलेला सिंचन तलाव उमरदरा, मौजे उमरदरा ता. शिरुर अंनतपाळ, जि. लातूर या प्रकल्पाशी संबंधित भूसंदर्भ (एल.ए.आर.) क्रमांक ५० ते ५३ व ५८/२०११ करिता संपादित केलेल्या जमीनीच्या वाढीव मोबदल्या संदर्भात मा. सह दिवाणी न्यायाधीश, वरिष्ठ स्तर, निलंगा यांनी दिनांक ०३/०१/२०१४ रोजी दिलेल्या निर्णयाच्या विरुध्द मा. उच्च न्यायालय, खंडपीठ औरंगाबाद येथे प्रथम अपील (एफ.ए.एस.टी.) क्रमांक ३६३१,३६३५,३६४०,३६४४ व ३६१६/२०१६ मध्ये सिव्हील अॅप्लिकेशन्स दाखल करण्यात आली होती. पंरतु प्रस्तुत अपील दिनांक २९/०९/२०१६ च्या आदेशान्वये खारीज करण्यात आली असल्याने प्रकरणातील निधी योजनेच्या लेखाशिर्षाखाली वितरित करण्याची बाब शासनाच्या विचाराधीन होती. मात्र शासनाने संदर्भिय दिनांक ०८/०१/२०१८ च्या शासन निर्णयान्वये के.एफ. डब्ल्यू.
जर्मन अर्थसहायित प्रकल्पांवरील प्रलंबित दायित्व लेखाशिर्ष संकेतांक क्र. ४७०२ ३८१३ मधून तसेच संदर्भिय दि. २१/०२/२०१८ च्या परिपत्रकान्वये न्यायालयीन प्रकरणातील मोबदला सु.प्र.मा. अधीन आणि दर आर्थिक वर्षातील उपलब्ध निधीमधून अदा करण्याचा निर्णय घेतला आहे. सदरच्या धोरणात्मक निर्णयांच्या अनुषंगाने मा. उच्च न्यायालय खंडपीठ औरंगाबाद यांनी दिलेल्या आदेशाचे अनुपालन करण्याबाबत संदर्भिय परिपत्रकांमधील सूचना विचारात घेवून प्रस्तुत प्रकरणी खालीलप्रमाणे निर्णय घेण्यात आला आहे.
शासन निर्णय : लघु सिंचन तलाव उमरदरा, मौजे उमरदरा, ता. शिरुर अनंतपाळ, जि. लातूर या प्रकल्पाशी संबंधित उपरोक्त भूसंदर्भाबाबत मा. न्यायालयीन आदेशानुसार रु. १,२९,७८,४५७/- (अक्षरी एक कोटी एकोनतीस लक्ष अठयाहत्तर हजार चारशे सत्तावन्न फक्त) इतकी वाढीव मोबदल्याची व व्याजाची रक्कम वितरित करण्यास याद्वारे खालील अटी व शर्थीच्या अधीन शासनाची मान्यता प्रदान करण्यात येत आहे.
अ) वरील प्रकल्पाच्या भुसंपादनाकरिता अन्य स्रोतांकडून निधी उपलब्ध झाला असल्यास याद्वा वितरित करण्यात येत असलेल्या रक्कमांचे आहरण अथवा वितरण करण्यात येवू नये.
# Page 2
शासन निर्णय क्रमांक : भूसंपा-२०१८/प्र.क्र.१६९/जल-४ ब) तसेच भुसंपादन प्रयोजनार्थ उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्याही परिस्थितीत परस्पर अन्य प्रयोजनार्थ वितरित करण्यात येवू नये, क) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी, ड) निधी वितरणासंबधीच्या वित्त विभागाच्या संदर्भिय दिनांक ०२/०४/२०१८च्या परिपत्रकामधील मार्गदर्शक सूचनांचे काटेकोर पालन करावे.
२. याद्वारे वितरित करण्यात आलेली रक्कम संबंधित प्रादेशिक जलसंधारण अधिकारी, मृद व जलसंधारण विभाग, औरंगाबाद यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-२०१९ या आर्थिक वर्षाच्या मंजूर तरतुदीमधून भागविण्यात यावा.
मागणी क्र. झेड एच -५, प्रधान लेखाशिर्ष ४७०२- लहान पाटबंधारे यावरील भांडवली खर्च,
(००), (१०१) भूपृष्ठ जल, (०१) लहान पाटबंधारे,
(०१) (०२) लहान पाटबंधारे योजना, १०१ ते २५० हे.सि. क्षमता (कार्यक्रम)
(४७०२ ए०२८), ५३- मोठी बांधकामे
४. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रति स्वाक्षरीत प्रती मुख्य अभियंता, पुणे आणि शासनाला सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण यांची राहील व मुख्य अभियंता, लघु सिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. उपरोक्त वाढीव खर्चामुळे प्रकल्पाच्या किंमतीमध्ये वाढ होत असल्याने त्यास १ महिन्याच्या आत सुधारित प्रशासकिय मान्यता घेण्याचा प्रस्ताव शासनास सादर करण्यात यावा. सदर जबाबदारी संबंधित जिल्हा जलसंधारण अधिकारी आणि प्रादेशिक जलसंधारण अधिकारी, मृद व जलसंधारण यांची राहील.
# Page 3