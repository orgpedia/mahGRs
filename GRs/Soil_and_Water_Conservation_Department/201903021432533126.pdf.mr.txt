# Page 1
कोल्हापूर पध्दतीचा बंधारा वडांगळी, ता. सिन्नर, जि. नाशिक या योजनेस प्रथम सुधारीत प्रशासकीय मान्यता मिळणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: कोपबं-२०१७/प्र.क्र.१८६/जल-१
मंत्रालय, मुंबई - ४०० ०३२
दिनांक: ०२ मार्च, २०१९
वाचा: १. जिल्हा नियोजन समिती, जिल्हाधिकरी कार्यालय, नाशिक यांचे प्रमा आदेश पत्र क्र.
जिनिस / १२ / संस ४/४३१६ दि. ०४.०३.२०१४ २. जिल्हा नियोजन समिती, जिल्हाधिकरी कार्यालय नाशिक, यांचे पत्र क्र. नियोजन/कक्ष १२/ संस ४/२१२१/२०१८ दि. २७.०८.२०१८ ३. व्यय अग्रक्रम समितीची बैठक दि. २७.१२.२०१८ व वित्त विभाग पत्र क्रं. व्यअस २०१८/ प्र.क्र. ११८/अर्थसं.-२ / दि. ०२.०१.२०१९
प्रस्तावना -:
वडांगळी ता. सिन्नर, जि. नाशिक येथे कोल्हापूर पध्दतीचा बंधारा वडांगळी हा देव नदीवर प्रस्तावित आहे. सदर को. प. बंधाऱ्याची साठवण क्षमता ८६६.५० सघमी (३०.६० द.ल.घ.फू.) (०.८६६ द.ल.घ.मी.) इतकी असून प्रकल्पांतर्गत एकूण १७५.०० हेक्टर क्षेत्र सिंचना खाली आणणे नियोजित आहे.
वडांगळी ता. सिन्नर, जि. नाशिक येथील कोल्हापूर पध्दतीचा बंधारा वडांगळी या योजनेस संदर्भ क्रं. १ नुसार जलसंपदा विभागाची सन, २०१२-१३ च्या दरसुचीवर आधारीत रु.२५०.६७ लक्ष इतक्या रकमेस जिल्हा नियोजन समिती, जिल्हाधिकरी कार्यालय, नाशिक यांनी मूळ प्रशासकीय मान्यता प्रदान केलेली आहे.
जिल्हा नियोजन समिती, जिल्हाधिकरी कार्यालय, नाशिक यांनी त्यांचे संदर्भातील पत्र क्रं. २ अन्वये जलसंपदा विभागाची सन, २०१३-१४, २०१६-१७ व सा.बां. वि. २०१५-१६ च्या दरसुचीवर आधारीत रु. ९,२६,१४,९९१/- (नऊ कोटी सव्वीस लक्ष चवदा हजार नऊशे एक्यानव फक्त) इतक्या रकमेचा प्रथम सुधारीत प्रशासकीय मान्यतेचा प्रस्ताव शासनास सादर केलेला आहे. सदर सुप्रमा प्रस्तावानुसार परिगणित प्रति सघमी किंमत, लाभव्यय गुणोत्तर व आथिक परतावा दर या किंमती ह्या जलसंपदा विभाग, शासन निर्णय क्रं. मापदंड/२२१४/(२६३/२०१४/ भाग-२२०१४/लपा-२/दि.
१९.०७.२०१६ अन्वये निर्धारीत केलेले मापदंड विचारात घेता प्रकल्प असफल आहे. सदर प्रकल्प प्रति सघमी किंमत मध्ये असफल लाभव्यय गुणोत्तर व आर्थिक परतावा दर मध्ये सफल, पर्यायाने आर्थिक विश्लेषण मापदंडात असफल असल्याने सुधारीत प्रशासकीय मान्यतेपूर्वी नियोजन विभाग, वित्त विभाग व व्यय अग्रकम समितीच्या मान्यतेची आवश्यकता असल्याने सदर प्रस्ताव नियोजन व वित्त विभागाचे सहमतीकरीता प्रस्ताव सादर करण्यात आला. नियोजन विभाग व वित्त विभाग याचे
# Page 2
शासन निर्णय क्रमांकः कोपबं.२०१७/प्र.क्र.१८६/जल-१
सहमती नंतर सदर प्रस्ताव व्यय अग्रक्रम समितीच्या दि. २७ डिसेंबर, २०१८ च्या बैठकीत प्रस्ताव सादर करण्यात आला व त्यास व्यय अग्रक्रम समितीने (वित्त विभाग पत्र सदर.क्रं.व्यअस२०१८/प्र.क्र.११८/अर्थसं २/दि.०२.०१.२०१९ नुसार) मान्यता प्रदान केलेली आहे.
प्रकल्पाची मूळ प्रशासकीय मान्यता किंमत रु. २५०.६७ लक्ष या रकमेच्या तुलनेत प्रथम सुधारीत .प्रकल्प अहवालाची किंमत रु.६७५.४८ लक्ष ने जास्त आहे. किंमत वाढीची कारणेपुढीलप्रमाणे आहे.
------------------------------------------------
| अ क्रं. | बाब | वाढ (रु.लक्ष) |
| १. | दरसुची वाढ व भाववाढ | १०५.१९ |
| २. | निविदा अधिक्यामुळे | १.४७ |
| ३. | परिमाणातील वाढ व भुस्तर वर्गीकरण बदल | ३५५.२० |
| ५. | नविन तरतुद | ८८.२३ |
| ६. | वहन अंतरामुळे वाढ | ८१.२३ |
| ७. | भाववाढ | ४०.०० |
| ८. | अनुषंगिक खर्च | ३४.१६ |
|  | एकुण वाढ | ६७५.४८ |
------------------------------------------------
मा. व्यय अग्रक्रम समितीने बांधकामाची सद्य:स्थिती, किंमत वाढीची कारणमिमांसा इत्यादी बाबींचा परामर्श घेऊन कोल्हापूर पध्दतीचा बंधारा वडांगळी ता. सिन्नर, जि. नाशिक या योजनेच्या अंदाजपत्रकास जलसंपदा विभाग सन २०१३-१४, २०१६-१७ व सा.बां. वि.२०१५-१६ च्या दरसुचीवर आधारीत रु .९,२६,१४,९९१/- (नऊ कोटी सव्वीस लक्ष चवदा हजार नऊशे एक्यानव फक्त) इतक्या रकमेला प्रथम सुधारीत प्रशासकीय मान्यता देण्याचा निर्णय दि. २७.१२.२०१८ च्या बैठकीत घेतलेला आहे .व्यय अग्रक्रम समितीच्या बैठकीतील मान्यतेनुसार सदर योजनेस प्र. मा. देण्याची बाब शासनाच्या विचाराधीन होती.
शासन निर्णयः
१. कोल्हापूर पध्दतीचा बंधारा वडांगळी ता. सिन्नर, जि. नाशिक या योजनेच्या कामाप्रित्यर्थ रु. ९,०४,१०,८७१/- (नऊ कोटी, चार लक्ष दहा हजार आठशे एकात्तर फक्त) व अनुषंगिक खर्च रु. २२,०४,१२०/-(बावीस लक्ष चार हजार एकशे वीस फक्त) अशा एकूण रु. ९,२६,१४,९९१/- (नऊ कोटी सव्वीस लक्ष चवदा हजार नऊशे एक्यानव फक्त) इतक्या किमतीस खालील अटींच्या अधीन राहून प्रशासकीय मान्यता प्रदान करण्यात येत आहे. सदर प्रकल्पाचे उर्वरीत काम नियोजित वेळेत व सुधारीत प्रशासकीय मान्यता तरतुदीच्या मर्यादेत पूर्ण करण्यात यावे.
या योजनेच्या कामावर होणारा रुपये खर्च रु. ९,२६,१४,९९१/- ( नऊ कोटी सव्वीस लक्ष चवदा हजार नऊशे एक्यानव फक्त)
लेखाशिर्ष : मागणी क्रं. ओ-२५ ४७०२, लघुसिंचनावरील भांडवली खर्च
# Page 3
शासन निर्णय क्रमांकः कोपबं.२०१७/प्र.क्र.१८६/जल-१
(४२), जिल्हा योजना नाशिक (४२) (०१) लघु पाटबंधाऱ्याची कामे १०१ ते २५० हेक्टर पर्यंतच्या लघुपाटबंधारे योजना (४७०२ ७६६८) ५३ मोठी बांधकामे
या लेखशिर्षाखाली खर्च टाकावा. व त्याखालील मंजूर अनुदानातून भागविण्यात यावा.
२. प्रस्तुत योजनेचा सुधारित प्रशासकीय मान्यता आदेश निर्गमित झाल्यानंतर तीन महिन्यात पुर्णत्व अहवाल शासनास सादर करण्यात यावा.
३. सदर सुधारीत प्रशासकीय मान्यता खालील अटींच्या अधीन राहून देण्यात येत आहे.
]. प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानुसार काम पूर्ण करण्यात यावे.
Il. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करु नये.
III. प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा. नि. दि. ३१.७.२००० व मृद व जलसंधारण विभागाचे शा.नि. दि. २०.७.२०१८ नुसार पाणी वापर संस्था स्थापन करावी व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
IV. प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
V. सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्पयावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस शासनाची सहमती असल्याचे गृहीत धरता येणार नाही.
VI. प्रस्तुत योजनेचे सुधारीत प्रशासकीय मान्यतेचे आदेश निर्गमित झाल्यानंतर नियोजीत वेळेत प्रकल्पाचे संपूर्ण काम पूर्ण करण्यात यावे.
VII. प्रकल्पाचे काम पुर्ण झाल्यावर अंतीम देयक प्रदान करण्यापुर्वी मुख्य अभियंता लघु सिंचन) जलसंधारण (पुणे यांचे काम पुर्ण झाल्याबाबतचे प्रमाणपत्र शासनास सादर करावे . शासन सहमती नंतरच देयक अदा करण्यात यावे.
VIII. सदर कामाची अंमलबजावणी करतांना दर्जा व गुणवत्ता उत्कृष्ठ ठेवण्याची जबाबदारी संबंधीत क्षेत्रीय अधिकाऱ्यांची राहील.
IX. संकल्पीत पाणीसाठा करण्याच्या दृष्टीने कार्यकारी अभियंता व अधीक्षक अभियंता यांनी काम पुर्ण झाल्यावर संकल्पीत पाणीसाठा झाला असल्याचे प्रमाणित करणे आवश्यक आहे. व तसे शासनास अवगत करावे.
X. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, नाशिक, यांनी त्रैमासिक प्रगती अहवाल शासनास अहवाल सादर करावा.काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
XI. शासन निर्णय ग्राम विकास व जलसंधारण विभाग क्र. नागरी २०११/प्र.क्र. १९२/ निधी जल-१ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
XII. शासन परिपत्रक क्र. प्रमा-२०१३/(७८५/१३)/सि. व्य. (कामे) दि. ०१.०१.२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
५. सदर शासन निर्णय दि. २७.१२.२०१८ रोजी झालेल्या मा. व्यय अग्रक्रम समितीच्या बैठकीतील निर्णयानुसार निर्गमित करण्यात येत आहे.
६. सदर शासन निर्णयाची अंमलबजावणी निर्गमित दिनांकापासून करण्यात यावी .
# Page 4
शासन निर्णय क्रमांकः कोपबं.२०१७/प्र.क्र.१८६/जल-१
७. प्रस्तुत आदेश प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
कोल्हापूर पद्धतीचा बंधारा वडांगळी ता. सिन्नर, जि. नाशिक या योजनेच्या सुधारित प्रशासकीय मान्यतेच्या प्रस्तावास नियोजन विभागाने अनौ क्र. ५८/१४३४ दिनांक २८.०३.२०१८ व १३३/१४३४ दि. १८.०९.२०१८ अन्वये व वित्त विभागाने अनौ क्र. ३४२/२०१८/ व्यय-१५ दिनांक १७.११.२०१८, अन्वये मान्यता दिली आहे.
# Page 5