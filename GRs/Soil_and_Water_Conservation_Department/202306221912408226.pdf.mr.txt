# Page 1
महाराष्ट्र जलसंधारण महामंडळाकरिता भाग भांडवली अंशदानाचे वितरण (सन २०२३-२४)
महाराष्ट्र शासन
मृद व जलसंधारण विभाग
शासन निर्णय क्र. मजम-२०२३/प्र.क्र.१६५/जल-३
मंत्रालय, मुंबई-४०० ०३२
दिनांक : २२ जुन, २०२३
वाचा :- १) शासन निर्णय, वित्त विभाग क्र. अर्थसं-२०२३/प्र.क्र.४०/अर्थसं-३,
दिनांक १२ .०४.२०२३ .
२) उपविभागीय अभियंता,महाराष्ट्र जलसंधारण महामंडळ,औरंगाबाद यांचे पत्र क्र. ले-१/१३१३, दि. ०६.०६.२०२३
प्रस्तावना : महाराष्ट्र जलसंधारण महामंडळाकरीता भागभांडवली अंशदान म्हणून सन २०२३-२४ या आर्थिक वर्षात रुपये २१००.०० कोटी निधी अर्थसंकल्पील करण्यात आला आहे. वित्त विभागाच्या संदर्भीय दिनांक १२.०४.२०२३ च्या आदेशानुसार प्रथम नऊमाहिकरीता अर्थसंकल्पीत निधीच्या मर्यादेत निधी अनुज्ञेय आहे. त्यापैकी पहिल्या तिमाहीकरीता रुपये २१०.०० कोटी निधी प्रशासकीय विभागांना वितरणासाठी उपलब्ध करुन दिला आहे. सदर उपलब्ध झालेला निधी महामंडळाला वितरीत करण्यातबाबत शासनाने खालीलप्रमाणे निर्णय घेतला आहे.
निर्णय : महाराष्ट्र जलसंधारण महामंडळाकरिता भागभांडवली अंशदान स्वरुपात रुपये २१०.०० कोटी (अक्षरी रुपये दोनशे दहा कोटी फक्त) इतका निधी वितरित करण्यासाठी याव्दारे, शासनाने मान्यता प्रदान करण्यात येत आहे.
२. उपरोक्त निधी कोषागारातून आहरित करुन व्यवस्थापकीय संचालक, महाराष्ट्र जलसंधारण महामंडळ, औरंगाबाद यांच्या नांवे वितरित करण्यासाठी प्रादेशिक जलसंधारण अधिकारी, मृद व जलसंधारण विभाग, औरंगाबाद यांना प्राधिकृत करण्यात येत आहे.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२३-२४ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक-झेडएच-५, प्रधान लेखाशिर्ष ४४०२,
मृद व जलसंधारण यावरील भांडवली खर्च,
१९०सार्वजनिक क्षेत्रातील व इतर उपक्रमांतील गुंतवणूका,
(०१) भाग भांडवली अंशदान
(०१)(०१) महाराष्ट्र जलसंधारण महामंडळालाभाग भांडवली अंशदान
(कार्यक्रम) (४४०२ २८२३),
३२, अंशदाने (दत्तमत) (योजनांतर्गत)
४. प्रस्तुत निधीच्या विनियोगासाठी वित्त विभागाच्या संदर्भीय परिपत्रकांमधील सूचनांचे अनुपालन करण्यात यावे.
५. निधी वितरणासंदर्भात शासनाच्या निदेशांचे अनुपालन करण्यात आले नाही किंवा काही भंग झाल्यास व त्यामुळे भविष्यात काही तक्रारी किंवा न्यायालयीन प्रकरणे उद्भवल्यास त्याची सर्वस्वी जबाबदारी ही व्यवस्थापकीय संचालक व मुख्य लेखा व लेखापरीक्षा अधिकारी (CAFO), महाराष्ट्र जलसंधारण महामंडळ, औरंगाबाद यांची राहील.
# Page 2
शासन निर्णय क्रमांकः मजम-२०२३/प्र.क्र.१६५/जल-३