# Page 1
१०१ ते २५० हे. सिं.क्ष. प्रकल्पांसाठी निधीचे वितरण (विदर्भ विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१८/प्र. क्र. ९७ /जल-४
दिनांक : २६ डिसेंबर, २०१८.
वाचा :- १) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८.
२) प्रादेशिकजलसंधारण अधिकारी, मृद व जलसंधारण विभाग, नागपूर
यांचे पत्र क्र. ले.शा./२५५७/सन २०१८, दिनांक २२ नोव्हेंबर, २०१८.
प्रस्तावना : मागणी क्रमांक झेडएच-५, लेखाशिर्ष ४७०२९०२८ अंतर्गत सन २०१८-१९ या आर्थिक वर्षामध्ये १०१ ते २५० हेक्टर सिंचन क्षमतेच्या नवीन / प्रगतीपथावरील प्रकल्पांकरिता रुपये ८०.०० कोटी निधी अर्थसंकल्पित करण्यात आला आहे. त्यापैकी ७०% मर्यादेमधील रुपये ५६.०० कोटी निधी संदर्भिय परिपत्रकांनुसार वितरणासाठी उपलब्ध करुन देण्यात आला आहे. सदर निधी वैधानिक विकास मंडळ निहाय वितरित करण्याची बाब शासनाचे विचाराधीन होती. त्यानुषंगाने संदर्भीय पत्रान्वये शिफारस करण्यात आलेल्या प्रस्तावाबाबत शासनाने खालील प्रमाणे निर्णय घेतला आहे.
शासन निर्णय : सन २०१८-१९ या आर्थिक वर्षाच्या मंजूर तरतूदीमधून ता.जि. गोंदिया या बिगर आदिवासी क्षेत्रामध्ये १०९ हेक्टर सिंचन निर्माण करणाऱ्या पांजरा कोल्ह्यापूरी बंधाऱ्याच्या कामांकरिता २.०० कोटी लक्ष (अक्षरी रुपये दोन कोटी फक्त) एव्हढी रक्कम खालील अटी व शर्थीच्या अधीन राहून वितरित करण्यास याद्वारे, शासनाची मान्यता प्रदान करण्यात येत आहे.
अ) वरील प्रकल्पाच्या कामांकरिता जलसंधारण महामंडळाकडून अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्या ही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी, ई) निधी वितरणासंबधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
२. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
# Page 2
शासन निर्णय क्रमांकः नवीन-२०१८/प्र.क्र.९७/जल-४
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-२०१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०१) लहान पाटबंधारे
(०१) (०२) लहान पाटबंधारे योजना (४७०२ ए०२८)
१०१ ते २५० हे. सिं.क्ष. (कार्यक्रम)
५३, मोठी बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 3