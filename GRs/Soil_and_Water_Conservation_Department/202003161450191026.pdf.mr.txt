# Page 1
जानवली ल.पा.योजना, ता. कणकवली जि. सिंधुदुर्ग योजनेच्या दुरुस्तीच्या अंदाजपत्रकास प्रशासकीय मान्यता प्रदान करणेबाबत...
महाराष्ट्र शासन
मृद व जलसंधारण विभाग
शासन निर्णय क्रमांक: लपायो २०२०/प्र.क्र.१५/जल-१
मंत्रालय, मुंबई - ४०० ०३२
दिनांक: १४ मार्च, २०२०
वाचा: १. पाटबंधारे विभाग, शासन निर्णय क्र.लपायो-१४८७/(२३१/८७)/खारभूमी, दि.७/८/१९८९.
२. अपर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र पुणे यांचे पत्र क्रं.
प्रशा-१/१९७ दि.२०/०१/२०२०.
प्रस्तावना जानवली ल.पा.योजना, ता. कणकवली जि. सिंधुदुर्ग योजनेच्या अंदाजपत्रकास संदर्भ क्र.१ अन्वये मुळ प्रशासकीय मान्यता देण्यात आली आहे. योजनेची कामे सन २००२ मध्ये पूर्ण करण्यात आली आहेत. सदर योजनेची मा. अधीक्षक अभियंता धरण सुरक्षितता संघटना यांनी पाहणी केलेली असून पाहणीनुसार “Major leakages observed through downstream side head wall of outlet” असे निरिक्षण नोंदविलेले आहे. या योजनेच्या Outlet Conduit च्या बाजूने D/S Head Wall (UCR) मधून पाण्याची गळती होत आहे. उर्ध्व बाजूच्या प्रणालावरील भराव काढण्याऐवजी उर्ध्व व अधोबाजूच्या प्रणालामध्ये विहीरीसह संपुर्ण लांबीमध्ये ११०० मीमी व्यासाचा लोखंडी पाईप टाकणे, या पाईपला आतून व बाहेरून HDPE Coating करणे, लोखंडी पाईप व प्रणालाच्या पोकळीमध्ये Cementitious polymer grout भरणे, धरणाच्या अधोबाजूस ८०० मीमी व्यासाचे दोन स्लुईस व्हॉल्व्ह बसविणे इत्यादी तरतुदीसह अंदाजपत्रक तयार करण्यात आले आहे. या अंदाजपत्रकामध्ये विहीरामधील गेट, स्टेमरॉड, हॉईस्ट, embedded parts इत्यादी काढून टाकण्याची तरतुद आहे. धरणाच्या उर्ध्व व अधोबाजूच्या हेडवॉल च्या लगत नव्याने संधानकामध्ये हेडवाल प्रस्तावित करण्यात आल्या आहेत. सदर दुरुस्तीची कामे केल्यानंतर धरणाची साठवण क्षमता पुर्नस्थापित होणार आहे. त्यामुळे या प्रकल्पांतर्गत १२४ हेक्टर क्षेत्र सिंचनाखाली येणार आहे. जानवली ल.पा.योजना, ता. कणकवली जि. सिंधुदुर्ग प्रस्तावित पाणी साठवण क्षमता २५४१.०० सघमी आहे. त्यामुळे सदर ल.पा तलावाच्या विशेष दुरुस्तीच्या कामांस प्रशासकीय मान्यता देण्याची बाब शासनाच्या विचाराधिन होती. याबाबत शासनाने पुढील प्रमाणे निर्णय घेतलेला आहे.
शासन निर्णय : ल.पा.योजना जानवली, ता. कणकवली जि. सिंधुदुर्ग योजनेच्या विशेष दुरुस्तीच्या प्रस्तावास रु.१,७९,७५,३७६/- (अक्षरी रुपये एक कोटी एकोणऐंशी लक्ष पंच्यात्तर हजार तीनशे श्यात्तर फक्त ) या
# Page 2
शासन निर्णय क्रमांकः लपायो-२०२०/प्र.क्र.१५/जल-१
किंमतीच्या प्रस्तावास खालील अटीं व शर्तीच्या अधीन राहून प्रशासकीय मान्यता प्रदान करण्यात येत आहे.
]. शासन परिपत्रक क्र.प्रमा-२०१३/(७८५/१३)/सिंव्य कामे, दि.१/१/२०१५ मधील मार्गदर्शक सूचनांचे नियंत्रक अधिकारी यांनी पालन करणे व अभिलेखे ठेवणे आवश्यक आहे.
]]. अंदाजपत्रकात गृहीत धरलेले आराखडे/संकल्पने दरसूची बाह्य बाबी व वहन अंतरे तपासून अंदाजपत्रकास सक्षम स्तरावर तांत्रिक मान्यता प्रदान करावी.
III. प्रस्तावित कामांमुळे होण्याऱ्या खोदकाम/तोडफोड याद्वारे उपलब्ध होणारे बांधकाम साहित्याचा पूर्ण वापर करुन बचत साधावी.
IV. कामाचा खर्च उपलब्ध अनुदानातून प्रशासकीय मान्यतेच्या मर्यादेत करण्यात यावा व नियोजित वेळेत काम पूर्ण करण्यात यावे. सदरचे काम पूर्ण होईपर्यत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा.
V. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय जिल्हा जलसंधारण अधिकारी तथा कार्यकारी अभियंता / प्रादेशिक जलसंधारण अधिकारी तथा अधिक्षक अभियंता यांची राहील.
VI. सदर प्रशासकीय मान्यता अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार
नाही. तसेच प्रस्तावास प्रशासकीय मान्यतेची मंजूरी दिल्यानंतर पुन्हा सुधारीत प्रशासकीय मान्यता देता येणार नाही.
VII. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रातंर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी जिल्हा जलसंधारण अधिकारी यांची राहील.
VIII. Pipe Conduit दुरुस्तीबाबत CDO / COEP / IIT मुंबई यांचे अभिप्राय घेण्याच्या अटीवर दुरुस्ती प्रस्तावास मान्यता देण्यात येत आहे.
या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
लेखाशिर्ष मागणी क्र. झेड एच- ५ ५३ मोठी बांधकामे (०२)(०२) लहान पाटबंधारे योजना ४७०२ ए ०५५
पृष्ठ ३ पैकी २
# Page 3
शासन निर्णय क्रमांकः लपायो-२०२०/प्र.क्र.१५/जल-१
१०१ ते २५० हेक्टर सिंचन क्षमता परिरक्षण व दुरुस्ती (कार्यक्रम) ३. प्रस्तुत आदेश प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.