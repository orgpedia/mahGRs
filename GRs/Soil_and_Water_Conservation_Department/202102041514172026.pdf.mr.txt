# Page 1
साठवण बंधारा फाफोरे (बु),ता.अमळनेर, जि. जळगाव या योजनेस सुधारीत प्रशासकीय मान्यता प्रदान करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: साठबं - २०१९/ प्र.क्र. ७४/जल-१
मंत्रालय, मुंबई - ४०० ०३२
तारीख: ०४ फेब्रुवारी, २०२१
वाचा: १. मुख्य अभियंता, लघु सिंचन (जलसंधारण विभाग) यांचे पत्र क्रमांक मुअ/लसिं/जसं/ प्रशा-०३/१९५३/२०१९ दिनांक - २४.०४.१९.
२. जिल्हा नियोजन समिती जळगाव आदेश क्र. जिनिस / जि.वा.यो/प्रमा/२०१८-१९/ जयुशि/लेशी ४४०२-२६८१/जलसंधारण/संस-/१३८५/दि.१७.०५.२०१८.
प्रस्तावना : साठवण बंधारा फाफोरे (बु),ता.अमळनेर, जि. जळगाव ही योजना बोरी नदीवर प्रस्तावित आहे. सदर योजनेची एकुण साठवण क्षमता १४०.२७ सघमी असून ४७.३३ हे. क्षेत्रास सिंचन लाभ देणे नियोजित आहे.
सदर योजनेस संदर्भ क्र. २ नुसार २०१७-१८ चे चे दरसुचीवर आधारीत रु. ८४.१४ लक्ष (चौऱ्याऐंशी लक्ष चौदा हजार ) इतक्या रकमेस लेखाशिर्ष ४४०२ मृद व जलसंधारण यावरील भांडवली खर्च या वर मूळ प्रशासकीय मान्यता प्रदान करण्यात आली होती. मुख्य अभियंता, लघु सिंचन (जलसंधारण विभाग) यांचे संदर्भ क्र.१ च्या पत्रानुसार उर्वरीत कामासाठी जलसंधारण विभागाची दरसूची सन २०१७-२०१८ वर आधारीत रु. १५१.०० लक्ष ( एक कोटी एकावन्न लक्ष) इतक्या रकमेचा सुधारीत प्रशासकीय मान्यतेचे प्रस्ताव शासनास सादर केलेला आहे.
सदर सुधारित प्रशासकीय मान्यता प्रस्ताव साठवण बंधाऱ्याचा असल्याने लाभव्यय गुणोत्तर, आर्थिक परतावा दर व प्रति सघमी किंमत या आर्थिक निकषांमध्ये बसत आहे. सदर योजना अवर्षण प्रवण क्षेत्रात येत आहे. सदर योजनेची सुधारीत प्रशासकीय मान्यतेची रक्कम रू.१५१.०० लक्ष ही रक्कम रु.५.०० कोटीपेक्षा कमी असल्याने सदर प्रस्तावास मान्यता देण्यास प्रशासनिक विभाग सक्षम आहे.
सदर योजनेची मूळ प्रशासकीय मान्यता किंमत रु ८४.१४ लक्ष च्या तुलनेत सुधारीत प्रशासकीय मान्यता किंमत रक्कम रु १५१.०० लक्ष ही रक्कम रु ६६.८५ लक्ष ने जास्त आहे. या योजनेतुन ४७.३६ हे. सिंचन क्षमता निर्माण होनार आहे. किंमत वाढीची कारणे पुढीलप्रमाणे आहेत.
------------------------------------------------------------
| अ.क्र. | अपरिहार्य कामामुळे झालेली वाढ | झालेली वाढ रु. (लक्ष) |
| १ | निव्वळ सुधारीत दर फरकामुळे | १.८१ |
| २ | परिणामामध्ये झालेली वाढ व भूस्तर वर्गीकरण | ७३.५९ |
| ३ | जादा दरसूची निविदा स्वीकारल्यामुळे | -१४.७० |
| ४ | इतर कारणे | ५.६२ |
| ५ | अनुषंगिक खर्च | ०.६१ |
|  | एकूण (रु. लक्ष) | ६६.८६/ |
------------------------------------------------------------
# Page 2
शासन निर्णय क्रमांकःसाठबं-२०१९/प्र.क्र.७४/जल-१
साठवण बंधारा फाफोरे (बु), ता. अमळनेर, जि. जळगाव या योजनेच्या सुधारीत प्रशासकीय मान्यता अंदाजपत्रकास रु१५१.०० लक्ष इतक्या रकमेला सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय :
१. या शासन निर्णयाव्दारे साठवण बंधारा फाफोरे (बु), ता. अमळनेर,जि. जळगाव या योजनेच्या अंदाजपत्रकास उर्वरीत कामासाठी सन २०१७-१८ च्या दरसुचीवर आधारीत एकूण रु.१,५१,००,३२७/- (एक कोटी एकावन्न लक्ष तीनशे सत्तावीस ) इतक्या किंमतीच्या प्रस्तावास कामाप्रित्यर्थ रक्कम रु.१,५१,००,३२७ /- (एक कोटी एकावन्न लक्ष तीनशे सत्तावीस ) व अनुषंगिक खर्चाची रक्कम रु.४,७१,२९८ (चार लक्ष एकात्तर हजार दोनशे अठ्यान्नव ) असे एकूण रु.१,५१,००,३२७ /- (एक कोटी एकावन्न लक्ष तीनशे सत्तावीस ) इतक्या रकमेच्या प्रस्तावास सुधारीत प्रशासकीय मान्यता प्रदान करण्यात येत आहे. सोबत जोडपत्र अ मध्ये उपशिर्षनिहाय तरतूदीच्या गोषवारा दिलेला आहे.
सदर प्रकल्पाचे उर्वरीत काम नियोजित वेळेत व सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
लेखाशिर्ष
------------------------------------------------------------------------------------
| जलसंधारण विभाग |
| ४४०२-२६८१-मृद व जलसंधारण यावरील भांडवली खर्च (जलयुक्त शिवार अभियान या योजनेंतर्गत) |
------------------------------------------------------------------------------------
४. सुधारीत प्रशासकीय मान्यता खालील अटींच्या अधीन राहून देण्यात येत आहे.
४.१. प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानूसार काम पूर्ण करण्यात यावे.
४.२. आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करु नये.
४.३. प्रकल्पावर पाणी वापर संस्था ठेकेदारामार्फत स्थापन करण्यात यावी. पाणी वापर संस्था स्थापन होईपर्यंत ठेकेदाराच्या देयकातून १०% निधी कपात करण्यात यावा व संस्था स्थापन झालेनंतर ठेकेदारास सदरची कपात केलेली रक्कम वितरित करण्यात यावी.
अपवादात्मक परीस्थितित संस्था स्थापित होऊ शकत नसल्यास सविस्तर कारणमीमांसेसह प्रस्ताव शासनास सादर करून शासनाच्या मान्यते नंतर कपात केलेली १०% निधी वितरित करण्यात यावा.ठेकेदाराने संस्था स्थापन केल्यास मृद व जलसंधारण विभागाचे शा.नि. दि २०-०७-२०१८ नुसार ठेकेदारास मानधन देण्यात यावे. पाणी वापर संस्था स्थापन करून घेण्याची जबाबदारी संबंधित जिल्हा जलसंधारण अधिकारी यांची राहील ४.४. प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
पृष्ठ ५ पैकी २
# Page 3
शासन निर्णय क्रमांकःसाठबं-२०१९/प्र.क्र.७४/जल-१
४. ५. सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
४.६. प्रस्तुत योजनेचे सुधारीत प्रशासकीय मान्यतेचे आदेश निर्गमित झाल्यानंतर मार्च, २०२१ पर्यत प्रकल्पाचे संपूर्ण काम पूर्ण करण्यात यावे.
५. शासन निर्णय ग्राम विकास व जलसंधारण विभाग क्र. नागरी २०११/प्र.क्र. १९२/ निधी जल १ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
६. शासन परिपत्रक क्र. प्रमा- २०१३ / (७८५/१३)/ सिं. व्य. (कामे) दि. ०१.०१.२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
७. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, नाशिक यांनी त्रैमासिक प्रगती अहवाल शासनास अहवाल सादर करावा.काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
८. सदर शासन निर्णयाची अंमलबजावणी निर्गमित दिनांकापासून करण्यात यावी.
९. प्रस्तुत आदेश, प्रशासनिक विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 4
# Page 5