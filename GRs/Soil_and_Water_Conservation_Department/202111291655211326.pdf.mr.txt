# Page 1
मृद व जलसंधारण विभागाच्या अधिपत्याखालील १००% कामे गुणवत्तापूर्ण होण्याच्या हेतूने नवीन बांधकामाच्या/दुरुस्तीच्या कामांची अंमलबजावणी करतांना विविध टप्प्यांमध्ये भागधारकांची निवड व नाते
व्यवस्थापनासाठी अनुसरावयाची तत्त्वे व कार्यपद्धती निर्गमित करण्याबाबत..
महाराष्ट्र शासन
मृद व जलसंधारण विभाग
शासन निर्णय क्रमांक: संकीर्ण-२०२१/प्र.क्र.३५६/जल-१
मंत्रालय, मुंबई- ४०००३२
दिनांक: २९ नोव्हेंबर, २०२१.
वाचा-: १. मृद व जलसंधारण विभाग शासन निर्णय क्र. संकीर्ण-२०२०/प्र.क्र-२४७/जल-१, दि: ०९/०९/२०२१.
२. मृद व जलसंधारण विभाग शासन निर्णय क्र. मुजयो-२०२०/प्र.क्र-७६/जल-१, दि:१७/०२/२०२१.
३. मृद व जलसंधारण विभाग शासन पत्र क्र. सर्वेक्ष-२०२०/प्र.क्र-९८/जल-४, दि:२८/०२/२०२०.
४. मृद व जलसंधारण विभाग शासन निर्णय क्र. को.प.ब-२०१८/प्र.क्र-१८३/जल-१, दि:२०/०७/२०१८.
५. मृद व जलसंधारण विभाग शासन निर्णय क्र. लपायो-२०१८/प्र.क्र-१७७/जल-१, दि:२०/०७/२०१८.
६. जलसंपदा विभाग शा. नि. क्र. निविदा०४१७/(प्र.क्र.२४७/१७)/मोप्र-१, दि. ३०/११/२०१८.
७. जलसंपदा विभाग शुध्दीपत्रक क्र. वित्तिय०४१८/प्र.क्र.२३२/मोप्र-१, दि. १५/०९/२०१८.
८. सार्वजनिक बांधकाम विभाग, शा. नि. क्र. सीएटी/२०१७/प्र.क्र. ०८ / इमा-२, दि. २७/०९/२०१८.
प्रस्तावना:
विभागाची कामे लहान स्वरूपाची व विखुरलेली असल्याने दुष्काळजन्य परिस्थितीवर कायमस्वरूपी उपाययोजना करण्याच्या उद्देशाने जलसंधारणाच्या योजना यशस्वीपणे राबवण्यासाठी त्या एकाच प्रशासकिय विभागाच्या नियंत्रणाखाली असण्याची आवश्यकता लक्षात घेऊन सन १९९२ साली
शासनाने सामान्य प्रशासन विभाग क्र. ROB १०९२/CR-१०/९२/XVIll(O&M), दिनांक ०५ जून १९९२ या अधिसूचनेद्वारे हे काम ग्रामविकास आणि जलसंधारण विभागाकडे सोपवले. राज्यात जलसंधारण विभाग अस्तित्वात येऊन जवळ जवळ ३९ वर्षे पुर्ण झालेली आहेत.
दिनांक २५ एप्रिल २०१७ च्या राज्य मंत्रीमंडळाच्या बैठकीत दिलेल्या मान्यतेस अनुसरून व शासन निर्णय ग्रामविकास व जलसंधारण विभाग क्र. आस्थाप २०१६/प्र. क्र.८८(भाग ९)/ जल-२ दिनांक ३१.०५.२०१७ नुसार मृद व जलसंधारण या नवीन विभागाची निर्मिती करण्यात आलेली आहे. मृद व जलसंधारण विभागाचे उद्दिष्ट २५० हेक्टर वरुन ६०० हेक्टर पर्यन्त वाढविण्यात आले असून ०-६०० हेक्टर सिंचन क्षमता मर्यादित योजनांचे बांधकाम, देखभाल, दुरुस्ती व व्यवस्थापन असे निश्चित करण्यात आले आहे.दरम्यान दि. ०५/१२/२०१४ च्या शा. नि. अन्वये ‘जलयुक्त शिवार अभियान' राबविण्यात आला. हा
# Page 2
शासन निर्णय क्रमांक: संकीर्ण- २०२१/प्र.क्र.३५६/जल-१
अभियान राबवत असताना हळूहळू विविध बाबी लक्षात येत गेल्या आणि योजनेची अंमलबजावणी परिणामकारक व्हावी म्हणून प्रत्येक शिवारात पडणारा पाऊस, शिवाराची भौगोलिक टोपोग्राफी, शिवाराच्या भूगर्भाची रचना (strata), शिवारात घेतली जाणारी पिके, शिवारात उपलब्ध जनावरांची संख्या आणि गावाची लोकसंख्या या सर्व बाबींचा विचार करून प्रत्येक गावाचा पाण्याचा ताळेबंद तयार करण्यात आला. त्या ताळेबंदाच्या हिशोबाने शिवारातील शेतांना संरक्षित सिंचनासाठी पाणी उपलब्ध व्हावे तसेच पिण्याचे पाणी उपलब्ध व्हावे या दृष्टीने प्रत्येक गावात करावे लागणाऱ्या विविध उपचारांचा ‘कृती आराखडा’ तयार करण्यात आला. त्या कृती आराखड्याची अंमलबजावणी करण्याकरीता पुरेसा निधी आणि मनुष्यबळ उपलब्ध करून देण्यात आले. यशस्वीरित्या अंमलबजावणी करणाऱ्या गावांना ‘जलपरिपूर्ण गावे' असे संबोधण्यात आले. नियोजन, अंमलबजावणी, सनियंत्रण आणि मुल्यमापनाअंती गावे जलपरिपूर्ण झाले असल्यास त्यास ‘जलपरिपूर्ण गाव' घोषित करण्यासाठी प्रक्रिया ठरविण्यात आली. या सर्व प्रक्रियेला अनुसरून दि. १४/०२/२०२० रोजीच्या स्थितीनुसार राज्यात सुमारे २०५४४ गावे ‘जलपरिपूर्ण गाव' म्हणून घोषित करण्यात आली.
सहा वर्षे अंमलबजावणी करण्यात आलेल्या या अभियानात राज्यात ६०० हून अधिक तक्रारी प्राप्त झाल्या. Comptroller and Auditor General यांनी प्रत्येक विभागातील एका जिल्हयामधून एकूण ११२८ गावे यादृक्षिक पध्दतीने निवड करून झालेल्या कामांच्या तसेच नियोजन, अंमलबजावणी, संनियंत्रण आणि मूल्यमापन प्रक्रियेचा सखोल अभ्यास केला. या दोन्ही बाबींवरून लक्षात आले की कामाची गुणवत्ता आणि अंमलबजावणीच्या प्रक्रियेबाबत अधिक चौकशीची गरज आहे. त्यामुळे दि. ०१ डिसेंबर, २०२० च्या शा. नि.
अन्वये शासनाने चौकशी समिती नेमली. या चौकशीअंती एकूण ६,३०,००० झालेल्या कामांपैकी ७४ टक्के कामांबाबत उणिवा आढळल्याचे निष्पन्न झाले.
शिवाय विविध विभागांचे मंत्री महोदय, त्यांचे मतदारसंघ किंवा जिल्हयाच्या जलसंधारणाबाबत आढावा बैठक घेतात, तेव्हा विभागाच्या कामांची गुणवत्ता सुधारण्याबाबत विशेष सूचना केल्या जातात.
काही ठिकाणी असेही सांगितले जाते की या विभागाच्या कामांच्या चौकशीसाठी एकदा SIT नियुक्ती केली असल्यामुळे पुन्हा पुन्हा अशा चौकशी समित्या नेमल्या जाऊ शकतात.
विभाग नवीनच तयार झाले असल्यामुळे कामांच्या निविदा प्रक्रिया तसेच अन्य बाबतीत जलसंपदा विभाग आणि सार्वजनिक बांधकाम विभागाच्या शासन निर्णयाप्रमाणे कार्यवाही करतो. मात्र मृद व जलसंधारण विभागाच्या कामाच्या गुणवत्तेबाबत अशी नकारात्मक चर्चा होत आहे. त्याच शासन निर्णयाप्रमाणे अंमलबजावणी करुन इतर दोन विभागांच्या कामाबाबत तेवढया मोठया प्रमाणावर असमाधान व्यक्त केले जात नाही. त्याच्या कारणांचे विश्लेषण केले असता या विभागाचे काम छोटे व विखुरलेले असणे व विभागाकडे कनिष्ठ व उपअभियंत्यांची पदे पुरेशी भरली नसल्यामुळे पुरेशी तपासणी होऊ शकत नाही असे सांगितले जाते.
सध्या विभागाचा वार्षिक बजेट रु. ३,००० कोटींच्या सुमारास आहे आणि ते वाढतच जाणार आहे.
विभागाने विविध रिक्त पदे भरण्याची कार्यवाही सुरु ठेवली आहे. अन्य विभागाच्या अनुभवावरून स्पष्ट आहे की साधारणत: ७० ते ८० टक्के पदे भरलेली असतात. येत्या काही कालावधीत हा विभाग सुद्धा त्या पातळीपर्यंत पोहोचेल. तरीसुध्दा विभागातील अधिकाऱ्यांचे समाधान होईल एवढे पुरेसे अधिकारी तपासणी साठी उपलब्ध होतील असे वाटत नाही. त्यामुळे गुणवत्तेबाबतची संवेदनशीलता आणि जाणीव जागृतीवर कार्य करण्याची आवश्यकता आहे.
पृष्ठ १२ पैकी २
# Page 3
शासन निर्णय क्रमांकः संकीर्ण- २०२१/प्र.क्र.३५६/जल-१
मनुष्य बळाची उपलब्धता वाढवण्याचे मार्ग, गुणवत्तेशी निगडीत तात्विक बाबी, गुणवत्तेचे व्यवस्थापन शास्त्र, तक्रारी आणि गुणवत्ता याबाबत सविस्तर माहिती “परिशिष्ट-अ” मध्ये देण्यात आलेली आहे. त्याचे अवलोकन करावे.
उपरोक्त सर्व बाबींचा विचार करून विभागाच्या अधिपत्याखालील १०० टक्के बांधकामे मग ती
नवीन असोत किंवा दुरुस्तीचे असोत गुणवत्तापूर्ण व्हावे या उद्देशाने समर्पक मार्गदर्शक तत्वे व कार्यपद्धती निर्गमित करण्याची बाब शासनाच्या विचाराधीन होती.
शासन निर्णय:
१. मृद व जल संधारण विभागाच्या ई-निविदा प्रक्रियेअंतर्गत निविदा प्रसिद्धी, निविदा लिफाफे उघडणे आणि निविदा तपासणी व स्विकृती बाबत जलसंपदा विभागाचे संदर्भ क्र. ६ शा. नि. लागू आहे. या शासन निर्णयाची अंमलबजावणी तंतोतंत करण्यात यावी. त्यामुळे संदर्भ क्र. १ मधील रु. ३ कोटींची अट बदलून संदर्भ क्र. ६ च्या शासन निर्णयाप्रमाणे राहील हे येथे स्पष्ट करण्यात येत आहे.
२. संदर्भित क्र. ६ वर नमूद शा. नि. च्या परि. क्र. ९.२.१ प्रमाणे निविदेच्या कामाची अंदाजपत्रकीय किंमत रु. १.५ कोटीपर्यंत असेल तर अशा निविदेसाठी पश्चात अर्हता तसेच कंत्राटदाराची निविदा भरण्याची क्षमता (Bid Capacity) तपासण्याची अट शिथिल करण्यात आली आहे. त्यानुसार अंमलबजावणी करावी.
मृद व जलसंधारण विभागाच्या कामांची गुणवत्ता उत्कृष्ट राहण्यासाठी संबंधित अभिकरणाकडे अभियांत्रिकी यंत्र सामुग्री, कुशाल अधिकारी, कर्मचारी वर्ग असणे आवश्यक आहे. या हेतूने कामांचे एकत्रिकरण (Clubbing) करुन प्रत्येक निविदेची अंदाजपत्रकीय किंमत रु. १.५ कोटींचे वर असेल. यासाठी संदर्भिय क्र.
६ वरील शा.नि. च्या परि. क्र. ३ च्या अधीन राहून प्रयत्न करण्यात यावे.
३. कामांचे एकत्रीकरण (Clubbing) करतांना अनुसरावयाची कार्यपध्दती :
३.१ मृद व जलसंधारण विभागाच्या कामांची गुणवत्ता उत्कृष्ट राहण्यासाठी संबंधित अभिकरणाकडे अभियांत्रिकी यंत्र सामुग्री, कुशल अधिकारी, कर्मचारी वर्ग असणे आवश्यक आहे.
३.२ जलसंधारणाची नवीन कामे, दुरुस्तीची कामे यांना प्रशासकीय मान्यता झाल्यानंतर निविदा कार्यवाही करतांना त्या त्या लेखाशीर्षाखाली निविदा कार्यवाही करावी.
-------------------------------------
| अ.क्र | सिंचन क्षमता | लेखाशिर्ष |
|  |  | नवीन कामे | दुरुस्तीची कामे |
|  | ० ते १०० हे | ४७०२-ए०१९ | ४७०२-ए०४६ |
|  | १०१ ते २५० हे | ४७०२-ए०२८ | ४७०२-ए०५५ |
| ३ | २५१ ते ६०० हे | ४७०२-ए०३७ | ४७०२-ए०६४ |
-------------------------------------
३.३ निविदा कार्यवाही करतांना त्या त्या प्रवर्गातील कामांच्या स्वरूपानुसार पाझर तलाव, साठवण तलाव, कोल्हापूर पद्धतीचा बंधारा, सिंचन तलाव, साठवण बंधारा, सिमेंट बंधारा, कंपोझिट गॅबियन बंधारा, ल.पा तलाव यानुसार कामाचे स्वरुप विचारात घेता किमान ५ व कमाल ७ बांधकामे नवीन किंवा दुरुस्ती या प्रकारे एकत्रित करून त्या त्या सक्षम स्तरावर निविदा कार्यवाही
पृष्ठ १२ पैकी ३
# Page 4
शासन निर्णय क्रमांकः संकीर्ण- २०२१/प्र.क्र.३५६/जल-१
करण्यात यावी. याप्रमाणे कार्यवाही करुन सुध्दा निविदेची अंदाजपत्रकीय किंमत रु. १.५ कोटींपेक्षा कमी राहिले तरी त्याच किंमतीची निविदा काढण्यात यावी.
४. स्पर्धात्मक निविदा प्रक्रियेमध्ये भाग घेताना संबंधित कंत्राटदारांनी निविदा दर जास्तीत जास्त १०% पर्यंत जास्त भरल्यास त्या देकाराचा विचार करण्यात यावा. त्यापेक्षा जास्त दर नमूद केल्यास कंत्राटदाराचा देकार विचारात घेण्यात येवू नये. तसेच कोणतेही कामाची निविदा कंत्राटदार १०% पर्यंत कमी दराने भरल्यास त्याचा विचार करण्यात यावा. १०% पेक्षा जादा कमी दराची निविदा प्राप्त झाल्यास सदरची निविदा स्वीकृत केल्यास कामाच्या गुणवत्तेवरती निश्चित परिणाम होईल असे गृहीत धरुन त्याबाबत निविदा स्विकृत करणाऱ्या अधिकाऱ्यांनी संबंधीत कंत्राटदाराकडे पुरेसे अभियांत्रिकी, यंत्रसामुग्री, कुशल अधिकारी, कर्मचारी असल्याची खात्री करावी, जेणेकरुन त्यांना गुणवत्तापूर्ण काम करणे शक्य होईल. त्याकरीत फक्त निम्नतम निविदा दर असलेल्या कंत्राटदारांचे संदर्भित क्र. ६ वर नमूद शा.नि. च्या ९.३ प्रमाणे ({९.३ब}वगळून) निविदा पश्चात अर्हता पडताळण्यात यावी. यानुसार निविदाकारक योग्य वाटल्यास निविदा मंजूर करावी अन्यथा निविदा रद्द करुन फेर निविदा काढावी. तसेच सदर प्रकरणी काही आक्षेप निर्माण झाल्यास निविदा रद्द करणाऱ्या अधिकाऱ्यापेक्षा वरीष्ठ अधिकारी यांचा निर्णय सदर प्रकरणी अंतिम
राहील व तो त्या प्रकरणी संबंधितांवर बंधनकारक असेल. तसेच कोणताही पूर्वानुभव नसलेल्या कंत्राटदारास १०% पेक्षा कमी दराने काम देण्यात येवू नये.
५. संपूर्ण कामांची गुणवत्ता, गुणनियंत्रण, Strength याबाबतची जबाबदारी संबंधित क्षेत्रीय अधिकारी व मुळ आणि सबलेट कंत्राटदारावर राहील.
६. संदर्भ क्र. ६ वर नमूद शा. नि. मध्ये कोणत्याही संस्थेला तसेच बरोजगार अभियंत्यांची प्राधान्याने निविदा मंजूर करण्याचा प्रावधान नाही. त्यामुळे याच्याशी संदर्भ क्र. ७ व ८ वर नमूद शा.नि. मृद व जलसंधारण विभागाला लागू राहणार नाहीत.
७. शासन, महामंडळ, जिल्हा नियोजन समिती, इतर स्त्रोत यांचे अंतर्गतच्या कामांचे सुयोग्य व्यवस्थापनाच्या दृष्टिकोनातून समान कार्यपद्धती एकसूत्रता राहण्यासाठी वरील सर्व निर्देश निर्गमित करण्यात येत आहेत. प्रस्तुत शासन निर्णयान्वये देण्यात आलेल्या सूचनांचे पालन करणे मृद व जलसंधारण विभागाच्या जिल्हा परिषदा तसेच महामंडळ, सर्व कार्यालयांना बंधनकारक राहील.
# Page 5
# Page 6
# Page 7
# Page 8
# Page 9
# Page 10
# Page 11
# Page 12