# Page 1
निविदा स्वीकृतीसाठी मृद व जलसंधारण विभागाची
शासन स्तरावरील समिती गठीत करणेबाबत..
महाराष्ट्र शासन
मृद व जलसंधारण विभाग
शासन निर्णय क्रमांक: निविदा-२०२४/प्र.क्र.४४१/जल-१
मंत्रालय, मुंबई -४०००३२
दिनांक: ०७ ऑक्टोबर, २०२४.
वाचा- १. जलसंपदा विभाग, शासन निर्णय क्र. निविदा०४१७/(प्र.क्र.२४७/१७)/मोप्र-१, दि. ३०-११-२०१८.
२. जलसंपदा विभाग, शासन निर्णय क्र. निविदा ०४१८/प्र.क्र.२३२/मोप्र-१, दि. ३०-०८-२०१८.
३. मृद व जलसंधारण विभाग, शासन निर्णय क्र. निविदा-२०२२/प्र.क्र.०९/जल-१, दि. १३-०१-२०२२.
प्रस्तावना-
मृद व जलसंधारण विभाग दि. ३१ मे २०१७ च्या शासन निर्णयान्वये नव्याने निर्माण झालेला असुन
विभागाची कार्यकक्षा ० ते ६०० हे. इतकी आहे. राज्यातील दुष्ट्काळी परिस्थितीवर कायमस्वरुपी
उपाययोजना करण्याच्या दृष्ट्टीने लघुसिंचन योजना अत्यंत उपयोगी असल्याने ० ते ६०० हेक्टर सिंचन
क्षमता असलेल्या लघु सिंचन योजनांचे बांधकाम, देखभाल दुरुस्ती व व्यवस्थापन मृद व जलसंधारण
विभागामार्फत करण्यात येतात. मृद व जलसंधारण विभागांतर्गत राबविण्यात येणारे जलसंधारण उपचार
बांधकाम हे छोट्या व विखुरलेल्या स्वरुपाचे आहेत. मृद व जलसंधारण विभागामार्फत सिमेंट नाला बांध,
गेटेड साठवण बंधारा, पाझर तलाव, साठवण तलाव, लघु सिंचन तलाव, को.प. बंधारा, उपसा सिंचन
योजना, गाव तलाव व इतर जलसंधारण बांधकाम हाती घेतले जातात.
सद्यस्थितीत विभागाचे मृद व जलसंधारण विभागाच्या कामांकरिता ई-निविदेसंदर्भात शा.नि. १३-
०१-२०२२ नुसार कार्यवाही करण्यात येते. सदर शासन निर्णयात “ई-निविदा प्रक्रीये अंतर्गत निविदा
प्रसिद्धी, निविदा लिफ़ाफ़े उघडणे आणि निविदा तपासणी व स्वीकृती या बाबत जलसंपदा विभाग शासन
निर्णय निविदा-०४१७/प्र.क्र.(२४७/१७)/मो.प्र.-१,दि. ३०.११.२०१८ नुसार व त्या अनुषंगाने वेळोवेळी
निर्गमित सुधारित शासन निर्णय /परिपत्रके/शुद्धीपत्रके/ मार्गदर्शक सुचनांचा अवलंब करण्यात यावा” असे
सुचित करण्यात आले आहे. जलसंपदा विभागाकडून निविदा प्रक्रियेसंदर्भात दि. ३०-०८-२०१८ नुसारच्या
शासन निर्णयातील तरतुदीप्रमाणे निविदा स्वीकृतीच्या प्रचलित अधिकारात सुधारणा करण्यात आलेली
आहे. सदर शासन निर्णयातील निर्गमित सुचनांनुसार रु. १०० कोटीपयंत किंमतीच्या निविदांसाठी कामाच्या
किंमतीचे कोणतेही अद्ययावतीकरण न करता अंदाजपत्रकीय अथवा कमी दराने निविदा स्वीकारण्याचे
अधिकार प्रशासकीय विभागास प्रदान करण्यात आलेले आहेत. अशाप्रकारच्या कामांची निविदा स्वीकृती
जलसंपदा विभागाचे शा.नि. १८-१०-२०२३ मधील परि. २१.९ नुसार शासन स्तरावर प्राप्त होणाऱ्या निविदा
स्वीकृतीसाठी समिती गठीत करून सदर समितीने निर्णय घेणेबाबत सुचित करण्यात आले आहे. जलसंपदा
विभागाच्या धर्तीवर मृद व जलसंधारण विभागाचे शासन स्तरावर निविदा स्वीकृतीसाठी समिती गठीत करणे
# Page 2
शासन निर्णय क्रमांकः निविदा-२०२४/प्र.क्र.४४१/जल-१
आवश्यक आहे. त्यानुसार शासन पुढीलप्रमाणे शासन स्तरावर निविदा स्वीकृतीसाठी समिती गठीत
करण्याचा पुढीलप्रमाणे निर्णय घेत आहे.
शासन निर्णय:
मृद व जलसंधारण विभागाचे शासन स्तरावर निविदा स्वीकृतीसाठी खालीलप्रमाणे समिती गठीत
करण्यात येत आहे.
--------------------------------------------------------------------------------------------
| अ.क्र. | पदनाम | समितीतील पदनाम |
| १ | सचिव, मृद व जलसंधारण विभाग | अध्यक्ष |
| २ | मुख्य अभियंता तथा सह सचिव, मृद व जलसंधारण विभाग | सदस्य |
| ३ | अप्पर आयुक्त तथा मुख्य अभियंता, मृद व जलसंधारण विभाग, आयुक्त कार्यालय, छ.संभाजीनगर | सदस्य |
| ४ | संबंधित अप्पर आयुक्त जलसंधारण तथा मुख्य अभियंता, मृद व जलसंधारण विभाग | निमंत्रित सदस्य |
| ५ | सहाय्यक लेखाधिकारी, मृद व जलसंधारण विभाग, मंत्रालय मुंबई (जल १२) | सदस्य |
| ६ | कार्यकारी अभियंता तथा अवर सचिव, मृद व जलसंधारण विभाग, मंत्रालय, मुंबई. | सदस्य सचिव |
--------------------------------------------------------------------------------------------
उपरोक्त प्रमाणे प्रस्तावित केलेली समिती शासन स्तरावरील निविदा स्वीकृतीबाबत जलसंपदा
विभाग शा.नि. १८-१०-२०२३ मधील तरतूदींनुसार निविदा स्वीकृतीबाबतची कार्यवाही करेल.
सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 3