# Page 1
० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षणा करिता निधीचे वितरण. (मराठवाडा)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०१७/प्र.क्र.१८/जल-४
मंत्रालय, मुंबई - ४०० ३२.
दिनांक : २१ डिसेंबर, २०१९.
वाचा : १) जिल्हा जलसंधारण अधिकारी, मृद व जलसंधारण विभाग, बीड यांचे पत्र क्र. लेखा-१/३०६९सह, दिनांक २१ सप्टेंबर, २०१८.
२) शासन आदेश समक्रमांक दि. १५ नोव्हेंबर, २०१८ व २९ मार्च, २०१९.
३) वित्त विभाग परिपत्रक क्र. अर्थसं-२०१९/प्र.क्र.९२/अर्थ-३, दिनांक ०८ जुलै, २०१९.
प्रस्तावना : बीड जिल्ह्यातील ० ते १०० हे. सिंचन क्षमतेच्या २०४ लघुसिंचन (जलसंधारण) प्रकल्पांच्या सर्वेक्षण कामांसाठीच्या संदर्भिय क्र. १ येथील प्रस्तावाकरिता यापुर्वी संदर्भिय क्र. २ येथील ०२ आदेशांन्वये निधीचे वितरण करण्यात आले आहे. त्याअनुषंगाने सदर प्रस्तावातील शिल्लक दायित्व प्राधान्याने अदा करण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे.
शासन निर्णय :
बीड जिल्ह्याच्या संदर्भिय क्र. १ येथील निधी मागणी प्रस्तावातील शिल्लक दायित्व अदा करण्यासाठी याद्वारे, रुपये ३९.७१ लक्ष (अक्षरी रुपये एकोणचाळीस लक्ष एकाहत्तर हजार फक्त) इतकी रक्कम औरंगाबाद प्रादेशिक कार्यालयामार्फत जिल्हा जलसंधारण अधिकारी, मृद व जलसंधारण विभाग, बीड यांचेकडे पुढील वितरणासाठी सुपुर्द करण्यात येत आहे.
२. उपरोक्त निधी विनियोगासाठी संदर्भिय आदेशांतील अटी व शर्तींचे अनुपालन करण्यात यावे व यावर होणारा खर्च संदर्भिय क्र. २ येथील आदेशात नमुद लेखाशिर्षाखाली सन २०१९-२० मध्ये खर्ची टाकण्यात यावा.
३. हे आदेश, वित्त विभागाच्या संदर्भिय दिनांक ०८ जुलै, २०१९ च्या परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 2
शासन निर्णय क्रमांकः सर्वेक्ष-२०१७/प्र.क्र.१८/जल-४