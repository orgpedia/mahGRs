# Page 1
लेखाशिर्ष संकेतांक क्रमांक २७०२ १४७९ दुरुस्ती कामांकरिता निधी वितरित करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : दुरुस्ती-२०१७/प्र.क्र.२६७/जल-४
मंत्रालय, मुंबई - ४०० ०३२
दिनांक : १७ मार्च, २०१८.
संदर्भ : १) वित्त विभाग परिपत्रक क्र. अर्थसं-२०१७/प्र.क्र.७५/अर्थ-३, दिनांक १८ एप्रिल, २०१७ आणि दिनांक ६ फेब्रुवारी, २०१८.
२) मुख्य अभियंता, लघु सिंचन (जलसंधारण), पुणे यांचे पत्र क्र. आस्था - ३/६०१८, दिनांक २० डिसेंबर, २०१७.
प्रस्तावना : ० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांचे परिरक्षण व दुरुस्ती योजनेकरिता सन २०१७-१८ मध्ये रुपये १७.०० कोटी निधी अर्थसंकल्पित करण्यात आला असून, त्यापैकी ८०% मर्यादेमधील रुपये १३.६० कोटी निधी संदर्भिय परिपत्रकांनुसार वितरणासाठी उपलब्ध आहे. सदर निधी वैधानिक विकास मंडळ निहाय वितरित करण्याची बाब शासनाचे विचाराधीन होती. त्याबाबत संदर्भीय पत्रान्वये शिफारस करण्यात आलेल्या दुरुस्ती कामाचा निधी वितरित करण्याबाबत शासनाने खालीलप्रमाणे निर्णय घेतला आहे.
निर्णय : पा.त. मुरुमदरी व पा.त. सुकतळे, ता. सुरगाना, जि. नाशिक या प्रकल्पांच्या दुरुस्तीद्वारे प्रकल्पाची १२५ हेक्टर सिंचन क्षमता पुनर्स्थापित करण्यासाठी खालील अटी व शर्थीच्या अधीन रुपये २४.८४ लक्ष (रुपये चोविस लक्ष चौऱ्याऐंशी हजार फ़क्त) निधी उपलब्ध करुन देण्यासाठी याद्वारे, शासनाची मान्यता प्रदान करण्यात येत आहे.
अ) दुरुस्तीचे काम पूर्ण करुन, झालेल्या कामाच्या देयकाच्या आधारे निधीचे वितरण करण्यात यावे, ब) मंजूर निविदा किंमतीपेक्षा जास्तीची रक्कम अदा करण्यात येवू नये, क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी प्रकल्पासाठी वितरित न करता तातडीने शासनाकडे प्रत्यार्पित करावी, ड) निधी वितरणासंबधीच्या वित्त विभागाच्या संदर्भिय दिनांक १८ एप्रिल, २०१७ व ६ फेब्रुवारी, २०१८ च्या परिपत्रकामधील मार्गदर्शक सूचनांचे काटेकोर पालन करावे.
२. अधीक्षक अभियंता, लघु सिंचन (जलसंधारण) मंडळ, नाशिक यांनी वरीलप्रमाणे निधी आहरित करुन संबंधित अधिकाऱ्यांकडे त्वरेने वितरित करावा.
३. उपरोक्त खर्च खालील लेखाशिर्षाखाली खर्ची टाकण्यात यावा आणि सन २०१७-१८ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक- एल ३ २७०२, लहान पाटबंधारे
१९६, जिल्हा परिषदांना सहाय्य
(०१) जिल्हा परिषदांना सहाय्यक अनुदाने
(०१)(०१) महाराष्ट्र जिल्हा परिषदा व पंचायत समित्या अधिनियम, १९६१ च्या कलम १८२ न्वये जिल्हा परिषदांना सप्रयोजन अनुदान, (स्थानिक क्षेत्र)
२७, लहान बांधकामे (२७०२ १४७९)
# Page 2
शासन निर्णय क्रमांकः दुरुस्ती-२०१७/प्र.क्र.२६७/जल-४
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीसह केलेल्या कार्यवाहीचा अनुपालन अहवाल शासनाला सादर करावा.
५. याद्वारे वितरित निधीचा ताळमेळ ठेवण्याची जबाबदारी संबधित लघुसिंचन (जलसंधारण) मंडळ कार्यालयाची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.