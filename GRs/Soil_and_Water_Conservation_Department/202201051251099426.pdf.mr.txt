# Page 1
मुख्यमंत्री जलसंवर्धन योजनेंतर्गत ० ते १०० हे. सिं.क्ष. प्रकल्पांच्या परिरक्षण व दुरुस्ती कामांकरिता निधीचे वितरण (मराठवाडा विभाग)
महाराष्ट्र शासन
मृद व जलसंधारण विभाग
शासन निर्णय क्रमांक: दुरुस्ती-२०२१/प्र.क्र.४१२/जल-४
मंत्रालय, मुंबई - ४०० ०३२.
दिनांक : ०५ जानेवारी, २०२२.
वाचा :- १) वित्त विभाग, शासन निर्णय क्रमांक अर्थसं-२०२१/प्र.क्र.४८/अर्थ-३, दिनांक २४ जून, २०२१ व १४ ऑक्टोबर, २०२१.
२) प्रादेशिक जलसंधारण अधिकारी, मृद व जलसंधारण विभाग, औरंगाबाद कार्यालयाचे पत्र जा. क्र./प्रा.जल.अ./लेखा-३/दुरुस्ती नि.मा/२७१५/सह दिनांक ०३ डिसेंबर, २०२१.
प्रस्तावना : ० ते १०० हेक्टर सिंचन क्षमतेच्या लघुसिंचन (जलसंधारण) प्रकल्पांचे परिरक्षण व दुरुस्ती योजनेकरिता मागणी क्र.झेडएच-५, लेखाशिर्ष ४७०२ ए०४६ खाली सन २०२१-२२ मध्ये रुपये ६१९.४१ कोटी निधी अर्थसंकल्पित करण्यात आला होता. त्यापैकी सद्या उपलब्ध करुन देण्यात आलेल्या निधीमधून संदर्भीय दिनांक ०३/१२/२०२१ च्या निधी मागणी प्रस्तावावर खालील प्रमाणे निर्णय घेण्यात आला आहे.
निर्णय : नांदेड जिल्ह्याच्या मुखेड तालुक्यातील पाझर तलाव हारणमाळ व को.प. बंधारा दापका (गुंडोपंत) या प्रकल्पांच्या झालेल्या दुरुस्ती कामांचे देयके अदा करण्यासाठी अनुक्रमे रुपये ३४.३६ लक्ष व रुपये १६.९० लक्ष याप्रमाणे एकुण रुपये ५१.२६ लक्ष (रुपये एक्काव्वन्न लक्ष सव्वीस हजार फक्त) निधी खालील अटी व शर्थीच्या अधीन वितरित करण्यासाठी याद्वारे, शासनाची मान्यता प्रदान करण्यात येत आहे.
अ) दुरुस्तीचे काम पूर्ण झाल्याची खातरजमा करुन, देयकाच्या आधारे निधीचे वितरण करण्यात यावे, ब) मंजूर किंमतीपेक्षा जास्तीची रक्कम अदा करण्यात येवू नये, क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी वितरित न करता तातडीने शासनाकडे प्रत्यार्पित करावी, ड) निधी वितरणासंबंधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
इ) मुख्यमंत्री जलसंवर्धन योजनेच्या शासन निर्णयान्वये निर्धारित कार्यपध्दती व सुचनांचे अनुपालन करण्यात आले असल्याबाबत खातरजमा करण्यात यावी.
फ) कामे १००% पुर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, औरंगाबाद यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
# Page 2
शासन निर्णय क्रमांकः दुरुस्ती-२०२१/प्र.क्र.४१२/जल-४
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२१-२२ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५,
४७०२, लहान पाटबंधारे यावरील भांडवली खर्च
१०१, भूपृष्ठ जल
(०२) परिरक्षण व दुरुस्ती
(०२) (०१) लहान पाटबंधारे योजना
० ते १०० हेक्टर सिंचन क्षमता परिरक्षण व दुरुस्ती (कार्यक्रम) (४७०२९०४६) ५३, मोठी बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच दुरुस्ती पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, औरंगाबाद हे सदर बाबींचे समन्वयक प्राधिकारी राहतील.
६. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने साक्षांकित केलेले हे आदेश महाराष्ट्र शासनाच्या