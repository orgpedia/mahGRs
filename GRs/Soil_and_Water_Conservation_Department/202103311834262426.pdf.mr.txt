# Page 1
० ते १०० हे. सिं.क्ष. प्रकल्पांच्या परिरक्षण व दुरुस्तीकरिता निधीचे वितरण (मराठवाडा विभाग)
महाराष्ट्र शासन
मृद व जलसंधारण विभाग
शासन निर्णय क्र. दुरुस्ती-२०२०/प्र.क्र.७२/जल-४
मंत्रालय, मुंबई - ४०० ०३२.
दिनांक : ३१ मार्च, २०२१.
वाचा :- १) वित्त विभाग परिपत्रक क्रमांक अर्थसं-२०२०/प्र.क्र.६४/अर्थ-३, दिनांक १६ एप्रिल व १० नोव्हेंबर, २०२० आणि १५ मार्च, २०२१.
२) प्रादेशिक जलसंधारण अधिकारी, मृद व जलसंधारण विभाग, औरंगाबाद कार्यालयाचे पत्र जा.क्र/प्रा. जल. अ./लेखा-२ / दुरुस्ती नि. मा/ सह / ४२२, दिनांक १५/०२/२०२१.
प्रस्तावना : ० ते १०० हेक्टर सिंचन क्षमतेच्या लघुसिंचन (जलसंधारण) प्रकल्पांचे परिरक्षण व दुरुस्ती योजनेकरिता सन २०२०-२१ मध्ये रुपये ४००.०० कोटी निधी अर्थसंकल्पित करण्यात आला होता. आता सुधारित अंदाजानुसार योजनेखाली रु.३००.०० कोटी निधी उपलब्ध आहे.
त्यामधून संदर्भिय प्रस्तावावर खालील प्रमाणे निर्णय घेण्यात आला आहे.
निर्णय : बीड जिल्ह्याच्या आष्टी तालुक्यातील लघुसिंचन तलाव मोरेवाडी व कोप बंधारा वाकी या प्रकल्पांच्या देखभाल दुरुस्तीच्या झालेल्या कामांसाठी अनुक्रमे रु. २१.३७ लक्ष व रु.
४६.७३ लक्ष असा एकुण रुपये ६८.१० लक्ष (रुपये अडुसष्ट लक्ष दहा हजार फक्त) निधी खालील अटी व शर्थीच्या अधीन वितरित करण्यासाठी याद्वारे शासनाची मान्यता प्रदान करण्यात येत आहे.
अ) दुरुस्तीचे काम पूर्ण झाल्याची खातरजमा करुन, देयकाच्या आधारे निधीचे वितरण करण्यात यावे, ब) मंजूर किंमतीपेक्षा जास्तीची रक्कम अदा करण्यात येवू नये, क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी वितरित न करता तातडीने शासनाकडे प्रत्यार्पित करावी, ड) निधी वितरणासंबधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
इ) कामे १००% पुर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, औरंगाबाद यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
# Page 2
शासन निर्णय क्रमांकः दुरुस्ती-२०२०/प्र.क्र.७२/जल-४
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२०-२१ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५,
४७०२, लहान पाटबंधारे यावरील भांडवली खर्च
१०१, भूपृष्ठ जल
(०२) परिरक्षण व दुरुस्ती
(०२) (०१) लहान पाटबंधारे योजना
० ते १०० हेक्टर सिंचन क्षमता परिरक्षण व दुरुस्ती (कार्यक्रम) (४७०२९०४६ ) ५३, मोठी बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, औरंगाबाद हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या अनौपचारिक संदर्भ क्र. ३१६ / व्यय-१५, दिनांक ३१/०३/२०२१ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3