# Page 1
मृद व जलसंधारण विभागांतर्गत मृद व जलसंधारण आयुक्तालयातील उप आयुक्त (प्रशासन) या पदावर प्रतिनियुक्तीने नियुक्ती देणेबाबत.
श्रीमती सविता खरपे-हारकर, सहाय्यक आयुक्त
महाराष्ट्र शासन
मृद व जलसंधारण विभाग
शासन आदेश क्रमांक : आस्थाप-२०२२/प्र.क्र.११७/जल-२
मंत्रालय, मुंबई- ४०० ०३२
दिनांक : २८.१२.२०२२
वाचा :- १) शासन निर्णय ग्रामविकास व मृद व जलसंधारण विभाग क्र. आस्थाप २०१६/प्र.क्र.८८ (भाग ९)/जल-२, दि.३१ मे, २०१७.
२) शासन निर्णय सामान्य प्रशासन विभाग क्र.एसआरव्ही-२०११/प्र.क्र.१३७/कार्यासन १२, दिनांक १७.१२.२०१६ ३) शासन निर्णय सामान्य प्रशासन विभाग क्र. एसआरव्ही-२०१६/प्र.क्र.५१०/कार्यासन १२, दिनांक १६.२.२०१८
शासन आदेश : श्रीमती सविता खरपे-हारकर, सहाय्यक आयुक्त (गट-अ) नगरपालिका प्रशासन विभाग, कोकण भवन, नवी मुंबई यांची मृद व जलसंधारण विभागांतर्गत औरंगाबाद येथील मृद व जलसंधारण आयुक्तालयातील उप आयुक्त (प्रशासन) या पदावर, सदर पदाची वेतनश्रेणी (S-२३: ६७७००-२०८७००) अशी असून प्रथमत: तीन वर्षांसाठी खालील अटी व शर्तीच्या अधीन राहून प्रतिनियुक्तीने नियुक्ती करण्यात येत आहे.
अ) श्रीमती सविता खरपे-हारकर, सहाय्यक आयुक्त (गट-अ ) ज्या दिनांकास प्रतिनियुक्तीच्या पदावर रुजू होतील त्या दिनांकापासून प्रतिनियुक्तीच्या सेवेचा प्रारंभ होईल आणि ती सेवा ज्या दिनांकास त्या आपल्या शासकीय पदाचा कार्यभार पुन्हा स्वीकारतील त्या दिनांकास समाप्त होईल.
आ) जर त्यांची सेवा लोकसेवेच्या हिताच्या दृष्टीने शासनास आवश्यक वाटली तर प्रतिनियुक्तीचा कालावधी समाप्त होण्यापूर्वी कोणत्याही वेळी त्यांना परत बोलावून घेण्याचा अधिकार त्यांच्या मूळ नगर विकास विभागास असेल.
इ) जर त्यांची सेवा स्वीयेत्तर नियोक्ता, मृद व जलसंधारण विभागास आवश्यक नसेल तर त्यांना मूळ विभागाकडे परत पाठविण्याची मुभा स्वीयेत्तर नियोक्ता म्हणून मृद व जलसंधारण विभागास राहील.
मात्र याप्रमाणे परत पाठविण्यापूर्वी त्यांनी मूळ विभाग नगर विकास विभाग यांना तीन महिन्यांची नोटीस दिली पाहिजे. आणि ई) श्रीमती खरपे-हारकर, सहाय्यक आयुक्त यांनी मूळ विभागाकडे परत जाण्याचा त्याचा उद्देश असेल तर त्याबाबत त्यांनी कमीत कमी तीन ३ महिन्यांची लेखी नोटीस मूळ विभाग नगर विकास विभागास दिल्यानंतर त्यांना मूळ विभागाकडे परत येण्याची मुभा राहील.
२. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम १९८१ मधील नियम ४० (परिशिष्ट दोन) मधील तरतूदी विचारात घेऊन श्रीमती खरपे यांच्या प्रतिनियुक्तीबाबतच्या अटी व शर्ती ठरविण्यात याव्यात.
३. श्रीमती खरपे-हारकर, सहाय्यक आयुक्त यांच्या इतर सर्व प्रशासकीय बाबी नगर विकास विभागामार्फत हाताळण्यात येतील.
# Page 2
शासन आदेश क्रमांक: आस्थाप-२०२२/प्र.क्र.११७/जल-२