# Page 1
कोल्हापूर पध्दतीचा बंधारा देवपूर, (कमळाचे झाड), ता. सिन्नर, जि. नाशिक या योजनेस प्रशासकीय मान्यता मिळणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: मजम-२०१७/प्र.क्र.३०९/जल-१
मंत्रालय, मुंबई - ४०० ०३२
तारीख: ०६ ऑक्टोंबर, २०१८
वाचा: १. मुख्य अभियंता लघु सिंचन (जलसंधारण) पुणे या कार्यालयाचे पत्र क्रं. लसिजलवि/प्रशा-३ / ५४०१/दि.१८.११.२०१७
प्रस्तावना -:
कोल्हापूर पध्दतीचा बंधारा देवपुर (कमळाचे झाड ), ता. सिन्नर, जि. नाशिक या योजनेचा प्रशासकीय मान्यता मिळणेबाबतचा प्रस्ताव शासनास प्राप्त झालेला आहे. या प्रकल्पाची सिंचन क्षमता सुमारे १३६ हेक्टर असुन उर्वरित महाराष्ट्रासाठी सिंचनाचा अनुशेष पुर्ण करण्यासाठी म्हणून सदर योजनेस प्रशासकीय मान्यता देण्याची बाब शासनाच्या विचाराधीन होती. त्यास अनुसरुन शासनाने खालील प्रमाणे निर्णय घेतला आहे.
शासन निर्णयः
कोल्हापूर पध्दतीचा बंधारा देवपुर (कमळाचे झाड ), ता. सिन्नर, जि. नाशिक या योजनेच्या कामाप्रित्यर्थ रु.३,०२,६०,०५६/- (तीन कोटी, दोन लक्ष साठ हजार छप्पन फक्त) व अनुषंगिक खर्च रु. ३,०३,६०१/- (तीस लक्ष तीन हजार सहाशे फक्त) अशा एकूण रु.३,०६,६३,६५७/- (तीन कोटी सहा लक्ष, त्रेसष्ट हजार सहाशे सत्तावन्न फक्त ) इतक्या किमतीस खालील अटी व शर्तीच्या अधीन राहून प्रशासकीय मान्यता प्रदान करण्यात येत आहे.
१. आवश्यकतेनुसार अंदाजपत्रकात गृहीत धरलेले, आराखडे/ संकल्पने, बाह्य दरसूची बाबी व वहन अंतरे सक्षम स्तरावर तपासून व मान्यता घेवूनच अंदाजपत्रकास तांत्रिक मान्यता प्रदान करावी. व त्यानंतरच निविदा कार्यवाही करावी.
२. शासन निर्णय ग्राम विकास व जलसंधारण विभाग क्र. नागरी २०११/प्र.क्र. १९२/ निधी जल-१ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
३. शासन परिपत्रक क्र. प्रमा-२०१३/(७८५/१३)/ सिं. व्य. (कामे) दि. ०१.०१.२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
४. आर्थिक दायित्व निर्माण होईल अशा नविन घटकांचा शासन मान्यते शिवाय प्रकल्पात समावेश करण्यात येवु नये.
५. शासन निर्णय दिनांक ३१ जुलै, २००० व दि. २०. जुलै, २०१८ नुसार लाभ धारकांची पाणी वापर संस्था स्थापन करण्यात यावी.
# Page 2
शासन निर्णय क्रमांकः मजम-२०१७/प्र.क्र.३०९/जल-१
६. प्रकल्पाचे काम पूर्ण झाल्यावर सदर प्रकल्प देखभाल दुरुस्तीसाठी वरीलप्रमाणे स्थपित पाणीवापर संस्थेकडे किंवा संबंधित ग्रामपंचायतीस हस्तांतरीत करण्यात यावा.
७. प्रस्तुत योजनेच्या प्रशासकीय मान्यतेचे आदेश निर्गमित झाल्यानंतर दोन वर्षात पुर्णत्व अहवाल देण्यात यावा.
८. प्रकल्पनिहाय मंजूर किंमतीच्या मर्यादेत प्रकल्पाचे काम पूर्ण करण्यात यावे.
९. प्रकल्पाची कामे पूर्ण होईपर्यंत अधीक्षक अभियंता, लघु सिंचन (जलसंधारण) मंडळ, नाशिक यांनी त्रैमासिक प्रगती अहवाल शासनास अहवाल सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
लेखाशिर्ष : या योजनेचा खर्च खालील लेखशिर्षामधून करण्यात यावा.
मागणी क्रं. ZH-५ ४७०२ ३८१३ या लेखाशिर्षाखाली (नविन ४७०२ A-०२८)
# Page 3
# Page 4