# Page 1
मागणी क्रमांक एल-३, लेखाशिर्ष २७०२४७४५ ० ते १०० हे. प्रकल्प सर्वेक्षण निधी वितरण (विदर्भ)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०१७/प्र.क्र.१२५/जल-४
मंत्रालय, मुंबई - ४०० ०३२.
दिनांक : १९ मार्च, २०१८.
वाचा : १) वित्त विभाग परिपत्रक क्र. अर्थसं-२०१७/प्र.क्र.७५/ अर्थ -३, दिनांक १८ एप्रिल, २०१७ आणि दिनांक ६ फेब्रुवारी, २०१८
२) अधिक्षक अभियंता, लघु सिंचन (जलसंधारण) मंडळ, नागपुर यांचे पत्र क्र.७६५/लेशा/सर्वेक्षण/निधी मागणी/२०१७, दिनांक २०/०३/२०१७.
३) अधीक्षक अभियंता, लघु सिंचन (जलसंधारण) मंडळ, अमरावती यांचे पत्र क्र.असंलि/२१९/२०१८, दिनांक १८/०१/२०१८.
४) प्रादेशिक जलसंधारण अधिकारी, मृद व जलसंधारण विभाग, अमरावती यांचे पत्र क्र.असंलि/५१५/२०१८, दिनांक १५/०२/२०१८.
प्रस्तावना :
मागणी क्रमांक एल-३, लेखाशिर्ष २७०२ ४७४५ अंतर्गत सन २०१७-१८ या आर्थिक वर्षाकरिता ० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षणासाठी रुपये १०.०० कोटी निधी अर्थसंकल्पित असून त्यापैकी ८०% मर्यादेमधील रुपये ८.०० कोटी निधी संदर्भिय परिपत्रकान्वये वितरणासाठी उपलब्ध करुन देण्यात आलेला आहे. सदर निधी क्षेत्रीय यंत्रणेने सादर केलेल्या निधी मागणी प्रस्तावांमधील पात्र कामांना वैधानिक विकास मंडळ निहाय प्रमाणकाच्या मर्यादेमध्ये वितरीत करण्याची बाब शासनाच्या विचाराधीन होती. त्याबाबत संदर्भीय अ.क्र.२, ३ व ४ नुसार शिफारस करण्यात आलेल्या कामांसाठी निधी देण्याबाबत शासनाने पुढीलप्रमाणे निर्णय घेतला आहे.
निर्णय :
सन २०१७-१८ या आर्थिक वर्षाकरीता ० ते १०० हेक्टर सिंचन क्षमतेच्या सोबत जोडलेल्या
“प्रपत्र-अ” मधील नागपूर, यवतमाळ व अकोला जिल्ह्यातील १३ लघु सिंचन (जलसंधारण) प्रकल्पांच्या झालेल्या सर्वेक्षण कामांसाठी रुपये २१.५७ लक्ष (अक्षरी रूपये एकवीस लक्ष सत्तावन्न हजार फक्त) एवढा निधी पुढील अटी व शर्थीच्या अधीन राहून वितरित करण्यासाठी याद्वारे, शासनाची मान्यता प्रदान करण्यात येत आहे.
अ) सर्वेक्षणासाठीच्या वाजवी रक्कमेपेक्षा अधिक रक्कम वितरित होवू नये यासाठी संबधित कार्यकारी अभियंता यांनी प्रत्यक्ष निधी वितरणापुर्वी शासनाकडे मागणी केलेली रक्कम वाजवी असल्याची पुन: खातरजमा करावी,
# Page 2
शासन निर्णय क्रमांकः सर्वेक्ष-२०१७/प्र.क्र.१२५/जल-४
आ) मान्यतेच्या किंमतीपेक्षा जास्तीच्या रक्कम वितरित करण्यात येवू नये, इ) सर्व्हेक्षणाच्या एकाच कामाला दुबार निधीचे वितरण होत नसल्याची खातरजमा उपविभागिय कार्यालयाकडून करुन घेण्यात यावी,
ई) कोणत्याही कारणे निधीची गरज नसल्यास, वितरित रक्कम कोणत्याही परिस्थितीत परस्पर अन्य कामासाठी खर्च करण्यात येवू नये,
उ) कोणत्याही कारणे निधी अखर्चित राहिल्यास, सदर अखर्चित रक्कम तातडीने शासनाकडे प्रत्यार्पित करावी,
ऊ) निधी वितरणासंबधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
२. याद्वारे वितरित करण्यात आलेली रक्कम संबंधीत अधीक्षक अभियंता, लघु सिंचन (जलसंधारण) मंडळ यांनी आहरित करुन, त्यांचे अधिनस्त अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१७-१८ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.एल-३, २७०२, लहान पाटबंधारे ०१, भूपृष्ठ जल,
८०० इतर खर्च
पंचवार्षिक योजनांतर्गत योजना
(०२) लघु पाटबंधारे योजनांचे सर्वेक्षण
(०२) (०२) ० ते १०० हेक्टर सिंचन क्षमते पर्यंतच्या पाटबंधारे योजनांचे सर्वेक्षण २७, लहान बांधकामे (२७०२ ४७४५)
४. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती मुख्य अभियंता, लघु सिंचन (जलसंधारण), पुणे कार्यालयामार्फत शासनाला उपलब्ध करुन देण्यात याव्यात.
५. याद्वारे वितरित निधीचा ताळमेळ ठेवण्याची जबाबदारी संबंधीत अधीक्षक अभियंता, लघु सिंचन (जलसंधारण) मंडळ यांची राहिल व मुख्य अभियंता, लघु सिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः सर्वेक्ष-२०१७/प्र.क्र.१२५/जल-४
# Page 4