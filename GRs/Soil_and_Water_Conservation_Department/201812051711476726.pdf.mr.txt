# Page 1
० ते १०० हे.सिं.क्ष. प्रकल्पांच्या दुरुस्ती कामांचा निधी वितरित करणेबाबत (उर्व. महा)
महाराष्ट्र शासन
मृद व जलसंधारण विभाग
शासन निर्णय क्रमांक : दुरुस्ती-२०१८/प्र.क्र.३१४/जल-४
मंत्रालय, मुंबई - ४०० ०३२
दिनांक : ५ डिसेंबर, २०१८.
वाचा : १) वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८.
२) अधीक्षक अभियंता, लघुसिंचन (जलसंधारण) मंडळ, नाशिक यांचे पत्र क्र. लेखा शाखा / धा-२(१८-१९)/२५७३/सन २०१८, दि. ३१/०७/१८.
प्रस्तावना : ० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांचे परिरक्षण व दुरुस्ती योजनेककरिता सन २०१८-१९ मध्ये रुपये १०.०० कोटी निधी अर्थसंकल्पित करण्यात आला असून, त्यापैकी ७०% मर्यादेतील रुपये ७.०० कोटी निधी संदर्भिय परिपत्रकान्वये वितरणासाठी उपलब्ध करुन देण्यात आला आहे. सदर निधीचे वितरण मा. राज्यपाल महोदयांनी निर्धारित केलेल्या वैधानिक विकास मंडळनिहाय सूत्रानुसार करावयाचे आहे. त्यापैकी उर्वरित महाराष्ट्र विभागांतर्गत निधीकरिता संदर्भिय पत्रान्वये शिफ़ारस करण्यात आलेल्या प्रस्तावाबाबत शासनाने खालील प्रमाणे निर्णय घेतला आहे.
शासन निर्णय : पाझर तलाव नागादेवी (सावखेडसिम) ता. यावल, जि. जळगाव नाशिक या प्रकल्पांच्या दुरुस्तीद्वारे प्रकल्पाची ९९.७२ हेक्टर सिंचन क्षमता पुनर्स्थापित करण्यासाठी खालील अटी व शर्थीच्या अधीन रुपये ९४.३५ लक्ष रुपये चौऱ्याण्णव लक्ष पस्तीस हजार फ़क्त) निधी उपलब्ध करुन देण्यासाठी याद्वारे, शासनाची मान्यता प्रदान करण्यात येत आहे : अ) दुरुस्तीचे काम पूर्ण झाल्याची खातरजमा करुन, देयकाच्या आधारे निधीचे वितरण करण्यात यावे, ब) मंजूर किंमतीपेक्षा जास्तीची रक्कम अदा करण्यात येवू नये, क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी वितरित न करता तातडीने शासनाकडे प्रत्यार्पित करावी, ड) संदर्भिय दिनांक ०२ एप्रिल, २०१८ च्या च्या परिपत्रकामधील मार्गदर्शक सूचनांचे काटेकोर पालन करावे.
२. प्रादेशिक जलसंधारण अधिकारी, मृद व जलसंधारण विभाग, नाशिक यांनी वरीलप्रमाणे निधी आहरित करुन जिल्हा जलसंधारण अधिकारी, जिल्हा परिषद (ल.पा) जळगाव यांचेकडे त्वरेने वितरित करावा.
# Page 2
शासन निर्णय क्रमांकः दुरुस्ती-२०१८/प्र.क्र.३१४/जल-४
३. उपरोक्त खर्च खालील लेखाशिर्षाखाली खर्ची टाकण्यात यावा आणि सन २०१८-१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-५, ४७०२, लहान पाटबंधाऱ्यावरील भांडवली खर्च ●●
१०१, भुपृष्ठ जल
(०२) परिरक्षण व दुरुस्ती
(०२) (०१) लहान पाटबंधारे योजना
० ते १०० हेक्टर सिंचन क्षमता परिरक्षण व दुरुस्ती (कार्यक्रम) (४७०२९०४६) ५३, मोठी बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती करण्यात आलेल्या कार्यवाहीचा अनुपालन अहवाल विहित मार्गाने शासनास सादर करावा.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग कार्यालयाची राहिल व मुख्य अभियंता, लघु सिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 3