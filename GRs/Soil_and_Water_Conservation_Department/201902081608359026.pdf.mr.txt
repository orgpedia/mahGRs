# Page 1
सुधारित प्रशासकिय मान्यतेच्या अधीन भुसंपादन निधी अदा करण्याबाबत.
महाराष्ट्र शासन
मृद व जलसंधारण विभाग
शासन निर्णय क्र. भूसंपा-२०१७/प्र.क्र.२३३ (भा-२ ) /जल- ४
मंत्रालय, मुंबई - ४०० ०३२.
दिनांक:०८ फेब्रुवारी, २०१९.
वाचा: १) शासन पत्र क्र.भूसंपा-२०१७/प्र.क्र.२०/जल-४, दिनांक १० मार्च, २०१७ २) शासन परिपत्रक मृद व जलसंधारण विभाग क्र.भूसंपा-२०१७/प्र.क्र.२३३/ जल-४, दि. २१ फेब्रुवारी, २०१८.
३) शासन परिपत्रक मृद व जलसंधारण विभाग क्र. भूसंपा-२०१८/प्र.क्र.१२०/ जल-४, दि. ०८ जून, २०१८.
प्रस्तावना : मृद व जलसंधारण विभागाच्या अखत्यारितील जे प्रकल्प भौतिकदृष्टया पुर्ण झाले आहेत, पंरतु भूसंपादनाचा निधी अदा करणे शिल्लक आहे अशा प्रकरणी न्यायालयाने आदेशित केलेला मोबदला हा या वाढीव खर्चाला सक्षम प्राधिकाऱ्याकडून सुधारित प्रशासकिय मान्यता घेण्याच्या अधीन राहून आणि संबंधित योजना / लेखाशिर्ष याखाली दर आर्थिक वर्षात उपलब्ध होणाऱ्या निधीच्या मर्यादेत राहून अदा करण्याचा निर्णय घेवून त्यासंबधीच्या सूचना संदर्भिय दिनांक २१/०२/२०१८ च्या परिपत्रकान्वये प्रस्तृत करण्यात आल्या आहेत.
वरिलप्रमाणे केवळ न्यायालयीन निर्णयांचे अनुपालन करण्यासाठी घेतलेला निर्णय हा शासनाने लोककल्याणासाठी संपादित केलेल्या जमीनींचा सर्व प्रकारचा (अंतीम निवाडा, खाजगी वाटाघाटीने थेट खरेदी, प्रलंबित भूभाडे, कलम २८ अ अंतर्गत व्याज, पुनर्वसन, वन जमीन हस्तांतरण इ.) मोबदला अदा करुन, संबंधित प्रकल्पग्रस्तांना दिलासा देण्यासाठी तसेच शासनाचे बांधिल दायित्व पूर्ण करण्यासाठी लागू करण्याची बाब शासनाच्या विचाराधीन होती. त्याबाबत शासनाने पुढीलप्रमाणे निर्णय घेतला आहे.
निर्णय :
मृद व जलसंधारण विभागांतर्गत प्रगतीपथावर असलेल्या प्रकल्पांच्या प्रस्तावित असलेल्या सुधारित प्रशासकिय मान्यता किंमतीच्या मर्यादेत व यापुर्वी मंजूर प्रशासकिय मान्यता / सुधारित प्रशासकिय मान्यता अहवालाच्या व्याप्तीतील केवळ भूसंपादनाचा सर्व प्रकारचा निधी मंजूर अर्थसंकल्पिय तरतूदींच्या मर्यादेत खर्च करण्यासाठी याद्वारे शासनाची मान्यता प्रदान करण्यात येत आहे.
# Page 2
शासन निर्णय क्रमांक : भूसंपा-२०१७/प्र.क्र.२३३ (भा-२)/जल-४ २. वरील निर्णयाच्या अनुषंगाने केवळ न्यायालयीन प्रकरणांपुरते मर्यादित असलेले संदर्भिय दि.२१/०२/१८ चे परिपत्रक याव्दारे अधिक्रमित करण्यात येत आहे.
३. हा निर्णय केवळ सक्षम प्राधिककरणांकडे सादर झालेल्या सुधारित प्रशासकिय मान्यता प्रस्तावातील भूसंपादन निधीपुरता मर्यादित राहिल.
४. भुसंपादनासंदर्भात प्रचलित शासन निर्णय/परिपत्रके, महसूल व वित्त विभागाच्या अटी, शर्ती व मार्गदर्शक सूचनांचे तसेच वरील सु.प्र.मा. प्रस्तावाच्या अनुषंगाने निधीची मागणी करावयाच्या प्रस्तावांच्या परिपुर्णतेसाठी संबधित प्राधिकाऱ्यांनी संदर्भिय दि.०८/०६/१८ च्या परिपत्रकामधील कार्यपध्दती/मार्गदर्शक सूचनांचे काटेकोर अनुपालन आवश्यक राहिल.
५. वरीलप्रमाणे निधीचे वितरण झाल्याच्या आदेशाच्या दिनांकापासून ०६ महिन्यांच्या आत सदर वाढीव खर्चाच्या सुधारित प्रशासकिय मान्यतेचे आदेश निर्गमित करण्याची जबाबदारी संबंधित सक्षम प्राधिकाऱ्याची तसेच निधीची मागणी करणाऱ्या अधिकाऱ्यांची राहिल.
(न्यायालयीन आदेशांच्या अनुपालनाच्या प्रकरणी सुधारित प्रशासकिय मान्यता निर्गमित करण्याचा कालावधी ०१ महिना राहिल)
६. संपादक संस्थांनी त्यांचेकडील प्रकल्पांवरील प्रलंबित भूसंपादनाच्या दायित्वाची (अद्यावत परिगणना तक्यासह वाढीव मोबदला) माहिती महसुल यंत्रणेकडून घेवून शासनास दायित्व कळविण्याबाबत व सक्षम प्राधिकाऱ्याकडे निधीची मागणी करण्याबाबत क्षेत्रीय यंत्रणांना सूचित करण्यात आले आहे. त्याबाबत संदर्भिय दि.१०/०३/२०१७ च्या पत्रामधील कार्यवाही / सूचना याव्दारे अंतिमत: अधोरेखित करण्यात येत आहेत. त्यानुषंगाने दुर्लक्ष/निष्काळजीपणा यामुळे शासनावर येणारा आर्थिक भुर्दड सर्व संबंधितांच्या वेतनातून समप्रमाणात वसूल करण्यात येईल.
७. प्रस्तुत निर्णय मृद व जलसंधारण विभागांतर्गत राज्य योजनांमधील प्रकल्पांसह महाराष्ट्र जलसंधारण महामंडळ, औरंगाबाद आणि सर्व जिल्हा परिषदांच्या कार्यक्षेत्रामधील प्रकल्पांकरिता लागू राहिल.
८. प्रस्तुत आदेश, हे या आदेशाच्या दिनांकापूर्वी प्रस्तावित असलेल्या भूसंपादनाच्या प्रलंबित दायित्वासाठी लागू राहील. या आदेशानतंरच्या भूसंपादन निधीसाठी सु.प्र.मा.
घेतल्याशिवाय आणि सु.प्र.मा. मधील भूसंपादनाचे दायित्व अदा केल्याशिवाय प्रकल्पाच्या कामास सुरुवात करता येणार नाही.
९. “भूसंपादनाच्या प्रलंबित दायित्वाच्या अनुषंगाने संबंधित सक्षम प्राधिकाऱ्यांनी भूसंपादनाची गरज असलेले प्रकल्प टाळण्यावर भर द्यावा". मात्र अपवादात्मक परिस्थितीमध्ये अशा प्रकल्पाची आवश्यकता असल्यास, जमीनीचे संपादन होवून सर्व मोबदला अदा झाल्या खेरिज त्या प्रकल्पाच्या बांधकामाला सुरुवात करण्यास मनाई राहिल.
पृष्ठ ४ पैकी २
# Page 3
शासन निर्णय क्रमांक : भूसंपा-२०१७/प्र.क्र.२३३ (भा-२)/जल-४
१०. प्रस्तुत आदेश, नियोजन विभाग अनौपचारिक संदर्भ क्र. १२२/१४३४, दिनांक २४ ऑगस्ट, २०१८ आणि वित्त विभाग अनौपचारिक संदर्भ क्र. २४६/२०१८/व्यय-१५, दिनांक ०७ जानेवारी, २०१९ व अनौपचारिक संदर्भ क्र. ५४/२०१९/व्यय-१५, दिनांक १ फेब्रुवारी,२०१९ नुसार प्राप्त सहमतीनुसार निर्गमित करण्यात येत आहेत.
# Page 4