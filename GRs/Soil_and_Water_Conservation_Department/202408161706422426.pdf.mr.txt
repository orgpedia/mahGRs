# Page 1
अल्प कालावधी निविदा सूचना प्रसिध्द
करण्याबाबत.
----------------------------------
महाराष्ट्र शासन
मृद व जलसंधारण विभाग
शासन निर्णय क्र.निविदा-२०२३/प्र.क्र.१३४/जल-४
मंत्रालय, मुंबई - ४०० ०३२.
दिनांक: १६ ऑगस्ट, २०२४.
वाचा : १) मृद व जलसंधारण विभाग, शासन निर्णय समक्रमांक,
दिनांक १२ सप्टेंबर, २०२३.
२) सार्वजनिक बांधकाम विभाग, शासन निर्णय क्रमांक: संकिर्ण-२०२२/
प्र.क्र. १०४/ इमा-२, दिनांक २८ जुन, २०२४.
प्रस्तावना : सन २०२३-२४ मध्ये महानगरपालिका/नगरपालिका, नगरपंचायत, ग्रामपंचायत,
जिल्हा परिषद व लोकसभा निवडणूका होणार असल्याने विकास कामांना वेळेअभावी अडचण
निर्माण होऊ नये, यासाठी संदर्भीय क्र. १ येथील शासन निर्णयान्वये दि.३१/०३/२०२४ पयंत
अल्प कालावधीची निविदा सूचना प्रसिध्द करण्यास मान्यता देण्यात आली होती. आगामी
निवडणुकांच्या पार्श्वभूमीवर मृद व जलसंधारणाची कामे वेळेत पूर्ण होऊन त्याव्दारे शेतकऱ्यांना
संरक्षित सिंचनाची सोय उपलब्ध होण्यासाठी आता संदर्भीय क्र. २ येथील शासन निर्णयाप्रमाणे
प्रस्तुत विभागांतर्गत ई-निविदा प्रसिध्दीच्या कालावधीमध्ये सुधारणा करण्याची बाब विचाराधीन
होती. त्याबाबत खालीलप्रमाणे निर्णय घेण्यात येत आहे:-
निर्णय : मृद व जलसंधारण विभागांतर्गत ० ते ६०० हेसिंक्ष असलेल्या प्रकल्पांच्या
कामांबाबत सन २०२४-२५ मध्ये ई-निविदा प्रसिध्दीचा कालावधी खालीलप्रमाणे लागू
करण्यात येत आहे:-
---------------------------------------
| कामाच्या निविदेची किंमत | कालावधी |
| रुपये १०.०० लक्ष ते १.५० कोटी | ०८ दिवस |
| रुपये १.५० कोटी ते २५.०० कोटी | ०८ दिवस |
| रुपये २५.०० कोटी पेक्षा जास्त | १५ दिवस |
---------------------------------------
२. सदर नवीन बांधकाम/मत्ता निर्मितीची कामे निधीच्या मर्यादेतच हाती घेण्यात
यावीत. त्याकरिता आवश्यक तांत्रिक व प्रशासकीय मान्यता, निविदा कार्यवाही, कार्यारंभ
आदेश इ. प्रक्रिया प्रचलित नियम तथा कार्यपध्दतीचे काटेकोर अनुपालन करुन त्वरेने पूर्ण
करण्यात याव्या.
३. सदर अल्प कालावधी निविदा सूचना प्रसिध्द करण्याची सवलत मृद व
जलसंधारण विभागामार्फत राबविण्यात येणाऱ्या सर्व योजनांसाठी लागू करण्यात येत
असून दिनांक ३० सप्टेंबर, २०२४ अखेरपयंत अनुज्ञेय राहील.
# Page 2
शासन निर्णय क्रमांकः निविदा-२०२३/प्र.क्र.१३४/जल-४
४. प्रस्तुत आदेश, डिजीटल स्वाक्षरीने साक्षांकित करण्यात आले असून सदर आदेश
महाराष्ट्र शासनाच्या www.maharashtra.gov.in या संकेत स्थळावर उपलब्ध करण्यात