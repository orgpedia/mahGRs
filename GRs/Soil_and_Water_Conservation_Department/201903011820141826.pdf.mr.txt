# Page 1
मृद व जलसंधारण विभागाच्या अधिपत्याखालील कार्यालये पुनर्जिवित / पुन: स्थापित करण्याबाबत.
महाराष्ट्र शासन
मृद व जलसंधारण विभाग,
शासन निर्णय क्रमांक :- आस्थाप-२०१३/प्र.क्र. १४/जल-२
मंत्रालय, मुंबई- ४०० ०३२.
दिनांक : ०१.०३.२०१९
वाचा :- शासन निर्णय ग्रामविकास व जलसंधारण क्र:- आस्थाप-२०१६/प्र.क्र.८८ (भाग-१)/ जल-२, दिनांक ३१ मे मे २०१७.
प्रस्तावना : मृद व जलसंधारण आयुक्तालयाच्या स्थापनेसह विभागाच्या क्षेत्रिय यंत्रणांची फेररचना करण्यासाठीच्या प्रस्तावास दिनांक २५.४.२०१७ च्या मंत्रीमंडळाच्या बैठकीत दिलेल्या मान्यतेस अनुसरुन विभागाच्या संदर्भाधीन ३१.५.२०१७ अन्वये शासन निर्णय निर्गमित करण्यात आला आहे. सदर शासन निर्णयान्वये मृद व जलसंधारण विभागाच्या क्षेत्रीय यंत्रणेची फेररचना करण्यात आली होती. सदर फेररचना करताना प्रादेशिक स्तरावर नव्याने ६ दक्षता व गुणनियंत्रण पथके निर्माण करण्यात आली. त्याकरीता प्रादेशिक महसूली विभाग स्तरावरील कार्यकारी अभियंत्यांची ६ कार्यालये, प्रादेशिक दक्षता व गुणनियंत्रण कार्यालयात रुपांतरीत करण्यात आली. तसेच, पुणे येथील मुख्य अभियंता यांचे कार्यालय आयुक्तालयात विलीन करण्यात आले. मुख्य अभियंता, विदर्भ सघन सिंचन विकास कार्यक्रम (VIIDP), नागपूर हे कार्यालय दिनांक ३१.३.२०१७ पर्यंतची पाच वर्षाची मुदत संपुष्टात आल्यामुळे बंद झाले होते. या परिणामी विभागाच्या क्षेत्रिय संरचनेमध्ये कामकाज करताना अनेक प्रशासकीय अडचणी उद्भवू लागल्या. यास्तव सदरहू सर्व कार्यालये पुन:स्थापित करण्याची बाब शासनाच्या विचाराधीन होती.
शासन निर्णय : मृद व जलसंधारण विभागाच्या अधिपत्याखाली औरंगाबाद येथे मृद व जलसंधारण आयुक्तालयाची स्थापना विभागाच्या दिनांक ३१.५.२०१७ च्या शासन निर्णयान्वये करण्यात आली असून क्षेत्रिय यंत्रणेची फेररचना करुन विभागाचा आकृतीबंध सदरहू शासन निर्णयान्वये निश्चित करण्यात आलेला आहे. मृद व जलसंधारण विभागाच्या योजनेच्या अंमलबजावणीमध्ये काही क्षेत्रिय कार्यालये विलिन / बंद झाल्यामुळे निर्माण झालेल्या प्रशासकीय अडचणी दूर करण्याच्या उद्देशाने खालीलप्रमाणे कार्यालयांचे पुनर्जिवन/पुन:स्थापना/नवीन निर्मिती करण्यास मान्यता देण्यात येत आहे.
१) मुख्य अभियंता, विदर्भ सघन सिंचन विकास कार्यक्रम (VIIDP), नागपूर हे कार्यालय ५ वर्षाची मुदत संपल्यामुळे तसेच, केंद्र शासनाकडून निधी येण्याचे बंद झाल्यामुळे दिनांक ३१.५.२०१७ रोजीपासून बंद झाले आहे. नागपूर येथे मुख्य अभियंता कार्यालयाची आवश्यकता असल्याने नागपूर येथे मुख्य अभियंता कार्यालय नव्याने पुन:स्थापित करण्यात येत असून सदरहू कार्यालयाचे नामाभिधान अप्पर आयुक्त जलसंधारण, मृद व
# Page 2
शासन निर्णय क्रमांकः आस्थाप-२०१३/प्र.क्र. १४/जल-२, दिनांक :- ०१.०३.२०१९
जलसंधारण प्रादेशिक क्षेत्र, नागपूर असे करण्यात येत आहे. या कार्यालयासाठी १७ पदांचा आकृतीबंध मंजूर करण्यात येत असून त्याचा तपशिल या शासन निर्णयासोबतच्या “विवरणपत्र - अ' मध्ये दर्शविण्यात आला आहे.
२) पुणे येथील मुख्य अभियंता कार्यालय आयुक्तालयात विलिन झाल्यामुळे पुणे येथे नविन मुख्य अभियंता कार्यालयाची आवश्यकता असल्याने पुणे येथे नव्याने कार्यालय पुन:स्थापित करण्यात येत असून या कार्यालयाचे नामाभिधान अप्पर आयुक्त जलसंधारण, मृद व जलसंधारण प्रादेशिक क्षेत्र, पुणे असे करण्यात येत आहे. या कार्यालयासाठी १७ पदांचा आकृतीबंध मंजूर करण्यात येत असून त्याचा तपशिल या शासन निर्णयासोबतच्या "विवरणपत्र - ब" मध्ये दर्शविण्यात आला आहे.
३) प्रादेशिक महसूली विभागाच्या स्तरावरील ठाणे, पुणे, नाशिक, औरंगाबाद, अमरावती व नागपूर येथील जिल्हा जलसंधारण अधिकाऱ्यांची ६ कार्यालये पुन्हा नव्याने पुन:स्थापित करण्यास मान्यता देण्यात येत आहे. या ६ कार्यालयांसाठी प्रत्येकी १६ पदांचा आकृतीबंध मंजूर करण्यात येत असून त्याचा तपशिल या शासन निर्णयासोबतच्या "विवरणपत्र - क” मध्ये दर्शविण्यात आला आहे.
४) पुणे व नागपूर येथील अप्पर आयुक्त जलसंधारण, मृद व जलसंधारण ही क्षेत्रीय प्रदेश कार्यालये आयुक्त, मृद व जलसंधारण यांच्या प्रशासकीय नियंत्रणाखाली काम करतील.
५) गडचिरोली जिल्हयाकरीता मृद व जलसंधारण विभागाचे एक नवीन जिल्हा जलसंधारण अधिकारी कार्यालय निर्माण करण्यात येत आहे. या कार्यालयासाठी १६ पदांचा आकृतीबंध मंजूर करण्यात येत असून त्याचा तपशिल या शासन निर्णयासोबतच्या “विवरणपत्र - ड” मध्ये दर्शविण्यात आला आहे.
६) मृद व जलसंधारण विभाग मंत्रालय (खुद्द) येथे अधीक्षक अभियंता तथा पदसिध्द उप सचिव, १ पद, कार्यकारी अभियंता तथा पदसिध्द अवर सचिव, १ पद व उप विभागीय अधिकारी तथा कार्यासन अधिकारी एक पद अशी ३ पदे मंजूर करण्यात येत आहेत.
याबाबतचा तपशील “ विवरणपत्र - ई” मध्ये दर्शविण्यात आलेला आहे. मंत्रालय (खुद्द) येथील मुख्य अभियंता तथा पदसिध्द सहसचिव यांचेकडे मुख्य दक्षता व गुणनियंत्रण अधिकारी यांचे कामकाज सोपविण्यात येत आहे.
७) दिनांक ३१/५/२०१७ च्या शासन निर्णयान्वये मंजूर करण्यात आलेली खालीलप्रमाणे कार्यालये रद्द / बंद करण्यात येत आहेत.
(अ) मुख्य दक्षता व गुणनियंत्रण अधिकारी, कार्यालय औरंगाबाद.
(ब) प्रादेशिक दक्षता व गुणनियंत्रण अधिकारी, ठाणे, नाशिक व अमरावती ही ३ कार्यालये.
८) सध्या अस्तित्वात असलेल्या १९ जिल्हा जलसंधारण अधिकारी कार्यालयातील ३० पदांच्या आकृतीबंधातील सहायक भांडारपाल, वरिष्ठ लिपीक, कनिष्ठ लिपीक व टंकलेखक असे प्रत्येकी १ पद रद्द / कमी करण्यात येत असून सदर कार्यालयाचा आकृतीबंध आता २६ पदांचा करण्यात येत आहे.
पृष्ठ १० पैकी २
# Page 3
शासन निर्णय क्रमांकः आस्थाप-२०१३/प्र.क्र. १४/जल-२, दिनांक :- ०१.०३.२०१९
सदर कार्यालयांमध्ये सध्या एकच सहाय्यक भंडारपालाचे पद मंजूर असल्याने सध्या कार्यरत असलेले कर्मचारी पदोन्नत / सेवानिवृत्त होईपर्यंत सदर पदावर कार्यरत राहतील. तद्नंतर या कार्यालयांमधील सहायक भांडारपालाचे पद कायमस्वरुपी नष्ट करण्यात यावे.
९) परिच्छेद ७ मध्ये नमूद केलेली कार्यालये रद्द / बंद केल्याने तसेच जिल्हा जलसंधारण अधिकारी कार्यालयातील सध्याच्या आकृतीबंधातील परिच्छेद ८ मधील पदे रद्द / कमी केल्यामुळे अतिरिक्त ठरणाऱ्या मृद व जलसंधारण विभागाचा विकल्प दिलेल्या अधिकारी / कर्मचाऱ्यांना इतरत्र रिक्त पदावर सामावून घेण्यात येईल. जलसंपदा विभागाचा विकल्प दिलेल्या अधिकारी / कर्मचाऱ्यांच्या बाबतीत शासन निर्णय दिनांक ३१/५/२०१७ च्या परिच्छेद ८ ( iv ) मधील तरतूद विचारात घेऊन त्यांना विभागाच्या इतरत्र रिक्त पदावर समावून घेण्यात येईल. रिक्त पद उपलब्ध नसल्यास सदर अधिकारी / कर्मचारी यांना जलसंपदा विभागाकडे कार्यमुक्त करण्यात येईल.
२. वरील पुनर्जिवीत/पुन:स्थापित कार्यालयांमुळे निर्माण करण्यात आलेल्या पदांवरील वेतनाचा खर्च हा विभागाच्या मंजूर तरतूदीतून भागविण्यात येईल.
३. सदर शासन निर्णय उच्चाधिकार समितीने दिनांक ११ जानेवारी, २०१९ च्या बैठकीत दिलेल्या मान्यतेस अनुसरुन, वित्त विभागाने त्यांच्या अनौपचारिक संदर्भ क्र ६४/२०१९/व्यय-१५, दिनांक ११.२.२०१९ अन्वये दिलेल्या मान्यतेस अनुसरुन तसेच राज्य मंत्रीमंडळाने दिनांक २०.२.२०१९ रोजीच्या बैठकीत दिलेल्या मान्यतेस अनुसरुन निर्गमित करण्यात येत आहेत.
# Page 4
# Page 5
# Page 6
# Page 7
# Page 8
# Page 9
# Page 10