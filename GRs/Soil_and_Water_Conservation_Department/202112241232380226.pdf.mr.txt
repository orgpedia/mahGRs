# Page 1
सन २००३-०४ पासून प्रलंबित असलेल्या लेखापरीक्षा परिच्छेदांचा निपटारा करणेबाबत.
महाराष्ट्र शासन
मृद व जलसंधारण विभाग
शासन परिपत्रक क्रमांक : लेखाप-२०२०/प्र.क्र.१७/जल-१२
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२
दिनांक : २४ डिसेंबर, २०२१
वाचा :- १) भारतीय लेखापरीक्षा आणि लेखा विभाग, प्रधान महालेखाकार (लेखापरिक्षा)-1 यांचे अ.शा.पत्र क्र.।। /प्रभार VI/SMS दिसम्बर-२०१९/८२७/, दि.०६/०३/२०२० २) भारतीय लेखापरीक्षा आणि लेखा विभाग, प्रधान महालेखाकार (लेखापरिक्षा)-। यांचे पत्र क्र. amg-।।।/प्रभार।।। ३१.१२.२०/दि.०८/०४/२०२१ ३) या कार्यालयाचे पत्र क्र. मृ व ज/लेखाप- २०२०/प्र.क्र.१७/जल-१२, दि.०६/१०/२०२०,दि.१४/१२/२०२० दि.२४/०५/२०२१, दि.२७/०९/२०२१, दि.११/१०/२०२१ ४) जलसंधारण विभाग परिपत्रक क्रमांक : भनिम १०.११/प्र.क्र.३२/जल-१९, दि.१२ ऑक्टोबर, २०१५
प्रस्तावना भारताचे महालेखापरिक्षक (Comptroller & Auditor General )यांचे कडून नियुक्त केल्या गेलेल्या पथकाकडून जलसंधारण खुद्द व जलसंधारण विभागाच्या अधिपत्याखाली सर्व क्षेत्रिय कार्यालयांचे लेखा परीक्षण केले जाते. सदर लेखापरीक्षण सुरु असताना लेखापरीक्षकाकडून “हाफ मार्जिन मेमो” दिला जातो त्याचे उत्तर लेखापरिक्षण सुरु असताना तातडीने देणे बंधनकारक असते. अन्यथा सदर लेखापरिक्षणात घेण्यात आलेल्या आक्षेपांच्या अनुषंगाने संबंधितांना प्रारुप परिच्छेद पाठविले जातात. त्यांचे उत्तर विहित मुदतीत न पाठविल्यास सदरचा परिच्छेद महालेखापाल कार्यालयाकडे तयार होणाऱ्या अहवालामध्ये अंतर्भूत केला जातो. विविध अहवाला अंतर्गत येणाऱ्या लेखापरिक्षणातील परिच्छेदांना संबंधित कार्यालयाकडून स्पष्टीकरणात्मक ज्ञापने महालेखापाल यांच्याकडून पडताळणी करुन विभागास सादर करायची असतात. सन २००३-०४ पासून प्रलंबित लेखापरिच्छेद प्रधान महालेखापाल (लेखापरिक्षा) यांनी शासनास पाठविले आहेत त्यावरुन शासनाच्या दि.१२ ऑक्टो. २०१५ च्या परिपत्रकाकडे मुख्य अभियंता, लघुसिंचन (जलसंधारण), व त्यांच्या नियंत्रणाखालील क्षेत्रीय यंत्रणा यांचे दुर्लक्ष झाले असल्याचे निदर्शनास आले आहे.
शासन परिपत्रक -
मा. प्रधान महालेखाकार (लेखापरीक्षा) - १ कार्यालय, मुंबई व लेखापरीक्षा-२ कार्यालय, नागपूर यांच्याकडून उपस्थित करण्यात आलेले लेखा परिच्छेद सन २००३-०४ पासून प्रलंबित असल्याचे सदर कार्यालयाकडून कळविण्यात आले आहे. या पार्श्वभूमीवर खालील प्रमाणे सूचित करण्यात येत आहे: १. अधिनस्त कार्यालयाकडे प्रलंबित लेखा परिच्छेदांसंदर्भात पाठपुरावा करणे करीता, १ ) अधिक्षक अभियंता, लघुसिंचन २) अपर आयुक्त (जलसंधारण), पुणे, नागपूर, औरंगाबाद ३) अपर आयुक्त (मृदसंधारण) औरंगाबाद तथा संचालक, मृद संधारण व पाणलोट क्षेत्र व्यवस्थापन पुणे मृद व जलसंधारण यांच्या अधिनस्त प्रत्येक कार्यालयाने त्यांच्या स्तरावर “नोडल अधिकारी” ची नेमणूक करावी. सदर नोडल अधिकाऱ्याकडे महालेखापाल व लोकलेखा समिती, प्रलंबित लेखा परिच्छेद यांचे समन्वय ठेवावे.
# Page 2
शासन परिपत्रक क्रमांकः लेखाप-२०२०/प्र.क्र.१७/जल-१२
२. प्रशासकीय विभाग स्तरावर पंधरा दिवसातून एकदा प्रलंबित लेखा परिच्छेद निरीक्षण अहवालाचा आढावा घ्यावा तर मुख्य अभियंता (लघुसिंचन) व आयुक्त, मृद व जलसंधारण, औरंगाबाद यांनी महिन्यातून एकदा आढावा घ्यावा.
३. संदर्भ क्र. ४ च्या परिपत्रकातील परिशिष्ट-क मध्ये दर्शवलेली १० मुद्यांची माहिती विहित नमुन्यात प्रत्येक महिन्याच्या ५ तारखेपूर्वी विभागास सादर करावी.
४. सदर परिच्छेद निर्गमित झाल्यानंतर १० दिवसात संबंधित कार्यालयाने नोडल अधिकारी व निपटारा समित्यांची नेमणूक करुन त्याची माहिती (मोबाईल नं व ई-मेल सह ) शासनास कळवावी.