# Page 1
मृद व जलसंधारण विभाग मंत्रालय (खुद्द), करिता खरेदी समिती स्थापन करणेबाबत.
महाराष्ट्र शासन
मृद व जलसंधारण विभाग
शासन निर्णय क्र. संकिर्ण- ३८२३/प्र.क्र. ३१२/जल-५
मादाम कामा मार्ग, हुतात्मा राजगुरू चौक, ७ वा मजला,
मंत्रालय, मुंबई-४०००३२.
दिनांक : ०२ नोव्हेंबर, २०२३.
वाचा : १. शासन निर्णय, उद्योग, ऊर्जा व कामगार विभाग क्र. भांखस-२०१४/ प्र.क्र.८२/भाग-III/उद्योग-४, दि.०१/१२/२०१६
२. शासन निर्णय, उद्योग, ऊर्जा व कामगार विभाग क्र.भांखस-२०२१/ प्र.क्र.८/उद्योग-४, दि. ०७/०५/२०२१
प्रस्तावना :
उद्योग ऊर्जा व कामगार, विभाग शासन निर्णय दि.०१/१२/२०१६ अन्वये शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका निर्गमित केली आहे. सदर नियमपुस्तिकेच्या परिच्छेद २.९.३, व परिच्छेद २.९.४ मध्ये नमूद केल्यानुसार मंत्रालयीन प्रशासकीय विभाग (खुद्द) स्तरावर / विभाग स्तरावर / जिल्हा स्तरावर संबंधित खरेदीदार विभागांनी / कार्यालयांनी तात्काळ स्थापन करावयाच्या खरेदी समितीची रचना दिलेली आहे. मृद व जलसंधारण विभाग हा नवीन प्रशासकीय विभाग यापूर्वी ग्राम विकास व जलसंधारण विभागाचा उपविभाग होता. दि.३१/०५/२०१७ च्या शासन निर्णयान्वये मृद व जलसंधारण हा नवीन प्रशासकीय विभाग दि.०१ एप्रिल, २०१८ पासून कार्यान्वित झाला आहे. त्यानुषंगाने विभागास लागणाऱ्या वस्तू/सेवांच्या खरेदीकरिता खरेदी समितीची स्थापन करण्याची बाब विचाराधीन होती.
शासन निर्णय : उद्योग ऊर्जा व कामगार विभाग शासन निर्णय दि.०१/१२/२०१६ सोबतच्या नियमपुस्तिकेतील परिच्छेद २.९.३ मध्ये नमूद करण्यांत आलेल्या तरतूदीस अनुसरुन मृद व जलसंधारण विभाग, मंत्रालय (खुद्द) साठी लागणाऱ्या वस्तू/सेवांच्या खरेदीकरिता खालीलप्रमाणे खरेदी समिती स्थापन करण्यात येत आहे:
# Page 2
शासन निर्णय क्रमांक: संकिर्ण-३८२३/प्र.क्र.३१२/जल-५
----------------------------------------------------------------------------------------------
| अ.क्र. | पदनाम | समितीतील पद |
| १. | सह सचिव / उप सचिव (जल-६) | अध्यक्ष |
| २. | उद्योग सह संचालक (भांख)/उद्योग संचालनालयाचे प्रतिनिधी | निमंत्रित |
| ३. | सहायक लेखा अधिकारी, मृद व जलसंधारण विभाग (लेखा व कोषागारे संचालनालयाव्दारे नियुक्त) | सदस्य |
| ४. | खरेदीशी संबंधीत कार्यासनाचे कक्ष अधिकारी | सदस्य |
| ५. | कक्ष अधिकारी (जल-६) | सदस्य सचिव |
----------------------------------------------------------------------------------------------
२. मृद व जलसंधारण विभाग (खुद्द) साठी आवश्यक वस्तू / सेवांची खरेदी करताना खरेदी समितीने उद्योग, उर्जा व कामगार विभागाच्या संदर्भाधीन शासन निर्णयात नमूद केलेल्या कार्यपद्धतीनुसार कार्यवाही करावी. जर खरेदीचे वार्षिक मुल्य रुपये १० लाखापेक्षा कमी असेल तर, विभाग प्रमुख म्हणून अपर मुख्य सचिव / प्रधान सचिव / सचिव, मृद व जलसंधारण विभाग यांना खरेदीसंबंधी खरेदी समितीची बैठक न बोलाविता निर्णय घेण्याचा अधिकार राहील.