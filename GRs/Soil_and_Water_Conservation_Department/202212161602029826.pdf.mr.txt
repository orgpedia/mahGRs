# Page 1
महाराष्ट्र लोकसेवा आयोगाकडून महाराष्ट्र अभियांत्रिकी परिक्षा-२०१९ च्या अंतिम निकालाच्या आधारे निवड झालेल्या उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील उमेदवारांच्या परिविक्षाधीन प्रशिक्षण कालावधीकरिता आयुक्तालयात अधिसंख्य पदे निर्माण करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२२/प्र.क्र.३३१/जल-२
मंत्रालय, मुंबई-४०० ०३२
दिनांक : १६ डिसेंबर, २०२२
संदर्भ :
१) मृद व जलसंधारण विभाग, शासन आदेश क्र.आस्थाप-२०२२/प्र.क्र.२७३-१/जल-२, दि.०१/१२/२०२२ २) मृद व जलसंधारण विभाग, शासन आदेश क्र.आस्थाप-२०२२/प्र.क्र.२७३-१/जल-२, दि.०२/१२/२०२२ ३) शासन निर्णय, वित्त विभाग क्रमांक पदनि २०१६/प्र.क्र.७/१६/ वित्तीय सुधारणा - १, दि.२०/०२/२०१६ ४) शासन निर्णय, वित्त विभाग क्रमांक पदनि २०१६/प्र.क्र.७/१६/आ.पु.क., दि.२७/०१/२०१७
प्रस्तावना :
महाराष्ट्र अभियांत्रिकी (स्थापत्य) सेवा परिक्षा २०१९ मधील उपविभागीय जलसंधारण अधिकारी (स्थापत्य) गट-“अ” पदावरील नियुक्तीसाठी सरळसेवा भरतीद्वारे घेण्यात आलेल्या एकत्रित स्पर्धा परिक्षेच्या निकालावर आधारित महाराष्ट्र लोकसेवा आयोगाने उपविभागीय जलसंधारण अधिकारी (स्थापत्य) गट-अ पदावर उमेदवारांच्या शिफारशी केलेल्या आहेत.
सदर शिफारसप्राप्त उमेदवारांपैकी सद्यस्थितीत पात्र ठरलेल्या ७२ परिविक्षाधीन उमेदवारांना विभागाच्या उक्त नमुद संदर्भ क्र.१ व २ नुसार उपविभागीय जलसंधारण अधिकारी (स्थापत्य) गट-अ पदावर दोन वर्षांचा परिविक्षाधीन काळ समाधानकारकरित्या पूर्ण करण्याच्या अधीन राहून तात्पुरती नियुक्ती देण्यात आली असून त्यांना आयुक्त, मृद व जलसंधारण, औरंगाबाद येथे हजर करून घेऊन १० आठवड्यांच्या पायाभूत प्रशिक्षणासाठी वाल्मी, औरंगाबाद व तद्नंतर यशदा, पुणे येथे पाठविण्यात आले आहे. त्यानुसार महाराष्ट्र लोकसेवा आयोगाकडून महाराष्ट्र अभियांत्रिकी परिक्षा-२०१९ च्या अंतिम निकालाच्या आधारे शिफारसप्राप्त ठरलेल्या उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील उमेदवारांचे परिविक्षाधीन प्रशिक्षण कालावधीतील वेतन व भत्ते आयुक्तालयातून अदा करणे शक्य व्हावे याकरिता आयुक्त, मृद व जलसंधारण, औरंगाबाद या कार्यालयाच्या आस्थापनेवर ७२ अधिसंख्य पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांक: आस्थाप-२०२२/ प्र.क्र.३३१/जल-२
शासन निर्णय :
महाराष्ट्र लोकसेवा आयोगाकडून महाराष्ट्र अभियांत्रिकी परिक्षा-२०१९ च्या अंतिम निकालाच्या आधारे शिफारसप्राप्त ठरलेल्या ७२ उमेदवारांना दोन वर्षांचा परिविक्षाधीन काळ समाधानकारकरित्या पूर्ण करण्याच्या अधीन राहून संदर्भाधीन क्रमांक १ व २ च्या शासन आदेशान्वये तात्पुरती नियुक्ती देण्यात आली असून त्यांना दिनांक ०५/१२/२०२२ पासून आयुक्त, मृद व जलसंधारण, औरंगाबाद येथे हजर करून घेऊन १० आठवड्यांच्या पायाभूत प्रशिक्षणासाठी सुरूवातीला वाल्मी, औरंगाबाद येथे पाठविण्यात आले आहे व ते वाल्मी औरंगाबाद येथे रूजू झाले आहेत. सदर उमेदवारांचे वाल्मी, औरंगाबाद येथे दि. ०५/१२/२०२२ पासून प्रशिक्षण सुरू झाले आहे. वाल्मी येथील प्रशिक्षणानंतर सदर उमेदवारांना यशदा, पुणे येथे प्रशासकीय प्रशिक्षणसाठी पाठविण्यात येणार आहे.
२. महाराष्ट्र लोकसेवा आयोगाकडून महाराष्ट्र अभियांत्रिकी परिक्षा-२०१९ च्या अंतिम निकालाच्या आधारे निवड झालेल्या व प्रशिक्षणासाठी रूजू झालेल्या उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील ७२ उमेदवारांकरिता सुधारित वेतन मॅट्रीक्समधील वेतनस्तर एस-२० (रू.५६१०० - १७७५००/-) मध्ये एकूण ७२ अधिसंख्य पदे दि.०५/१२/२०२२ ते दि.१८/०२/२०२३ या १० आठवड्यांच्या कालावधीसाठी निर्माण करण्याकरिता शासन मंजुरी देण्यात येत आहे.
३. सदर ७२ अधिसंख्य पदे आयुक्त, मृद व जलसंधारण, औरंगाबाद यांच्या कार्यालयातील आस्थापनेवर निर्माण करण्यात येत आहेत.
४. सदर ७२ अधिसंख्य पदे दि.१९/०२/२०२३ रोजी आपोआप संपुष्टात येतील.
५. उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील सदर ७२ अधिसंख्य पदांच्या दि.०५/१२/२०२२ ते दि.१८/०२/२०२३ या १० आठवड्यांच्या कालावधीतील वेतनावर येणारा खर्च या विभागाच्या २४०२ - मृद व जलसंधारण, ००, ००१, संचालन व प्रशासन (०१) सर्वसाधारण आस्थापना (०१) (०१) आयुक्त, मृद व जलसंधारण, औरंगाबाद यांची आस्थापना (अनिवार्य) ०१, वेतन (२४०२ ए११२) या लेखाशिर्षाखाली खर्ची टाकण्यात यावा व तो या वर्षाच्या मंजूर अनुदानातून भागविण्यात यावा.
६. सदर परिविक्षाधीन प्रशिक्षणार्थी उमेदवारांच्या वेतनासाठी आयुक्त, मृद व जलसंधारण, औरंगाबाद हे आहरण व संवितरण अधिकारी राहतील. तसेच सदर पायाभूत प्रशिक्षणासाठी प्रत्यक्ष रूजू झालेल्या परिविक्षाधीन उपविभागीय जलसंधारण अधिकारी यांना ते ज्या दिनांकापासून रूजू होतील त्या दिनांकापासून त्यांना नियमित वेतन प्रदान करण्यात यावे.
७. हा शासन निर्णय, वित्त विभाग, शासन निर्णय क्र. पदनि-२०१६/प्र.क्र.७/१६/वित्तीय सुधारणा - १, दिनांक २०/०२/२०१६ व वित्त विभाग, शासन निर्णय क्र. पदनि २०१६/प्र.क्र.७/१६/आ.पु.क., दि.२७/०१/२०१७ मधील तरतुदीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः आस्थाप-२०२२/प्र.क्र.३३१/जल-२