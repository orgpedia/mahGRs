# Page 1
महाराष्ट्र लोकसेवा आयोगाकडून महाराष्ट्र अभियांत्रिकी परिक्षा- २०१९ च्या अंतिम निकालाच्या आधारे निवड झालेल्या उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील उमेदवारांच्या परिविक्षाधीन प्रशिक्षण कालावधीकरिता आयुक्तालयात अधिसंख्य पदे निर्माण करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२२/प्र.क्र.३३१/जल-२
मंत्रालय, मुंबई-४०० ०३२
दिनांक : १० मार्च, २०२३
संदर्भ :
१) मृद व जलसंधारण विभाग, शासन आदेश क्र. आस्थाप-२०२२/प्र.क्र.२७३-१/जल-२, दि.०१/१२/२०२२ २) मृद व जलसंधारण विभाग, शासन आदेश क्र.आस्थाप-२०२२/प्र.क्र.२७३-१/जल-२, दि.०२/१२/२०२२, ३) शासन निर्णय, वित्त विभाग क्रमांक पदनि २०१६/प्र.क्र.७/१६/वित्तीय सुधारणा-१, दि.२०/०२/२०१६ ४) शासन निर्णय, वित्त विभाग क्रमांक पदनि २०१६/प्र.क्र.७/१६/आ.पु.क., दि.२७/०१/२०१७ ५) मृद व जलसंधारण विभाग समक्रमांकाचा शासन निर्णय दि.१६.१२.२०२२ ६) मृद व जलसंधारण विभाग, शासन आदेश क्र.आस्थाप-२०२२/प्र.क्र.२७३-१/जल-२, दि.२०.१२.२०२२, दि. दि.०३.१.२०२२ व दि. ९.१.२०२२ ७) मृद व जलसंधारण विभाग, शासन पत्र क्र.आस्थाप-२०२२/प्र.क्र.२७३-१/जल-२, दि.१७/०२/२०२३
प्रस्तावना :
महाराष्ट्र अभियांत्रिकी (स्थापत्य) सेवा परिक्षा २०१९ मधील उपविभागीय जलसंधारण अधिकारी (स्थापत्य) गट-“अ” पदावरील नियुक्तीसाठी सरळसेवा भरतीद्वारे शिफारसप्राप्त उमेदवारांपैकी पात्र ठरलेल्या ७२ परिविक्षाधीन उमेदवारांना विभागाच्या उक्त नमुद संदर्भ क्र.१ व २ नुसार उपविभागीय जलसंधारण अधिकारी (स्थापत्य) गट-अ पदावर तात्पुरती नियुक्ती देण्यात आली असून त्यांना आयुक्त, मृद व जलसंधारण, औरंगाबाद येथे हजर करून घेऊन १० आठवड्यांच्या पायाभूत प्रशिक्षणासाठी वाल्मी, औरंगाबाद व तद्नंतर यशदा, पुणे येथे पाठविण्यात आलेले होते. तसेच प्रशिक्षण कालावधीतील वेतन व भत्ते आयुक्तालयातून अदा करणे शक्य व्हावे याकरिता आयुक्त, मृद व जलसंधारण, औरंगाबाद या कार्यालयाच्या आस्थापनेवर ७२ अधिसंख्य पदे संदर्भ क्र.५ अन्वये निर्माण करण्यास मान्यता देण्यात आली होती. तद्नंतर संदर्भ क्र. ६ अन्वये, महाराष्ट्र अभियांत्रिकी (स्थापत्य) सेवा परिक्षा २०१९ मधील उपविभागीय जलसंधारण अधिकारी (स्थापत्य) गट-“अ” पदावरील ३ पात्र उमेदवांराना नियुक्ती देण्यात आली. तसेच संदर्भ क्र. ७ अन्वये, सर्व प्रशिक्षणार्थी यांच्या प्रशिक्षण कालावधीमध्ये दि.१३/०४/२०२३ पर्यंत वाढ करण्यात आलेली आहे.
# Page 2
शासन निर्णय क्रमांकः आस्थाप-२०२२/प्र.क्र.३३१/जल-२
दरम्यानच्या कालावधीमध्ये अन्य पात्र उमेदवारांची नियुक्ती होऊ शकते तसेच प्रशिक्षण कालावधीतील वेतन व भत्ते अदा करण्यासाठी अनुदानाची उपलब्धता विचारात घेता, आयुक्त, मृद व जलसंधारण, औरंगाबाद यांचे कार्यालयाऐवजी औरंगाबाद येथील प्रादेशिक जलसंधारण अधिकारी, जिल्हा जलसंधारण अधिकारी, उपविभागीय जलसंधारण अधिकारी तसेच जिल्हा जलसंधारण अधिकारी (जि.प.) यांचे कार्यालयाकडून प्रशिक्षण कालावधीतील वेतन व भत्ते अदा करण्यासाठी दि.०५/१२/२०२२ ते दि. १४/०४/२०२३ या कालावधीसाठी ८१ अधिसंख्य पदे निर्माण करण्याची बाब शासनाच्या विचाराधिन होती.
शासन निर्णय : महाराष्ट्र लोकसेवा आयोगाकडून महाराष्ट्र अभियांत्रिकी परिक्षा-२०१९ च्या अंतिम निकालाच्या आधारे शिफारसप्राप्त ठरलेल्या ७५ उमेदवारांना दोन वर्षांचा परिविक्षाधीन काळ समाधानकारकरित्या पूर्ण करण्याच्या अधीन राहून संदर्भाधीन क्रमांक १, २ व ६ च्या शासन आदेशान्वये तात्पुरती नियुक्ती देण्यात आली असून त्यांना दिनांक ०५/१२/२०२२ पासून आयुक्त, मृद व जलसंधारण, औरंगाबाद येथे हजर करून घेऊन १० आठवड्यांच्या पायाभूत प्रशिक्षणासाठी सुरूवातीला वाल्मी, औरंगाबाद येथे पाठविण्यात आले होते व ते वाल्मी औरंगाबाद येथे रूजू झाले आहेत. सदर उमेदवारांचे वाल्मी, औरंगाबाद येथे दि.०५/१२/२०२२ पासून प्रशिक्षण सुरू झाले असून संदर्भ क्र.७ अन्वये, सदर प्रशिक्षण कालावधीमध्ये दि. १३/०४/२०२३ पर्यंत वाढ करण्यात आलेली आहे.
२. प्रशिक्षण कालावधीमध्ये वाढ झालेली असून दरम्यानच्या कालावधीमध्ये उर्वरित अन्य शिफारस पात्र उमेदवारांची नियुक्ती होऊ शकते, यास्तव महाराष्ट्र लोकसेवा आयोगाकडून महाराष्ट्र अभियांत्रिकी परिक्षा-२०१९ च्या अंतिम निकालाच्या आधारे निवड झालेल्या उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील ८१ उमेदवारांकरिता सुधारित वेतन मॅट्रीक्समधील वेतनस्तर एस- २० (रू.५६१०० १७७५००/-) मध्ये खालीलप्रमाणे एकूण ८१ अधिसंख्य पदे दि.०५/१२/२०२२ ते दि. १४/०४/२०२३ या कालावधीसाठी निर्माण करण्याकरिता शासन मंजुरी देण्यात येत आहे.
-----------------------------------------------------------------------------------
| कार्यालयाचे नाव | उमेदवारांची कमाल संख्या |
| प्रादेशिक जलसंधारण अधिकारी यांची आस्थापना | ८ |
| जिल्हा जलसंधारण अधिकारी यांची आस्थापना | २० |
| उपविभागीय जलसंधारण अधिकारी यांची आस्थापना | ३९ |
| जिल्हा परिषदांतर्गत लहान पाटबंधारेच्या कामांसाठी उपअभियंत्यांची विशेष आस्थापना | १४ |
| एकुण | ८१ |
-----------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः आस्थाप-२०२२/प्र.क्र.३३१/जल-२
सदर ८१ अधिसंख्य पदे आयुक्त, मृद व जलसंधारण, औरंगाबाद यांच्या अधिनस्त औरंगाबाद येथील उक्त तक्त्यात नमुद कार्यालयातील आस्थापनेवर निर्माण करण्यात येत आहेत. प्रशिक्षणासाठी प्रत्यक्षात उपस्थित असलेल्या उमेदवारांचे वेतन व भत्ते यामधून अदा करण्यात यावे.
४. सदर ८१ अधिसंख्य पदे दि.१४/०४/२०२३ रोजी आपोआप संपुष्टात येतील.
५. उपविभागीय जलसंधारण अधिकारी (स्थापत्य) गट-अ व अन्य समकक्ष पदे या संवर्गातील सदर ८१ अधिसंख्य पदांच्या दि.०५/१२/२०२२ ते दि. १४/०४/२०२३ या कालावधीतील वेतनावर येणारा खर्च या विभागाच्या २४०२ - मृद व जलसंधारण, ००, ००१, संचालन व प्रशासन (०१) सर्वसाधारण आस्थापना (०१) (०३) प्रादेशिक जलसंधारण अधिकारी यांची आस्थापना (अनिवार्य) २४०२९१३९, (०१) (०५) जिल्हा जलसंधारण अधिकारी यांची आस्थापना (अनिवार्य) २४०२९१५७, (०१) (०६) उपविभागीय जलसंधारण अधिकारी यांची आस्थापना (अनिवार्य), २४०२ ए १६६, (०१) (०७) जिल्हा परिषदांतर्गत लहान पाटबंधारेच्या कामांसाठी उपअभियंत्यांची विशेष आस्थापना २४०२ ए १७५ (अनिवार्य)
या लेखाशिर्षाखाली खर्ची टाकण्यात यावा व तो या वर्षाच्या मंजूर अनुदानातून भागविण्यात यावा.
६. सदर परिविक्षाधीन प्रशिक्षणार्थी उमेदवारांच्या वेतनासाठी संबंधित कार्यालयातील आहरण व संवितरण अधिकारी हे सदर पायाभूत प्रशिक्षणासाठी प्रत्यक्ष रूजू झालेल्या परिविक्षाधीन उपविभागीय जलसंधारण अधिकारी यांना ते ज्या दिनांकापासून रूजू होतील त्या दिनांकापासून त्यांना नियमित वेतन प्रदान करतील.
७. हा शासन निर्णय, वित्त विभाग, शासन निर्णय क्र.पदनि-२०१६/प्र.क्र.७/१६/वित्तीय सुधारणा-१, दिनांक २०/०२/२०१६ व वित्त विभाग, शासन निर्णय क्र. पदनि २०१६/प्र.क्र.७/१६/आ.पु.क., दि.२७/०१/२०१७ मधील तरतुदीनुसार निर्गमित करण्यात येत आहे.
# Page 4