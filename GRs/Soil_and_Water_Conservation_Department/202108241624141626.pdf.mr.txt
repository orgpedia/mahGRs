# Page 1
२५१ ते ६०० हे. सिं.क्ष. प्रकल्पांसाठी निधीचे वितरण (उर्व. महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१९/प्र.क्र.७०/जल-४
मंत्रालय, मुंबई - ४०० ०३२.
दिनांक : २४ ऑगस्ट, २०२१.
वाचा :- १) वित्त विभाग शासन निर्णय क्रमांक अर्थसं-२०२१/प्र.क्र.४८/अर्थ-३, दिनांक २४ जून, २०२१.
२) प्रादेशिक जलसंधारण अधिकारी, मृद व जलसंधारण विभाग, नाशिक कार्यालयाचे पत्र जा.क्र लेखा शाखा/धा-०५ (२०-२१)/१३३० व १४५२/सन २०२०, दिनांक २२/०७/२०२० व दिनांक ११/०८/२०२०.
प्रस्तावना : बिगर आदिवासी क्षेत्रातील २५१ ते ६०० हेक्टर सिंचन क्षमतेच्या प्रगतीपथावरील / नवीन लघुसिंचन (जलसंधारण) प्रकल्पांच्या कामांकरिता मागणी क्र. झेडएच-५, लेखाशिर्ष ४७०२ ए०३७ खाली सन २०२१-२२ मध्ये रुपये ५०.०० कोटी निधी अर्थसंकल्पित करण्यात आला होता. त्यापैकी १०% मर्यादेतील रु. ५.०० कोटी इतका निधी वितरणासाठी उपलब्ध आहे.
त्यामधून संदर्भिय प्रस्तावांवर खालीलप्रमाणे निर्णय घेण्यात आला आहे.
निर्णय : अहमदनगर जिल्ह्याच्या कर्जत तालुक्यात ५९९ हेक्टर सिंचन क्षमता निर्माण करणाऱ्या उपसा सिंचन योजना तुकाई या योजनेसाठी संदर्भीय प्रस्तावांमधील नमुद बाबींकरिता सद्या उपलब्ध रुपये ३५५.२१ लक्ष (रुपये तीन कोटी पंचावन्न लक्ष एकविस हजार फक्त) निधी खालील अटी व शर्थीच्या अधीन वितरित करण्यासाठी याद्वारे, शासनाची मान्यता प्रदान करण्यात येत आहे.
अ) वरील प्रकल्पाच्या कामांकरिता जलसंधारण महामंडळाकडून अथवा अन्य स्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्या ही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी, ई) निधी वितरणासंबधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
# Page 2
शासन निर्णय क्रमांकः नवीन-२०१९/प्र.क्र.७०/जल-४
फ) कामे १००% पुर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, नाशिक यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२१-२२ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५,
४७०२, लहान पाटबंधारे यावरील भांडवली खर्च
१०१, भूपृष्ठ जल
(०१) लहान पाटबंधारे
(०१)(०३) लहान पाटबंधारे योजना २५१ ते ६०० हे.सिं.क्ष. (कार्यक्रम) ५३, मोठी बांधकामे (४७०२९०३७)
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबधित प्रादेशिक जलसंधारण अधिकारी कार्यालयाची राहिल व अप्पर आयुक्त, मृद व जलसंधारण, प्रादेशिक क्षेत्र, औरंगाबाद हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या अनौपचारिक संदर्भ क्र. ३८४/२१/व्यय-१५, दिनांक ०५/०७/२०२१ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3