# Page 1
मागणी क्र. एल-३ लेखाशिर्ष २७०२ ४७५४ पा. त. झर्ये धनगरवाडी, ता. राजापूर, जि.
रत्नागिरी प्रकल्पाकरिता निधी उपलब्ध करुन देणेबाबत. (उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्रमांक : नवीन-२०१८/प्र.क्र.८६/जल-४
मंत्रालय, मुंबई - ४०० ०३२
दिनांक: २८ मार्च, २०१८.
वाचा : १) वित्त विभाग परिपत्रक क्र. अर्थसं - २०१७/प्र.क्र.७५/अर्थ-३, दिनांक १८ एप्रिल, २०१७ आणि दिनांक ६ फेब्रुवारी, २०१८.
२) मुख्य अभियंता, लघु सिंचन (जलसंधारण), पुणे यांचे पत्र क्र. आस्था-३/११४४/सन २०१८ दिनांक २८ फेब्रुवारी, २०१८.
३) अधीक्षक अभियंता, लघु सिंचन (जलसंधारण) मंडळ, ठाणे यांचे पत्र क्र.अअ/लसिं (जलसंधारण)मं/ले.२/४७४/सन २०१८, दिनांक १५/०२/२०१८.
४) या विभागाचे शासन निर्णय क्र. लपायो-२०१४/प्र.क्र.३०/जल-३, दिनांक ०७/११/२०१७.
प्रस्तावना: पाझर तलाव झर्ये धनगरवाडी, ता. राजापूर, जि. रत्नागिरी या प्रकल्पाला जिल्हा परिषदेकडून मुळ प्रशासकीय मान्यता आणि पूर्वीचा निधी देण्यात आला आहे. सदर निधी जिल्हास्तरीय लेखाशिर्ष २७०२ ५१४२ खाली देण्यात आला आहे. त्यानंतर या खर्चावरील वाढीव खर्चाची सुधारित प्रशासकीय मान्यता याच लेखाशिर्षाखाली शासनाकडून देण्यात आली आहे. तथापी सदर खर्चासाठी जिल्हा स्तरीय योजनेतून निधी उपलब्ध होत नव्हता आणि प्रकल्पाच्या बुडीत क्षेत्रात जमीन व घरे गेलेले शेतकऱ्यांकडून पावसाळ्यापुर्वी निधी देण्याची सातत्याने मागणी होत होती. दरम्यान दिनांक १९/०३/२०१८ रोजी मा. मंत्री (मृद व जलसंधारण) महोदयांच्या अध्यक्षतेखालील अन्य बैठकीमध्ये स्थानिक लोकप्रतिनिधींनी सदर बाब शासनाच्या निदर्शनास आणून दिली असता, शासनाकडून प्रस्तुत प्रकरणी त्याबाबत विशेष बाब म्हणून पुढीलप्रमाणे निर्णय घेण्यात आला आहे.
निर्णय : पाझर तलाव झर्ये धनगरवाडी, ता. राजापूर, जि. रत्नागिरी या प्रकल्पासाठीचे भूसंपादन आणि बांधकाम यासाठी रु.११९.८१ लक्ष (अक्षरी रुपये एक कोटी एकोणीस लक्ष एक्याऐंशी हजार फक्त ) एव्हढी रक्कम वितरित करण्यासाठी याद्वारे, शासनाची मान्यता प्रदान करण्यात येत आहे.
# Page 2
शासन निर्णय क्रमांक : नवीन-२०१८/प्र.क्र.८६/जल-४
२. वरील प्रमाणे वितरित करण्यात येत असलेला निधी हा खालील अटी व शर्थीच्या अधीन राहून वितरित करण्यात येत आहे.
अ) वरील प्रकल्पाकरिता अन्य स्त्रोताकडून निधी उपलब्ध झाल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी.
ई) निधी वितरणासंबधीच्या वित्त विभागाच्या संदर्भीय दिनांक १८ एप्रिल, २०१७ आणि ६ फेब्रुवारी, २०१८ च्या परिपत्रकामधील मार्गदर्शक सूचनांचे काटेकोर पालन करावे.
फ़) कामे १००% पूर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
३. याद्वारे वितरित करण्यात आलेली रक्कम संबंधीत अधीक्षक अभियंता, लघु सिंचन (जलसंधारण) मंडळ यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०१७-१८ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक एल-३, २७०२, लहान पाटबंधारे
१९६ जिल्हा परिषदांना सहाय्य,
(०२) लहान पाटबंधाऱ्यांची कामे
महाराष्ट्र जिल्हा परिषद व पंचायत समिती अधिनियम १९६१ यांच्या कलम १८३ अन्वये जिल्हा परिषदांना योजनांतर्गत अनुदान.
(०२)(०२) लहान पाटबंधाऱ्यांची कामे - राज्य एकत्रित निधी योजना (२७०२ ४७५४) ३१ - सहायक अनुदाने (वेतनेतर)
५. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रती तसेच तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
६. याद्वारे वितरित निधीचा ताळमेळ ठेवण्याची जबाबदारी अधीक्षक अभियंता, लघु सिंचन (जलसंधारण) मंडळ, ठाणे यांची राहिल व मुख्य अभियंता, लघु सिंचन (जलसंधारण) पुणे हे सदर बाबींचे समन्वयक प्राधिकारी राहतील.
पृष्ठ ३ पैकी २
# Page 3
शासन निर्णय क्रमांक : नवीन-२०१८/प्र.क्र.८६/जल-४
७. प्रस्तुत आदेश, वित्त विभागाच्या संदर्भिय दिनांक १८ एप्रिल, २०१७ आणि ६ फेब्रुवारी, २०१८ च्या परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.