# Page 1
कामानुसार हुद्दा व हुद्यानुसार वेतनश्रेणी लागू करणेबाबत महाराष्ट्र शासन
मृद व जलसंधारण विभाग
शासन निर्णय क्रमांकः न्यायप्र-२०२५/प्र.क्र.१०/जल-१५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १७ एप्रिल, २०२५
संदर्भ:- १) सार्वजनिक बांधकाम विभाग, शासन निर्णय क्रमांक संकीर्ण-११९९/९० भाग-४/सेवा-५, दिनांक २९ सप्टेंबर, २००३.
२) ग्रामविकास व जलसंधारण विभाग, शासन निर्णय क्रमांक आस्थाप-२००१/प्र.क्र.१९५
/जल-२,दिनांक १९ नोव्हेंबर, २००१.
३) सहाय्यक अधीक्षक अभियंता लघू सिंचन (जलसंधारण) मंडळ, नाशिक यांचे पत्र क्रमांक
जा.क्र./अअ/लसिं(जलसंधारण)मं/ना/आ-२/२९८१/२०१४, दिनांक १३ जून,२०१४.
प्रस्तावना :-
सार्वजनिक बांधकाम विभागाच्या वरील संदर्भीय क्र.१ येथील शासन निर्णयान्वये जलसंपदा
(तत्कालिन पाटबंधारे), सार्वजनिक बांधकाम व ग्रामविकास व जलसंधारण विभागातील रुपांतरीत
अस्थायी आस्थापनेवर कार्यरत असलेल्या ज्या कर्मचाऱ्यांकडून दिनांक २८.५.१९८६ ते दिनांक
३१.१२.१९९७ या कालावधीत नेमणूक दिलेल्या मूळ पदाऐवजी इतर पदाचे काम करुन घेण्यात आले
आहे आणि मूळ पदाचेच वेतन दिलेले आहे, अशा कर्मचाऱ्यांना कामानुसार हुद्दा व हुद्यानुसार वेतनश्रेणी
लागू करण्याबाबतचा निर्णय घेण्यात आला आहे. सदर शासन निर्णयातील तरतूदीनुसार सहाय्यक
अधीक्षक अभियंता लघू सिंचन (जलसंधारण) मंडळ, नाशिक यांनी संदर्भीय क्र.३ अन्वये
श्री. जयंत शिवराम भामरे (सेवानिवृत्त, मुकादम) यांना कामानुसार हुद्दा व हुद्यानुसार वेतनश्रेणी लागू
करणेबाबतचा प्रस्ताव शासनाकडे मंजुरीस्तव सादर केला आहे. सदर प्रस्तावामध्ये कार्यकारी
अभियंता, लघू सिंचन (जलसंधारण) विभाग, धुळे अंतर्गत लघु सिंचन (जलसंधारण) उपविभाग, धुळे
येथे श्री. भामरे हे रुपांतरीत अस्थायी आस्थापनेवर मुकादम म्हणून कार्यरत होते. श्री. भामरे, मुकादम
यांनी सन १९८७ ते सन १९९७ या कालावधीत हजेरी लिपीकाचे (हजेरी पट भरणे, खड्यांची मापे घेणे,
मजुरांचे वेतन अदा करणे इ.) कामे केलेली असल्याबाबत खातरजमा करुन व पुराव्यादाखल कागदपत्र
सादर केलेली आहेत, असे नमूद केलेले आहे. सदर प्रस्तावावर निर्णय न घेतल्यामुळे श्री. भामरे यांनी
# Page 2
शासन निर्णय क्रमांकः न्यायप्र-२०२५/प्र.क्र.१०/जल-१५
मा. महाराष्ट्र प्रशासकीय न्यायाधिकरण मुंबई, खंडपीठ औरंगाबाद येथे मुळ अर्ज क्र. ४७१/२०२२
दाखल केला आहे. तसेच सदर प्रकरणी दिलेल्या आदेशाचे अनुपालन न केल्यामुळे अवमान याचिका
क्र.११६/२०२४ देखील दाखल केली आहे. प्रस्तुत प्रकरणी सहाय्यक अधीक्षक अभियंता लघू सिंचन
(जलसंधारण) मंडळ, नाशिक यांनी शिफारस केल्यानुसार श्री. जयंत शिवराम भामरे (मुकादम) यांना
कामानुसार हुद्दा व हुद्यानुसार वेतनश्रेणी लागू करणेबाबतची बाब शासनाच्या विचाराधीन होती.
शासन निर्णय :-
ग्रामविकास व जलसंधारण विभागाच्या वरील संदर्भीय क्र.२ येथील शासन निर्णयान्वये
श्री. जयंत शिवराम भामरे (सेवानिवृत्त, मुकादम) यांना रुपांतरीत अस्थायी आस्थापनेवर घेण्यात आलेले
आहे. श्री. भामरे, मुकादम यांनी सन १९८७ ते सन १९९७ या कालावधीत हजेरी लिपीकाचे (हजेरी पट
भरणे, खड्यांची मापे घेणे, मजुरांचे वेतन अदा करणे इ.) कामे केलेली असल्याबाबत कार्यकारी
अभियंता, लघू सिंचन (जलसंधारण) विभाग, धुळे यांनी खातरजमा केलेली आहे. यास्तव सार्वजनिक
बांधकाम विभागाच्या वरील संदर्भीय क्र.१ येथील शासन निर्णयातील परि.१ मधील अटींची पुर्तता होत
असल्यामुळे श्री. जयंत शिवराम भामरे (मुकादम) यांना हजेरी लिपिकाचा हुद्दा व त्यानुसार वेतनश्रेणी
लागू करण्यास शासन मान्यता देण्यात येत आहे.
२. सदर प्रकरणी सार्वजनिक बांधकाम विभागाच्या वरील संदर्भीय क्र.१ येथील शासन निर्णयातील
सर्व अटींचे काटेकोरपणे पालन होईल याची दक्षता आयूक्त, मृद व जलसंधारण, छत्रपती संभाजीनगर
यांनी घ्यावी.
३. आयूक्त, मृद व जलसंधारण, छत्रपती संभाजीनगर यांनी सार्वजनिक बांधकाम विभागाच्या वरील
संदर्भीय क्र.१ येथील शासन निर्णयातील तरतूदीनुसार श्री. जयंत शिवराम भामरे (मुकादम) यांची नविन
हुद्द्यानुसार वेतन निश्चिती करावी.
४. आयूक्त, मृद व जलसंधारण, छत्रपती संभाजीनगर यांनी सार्वजनिक बांधकाम विभागाचा वरील
संदर्भीय क्र.१ येथील शासन निर्णय लागू झाल्यापासून म्हणजेच दिनांक २९.०९.२००३ पासून ते
सेवानिवृत्त होईपयंतच्या कालावधीतील वेतनाच्या फरकाची परिगणना करावी व यावर होणारा खर्च
पृष्ट्ठ ३ पैकी २
# Page 3
शासन निर्णय क्रमांकः न्यायप्र-२०२५/प्र.क्र.१०/जल-१५
श्री. भामरे यांच्या वेतनावरील खर्च ज्या लेखाशिर्षाखाली खर्ची टाकली जातो त्या लेखाशिर्वाखाली
चालू वित्तीय वर्षाच्या मंजूर अनुदानातून भागविण्यात यावा.
५. सदर शासन निर्णय सार्वजनिक बांधकाम विभागाच्या वरील संदर्भीय क्र.१ येथील शासन
निर्णयातील परि.६ मध्ये विभागप्रमुखांना दिलेल्या अधिकारानुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर