# Page 1
जलयुक्त शिवार अभियान २.० अंतर्गत नाला
खोलीकरणाच्या / रुंदीकरणाच्या
लोकसहभागातून होणाऱ्या कामाकरिता
ग्रामपंचायत, खाजगी व्यक्ती, अशासकीय
संस्था यांनी यंत्रसामुग्री उपलब्ध करुन दिल्यास
त्यांना द्यावयाच्या दरात वाढ करण्याबाबत.
महाराष्ट्र शासन
मृद जलसंधारण विभाग
शासन निर्णय क्रमांकः जशिअ २०२३/प्र.क्र. ३९१/जल-७
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२.
दिनांक: २७ जून, २०२४
वाचा :- १. मृद व जलसंधारण विभाग, शासन निर्णय क्रमांक : जशिअ-२०२२/प्र.क्र.३०२/जल-७,
दिनांक ३ जानेवारी, २०२३
२. मृद व जलसंधारण विभाग, शासन परिपत्रक क्रमांक: संकिर्ण-२०१७/प्र.क्र.२४/जल-२०
दिनांक ४ सप्टेंबर, २०१७.
३. मृद व जलसंधारण विभाग, शासन परिपत्रक क्रमांक: जशिअ- २०१९/प्र.क्र.१०३/जल-७
दिनांक १७ मे, २०१९
४. मृद व जलसंधारण विभाग, शासन निर्णय क्रमांक: गामुध-२०२३/प्र.क्र.२२/जल-१३,
दिनांक २० एप्रिल, २०२३
प्रस्तावना :-
जलयुक्त शिवार अभियान २.० राबविण्याबाबतचा शासन निर्णय दिनांक ३ जानेवारी, २०२३
रोजी निर्गमित करण्यात आला आहे. सदर अभियानांतर्गत नाला खोलीकरण/रुंदीकरण करण्याचे
काम शासकीय यंत्रणेबरोबर लोकसहभागातून करण्यात येत आहेत. लोकसहभागातून नाला
खोलीकरणाच्या/ रुंदीकरणाकरिता ग्रामपंचायत, अशासकीय संस्था, खाजगी व्यक्ती यांनी
यंत्रसामुग्री उपलब्ध करुन दिल्यास प्रति घन मीटर इंधनासह यंत्रभाडे यासाठी रुपये ३०/- इतका
कमाल दर संदर्भ क्र. ३ वरील परिपत्रकान्वये निश्चित करण्यात आला आहे. तसेच गाळमुक्त धरण
गाळयुक्त शिवार योजना राबविण्याकरिता गाळ उपसण्याकरिता आवश्यक असलेली यंत्रसामुग्री व
इंधनावरील खर्चासाठी रुपये ३१/- इतके अनुदान शासनाकडून उपलब्ध करुन देण्याबाबतचा निर्णय
संदर्भ क्र. ४ वरील शासन निर्णयान्वये घेण्यात आला आहे. जलयुक्त शिवार अभियान २.० अंतर्गत
करण्यात येणारे नाला खोलीकरण/रुंदीकरण करण्याचे काम व गाळमुक्त धरण गाळयुक्त शिवार
योजनेअंतर्गत धरणातील गाळ उपसण्याचे काम ही दोन्ही कामे एकाच स्वरुपाची असल्याने, या दोन्ही
कामांसाठी यंत्रसामुग्री व इंधनावरील खर्चाच्या दरामध्ये एकसमानता असणे आवश्यक असल्याने,
दोन्ही बाबींचे दर एकसमान करण्याची बाब शासनाच्या विचाराधीन होती.
# Page 2
शासन निर्णय क्रमांकः जशिअ २०२३/प्र.क्र. ३९१/जल-७
शासन निर्णय :-
जलयुक्त शिवार अभियान २.० अंतर्गत लोकसहभागातून नाला
खोलीकरणाच्या/रुंदीकरणाकरिता ग्रामपंचायत, अशासकीय संस्था, खाजगी व्यक्ती यांनी
यंत्रसामुग्री उपलब्ध करुन दिल्यास प्रति घन मीटर इंधनासह यंत्रभाडे दर रुपये ३१/- इतका
करण्यास, मा. मुख्य सचिव यांच्या अध्यक्षतेखाली गठीत करण्यात आलेल्या शक्ती प्रदत्त समितीच्या
दिनांक २१ फेब्रुवारी, २०२४ रोजी झालेल्या बैठकीत मान्यता दिली आहे. त्यानुसार,
लोकसहभागातून नाला खोलीकरणाच्या/रुंदीकरणाकरिता ग्रामपंचायत, अशासकीय संस्था,
खाजगी व्यक्ती यांनी यंत्रसामुग्री उपलब्ध करुन दिल्यास प्रति घन मीटर इंधनासह यंत्रभाडे दर रुपये
३१/- (रुपये एकतीस मात्र) इतका कमाल दर निश्चित करण्यास शासनाची मान्यता देण्यात येत आहे.
सदरचा दर हा शासन निर्णय निर्गमित केल्याच्या दिनांकापासून लागू राहील. तसेच या संदर्भात
संदर्भ क्र.२ वरील परिपत्रकान्वये देण्यात आलेल्या मार्गदर्शक सूचना कायम राहतील.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3