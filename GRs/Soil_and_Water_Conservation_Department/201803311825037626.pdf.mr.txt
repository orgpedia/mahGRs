# Page 1
मागणी क्र. एल-७, लेखाशिर्ष ४४०२ १२२८ महाराष्ट्र जलसंधारण महामंडळाला भाग भांडवली अंशदान.
महाराष्ट्र शासन
मृद व जलसंधारण विभाग
शासन निर्णय क्र. मजम-२०१७/प्र.क्र.२३०/जल-३
मंत्रालय, मुंबई - ४०० ०३२.
दिनांक : ३० मार्च, २०१८.
वाचा :- १) वित्त विभाग परिपत्रक क्र. अर्थसं-२०१७/प्र.क्र.७५ / अर्थ -३, दिनांक १८ एप्रिल, २०१७ आणि दिनांक ६ फेब्रुवारी, २०१८ .
२) शासन निर्णय जलसंधारण क्र. मजम - २०१७/प्र.क्र.१२१/जल-३, दिनांक २३ जून, २०१७ व दिनांक ६ फ़ेब्रुवारी, २०१८.
३) शासन निर्णय मृद व जलसंधारण विभाग क्र.असक-२०१८/प्र.क्र.१६/जल-११, दिनांक २९ मार्च, २०१८.
प्रस्तावना: मागणी क्र.एल-७ ४४०२ १२२८ महाराष्ट्र जलसंधारण महामंडळाला भागभांडवली अंशदान या अंतर्गत सन २०१७-१८ या वित्तीय वर्षातील नियमित निधीचे वितरण संदर्भ क्र.२ येथील आदेशानुसार पूर्ण झाले आहे. त्यानंतर विभागात शिल्लक राहणारा निधी अन्य योजनांवरील खर्चासाठी पुनर्विनियोजित करण्यास संदर्भिय क्र.३ च्या आदेशान्वये मान्यता प्राप्त झाली आहे. त्यानुसार ले.शी.सं.क्र.४४०२-१२२८ खाली पुनर्विनियोजित करण्यात आलेला निधी जलसंधारण महामंडळाकडे सुपुर्द करण्याबाबत खालीलप्रमाणे निर्णय घेण्यात आला आहे.
निर्णय :
सन २०१७-१८ मध्ये जलसंधारण महामंडळाकरिता संदर्भिय दिनांक २९ मार्च, २०१८ च्या आदेशानुसार उपलब्ध झालेला रुपये २२०,०१,६७,०००/- (रुपये दोनशे वीस कोटी एक लक्ष सदुसष्ठ हजार मात्र) निधी कोषागारातून आहरित व संवितरित करण्यासाठी याद्वारे अधीक्षक अभियंता, लघु सिंचन (जलसंधारण) मंडळ, औरंगाबाद यांना प्राधिकृत करुन, त्यांनी सदर निधी व्यवस्थापकीय संचालक, महाराष्ट्र जलसंधारण महामंडळ, औरंगाबाद यांच्या नांवे वितरित करण्यासाठी त्यांचेकडे, सुपूर्द करण्यात येत आहे.
२. व्यवस्थापकीय संचालक, महाराष्ट्र जलसंधारण महामंडळ व मुख्य लेखा व लेखा परिक्षा अधिकारी (CAFO) यांनी वरीलप्रमाणे निधीचे निर्धारण करताना खालील अटींचे काटेकोर अनुपालन करावे.
अ) वरील निधीचे निर्धारण मा. राज्यपाल महोदयांनी निर्धारित केलेल्या वैधानिक विकास मंडळनिहाय सूत्रानुसार करण्यात यावे.
# Page 2
शासन निर्णय क्रमांकः मजम-२०१७/प्र.क्र.२३०/जल-३
ब) वरील निधी वितरित करताना प्रकल्पासाठी संपादित जमीनीचा मोबदला व त्यावरील व्याज प्राधान्याने अदा करण्याबाबत दक्षता घ्यावी.
क) वरील खर्च प्रकल्प मंजूर किंमतीच्या मर्यादेत ठेवण्यात यावा. तसेच शासनाच्या सर्व नियमांचे अनुपालन करण्यात यावे.
३. उपरोक्त खर्च खालील लेखाशिर्षाखाली खर्ची टाकण्यात यावा आणि सन २०१७-१८ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक एल-७, ४४०२, मृद व जलसंधारण यावरील भांडवली खर्च,
१९०, सार्वजनिक क्षेत्र तसेच इतर उपक्रमांमध्ये गुंतवणूक,
(००)(०२) महाराष्ट्र जलसंधारण महामंडळाला भाग भांडवली अंशदान (४४०२ १२२८) ३२, अंशदाने
४. भूसंपादनाच्या दायित्वाची देयके प्राथम्याने अदा करण्यात यावीत. तद्नंतर बांधकामांची देयके अदा करताना प्रलंबित देयके प्राथम्याने अदा करण्यात यावीत. सदर प्रकल्पांची पूर्णत्व प्रमाणपत्रे शासनास सादर करावीत.
५. स्थगिती दिलेल्या योजना व्यतिरिक्त इतर योजनांच्या निधीचे तात्काळ वितरण करण्यात येवून खर्च करण्यात यावा व खर्चाचा अहवाल उपयोगिता प्रमाणपत्रासह आठ दिवसात शासनास सादर करण्यात यावा.
६. स्थगिती दिलेल्या योजनांच्या स्थगिती संदर्भात महामंडळस्तरावर निर्णय घेण्याची आवश्यकता असून महामंडळाकडून स्थगिती उठविल्यानंतरच निधी वितरित करण्याची कार्यवाही करण्यात यावी.
७. शासनाच्या सूचनांचे तंतोतत पालन करण्याच्या अटी शर्तीवर महामंडळाच्या व्यवस्थापकीय संचालक यांच्या स्तरावर योजनानिहाय निधी वितरीत करण्याचा निर्णय घेण्यात यावा. मात्र निधी वितरणा संदर्भात शासनाच्या निदेशांचे अनुपालन करण्यात आले नाही किंवा काही भंग करण्यात आला व यामुळे भविष्यात काही तक्रारी किंवा न्यायालयीन प्रकरणे उद्भवल्यास याबाबतची सर्वस्वी जबाबदारी ही व्यवस्थापकीय संचालक व मुख्य लेखा व लेखा परीक्षा अधिकारी (CAFO) यांचेवर राहील.
८. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीसह केलेल्या कार्यवाहीचा अनुपालन अहवाल शासनाला सादर करावा.
९. प्रस्तुत आदेश, नियोजन विभागाचा अनौपचारिक संदर्भ क्र. ५४/१४३४, दिनांक २२ मार्च, २०१८ व वित्त विभागाचा अनौपचारिक संदर्भ क्र. ९९ अ / २०१८/ व्यय-१५, दिनांक २६/०३/२०१८ अन्वये मिळालेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मजम-२०१७/प्र.क्र.२३०/जल-३