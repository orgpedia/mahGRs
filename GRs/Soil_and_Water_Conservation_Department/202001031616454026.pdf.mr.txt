# Page 1
केंद्र सरकार पुरस्कृत लहान पाटबंधारे योजनांच्या प्रगणना कार्यक्रमासंदर्भातील सांख्यिकी कक्षासाठी निधीचे वितरण करणेबाबत.
महाराष्ट्र शासन
मृद व जलसंधारण विभाग
शासन निर्णय क्र. प्रगण-२०१८/प्र.क्र.४४९/जल-४
मंत्रालय, मुंबई - ४०० ०३२
दिनांक : ०३ जानेवारी, २०२०.
वाचा : १) शासन परिपत्रक वित्त विभाग क्र. अर्थसं-२०१९/प्र.क्र.९२/अर्थ-३, दिनांक ०८ जुलै, २०१९.
२) केंद्र सरकारच्या जलसंसाधन, नदी विकास व गंगा पुनरुज्जिवन विभाग, जलशक्ति मंत्रालयाचे पत्र क्र. व्ही-५८०२६/१/२०१८-एम आय (सांख्य )/१६१७, दिनांक १९/ २३ सप्टेंबर, २०१९.
प्रस्तावना : केंद्र सरकार पुरस्कृत लघु पाटबंधारे योजनांची प्रगणना कार्यक्रमासाठी चालू आर्थिक वर्षात रुपये ४५०.०० लक्ष निधीची तरतूद करण्यात आली आहे. त्यासाठी केंद्र सरकारने कार्यक्रमनिहाय मंजूर केलेला व प्रत्यक्षात राज्य शासनाच्या एकत्रित निधीमध्ये जमा झालेल्या निधीच्या मर्यादेमध्ये अर्थसंकल्पित निधीचे वितरण करण्यात येते. त्यानुसार संदर्भिय अ. क्र. २ येथील केंद्र शासनाच्या पत्रानुसार प्रगणना योजनेंतर्गत “Rationalization of Minor Irrigation Statistics (RMIS)” चा भाग म्हणुन कार्यान्वित करण्यात आलेला सांख्यिकी कक्ष चालु ठेवण्यासाठी प्रशासकीय मान्यता प्रदान करण्यात आली असुन सांख्यिकी कक्षासाठीच्या खर्चाकरिता मंजूर झालेला व शासनाकडे उपलब्ध झालेला निधी वितरीत करण्याबाबत शासनाने खालीलप्रमाणे निर्णय घेतला आहे.
निर्णय :
राज्यामध्ये सुरु असलेल्या लघु पाटबंधारे योजनांची प्रगणना कार्यक्रमांतर्गत कार्यान्वित करण्यात आलेला सांख्यिकी कक्षासाठीचा खर्च भागविण्याकरिता रुपये १५,०४,२१२/ (अक्षरी रुपये पंधरा लक्ष चार हजार दोनशे बारा फक्त) इतका निधी आयुक्त (मृद व जलसंधारण), औरंगाबाद यांच्याकडे पुढील विनियोगासाठी सुपुर्द करण्यात येत आहे.
२. वरील निधीचा विनियोग केंद्र सरकारच्या संदर्भिय अ.क्र.२ येथील पत्रामधील नमुद बाबींसाठी करण्यात यावा व त्यासाठी शासन निधी वितरणाच्या संदर्भिय अ.क्र.१ वरील परिपत्रकातील अटी व शर्थींचे अनुपालन करण्यात यावे.
३. सदरचा खर्च पुढील लेखाशिर्षाखाली खर्ची टाकण्यात यावा आणि सन २०१९-२० या आर्थिक वर्षाच्या मंजूर तरतूदीमधून भागविण्यात यावा.
# Page 2
शासन निर्णय क्रमांकः प्रगण-२०१८/प्र.क्र.४४९/जल-४
मागणी क्र. झेडएच-३, २७०२, लहान पाटबंधारे ८०, सर्वसाधारण (०२) सनियंत्रण व मुल्यमापन (०२) (०२) लहान पाटबंधारे योजनांची प्रगणना (केंद्र पुरस्कृत योजना) २७, लहान बांधकामे (कार्यक्रम) (२७०२९१९३)
४. गणना आयुक्त तथा आयुक्त, मृद व जलसंधारण (म.रा), औरंगाबाद यांनी वरील खर्चाची उपयोगिता प्रमाणपत्रे आवश्यक त्या माहितीसह केंद्र सरकारकडे निर्धारित कालावधीमध्ये सादर करावीत.
५. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने साक्षांकित