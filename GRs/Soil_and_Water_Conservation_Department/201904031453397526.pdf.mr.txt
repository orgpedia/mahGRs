# Page 1
महाराष्ट्र शासन
लेखानुदान वितरण आदेश / अनिवार्य खर्च सन २०१९-२० क्रमांक: आस्थाप-२०१९/प्र.क्र.३१/जल-११ मागणी क्र. झेडएच-३ व झेडएच-४ मृद व जलसंधारण विभाग.
मंत्रालय, मुंबई-४०० ०३२.
दिनांक : २ एप्रिल, २०१९.
ज्ञापन : विषय : आर्थिक वर्ष २०१९-२० मृद व जलसंधारण विभाग (खुद्द) व क्षेत्रिय आस्थापनेच्या अनिवार्य खर्चासाठी एप्रिल २०१९ ते जुलै २०१९ या चार महिन्यांकरीता लेखानुदान वितरण.
संदर्भ :- शासन परिपत्रक वित्त विभाग क्रमांक : अर्थसं-२०१९/प्र.क्र.४४/अर्थ-३, दिनांक ०१ एप्रिल, २०१९.
वित्त विभागाच्या संदर्भाधीन दि.१/४/२०१८ च्या शासन परिपत्रकान्वये एप्रिल २०१९ ते जुलै २०१९ या चार महिन्यांचा खर्च भागविण्यासाठी विधानमंडळाने " महाराष्ट्र विनियोजन (लेखानुदान) अधिनियम, २०१९" मंजुर केले असून सदर विधेयक आता अधिनियमात रुपांतर झाले असून ते महाराष्ट्र अधिनियम क्रमांक-२ म्हणून महाराष्ट्र शासन, राजपत्र असाधारण भाग ४ दिनांक ०८मार्च,२०१९मध्ये प्रसिद्ध करण्यात आले आहे. त्या नुसार सन २०१९-२० या आर्थिक वर्षातील एप्रिल २०१९ ते जुलै २०१९ या चार महिन्यांचा खर्च भागविण्याकरीता लेखानुदान वितरण करण्यास मान्यता दिली आहे.
२ या परिपत्रकान्वये दिलेल्या निर्देशांस अनुसारुन प्रशासकीय विभागास प्रदान केलेल्या अधिकारात मृद व जलसंधारण विभागाच्या क्षेत्रीय आस्थापनेच्या अनिवार्य खर्चासाठी सन २०१९ २० या आर्थिक वर्षाकरीता प्रथम चार महिन्यांकरीता (जुलै, २०१९ पर्यंत) अनिवार्य खर्चाच्या मंजुर लेखानुदानाच्या मर्यादेत सोबत जोडलेल्या विवरणपत्रातील योजनांकरिता एकुण रु. १२९,५४,२७००० /- (रुपये एकशे एकोणतीस कोटी,चौपन्न लक्ष, सत्तावीस हजार फ़क्त)एवढा निधी वितरित करण्यास आणि खर्च करण्यास खालील अटी व शर्तीच्या अधीन राहून या शासन ज्ञापनादेशाद्वारे मान्यता देण्यात येत असून मंजुर लेखानुदाना एवढी तरतूद अर्थसंकल्पीय संगणक वितरण प्रणालीवर वितरित करण्यात येत आहे.
अटी व शर्ती ३ याद्वारे वितरित करण्यात आलेली तरतूद विवरणपत्रातील स्तंभ क्रमांक ६ येथे दर्शविलेल्या नियंत्रण अधिकाऱ्यांच्या अधिनस्त ठेवण्यात आली आहे. सदरहू तरतूद अधिपत्याखालील आहरण व संवितरण अधिकाऱ्यांना तात्काळ वितरीत करावी.
४ वरील निधीचा विनियोग करताना संदर्भिय परिपत्रकातील अटी व शर्ती तसेच खालील अटी व शर्थी यांचे काटेकोरपणे पालन करण्याची दक्षता घ्यावी.
१) जिल्हा परिषद अनुदानित खर्चासाठी स्वतंत्र लेखे ठेवावेत, २) जिल्हा परिषदांनी, अनुदाने ज्यासाठी मंजूर केली आहेत त्यासाठीच खर्च करावीत, ३) वित्तीय अधिकारासंबंधीत प्रचलित अटी व शर्तींचे काटेकोरपणे पालन करण्यात यावे, ४) महालेखाकार कार्यालयाला लेखा परिक्षणाकरीता जिल्हा परिषदेची पुस्तके व लेखा पाहण्याचा अधिकार राहील. त्याकरिता मदत व सुविधा पुरविण्याची जबाबदारी संबंधीत जिल्हा परिषदांची राहील.
# Page 2
शासन ज्ञापन क्रमांकः आस्थाप-२०१९/प्र.क्र.३१/जल-११
५. जिल्हा परिषदांनी त्यांच्या वित्त विभागाकडून खर्चाची विवरणपत्रे तपासून त्यासंबंधीचा अहवाल लघु सिंचन (जलसंधारण) मंडळ कार्यालयाकडे दर महिन्याच्या १० तारखेपर्यंत, मंडळ कार्यालयांनी आपल्या विभागातील जिल्हा परिषदांच्या खर्चाचे एकत्रित माहिती अहवाल आयुक्त, मृद व जलसंधारण, औरंगाबाद यांच्याकडे दर महिन्याच्या १५ तारखेपर्यंत, आणि आयुक्त, मृद व जलसंधारण, औरंगाबाद यांनी खर्चाचा त्रैमासिक अहवाल दर तिमाही संपल्यानंतर पुढील महिन्याच्या २० तारखेपर्यंत (वर्षाअखेर वार्षिक अहवाल) शासनास सादर करावा. जिल्हा परिषदांनी खर्चाची विवरणपत्रे ही वेळेवर पाठवावीत व त्यासोबत काटेकोर नियंत्रण संबंधित प्रादेशिक जलसंधारण अधिकारी यांनी ठेवावे.
६. आयुक्त, मृद व जलसंधारण, औरंगाबाद तथा नियंत्रक अधिकारी यांनी खर्च ताळमेळ व इतर वित्तीय बाबींच्या समन्वयाची जबाबदारी पार पाडण्याच्या दृष्टीने आवश्यक सर्व उपाययोजना कराव्यात.
७. प्रस्तुत ज्ञापन संदर्भीय शासन परिपत्रक दिनांक ०१/०४/२०१९ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.
# Page 3
# Page 4