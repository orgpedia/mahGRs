# Page 1
० ते १०० हे. नवीन / प्रगतीपथावरील प्रकल्पांच्या कामांकरिता निधीचे वितरण (उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०१९/प्र.क्र.३४५/जल-४
मंत्रालय, मुंबई - ४०० ०३२.
दिनांक: १३ जानेवारी, २०२१.
वाचा : १) वित्त विभाग परिपत्रक क्र. अर्थसं-२०२०/प्र.क्र.६४/अर्थ-३, दिनांक १६ एप्रिल, २०२० व १० नोव्हेंबर, २०२०.
२) शासन निर्णय समक्रमांक दिनांक २१ ऑगस्ट, २०२०.
३) अप्पर आयुक्त जलसंधारण, मृद व जलसंधारण, प्रादेशिक क्षेत्र, औरंगाबाद यांचे पत्र क्र. लेखा अआऔ/निधी/तांशा/५१/२०२०,
दिनांक २७ ऑक्टोबर, २०२०.
प्रस्तावना : बिगर आदिवासी क्षेत्रातील ० ते १०० हेक्टर सिंचन क्षमतेच्या प्रगतीपथावरील/नवीन लघुसिंचन (जलसंधारण) प्रकल्पांच्या कामांकरिता मागणी क्र. झेडएच-५, लेखाशिर्ष ४७०२ ए०१९ खाली सन २०२०-२१ मध्ये रुपये ३००.०० कोटी निधी अर्थसंकल्पित करण्यात आलेला आहे.
त्यामधील रुपये ३०.०० कोटी निधी हिंगोली जिल्ह्याचा सिंचन अनुशेष निर्मुलनासाठी आहे. सध्या अर्थसंकल्पित निधीच्या ५०% मर्यादेतील निधी वितरणासाठी उपलब्ध आहे. त्यामधील उर्वरित महाराष्ट्र विभागासाठीच्या वाटपातील निधीमधून संदर्भिय प्रस्तावावर खालील निर्णय घेण्यात आला आहे.
निर्णय : अहमदनगर जिल्ह्यातील जामखेड तालुक्यामधील मुंगेवाडी (नागोबावाडी) साठवण बंधा याच्या झालेल्या कामाची देयक अदा करण्यासाठी रुपये १६.८० लक्ष (अक्षरी रुपये सोळा लक्ष ऐंशी हजार फ़क्त) निधी पुढीलप्रमाणे वितरित करण्यासाठी याद्वारे, शासनाची मान्यता प्रदान करण्यात येत आहे २. उपरोक्त निधी पुढील अटी व शर्थीच्या अधीन वितरित करण्यात येत आहे : अ) वरील प्रकल्पांच्या कामांकरिता जलसंधारण महामंडळ, जिल्हा नियोजन समिती अथवा अन्य स्रोताकडून निधी उपलब्ध झाला असल्यास, याद्वारे वितरित करण्यात येत असलेल्या निधीचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यते च्या किंमतीपेक्षा जास्तीचा निधी खर्च करण्यात येवू नये, क) वरील प्रकल्पांच्या कामासाठी निधीची गरज नसल्यास, सदर निधी कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर निधी तातडीने शासनाकडे प्रत्यार्पित करावा,
# Page 2
शासन निर्णय क्रमांकः नवीन-२०१९/प्र.क्र.३४५/जल-४
ई) निधी वितरणासंबंधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
फ़) कामे १००% पूर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल शासनास सादर करावा.
३. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, नाशिक यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२०-२१ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधाऱ्यावरील भांडवली खर्च
१०१, भूपृष्ठ जल
(०१) लहान पाटबंधारे
(०१)(०१) लहान पाटबंधारे योजना (४७०२९०१९)
० ते १०० हे.सिं.क्ष. (कार्यक्रम)
५३, मोठी बांधकामे
५. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती तसेच तसेच प्रकल्प पुर्णत्वाचे प्रमाणपत्र विहित मार्गाने शासनास सादर करावे.
६. याद्वारे वितरित निधीचा ताळमेळ ठेवण्याची जबाबदारी प्रादेशिक जलसंधारण अधिकारी, मृद व जलसंधारण विभाग, नाशिक यांची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, औरंगाबाद हे सदर बाबींचे समन्वयक प्राधिकारी राहतील.
७. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने साक्षांकित
# Page 3