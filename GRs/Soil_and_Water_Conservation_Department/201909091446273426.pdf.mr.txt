# Page 1
आदर्शगांव संकल्प व प्रकल्प समिती अंतर्गत निवडण्यात आलेल्या गावांची नावे निश्चित करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: आगास २०१४/प्र.क्र.६५/जल-८
मादामा कामा मार्ग, हुतात्मा राजगुरू चौक
मंत्रालय, मुंबई- ४०० ०३२
तारीख : ९ सप्टेंबर, २०१९
वाचा - ग्राम विकास व जलसंधारण विभाग शासन निर्णय क्रमांक १) आगायो-२०१०/प्र.क्र.४५/जल-८, दिनांक १३ ऑगस्ट, २०१० २) आगास २०१४/प्र.क्र.६५/जल-८, दिनांक २२ डिसेंबर, २०१४ ३) आगास २०१३/प्र.क्र.१६२/जल-८, दिनांक १० मार्च, २०१५ ४) आगास २०१४/प्र.क्र.६५/जल-८, दिनांक १४ मार्च, २०१६ ५) मृद व जलसंधारण शासन निर्णय, क्रमांक आगास २०१४/प्र.क्र.६५/जल-८, दिनांक ५ सप्टेंबर, २०१८ ६) सदस्य सचिव, आदर्शगांव संकल्प व प्रकल्प समिती तथा संचालक, मृदसंधारण व पाणलोट क्षेत्र व्यवस्थापन, पुणे यांचे पत्र क्र.आगास/नगानि/मान्यता/४२५/२०१९, दिनांक ०२/०७/२०१९
प्रस्तावना -
आदर्शगांव संकल्प व प्रकल्प समिती योजना लोकसहभागातून ग्राम विकास या संकल्पनेवर आधारित आहे. गावांच्या सर्वांगीण विकासाच्या दृष्टीने शासनाच्या विविध योजना या गावांमध्ये राबविण्यात येतात. त्यापैकी पाणलोट क्षेत्र विकासाचे काम हे गाभा क्षेत्र म्हणून आणि इतर विभागाचे काम हे बिगर गाभा क्षेत्र म्हणून वर्गीकरण करण्यात आलेले आहे. तसेच या योजनेच्या अंमलबजावणीसाठी आणि सनियंत्रणासाठी राज्यस्तरीय कार्यकारी समिती गठीत करण्यात आलेली आहे.
२. या राज्यस्तरीय कार्यकारी समितीस संदर्भाधीन ०१ येथील दिनांक १३ ऑगस्ट, २०१० च्या शासन निर्णयान्वये एकूण २०१ गावांव्यतिरिक्त पहिल्या टप्प्यात नवीन १०० गांवे निवडण्याचे अधिकार प्रदान करण्यात आले आहेत. तसेच संदर्भाधीन क्र.३ येथील दिनांक १० मार्च, २०१५ च्या शासन निर्णयान्वये आदर्शगांव योजनेच्या सुधारित मार्गदर्शक सूचना निर्गमित करण्यात आल्या आहेत.
त्यानुसार संदर्भाधीन ०२ येथील दिनांक २२ डिसेंबर, २०१४ च्या शासन निर्णयान्वये ४७ गावांची, संदर्भाधीन क्र. ४ येथील दि. १४ मार्च, २०१६ च्या शासन निर्णयान्वये १८ गावांची व त्यानंतर संदर्भाधीन क्र.५ येथील दि.५ सप्टेंबर, २०१८ च्या शासन निर्णयान्वये ११ गावांची अशी एकूण ७६ गावांची अंतिम निवड करण्यात आलेली आहे.
# Page 2
शासन निर्णय क्रमांकः आगास २०१४/प्र.क्र.६५/जल-८
३. संदर्भाधीन क्र.३ येथील दिनांक १० मार्च, २०१५ च्या शासन निर्णयातील मार्गदर्शक सूचनेनुसार राज्यस्तरीय कार्यकारी समितीस प्रदान करण्यात आलेल्या अधिकाराच्या अधिन राहून सदस्य सचिव, आदर्शगांव संकल्प व प्रकल्प समिती तथा संचालक, मृदसंधारण व पाणलोट क्षेत्र व्यवस्थापन, पुणे यांनी संदर्भाधीन क्र.६ येथील दिनांक ०२/०७/२०१९ रोजीच्या पत्रान्वये या योजनेंतर्गत निवडण्यात आलेल्या नवीन २२ गावांची नांवे निश्चित केलेली असून, सदर गांव निवडीस मान्यता देण्याची बाब शासनाच्या विचाराधीन होती.
शासन निर्णय -
संदर्भाधीन दिनांक १० मार्च, २०१५ च्या शासन निर्णयान्वये आदर्शगांव योजनेच्या सुधारित मार्गदर्शक सूचना निर्गमित करण्यात आल्या आहेत आणि गावांच्या सर्वांगीण विकासाच्या दृष्टीने शासनाने राज्यस्तरीय कार्यकारी समिती गठीत करुन पहिल्या टप्प्यात १०० नवीन गांवे निवडण्याचे अधिकार प्रदान केले आहेत. या अधिकाराच्या अधिन राहून निवडण्यात आलेली २२ गांवे आदर्शगांव संकल्प व प्रकल्प समिती अंतर्गत समाविष्ठ करण्यास या शासन निर्णयान्वये मान्यता देण्यात येत आहे.
या ११ गावांचा तपशिल सोबतच्या प्रपत्र “अ” मध्ये दिलेला आहे.
# Page 3
# Page 4