# Page 1
कामाच्या ठिकाणी महिलांचे लैंगिक छळ
(प्रतिबंध, मनाई व निवारण) अधिनियम-२०१३ मधील तरतुदीनुसार अंतर्गत तक्रार समितीची स्थापना करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०१८/प्र.क्र.१००/जल-५
मंत्रालय, मुंबई - ४०० ०३२
तारीख : १५ सप्टेंबर, २०१८
वाचा :- १) शासन परिपत्रक, महिला व बाल विकास विभाग क्र.मकक-२०१०/प्र.क्र.४६/मकक, दि.११.०६.२०१०.
२) शासन निर्णय, महिला व बाल विकास विभाग क्र.मकचौ-२०१३/प्र.क्र.६३/मकक, दि.१९.०६.२०१४.
३) जलसंधारण शासन निर्णय क्रमांक: आस्थाप २०१६/प्र.क्र.८८ (भाग-९)/जल-२, दि.३१.०५.२०१७
४) शासन अधिसूचना, सामान्य प्रशासन विभाग क्र.आरओबी-२०१७/प्र.क्र.१२०/१८ (र. व का.), दि.२६.०९.२०१७
प्रस्तावना : केंद्र शासनाकडून कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम, दि.२३.०४.२०१३ व त्याअंतर्गत दि.०९.१०.२०१३ रोजी नियम प्रसिद्ध करण्यात आलेले आहेत. सदर अधिनियमातील तरतुदीनुसार लैंगिक छळाबाबत येणाऱ्या तक्रारींची चौकशी करणे व त्यानुसार कारवाईची शिफारस करणे याकरिता समिती स्थापन करण्याच्या सूचना महिला व बाल विकास विभागाने संदर्भ क्र.२ येथील दि.१९.०६.२०१४ च्या शासन निर्णयान्वये दिल्या आहेत. सामान्य प्रशासन विभागाच्या संदर्भाधीन क्र.४ येथील दि.२६.०९.२०१७ च्या अधिसूचनेन्वये मृद व जलसंधारण विभागाची निर्मिती झालेली आहे. तसेच, संदर्भाधीन क्र.३ च्या दि.३१.०५.२०१७ च्या शासन निर्णयातील तरतूदीनुसार दि.०१.०४.२०१८ पासून नवनिर्मित मृद व जलसंधारण विभाग कार्यान्वित झाला आहे.
तेव्हा, नवनिर्मित मृद व जलसंधारण विभागामध्ये कामाच्या ठिकाणी महिलांचे लैंगिक छळ (प्रतिबंध, मनाई व निवारण) अधिनियम-२०१३ मधील तरतूदीनुसार अंतर्गत तक्रार समितीची स्थापना करण्याची बाब शासनाच्या विचाराधीन होती.
शासन निर्णय : कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम २०१३ अंतर्गत या विभागामध्ये खालीलप्रमाणे अंतर्गत तक्रार समिती गठीत करण्यात येत आहे :
# Page 2
शासन निर्णय क्रमांकः आस्थाप-२०१८/प्र.क्र.१००/जल- ५
-------------------------------------------------------------------------------
| अ.क्र. | अधिकारी / कर्मचारी यांचे नांव | पदनाम | पद |
| १ | श्रीमती क. प्र. पिसे | कक्ष अधिकारी | अध्यक्ष |
| २ | श्री. प्र.रा.कदरकर | कक्ष अधिकारी | सदस्य |
| ३ | श्रीमती म.म.जाधव | सहायक कक्ष अधिकारी | सदस्य |
| ४ | श्रीमती क. मो. स. शेख | सहायक कक्ष अधिकारी | सदस्य |
| ५ | इंडिया सेंटर फॉर ह्यूमन राईटस् अॅन्ड लॉ, मुंबई या संस्थेचा प्रतिनिधी |  | सदस्य |
| ६ | श्रीमती शा.शौ.जमादार | सहायक कक्ष अधिकारी | सदस्य |
| ७ | आस्थापना अधिकारी | कक्ष अधिकारी | सदस्य सचिव |
-------------------------------------------------------------------------------
या विभागात कार्यरत महिला कर्मचाऱ्यांना याद्वारे कळविण्यात येते की, त्यांनी लैंगिक छळासंदर्भात कोणतीही तक्रार असल्यास ती समितीच्या अध्यक्षा किंवा सदस्य सचिव किंवा अंतर्गत तक्रार समितीच्या नावे सादर करावी.
२. सदर महिला तक्रार समितीचे कामकाज पुढीलप्रमाणे असेल :
अ) केंद्र शासनाने कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम, दि.२३.०४.२०१३ व त्याअंतर्गत दि.०९.१२.२०१३ रोजी नियम प्रसिद्ध करण्यात आलेले आहेत. त्यामधील तरतूदीनुसार महिलांच्या लैंगिक छळवणूकीस आळा घालण्यासाठी व कामाच्या ठिकाणी सुरक्षित वातावरण मिळावे यासाठी आवश्यक उपाययोजना करणे.
ब) विभागाच्या स्तरावर प्राप्त झालेल्या तक्रारींचे निवारण निर्धारीत कालावधीमध्ये होण्यासाठी तक्रारींची छाननी करणे व तक्रारींच्या अनुषंगाने योग्य त्या प्राधिकाऱ्यांकडे पुढील कार्यवाहीसाठी प्रस्ताव सादर करणे.
क) लैंगिक छळवणूकीसारखे प्रकार टाळण्यासाठी जागृती निर्माण करणे तसेच समितीच्या नियतकालिक बैठका घेवून सुरक्षित वातावरणाच्या निर्मितीबाबत खात्री करणे.
ड) सदर कायद्यातील तरतुदीनुसार वार्षिक अहवाल तयार करणे.
पृष्ठ ३ पैकी २
# Page 3
शासन निर्णय क्रमांकः आस्थाप-२०१८/प्र.क्र.१००/जल- ५