# Page 1
मागणी क्र. झेडएच-५, लेखाशीर्ष -४४०२ २७३४ आदर्शगांव विकास कार्यक्रमांतर्गत सन २०१८-१९ चे अनुदान वाटप करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः आगायो - २०१८/प्र.क्र.१०८/जल-८
मादामा कामा मार्ग, हुतात्मा राजगुरू चौक
मंत्रालय, मुंबई - ४०० ०३२
तारीख: १९ डिसेंबर, २०१८
वाचा – शासन निर्णय, ग्राम विकास व जलसंधारण विभाग क्रमांक : १) आगायो-२०१०/प्र.क्र.४५/जल-८, दिनांक १३ ऑगस्ट, २०१० २) आगास-२०१४/प्र.क्र.६५/जल-८, दिनांक २२ डिसेंबर, २०१४ ३) आगायो-२०१३/प्र.क्र.१६२/जल-८, दिनांक १० मार्च, २०१५ ४) आगायो-२०१४/प्र.क्र.६५/जल-८, दिनांक १४ मार्च, २०१६ ५) मृद व जलसंधारण विभाग शासन निर्णय क्र.आगायो-२०१४/सं.क्र.५३७/प्र.क्र.९१/जल-८, दिनांक २५ ऑक्टोबर २०१७ ६) मृद व जलसंधारण विभाग शासन निर्णय क्र आगास-२०१४/प्र.क्र.६५/जल-८, दिनांक ५ सप्टेंबर, २०१८ ७) वित्त विभाग परिपत्रक क्र.अर्थसं-२०१८ /प्र.क्र.६९/अर्थ-३, दिनांक ०२ एप्रिल, २०१८ ८) संचालक, मृदसंधारण तथा आदर्शगांव संकल्प व प्रकल्प समिती, पुणे यांचे पत्र क्रमांक- आगायो/वायो १८-१९/निधी/ ५१३/२०१८ दिनांक ३ जून, २०१८, पत्र क्रमांक- आगायो/उप.प्रमा./माहिती/५७७/२०१८, दिनांक ७ ऑगस्ट, २०१८, व पत्र क्रमांक- आगास/हिबाप्रकें/टप्पा-१/६१५/२०१८, दिनांक २८ ऑगस्ट, २०१८ प्रस्तावना :
आदर्शगांव संकल्प व प्रकल्प समिती योजना लोकसहभागातून ग्राम विकास या संकल्पनेवर आधारित आहे.
गावाच्या सर्वांगीण विकासाच्या दृष्टीने शासनाच्या विविध योजना या गावामध्ये राबविण्यात येतात. यामध्ये प्रामुख्याने शासनाच्या १२ निरनिराळ्या विभागांच्या एकूण ५९ योजनांचा समावेश आहे. त्यापैकी पाणलोट क्षेत्र विकासाचे काम हे गाभा क्षेत्र म्हणून आणि इतर विभागाचे काम हे बिगर गाभा क्षेत्र म्हणून वर्गीकरण करण्यात आलेले आहे. तसेच या योजनेच्या अंमलबजावणीसाठी आणि सनियंत्रणासाठी राज्यस्तरीय कार्यकारी समिती गठीत करण्यात आलेली आहे.
२. या योजनेंतर्गत निवडण्यात आलेल्या एकूण २०१ गावांव्यतिरिक्त या योजनेत नवीन १०० गांवे निवडण्यास वर नमूद दिनांक १३ ऑगस्ट, २०१० च्या शासन निर्णयान्वये मान्यता देण्यात आली आहे. त्यानुसार संदर्भाधीन २ येथील दिनांक २२ डिसेंबर २०१४ च्या शासन निर्णयान्वये ४७ गावे, संदर्भाधीन ४ येथील दिनांक १४ मार्च, २०१६ च्या शासन निर्णयान्वये १८ गावे व संदर्भाधीन ६ येथील दिनांक ५ सप्टेंबर, २०१८ च्या शासन निर्णयान्वये अधिक ११ गावे अशा एकूण ७६ गावांच्या निवडीस मान्यता देण्यात आलेली आहे. या निवडलेल्या गावांच्या विकासासाठी जलसंधारण / पाणलोट क्षेत्र विकास कार्यक्रमांतर्गत प्रामुख्याने बांधावरील वृक्षलागवड, सलग समतल चर, दगडाचे बांध, लहान मातीचे बांध, लहान काट्याचे बांध, माती नालाबांध, सिमेंट नालाबांध आणि जमीन सपाटीकरण (भातखाचरे) या कामांचा समावेश आहे. याकरिता अर्थसंकल्पीय तरतूदीतून निधी उपलब्ध करण्यात येतो. त्याचप्रमाणे आदर्शगांव संकल्प व प्रकल्प समितीच्या कार्यालयीन खर्चाकरीताही निधी देण्यात येतो.
# Page 2
शासन निर्णय क्रमांकः आगायो- २०१८/प्र.क्र.१०८/जल-८
वर नमूद दिनांक १० मार्च, २०१५ च्या शासन निर्णयान्वये आदर्शगांव योजनेच्या नवीन मार्गदर्शक सूचना निर्गमित करण्यात आल्या आहेत आणि गावांच्या सर्वांगीण विकासाच्या दृष्टीने शासनाने या योजनेतून बिगरगाभा क्षेत्रावर मापदंडाच्या २५ टक्के निधी खर्च करण्यास मान्यता दिली आहे. या योजनेसाठी सन २०१८-१९ या वर्षासाठी एकूण रु. १७००.०० लक्ष इतका नियतव्यय मंजूर असून वित्त विभागाच्या संदर्भाधीन ७ येथील दिनांक २/४/२०१८ रोजीच्या परिपत्रकान्वये ७० टक्के मर्यादेत डिसेंबर, २०१८ अखेरपर्यंत खर्च करण्यास अनुमती आहे. त्यानुसार, संदर्भाधीन क्र.८ येथील पत्रान्वये मागणी केल्यानुसार आदर्शगांव विकास कार्यक्रमांतर्गत निधी वितरीत करण्याची बाब शासनाच्या विचाराधीन होती.
शासन निर्णय आदर्शगांव संकल्प व प्रकल्प समितीस वर नमूद दिनांक १० मार्च, २०१५ च्या शासन निर्णयान्वये अनुज्ञेय आर्थिक घटकावर आणि बिगरगाभा क्षेत्रावर वितरीत होणारा निधी खर्च करण्यास मान्यता दिली आहे. वित्त विभागाच्या दि. ०२ एप्रिल, २०१८ रोजीच्या परिपत्रकामध्ये अर्थसंकल्पित निधीच्या अनुषंगाने निधी वितरणाच्या दिलेल्या सूचना विचारात घेता, सन २०१८-१९ मध्ये आदर्शगांव विकास कार्यक्रमांतर्गत अर्थसंकल्पित निधी रु.१७०० लक्ष निधीतून ७० टक्केच्या मर्यादेत तसेच, वित्त विभागाच्या प्रशिक्षण केंद्राच्या बांधकामास टप्प्याटप्प्याने निधी वितरीत करण्याच्या अटीच्या अधीन प्रशिक्षण केंद्राच्या बांधकामासाठीच्या रु.५९९.७० लक्ष निधीचे तीन टप्प्यात वाटप करण्यात येत असून, पहिल्या टप्प्यातील निधीचे उपयोगिता प्रमाणपत्र व भौतिक साध्याबाबतची माहिती शासनास प्राप्त झाल्यानंतर पुढील टप्प्याचा निधी वितरीत करण्यात येईल.
२. उपरोक्त बाबींच्या अनुषंगाने आदर्शगांव विकास कार्यक्रमांतर्गत सन २०१८-१९ या आर्थिक वर्षाकरिता अर्थसंकल्पित करण्यात आलेल्या रु. १७०० लक्ष इतक्या निधीपैकी प्रशिक्षण केंद्र बांधकामाचा तीन टप्प्यामध्ये संदर्भाधीन क्र.५ येथील दिनांक २५/१०/२०१७ च्या शासन निर्णयातील सर्व अटींनुसार व संचालक, मृदसंधारण व पाणलोट क्षेत्र व्यवस्थापन तथा सदस्य सचिव, आदर्शगांव योजना संकल्प व प्रकल्प समिती, पुणे यांनी त्याच्या दिनांक १२ मार्च, २०११ च्या पत्रान्वये नमूद केलेल्या कामांव्यतिरिक्त इतर कामांवर निधी खर्च होणार नाही, याची दक्षता घेण्याच्या अटीच्या अधीन उर्वरित बाबींवरील निधी वित्त विभागाच्या दिनांक २/४/२०१८ च्या शासन परिपत्रकातील तरतुदीनुसार ७०% च्या मर्यादेत खालील तक्त्यानुसार विविध घटकांवर एकूण रु. ९७०.११/- लक्ष (रुपये नऊशे सत्तर लक्ष अकरा हजार फक्त) निधीचे वितरण करण्यात येत आहे. सदर निधी आदर्शगांव विकास कार्यक्रमांतर्गत निवड करण्यात आलेल्या ७६ गावांवर खर्च करण्याच्या अटीवर मान्यता देण्यात येत आहे. निवडलेल्या ७६ गावांपैकी जी गावे सन २०१८-१९ मध्ये पूर्ण करण्याचे उद्दिष्ट आहे त्या गावांवर सदर निधी प्रथम प्राधान्याने घटकनिहाय खर्च करण्यात यावा.
घटकनिहाय तक्ता
------------------------------------------------------------------
| अ.क्र. | बाब | प्रस्तावित मागणी रक्कम (रु. लाखात) |
| १ | सविस्तर प्रकल्प आराखडे (नव्याने निवडण्यात येणारी गावे) | ३.५० |
| २ | ग्रामपातळीवरील प्रशिक्षणे (नव्याने निवडण्यात येणारी गावे) | ३.५० |
| ३ | राज्यपातळीवरील प्रशिक्षणे/आढावा बैठक खर्च | ७.०० |
| ४ | मत्ता नसणाऱ्या व्यक्तीसाठी उपजिविका कार्यक्रम | ७०.०० |
| ५ | प्रवेश प्रेरक उपक्रम | ३.५० |
| ६ | मृदसंधारण कामे | ४५९.८९ |
| ७ | प्रशासकीय खर्च | ९८.५६ |
| ८ | सनियंत्रण | ७.०० |
------------------------------------------------------------------
पृष्ठ ४ पैकी २
# Page 3
शासन निर्णय क्रमांकः आगायो- २०१८/प्र.क्र.१०८/जल-८
------------------------------------
| ९ | समावेशन टप्पा | ७.०० |
| १० | बिगरगाभा | ११०.२६ |
| ११ | प्रशिक्षण केंद्र बांधकाम | १९९.९० |
| एकूण रु. | ९७०.११ |
------------------------------------
३. हा निधी सहायक संचालक (लेखा-१), कृषि आयुक्तालय, पुणे यांच्या अधिनस्त ठेवण्यात येत असून यांना आहरण व संवितरण अधिकारी म्हणून व आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
४. सदर निधी खर्च करतांना दिनांक १० मार्च, २०१५ च्या शासन निर्णयान्वये निर्गमित केलेल्या आदर्शगांव योजनेच्या नवीन मार्गदर्शक सूचना मधील अटी व शर्तींचे पालन करण्यात यावे आणि ज्या उद्दिष्टासाठी निधी वितरीत केलेला आहे त्याच उद्दिष्टासाठी खर्च करण्यात यावा.
५. वितरित केलेला निधी मंजूर केलेल्या बाबींवर खर्च होईल याची दक्षता घेण्यात यावी. या कार्यक्रमाच्या अंमलबजावणीसाठी केलेल्या कार्यवाहीचा अहवाल शासनास नियमितपणे सादर करण्यात यावा.
६. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-१९ या आर्थिक वर्षाच्या मंजूर तरतुदीमधून भागविण्यात यावा मागणी क्र.झेडएच-५, प्रधान लेखाशिर्ष ४४०२- मृद व जलसंधारण यावरील भांडवली खर्च (००) (१०२) मृदसंधारण, (०१) पाणलोट क्षेत्र विकास कार्यक्रम (०१) (०३) आदर्श गाव विकास कार्यक्रम (कार्यक्रम) (४४०२ २७३४), ५३ मोठी बांधकामे
७. हा शासन निर्णय वित्त विभागाच्या संदर्भाधीन क्रमांक ७ येथील दिनांक ०२ एप्रिल, २०१८ च्या शासन परिपत्रकान्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4