# Page 1
विदर्भ सघन सिंचन विकास कार्यक्रमांतर्गत अपूर्णावस्थेत असलेल्या प्रकल्पांना महाराष्ट्र जलसंधारण महामंडळाकडून निधी उपलब्ध करुन देणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : विविका - २०१७/प्र.क्र.१११/जल-१
मंत्रालय, मुंबई - ४०० ०३२
दिनांक: ०८ जून, २०१८
संदर्भ : १. शासन निर्णय, ग्राम विकास व जलसंधारण विभाग क्रमांक: विविका २०१७/प्र.क्र.१११/जल- १, दि. १३ सप्टेंबर, २०१७.
२. मुख्य अभियंता, लघु सिंचन (जलसंधारण) पुणे यांचे पत्र क्र. आस्था-३/१४३१/सन २०१८, दि. १४ मार्च, २०१८
प्रस्तावना: केंद्र शासनाच्या राष्ट्रीय कृषि विकास योजने अंतर्गत विदर्भ सघन सिंचन विकास कार्यक्रम हा विदर्भातील ११ जिल्हयांसाठी विशेष संरक्षित सिंचन सुविधा पुरविण्याचा व पीक उत्पादकता वाढविण्याचा कार्यक्रम होता. हा पाच वर्षाचा कार्यक्रम सन २०१२ ते २०१७ या कालावधीत राबविण्यात आला असून दि.३१ मार्च, २०१७ ला संपुष्टात आला आहे. या कार्यक्रमांतर्गत कृषि व मृद संधारणासाठी रु.१७९१.०० कोटी आणि लघु सिंचन (जलसंधारण) साठी रु१४५९.०० कोटी असा एकूण रु.३२५०.०० कोटी इतक्या रक्कमेचा आराखडा तयार करण्यात आला होता. त्यानुसार या कार्यक्रमांतर्गत मार्च, २०१७ अखेर पर्यंत रु८७४.६७ कोटी एवढा निधी प्राप्त झाला असून तो पुर्ण खर्च झाला आहे.
उपरोक्त प्राप्त निधीद्वारे लघु सिंचन (जलसंधारण ) यंत्रणेच्या कार्यक्रमांतर्गत १८७० योजना पूर्ण झाल्या असून काही योजना प्रगतीपथावर होत्या. कार्यक्रमांतर्गत जी कामे प्रगतीपथावर होती तसेच जी कामे पुर्ण झालेली होती मात्र निधी अभावी देयके प्रलंबित होती अशा योजनांबाबत विदर्भ सघन सिंचन विकास कार्यक्रम संपुष्टात आल्यामुळे सदरचे प्रलंबित दायित्व अन्य योजनांमधून पूर्ण करण्याकरीता संदर्भांकित (१) येथील शासन निर्णय निर्गमित करण्यात आला होता. तथापि, संदर्भिय क्र. (२) येथील पत्रान्वये मुख्य अभियंता, लघु सिंचन (जलसंधारण), पुणे यांनी विदर्भ सघन सिंचन विकास कार्यक्रमांतर्गत असलेल्या उर्वरीत सर्व योजनांचे दायित्वही अन्य योजनांमधून स्विकारण्याबाबत प्रस्ताव सादर केलेला असून त्या व्यतिरिक्त इतर कोणत्याही योजना बाकी नसल्याचे प्रमाणीत केलेले असल्याने सदर योजनांचे दायित्व महाराष्ट्र जलसंधारण महामंडळ, औरंगाबाद यांचे कडून पूर्ण करण्याची बाब शासनाच्या विचाराधीन होती. याबाबत शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांक: विविका - २०१७/प्र.क्र.१११/जल-१
शासन निर्णय : मुख्य अभियंता, लघु सिंचन (जलसंधारण), पुणे यांनी संदर्भीय पत्रान्वये सादर केलेल्या प्रस्तावातील विदर्भ सघन सिंचन विकास कार्यक्रमांतर्गत समाविष्ट असलेल्या सोबतच्या
परिशिष्ठानुसार उर्वरीत सर्व योजनांचे एकूण रु. ६२.६६ कोटी शिल्लक दायित्वाचे एकूण ११० प्रकल्प महाराष्ट्र जलसंधारण महामंडळ, औरंगाबाद यांच्या मागणी क्र. ZH-५ याखालील ४४०२ २८२३ या लेखाशिर्षाखाली वर्ग करण्यास शासनाची मान्यता प्रदान करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10