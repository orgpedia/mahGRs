# Page 1
आदर्शगांव संकल्प व प्रकल्प समिती अंतर्गत निवडण्यात आलेल्या गावांना मुदतवाढ देण्याबाबत.
महाराष्ट्र शासन
मृद व जलसंधारण विभाग
शासन निर्णय क्र. आगायो-२०१४/प्र.क्र.६५/जल-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- २२ एप्रिल, २०२२
वाचा - शासन निर्णय, ग्राम विकास व जलसंधारण विभाग क्रमांक १. आगायो -२०१०/प्र.क्र.४५/जल-८, दिनांक १३ ऑगस्ट, २०१० २. आगास-२०१४/प्र.क्र.६५/जल-८, दिनांक २२ डिसेंबर, २०१४ ३. आगास-२०१३/प्र.क्र.१६२/जल-८, दिनांक १० मार्च, २०१५ ४. आगास- २०१४/प्रक्र.६५/जल-८, दिनांक १४ मार्च २०१६ ५. मृद व जलसंधारण विभाग शासन निर्णय क्र. आगास-२०१४/प्र.क्र.६५/जल-८, दिनांक ५ सप्टेंबर, २०१८ ६. मृद व जलसंधारण विभाग शासन निर्णय क्र. आगास-२०१४/प्र.क्र.६५/जल-८, दिनांक ९ सप्टेंबर, २०१९ ७. सदस्य सचिव, आदर्शगांव संकल्प व प्रकल्प समिती तथा संचालक, मृदसंधारण व पाणलोट क्षेत्र व्यवस्थापन, कृषि आयुक्तालय, महाराष्ट्र राज्य, पुणे यांचे पत्र क्र.मृद-५/आगास/न.गावे/ मान्यता/२०२१/५१६८, दि. ०८.०२.२०२१ ८. मृद व जलसंधारण विभाग शासन निर्णय क्र. आगास - २०१४/प्र.क्र.६५/जल-८, दिनांक २५ मार्च, २०२१ ९. कार्याध्यक्ष, आदर्शगांव संकल्प आणि प्रकल्प समिती, महाराष्ट्र राज्य, पुणे यांचे पत्र क्र.मृद ५/आगास/गावे/ मुदतवाढ / ४२४३२/२०२१-२२, दि. २२.१२.२०२१ व सदस्य सचिव, आदर्शगाव संकल्प व प्रकल्प समिती तथा संचालक, मृद संधारण व पाणलोट क्षेत्र व्यवस्थापन, कृषि आयुक्तालय, महाराष्ट्र राज्य, पुणे यांचे पत्र क्र.मृद-५/आगास/गावे/ मुदतवाढ/८९४८/ २०२१-२२, दि. ०७.०३.२०२२
प्रस्तावना : आदर्शगाव संकल्प व प्रकल्प समिती योजना लोकसहभागातून ग्राम विकास या संकल्पनेवर आधारित आहे. गावांच्या सर्वांगिण विकासाच्या दृष्टीने शासनाच्या विविध योजना या गावांमध्ये राबविण्यात येतात. यामध्ये प्रामुख्याने शासनाच्या १२ निरनिराळ्या विभागांच्या एकुण ५९ योजनांचा समावेश आहे. त्यापैकी पाणलोट क्षेत्र विकासाचे काम हे गाभा क्षेत्र म्हणुन आणि इतर विभागाचे काम हे बिगर गाभा क्षेत्र म्हणून वर्गीकरण करण्यात आलेले आहे. तसेच या योजनेच्या अंमलबजावणीसाठी आणि सनियंत्रणासाठी राज्यस्तरीय कार्यकारी समिती गठीत करण्यात आलेली आहे.
# Page 2
शासन निर्णय क्रमांकः आगायो-२०१४/प्र.क्र.६५/जल-८
या राज्यस्तरीय कार्यकारी समितीस संदर्भाधिन ०१ येथील दिनांक १३ ऑगस्ट, २०१० च्या शासन निर्णयान्वये एकूण २०१ गावांव्यतिरिक्त पहिल्या टप्प्यात नवीन १०० गांवे निवडण्याचे अधिकार प्रदान करण्यात आले आहेत. तसेच संदर्भाधिन क्र. ३ येथील दि. १० मार्च, २०१५ च्या शासन निर्णयान्वये आदर्शगांव योजनेच्या सुधारित मार्गदर्शक सूचना निर्गमित करण्यात आल्या आहेत. त्यानुसार संदर्भाधीन २ येथील दिनांक २२ डिसेंबर, २०१४ च्या शासन निर्णयान्वये ४७ गावे, संदर्भाधीन ४ येथील दिनांक १४ मार्च, २०१६ च्या शासन निर्णयान्वये १८ गावे, संदर्भाधीन ५ येथील दिनांक ५ सप्टेंबर, २०१८ च्या शासन निर्णयान्वये ११ गावे, संदर्भाधीन ६ येथील दिनांक ९ सप्टेंबर, २०१९ च्या शासन निर्णयान्वये २२ गावे व संदर्भाधीन ८ ८ येथील दिनांक २५ मार्च, २०२१ च्या शासन निर्णयान्वये १२ गावे अशा एकुण ११० गावांच्या निवडीस मान्यता देण्यात आलेली आहे.
संदर्भाधीन क्र. ३ येथील दिनांक १० मार्च, २०१५ च्या शासन निर्णयान्वये आदर्शगाव योजनेंच्या नवीन मार्गदर्शक सूचनेनुसार राज्यस्तरीय कार्यकारी समितीस प्रदान करण्यात आलेल्या अधिकाराच्या अधिन राहून कार्याध्यक्ष, आदर्शगांव संकल्प आणि प्रकल्प समिती, महाराष्ट्र राज्य, पुणे व सदस्य सचिव, आदर्शगाव संकल्प व प्रकल्प समिती तथा संचालक, मृद संधारण व पाणलोट क्षेत्र व्यवस्थापन, कृषि आयुक्तालय, महाराष्ट्र राज्य, पुणे यांनी संदर्भाधिन क्र.९ येथील दि.
२२.१२.२०२१ व दि. ०७.०३.२०२२ रोजीच्या पत्रान्वये या योजनेंतर्गत निवडण्यात आलेल्या ४ गावांना मुदतवाढ देण्याची बाब शासनाच्या विचाराधीन होती.
शासन निर्णय: आदर्शगाव योजनेसंदर्भात सुधारित नवीन मार्गदर्शक सूचना संदर्भाधीन क्र. ३, दिनांक १० मार्च, २०१५ च्या शासन निर्णयान्वये निर्गमित करण्यात आल्या आहेत. तसेच गावांच्या सर्वांगीण विकासाच्या दृष्टिने शासनाने राज्यस्तरीय कार्यकारी समिती गठीत करुन पहिल्या टप्प्यात ११० नवीन गांवे निवडण्याचे अधिकार प्रदान केले आहेत. या अधिकाराच्या अधिन राहून निवडण्यात आलेली ११ गांवे आदर्शगांव संकल्प व प्रकल्प समिती अंतर्गत समाविष्ठ करण्यास दिनांक ५ सप्टेंबर, २०१८ च्या शासन निर्णयान्वये मान्यता देण्यात आलेली आहे. परंतु कोरोना या जागतिक महामारीमुळे व निधी अभावी विकास कामांना निधी उपलब्ध झालेला नसल्यामुळे सन २०२०-२१ मध्ये अत्यल्प निधी प्राप्त झाल्याने व सन २०२१-२२ या आर्थिक वर्षात माहे नोव्हेंबर अखेर पर्यत निधी प्राप्त न झाल्याने, आदर्शगाव योजनेंतर्गत मौजे-भाकसखेडा, ता. उदगिर, जि. लातूर, मौजे-सातरी, ता. राजुरा, जि. चंद्रपूर, मौजे-बार्डी, ता. पंढरपूर, जि. सोलापूर तसेच मौजे-कुरवंडी, ता. आंबेगाव, जि. पुणे या गावांना आवश्यक निधी देणे शक्य झालेले नाही. त्यामुळे गावातील कामे पूर्ण होऊ शकली नाही.
आदर्शगाव योजनेंतर्गत मौजे-भाकसखेडा, ता. उदगिर, जि. लातूर, मौजे-सातरी, ता. राजुरा, जि. चंद्रपूर, मौजे- बार्डी, ता. पंढरपूर, जि. सोलापूर तसेच मौजे-कुरवंडी, ता. आंबेगाव, जि. पुणे या ४ गावांतील कामे पूर्ण करण्यासाठी या शासन निर्णयान्वये मार्च, २०२२ पर्यत मुदतवाढ देण्यात येत आहे. याबाबतचा तपशिल सोबतच्या प्रपत्र “अ” मध्ये सादर केलेला आहे.
पृष्ठ ३ पैकी २
# Page 3
शासन निर्णय क्रमांकः आगायो-२०१४/प्र.क्र.६५/जल-८
# Page 4