# Page 1
लघु पाटबंधारे योजना आंब्रड, ता. कुडाळ जि. सिंधुदुर्ग या योजनेस तृतीय सुधारित प्रशासकीय मान्यता प्रदान करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः लपायो-२०२१/प्र.क्र.४०/जल-१
मंत्रालय, मुंबई-४०० ०३२
तारीख: ०१ जुलै, २०२२.
वाचा : १. ग्राम विकास व जलसंधारण विभाग शासन निर्णय क्र. लपायो १०९६/१४९/प्र.क्र.९६/जल १, दि. २१.१२.१९९६ २. ग्राम विकास व जलसंधारण विभाग शासन निर्णय क्र. लपायो १२०८/२१२/प्र.क्र.८६/जल १, दि. २७.०२.२००९ ३. ग्राम विकास व जलसंधारण विभाग शासन निर्णय क्र. लपायो १२१२/ प्र. क्र. ३०३ / जल १, दि. ३०.०३.२०१६ ४. अपर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र, पुणे यांचे पत्र क्र. जा.क्र. प्रशा-३/६५९, दि. ०७.०३.२०२२ ५. व्यय अग्रक्रम समितीच्या दि. १३ मे, २०२२ रोजीच्या बैठकीचे इतिवृत्त जा.क्र. व्यअस-२०२२/ प्र.क्र. ७०/अर्थ-२, दि. ०३.०६.२०२२.
प्रस्तावना : लघु पाटबंधारे योजना आंब्रेड, ता. कुडाळ, जि. सिंधुदुर्ग येथे स्थानिक नाल्यावर सदर योजना प्रस्तावित आहे. या योजनेची एकूण पाणी साठवण क्षमता २१५९.२५ स.घ.मी इतकी आहे. प्रकल्पातंर्गत एकूण १६८ हे. क्षेत्र सिंचनाखाली आणणे नियोजीत आहे.
संदर्भिय शासन निर्णय क्र. १ अन्वये ल.पा. योजना आंब्रड ता. कुडाळ, जि. सिंधुदुर्ग या योजनेची मूळ सुधारीत प्रशासकीय मान्यता प्राप्त किंमत रु. ४,०४,७८,४५६/- इतकी असून संदर्भिय शासन निर्णय क्र. २ अन्वये प्रथम सुधारित प्रशासकीय मान्यतेसाठी प्राप्त किंमत रु.८,००,१२,३३६/- इतकी आहे व तसेच संदर्भिय शासन निर्णय क्र. ३ अन्वये रु.१५,७६,९०,६४०/- इतकी व्दितीय सुधारित प्रशासकीय मान्यता प्राप्त आहे. संदर्भिय पत्र क्र. ४ अन्वये मृद व जलसंधारण विभागाची २०१९-२० चे दरसुचीवर आधारीत रु. ३४९६.७२ लक्ष इतक्या रकमेचा तृतीय सुधारीत प्रशासकीय मान्यतेचा प्रस्ताव शासनास सादर केला आहे.
सदर तृतीय सुधारीत प्रशासकीय मान्यता प्रस्तावानुसार लाभव्यय गुणोत्तर १.१४ येत असून आर्थिक परतावा दर १५.५१% इतका येतो व प्रती सघमी किंमत रु.१६१९४१/- इतकी आहे व हे
निकषाबाबत ही योजना सफल आहे. सुधारीत प्रशासकीय मान्यता प्रदान करण्यापूर्वी नियोजन विभाग व वित्त विभागाची सहमती घेण्यात आलेली आहे. तसेच व्यय अग्रक्रम समितीची मान्यता घेण्यात आलेली आहे.
# Page 2
शासन निर्णय क्रमांकः लपायो-२०२१/प्र.क्र.४०/जल-१
व्दितीय प्र.मा. किंमतीच्या तुलनेत रू. १९१९.८० लक्ष किंमतीची वाढ होत असून सदर रक्कम व्दितीय प्र.मा. किंमतीच्या १२१.७५% इतकी आहे. किंमत वाढीची कारणे पुढीलप्रमाणे आहेत.
-------------------------------------------------------
| अ.क्र. | वाढीची कारणे | वाढ (रु.) लक्ष | अधिक्य टक्केवारी % |
| १ | निव्वळ दरसूचीतील फ़रकामुळे | ४०५.८४ | २५.७४ |
| २ | निविदा अधिक्य | १४४.७७ | ९.१८ |
| ३ | भाव वाढ | ५१.४५ | ३.२६ |
| ४ | परिमाणातील वाढ | १५७.८४ | १०.०१ |
| ५ | भुसंपादनातील वाढ | ११२.४७ | ७.१३ |
| ६ | संकल्पचित्रातील बदलामुळे होणारी वाढ | २०५.१० | १३.०१ |
| ७ | अतिरिक्त बाब दरसुची | ३७४.६९ | २३.७६ |
| ८ | गौण खनिज शुल्क | २८४.८९ | १८.०७ |
| ९ | वस्तु व सेवा शुल्क | १८२.७७ | ११.५९ |
| १० | इ.टि.पी., अनुषंगिक खर्च | ०.०० | ०.०० |
|  | एकूण | १९१९.८० | १२१.७५ |
-------------------------------------------------------
शासन निर्णय:
१. शासन निर्णयाद्वारे लघु पाटबंधारे योजना आंब्रड, ता. कुडाळ, जि. सिंधुदुर्ग या योजनेच्या अंदाजपत्रकास सन २०१९-२० च्या दरसूचीवर आधारित रु.३४,९६,७१,५९१/- (रुपये चौतीस कोटी शहाण्णव लक्ष एकाहत्तर हजार पाचशे एक्याण्णव फक्त) इतक्या किंमतीच्या प्रस्तावास तृतीय सुधारित प्रशासकीय मान्यता प्रदान करण्यात येत आहे. त्यापैकी रु. ३३६१.९३ लक्ष (रुपये तेहेतीस कोटी एकसष्ट लक्ष त्र्याण्णव हजार आठशे पंचावन्न फक्त) इतक्या कामाप्रित्यर्थ रक्कमेची तरतुद आहे. सोबत उपशिर्षनिहाय तरतुदीचा गोषवारा दिलेला आहे.
२. सदर प्रकल्पाचे उर्वरित काम नियोजित वेळेत व तृतीय सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात
यावा.
लेखाशिर्ष:
४७०२ ए०२८ (०१)(०२) लहान पाटबंधारे योजना
पृष्ठ ६ पैकी २
# Page 3
शासन निर्णय क्रमांकः लपायो-२०२१/प्र.क्र.४०/जल-१
१०१ ते २५० हे. सिं. क्षमता (कार्यक्रम) ५३, मोठी बांधकामे ४. सुधारीत प्रशासकीय मान्यता खालील अटींच्या अधीन राहून देण्यात येत आहे.
४.१ प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानुसार काम पूर्ण करण्यात यावे.
४.२ आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करु नये.
४.३ प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.
दि.३१/७/२००० व मृद व जलसंधारण विभागाचे शा.नि.दि.२०/७/२०१८ नुसार पाणी वापर संस्था स्थापन करावी व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
४.४ सदर कामाची अमंलबजावणी करताना दर्जा व गुणवत्ता उत्कृष्ट ठेवण्याची जबाबदारी संबधित क्षेत्रिय अधिकाऱ्यांची राहिल.
४.५ प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
४.६ सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
५. शासन निर्णय ग्रामविकास व जलसंधारण विभाग क्र. नागरी २०११/प्र.क्र.१९२ / निधी जल-१, दि. २ फेब्रुवारी, २०१२ अन्वये निर्धारित तरतुदींचे काटेकोर अनुपालन करण्यात यावे.
६. शासन परिपत्रक क्र.प्रमा-२०१३/(७८५/१३)/सि.व्य.(कामे) दि.१/१/२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
७. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, ठाणे यांनी त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
८. सदर शासन निर्णयाची अंमलबजावणी निर्गमित दिनांकापासून करण्यात यावी.
९. सदर योजनेच्या सुधारित प्रशासकीय मान्यतेच्या प्रस्तावास वित्त विभागाने खालील अटींच्या अधीन राहून सहमती दर्शवली आहे. खालील अटींची पूर्तता करण्याची सर्वस्वी जबाबदारी संबंधित जिल्हा जलसंधारण अधिकारी यांची राहील.
i. योजनेचे काम विहीत वेळेत उपलब्ध निधीमधून सुधारीत प्रशासकीय मान्यता किंमतीच्या मर्यादेत पूर्ण करण्यात यावे व शासन मान्यतेशिवाय नवीन घटकांचा समावेश योजनेमध्ये करण्यात येऊ नये.
पृष्ठ ६ पैकी ३
# Page 4
शासन निर्णय क्रमांकः लपायो-२०२१/प्र.क्र.४०/जल-१
ii. प्रकल्प सुधारित प्रशासकीय मान्यता किंमतीमध्ये पूर्ण करण्याची दक्षता विभागाने घ्यावी.
प्रशासकीय मान्यतेच्या मर्यादेबाहेर विभागाने खर्च करू नये.
iii. विभागाने प्रचलित शासन निर्णय, नियम, मार्गदर्शक तत्ते, वित्तीय अधिकार मर्यादा यांची काटेकोरपणे अंमलबजावणी करण्याची जबाबदारी विभागाची राहील.
iv. प्रशासकीय मान्यता म्हणजे अहवालातील तांत्रिक बाबी अथवा निविदा विषयक क्षेत्रीय स्तरावरील निर्णयास मान्यता गृहीत धरली जाणार नाही.
१०. सदर योजनेच्या सुधारित प्रशासकीय मान्यतेच्या प्रस्तावास व्यय अग्रक्रम समितीने खालील अटीच्या अधीन राहून सहमती दर्शवली आहे. खालील अटींची पूर्तता करण्याची सर्वस्वी जबाबदारी संबंधित जिल्हा जलसंधारण अधिकारी यांची राहील.
i. सुधारीत प्रशासकीय मान्यतेच्या मर्यादेतच काम पूर्ण करण्याची दक्षता विभागाने घ्यावी.
योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपद्धती आवश्यकतेनुसार अनुसरणे, तांत्रिक राज्य सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पूर्तता करणे याची सर्वस्वी जबाबदारी विभागाची राहील.
सदर सुधारित प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी विभागाची राहील.
११. प्रकल्पाच्या सुधारीत प्रशासकीय मान्यतेच्या किंमतीत वाढ होत असल्यास सदर वाढीसाठी शासनाची पूर्व मान्यता घ्यावी. त्यानंतरच अशा दायित्वास सक्षम स्तरावरून मान्यता घ्यावी.
सदर शासन निर्णय नियोजन विभाग व वित्त विभाग यांच्या सहमतीने त्या विभागांचे अनौपचारिक संदर्भ अनुक्रमे क्रमांक नियोजन विभाग अनौ.सं.क्र.६४/१४३४, दि १५.०३.२०२२ व वित्त विभाग अनौ.सं.क्र.३१८/व्यय- १५. दि. ०१.०४.२०२२ अन्वये निर्गमित करण्यात येत आहे.
प्रस्तुत आदेश प्रशासनिक विभागांना प्रदान करण्यात आलेल्या शर्तीनुसार निर्गमित करण्यात येत आहे.
# Page 5
# Page 6