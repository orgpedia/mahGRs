# Page 1
"जल शक्ती अभियान: कॅच द रेन" - २०२२ अंमलबजावणीबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: संकिर्ण-२०२१/प्र.क्र.१६९/जल-१
मंत्रालय, मुंबई -४०० ०३२
तारीख: २६ एप्रिल, २०२२
वाचा:
१. जल संसाधन विभाग, नदी विकास आणि गंगा पुनरुज्जीवन विभाग, जलशक्ती मंत्रालय, नवी दिल्ली यांचे ज्ञापन क्रमांक M-९६०११/०/२०२२-NWR/MOWR, दि. २२.०३.२०२२
प्रस्तावना
“जलशक्ती अभियान- कॅच द रेन” ही एक कालबद्ध मोहीम असुन दि. २९ मार्च २०२२ ते ३० सप्टेंबर २०२२ असा या अभियानाचा कालावधी आहे. हा भारत सरकारच्या विविध मंत्रालयांचा आणि राज्य सरकारांचा एकत्रित उपक्रम आहे.
“जलशक्ती अभियान” हे प्रामुख्याने खालील पाच उपक्रमांवर आधारीत आहे:
१) जलसंधारण आणि पावसाचे पाणी साठवण, २) पारंपारिक आणि इतर जलस्रोत तसेच मुख्य जलसाठ्यांचे नूतनीकरण, ३) जल संरचनेचा पुनर्वापर आणि पुनर्भरण, ४) पाणलोट क्षेत्र विकास करणे ५) सघन वनीकरण.
२. जलशक्ती अभियानाअंतर्गत सन २०२२ मध्ये पावसापासून उपलब्ध पाण्याच्या प्रत्येक थेंबांचे जतन करणे हे प्रमुख उद्दीष्ट असून या अभियाना अंतर्गत प्रामुख्याने पुढील बाबींवर भर देणे अपेक्षित आहे.
१) जलसंधारण व पावसापासुन उपलब्ध होणा-या पाण्याची साठवणुक : यामध्ये छतावर पडणा या पावसाचे पाणी साठविण्यासाठी इमारतींवर रेन वॉटर हार्वेस्टींगची बांधकामे करणे, इमारतीच्या आवारामध्ये पावसाचे पाणी मुरविण्यासाठी शोषखड्डे घेणे, अस्तित्वातील जलसंधारणाची बांधकामे सुव्यवस्थित ठेवणे व त्यांची नियमीत देखभाल करणे, नवीन साठवण बंधारे, तलाव बांधणे, पावसाचे पाणी साठवावयाच्या पारंपारिक साठ्यांचे पुनरुज्जीवन करणे, जलसाठे व जलसंधारणाची कामे यांचेतील तसेच त्यांच्या पाणलोट क्षेत्रातील अतिक्रमणे दुर करणे, तलावातील गाळ काढणे, विंधन विहिरींचे पुर्नभरण व पुर्नवापर करणे, पाणलोट क्षेत्र विकास, छोट्या नद्या, नाले, ओहोळ, ओढे यांचे पुनरुज्जीवन करणे, पाणथळ जमिनींचे संरक्षण करणे, पाण्याच्या उद्भवांचा/ पाझरांचा विकास करणे या बाबींचा समावेश करण्यात यावा.
# Page 2
शासन निर्णय क्रमांकः संकिर्ण-२०२१/प्र.क्र.१६९/जल-१
२) सर्व जलसाठ्यांची (Water bodies) गणना करणे व अशा साठ्यांचे Geo-tagging करणे व त्या आधारीत जलसंवर्धनासाठी शास्त्रीय आराखडे बनविणे.
३) सर्व जिल्ह्यांमध्ये जलशक्ती केंद्रांची स्थापना करणे:- जलशक्ती केंद्र हे जलसंवर्धनाबाबत माहितीचा प्रचार/ प्रसार करणे, पाण्याच्या बचतीची व संवर्धनाची कौशल्ये यांची माहिती देणे यासाठी ‘ज्ञान केंद्र’ म्हणून कार्य करेल. जिल्हा प्रशासन व स्थानिक जलसंर्वधनाबाबत तांत्रिक मार्गदर्शन करणे ही जल शक्ती केंद्राची प्रमुख जबाबदारी राहील.
४) सघन वनीकरणावर भर देणे.
५) जन सामान्यांपर्यंत जलशक्ती अभियानाची माहिती पोहचवून जलसंवर्धनाबाबत, पाण्याच्या पर्याप्त वापराबाबत प्रबोधन घडवुन आणणे.
३. या सोबतच लोकसहभागातून जलआंदोलन हे जनआंदोलन होण्यास प्रोत्साहन देणे देखील या मोहीमेत अभिप्रेत आहे. "जल आंदोलन हे जनआंदोलन" व्हावे हे उद्दिष्ट पूर्ण करण्यासाठी लोकसहभागाची नितांत आवश्यकता आहे आणि त्यासाठी या सर्व उपक्रमांचा समन्वय साधण्याकरिता व या मोहीमेच्या अंमलबजावणीचे संनियंत्रण करण्यासाठी जिल्हा स्तरावर व मोठ्या महापालिकेच्या
स्तरावर एक समन्वय व संनियंत्रण समिती स्थापन करणे गरजेचे आहे. त्यानुषंगाने शासन पुढीलप्रमाणे निर्णय घेत आहे.
शासन निर्णय:
(I) ‘अ’ ‘ब’ व ‘क’ वर्ग महापालिकांच्या बाबतीत संबंधित महापालिका आयुक्त यांचे अध्यक्षतेखाली महापालिका कार्यक्षेत्रापुरती ‘जलशक्ती अभियान समिती’ स्थापन करण्यात यावी. या समितीचे सदस्य कोण असावेत याबाबतचा निर्णय संबंधित महापालिका आयुक्त यांनी घ्यावा.
(II) ‘जलशक्ती अभियान जिल्हा' समिती :
जलशक्ती अभियान, जिल्हा समिती जिल्हास्तरावर जिल्हाधिकारी यांचे अध्यक्षतेखाली
स्थापन करण्यात यावी. या समितीची रचना व कार्यकक्षा पुढीलप्रमाणे आहे. या समितीच्या कार्यक्षेत्रामध्ये जिल्ह्यातील ‘ड’ वर्ग महापालिकाही येतील.
पृष्ठ १३ पैकी २
# Page 3
शासन निर्णय क्रमांकः संकिर्ण-२०२१/प्र.क्र.१६९/जल-१
१. समितीची रचना:
-------------------------------------------------------------------------------------------
| १ | जिल्हाधिकारी | अध्यक्ष |
| २ | मुख्य कार्यकारी अधिकारी (जि.प.) | सह अध्यक्ष |
| ३ | आयुक्त महानगर पालिका 'ड' वर्ग मनपा (असल्यास) / मुख्य अधिकारी नगरपरिषद / नगरपंचायत | सदस्य |
| ४ | जिल्हा अधिक्षक कृषी अधिकारी, कृषी विभाग | सदस्य |
| ५ | उपविभागीय वन संरक्षक, वन विभाग | सदस्य |
| ६ | कार्यकारी अभियंता, पाणी पुरवठा विभाग (जि. प.) | सदस्य |
| ७ | कार्यकारी अभियंता, महाराष्ट्र जीवन प्राधिकरण | सदस्य |
| ८ | सर्व कार्यकारी अभियंता, जलसंपदा विभाग | सदस्य |
| ९ | सर्व कार्यकारी अभियंता, सार्वजनिक बांधकाम विभाग | सदस्य |
| १०  |  | उपजिल्हाधिकारी, रो.ह.यो. | सदस्य |
| ११  |  | शिक्षण अधिकारी (प्राथमिक) | सदस्य |
| १२  |  | शिक्षण अधिकारी (माध्यमिक) | सदस्य |
| १३  |   |  | जिल्हा आरोग्य अधिकारी | सदस्य |
| १४  |  | उपमुख्य कार्यकारी अधिकारी, (बालकल्याण) जि.प. | सदस्य |
| १५ | जिल्हा जलसंधारण अधिकारी, मृद व जलसंधारण विभाग | सदस्य सचिव |
-------------------------------------------------------------------------------------------
स्थानिक गरजेनुसार 'जलशक्ती अभियान जिल्हा समितीमध्ये उपरोक्त सुचीमध्ये नमूद अधिका-यांशिवाय अन्य जिल्हास्तरीय अधिका-यांचा समावेश करता येईल.
२. समितीची कार्यकक्षाः १. जलशक्ती अभियानाची प्रभावीपणे अंमलबजावणी करणे.
२. जलशक्ती केंद्राची स्थापना करणे व त्यांचे कामकाज सक्षमतेने पार पाडले जाईल याची दक्षता घेणे.
३. जिल्ह्यातील प्रत्येक गावासाठी विविध यंत्रणांमार्फत जलशक्ती अभियानांतर्गत घ्यावयाच्या कामांचा आराखडा पंधरा दिवसात तयार होईल, हे सुनिश्चित करणे.
४. प्रत्येक जिल्हास्तरीय विभागामार्फ़त सदर अभियानांतर्गत घ्यावयाच्या कामांचे कालबद्ध नियोजन करणे व त्याला जिल्हा एकत्रित आराखड्यामध्ये समाविष्ट करणे.
५. वरीलप्रमाणे जिल्हा एकत्रित आराखड्याचे नियोजन करुन त्याची अंमलबजावणी करणे.
६. सार्वजनिक (कोणत्याही योजनेंतर्गत तयार केलेल्या) जलसाठ्याचे आणि वैयक्तिक जलसाठ्यांचे Geo-tagging करणे, त्यांची अधिकार अभिलेखांमध्ये नोंदणी करणे.
पृष्ठ १३ पैकी ३
# Page 4
शासन निर्णय क्रमांकः संकिर्ण-२०२१/प्र.क्र.१६९/जल-१
७. जल शक्ती केंद्र: जलशक्ती केंद्र समन्वय आणि माहिती, शिक्षण व प्रसार (IEC) चे एक महत्त्वाचे स्रोत म्हणून कार्य करेल. त्या दृष्टीने जलशक्ती केंद्राचे बळकटीकरण करणे.
८. दर पंधरा दिवसांनी पाक्षिक बैठक घेऊन जलशक्ती अभियांनांतर्गत कामकाजाचा आढावा घेणे.
९. सर्व सरकारी इमारती, सर्व शाळा, महाविद्यालये, विद्यापीठे, शैक्षणिक संस्था, प्राथमिक आरोग्य केंद्रे, अंगणवाडी इ. परिसरात वृक्षारोपण करणे व रूफ टॉप रेनवॉटर हार्वेस्टिंग स्ट्रक्चर्स निर्माण करण्यासाठी प्रयत्न करणे.
“जलशक्ती अभियान - कॅच द रेन” २०२२ च्या प्रगतीचे संनियंत्रण आणि अहवाल: विभागीय आयुक्त सदर अभियांनांतर्गत त्यांच्या विभागातील जिल्ह्यांच्या कामकाजाचे पर्यवेक्षण करतील. जलशक्ती अभियानातील कामगिरी हा विभागीय आयुक्त, जिल्हाधिकारी, मुख्य कार्यकारी अधिकारी, जिल्हा परिषद आणि संबंधीत महानगरपालिका आयुक्त यांच्या वार्षिक मुल्यमापनाचा एक महत्वाचा घटक असेल.
संबंधित जिल्हे आणि त्यांच्या जलशक्ती केंद्रांच्या कामगिरीच्या आधारावर क्रमवारी लावली जाईल.
सदर अभियांनांतर्गत झालेल्या कामांची नोंद जलशक्ती अभियानाच्या पोर्टलवर करण्यात यावी.
(IV) या मोहीमेबाबत केंद्र शासनाचे संदर्भीय ज्ञापन “परिशिष्ट १” येथे जोडलेले आहे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13