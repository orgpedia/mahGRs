# Page 1
मृद व जलसंधारण विभागांतर्गत कार्यरत असलेल्या व विकल्प दिलेल्या अधिकारी व कर्मचा-यांचे समावेशन.
महाराष्ट्र शासन
मृद व जलसंधारण विभाग
शासन निर्णय क्रमांक: आस्थाप २०१८/प्र.क्र.९१/जल-२
मंत्रालय, मुंबई- ४०० ०३२.
दिनांक : ०७ जून २०१८
वाचा : १) शासन निर्णय ग्रामविकास व जलसंधारण विभाग क्र. आस्थाप २०१६/प्र.क्र.८८ (भाग-९)/ जल-२, दिनांक ३१ मे,२०१७ २) शासन प्रसिध्दीपत्रक ग्रामविकास व जलसंधारण विभाग क्र. आस्थाप २०१६/प्र.क्र.८८ (भाग-९)/जल-२, दिनांक ३१ मे, २०१७.
प्रस्तावना: मृद व जलसंधारण या नवीन प्रशासकीय विभागाची निर्मिती उपरोक्त सदंर्भ क्र.१ वरील शासन निर्णयान्वये करण्यात आली. मृद व जलसंधारण या नवीन प्रशासकीय विभागाच्या मंजूर करण्यात आलेल्या पदांचा आकृतिबंध निश्चित करण्यात येवून या नवीन प्रशासकीय विभागाकडे कायमस्वरुपी वर्ग होवू इच्छिणा-या जलसंपदा विभाग व कृषी विभागातील अधिकारी / कर्मचारी यांच्याकडून दि.१५/०७/२०१७ या दिनांकापूर्वी विकल्प मागविण्यात आले होते. तसेच, जलसंधारण विभागामध्ये १९९२ पासून ते विकल्प सादर करण्याच्या अंतिम दिनांकापर्यंत मृद व जलसंधारण विभागाकडे तात्पुरत्या प्रतिनियुक्तीने कार्यरत असलेल्या जलसंपदा विभागाकडील सर्व अधिकारी व कर्मचा यांमधून ते यानंतर मृद व जलसंधारण विभागामध्ये राहणार आहेत अथवा त्यांच्या मुळ जलसंपदा विभागाकडे परत जाणार आहेत यासंदर्भातील विकल्प घेण्यात आले आहेत. त्यास अनुसरुन प्राप्त झालेले सर्व आक्षेप विचारात घेवून सदरहू यादी अंतिम स्वरुपात प्रसिध्द करण्याची बाब व संबंधीत अधिकारी/कर्मचारी यांना समावेशनाने पदस्थापना देण्याची बाब शासनाच्या विचाराधीन होती.
शासन निर्णय : मृद व जलसंधारण या विभागामध्ये विभागाच्या स्थापनेपासून (सन १९९२) ते विकल्प सादर करण्यासाठी विहीत केलेल्या दि.१५/०७/२०१७ या दिनांकापर्यंत जलसंपदा विभागाकडील अधिकारी/कर्मचारी हे तात्पुरत्या प्रतिनियुक्तीने कार्यरत होते. मृद व जलसंधारण विभागाच्या निर्मितीनंतर या तात्पुरत्या प्रतिनियुक्तीने कार्यरत असलेल्या सर्व अधिकारी/कर्मचा-यांकडून विकल्प प्राप्त करुन घेण्यात आले असून त्या विकल्पाची अंतिम यादी या शासन निर्णयाच्या विवरणपत्र ‘अ’ व विवरणपत्र ‘ब’ मध्ये दर्शविण्यात आली असून विवरणपत्र ‘अ’ मध्ये मृद व जलसंधारण या विभागाकडे कायमस्वरुपी समायोजित होण्यासाठी विकल्प दिलेल्या अधिकाऱ्यांचा समावेश करण्यात आलेला आहे. तर, ज्या अधिकारी / कर्मचारी यांनी मृद व जलसंधारण विभागात कायमस्वरुपी समायोजनासाठी इच्छूक नसल्याचे विकल्प दिले आहेत अशा अधिकारी व कर्मचा-यांची यादी विवरणपत्र 'ब' मध्ये दर्शविण्यात आली आहे.
# Page 2
शासन निर्णय क्रमांकः आस्थाप २०१८/प्र.क्र.९१/जल-२, दिनांक ०७ जून, २०१८
यास्तव, विवरणपत्र ‘अ’ मधील सर्व संबंधीत अधिकारी/कर्मचारी यांना ते सध्या ज्या ठिकाणी कार्यरत आहेत त्याच ठिकाणी मृद व जलसंधारण विभागाच्या आस्थापनेवर कायमस्वरुपी वर्ग करुन घेण्यात येत आहे. तसेच विवरणपत्र “अ” मधील सर्व अधिकारी व कर्मचारी यांना मृद व जलसंधारण विभागाचे अधिकारी/कर्मचारी म्हणून घोषीत करण्यात येत आहे. या सर्व अधिकारी व कर्मचाऱ्यांचे संवर्ग व पदनामे उपरोक्त संदर्भ क्र.१ वरील दिनांक ३१ मे, २०१७ च्या शासन निर्णयाप्रमाणे राहतील.
वरील संबंधीत सर्व अधिकारी / कर्मचारी यांच्या सेवाजेष्ठता याद्या तपासून या विभागाच्या आस्थापनेवरील गट “अ” व “ब” संवर्गाच्या सेवाजेष्ठता याद्या शासन स्तरावरुन स्वतंत्रपणे प्रकाशीत करण्यात येतील. तर गट “क” व “ड” संवर्गाच्या सेवा जेष्ठता याद्या नियुक्ती तथा शिस्तभंग विषयक प्राधिकारी म्हणून आयुक्त, मृद व जलसंधारण, औरंगाबाद यांच्या स्तरावर ठेवण्यात येतील. या विभागाकडे कायमस्वरुपी वर्ग झालेल्या विवरणपत्र 'अ' मधील सर्व अधिकारी व कर्मचारी यांची सेवापुस्तके व सेवाभिलेख संबंधीत अधिकारी व कर्मचारी ज्या कार्यालयात कार्यरत आहेत त्या त्या कार्यालयाकडे जतन करुन ठेवण्यात यावीत. तसेच कायमस्वरुपी या विभागाकडे वर्ग झालेल्या अधिकारी व कर्मचारी यांच्या सेवापुस्तकात संबंधीतांच्या सेवा मृद व जलसंधारण विभागाकडे कायमस्वरूपी वर्ग झाल्यासंदर्भातील नोंद घेण्यात यावी.
मृद व जलसंधारण विभागाच्या आस्थापनेवर सध्या कार्यरत असलेल्या ज्या अधिकारी/कर्मचा-यांनी त्यांच्या मुळ जलसंपदा विभागाकडे जाण्याचा विकल्प दिलेला आहे. अशा सर्व अधिकारी/कर्मचारी यांची यादी या शासन निर्णयासोबतच्या विवरणपत्र ‘ब' मध्ये दर्शविण्यात आली असून सर्व अधिकारी/कर्मचा-यांना त्यांच्या सेवा मुळ जलसंपदा विभागाकडे दिनांक ३१ मे, २०१७ पासून ते पुढील ४ वर्षामध्ये टप्याटप्याने परत पाठविण्याची व्यवस्था या विभागामार्फत करण्यात येईल. तोपर्यंत ते या विभागामध्येच कार्यरत राहतील आणि या विभागाच्या परवानगीशिवाय या विभागाच्या आस्थापनेवरुन कार्यमुक्त होणार नाहीत.
सदर शासन निर्णय मंत्रीमंडळाने दिलेल्या मान्यतेस अनुसरुन निर्गमित केलेल्या शासन निर्णय ग्रामविकास व जलसंधारण विभाग दिनांक ३१/०५/२०१७ मधील परिच्छेद ८ मधील अधिकारानुसार व सक्षम प्राधिकाऱ्यांच्या मान्यतेने निर्गमीत करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93