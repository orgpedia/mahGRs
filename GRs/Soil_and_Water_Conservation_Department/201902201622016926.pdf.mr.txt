# Page 1
जलमित्र पुरस्कार अंतर्गत जलयुक्त शिवार अभियानात उत्कृष्ट योगदान देणाऱ्या गाव आणि तालुका यांची विभागस्तरीय तपासणी च्या कार्यपध्द्तीमध्ये सुधारणा करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: जमिपु-२०१८/प्र.क्र.४१/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : २० फेब्रुवारी, २०१९
वाचा: १. मृद व जलसंधारण विभाग, शासन निर्णय क्रमांक : जलअ-२०१४/प्र.क्र.४१/जल-७, दिनांक ५ डिसेंबर, २०१४.
२. मृद व जलसंधारण विभाग, शासन निर्णय क्रमांक: मफुअ-२०१३/प्र.क्र. ३७/जल-८, दिनांक २८ सप्टेंबर, २०१६, ३१ जुलै, २०१७, ९ ऑगस्ट, २०१७.
३. मृद व जलसंधारण विभाग, शासन निर्णय क्रमांक: जमिपु-२०१८/प्र.क्र.४१/जल-७, दिनांक २२ मार्च, २०१८.
प्रस्तावना : जलयुक्त शिवार अभियानांतर्गत उत्कृष्ट योगदान देऊनही गाव/तालुका दुर्लक्षीत राहु नये तसेच अशा उत्कृष्ट योगदान देणा-या गावांचा / तालुक्यांचा पुरस्कारासाठी विचार होण्यासाठी संदर्भाधीन शासन निर्णय दिनांक २२ मार्च, २०१८ च्या शासन निर्णयातील परिच्छेद क्र.३ (३) मधील विभागस्तरीय तपासणी मधील मुद्दा क्र. ३.१) व ३.२) मध्ये सुधारणा करण्याची बाब शासनाच्या विचाराधीन होती.
शासन निर्णय : जलमित्र पुरस्कार अंतर्गत जलयुक्त शिवार अभियानात उत्कृष्ट कार्य करणाऱ्या गाव, तालुका, जिल्हा, यांची तपासणीची/छाननीची कार्यपध्द्ती निश्चित करण्यात आलेल्या संदर्भाधीन शासन निर्णय दिनांक २२ मार्च, २०१८, परिच्छेद क्र. ३ (३) मधिल विभागस्तरीय तपासणी मधील मुद्दा क्र. ३.१) व ३.२) मध्ये खालीलप्रमाणे सुधारणा करण्यात येत आहे.
१) विभागस्तरीय तपासणी / छाननी समिती ज्या विभागात छाननी / तपासणी करणेसाठी भेट देणार आहेत त्या विभागातील सर्व जिल्ह्यातील प्रथम क्रमांकाचे गाव आणि त्या विभागातील गुणानुक्रमे प्रथम तीन गावे ( यामध्ये प्रसंगी एकाच जिल्ह्यातील प्रथम तीन गावांचाही समावेश होऊ शकतो) यांचीही पाहणी करून त्यानुसार छाननी व गुणांकन करावे.
२) विभागस्तरीय तपासणी/छाननी समिती ज्या विभागात तपासणी/छाननी करणेसाठी भेट देणार आहेत त्या विभागातील सर्व जिल्हयातील प्रथम क्रमांकाचा तालुका आणि त्या विभागातील गुणाक्रमे प्रथम दोन तालुके (याप्रसंगी एकाच जिल्हयातील प्रथम दोन तालुक्यांचाही समावेश होऊ शकतो) यांचीही पाहणी करून त्यानुसार छाननी व गुणांकन करावे.
# Page 2
शासन निर्णय क्रमांकः जमिपु- २०१८/प्र.क्र.४१/जल-७
२. उपरोक्त बाबींव्यतिरीक्त जलयुक्त शिवार अभियानांतर्गत जलमित्र पुरस्काराबाबत निर्गमित करण्यात आलेले संदर्भाधीन शासन निर्णय दिनांक २८ सप्टेंबर, २०१६, ३१ जुलै, २०१७, ९ ऑगस्ट, २०१७ व २२ मार्च, २०१८ मध्ये नमुद इतर बाबी कायम राहतील.
# Page 3