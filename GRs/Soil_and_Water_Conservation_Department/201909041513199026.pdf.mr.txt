# Page 1
जलसंपदा विभागाकडून या विभागाकडे होणारे समावेशन बंद करण्याबाबत
महाराष्ट्र शासन
मृद व जलसंधारण विभाग
शासन निर्णय क्रमांकः आस्थाप २०१८/प्र.क्र.१३५/जल-२
मंत्रालय, मुंबई - ४०० ०३२.
दिनांक : ०४ सप्टेंबर, २०१९
वाचा : १. शासन निर्णय ग्रामविकास व जलसंधारण विभाग क्र.आस्थाप २०१६/प्र.क्र.८८(भाग-९)/जल-२ दि. ३१.०५.२०१७ २. शासन प्रसिध्दीपत्रक ग्रामविकास व जलसंधारण विभाग क्र.आस्थाप२०१६/प्र.क्र.८८ (भाग-९)/जल-२ दि. ३१.०५.२०१७ ३. शासन निर्णय ग्रामविकास व जलसंधारण विभाग क्र. आस्थाप २०१८/प्र.क्र.९१/जल-२ दि.०७.०६.२०१८ ४. शासन निर्णय ग्रामविकास व जलसंधारण विभाग क्र. आस्थाप २०१८/प्र.क्र.९३/जल-२ दि.१८.०६.२०१८ ५. शासन निर्णय ग्रामविकास व जलसंधारण विभाग क्र. आस्थाप २०१८/प्र.क्र.९२/जल-२ दि.२२.०६.२०१८ ६. शासन निर्णय ग्रामविकास व जलसंधारण विभाग क्र. आस्थाप २०१८/प्र.क्र.९१/जल-२ दि. २५.०९.२०१८
प्रस्तावना: मृद व जलसंधारण या नवनिर्मीत मंत्रालयीन प्रशासकीय विभागाची स्थापना उपरोक्त संदर्भ क्र. १ वरील शासन निर्णयान्वये करण्यात आलेली आहे. तसेच संदर्भ क्र. २ वरील शासन प्रसिद्धपत्रकान्वये जलसंपदा व कृषी विभागाकडील अधिकारी व कर्मचारी यांच्याकडून या नवनिर्मीत प्रशासकीय विभागाकडे कायमस्वरुपी समावेशनाकरीता विकल्प मागविण्यात आले होते.
त्यानुसार जलसंपदा विभागाकडील अधिकारी व कर्मचारी यांचेकडून प्राप्त झालेले सर्व विकल्प प्रसिध्द करण्यात येऊन संबंधीत संवर्गाच्या जेष्ठता याद्याही विभागाने प्रसिध्द केलेल्या आहेत.
त्यानंतरही या विभागाकडे समावेशनाव्दारे येण्यासाठी अधिकारी व कर्मचारी यांच्याकडून विकल्प प्राप्त होत आहेत. परंतु आता यापुढे जलसंपदा विभागाकडील अधिकारी व कर्मचारी यांचे विकल्प स्वीकारण्याबाबत धारेणात्मक निर्णय घेण्याची बाब शासनाच्या विचाराधीन होती त्यास अनुसरुन शासनाने आता पुढीलप्रमाणे निर्णय घेतला आहे.
शासन निर्णय : मृद व जलसंधारण या नवनिर्मीत प्रशासकीय विभागाने व्यापक प्रसिध्दीव्दारे विकल्प मागविण्याची प्रक्रीया पूर्ण करुन प्राप्त झालेल्या सर्व विकल्पाच्या संवर्गनिहाय समावेशन यादीस जलसंपदा विभागाची सहमती घेऊन वरील संदर्भ क्र. ३ ते ६ येथील आदेशान्वये समावेशन प्रक्रीया पूर्ण केली आहे. तसेच तदनंतर संबंधीत संवर्गाच्या जेष्ठता याद्या प्रसिध्द केल्या आहेत. समावेशन आदेशातील सर्व अधिकारी / कर्मचारी यांना या विभागाकडे हजर होण्यासाठी कार्यमुक्त करण्याची प्रक्रिया जलसंपदा विभागामार्फत सुरु आहे. संदर्भाधीन क्र. ३ ते ६ वरील आदेशान्वये या विभागाकडे
# Page 2
शासन निर्णय क्रमांक: आस्थाप २०१८/प्र.क्र.१३५/जल-२
समावेशन झालेल्या सर्व अधिकारी व कर्मचारी यांना कार्यमुक्त करण्याची कार्यवाही जलसंपदा विभागाने तातडीने पूर्ण करावी.
मृद व जलसंधारण विभागाकडे वरील संदर्भाधीन आदेशान्वये जाहीर करण्यात आलेल्या समावेशान यादीनंतर उशीराने प्राप्त झालेल्या कोणत्याही अधिकारी व कर्मचारी यांचे यापुढे या विभागाकडे समावेशन करण्यात येणार नाही, तसेच जलसंपदा विभागाकडील ज्या अधिकारी व कर्मचारी यांनी संदर्भाकीत समावेशन आदेशानंतर या विभागाकडे सादर केलेले सर्व समावेशन अर्ज/ विकल्प रद्दबातल करण्यात येत आहेत. जलसंपदा विभागाकडील कर्मचा-यांच्या बाबतीतील सर्व समावेशन प्रक्रिया या निर्णयाव्दारे बंद करण्यात येत आहे.