# Page 1
जलसमृध्दी यंत्रसामुग्री (अर्थमुव्हर्स) व्याज अर्थसहाय्य योजनेकरिता सन २०२३-२४ साठी लेखाशीर्ष २४०२९२३७ अंतर्गत निधी वितरित करणेबाबत.
निधी वितरण आदेश
महाराष्ट्र शासन
मृद व जलसंधारण विभाग
शासन निर्णय क्रमांकः जलसं-२०२३/प्र.क्र.१८१/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २७ डिसेंबर, २०२३
वाचा: १) मृद व जलसंधारण विभाग, शासन निर्णय क्रमांक: जशिअ - २०१७/प्र.क्र.५२२/जल-७, दिनांक २ जानेवारी,२०१८, दिनांक २९ ऑक्टोबर, २०१८, दिनांक २१ जानेवारी, २०१९ २) वित्त विभाग, शासन परिपत्रक क्रमांक:- अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३ ३) महाराष्ट्र सहकार विकास महामंडळ, पुणे यांचे पत्र जा.क्रं-मसविम/जलसमृद्धी/निधी मागणी/९०१/२०२३, दिनांक ०७/०८/२०२३ प्रस्तावना :
राज्यात जलयुक्त शिवार अभियान / मृद व जलसंधारणाची कामे करण्यासाठी यंत्रसामग्री उपलब्ध करण्याकरिता सुशिक्षित बेरोजगार तरुण / बेरोजगारांची सहकारी संस्था / नोंदणीकृत गट शेती / शेतकरी उत्पादक कंपनी / विविध कार्यकारी सहकारी संस्था यांना शासनाकडून मृद व जलसंधारण विभाग, सहकार विभाग व महाराष्ट्र सहकार विकास महामंडळ यांच्या माध्यमातून जलसमृद्धी यंत्रसामग्री (अर्थमुव्हर्स) व्याज अर्थसहाय्य योजना संदर्भाधीन शासन निर्णय दि. ०२ जानेवारी, २०१८ अन्वये सुरु करण्यात आलेली आहे.
सदर योजनेंतर्गत उत्खनन यंत्रसामुग्री (अर्थमुव्हर्स) करिता शासन अनुज्ञेय असलेली व्याज परताव्याची रक्कम लाभार्थ्यांनी हफ्ता भरल्याचा पुरावा सादर करून व्याज परताव्याची मागणी शासनाकडे सादर केल्यानंतर लाभधारकाच्या बचत खात्यात शासनाद्वारे अनुज्ञेय व्याज परतावा रक्कम जमा करण्यात येते. लाभार्थांना शासनामार्फत अनुज्ञेय असलेली व्याज परतफेडीची रक्कम वेळच्या वेळी उपलब्ध करून देण्याची जबाबदारी महाराष्ट्र सहकार विकास महामंडळावर आहे. त्यानुसार महाराष्ट्र सहकार विकास महामंडळ, पुणे यांच्या संदर्भाधीन दिनांक ०७ ऑगस्ट, २०२३ च्या पत्रान्वये मागणी केल्यानुसार व्याजाचे हप्ते संबंधीत लाभार्थ्यांना अदा करण्यासाठी निधी वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः जलसं-२०२३/प्र.क्र.१८१/जल-७
शासन निर्णय: जलयुक्त शिवार अभियान / मृद व जलसंधारणाची कामे करण्यासाठी यंत्रसामुग्री उपलब्ध करण्याकरिता शासन निर्णय दिनांक ०२ जानेवारी, २०१८ अन्वये सुरु करण्यात आलेल्या जलसमृद्धी यंत्रसामग्री (अर्थमूव्हर्स) व्याज अर्थसहाय्य योजनेअंतर्गत राज्यातील ३१८ लाभार्थांना यंत्रसामुग्री उपलब्ध झालेली आहे. शासनामार्फत देण्यात येणारा कमाल व्याज परतावा लक्षात घेता प्रतिमाह रु.९८३३.३३ (रुपये नऊ हजार आठशे तेहतीस पैसे तेहतीस फक्त) इतक्या व्याजाच्या हप्त्याप्रमाणे ३१८ लाभार्थांकरिता माहे जून, २०२२ अखेरचे व्याजाचे हफ्ते संबंधित लाभार्थ्यांना अदा करण्याकरिता रक्कम रुपये २.१० कोटी (रुपये दोन कोटी दहा लक्ष फक्त) इतका निधी महाराष्ट्र सहकार विकास महामंडळ, पुणे यांना वितरित करण्यास मान्यता देण्यात येत आहे.
२. योजनेसाठी नियंत्रक अधिकारी म्हणून आयुक्त (सहकार) राहतील. सदर निधी कोषागारातून आहरीत करण्याकरिता “सहकार आयुक्त कार्यालयातील लेखाधिकारी यांना आहरण व संवितरण अधिकारी म्हणून घोषित करण्यात येत आहे. नियंत्रक अधिकारी आणि आहरण व संवितरण अधिकारी यांनी ही तरतूद संदर्भाधीन शासन निर्णयान्वये निश्चित केलेल्या कार्यपध्दतीनुसार, अटी व शर्तीनुसार खर्च होईल याची दक्षता घ्यावी.
३. याबाबतचा खर्च मागणी क्रमांक-झेड एच-३, मुख्य लेखाशिर्ष २४०२ (०१) (०५) उत्खनन (अर्थमुव्हर्स) यंत्रसामुग्री व्याज अर्थसहाय्य योजना (कार्यक्रम) ३३, अर्थसहाय्य (२४०२ए२३७) या लेखाशिर्षाखाली दर्शविण्यात यावा.
४. लाभार्थांना वित्तिय संस्थांकडून उपलब्ध करून देण्यात येणाऱ्या कर्जावरील शासनामार्फत अनुज्ञेय असलेली व्याज परतफेडीची रक्कम संबंधित लाभार्थ्याच्या बचत खात्यावर उपलब्ध करून देण्याची जबाबदारी व्यवस्थापकीय संचालक, महाराष्ट्र सहकार विकास महामंडळ, पुणे यांची राहील.
५. सदर वितरित निधीचे उपयोगिता प्रमाणपत्र व जलसमृध्दी यंत्रसामग्री (अर्थमूव्हर्स) व्याज अर्थसहाय्य योजनेचा मासिक प्रगती अहवाल व्यवस्थापकीय संचालक, महाराष्ट्र सहकार विकास महामंडळ, पुणे यांनी नियंत्रक अधिकाऱ्यामार्फत पुढील महिन्याच्या १० तारखेपर्यंत शासनास सादर करावा.
६. हा शासन निर्णय वित्त विभागाचे परिपत्रक क्र. अर्थसं २०२३ / प्र.क्र.४० / अर्थ-३, दिनांक १२ एप्रिल, २०२३ अन्वये प्रशासकीय विभागाला दिलेल्या अधिकारास अनुसरून तसेच नियोजन विभाग अनौपचारिक संदर्भ क्र.२३३/२३/का.१४३४, दिनांक २८/०९/२०२३ व वित्त
पृष्ठ ४ पैकी २
# Page 3
शासन निर्णय क्रमांक: जलसं-२०२३/प्र.क्र.१८१/जल-७
विभाग अनौपचारिक संदर्भ क्र.५११/२०२३/व्यय-१५, दिनांक २४/११/२०२३ नुसार त्या विभागांनी दिलेल्या सहमतीने निर्गमित करण्यात येत असून सदर परिपत्रकामधील अटी व शर्तीचे काटेकोरपणे पालन करण्याची दक्षता घेण्यात यावी.
# Page 4