# Page 1
राज्यस्तरीय आदिवासी उपयोजना निधी वितरण सन २०२०-२०२१
महाराष्ट्र शासन
मृद व जलसंधारण विभाग,
शासन निर्णय क्रमांक : आउयो-२०१७/प्र.क्र.४/जल-४
मंत्रालय, मुंबई-४०० ०३२
दिनांक : २२ डिसेंबर, २०२०.
वाचा:- १) शासन निर्णय समक्रमांक दिनांक १९ सप्टेंबर, २०१९.
२) प्रादेशिक जलसंधारण अधिकारी, मृद व जलसंधारण विभाग, नाशिक यांचे पत्र क्र.लेखा शाखा/धा-७(२०-२१)/१८३८/सन २०२०, दिनांक २४ सप्टेंबर, २०२०.
३) वित्त विभाग परिपत्रक क्रमांक अर्थसं-२०२०/प्र.क्र.६४/अर्थ-३, दिनांक १६ एप्रिल आणि १० नोव्हेंबर, २०२०.
४) शासन निर्णय, आदिवासी विकास विभाग क्र. बीयुडी-२०२०/प्र.क्र.११/का.६, दिनांक २१ डिसेंबर, २०२०.
प्रस्तावना : नाशिक जिल्ह्याच्या त्र्यंबकेश्वर तालुक्यामध्ये ४८० हेक्टर सिंचन क्षमता निर्माण करणाऱ्या उपसा सिंचन योजना, टाकेदेवगाव व आवडाई टाकेहर्ष या प्रगतीपथावर असलेल्या प्रकल्पाकरिता संदर्भिय अ.क्र.१ वरील आदेशानुसार यापुर्वी निधीचे वितरण करण्यात आले आहे. त्यानुषंगाने प्रकल्पाच्या उर्वरित झालेल्या कामाबाबत संदर्भिय क्र.२ वरील सादर करण्यात आलेला निधी मागणीचा प्रस्ताव आदिवासी विकास विभागाकडून संदर्भिय क्र. ४ नुसार मान्य करण्यात आला आहे. त्यास अनुसरुन आदिवासी उपयोजनेमधून खालीलप्रमाणे निधीचे वितरण करण्यात येत आहे.
निर्णय : उपसा सिंचन योजना, टाकेदेवगाव व आवडाई टाकेहर्ष ता. त्र्यंबकेश्वर, जि. नाशिक या ०२ प्रकल्पांच्या झालेल्या कामाची देयके अदा करण्यासाठी अनुक्रमे रुपये १६६.०० लक्ष व रुपये १६४.०० लक्ष याप्रमाणे एकूण रुपये ३३०.०० लक्ष (अक्षरी रुपये तीन कोटी तीस लक्ष फ़क्त) निधी खालील अटी व शर्थीच्या अधीन वितरित करण्यात येत आहे :
अ) वरील प्रकल्पाच्या कामांकरिता जलसंधारण मंडळाकडून अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करण्यात यावी, ई) आदिवासी विकास विभागाच्या संदर्भिय आदेशामधील निदेशांचे काटेकोर अनुपालन करण्यात यावे,
# Page 2
शासन निर्णय क्रमांकः आउयो-२०१७/प्र.क्र.४/जल-४
फ़) काम गुणवत्तापुर्वक असून, त्याबाबत तक्रारी नसल्याची खातरजमा करून केलेल्या कामाच्या देयकाआधारे निधीचे वितरण करावे व त्याबाबतचा अनुपालन अहवाल आदिवासी विकास विभाग व प्रस्तुत विभागास सादर करण्यात यावा.
२. प्रादेशिक जलसंधारण अधिकारी मृद व जलसंधारण विभाग, नाशिक यांनी वरीलप्रमाणे निधीचे आहरण करुन, संबंधित जिल्हा जलसंधारण अधिका-यांकडे वितरण करावे. सदरचा खर्च खालील लेखाशीर्षाखाली खर्ची टाकण्यात यावा व सन २०२०-२१ च्या मंजूर अनुदानामधून भागविण्यात यावा.
मागणी क्रमांक टी-६ ४७०२-लहान पाटबंधाऱ्यावरील भांडवली खर्च
७९६ जनजाती क्षेत्र उपयोजना
(०१) जनजाती क्षेत्र उपयोजनांतर्गत योजना
(०१) (१८) राज्य एकत्रित निधी अंतर्गत लहान पाटबंधारे योजना
(राज्यस्तर योजना) (४७०२७७२१)
५३ मोठी बांधकामे)
३. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती अप्पर आयुक्त तथा मुख्य अभियंता (मृवजसंवि) प्रादेशिक क्षेत्र औरंगाबाद, आदिवासी विकास विभाग व प्रस्तुत विभागास उपलब्ध करुन द्याव्यात.
४. याद्वारे वितरित निधीचा ताळमेळ ठेवण्याची जबाबदारी लघुसिंचन (जलसंधारण) मंडळ, नाशिक यांची राहिल व अप्पर आयुक्त तथा मुख्य अभियंता (मृवजसंवि) प्रादेशिक क्षेत्र, औरंगाबाद सदर बाबींचे समन्वयक प्राधिकारी राहतील.
५. प्रस्तुत आदेश, आदिवासी विकास विभागाच्या संदर्भिय आदेशामधील मान्यतेनुसार आणि वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहेत. डिजीटल स्वाक्षरीने साक्षांकित केलेले हे आदेश महाराष्ट्र शासनाच्या
# Page 3