# Page 1
महाराष्ट्र जलसंधारण महामंडळाकरिता भागभांडवली अंशदानाचे वितरण.
महाराष्ट्र शासन
मृद व जलसंधारण विभाग
शासन निर्णय क्र. मजम-२०२१/प्र.क्र.१०४/जल-३
मंत्रालय, मुंबई-४०० ०३२
दिनांक :- ११ नोव्हेंबर, २०२१
वाचा :- १) शासन निर्णय, वित्त विभाग क्र.अर्थसं-२०२०/प्र.क्र.४८/अर्थ-३, दिनांक २४ जून आणि १४ ऑक्टोबर. २०२१.
२) शासन पत्र क्र. मजम-२०२१/प्र.क्र.१०२/जल-३, दिनांक ०१ जुलै, २०२१.
३) व्यवस्थापकिय संचालक, महाराष्ट्र जलसंधारण महामंडळ, औरंगाबाद
यांचे पत्र क्र. मजसमं/लेखा-१ / निधी मागणी/१२०२/सन २०२०-२१,
दिनांक २५ ऑक्टोंबर, २०२१.
४) शासन पत्र समक्रमांक दिनांक २८ ऑक्टोबर, २०२१.
प्रस्तावना :- महाराष्ट्र जलसंधारण महामंडळाने हाती घेतलेल्या प्रकल्पांच्या उभारणीकरिता भागभांडवली अंशदान म्हणून सन २०२१-२२ या आर्थिक वर्षामध्ये अर्थसंकल्पित करण्यात आलेल्या रुपये १५६३.०० कोटी निधीपैकी संदर्भिय दि. १४/१०/२१ च्या आदेशानुसार सद्या उपलब्ध झालेल्या निधीच्या वितरणाबाबत खालीलप्रमाणे निर्णय घेण्यात आला आहे.
निर्णय :- महाराष्ट्र जलसंधारण महामंडळाकडील प्रगतीपथावरील प्रकल्पांकरिता रुपये ४६९.०० कोटी (अक्षरी रुपये चारशे एकोणसत्तर कोटी फक्त) इतका निधी भाग भांडवली अंशदान स्वरुपात वितरित करण्यासाठी याव्दारे, शासनाची मान्यता प्रदान करण्यात येत आहे.
२. उपरोक्त निधी कोषागारतून आहरित व संवितरित करुन व्यवस्थापकीय संचालक, महाराष्ट्र जलसंधारण महामंडळ, औरंगाबाद यांच्या नांवे वितरित करण्यासाठी प्रादेशिक जलसंधारण अधिकारी, मृद व जलसंधारण विभाग, औरंगाबाद यांना याव्दारे प्राधिकृत करण्यात येत आहे.
३. सन २०२१-२२ या आर्थिक वर्षाकरिता मा. राज्यपाल महोदयांचे वैधानिक विकास मंडळाचे प्रदेशनिहाय निदेश प्राप्त नसल्याने याव्दारे वितरीत करण्यात येणारा निधी प्रदेशनिहाय सुत्रानुसार वितरीत करण्याचे बंधन असणार नाही.
४. वरीलप्रमाणे उपलब्ध होणाऱ्या निधीमधुन महामंडळाच्या नियोजनानुसार भूसंपादनाच्या प्रकरणांचे दायित्व अदा करण्यात यावे. याप्रमाणे भूसंपादनावर होणाऱ्या खर्चाचा हिशोब करुन निधी शिल्लक राहत असल्यास तशी माहिती शासनास देण्यात यावी.
५. निधी वितरणासंदर्भात शासनाच्या निदेशांचे अनुपालन करण्यात आले नाही किंवा काही भंग करण्यात आला व यामुळे भविष्यात काही तक्रारी किंवा न्यायालयीन प्रकरणे उद्भवल्यास त्याची जबाबदारी ही व्यवस्थापकीय संचालक व मुख्य लेखा व लेखापरीक्षा अधिकारी (CAFO), महाराष्ट्र जल संधारण महामंडळ, औरंगाबाद यांची राहील.
# Page 2
शासन निर्णय क्रमांक : मजम-२०२१/प्र.क्र.१०४/जल-३
६. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२१-२२ या आर्थिक वार्षाच्या मंजूर तरतूदीमधून भागविण्यात यावा.
मागणी क्रमांक-झेडएच-५, प्रधान लेखाशिर्ष ४४०२, मृद व जलसंधारण यावरील भांडवली खर्च,
१९० सार्वजनिक क्षेत्रातील व इतर उपक्रमांतील गुंतवणूका,
(०१) भाग भांडवली अंशदान (०१)(०१) महाराष्ट्र जलसंधारण महामंडळाला भागभांडवली अंशदान (४४०२ २८२३),
३२, अंशदाने (दत्तमत) (योजनांतर्गत)
७. प्रस्तुत शासन निर्णय, नियोजन विभागाची सहमती व वित्त विभाग अनौपचारिक संदर्भ क्र. ४८२/ व्यय-१५, दिनांक १८ ऑक्टोंबर, २०२१ नुसार प्राप्त सहमतीनुसार निर्गमित करण्यात येत आहेत.