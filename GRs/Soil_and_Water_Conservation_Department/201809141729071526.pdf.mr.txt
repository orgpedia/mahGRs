# Page 1
वाल्मी औरंगाबाद येथे प्रतिनियुक्तीने जाणाऱ्या अधिकारी/कर्मचाऱ्यांच्या सेवाविषयक बाबी हाताळण्याकरिता आहरण व संवितरण तसेच नियंत्रक अधिकारी घोषित करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः आस्थाप-२०१८/प्र.क्र.१५१/जल-२
मंत्रालय, मुंबई - ४०० ०३२
दिनांक : १४.०९.२०१८
वाचा : १) शासन निर्णय क्रमांक: आस्थाप-२०१६/प्र.क्र.८८ (भाग-९)/जल-२, दि. ३१ मे, २०१७ २) शासन अधिसुचना सामान्य प्रशासन विभाग क्रमांक: शाकानि २०१७/प्र.क्र.१२०/१८ (र. व का.) दि.२६.९.२०१७ ३) शासन परिपत्रक जलसंपदा विभाग क्रमांक:संकिर्ण २००८/(३७१/२००८) आ.(वर्ग-१) दि. ११ सप्टेंबर, २००८.
शासन निर्णय :
जल व भूमि व्यवस्थापन संस्था, औरंगाबाद (वाल्मी) या संस्थेमध्ये विविध संवर्गातील /गटातील
अधिकारी व कर्मचाऱ्यांच्या प्रतिनियुक्तीने नियुक्त्या केल्या जातात. अशा प्रतिनियुक्तीने वाल्मीमध्ये नियुक्त
केलेल्या अधिकारी/कर्मचाऱ्यांच्या बाबतीत त्यांच्या सेवापुस्तकांचे जतन करणे, त्यामधील नोंदी अद्यावत
करणे, रजा रोखीकरण, वार्षिक वेतनवाढी मंजुर करणे, भविष्य निर्वाह निधीमधील अग्रीम मंजुर करणे,
सेवानिवृत्तीची प्रकरणे महालेखापाल यांच्याकडे पाठविणे इ. प्रकरणे हाताळण्याचे अधिकार सदर संस्थेस
नसल्याने अशा प्रकारची सर्व प्रकरणे हाताळण्यासाठी उप आयुक्त, वित्त, मृद व जलसंधारण आयुक्तालय,
वाल्मी परिसर, औरंगाबाद यांना आहरण व संवितरण अधिकारी म्हणून तसेच आयुक्त मृद व जलसंधारण,
औरंगाबाद यांना नियंत्रक अधिकारी म्हणून घोषित करण्यात येत आहे.
जल व भूमी व्यवस्थापन संस्था (वाल्मी), औरंगाबाद येथे बदलीने/प्रतिनियुक्तीने कार्यरत असलेले व
यापुढे बदलीने / प्रतिनियुक्तीवर जाणारे सर्व अधिकारी कर्मचाऱ्यांची सेवापुस्तके बदलीने / प्रतिनियुक्तीच्या
कालावधीकरिता जतन करण्यासाठी आयुक्त मृद व जलसंधारण, औरंगाबाद यांच्याकडे सुपूर्द करण्यात
यावीत व या संदर्भातील सर्व प्रकरणे यापुढे त्यांनी हाताळावीत.
# Page 2
शासन निर्णय क्रमांकः आस्थाप २०१८/प्र.क्र. १५१/जल-२, दिनांक १४.०९.२०१८