# Page 1
राज्यातील माजी मालगुजारी तलावांचे पुनरुज्जीवन व दुरूस्ती संदर्भात मार्गदर्शक सुचना.
महाराष्ट्र शासन
मृद व जलसंधारण विभाग,
शासन निर्णय क्र. संकिर्ण-२०२३/प्र.क्र.५१६/जल-१
मंत्रालय, मुंबई ४०० ०३२
दिनांक: ११ ऑक्टोबर, २०२३.
वाचाः
१. ग्रामविकास व जलसंधारण विभाग, शासन निर्णय क्र. लपायो-१०९५/प्र.क्र.२६६ / जल २अ, दिनांक १५, १९९६.
२. ग्रामविकास व जलसंधारण विभाग, शासन निर्णय क्र. लपायो-२००८/प्र.क्र.४३ / जल-१, दिनांक १२ मार्च, २००८.
३. नियोजन विभाग शासन निर्णय क्र. मग्रारोहयो-२००८/प्र.३५ / रोहयो- ६ दि. २७ ऑगस्ट, २००८.
४. ग्रामविकास व जलसंधारण विभाग, शासन निर्णय क्र. लपायो-२००९/प्र.क्र.१५१ / जल-१, दि. १५ मार्च, २०११.
५. ग्रामविकास व जलसंधारण विभाग, शासन निर्णय क्र. मामात-२०१२/प्र.क्र.७७ /जल-१, दि.
१९ मे, २०१२.
६. जलसंपदा विभाग, शासन निर्णय क्र. तलाव-२००८/(२४२/२०१५)/ सिव्य (कामे) दिनांक २१ जानेवारी, २०१६.
७. जलसंपदा विभाग, शासन निर्णय क्र. मामा. तलाव-२००८/(२४२/२०१५)/ सिंव्य (कामे), दिनांक २९ फेब्रुवारी, २०१६.
८. मृद व जलसंधारण विभाग शासन निर्णय क्र. मामात-२०१६/प्र.क्र.१२३/जल-१, दि. १६ मे, २०१६.
९. जलसंपदा विभाग, शासन निर्णय क्र. मापदंड २०१७/(४५२/२०१७)/लपा-२, दि. १३ जुलै, २०१८ १०. मृद व जलसंधारण विभाग शासन निर्णय क्रमांक: गामुध-२०२३/प्र.क्र. २२/जल-१३, दि.
२० एप्रिल, २०२३
प्रस्तावना:
पूर्व विदर्भातील भंडारा, गोंदिया, चंद्रपूर, गडचिरोली जिल्ह्यातील संपूर्ण, नागपूर जिल्ह्यातील पुर्वेकडील भाग व मराठवाड्यातील नांदेड व अमरावती विभागातील, यवतमाळ जिल्ह्यातील काही भागातील भूभाग हा रुपांतरीत खडक ( Metamorphic Rock) या प्रकाराचा आहे. पाऊस कितीही पडला तरी जमिनीत पाणी फार कमी प्रमाणात मुरणे ह्या भूस्तराचे वैशिष्टे
# Page 2
शासन निर्णय क्रमांक: संकिर्ण-२०२३/प्र.क्र.५१६/जल-१
आहे. त्यामुळे शाश्वत सिंचनाची सोय करण्याकरीता, पावसाचे पाणी तलावांमध्ये साठवण करण्याची आवश्यकता लक्षात घेऊन विदर्भामध्ये मोठ्या प्रमाणावर तलाव बांधण्यात आलेले होते.
विदर्भातील ह्या भागात धान (भात) हे प्रमुख पीक आहे. पावसाळ्यातील जून ते सप्टेंबर ह्या चार महिन्यात सरासरी पाऊस होतो. परंतु अनेकदा जेव्हा धानाच्या पिकाला पाण्याची अधिक गरज असते त्याच वेळी बऱ्याचदा अनियमित पडणाऱ्या पर्जन्यमानामध्ये मोठा खंड पडतो व धानाच्या उत्पादनावर मोठा परिणाम होतो. त्यामुळे पावसाच्या खंडावर मात करुन संरक्षित सिंचन प्रदान करण्याच्या दृष्टीकोनातून सुमारे ३०० वर्षापूर्वी गोंड राजांच्या कालावधीत ह्या भागात ३१,९०० हेक्टर सिंचन क्षमतेचे सुमारे ६७०० तलावांचे बांधकाम करण्यात आले. ब्रिटीश काळात ह्या तलावांची मालकी मालगुजारांकडे होती. सन १९५० मध्ये शासनाने मालगुजारांकडून हे तलाव ताब्यात घेतले, तेव्हापासून ह्या तलावांस "माजी मालगुजारी तलाव" असे संबोधण्यात येऊ लागले.
० ते १०० हेक्टर सिंचन क्षमतेचे तलाव जिल्हा परिषदेकडे व १०० हेक्टर वरील सिंचन क्षमतेचे तलाव जलसंधारण व जलसंपदा विभागाकडे हस्तांतरीत करण्यात आलेले आहेत.
ज्या शेतकऱ्यांना ह्या माजी मालगुजारी तलावांपासून सिंचनाची सोय उपलब्ध आहे अशा निस्तार हक्क धारक लाभार्थ्यांची नावानिशी व क्षेत्रानिशी यादी निस्तार हक्क पत्रकात उपलब्ध असून हा दस्तावेज तलाठी कार्यालयात उपलब्ध आहे. तलावातील पाण्याचा उपयोग खरीप हंगामातील भात पिकासाठी सिंचन करण्याचा मोफत हक्क मा. सर्वोच्च न्यायालयाच्या आदेशान्वये निस्तार हक्क धारकांकडे आहे.
या तलावांचा अभ्यास करुन अहवाल सादर करण्याबाबत महाराष्ट्र शासन, ग्रामविकास व जलसंधारण विभाग, शासन निर्णय क्र. मामात २०११/प्र.क्र.३४४/जल-३, दिनांक ०३ नोव्हेंबर, २०११ अन्वये अॅड. मधुकरराव किंमतकर यांचे अध्यक्षतेखाली समिती स्थापन करण्यात आली. या समितीने शासनाकडे सन २०१२ मध्ये अहवाल सादर केला आहे. या अहवालानुसार सद्यस्थितीत जिल्हा परिषदेकडे व्यवस्थापनाकरीता असलेले बहुतेक माजी मालगुजारी तलाव जीर्ण अवस्थेत असून तलावांची क्षति झालेली आहे व त्यांची विशेष दुरुस्ती व पुनरुज्जीवनाचे काम हाती घेण्याबाबत शिफारस करण्यात आली होती.
१०० हेक्टर पेक्षा अधिक सिंचन क्षमता असलेल्या १२८ माजी मालगुजारी तलावांच्या नुतनीकरणाचा कार्यक्रम यापूर्वीच विदर्भ पाटबंधारे विकास महामंडळामार्फत हाती घेण्यात आलेला आहे. सदरचे १०० हेक्टरपेक्षा जास्त व १०० हेक्टर पेक्षा कमी सिंचन क्षमता असलेल्या माजी मालगुजारी तलावांचे पुनरुज्जीवन करण्यासाठी शासनाने संदर्भ क्र. ८ च्या शासन निर्णयाद्वारे मोहीम हाती घेतली होती. त्यानुसार १८३३ माजी मालगुजारी तलावांचे पुनरुज्जीवन करण्यात आले आहे. मृद व जलसंधारण विभाग, शासन निर्णय क्र. मामात - २०१६/प्र.क्र.१२३/जल-१, दिनांक १६/०५/२०१६ अधिक्रमित करून आता राज्यातील माजी मालगुजारी तलावांचे पुनरुज्जीवन व दुरूस्ती संदर्भात मार्गदर्शक सुचना निर्गमित करण्याची बाब शासनाच्या विचाराधीन होती. त्यानुसार पुढील प्रमाणे शासन निर्णय निर्गमित करण्यात येत आहे.
पृष्ठ ६ पैकी २
# Page 3
शासन निर्णय क्रमांक: संकिर्ण-२०२३/प्र.क्र.५१६/जल-१
शासन निर्णय : राज्यातील माजी मालगुजारी तलावांचे पुनरुज्जीवन व दुरूस्ती संदर्भात सुचना: १) पुनरुज्जीवन व दुरुस्ती करावयाच्या माजी मालगुजारी तलाव उपचाराची किंमत लघु पाटबंधारे तलावांकरिता जलसंपदा विभाग शासन निर्णय क्र.मापदंड २०१७ / (४५२ / २०१७) / लपा-२, मंत्रालय, मुंबई - ४०० ०३२, दिनांक १३ जुलै, २०१८ नुसार असलेल्या प्रती सघमी प्रचलित आर्थिक मापदंडाच्या २० टक्के लागु राहील.
२) जिल्हा परिषद व राज्य स्तर यांच्या अखत्यारीत माजी मालगुजारी तलावांचे पुनरुज्जीवन व दुरुस्तीची कामे त्या त्या यंत्रणेने कार्यान्वयन यंत्रणा म्हणून कार्यवाही करावी.
३) माजी मालगुजारी तलाव पुनरुज्जीवन व दुरुस्तीच्या कामांना प्रशासकिय मान्यता शासन स्तरावरून प्रदान करण्यात येतील.
४) माजी मालगुजारी तलाव पुनरुज्जीवन व दुरुस्तीच्या कामांचे प्रस्तावित करावयाच्या बाबी: i. माती काम, विमोचक, सांडवा इत्यादीस दुरूस्ती करणे.
ii. गाळ काढणे व तलाव खोलीकरण करणे.
iii. तलावाच्या बुडीत क्षेत्रात मत्स्यव्यवसाय विभागाच्या सल्ल्यानुसार जास्तीत जास्त अर्ध्या हेक्टर पर्यंत क्षेत्रफळाच्या व २ ते ३ मीटर खोलीचे तळे घेणे.
५) सदर प्रशासकीय मान्यतेस खालील प्रमाणे अटी व शर्ती लागू राहतील १. ज्या माजी मालगुजारी तलावांच्या दुरुस्तीला १० वर्षे किंवा अधिक कालावधी झालेला आहे असे तलाव दुरुस्तीसाठी पात्र राहतील. जिल्हा परिषद व राज्यस्तर मृद व जलसंधारण विभागाच्या जिल्हा जलसंधारण अधिकारी यांनी संयुक्त निरीक्षण टिप्पणीत प्रस्तावित पुनरुज्जीवन व दुरुस्तीच्या बाबी नमुद करून टिप्पणी निर्गमित करुन अंदापत्रक तयार करावे. तथापि नैसर्गिक आपत्तीमुळे झालेल्या क्षतिकरिता १० वर्षाचा कालावधी कमी करण्याकरिता प्रादेशिक जलसंधारण अधिकारी यांनी प्रत्यक्ष कार्यस्थळी भेट देऊन निरीक्षण टिप्पणीत प्रस्तावित पुनरुज्जीवन व दुरुस्तीच्या बाबी नमुद करून टिप्पणी निर्गमित करुन अंदापत्रक तयार करावे.
२. कामे चालू करण्यापूर्वी अंदाजपत्रक / प्रकल्प योग्यतेबाबत सक्षम तांत्रिक अधिकाऱ्याने प्रमाणित करावे आणि त्याचे छायाचित्र / GIS Based Photos काढावेत.
३. शासन निर्णय क्रमांक: गामुध-२०२३ / प्र.क्र. २२/जल- १३, दि. २०-०४-२०२३ नुसार राज्यात गाळमुक्त धरण व गाळयुक्त शिवार योजना राबविण्यात आली आहे. सदर शासन निर्णयातील बाबी तलावातील गाळ उपसण्याच्या कामाकरिता विचारात घ्याव्या.
४. दुरुस्तीचे काम सुरू करण्यापुर्वी, काम सुरू असतांना व काम पुर्ण झाल्यावरच्या सर्व टप्प्यांवर, सदर कामांची प्रादेशिक दक्षता व गुणनियंत्रण पथकामार्फत तपासणी करण्यात यावी. तद्नंतर प्रादेशिक दक्षता व गुणनियंत्रण पथकाकडून सदर
पृष्ठ ६ पैकी ३
# Page 4
शासन निर्णय क्रमांक: संकिर्ण-२०२३/प्र.क्र.५१६/जल-१
दुरूस्तीचे काम समाधानकारक असल्याचे प्रमाणपत्र प्राप्त झाल्यानंतर दुरूस्ती कामांची अंतिम देयके अदा करण्यात यावी.
५. वित्त आणि नियोजन विभागाच्या प्रचलित निर्देशांचे तंतोतंत पालन करावे. तथापि, शासनाकडून निधीचे वितरण संबंधित प्रादेशिक जलसंधारण अधिकारी यांना करण्यात येईल. त्यांच्याकडून सदर निधी वितरण कामनिहाय जिल्हा परिषद व जिल्हा जलसंधारण अधिकारी (राज्यस्तर) यंत्रणेकडून दुरुस्तीच्या सिंचन कामांना वितरीत करण्यात यावे.
६. शासनाच्या ई-निविदा धोरणानुसार निविदा प्रक्रियेचा अवलंब करावा.
७. या तलावांचे पुनरुज्जीवन करण्याबरोबरच गाव पातळीवर गावातील निस्तार हक्क धारक समितीकडे या तलावांची देखभाल दुरुस्ती करण्याची जबाबदारी सोपविण्यात यावी व याकरीता त्यांचे उपयुक्त प्रबोधन व सक्षमीकरण करण्यात यावे.
८. माजी मालगुजारी तलावांचे पुनरुज्जीवन करण्यास उपयुक्त तलावांचे टप्प्याटप्प्याने आर्थिक नियोजन करावे. सदर तलावांच्या पुनरुज्जीवनाचे नियोजन Project Based Planning च्या तत्वावर करावे.
९. या तलावांचे पुनरुज्जीवन झाल्यावर पुढील देखभाल दुरुस्तीकरीता हे तलाव "निस्तार हक्क धारक पाणी वापर संस्था" तयार करुन त्यांना हस्तांतरण करण्यात यावेत. तथापि, एखाद्या तलावावर "निस्तार हक्क धारक पाणी वापर संस्था निर्माण करणे शक्य नसल्यास निस्तार हक्क धारकांची सहमती घेऊन त्या गावातील ग्रामपंचायतीला तलाव हस्तांतरित करण्यात यावेत.
१०. धानाच्या पिकाकरीता संरक्षित सिंचनाच्या सोयीसाठी बांधण्यात आलेल्या सदर माजी मालगुजारी तलावांचा उपयोग दुबार पिकांसाठी विशेष म्हणजे रब्बी पीक, भाजीपाला व फळ पिकांसाठी अतिरिक्त सिंचन क्षमता निर्माण करुन करता येईल यानुसार सदर तलावांच्या पुनरुज्जीवनाचे नियोजन करण्यात यावे.
११. या तलावांच्या पुनर्स्थापनेकरीता प्राप्त होणारा निधी संबंधित प्रादेशिक जलसंधारण अधिकारी, मृद व जलसंधारण विभाग यांचेकडे देण्यात येईल. मात्र या निधीचे यंत्रणानिहाय उपलब्ध निधी व झालेला खर्च याचा आढावा घेऊन त्यात अंतर जिल्हा पुनर्विनियोजन करण्याचे अधिकार अप्पर आयुक्त जलसंधारण तथा मुख्य अभियंता, मृद व जलसंधारण यांना राहतील.
१२. दुरुस्ती करावयाच्या माजी मालगुजारी तलाव उपचाराची किंमत लघु पाटबंधारे तलावांकरिता जलसंपदा विभाग शासन निर्णय क्र.मापदंड २०१७/(४५२/२०१७)/लपा-२, मंत्रालय, मुंबई - ४०० ०३२, दिनांक १३ जुलै, २०१८ नुसार असलेल्या प्रती सघमी प्रचलित आर्थिक मापदंडाच्या २० टक्के मर्यादित असावी. तसेच दुरुस्ती करावयाच्या बांधकामाची / उपचाराची किंमत लघु पाटबंधारे तलावांकरिता असलेल्या प्रचलित आर्थिक मापदंडाच्या २० टक्के पेक्षा जास्त असल्यास अशा कामाच्या अंदाजपत्रकांना प्रशासकीय मान्यता प्रस्ताव सादर करण्यापुर्वी संबंधित प्रादेशिक जलसंधारण अधिकारी यांनी स्थळ पाहणी करुन निरिक्षण टिप्पणी काढुन कामाच्या बाबी निश्चित करणे आवश्यक राहील. या स्थळ पृष्ठ ६ पैकी ४
# Page 5
शासन निर्णय क्रमांक: संकिर्ण-२०२३/प्र.क्र.५१६/जल-१
निरिक्षण टिप्पणी मध्ये प्रचलित आर्थिक मापदंडाच्या २० टक्के पेक्षा कमी रक्कमेमध्ये मा. मा. तलावाची दुरुस्ती करणे शक्य नसल्याबाबतची सविस्तर कारणमीमांसा आवश्यक राहील.
१३. दुरुस्तीच्या कामाचा दोष देय कालावधी (Defect Liability Period ) हा ५ वर्षे राहिल.
१४. मृद व जलसंधारण विभागाची कार्यकक्षा २५० हेक्टर वरून ६०० हेक्टर पर्यंत वाढविण्यात आलेली असल्याने • O ते ६०० हे. सिंचन क्षमतेच्या मर्यादेत जिल्हा परिषद, राज्यस्तर, यांच्या अधिपत्याखालील माजी मालगुजारी तलावांची दुरुस्ती कामासाठी येणारा खर्च मागणी क्रंमाक झेडएच-५, ४७०२ लहान पाटबंधारे योजना, ४७०२ ए ०७३ (२)(४) जुन्या मालगुजारी तलावांची पुनर्बांधणी व मजबुतीकरण (कार्यक्रम), ५३, मोठी बांधकामे, या लेखाशिर्षाखाली करण्यात यावा.
या शासन निर्णयातील सूचनांचे काटेकोरपणे पालन होईल याची दक्षता घेण्यात यावी.
# Page 6