# Page 1
मागणी क्र. झेडएच-३,लेखाशिर्ष-२४०२ ए २१९ आदर्शगांव संकल्प व प्रकल्प समितीच्या कार्यालयीन खर्चासाठी सन २०२३-२४ चे अनुदान वाटप करण्याबाबत (कार्यक्रम).
महाराष्ट्र शासन
मृद व जलसंधारण विभाग
शासन निर्णय क्रमांक: आगायो-२०२३/प्र.क्र.२०/जल-९
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- १९ जून, २०२३
वाचा:- शासन निर्णय, ग्राम विकास व जलसंधारण विभाग क्रमांक: १. कृषि व पदुम विभाग शासन क्र. मृदसं १९१/१०९२/सीआर- २८/६ ओ, दि.२० फेब्रुवारी, २०२०.
२. ग्राम विकास व जलसंधारण विभाग शासन निर्णय क्र. आगायो-२०१०/प्र.क्र.४५/जल- ८, दिनांक १३ ऑगस्ट, २०१०.
३.ग्राम विकास व जलसंधारण विभाग शासन निर्णय क्र.आगायो-२०११/प्र.क्र.९४/जल-८, दिनांक ३ जानेवारी २०१२.
४. ग्राम विकास व जलसंधारण विभाग शासन निर्णय क्र. आगायो-२०१४/प्र.क्र.१६२/जल- ८, दिनांक १० मार्च, २०१५ ५. सदस्य सचिव आदर्शगाव संकल्प व प्रकल्प समिती, तथा संचालक मृद संधारण व पाक्षेव्य, कृषि आयुक्तालय, महाराष्ट्र राज्य, पुणे यांचे पत्र क्र. आगायो/२२-२३/६० टक्केनिधीमागणी /१५७५७/२०२२, दि. २६ एप्रिल, २०२२ ६. वित्त विभाग शासन परिपत्रक क्र.अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३.
७. मृद व जलसंधारण विभाग, शासन निर्णय क्रमांक: आगायो-२०२३/प्र.क्र.२०/जल-९, दि.२५ मे, २०२३ ८. संचालक मृद संधारण व पाक्षेव्य, कृषि आयुक्तालय, महाराष्ट्र राज्य, पुणे यांचे पत्र क्र. आगायो/लेखा/२३-२४/निधीमागणी१४०१७/२०२३ दि. २४ एप्रिल, २०२३
प्रस्तावना: आदर्शगाव संकल्प व प्रकल्प योजना संदर्भाधिन दि. २० फेब्रुवारी, १९९२ च्या शासन निर्णयान्वये सुरु करण्यात आली आहे. सदर योजना लोकसहभागातून ग्राम विकास या संकल्पनेवर आधारित आहे. गावाच्या सर्वांगीण विकासाच्या दृष्टीने शासनाच्या विविध योजना या गावामध्ये राबविण्यात येतात. यामध्ये प्रामुख्याने शासनाच्या १२ निरनिराळ्या विभागांच्या एकूण ५९ योजनांचा समावेश आहे. त्यापैकी पाणलोट क्षेत्र विकासाचे काम हे गाभा क्षेत्र म्हणून आणि इतर विभागाचे काम हे बिगर गाभा क्षेत्र म्हणून वर्गीकृत करण्यात आलेले आहे. तसेच या योजनेच्या अंमलबजावणीसाठी आणि सनियंत्रणासाठी राज्यस्तरीय कार्यकारी समिती गठीत करण्यात आलेली आहे.
या योजनेच्या मार्गदर्शक सूचना संदर्भाधीन दिनांक १३ ऑगस्ट, २०१० व दि.१० मार्च, २०१५ च्या शासन निर्णयान्वये सुधारित करण्यात आल्या आहेत. दिनांक १३ ऑगस्ट, २०१० च्या शासन निर्णयातील परिच्छेद क्र १७ मध्ये नमूद करण्यात आल्याप्रमाणे आदर्शगाव राज्यस्तरीय कार्यकारी समितीच्या कार्यालयीन खर्चासाठी कमाल रु २०.०० लाखाच्या मर्यादेत निधी दरवर्षी उपलब्ध करुन देणे अनुज्ञेय आहे. तथापि सध्याच्या चलनवाढीमुळे आणि गावाच्या संख्येत होत असलेली वाढ लक्षात घेता या वर्षी रु. ५४.७१ लाख नियतव्यय मंजूर करण्यात आलेला आहे.
# Page 2
शासन निर्णय क्रमांकः आगायो-२०२३/प्र.क्र.२०/जल-९
नियोजन व वित्त विभागाच्या मान्यतेने संदर्भाधीन दिनांक ३ जानेवारी, २०१२ च्या शासन निर्णयान्वये आदर्शगाव योजनेच्या कार्यालयीन खर्चाच्या नवीन लेखाशीर्षास मान्यता देण्यात आली आहे. अशाप्रकारे आदर्शगाव योजनेच्या कार्यालयीन खर्चासाठी अर्थसंकल्पीत करण्यास सुरुवात झाली आहे. आदर्शगाव योजनेच्या कार्यालयीन खर्चासाठी सन २०२३-२४ या आर्थिक वर्षात एकूण रु. ५४.७१ लाख इतका नियतव्यय मंजूर असून वित्त विभाग संदर्भाधीन ६ येथील दि. १२ एप्रिल, २०२३ च्या शासन परिपत्रकान्वये एकंदरीत विभागात कार्यक्रमांतर्गत योजनांसाठी सन २०२३-२४ अर्थसंकल्पीत निधीच्या फक्त ७० टक्के निधी वर्षाअखेरची मर्यादा राहील. यापैकी १० टक्के इतका निधी अर्थसंकल्प अंदाज वितरण व सनियंत्रण प्रणालीवर (बिम्स) वर वितरीत करण्यात आला आहे.
त्यानुसार सन २०२३-२४ या आर्थिक वर्षाकरिता मागणी क्र. झेडएच-३, लेखाशिर्ष - २४०२ ए २१९ अंतर्गत ०६-दूरध्वनी, वीज व पाणी शुल्क, १३ -कार्यालयीन खर्च, १६ - प्रकाशने, २४- पेट्रोल, तेल, वंगण, ३० इतर कंत्राटी सेवा या उद्दिष्टांतर्गत या योजनेसाठी सन २०२३-२४ या आर्थिक वर्षासाठी एकूण रु. ५४.७१ लाख इतका नियतव्यय मंजूर असून, वित्त विभागाच्या दि. १२ एप्रिल, २०२३ रोजीच्या शासन परिपत्रकान्वये अर्थसंकल्पीत निधीच्या अनुषंगाने निधी वितरणाच्या दिलेल्या सूचना विचारात घेता, संदर्भाधीन क्र.०७ येथील पत्रान्वये मागणी केल्यानुसार आदर्शगांव विकास कार्यक्रमांतर्गत रु.३.८२ लक्ष इतक्या निधी वितरीत करण्याची बाब शासनाच्या विचाराधिन होती.
शासन निर्णय: १. वित्त विभागाच्या दि. १२ एप्रिल, २०२३ रोजीच्या शासन परिपत्रकामध्ये अर्थसंकल्पित निधी वितरणाच्या दिलेल्या सूचना विचारात घेता, सन २०२३-२४ या आर्थिक वर्षाकरीता आदर्शगाव संकल्प व प्रकल्प समिती व्यवस्थापन (कार्यक्रम) करिता रु ५४.७१ लक्ष इतका निधी अर्थसंकल्पित करण्यात आला असून, वित्त विभागाने १६ - प्रकाशने वगळता उर्वरित बाबींसाठी १० टक्के याप्रमाणे बीम्स प्रणालीवर उपलब्ध करुन दिलेला एकूण रु.३.८२ लाख (रुपये तीन लक्ष व्याऐंशी हजार फक्त) इतका निधी माहे एप्रिल ते जून, यासाठी वितरीत करण्यास याद्वारे मंजूरी देण्यात येत आहे.
निधीचा बाबनिहाय तपशिल पुढीलप्रमाणे आहे (लाखात)
---------------------------------------------------------------------------------------------------------------------------------------------------
| अ. क्र. | बाब | अर्थसंकल्पित निधी | प्रस्तावित मागणी | वित्त विभागाने बीडीएस प्रणालीवर १६ प्रकाशने वगळता उर्वरित १० टक्के प्रमाणे उपलब्ध करुन दिलेला निधी |
| १ | ०६ - दूरध्वनी, वीज व पाणी शुल्क | ०.२० | ०.०४ | ००.०२ |
| २ | १३- कार्यालयीन खर्च | ०७.०० | १.४० | ०.७० |
| ३ | १६-प्रकाशने | १६.५१ | ३.३० |  |
| ४ | २४- पेट्रोल, तेल, वंगण | ६.०० | १.२० | ०.६० |
| ५ | ३०- इतर कंत्राटी सेवा | २५.०० | ५.०० | २.५० |
|  | एकूण | ५४.७१ | ७.६४ | ३.८२ |
---------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः आगायो-२०२३/प्र.क्र.२०/जल-९
२. हा निधी कोषागारातून आहरण व संवितरण करिता कार्यासन अधिकारी, मृद -५ तथा कृषि उपसंचालक (आदर्शगाव), पुणे यांना आहरण व संवितरण अधिकारी म्हणून घोषित करण्यात येत असून संचालक,मृद संधारण व पाणलोट क्षेत्र व्यवस्थापन, पुणे यांना नियंत्रक अधिकारी म्हणून घोषित करण्यात येत आहे.
३. वितरीत केलेला निधी मंजूर केलेल्या बाबींवर खर्च होईल तसेच याची दक्षता घेण्यात यावी. केलेल्या कार्यवाहीचा अहवाल शासनास नियमितपणे सादर करण्यात यावा.
४. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२३-२४ या आर्थिक वर्षाच्या मंजूर तरतुदीमधुन भागविण्यात यावा.
मागणी क्र. झेडएच-३, मुख्य लेखाशिर्ष २४०२ १०२ मृदसंधारण, (०१) मृद व जलसंधारण (०१)(०३) आदर्शगांव संकल्प व प्रकल्प समिती व्यवस्थापन (कार्यक्रम) (२४०२ ए २१९) ०६-दूरध्वनी, वीज व पाणी शुल्क, ११- देशांतर्गत प्रवास खर्च, १३- कार्यालयीन खर्च, १६ - प्रकाशने, २४-पेट्रोल-तेल-वंगण, ३० - इतर कंत्राटी सेवा
५. हा शासन निर्णय निर्णय वित्त विभागाच्या संदर्भाधिन क्रमांक.६ दिनांक १२ एप्रिल, २०२३ च्या शासन परिपत्रकान्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.