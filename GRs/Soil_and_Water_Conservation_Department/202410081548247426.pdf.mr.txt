# Page 1
मृद व जलसंधारण विभागाच्या दि.३१/१०/२०१९
व दि.२४/०६/२०२१ रोजी अधिसूचित करण्यात
आलेल्या सेवा प्रवेश नियमांमध्ये सुधारणा
सुचविण्यासाठी समिती गठीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक आस्थाप-२०२४/प्र.क्र.२२७/जल-२
मंत्रालय मुंबई-४०००३२
दिनांक : ८ ऑक्टोबर, २०२४
वाचा : १) शासन निर्णय, ग्रामविकास व जलसंधारण विभाग क्र.आस्थाप.२०१६/प्र.क्र.८ (भाग-९) /
जल-२, दि. ३१.०५.२०१७
२) मृद व जलसंधारण विभाग, अधिसूचना दि.३१/१०/२०१९ व दि.२४/०६/२०२१
प्रस्तावना :-
महाराष्ट्र लोकसेवा आयोगाकडून सरळसेवेने नियुक्त झालेल्या उपविभागीय
जलसंधारण अधिकारी (स्थापत्य) गट-अ या संवर्गातील अधिकाऱ्यांना “जिल्हा
जलसंधारण अधिकारी (स्थापत्य) गट-अ व अन्य समकक्ष पदे” या संवर्गातील पदावर
पदोन्नतीसाठी तसेच, सरळसेवेने, जलसंधारण अधिकारी (स्थापत्य) गट-ब (राजपत्रित)
(सहायक अभियंता श्रेणी-२) या संवर्गातील अधिकाऱ्यांना “उपविभागीय जलसंधारण
अधिकारी (स्थापत्य) गट-अ व तत्सम पदे” या संवर्गातील पदावर पदोन्नतीसाठी राखीव
कोटा ठेवण्याची आवश्यकता आहे किंवा कसे? तसेच, राखीव कोटा ठेवावयाचा झाल्यास
तो किती असावा तसेच, सदर अधिकाऱ्यांच्या पदोन्नतीसाठी आवश्यक अर्हताकारी सेवा
किमान किती वषे असावी, याबाबत जलसंपदा व सार्वजनिक बांधकाम या विभागांच्या
तांत्रिक संवर्गाच्या सेवा प्रवेश नियमांचा तुलनात्मक अभ्यास करून त्याआधारे मृद व
जलसंधारण विभागातील तांत्रिक संवर्गाच्या सेवाप्रवेश नियमांमध्ये सुधारणा
करण्यानुषंगाने शिफारस करण्यासाठी त्रि-सदस्यीय समिती गठीत करण्याची बाब
शासनाच्या विचाराधिन होती.
शासन निर्णय :-
महाराष्ट्र लोकसेवा आयोगाकडून सरळसेवेने नियुक्त झालेल्या “उपविभागीय
जलसंधारण अधिकारी (स्थापत्य) गट-अ” तसेच “जलसंधारण अधिकारी (स्थापत्य) गट-
ब (राजपत्रित) (सहायक अभियंता श्रेणी-२)” या संवर्गातील अधिकाऱ्यांना पदोन्नतीमध्ये
राखीव कोटा ठेवण्याची आवश्यकता आहे किंवा कसे? तसेच, राखीव कोटा ठेवायचा
झाल्यास त्याचे प्रमाण निश्चित करण्यासाठी व पदोन्नतीसाठी आवश्यक अर्हताकारी सेवा
कालावधी किमान किती असावा याबाबत जलसंपदा व सार्वजनिक बांधकाम या
विभागांच्या तांत्रिक संवर्गाच्या सेवा प्रवेश नियमांचा तुलनात्मक अभ्यास करून, या
विभागाच्या दि.३१/१०/२०१९ व दि.२४/०६/२०२१ रोजीच्या सेवा प्रवेश नियमांमध्ये
आवश्यक सुधारणा करणेबाबत, शासनास शिफारशी करण्यासाठी आयुक्त, मृद व
# Page 2
शासन निर्णय क्रमांकः आस्थाप-२०२४/प्र.क्र.२२७/जल-२
जलसंधारण यांच्या अध्यक्षतेखाली त्रि-सदस्यीय समिती पुढीलप्रमाणे गठीत करण्यात
येत आहे ;
१)आयुक्त, मृद व जलसंधारण, छ.संभाजीनगर -
अध्यक्ष
२)श्री.सुनिल पां. कुशिरे, व्यवस्थापकीय संचालक, महाराष्ट्र जलसंधारण
महामंडळ, छत्रपती संभाजीनगर -
सदस्य
३)श्री.विजय म.देवराज, अपर आयुक्त जलसंधारण, मृद व जलसंधारण
प्रादेशिक क्षेत्र, नागपूर -
सदस्य
२. उक्त समितीची कार्यकक्षा व शिफारशी करण्यासाठीचा कालावधी
पुढीलप्रमाणे राहील :
अ) कार्यकक्षा :
१)महाराष्ट्र लोकसेवा आयोगाकडून सरळसेवेने नियुक्त झालेल्या उपविभागीय
जलसंधारण अधिकारी (स्थापत्य) “गट-अ” या संवर्गातील अधिकाऱ्यांना “जिल्हा
जलसंधारण अधिकारी (स्थापत्य) गट-अ व अन्य समकक्ष पदे” या संवर्गातील
पदावर पदोन्नतीसाठी तसेच, सरळसेवेने जलसंधारण अधिकारी (स्थापत्य) गट-ब
(राजपत्रित) (सहायक अभियंता श्रेणी-२) या संवर्गातील अधिकाऱ्यांना
“उपविभागीय जलसंधारण अधिकारी ( स्थापत्य ) गट-अ व तत्सम पदे” या
संवर्गातील पदावर पदोन्नतीसाठी राखीव कोटा ठेवण्याची आवश्यकता आहे किंवा
कसे? तसेच, राखीव कोटा ठेवावयाचा झाल्यास त्याचे प्रमाण किती असावे
याबाबत शिफारस करणे.
२)“जिल्हा जलसंधारण अधिकारी (स्थापत्य) गट-अ व अन्य समकक्ष पदे” या
संवर्गातील पदावर पदोन्नतीसाठी आवश्यक अर्हताकारी सेवा किमान ३ वषे इतकी
आहे. अन्य समकक्ष तांत्रिक संवर्गाच्या (कार्यकारी अभियंता-सार्वजनिक बांधकाम
विभाग, जलसंपदा विभाग) तुलनेत त्यामध्ये बदल करण्याची आवश्यकता
असल्यास ती किमान किती वषे ठेवावी याबाबत शिफारस करणे.
३)“उपविभागीय जलसंधारण अधिकारी (स्थापत्य) गट-अ व तत्सम पदे” या
संवर्गातील पदावर पदोन्नतीसाठी आवश्यक अर्हताकारी सेवा किमान ३ वषे इतकी
आहे. अन्य समकक्ष तांत्रिक संवर्गाच्या (उपविभागीय अभियंता-सार्वजनिक
बांधकाम विभाग, जलसंपदा विभाग) तुलनेत त्यामध्ये बदल करण्याची
आवश्यकता असल्यास ती किमान किती वषे ठेवावी याबाबत शिफारस करणे.
४)वरील १, २ व ३ बाबत जलसंपदा, सार्वजनिक बांधकाम व ग्राम विकास या
विभागांच्या तांत्रिक संवर्गाच्या सेवा प्रवेश नियमांशी तुलनात्मक अभ्यास करून,
या विभागाच्या दि.३१/१०/२०१९ व दि.२४/०६/२०२१ रोजीच्या सेवा प्रवेश
नियमांमध्ये आवश्यक सुधारणा करणेबाबत शासनास शिफारशी करणे.
पृष्ट्ठ ३ पैकी २
# Page 3
शासन निर्णय क्रमांकः आस्थाप-२०२४/प्र.क्र.२२७/जल-२
ब) शिफारशी सादर करावयाचा कालावधी - समितीने आपल्या शिफारशी १
महिन्यात शासनास सादर कराव्यात.
३. सदर शासन निर्णय महाराष्ट्र शासनाच्या www.maharashtra.gov.in या