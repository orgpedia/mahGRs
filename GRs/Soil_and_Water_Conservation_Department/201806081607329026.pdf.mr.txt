# Page 1
मृद व जलसंधारण विभागाच्या ई-प्रशासन प्रकल्पासाठी प्रकल्प अंमलबजावणी समिती (Project Implementation Committee) गठीत करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: आस्थाप- २०१८/प्र.क्र.३३/जल-५
मादामा कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक : ०८ जून, २०१८
वाचा : १) सामान्य प्रशासन विभाग, शासन निर्णय क्र.मातंस-२०११/प्र.क्र.१२५/३९, दि.२३.०९.२०११.
२) सामान्य प्रशासन विभाग, शासन निर्णय क्र. २१५६ / फाईल / डीआयटी/ २०१२, दि. २१.०९.२०१२.
प्रस्तावना :
माहिती तंत्रज्ञानाच्या माध्यमातून सामान्य जनतेस शासनाच्या सर्व सेवा माफक दरात,
पारदर्शकरित्या व जलदगतीने उपलब्ध व्हाव्यात, या हेतूने संदर्भाधिन क्र.१ च्या शासन निर्णयान्वये राज्याचे ई-प्रशासन धोरण जाहिर करण्यात आलेले आहे. सदर शासन निर्णयातील परिच्छेद १२.३
नुसार संबंधित प्रशासकीय विभागांनी प्रकल्प अंमलबजावणी समिती स्थापन करण्यासंदर्भात मार्गदर्शक सूचना दिलेल्या आहेत. तसेच संदर्भाधिन क्र.२ च्या शासन निर्णयातील परिच्छेद ६ मध्ये प्रकल्प अंमलजावणी समितीची रचना विहित केलेली आहे. त्यानुसार मृद व जलसंधारण विभाग व विभागाच्या अधिपत्याखालील सर्व क्षेत्रिय कार्यालये, मंडळे, इत्यादींचे संगणकीकरण व ई-प्रशासनाची अंमलबजावणी करण्यासाठी प्रकल्प अंमलबजावणी समितीची (Project Implementation Committee) स्थापना करण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाने संदर्भाधिन दि.२३.०९.२०११ व दि.२१.०९.२०१२ च्या शासन निर्णयान्वये दिलेल्या मार्गदर्शक सूचना / निदेशानुसार मृद व जलसंधारण विभाग व विभागाच्या अधिपत्याखालील सर्व क्षेत्रिय कार्यालये, मंडळे, इत्यादीमध्ये संगणकीकरण व ई-प्रशासन प्रणाली राबविण्यासाठी खालीलप्रमाणे प्रकल्प अंमलबजावणी समिती (Project Implementation Committee) गठीत करण्यात येत आहे. विभागांतर्गत ई-प्रशासन प्रकल्पांबाबत सदर समितीचा निर्णय अंतिम राहील. तसेच ई-प्रशासन प्रकल्पासाठी विभागाचे सह / उप सचिव (आस्थापना) यांना नोडल ऑफिसर म्हणून घोषित करण्यात येत आहे.
# Page 2
शासन निर्णय क्रमांक: आस्थाप- २०१८/प्र.क्र.३३/जल-५
------------------------------------------------------------------------------------------------------------
| अ.क्र. | अधिकाऱ्यांचे पदनाम | समितीवरील पद |
| १ | सचिव / प्रधान सचिव / अपर मुख्य सचिव, मृद व जलसंधारण | अध्यक्ष |
| २ | सचिव / प्रधान सचिव / अपर मुख्य सचिव, नियोजन विभाग किंवा त्यांचे प्रतिनिधी | सदस्य |
| ३ | सचिव / प्रधान सचिव / अपर मुख्य सचिव, वित्त विभाग किंवा त्यांचे प्रतिनिधी | सदस्य |
| ४ | प्रधान सचिव, माहिती तंत्रज्ञान किंवा त्यांचे प्रतिनिधी | सदस्य |
| ५ | सचिव / प्रधान सचिव / अपर मुख्य सचिव (उद्योग), उद्योग, ऊर्जा व कामगार विभाग किंवा त्यांचे प्रतिनिधी | सदस्य |
| ६ | आयुक्त, मृद व जलसंधारण | सदस्य |
| ७ | उप आयुक्त, माहिती तंत्रज्ञान समन्वय, मृद व जलसंधारण आयुक्तालय | सदस्य |
| ८ | एन. आय. सी. चे प्रतिनिधी (आवश्यकतेनुसार) | सदस्य |
| ९ | माहिती तंत्रज्ञान / ई-गव्हर्नन्स क्षेत्रातील बाहेरचे तज्ञ (आवश्यकतेनुसार) | सदस्य |
| १० | सह / उपसचिव (आस्था), मृद व जलसंधारण विभाग | सदस्य सचिव तथा समन्वय अधिकारी |
------------------------------------------------------------------------------------------------------------
उपरोक्त समितीची कार्यकक्षा खालीलप्रमाणे राहिल :
१) माहिती तंत्रज्ञान संचालनालयाच्या ई-प्रशासन धोरणाशी सुसंगत धोरण ठरविणे.
२) मृद व जलसंधारण विभाग व विभागाच्या अधिपत्याखालील सर्व क्षेत्रिय कार्यालये, मंडळे, इत्यादींचे कामकाज ऑनलाईन करण्यासंदर्भात अंतिम निर्णय घेणे. तसेच आवश्यकतेनुसार वेळोवेळी बैठका घेणे.
३) मृद व जलसंधारण विभागामार्फत राबविण्यात येणाऱ्या सर्व ई-प्रशासन प्रकल्पांची व्याप्ती ठरविणे व विभागासाठी ई-प्रशासन प्रकल्प सुरु करण्यासाठी RPF (Request for proposal) अंतिम करुन निविदा प्रक्रियेबाबत मार्गदर्शन करणे.
४) मृद व जलसंधारण विभागातील ई-प्रशासन प्रकल्पांची अंमलबजावणी करण्यासाठी आवश्यक ते हार्डवेअर / सॉफ्टवेअर खरेदी करण्यासाठी निर्णय घेणे.
५) मृद व जलसंधारण विभागातील ई-प्रशासन प्रकल्पांचा आढावा घेणे, विभागामध्ये किंवा अधिनस्त कार्यालयांसाठी राबविण्यात येणाऱ्या ई-प्रशासन प्रकल्पांसाठी आवश्यकतेनुसार नामिकाप्रविष्ट संस्थांमधून सल्लागाराची निवड करणे.
६) माहिती तंत्रज्ञान विभागाने (सामान्य प्रशासन विभाग) वेळोवेळी घेतलेल्या निर्णयांनुसार तसेच प्रदान केलेल्या अधिकारानुसार प्रकल्प अंमलबजावणीसाठी समितीस अधिकार राहतील.
पृष्ठ ३ पैकी २
# Page 3
शासन निर्णय क्रमांक: आस्थाप- २०१८/प्र.क्र.३३/जल-५