# Page 1
ई-निविदा प्रणाली अंतर्गत अल्प कालावधीची निविदा सूचना प्रसिद्ध करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: निविदा-२०२१/प्र.क्र.२६/जल-४
मंत्रालय, मुंबई - ४०० ०३२
दिनांक : २१ जानेवारी, २०२१.
वाचा : वित्त विभाग, शासन निर्णय क्रमांक : अर्थसं-२०२०/प्र.क्र.६५/अर्थ-३,
दिनांक ०४ मे, १० नोव्हेंबर व ०१ डिसेंबर, २०२०.
प्रस्तावना:
विभागांतर्गत विविध योजनेखाली मृद व जलसंधारणाची कामे शासनाच्या प्रचलित ई-निविदा कार्यप्रणालीची कार्यपध्दती अनुसरून करण्यात येतात. मात्र कोविड १९ या संसर्गजन्य साथरोगामुळे झालेल्या अर्थव्यवस्थेवरील परिणामाबाबत संदर्भीय शासन निर्णय दिनांक ०४ मे, २०२० अन्वये विविध वित्तीय उपाययोजना करण्यात आल्या होत्या. त्यामध्ये पुढील आदेशापर्यंत कोणतेही बांधकाम हाती न घेण्याचे निदेश देण्यात आले होते. त्यानंतर संदर्भीय शासन निर्णय दिनांक १०/११ /२० अन्वये भांडवली खर्चासाठी अर्थसंकल्पित निधीच्या ७५% निधीच्या वितरणासाठी मान्यता देण्यात आली, मात्र त्यामध्ये
उपरोल्लिखित बांधकामे हाती घेण्यासाठी सूट नमुद करण्यात आली नव्हती.
२. आता संदर्भीय शासन निर्णय दिनांक ०१/१२/२० अन्वये भांडवली खर्चासाठी सन २०२०-२१ या आर्थिक वर्षामध्ये अर्थसंकल्पित निधीच्या ७५% निधीमधील ५०% निधीमधून प्रथमतः प्राधान्याने प्रलंबित देयके अदा करण्यासाठी, त्यानंतर शिल्लक राहणा-या निधीतून सुरु असलेली अपुर्ण बांधकामे /मत्ता निर्मितीची कामे पुर्ण करण्यासाठी आणि ७५% निधीमधील उर्वरित २५% निधीच्या मर्यादेमध्ये नव्याने करावयाची बांधकामे /मत्ता निर्मितीची कामे हाती घेण्यासाठी मान्यता देण्यात आली आहे. त्यामुळे विभागांतर्गत भांडवली खर्चाखालील लोकहिताची विकास कामे तातडीन व वेळेवर पूर्ण होण्यासाठी आवश्यक असणाऱ्या सर्व प्रक्रिया त्वरेने पार पाडण्याच्या द्दष्टिने निविदा प्रक्रियेशी संबंधित अल्प कालावधीची निविदा सूचना प्रसिध्द करण्याची बाब शासनाचे विचारधीन होती. याबाबत सर्वाकष विचार करुन शासनाने पुढीलप्रमाणे निर्णय घेतला आहे.
निर्णय :
सन २०२०-२१ या आर्थिक वर्षाचा शिल्लक कालावधी विचारात घेऊन चालु आर्थिक वर्षामध्ये अर्थसंकल्पित निधीमधील २५% निधीच्या मर्यादेत भांडवली खर्चाखालील योजनांतर्गत बांधकाम/मत्ता निर्मितीची कामे नव्याने हाती घेण्यासाठी आवश्यक असणारी सर्व प्रक्रिया त्वरेने पुर्ण करता येणे शक्य व्हावे व उपलब्ध निधीचा योग्य विनियोग व्हावा याकरिता ई-निविदा बोलविण्याचा प्रचलित कालावधी खालीलप्रमाणे कमी करण्यासाठी यापुढे शासनाची मान्यता प्रदान करण्यात येत आहे.
# Page 2
शासन निर्णय क्रमांकः निविदा-२०२१/प्र.क्र.२६/जल-४
-----------------------------------------------------------------
| अ. क्र. | कामांच्या निविदेची किंमत | निविदा सूचना क्रमांक व कालावधी |
| प्रथम | द्वितीय | तृतीय |
|  | रु ५.०० लक्ष पेक्षा कमी | ०७ दिवस | ०४ दिवस | ०३ दिवस |
| २ | रु. ५.०० लक्ष ते ५०.०० लक्ष | ०७ दिवस | ०५ दिवस | ०३ दिवस |
| ३ | रु. ५०.०० लक्ष पेक्षा अधिक | ०७ दिवस | ०५ दिवस | ०३ दिवस |
-----------------------------------------------------------------
२. विभागांतर्गत भांडवली खर्चाच्या योजना व अनुज्ञेय निधीचा तपशील या आदेशासोबतच्या “प्रपत्र अ” प्रमाणे आहे. त्यामधील निधीच्या मर्यादेमध्येच नवीन बांधकाम/मत्ता निर्मितीची कामे हाती घेण्यात यावीत. त्याकरिता आवश्यक असलेल्या तांत्रिक व प्रशासकीय मान्यता, निविदा, कार्यारंभ आदेश इ.
प्रक्रिया प्रचलित नियम तथा कार्यपध्दतीचे काटेकोर अनुपालन करुन त्वरेने पुर्ण कराव्यात.
३. याव्दारे देण्यात येत असलेली अल्प कालावधी निविदा सूचना प्रसिध्द करण्याची सवलत केवळ दिनांक ३१ मार्च, २०२१ पर्यंत लागू राहील. सबब याद्वारे हाती घेण्यात आलेली कामे मुदतीत पुर्ण होवून त्यांच्या अंतिम देयकांची अदायगी याच आर्थिक वर्षात पूर्ण होईल, याची सर्व संबंधितांनी दक्षता घ्यावी.
# Page 3
# Page 4