# Page 1
० ते १०० हे.सिं.क्ष. प्रकल्पांच्या दुरुस्ती कामांचा निधी वितरित करणेबाबत
(मराठवाडा)
महाराष्ट्र शासन
मृद व जलसंधारण विभाग
शासन निर्णय क्रमांक : दुरुस्ती-२०१६/प्र.क्र.९९/जल-४
मंत्रालय, मुंबई - ४०० ०३२
दिनांक : १५ मार्च, २०२१.
वाचा : १) शासन परिपत्रक क्रमांक दुरुस्ती-२०१६/प्र.क्र.७५/जल-४, दिनांक १६ मे, २०१७.
२) अधीक्षक अभियंता, लघुसिंचन (जलसंधारण) मंडळ, औरंगाबाद यांची पत्रे क्र. लेखा-३/देदु/१४०४/२०१५, दिनांक २३ मार्च, २०१५,
क्र. लेखा-३/देदु/१४२७/२०१५, दिनांक २४ मार्च, २०१५.
क्र. लेखा-३/देदु/१५०६/२०१५, दिनांक २७ मार्च, २०१५.
क्र. लेखा-३/देदु/२२४१/२०१५, दिनांक १४ मे, २०१५.
क्र. लेखा-३/देदु/५२५९/सह/२०१५, दिनांक ०१ डिसेंबर, २०१५
३) प्रादेशिक जलसंधारण अधिकारी, मृद व जलसंधारण विभाग, औरंगाबाद यांचे पत्र क्र. प्रा.जल./लेखा-३/दुरुस्ती नि.मा/सह/५११/सह, दि. २५/०२/२०२१.
४) वित्त विभाग परिपत्रक क्र. अर्थसं-२०२०/प्र.क्र.६४/अर्थ-३,
दिनांक १६ एप्रिल, २०२० व १० नोव्हेंबर, २०२०.
प्रस्तावना: ० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांचे परिरक्षण व दुरुस्ती योजनेकरिता सन २०२०-२१ मध्ये रुपये ४००.०० कोटी निधी अर्थसंकल्पित करण्यात आला होता. आता सुधारित अंदाजानुसार योजनेखाली रु.३००.०० कोटी निधी उपलब्ध आहे. त्यामधून संदर्भिय शापदि.
१६/०५/२०१७ नुसार स्वीकारण्यात आलेले दायित्व अदा करण्याची बाब शासनाचे विचाराधीन होती.
याबाबत शासनाने खालील प्रमाणे निर्णय घेतला आहे.
निर्णय :
० ते १०० हे.सिं.क्ष. असलेल्या प्रकल्पांच्या दुरुस्तीची कामे पुर्ण होवून देयके प्रलंबित असणाऱ्या ज्या कामांची त्रयस्थ यंत्रणेमार्फ़त तपासणी होवून त्याचे अहवाल शासनास सादर झाले आहेत अशा स्वीकृत दायित्वाच्या संदर्भ क्र.२ येथील प्रस्तावांतील संदर्भ क्र. ३ नुसार पात्र व परिपुर्ण कामांचे प्रलंबित दायित्व अदा करण्यासाठी सोबत जोडलेल्या “प्रपत्र-अ” प्रमाणे २७ कामांसाठी एकूण रुपये २६३.५० लक्ष (अक्षरी रुपये दोन कोटी त्रेसष्ट लक्ष पन्नास लक्ष फ़क्त) निधी खालील अटीं व शर्थीच्या अधीन वितरित करण्यास याद्वारे, शासनाची मान्यता प्रदान करण्यात येत आहे.
# Page 2
शासन निर्णय क्रमांकः दुरुस्ती-२०१६/प्र.क्र.९९/जल-४
अ) दुरुस्तीचे काम पूर्ण झाल्याची खातरजमा करुन, देयकाच्या आधारे निधीचे वितरण करण्यात यावे, ब) मंजूर किंमतीपेक्षा जास्तीची रक्कम अदा करण्यात येवू नये, क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी वितरित न करता तातडीने शासनाकडे प्रत्यार्पित करावी.
ड) संदर्भिय परिपत्रकामधील मार्गदर्शक सूचनांचे काटेकोर पालन करावे.
२. प्रादेशिक जलसंधारण अधिकारी, मृद व जलसंधारण विभाग, औरंगाबाद यांनी वरीलप्रमाणे निधी आहरित करुन संबधित जिल्हा जलसंधारण अधिकारी, मृद व जलसंधारण विभाग यांचेकडे त्वरेने वितरित करावा.
३. उपरोक्त खर्च खालील लेखाशिर्षाखाली खर्ची टाकण्यात यावा आणि सन २०२०-२१ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-५, ४७०२, लहान पाटबंधाऱ्यावरील भांडवली खर्च
१०१, भुपृष्ठ जल
(०२) परिरक्षण व दुरुस्ती
(०२) (०१) लहान पाटबंधारे योजना
० ते १०० हेक्टर सिंचन क्षमता परिरक्षण व दुरुस्ती (कार्यक्रम) (४७०२९०४६) ५३, मोठी बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती करण्यात आलेल्या कार्यवाहीचा अनुपालन अहवाल विहित मार्गाने शासनास सादर करावा.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग कार्यालयाची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, औरंगाबाद हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः दुरुस्ती-२०१६/प्र.क्र.९९/जल-४
# Page 4