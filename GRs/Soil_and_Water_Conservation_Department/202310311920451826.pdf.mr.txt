# Page 1
महासंचालक/व्यवस्थापकीय संचालक (स्थापत्य) या संवर्गात पदोन्नतीने पदस्थापना देण्याबाबत.
(निवडसूची सन २०२३-२४)
महाराष्ट्र शासन
मृद व जलसंधारण विभाग
शासन आदेश क्रमांक : आस्थाप-२०२३/प्र.क्र.२०८/जल-२
हुतात्मा राजगुरु चौक,मादाम कामा रोड,
मंत्रालय, मुंबई-४०००३२
दिनांक: ३१ ऑक्टोबर, २०२३
शासन आदेश
मृद व जलसंधारण विभागातील श्री. सुनिल पांडुरंग कुशिरे यांना महासंचालक/व्यवस्थापकीय संचालक (स्थापत्य) या संवर्गातील पदोन्नतीच्या कोट्यातील रिक्त पदावर (वेतनश्रेणी-S- ३० (रू १४४२००-२१८२००/-) निव्वळ तात्पुरत्या स्वरुपात पदोन्नती देण्यात येत आहे.
२) सदरची पदोन्नती ही खालील अटींच्या अधीन राहून निव्वळ तात्पुरत्या स्वरूपात देण्यात येत आहे.
१. सदर पदोन्नती, मा.उच्च न्यायालय मुंबई यांनी याचिका क्र.२७९७/२०१५ मध्ये दि.४/८/२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात दाखल केलेल्या व प्रलंबित
असलेल्या विशेष अनुमती याचिका क्र. २८३०६/२०१७ वरील मा. सर्वोच्च न्यायालयाच्या अंतिम निर्णयाच्या अधीन राहील.
२. सदर पदोन्नती, मा. उच्च न्यायालय, मुंबई यांनी रिट पिटीशन स्टँप नं. १०८७६/२०२१ व रिट पिटीशन स्टँप नं.१०८७८/२०२१ मध्ये दिनांक २५ मे २०२१ रोजी दिलेल्या निर्णयानुसार नमूद रिट याचिकेत होणाऱ्या निर्णयाच्या अधीन राहील.
३. सदर पदोन्नती ही “अपर आयुक्त जलसंधारण / मुख्य दक्षता व गुणनियंत्रण अधिकारी/मुख्य अभियंता तथा पदसिद्ध सहसचिव (स्थापत्य)” या संवर्गाच्या अंतिम जेष्ठतेच्या व त्यामध्ये होणाऱ्या बदलांच्या अधीन राहील. त्यामुळे तात्पुरत्या पदोन्नतीच्या दिनांकापासून सेवाजेष्ठतेचा हक्क मागता येणार नाही.
४. सामान्य प्रशासन विभाग अधिसूचना दि.२१/६/२०२१ अन्वये “महाराष्ट्र नागरी सेवा (ज्येष्ठतेचे विनियमन) नियमावली, २०२१” प्रसिद्ध केलेली आहे. सदर अधिसूचनेतील सर्व अटी व नियम सदर आदेशाद्वारे पदोन्नत होणाऱ्या सर्व अधिकाऱ्यांना लागू राहतील.
५. उक्त अधिकाऱ्यास देण्यात आलेली पदोन्नती कोणतीही पूर्वसूचना किंवा नोटीस न देता रद्द करण्याचा अधिकार शासन राखून ठेवत आहे.
३) श्री. कुशिरे यांच्या महासंचालक/व्यवस्थापकीय संचालक (स्थापत्य) या संवर्गात पदोन्नतीनंतर सार्वजनिक सेवेच्या हितार्थ व प्रशासकीय सोयीच्या दृष्टीने पुढीलप्रमाणे पदस्थापना करण्यात येत आहे.
# Page 2
शासन आदेश क्रमांक: आस्थाप-२०२३/प्र.क्र.२०८/जल-२
-------------------------------------------------------------------------------------------------------------------------------------------------------------------------------------
|  | अ.क्र. |  |  | अधिका-याचे नाव |  |  | सध्या धारण करीत असलेले |  |  | पदोन्नतीने नियुक्तीचे पद |  |
| पद |
|  |  |  |
| १. | श्री.सुनिल पांडुरंग  |  कुशिरे (ज्ये. क्र :- ०१) | अपर आयुक्त जलसंधारण, मृद व जलसंधारण प्रादेशिक  |  क्षेत्र, पुणे | व्यवस्थापकीय संचालक, महाराष्ट्र जलसंधारण महामंडळ, छत्रपती संभाजीनगर |
-------------------------------------------------------------------------------------------------------------------------------------------------------------------------------------
४) श्री. कुशिरे यांनी पदस्थापना केलेल्या पदावर तात्काळ रुजू व्हावे व त्याबाबतचा अहवाल शासनास सादर करावा.
५) श्री. कुशिरे यांनी व्यवस्थापकीय संचालक, महाराष्ट्र जलसंधारण महामंडळ, छत्रपती संभाजीनगर या संवर्गातील उपरोक्त पदाची निव्वळ तात्पुरती पदोन्नती न स्वीकारल्यास सामान्य प्रशासन विभाग, शासन निर्णय क्र. एसआरव्ही क्र-२०१५/प्र.क्र.३०३/का-१२ दि.१२/९/२०१६ अन्वये कार्यवाही करण्यात येईल.
# Page 3