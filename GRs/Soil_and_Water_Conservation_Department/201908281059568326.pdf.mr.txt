# Page 1
जलयुक्त शिवार अभियानाची माहिती पुस्तिका तयार करण्याचे कामाकरिता यशदा, पुणे यांना निधी वितरीत करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः जशिअ-२०१८/प्र.क्र.४२७/जल-७
मंत्रालय, मुंबई ४०० ०३२.
दिनांक : २८ ऑगस्ट, २०१९
वाचा :
१. मृद व जलसंधारण विभाग, शासन निर्णय क्रमांक जलअ-२०१४/प्र.क्र. २०३/जल-७, दिनांक ०५ डिसेंबर, २०१४.
२. मृद व जलसंधारण विभाग, शासन पत्र क्रमांक जशिअ-२०१८/प्र.क्र.४२७/जल-७, दिनांक १५ सप्टेंबर, २०१८ व ०१ नोव्हेंबर, २०१८.
३. संचालक, यशदा, पुणे यांचे क्रमांक यशदा/मधोसंस/२०१६/०१, दिनांक १४ डिसेंबर, २०१८.
४. वित्त विभाग, शासन परिपत्रक क्रमांक :अर्थसं-२०१९/प्र.क्र. ९२/अर्थ-३, दिनांक ०८ जुलै, २०१९.
प्रस्तावना : "सर्वांसाठी पाणी टंचाईमुक्त महाराष्ट्र - २०१९" अंतर्गत टंचाई परिस्थितीवर कायमस्वरुमी मात करण्यासाठी राज्यात दिनांक ५ डिसेंबर, २०१४ च्या शासन निर्णयान्वये जलयुक्त शिवार अभियान राबविण्यात येत आहे. जलयुक्त शिवार या योजनेसंदर्भात शासनाने केलेल्या विविध उपाययोजनांचा समाज जीवनावर झालेला परिणाम (Social Impact and Cost benefit Analysis) तसेच राज्य शासनाने यासंदर्भात राबविलेली यशस्वी मोहीम याबाबत परिगणीत माहिती दर्शवणारी पुस्तिका तयार करण्याचे राज्य मंत्रीमंडळाने निदेश दिलेले आहेत. त्याअनुषंगाने जलयुक्त शिवार अभियानाच्या यशस्वीतेची व समाज जीवनावरील परिणाम याबाबतची माहिती पुस्तिका तयार करण्याचे काम यशदा व रामभाऊ म्हाळगी प्रबोधिनी यांच्यातील सामंजस्य करारानुसार यशदामार्फत रामभाऊ म्हाळगी प्रबोधनीस सोपविण्यात आले आहे. प्रकल्प करारानुसार माहिती पुस्तिका तयार करण्यासाठी यावयाच्या खर्चासाठी आवश्यक रु १५.०० लक्ष (रुपये पंधरा लक्ष फक्त) निधी यशदा, पुणे यांना वितरित करण्याची बाब शासनाच्या विचाराधीन होती.
शासन निर्णय : जलयुक्त शिवार या योजनेसंदर्भात शासनाने केलेल्या विविध उपाययोजनांचा समाज जीवनावर झालेला परिणाम (Social Impact and Cost benefit Analysis) तसेच राज्य शासनाने यासंदर्भात राबविलेली यशस्वी मोहीम याबाबत परिगणीत माहिती दर्शवणारी पुस्तिका तयार करण्याच्या कामासाठी संचालक, यशदा, पुणे यांच्या संदर्भाधीन दिनांक १४
# Page 2
शासन निर्णय क्रमांकः जशिअ-२०१८/प्र.क्र.४२७/जल-७
डिसेंबर, २०१८ च्या पत्रान्वये मागणी केलेली रक्कम रु. १५.०० लक्ष (रुपये पंधरा लक्ष फक्त) निधी वितरीत करण्यास मान्यता देण्यात येत आहे.
२. हा निधी कोषागारातून आहरित करण्याकरिता “सहायक संचालक (लेखा-१), कृषि आयुक्तालय, पुणे” यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
३. यशदा व रामभाऊ म्हाळगी प्रबोधिनी यांच्यातील सामंजस्य करारानुसार सदर निधी संचालक, यशदा, पुणे यांना उपलब्ध करून देण्याची जबाबदारी आयुक्त (कृषि), महाराष्ट्र राज्य, पुणे यांची राहिल.
४. याबाबतचा खर्च मागणी क्रमांक ZH-३, मुख्य लेखाशिर्ष-२४०२, १०२, मृदसंधारण (०१) (०१) पाणलोट क्षेत्र विकास कार्यक्रम प्रसिध्दी व पारितोषिक योजना (कार्यक्रम) (२४०२ A१९३) या लेखाशिर्षाखाली दर्शविण्यात यावा व सन २०१९-२० या आर्थिक वर्षासाठी मंजुर अनुदानातून भागविण्यात यावा.
५. यशदा व रामभाऊ म्हाळगी प्रबोधिनी यांच्यातील सामंजस्य करारानुसार सदर निधी यशदा मार्फत रामभाऊ म्हाळगी प्रबोधनीस उपलब्ध करून देण्यात यावा. सदर निधीचे
उपयोगिता प्रमाणपत्र शासनास सादर करण्याची जबाबदारी संचालक, यशदा, पुणे यांची राहील.
६. सदर शासन निर्णय वित्त विभागाचे शासन परिपत्रक क्रमांक: अर्थसं-२०१९/प्र.क्र.
९२/अर्थ-३, दिनांक ०८ जुलै, २०१९ च्या अन्वये प्रशासकीय विभागांना प्रदान करण्यात आलेल्या अधिकारात विभाग प्रमुखांच्या मान्यतेने निर्गमित करण्यात येत असुन या परिपत्रकातील अटी व शर्तींचे काटेकोरपणे पालन करण्याची दक्षता घ्यावी.
# Page 3