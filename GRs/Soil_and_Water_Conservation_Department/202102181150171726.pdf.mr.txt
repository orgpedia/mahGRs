# Page 1
मृद व जलसंधारण विभागांतर्गत योजनांच्या भुसंपादनाविषयी धोरण ठरविणेबाबत.
महाराष्ट्र शासन
मृद व जलसंधारण विभाग
शासन परिपत्रक क्र. संकिर्ण-२०२१/प्र.क्र.९५/जल-१
मंत्रालय, मुबंई-४०० ०३२
तारीख: १७ फ़ेब्रुवारी, २०२१
वाचा: १.जलसंपदा शासन निर्णय क्र सुप्रमा/०४११/(२६२/२०११)/मो.प्र-१ दिः १०/०८/२०११ व शुद्धिपत्रक दि २९/०२/२०१२.
२. अप्पर आयुक्त जलसंधारण तथा मुख्य अभियंता, मृद व जलसंधारण विभाग प्रादेशिक क्षेत्र, पुणे यांचे पत्र क्र प्रशा-१/५४७ दि ०९-०२-२०२१.
प्रस्तावनाः जलसंधारण विभागांतर्गत विविध लघु पाटबंधारे तलाव साठवण तलाव, पाझर तलाव, उपसा सिंचन योजना अशा विविध कामांसाठी भुसंपादनाची आवश्यकता असते. तथापि निधी अभावी अथवा भुसंपादन प्रक्रियेतील विलंबामुळे प्रकल्पाची निविदा काढण्यापूर्वी / कामे हाती घेण्यापूर्वी भुसंपादनाची सर्व प्रक्रीया पूर्ण करणे शक्य होत नसल्याचे आता पर्यंतच्या योजनांच्या अंमलबजावणीतुन निदर्शनास आले आहे. यामुळे प्रकल्प पूर्ण करण्यास विलंब होत असतो. तसेच प्रकल्पाच्या किंमतीतही वाढ होत आहे. जलसंधारणाच्या योजना तात्काळ हाती घेऊन सुरु करण्याबाबत लोकप्रतिनिधींची सातत्याने आग्रही मागणी असते, ही बाब विचारात घेता भुसंपादन प्रक्रीया, निविदा कार्यवाही व कामे हाती घेणे हे समांतररित्या एकाच वेळी सुरु केल्यास भुसंपादनासही गती मिळेल. तसेच कामाची प्रगतीही राखता येईल, ही बाब विचारात घेऊन शासन स्तरावरुन योजनांच्या भूसंपादनाबाबत धोरण ठरविल्यास प्रकल्पांचे भुसंपादन व प्रत्यक्ष कामाची अंमलबजावणी गतीने होईल.
मृद व जलसंधारण विभागाच्या योजना जलसंपदा विभागाच्या तुलनेत कमी व्याप्तीच्या व विखुरलेल्या स्वरुपात असतात, या योजना पूर्ण करण्यासाठी सर्वसाधारणपणे २ ते ३ वर्ष इतका कालावधी लागतो. यापूर्वीच्या योजनांच्या अंमलबजावणीमध्ये असे निदर्शनास आले आहे की योजनांना प्रशासकीय मान्यता, तांत्रिक मान्यता व निविदा कार्यवाही बरोबरच भुसंपादन कार्यवाही समांतररित्या केल्यास योजनेच्या कामास गती प्राप्त होते. गेल्या वर्षभराच्या कालावधीत कोरोनाचा प्रादुर्भाव, विविध निवडणुकांच्या आचारसंहिता यांमुळे योजनांची कामे हाती घेता आली नाहीत.
सदरच्या योजना हाती घेण्यासाठी व पूर्ण करण्यासाठी स्थानिक लोकप्रतिनिधी, शेतकरी यांच्या आग्रही मागण्या आहेत, ही बाब विचारात घेता मृद व जलसंधारण विभागांतर्गत ज्या योजनांसाठी भुसंपादनांची आवश्यकता आहे, त्या अनुषंगाने योजनेच्या कामाबरोबर भुसंपादनाची कार्यवाही समांतर रित्या पुर्ण करण्यासाठी खालीलप्रमाणे शासन परिपत्रक निर्गमीत करण्यात येत आहे.
# Page 2
शासन परिपत्रक क्रमांकः संकिर्ण-२०२१/प्र.क्र.९५/जल-१
शासन परिपत्रक : १. योजनेच्या प्रथम टप्प्यात कामास सुरुवात करण्यापुर्वी प्राधान्याने धरण संरेखा, खाणीसाठी आवश्यक जमीन, संबंधीत जमीन धारकांच्या संमतीने ताब्यात घ्यावी. संमती घेतांना प्रचलित
भुसंपादन कायद्याचे उल्लंघन होणार नाही याची दक्षता घेण्यात यावी.
२. उपरोक्त क्षेत्र तसेच उर्वरीत क्षेत्र यांची भुसंपादनाची प्रक्रिया जसे संयुक्त मोजणी, मुंल्याकन करणे, निवाडा घोषीत करणे वगैरेची सर्व कार्यवाही एका वर्षाच्या आत पुर्ण करण्यात यावी.
३. भुसंपादनाच्या दुस-या टप्प्यात घळभरणीपुर्वी उर्वरीत कार्यवाही कोणत्याही परिस्थीतीत पुर्ण होईल याबाबत दक्षता घ्यावी. भुसंपादनामुळे घळभरणीचा कार्यक्रम पूढे वाढणार नाही याची दक्षता क्षेत्रीय अधिकाऱ्यांनी घ्यावी.
४. भुसंपादन कार्यवाही पुर्ण झाल्यानंतर १५ दिवसात महसुल लेख्यामध्ये शासनामार्फत संबंधीत जिल्हा जलसंधारण अधिकारी यांचे नावे नोंदणी करुन जमीन ताब्यात घेण्यात यावी.
# Page 3