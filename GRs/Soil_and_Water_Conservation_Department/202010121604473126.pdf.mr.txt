# Page 1
० ते १०० हेक्टर सिंचन क्षमता असलेल्या योजनांचा प्रशासकीय मान्यतासाठीचे प्रस्ताव शासनास सादर करतांना जिल्हा परिषदेचे ना हरकत प्रमाणपत्राची अट शिथिल करणेबाबत.
महाराष्ट्र शासन
मृद व जलसंधारण विभाग
शासन परिपत्रक क्र. प्र.मा.२०१८/प्र.क्र.२७३/ जल-०१
मंत्रालय, मुंबई-४०००३२
तारीख : १२ आक्टोंबर, २०२०.
वाचा :- शासन परिपत्रक क्र. . प्र.मा.२०१८/प्र.क्र.२७३/जल-०१, दि.२४/१०/२०१८
प्रस्तावना : उपरोक्त शासन परिपत्रक दिनांक २४ ऑक्टोबर, २०१८ अन्वये ० ते १०० हेक्टर सिंचन क्षमता असलेल्या योजनांचे प्रशासकीय मान्यतासाठीचे प्रस्ताव शासन स्तरावर सादर करतांना घ्यावयाच्या
दक्षतेबाबत सूचना देण्यात आल्या आहेत. सदर परिपत्रका नुसार २१ हेक्टर सिंचन क्षमतेच्या पुढील योजनांना जिल्हा परिषदे व्यतिरिक्त इतर यंत्रणे मार्फत प्रशासकीय मान्यता प्रस्तावाची अंमलबजावणी करावयाची झाल्यास त्याबाबतीत प्रस्तावित योजनेच्या कार्यक्षेत्रातील संबधित जिल्हा परिषदेच्या
जलव्यवस्थापन व स्वच्छता समितीचा ठराव तसेच जिल्हा नियोजन आराखडयात सदर योजना
समाविष्ट नसल्याचे प्रमाणपत्र व जलसंधारण महामंडळ औरंगाबाद यांचे ना हरकत प्रमाणपत्र प्राप्त
करुन प्रस्तावा सोबत सादर करणे बंधनकारक करण्यात आलेले आहे. त्यामुळे शासन स्तरावर उपलब्ध असलेल्या ० ते १०० हे. सिंचन क्षमतेच्या लेखाशिर्षाच्या निधीतुन प्रशासकीय मान्यता प्राप्त करुन घेतांना
व उपलब्ध निधीचा विनियोग करण्यासाठी शासन स्तरावर प्रस्ताव सादर करतांना मोठया प्रमाणात
विलंब होतो. यास्तव २१ ते १०० हेक्टर सिंचन क्षमतेच्या योजनांबाबत उपरोक्त शासन निर्णयान्वये
अनिवार्य करण्यात आलेले जिल्हा परिषदेच्या जलव्यवस्थापन व स्वच्छता समितीचा ठराव तसेच
जिल्हा नियोजन आराखडयात सदर योजना समाविष्ट नसल्याचे प्रमाणपत्र व जलसंधारण महामंडळ
औरंगाबाद यांचे ना हरकत प्रमाणपत्र प्राप्त करण्याची अट शिथिल करण्याची बाब शासनाच्या
विचाराधीन होती. त्यानुसार खालील प्रमाणे निर्णय घेण्यात आला आहे.
शासन परिपत्रक : ० ते १०० हे. जलसिंचन योजनांसाठी जिल्हा नियोजन समितीमपार्फत तसेच राज्यस्तरावरुन
देखील निधी उपलब्ध करुन देण्यात येतो. राज्य स्तरवरील ० ते १०० सिंचन क्षमतेच्या लेखाशिर्षा
अंतर्गत करावयाच्या कामांसाठी अंदाजपत्रके तयार करतांना जिल्हा परिषदेच्या जलव्यवस्थापन व
स्वच्छता समितीचा ठराव तसेच जिल्हा नियोजन आराखडयात सदर योजना समाविष्ट नसल्याचे
प्रमाणपत्र व जलसंधारण महामंडळ औरंगाबाद यांचे ना हरकत प्रमाणपत्र प्राप्त करण्याची कार्यवाही
करण्यात बराच कालापव्यय होतो. त्यामुळे अंदाजपत्रक तयार करुन मंजूरी देण्यास विलंब होतो.
जलसंधारण विभागास या वर्षी (सन २०२०-२१) भरीव निधीची तरतूद केलेली आहे. या निधीचा
# Page 2
शासन परिपत्रक क्रमांकः प्र.मा.२०१८/प्र.क्र.२७३/जल-०१
विनियोग पूर्णपणे होण्यासाठी तसेच जिल्हा जलसंधारण अधिकारी, (ल.पा), जिल्हा परिषद, हा विभागही मृद व जलसंधारण खात्याच्या अखत्यारीत येत असल्याने उपरोक्त शासन परिपत्रक दि.२४/१०/२०१८ मधील अट क्र.२ (अ), (ब) व (क) मधील अटीतील जिल्हा परिषदेच्या ना हरकत प्रमाणपत्र, जिल्हा नियोजन समितीचे प्रमाणपत्र व जलसंधारण महामंडळाचे ना हरकत प्रमाणपत्र प्रस्तावासोबत जोडण्याची अट शिथील करण्यात येत आहे.दि. २४/१०/२०१८ रोजीच्या परिपत्रकातील इतर बाबी हया जशास तशा लागू राहतील.
शासनाकडे सादर होणाऱ्या सर्व कामांचे Geotaging व अक्षांश व रेखांश निश्चित करण्यात यावे.
कामांची द्विरुक्ती होणार नाही यांची संबधित जिल्हा जलसंधारण अधिकाऱ्यांनी खात्री करावी.
याबाबतची सर्वस्वी जबाबदारी संबधित जिल्हा जलसंधारण अधिकारी यांची राहिल.