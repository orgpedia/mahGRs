# Page 1
जलसंपदा विभागांतर्गत कार्यरत असलेल्या व मृद व जलसंधारण विभागाकडे विकल्प दिलेल्या गट - "ड" संवर्गातील कर्मचाऱ्याच्या समावेशनाबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२३/प्र.क्र.२७/जल-२
हुतात्मा राजगुरु चौक, मादाम कामा रोड,
मंत्रालय, मुंबई-४०००३२
दिनांक: ०३ फेब्रुवारी, २०२३
वाचा :- १) ग्राम विकास व जलसंधारण विभाग, शासन निर्णय क्रमांक : आस्थाप २०१६/प्र.क्र.८८ (भाग - ९) / जल-२, दि.३१/५/२०१७ २) ग्राम विकास व जलसंधारण विभाग, शासन प्रसिद्धीपत्रक क्रमांक : आस्थाप २०१६ / प्र.क्र.८८ (भाग-९) /जल-२, दि.३१/५/२०१७ ३) मृद व जलसंधारण विभाग, शासन निर्णय क्रमांक आस्थाप २०१८/प्र.क्र.९३/जल-२, दि.१८/६/२०१८ ४) मा.महाराष्ट्र प्रशासकीय न्यायाधिकरण, खंडपीठ, औरंगाबाद यांचे मूळ अर्ज क्र. ५८१ / २०१८ व संकीर्ण अर्ज क्र.३७२/२०१८ मधील दि.२१/०२/२०२२ रोजीचे आदेश.
५) जलसंपदा विभागाची धारिका क्र. मप्रन्या २२२२/प्र.क्र.१३१/२०२२ मधील दि.६/१२/२०२२ रोजीची टिप्पणी.
प्रस्तावना : मृद व जलसंधारण या प्रशासकीय विभागाची निर्मिती उपरोक्त संदर्भ क्र. १ वरील शासन निर्णयान्वये करण्यात आली आहे. मृद व जलसंधारण या नवीन प्रशासकीय विभागाचा मंजूर करण्यात आलेल्या पदांचा आकृतिबंध निश्चित करण्यात येऊन या नवीन प्रशासकीय विभागाकडे कायमस्वरूपी वर्ग होऊ इच्छिणाऱ्या जलसंपदा विभाग व कृषी विभागातील अधिकारी/कर्मचारी यांच्याकडून दि.१५/०७/२०१७ या दिनांकापूर्वी विकल्प मागविण्यात आले होते. त्यास अनुसरून जलसंपदा विभागाकडील गट- “क” व “ड” मधील संवर्गातील प्राप्त झालेले सर्व विकल्प व आक्षेप विचारात घेऊन उपरोक्त संदर्भ क्र. ३ वरील शासन निर्णयान्वये सदरहू अंतिम यादी प्रसिद्ध करण्यात आली आहे.
उपरोक्त संदर्भ क्र.३ च्या शासन निर्णयान्वये श्रीमती वैशाली राजू बारहाते यांचे मृद व जलसंधारण विभागामध्ये गट-“ड” मधील चौकीदार संवर्गात करण्यात आलेले समावेशन रद्द करणेबाबत संदर्भ क्र.४ मध्ये नमुद केल्याप्रमाणे मा. महाराष्ट्र प्रशासकीय न्यायाधिकरण, खंडपीठ, औरंगाबाद येथे मूळ अर्ज क्र.५८१/२०१८ व संकीर्ण अर्ज क्र. ३७२/२०१८ दाखल केला होता. यास्तव श्रीम.बारहाते यांना जलसंपदा विभागाने कार्यमुक्त केलेले नव्हते, त्यामुळे श्रीम. बारहाते सद्यस्थितीत जलसंपदा विभागामध्येच कार्यरत आहेत. याप्रकरणी मा.न्यायाधिकरणाने श्रीमती बारहाते यांचे मृद व जलसंधारण विभागातील समावेश रद्द करण्याबाबतचे निर्देश दिले आहेत.
तसेच सदर प्रकरणी मुख्य सादरकर्ता अधिकारी, मा. महाराष्ट्र प्रशासकीय न्यायाधिकरण खंडपीठ, औरंगाबाद यांनी प्रस्तुत न्यायालयीन प्रकरण अपील करण्यास योग्य नसल्याचे अभिप्राय दिल्याने जलसंपदा विभागाने या प्रकरणात अपिल न करण्याचा निर्णय घेतला आहे. तसेच जलसंपदा
# Page 2
शासन निर्णय क्रमांकः आस्थाप-२०२३/प्र.क्र.२७/जल-२
विभागाने संदर्भ क्र. ५ अन्वये श्रीम. बारहाते यांचे समावेशन/विकल्प रद्द करण्याची मागणी केली आहे.
यानुषंगाने श्रीम.बारहाते, चौकीदार यांचे या विभागाकडील समावेशन/विकल्प रद्द करण्याची बाब शासनाच्या विचाराधीन होती.
शासन निर्णय : उपरोक्त संदर्भ क्रमांक ३ ३ वरील दिनांक १८/०६/२०१८ रोजीच्या शासन निर्णयान्वये गट- “ड” मधील चौकीदार संवर्गातील श्रीम. वैशाली राजू बारहाते यांचे मृद व जलसंधारण विभागाकडे करण्यात आलेले समावेशन/विकल्प या शासन निर्णयान्वये रद्द करण्यात येत आहे.