# Page 1
जलसंधारण महामंडळाकरिता भारतीय आयुर्विमा महामंडळाकडून घेतलेल्या रु.१०० कोटी कर्जाच्या मुद्दलाची परतफेडीकरिता निधी वितरीत करण्याबाबत.
महाराष्ट्र शासन
मृद व जलसंधारण विभाग
शासन निर्णय क्र. मजम २०१९/प्र. क्र. १३२/जल-३,
मंत्रालय, मुंबई - ४०० ०३२.
दिनांक :- ०७ सप्टेंबर, २०१९
वाचा :- (१) शासन निर्णय वित्त विभाग, क्र. कर्ज (एन. आय. सी.) २००३/प्र. क्र. ९३ / अर्थबळ, दिनांक ९ फेब्रुवारी, २००४.
(२) शासन निर्णय क्र. मजम २०१८/प्र. क्र. ७/जल-३, दिनांक १८ ऑगष्ट, २०१८
प्रस्तावना : वित्त विभागाच्या वरील नमूद दिनांक ९ फेब्रुवारी, २००४ च्या शासन निर्णयान्वये महाराष्ट्र जलसंधारण महामंडळास भारतीय आयुर्विमा महामंडळामार्फत रु.१०० कोटींचा निधी कर्जाच्या स्वरुपात काही अटींच्या अधीन राहून उपलब्ध करुन दिलेला आहे. सदर कर्जाच्या मुद्दलाचा १४ वा हप्ता भारतीय आयुर्विमा महामंडळास दिनांक १८ ऑगष्ट, २०१८ च्या शासन निर्णयान्वये अदा केलेला आहे. आता मुद्दलाचा १५ वा हप्ता दिनांक १५ सप्टेंबर, २०१९ पर्यंत भारतीय आयुर्विमा महामंडळाकडे भरणा करावयाचा आहे.
शासन निर्णय : जलसंधारण महामंडळाकरिता भारतीय आयुर्विमा महामंडळाकडून घेतलेल्या रु. १०० कोटी कर्जाच्या मुद्दलाची परतफेड करण्याकरिता सन २०१९-२० मध्ये रुपये ६,६६,६७,०००/ (रु. सहा कोटी, सहासष्ट लक्ष सदुसष्ट हजार फक्त) एवढी तरतूद करण्यात आलेली आहे. सदर तरतूदीतून भारतीय आयुर्विमा महामंडळाकडून घेतलेल्या कर्जाच्या मुद्दल परतफेडीचा दिनांक १५ सप्टेंबर, २०१९ रोजी देय १५ वा हप्ता अदायगीसाठी सन २०१९-२० मध्ये मंजूर करण्यात आलेल्या तरतूदीतून रुपये ६,६६,६६,५००/- (रुपये सहा कोटी, सहासष्ट लक्ष, सहासष्ट हजार, पाचशे फक्त) मुद्दलाची परतफेड करण्याच्या खर्चास शासन मंजुरी देत आहे.
२. हे अनुदान कोषागारातून प्राप्त करण्यासाठी मृद व जलसंधारण विभागाचे आहरण व संवितरण अधिकारी श्री विजयकुमार कलवले, सहा. संचालक यांच्या स्वाक्षरीने तयार केलेले व श्री. म.रं.शेळके, उप सचिव, मृद व जलसंधारण यांनी प्रतीस्वाक्षरी केलेले देयक अधिदान व लेखा अधिकारी, मुंबई यांस सादर करावे. सहा. संचालक, रोख शाखा, मृद व जलसंधारण विभाग यांना विनंती करण्यात येते की, त्यांनी अधिदान व लेखा अधिकारी, मुंबई यांच्याकडून उक्त देयक मंजूर करुन घ्यावे आणि आणि सदर रकम आर. टी. जी. एस. / एन.ई.एफ़. टी द्वारे एल. आय. सी. कडे (Life Insurance Corporation of India) यांच्याकडे सुपूर्द करण्याची व्यवस्था करावी.
आर.टी.जी.एस./ एन.ई.एफ. टी. साठीचा तपशील खालीलप्रमाणे आहे.
Fund Transfer to NEFT Account Holder.
D.D.O. Account No. 378901110050002 IFS Code – UBIN0537896 Branch Name - Nariman Point Mumbai
# Page 2
शासन निर्णय क्रमांक: मजम २०१९/प्र. क्र. १३२/जल-३,
-----------------------------------------------------------------------------
| No. | Name | Account No. | Bank & Branch Name | IFS Code | Rs. |
|  | L.I.C. INDIA | 10996682767 | S.B.I.Mumbai, Main  |  Branch | SBIN0000300 | 66666500/ |
|  | Total | 66666500/ |
-----------------------------------------------------------------------------
३. वरील मंजूर केलेला खर्च हा "मागणी क्रमांक झेड एच-६, लेखाशिर्ष ६००३, राज्य शासनाचे देशांतर्गत ऋण ००, १०३, भारतीय आयुर्विमा महामंडळाकडून घेतलेली कर्जे (००) (०१), महाराष्ट्र जलसंधारण महामंडळाकडील लहान पाटबंधारे योजनांकरिता भारतीय आयुर्विमा महामंडळाने घेतलेल्या कर्जाची परतफेड, अनिवार्य, (६००३ ०४३१), ५६- कर्जाची परतफेड” (भारीत) या कार्यात्मक उपलेखाशीर्षाखाली खर्ची टाकावा.
४. अधिदान व लेखाअधिकारी, मुंबई आणि सहा. संचालक, रोख शाखा, मृद व जलसंधारण विभाग यांच्या निदर्शनास आणून देण्यात येते की, शासनाकडून भारतीय आयुर्विमा महामंडळास (एल. आय. सी) मुद्दलाच्या परतफेडीसाठी निधी प्राप्त झाल्यानंतर तो एल. आय. सी. च्या खाती जमा करावा.
५. वरील परिच्छेदांच्या अनुषंगाने सहा. संचालक, रोख शाखा, मृद व जलसंधारण विभाग यांना विनंती करण्यात येते की, त्यांनी सदर बाबतीत मुद्दलाचे देयक तयार करुन ते अधिदान व लेखा अधिकारी, मुंबई यांच्याकडे त्वरित पाठवावे.