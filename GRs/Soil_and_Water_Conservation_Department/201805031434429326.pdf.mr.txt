# Page 1
लघु सिंचन (जलसंधारण) प्रकल्पांना प्रशासकीय मान्यता/सुधारीत प्रशासकीय मान्यता देण्यासंदर्भात राज्य तांत्रिक सल्लागार समिती (State Level Technical Advisory Committee )स्थापन करणे व त्याबाबतची मार्गदर्शक तत्वे निर्गमित करणे.
महाराष्ट्र शासन
मृद व जलसंधारण विभाग
शासन निर्णय क्रमांक: तांसस २०१६/प्र.क्र.३८७/जल-१
मंत्रालय, मुबई-४०० ०३२
दिनांक:३ मे, २०१८
संदर्भ : : १) WRD –Restructuring/२००९/(१६/०९)/WR (Estt.)/Dt.१९.११.२०१०.
२) शा.नि.जलसंपदाविभाग, क्र.मजनिप्रा२०११/(२४/२०११)/जसं(आस्था)/दि.१०जून, २०१३ ३) शा. निर्णय क्र. आस्थाप २०१६/प्र.क्र.८८/(भाग-९)/ जल-२, ग्रामविकास व जलसंधारण विभाग, मंत्रालय, मुंबई दिनांक ३१. मे २०१७
प्रस्तावना: सन १९९२ मध्ये जलसंधारण विभागाची निर्मिती झाल्यानंतर राज्यातील ० ते २५० हेक्टर सिंचन क्षमतेच्या लधु सिंचन योजनांची अंमलबजावणी करण्याचे काम जलसंधारण विभागाकडे वर्ग करण्यात आले आहे. तत्पुर्वी जलसंपदा विभागाकडूनच या योजनांची अंमलबजावणी करण्यात येत होती.
जलसंधारण विभागाची निर्मिती झाल्यानंतर नव्याने हाती घ्यावयाच्या योजनांबरोबरच चालू असलेल्या व पूर्ण झालेल्या (० ते २५० हेक्टर सिंचन क्षमतेच्या ) लघु सिंचन योजनांही जलसंधारण विभागाकडे हस्तांतरीत करण्यात आल्या आहेत.
संदर्भ क्र. ३ च्या शासन निर्णयाद्वारे मृद व जलसंधारण आयुक्तालयाच्या स्थापनेसह विभागाच्या क्षेत्रिय यंत्रणेची फेर रचना करण्यात आली आहे. तसेच मृद व जलसंधारण विभागाचे कार्यक्षेत्र २५० हेक्टर वरुन ६०० हेक्टर पर्यंत वाढविण्यासाठी शासनाने मान्यता दिलेली आहे. वाढीव सिंचन क्षेत्र मर्यादेतील प्रकल्पांची किंमत रुपये २५ कोटी पेक्षा जास्त येत आहे.
०२. जलसंपदा विभागाच्या प्रकल्पांना प्रशासकीय आणि सुधारीत प्रशासकीय मान्यता प्रदान करण्यासाठी संदर्भ क्र.१ अन्वये राज्य तांत्रिक सल्लागार समिती (State level Technology Advisory Committee) स्थापन करण्यात आली असून, जलसंपदा विभागाकडील सदर समितीद्वारे रु.२५ कोटी किंवा त्यापेक्षा अधिक रकमेच्या प्रस्तावांना प्रशासकीय मान्यतेचे आणि सुधारीत प्रशासकीय मान्यतेच्या प्रस्तावासंबंधी पडतीळणी / छाननी करुन त्यास मान्यता दिली जाते. त्यानंतर ते जलसंपदा विभागास (राज्य शासनास) मंजूरीसाठी सादर होतात.
०३. जलसंधारण विभागास प्राप्त होणारे बहुतांश प्रस्ताव हे लहान स्वरुपाचे असल्यामुळे त्यांच्या किंमती रु. २५ कोटीच्या मर्यादेत होत्या. तथापि, नविन भुसंपादन कायदा अस्तित्वात आल्यापासून भुसंपादनाच्या रकमेमध्ये होणारी वाढ,स्वामित्व शुल्कातील वाढ, भाववाढ इ. अशा अनेक
# Page 2
शासन निर्णय क्रमांकः तांसस २०१६/प्र.क्र.३८७/जल-१
कारणांमुळे जलसंधारण विभागाकडील प्रकल्पांच्या किंमतीमध्ये वाढ होत असून काही प्रकल्पांच्या किंमती रु.२५ कोटीपेक्षा जास्त होत आहेत.
०४. अशा रु. २५ कोटी पेक्षा अधिक रकमेच्या प्रकल्पांच्या प्रशासकीय मान्यता / सुधारीत प्रशासकीय मान्यतांच्या प्रस्तावांना प्रशासकीय मान्यता देण्यापूर्वी नियोजन विभाग / व वित्त विभागाची स घेणे आवश्यक आहे. अशा वेळी सदर प्रस्ताव राज्य तांत्रिक सल्लागार समितीच्या शिफारशीसह सादर करणे आवश्यक असते. जलसंपदा विभागाकडील राज्य तांत्रिक छाननी समितीकडे जलसंधारण विभागाकडून पाठविण्यात आलेल्या प्रस्तांवावर सदर समिती केवळ जलसंपदा विभागाकडील प्रस्ताव तपासण्याकरीता गठीत करण्यात आलेली असल्यामुळे जलसंधारण विभागाकडील प्रस्तावांबाबत तपासून अभिप्राय देण्यासाठी स्वतंत्र राज्यस्तरीय तांत्रिक सल्लागार समितीची स्थापना करणे आवश्यक आहे.
०५. या सर्व वस्तुस्थितीमुळे जलसंधारण विभागातंर्गत राज्यातील रु. २५ कोटीच्या वरील लधु सिंचन प्रकल्पांच्या कामांना प्रशासकीय मान्यता तसेच सुधारीत प्रशासकीय मान्यता देण्यासाठीचे प्रस्ताव राज्य शासनास सादर करण्यापूर्वी तांत्रिक पडताळणी करण्याकरीता जलसंधारण विभागातंर्गत स्वतंत्र राज्य तांत्रिक सल्लागार समिती स्थापन करणे व त्याबाबतची मार्गदर्शक तत्वे निर्गमित करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतेलेला आहे.
शासन निर्णय :
जलसंधारण विभागांतर्गत राज्यातील रु. २५ कोटीच्या वरील लघु सिंचन प्रकल्पांच्या कामांना प्रशासकीय मान्यता तसेच सुधारीत प्रशासकीय मान्यता देण्यासाठीचे प्रस्ताव राज्य शासनास सादर करण्यापूर्वी तांत्रिक पडताळणी करण्याकरीता जलसंधारण विभागातंर्गत स्वतंत्र राज्य तांत्रिक सल्लागार समिती स्थापन करण्यास या शासन निर्णयान्वये मान्यता देण्यात असून या समितीची रचना व कार्यकक्षा खालीलप्रमाणे राहील :
समितीची रचना :
-------------------------------------------------------------------------------
| १. | व्यवस्थापकीय संचालक,महाराष्ट्र जलसंधारण महामंडळ,औरंगाबाद | अध्यक्ष |
| २. | मुख्य अभियंता,लघु सिंचन (जलसंधारण),पुणे | सह अध्यक्ष |
| ३. | अधीक्षक अभियंता, लघुसिंचन (जलसंधारण) मंडळ, नागपूर | सदस्य |
| ४. | अधीक्षक अभियंता, लघुसिंचन (जलसंधारण) मंडळ,नशिक | सदस्य |
| ५. | कार्यकारी अभियतां तथा अवर सचिव, मृद व जलसंधारण विभाग, मंत्रालय,मुंबई | सदस्य |
| ६. | कार्यकारी अभियंता,लघु सिंचन (जलसंधारण)विभाग, नाशिक | सदस्य सचिव |
| ७. | संबंधित अधीक्षक अभियंता लघुसिंचन (जलसंधारण) मंडळ. | निमंत्रित |
| ८. | संबंधित कार्यकारी अभिंयता लघुसिंचन (जलसंधारण) विभाग | निमंत्रित |
-------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः तांसस २०१६/प्र.क्र.३८७/जल-१
समितीची कार्यकक्षा: १. रु.२५ कोटी किंमतीच्या वरील लधु सिंचन प्रकल्पांच्या प्रशासकीय / सुधारीत प्रशासकीय मान्यतेचे प्रस्ताव राज्य शासनास सादर करण्यापूर्वी सदर समितीची मान्यता घेणे बंधनकारक राहील.
२. लघु सिंचन प्रकल्पांच्या प्रशासकीय मान्यता / सुधारीत प्रशासकीय मान्यतेबाबतचे रु.२५ कोटी पेक्षा अधिक किंमतीचे प्रस्ताव संबंधित लधु सिंचन (जलसंधारण) मंडळांनी प्रथम राज्य तांत्रिक सल्लागार समितीस तांत्रिक छाननीसाठी पाठवावेत. राज्य तांत्रिक सल्लागार समिती ही प्रस्तावाचे सखोल तांत्रिक छाननीस जबाबदार राहील. राज्य तांत्रिक सल्लागार समितीने प्रशासकीय मान्यता/ सुधारीत प्रशासकीय मान्यतेच्या प्रस्तावांची सखोल छाननी वेळोवेळी निर्गमित होणारे शासन निर्णय / शासन परिपत्रके/सूचना / प्रचलित धोरण इत्यादीमधील तरतुदीनुसार व जलसंपदा विभागाकडील तांत्रिक सल्लागार समितीच्या कार्यप्रणालीनुसार करुन अहवाल संबंधीत लघु सिंचन (जलसंधारण) मंडळ कार्यालयास पाठवावेत. राज्य तांत्रिक सल्लागार समितीने काही सुधारणा सुचविल्यास त्या अंतर्भुत करुन समितीच्या मान्यतेनंतर प्रशासकीय मान्यता/ सुधारीत प्रशासकीय मान्यतेचा प्रस्ताव प्रचलित नियमानुसार शासनास सादर करावेत.
३. सदर समितीकडून प्रस्तावांची छाननी करुन मान्यता मिळालेल्या प्रकल्पांच्या कामाच्या गुणवत्ता हमीचे एकदंर नियंत्रण सदर समितीकडे राहिल.
४. सदर समितीचे मुख्यालय, महाराष्ट्र जलसंधारण महामंडळ, औरंगाबाद हे राहील.
५. व्याप्तीतील बदलास सुधारीत प्रशासकीय मान्यता देणेबाबत जलसंपदा विभागाने संदर्भ क्र. २ नुसार निर्गमित केलेल्या मार्गदर्शक तत्वांचे पालन करण्यात यावे.
# Page 4