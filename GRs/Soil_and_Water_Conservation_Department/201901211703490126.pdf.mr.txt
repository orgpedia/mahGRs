# Page 1
जलसमृध्दी यंत्रसामुग्री (अर्थमुव्हर्स) व्याज अर्थसहाय्य योजनेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः जशिअ-२०१७/प्र.क्र.५२२/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : २१ जानेवारी, २०१९.
वाचा: १) मृद व जलसंधारण विभाग, शासन निर्णय, क्रमांक: जशिअ-२०१७/प्र.क्र.५२२/जल-७, दिनांक २ जानेवारी, २०१८ व २९ ऑक्टोबर, २०१८.
२) व्यवस्थापकीय संचालक, महाराष्ट्र सहकार विकास महामंडळ, पुणे यांचे जाक्र/मसविम/शा.
नि./मृ.ज./३६३/२०१८, दिनांक २६ नोव्हेंबर, २०१८ चे पत्र.
प्रस्तावना : जलसमृद्धी यंत्रसामुग्री (अर्थमुव्हर्स) व्याज अर्थसहाय्य योजनेबाबत मा. मंत्री (सहकार, पणन व वस्त्रोद्योग) यांचे अध्यक्षतेखाली दिनांक २२ मे, २०१८ रोजी बैठकीत झालेल्या चर्चेनुसार लाभार्थी निवड प्रक्रिया, लाभार्थी निवड समितीची रचना इ. बाबींमध्ये संदर्भाधीन शासन निर्णय दिनांक २९ ऑक्टोबर, २०१८ अन्वये सुधारणा करण्यात आली आहे. मा. मंत्री (सहकार, पणन व वस्त्रोद्योग) यांच्या अध्यक्षतेखालील बैठकीमधील निर्णयानुसार तसेच राज्यस्तरीय बँकींग कमिटीच्या प्रतिनिधींसमेवत दिनांक १९ नोव्हेंबर, २०१८ रोजी झालेल्या बैठकीतील निर्णयानुसार “जलसमृद्धी यंत्रसामुग्री (अर्थमुव्हर्स) व्याज अर्थसहाय्य योजनेमधील” व्याज परतावा अदायगी पध्दतीमध्ये सुधारणा करणे ही बाब शासनाच्या विचाराधीन होती.
शासन निर्णय: जलयुक्त शिवार अभियान/मृद व जलसंधारणाची कामे करण्यासाठी यंत्रसामुग्री उपलब्ध करण्याकरिता “जलसमृध्दी यंत्रसामग्री (अर्थमूव्हर्स) व्याज अर्थसहाय्य योजना” संदर्भाधीन शासन निर्णय दिनांक ०२ जानेवारी, २०१८ अन्वये सुरु करण्यात आलेली आहे. सदर शासन निर्णयामधील परिच्छेद क्र.
२ (२) मध्ये खालीलप्रमाणे सुधारणा करण्यात येत आहे.
“वित्तीय संस्थांनी संपुर्ण हफ्ता लाभार्थ्यांकडून वसुल करावयाचा आहे. उत्खनन यंत्रसामुग्री (अर्थमुव्हर्स) करिता शासन अनुज्ञेय असलेली व्याज परताव्याची रक्कम दर ३ महिन्यांनी, लाभार्थ्यांनी हफ्ता भरल्याचा पुरावा सादर करून व्याज परताव्याची मागणी शासनाकडे सादर केल्यानंतर लाभधारकाच्या बचत खात्यात शासनाद्वारे अनुज्ञेय व्याज परतावा रक्कम जमा करण्यात येईल. व्याज परताव्याची अधिकतम मर्यादा रु ५.९० लाख असुन ती समान हफ्त्यात अदा करण्यात येईल.”
# Page 2
शासन निर्णय क्रमांकः जशिअ-२०१७/प्र.क्र.५२२/जल-७
२. संदर्भाधीन शासन निर्णय दिनांक ०२ जानेवारी, २०१८ व २९ ऑक्टोबर, २०१८ मधील इतर बाबी कायम राहतील. त्यानुसार आवश्यक कार्यवाही करण्याची जबाबदारी व्यवस्थापकीय संचालक, महाराष्ट्र सहकार विकास महामंडळ, पुणे यांची राहील.
# Page 3