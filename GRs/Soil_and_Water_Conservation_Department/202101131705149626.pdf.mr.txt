# Page 1
जलयुक्त शिवार अभियानांतर्गत झालेल्या कामांची खुली चौकशी करण्यासाठी श्री. विजयकुमार, सेवानिवृत्त अपर मुख्य सचिव यांची अध्यक्ष म्हणून नियुक्तीसंदर्भात करण्यात आलेल्या अटी व शर्ती ठरविण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : जशिअ-२०२०/प्र.क्र.१२४/जल-७
हुतात्का राजगुरू चौक, मादाम कामा मार्ग,
मंत्रालय, मुंबई-४०० ०३२
दिनांक : १४ जानेवारी, २०२१
प्रस्तावना : भारताचे नियंत्रक व महालेखापरिक्षक यांचा दिनांक ३१ मार्च,२०१९ रोजी संपलेल्या वर्षाचा सामान्य आणि सामाजिक क्षेत्र व सार्वजनिक उपक्रमावरील वर्ष २०२० चा अहवाल क्रमांक-३ मध्ये महालेखापाल यांनी जलयुक्त शिवार अभियांनांतर्गत झालेल्या कामांबाबत नोंदविलेल्या मुद्द्यांवर मा.मंत्रीमंडळाने जलयुक्त शिवार अंतर्गत झालेल्या कामांची खुली चौकशी करण्याचा निर्णय घेतला आहे. फक्त कामांची संख्या अधिक असल्याने कोणती कामे खुल्या चौकशीसाठी निवडणे आवश्यक आहे याचा शोध घेण्यासाठी, शासनाच्या दि.१ डिसेंबर, २०२० च्या शासन निर्णयान्वये श्री.विजयकुमार, सेवानिवृत्त अपर मुख्य सचिव यांच्या अध्यक्षतेखाली समिती गठीत करण्यात आली असून समितीची कार्यकक्षा ठरवून देण्यात आली आहे. त्यानुषंगाने, श्री.विजयकुमार सेवानिवृत्त अपर मुख्य सचिव यांच्या नियुक्तीच्या संदर्भातील अटी, शर्ती व इतर बाबी विहीत करण्याची बाब शासनाच्या विचाराधीन होती.
शासन निर्णय श्री.विजयकुमार,(सेवानिवृत्त अपर मुख्य सचिव) अध्यक्ष यांच्या नियुक्तीच्याबाबतच्या अटी, शर्ती व अन्य बाबी खालीलप्रमाणे विहीत करण्यात येत आहेत.
१. वेतन व भत्ते श्री.विजयकुमार यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरून) त्यांना मिळत असलेले निवृत्तीवेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर येणारी रक्कम ही मासिक परिश्रमिक तथा मानधन म्हणून निश्चित करण्यात येत आहे.
श्री.विजयकुमार यांना अप्पर मुख्य सचिवांना अनुज्ञेय असणारे इतर भत्ते व सुविधा अनुज्ञेय असतील.
२.वाहन व्यवस्था व दूरध्वनी सुविधा श्री.विजयकुमार यांना शासन नियमानुसार अपर मुख्य सचिवांना अनुज्ञेय असणारे वाहन व वाहनचालक उपलब्ध करून देण्यात येईल. तसेच,कार्यालयीन वापराकरिता दूरध्वनी उपलब्ध करून देण्यात येईल.
३.प्रवास भत्ता भारतीय प्रशासकीय सेवेतील तत्सम श्रेणीच्या अधिकाऱ्यांना लागू असेल अशा दराने प्रवास भत्ता, दैनिक भत्ता व इतर अनुषंगिक खर्च मिळण्यास पात्र राहतील.
४. कार्यालयीन कामासाठी दालन व मनुष्यबळ - श्री.विजयकुमार यांना सदर प्रयोजनार्थ स्वतंत्र दालन व आवश्यक असलेले मनुष्यबळ उपलब्ध करून देण्यात येईल.
श्री.विजयकुमार, समिती अध्यक्ष यांच्या वेतनावरील खर्च,भत्ते व इतर खर्च जलयुक्त शिवार अभियानाशी संबंधित लेखाशिर्ष ४४०२२६८१ या खाली करण्यात आलेल्या तरतूदीपैकी आकस्मिक खर्चासाठी राखून ठेवण्यात आलेल्या निधीमधून खर्च करण्यात येईल.
# Page 2
शासन निर्णय क्रमांकः जशिअ-२०२०/प्र.क्र. १२४/जल-७