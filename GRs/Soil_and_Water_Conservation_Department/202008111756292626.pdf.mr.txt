# Page 1
अपर आयुक्त जलसंधारण यांच्याकडील प्रादेशिक कार्यालयांचे नियंत्रण व कार्यक्षेत्र वाटपाबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२०/प्र.क्र. ११३ /जल- २
हुतात्मा राजगुरू चौक, मादाम कामा मार्ग,
मंत्रालय, मुंबई ४०००३२.
दिनांक : ११ ऑगस्ट, २०२०
वाचा :- शासन निर्णय मृद व जलसंधारण विभाग दि.३१.०५.२०१७
प्रस्तावना :
मृद व जलसंधारण विभागाच्या अधिपत्याखाली, राज्यामध्ये अपर आयुक्त जलसंधारण / मुख्य दक्षता अधिकारी / मुख्य अभियंता तथा पदसिद्ध सहसचिव या संवर्गात एकूण चार पदे मंजूर असून सदयस्थिती मध्ये मृद व जलसंधारण विभागाच्या अधिपत्याखालील ठाणे, पुणे, नाशिक, औरंगाबाद, अमरावती, नागपूर ही सहा प्रादेशिक कार्यालये असून या सहा प्रादेशिक कार्यालयावर पुणे व नागपूर प्रदेश कार्यालयांचे नियंत्रण आहे. मृद व जलसंधारण आयुक्तालयातील आयुक्तांकरिता तांत्रिक सहाय्य करण्यासाठी शासन निर्णय दि. ३१ मे,२०१७ अनुसार निर्माण करण्यात आलेल्या अपर आयुक्त, जलसंधारण या पदावरील अधिकाऱ्यास त्याच्या आयुक्तालयातील जबाबदारी व्यतीरीक्त नाशिक आणि औरंगाबाद प्रादेशिक या कार्यालयांचे नियंत्रण सोपविल्यास प्रशासकीय व भौगोलिक दृष्ट्या ते अधिक सोयीचे ठरणार असल्याने शासनाने आता यासंदर्भात पुढीलप्रमाणे निर्णय घेतला आहे.
शासन निर्णय :
मृद व जलसंधारण विभागाच्या अधिपत्याखालील अपर आयुक्त मृद व जलसंधारण प्रादेशिक क्षेत्र पुणे व नागपूर या कार्यालयाच्या अधिपत्याखालील प्रादेशिक कार्यालयांचे नियंत्रण व कार्यक्षेत्र यामध्ये पुढील प्रमाणे बदल करण्यात येत आहे -
---------------------------------------------------------------------------------------------------
| अ.क्र. | कार्यालयाचे नाव | कार्यक्षेत्र |
| १ | अपर आयुक्त जलसंधारण,मृद व जलसंधारण प्रादेशिक क्षेत्र, पुणे. | पुणे व ठाणे प्रादेशिक विभाग |
| २ | अपर आयुक्त जलसंधारण, मृद व जलसंधारण प्रादेशिक क्षेत्र, नागपूर. | अमरावती व नागपूर प्रादेशिक विभाग |
| ३ | अपर आयुक्त जलसंधारण, मृद व जलसंधारण आयुक्तालय, औरंगाबाद | औरंगाबाद व नाशिक प्रादेशिक विभाग |
---------------------------------------------------------------------------------------------------
# Page 2
शासन निर्णय क्रमांकः आस्थाप-२०२०/प्र.क्र. ११३/जल-२
अपर आयुक्त जलसंधारण, मृद व जलसंधारण प्रादेशिक क्षेत्र, पुणे या कार्यालयाच्या अधिपत्याखालील नाशिक व औरंगाबाद प्रादेशिक विभागांचे नियंत्रण आता औरंगाबाद आयुक्तालयातील अपर आयुक्त जलसंधारण, यांच्याकडे सोपविण्यात आलेले असल्याने अपर आयुक्त जलसंधारण, मृद व जलसंधारण प्रादेशिक क्षेत्र, पुणे या कार्यालयाने नाशिक व औरंगाबाद प्रादेशिक विभागाचे संबंधित सर्व दस्तऐवज अपर आयुक्त जलसंधारण, मृद व जलसंधारण आयुक्तालय, औरंगाबाद यांच्याकडे तात्काळ सुपूर्द करावेत.
अपर आयुक्त जलसंधारण, मृद व जलसंधारण आयुक्तालय, औरंगाबाद यांना विभागाच्या दिनांक ३१ मे २०१७ च्या शासन निर्णयान्वये नेमून दिलेली कर्तव्ये व जबाबदाऱ्या ह्या कायम राहतील.