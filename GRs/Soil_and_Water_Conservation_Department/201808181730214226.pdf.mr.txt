# Page 1
जलसंपदा विभागाच्या दिनांक २५.४.२०१८ च्या आदेशान्वये पदोन्नती देण्यात आलेल्या अधिकाऱ्यांना सविस्तर पदस्थापना देण्याबाबत.
महाराष्ट्र शासन
मृद व जलसंधारण विभाग
शासन आदेश क्रमांकः आस्थाप-२०१८/प्र.क्र.८१/जल-२
मंत्रालय, मुंबई - ४०० ०३२.
तारीख : १८.८.२०१८
वाचा : १) शासन आदेश क्र एसएलएस-२०१७/(२५२/२०१७)/आ वर्ग-२, दिनांक २५.४.२०१८.
२) शासन आदेश क्र एसएलएस-२०१७/(२१२/२०१७)/आ वर्ग-२, दिनांक २५.४.२०१८.
आदेश :
जलसंपदा विभागाच्या उपरोक्त संदर्भोंकित दिनांक २५.४.२०१८ च्या आदेशान्वये
सहायक अभियंता श्रेणी-२/शाखा अभियंता यांना पदोन्नत्या देण्यात आलेल्या आहेत. सदर
आदेशान्वये श्री. प्रकाश निळकंठ पाटील यांना पदोन्नती देण्यात आली असून त्यांना मृद व
जलसंधारण विभागाच्या अधिपत्याखालील उपविभागीय जलसंधारण अधिकारी / सहाय्यक
जिल्हा जलसंधारण अधिकारी या संवर्गातील पदांवर पदस्थापना देण्यासाठी वर्ग करण्यात
आलेले आहे. श्री. पाटील यांना कोकण-१ महसूली विभागीय संवर्ग वाटप करण्यात आलेला आहे.
त्यांना वाटप करण्यात आलेल्या महसूली विभागांतर्गत, उपविभागीय जलसंधारण अधिकारी,
बदलापूर, जिल्हा ठाणे या पदावर पदस्थापना देण्यात येत आहे.
२. श्री. पाटील यांनी वरीलप्रमाणे दर्शविण्यात आलेल्या सविस्तर पदास्थापनेच्या ठिकाणी
तात्काळ रुजू होऊन त्याबाबतचा अहवाल आयुक्तांमार्फत शासनास सादर करावा.
पदस्थापनेतील बदलासंदर्भात कोणतीही विनंती विचारात घेण्यात येणार नाही.
३. उप विभागीय जलसंधारण अधिकारी, बदलापूर, जि. ठाणे या पदावर कार्यरत असलेले
श्री. अशोक रंगनाथ शेटे, उप विभागीय जलसंधारण अधिकारी, बदलापूर, जि. ठाणे यांनी
जलसंपदा विभागाकडे परत जाण्याचा विकल्प दिलेला असल्याने शासन निर्णय दिनांक
३१.५.२०१७ च्या परिच्छेद ८ मधील तरतुदीनुसार, श्री. शेटे यांच्या सेवा या आदेशान्वये
जलसंपदा विभागास प्रत्यार्पित करण्यात करण्यात येत आहेत.
# Page 2
शासन आदेश क्रमांकः आस्थाप-२०१८/प्र.क्र.८१/जल-२, दिनांक : १८ ऑगस्ट, २०१८.