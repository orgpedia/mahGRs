# Page 1
स्व. शरद परसराम उइके यांचे वारसास सानुग्रह अनुदान मंजुर करणेबाबत.
महाराष्ट्र शासन
मृद व जलसंधारण विभाग
शासन आदेश क्रमांकः आस्थावि-२०१९/प्र.क्र.५७/जल-१५
हुतात्मा राजगुरु चौक, मादाम कामा मार्ग
मंत्रालय, मुंबई ४०००३२
तारीख: २० जुलै, २०१९
वाचा - १) शासन निर्णय वित्त विभाग क्रमांकः अंनियो-२०१७/प्र.क्र२९/सेवा-४ दिनांक २९.९.२०१८ २) आयुक्त, मृद व जलसंधारण (म.रा.), औरंगाबाद यांचे पत्र क्र. मृवजऔ/आस्था/४५६ दिनांक ६.३.२०१९ ३) स्व. शरद परसराम उईके यांचे नामनिर्देशित व्यक्ती श्रीमती मीनल शरद उईके यांचा दिनांक ३.१०.२०१८रोजीचा अर्ज.
आदेश
प्रादेशिक जलसंधारण अधिकारी, मृद व जलसंधारण विभाग, अमरावती अंतर्गत मृद व जलसंधारण विभाग, यवतमाळ, उपविभाग, मारेगाव या कार्यालयातील स्व. शरद परसराम उईके, चौकीदार यांचा दिनांक २५.५.२०१८ रोजी मृत्यू झालेला आहे. परिभाषित अंशदान निवृत्तीवेतन योजना/ राष्ट्रीय निवृत्तीवेतन योजनेतंर्गत सभासदाचा सेवा कालावधीत मृत्यू झाला असल्याने संदर्भ क्र. ३ च्या अर्जान्वये अर्जदारांच्या पत्नी श्रीमती मीनल शरद उईके यांनी रुपये १०,००,०००/- सानुग्रह अनुदान मिळण्यासाठी अर्ज केला आहे. या अर्जास अनुसरुन आयुक्त मृद व जलसंधारण (म.रा.) औरंगाबाद यांनी स्व. शरद परसराम उईके यांनी नामनिर्देशित केलेल्या व्यक्तीस म्हणजेच त्यांच्या पत्नी श्रीमती मीनल शरद उईके यांना रुपये १०,००,०००/- सानुग्रह अनुदान मंजुर करण्याचा प्रस्ताव शासनास सादर केला आहे. वित्त विभाग शासन निर्णय क्र. अंनियो-२०१७/प्र.क्र.२९/सेवा-४ दिनांक २९.९.२०१८ मधील अनुक्रमांक ५ येथील तरतुदीनुसार प्रशासकीय विभाग प्रमुख यांना दिलेल्या अधिकारानुसार स्व. शरद परसराम उईके यांनी नामनिर्देशित केलेल्या व्यक्तीस म्हणजेच त्यांच्या पत्नी श्रीमती मीनल शरद उईके यांना सानुग्रह अनुदान रुपये १०,००,०००/- (अक्षरी रुपये दहा लाख फक्त) मंजुर करीत आहेत.
२. सदर सानुग्रह अनुदान शासकीय कर्मचारी सेवेत असताना १० वर्ष शासन सेवा होण्यापूर्वी दिनांक २५.५.२०१८ रोजी मृत्यू पावल्यामुळे मंजुर करण्यात येत आहे. सदर आदेश, आदेशाच्या दिनांकापासून एक वर्षाच्या कालावधीसाठी ग्राहय राहतील.
# Page 2
शासन आदेश क्रमांकः आस्थावि-२०१९/प्र.क्र.५७/जल-१५
३. सदरचा खर्च “मागणी क्र.जी-६ २०७१-निवृत्तीवेतन व इतर सेवानिवृत्ती लाभ ०१ नागरी,१०३, अनुकंपा भत्ते, (००) (०६) - परिभाषित अंशदान / राष्ट्रीय निवृत्तीवेतन योजनेतंर्गत सानुग्रह अनुदान (२०७१०७२२) ” या लेखार्शीर्षाखाली खर्ची टाकण्यात यावा.
४. सदर शासन आदेश संदर्भ क्र. १ येथील शासन निर्णयातील अनुक्रमांक ५ येथे नमूद केल्यानुसार प्रशासकीय विभागप्रमुख यांच्या मान्यतेने निर्गमित करण्यात येत आहे.