# Page 1
मागणी क्र. एल-७ लेखाशिर्ष ४४०२ २४११ सिमेंट बंधाऱ्यांच्या कामांकरिता निधीचे वितरण.
महाराष्ट्र शासन
जलसंधारण विभाग
शासन निर्णय क्रमांक : राकृवि-२०१६/प्र.क्र.२२७(२)/जल-४
मंत्रालय, मुंबई - ४०० ०३२
दिनांक : ३० मार्च, २०१८.
वाचा : १) वित्त विभाग परिपत्रक क्र. अर्थसं-२०१७/प्र.क्र.७५/अर्थ-३, दिनांक १८ एप्रिल, २०१७ आणि दिनांक ६ फ़ेब्रुवारी, २०१८.
२) अधीक्षक अभियंता, लघु सिंचन (जलसंधारण) मंडळ, औरंगाबाद यांचे पत्र क्र.
ल.सिं.(जस)मं/औ/लेखा-३/८६९/सह, दिनांक १६/०३/२०१८.
३) शासन निर्णय, मृद व जलसंधारण विभाग क्र. असक-२०१८/प्र.क्र.१६/जल-११, दिनांक २९/०३/२०१८.
४) शासन निर्णय, मृद व जलसंधारण विभाग क्र. असक-२०१६/प्र.क्र.२२७(१)/जल-११, दिनांक ३०/०३/२०१८.
प्रस्तावना : केंद्र सरकार अर्थसहाय्यित राष्ट्रीय कृषी विकास योजने अंतर्गत प्रगतीपथावरील प्रकल्प पूर्ण करण्यासाठी कृषी विभागाकडून निधी उपलब्ध होत होता. त्यानुसार अपुर्ण प्रकल्पांची कामे पूर्ण झाल्याने व योजनेचा कालावधी संपुष्टात आल्यामुळे हि योजना बंद करण्यात आली.
त्यामुळे या योजनेच्या अनुषंगाने हाती घेण्यात आलेल्या कामांचा निधी ० ते १०० हे प्रकल्पांशी संबंधित राज्य योजनेच्या लेखाशिर्ष संकेतांक क्र. २७०२ ४७५४ मिळण्याबाबत शासनाकडे विविध मार्गांनी पाठपुरावा होत होता. तथापी सदर योजनेखाली पुरेसा निधी उपलब्ध होत नसल्यामुळे दायित्व स्वीकारण्याची बाब शासनाकडून विचारात घेण्यात येत नव्हती. मात्र या कामांपैकी सिमेंट बंधाऱ्यांची कामे लेखाशिर्ष संकेतांक क्र. ४४०२ २४११ खाली देखील होत असल्याने व त्यासाठी पुरेसा निधी उपलब्ध होत असल्याने या योजनेतून सिमेंट बंधाऱ्यांच्या कामांची व लेखाशिर्ष संकेतांक क्र. २७०२ ४७५४ खाली भूसंपादनाचे दायित्व नसलेल्या गाव/पाझर तलावांच्या कामांच्या प्रलंबित देयकांचे दायित्व मर्यादीत स्वरुपात स्विकारण्याबाबत शासनाने खालीलप्रमाणे निर्णय घेतला आहे.
# Page 2
शासन निर्णय क्रमांक : राकृवि-२०१६/प्र.क्र.२२७(२)/ जल-४ शासन निर्णय : ० ते १०० हेक्टर सिंचन क्षमता असलेल्या सिमेंट बंधाऱ्याच्या कामांची प्रलंबित देयके अदा करण्यासाठी लेखाशिर्ष संकेतांक क्र.४४०२ २४११ खाली रुपये ३७००.६३ लक्ष (रुपये सदतीस कोटी त्रेसष्ठ हजार मात्र) इतका निधी संदर्भिय क्र.२ च्या पत्रान्वये सादर केलेल्या प्रकल्पांसाठी (संदर्भिय क्र.४ च्या शासन निर्णयानुसार निधी वितरीत केलेली कामे वगळून) पुढील वितरणाकरिता अधीक्षक अभियंता, लघु सिंचन (जलसंधारण) मंडळ, औरंगाबाद यांचेकडे सुपुर्द करण्यात येत आहे.
२. संदर्भिय क्र.२ च्या पत्रामधील प्रकल्पांकरिता (संदर्भिय क्र.४ च्या शासन निर्णयानुसार निधी वितरीत केलेली कामे वगळून) निधी समप्रमाणात वितरित करण्यात यावा.
3. अधीक्षक अभियंता, लघु सिंचन (जलसंधारण) मंडळ, औरंगाबाद यांनी वरील निधी आहरित करुन तातडीने कार्यकारी अभियंता, लघु सिंचन (जलसंधारण) विभाग, औरंगाबाद यांचेकडे सुपुर्द करावा.
8. कार्यकारी अभियंता, लघु सिंचन (जलसंधारण) विभाग, औरंगाबाद यांनी वरील निधीचे निर्धारण पूर्ण झालेल्या कामांची प्रलंबित देयके समप्रमाणात अदा करण्यासाठी करावे.
५. त्याकरिता सदर सर्व कामांची तपासणी झाली आहे व ही कामे नियमानुसार योग्य व चांगली झाली आहेत याची खात्री करुन घ्यावी. तसेच ज्या कामांबाबत कोणत्याही तक्रारी नाहीत केवळ अशाच कामांकरिता निधीचे वितरण करण्यात यावे.
६. मंजूर किंमतीपेक्षा जास्तीची रक्कम खर्च करण्यात येवू नये, ७. वरील कामांकरिता अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात नये.
८. एखाद्या कामासाठी निधीची गरज नसल्यास, ती रक्कम कोणत्याही परिस्थितीत परस्पर अन्य प्रकल्पासाठी वितरित करण्यात येवू नये, ९. कोणत्याही कारणाने निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी,
१०. निधी वितरणासंबधीच्या वित्त विभागाच्या संदर्भीय दिनांक १८ एप्रिल, २०१७ आणि दिनांक ६ फ़ेब्रुवारी, २०१८ च्या परिपत्रकामधील मार्गदर्शक सूचनांचे काटेकोर पालन करावे.
११. कामे १००% पूर्ण झाली आहेत व तक्रारी प्राप्त नाहीत तसेच कामाच्या गुणवत्तेची खात्री करुन देयक अदा करावे व त्याबाबतचा अनुपालन अहवाल संबंधीत कागदपत्रांसह शासनास सादर करावा.
पृष्ठ ४ पैकी २
# Page 3
शासन निर्णय क्रमांक : राकृवि-२०१६/प्र.क्र.२२७(२)/ जल-४
१२. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०१७–१८ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक एल-७, ४४०२, मृद व जलसंधारण यावरील भांडवली खर्च
१०२ मृद संधारण,
(०१) राज्य योजना - पंचवार्षिक योजनांतर्गत योजना
(०१) (२३) राज्याच्या १५ तालुक्यात पिण्याच्या पाण्याची व शेतीसाठी पाटबंधारे सुविधांची टंचाई कमी करण्याकरिता सिमेंटचा बंधारा (प्ररोधी बांध) बांधणे (४४०२ २४११), ५३ - मोठी बांधकामे
१३. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रती तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
१४. याद्वारे वितरित निधीचा ताळमेळ ठेवण्याची जबाबदारी कार्यकारी अभियंता, लघु सिंचन (जलसंधारण) विभाग, औरंगाबाद यांची राहिल व अधीक्षक अभियंता, लघु सिंचन (जलसंधारण) मंडळ, औरंगाबाद हे सदर बाबींचे समन्वयक प्राधिकारी राहतील.
१५. प्रस्तुत आदेश, वित्त विभागाच्या संदर्भिय दिनांक १८ एप्रिल, २०१७ च्या परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 4