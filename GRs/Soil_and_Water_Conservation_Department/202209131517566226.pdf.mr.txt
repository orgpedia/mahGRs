# Page 1
केंद्र पुरस्कृत योजनांचे निधी वितरण व विनियोग व्यवस्थापन (PFMS) करिता Single Nodal Agency व Nodal Officer यांची नियुक्ती करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: संकीर्ण-२०२१/प्र.क्र.५४/जल-११
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक: १२ सप्टेंबर, २०२२.
वाचा: १. भारत सरकार वित्त मंत्रालय, कार्यालयीन ज्ञापन F.No.१(१३)/PFMS/FCD/२०२०, दिनांक २३.०३.२०२१.
२. वित्त विभाग शासन परिपत्रक क्र. संकीर्ण-२०२१/प्र.क्र.३५/कोषा-प्रशा-४, दि.१ जुलै २०२१.
३. वित्त विभाग शासन निर्णय क्र. संकीर्ण-२०२१/प्र.क्र.८४/कोषा-प्रशा-५, दि.१५ सप्टेंबर २०२१.
प्रस्तावना: केंद्र शासन पुरस्कृत भारत निर्माण योजने अंतर्गत बीड जिल्हयातील तलावांची दुरुस्ती, नूतनीकरण व पुनर्स्थापना कार्यक्रमांतर्गत करण्यात आलेल्या कामांच्या न्यायालयीन प्रकरणी मा. जिल्हा न्यायालय, बीड यांनी दिनांक १६/०८/२०१९ रोजी दिलेले आदेश व त्यावर विधी व न्याय विभाग, मंत्रालय, मुंबई यांच्या अभिप्रायांच्या अनुषंगाने १,३०,५४,२५८/- न्यायालयात भरणे आवश्यक आहे. त्याअनुषंगाने सध्या अस्तित्वात असलेली केंद्रपुरस्कृत योजना लेखाशीर्ष- "स्थानिक सहभागातून (० ते १०० हेक्टर) जलस्रोतांची दुरुस्ती, नूतनीकरण व पुनर्स्थापना (केंद्र हिस्सा ९०%) (राज्य हिस्सा १०%)" ही योजना PFMS प्रणालीवर संलग्न (MAP) करून घेणे आवश्यक आहे.
केंद्र पुरस्कृत योजनांच्या निधीचे परिणामकारक व्यवस्थापन करणे, तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भाधीन दि. २३ मार्च २०२१ रोजीच्या कार्यालयीन ज्ञापनान्वये सुधारित कार्यपध्दतीचा अवलंब करण्याचे निर्देश दिले आहेत. त्यास अनुसरुन वित्त विभागाने संदर्भाधीन क्र. ३ व ४ येथील नमूद शासन परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (PFMS) (Public Finance Management System) बाबत सुधारित सूचना दिलेल्या आहेत. त्यानुसार केंद्र पुरस्कृत योजनांच्या अंमलबजावणीसाठी Single Nodal Agency (SNA) ची नेमणूक करुन त्या योजनेसाठी प्राधिकृत बँकेमध्ये स्वतंत्र Single Nodal Bank Account उघडणे आवश्यक आहे.
तसेच, सदर केंद्र पुरस्कृत योजनांच्या समन्वयाच्या दृष्टीने किमान उपसचिव दर्जाच्या अधिका-याची Nodal Officer म्हणून नियुक्ती करण्याबाबत निर्देश दिले आहेत. त्यानुसार मृद व जलसंधारण विभागाच्या केंद्र पुरस्कृत योजनांकरिता Single Nodal Agency (SNA) व Nodal Officer नियुक्त करण्याची बाब शासनाच्या विचाराधीन होती.
शासन निर्णय: वित्त विभागाच्या संदर्भाधीन क्र. ३ व ४ येथील शासन परिपत्रक व शासन निर्णयान्वये दिलेल्या सूचनांनुसार मृद व जलसंधारण विभागातर्गंत स्थानिक सहभागातून (० ते १०० हेक्टर) जलस्रोतांची दुरुस्ती, नूतनीकरण व पुनर्स्थापना ( केंद्र हिस्सा ९०% ) (राज्य हिस्सा १०%) या केंद्र पुरस्कृत योजनेच्या प्रभावी अंमलबजावणी व उत्तरदायी कामकाजासाठी पुढीलप्रमाणे Single Nodal Agency (SNA) व Nodal Officer नियुक्त करण्यात येत आहे.
# Page 2
शासन निर्णय क्रमांक: संकीर्ण-२०२१/प्र.क्र.५४/जल-११
-----------------------------------------------------------------------------------------------------------------------------------------------------------------------------------------------------
| केंद्र पुरस्कृतयोजनेचे नाव | Single Nodal Agency (SNA) | Nodal Officer |
| स्थानिक सहभागातून (० ते १०० हेक्टर) जलस्त्रोतांची दुरुस्ती, नूतनीकरण व पुनर्स्थापना (केंद्र हिस्सा ९०%) (राज्य हिस्सा १०%) | आयुक्त, मृद व जलसंधारण आयुक्तालय, औरंगाबाद. | सह / उप सचिव (कार्यासन जल-४) |
-----------------------------------------------------------------------------------------------------------------------------------------------------------------------------------------------------
२. उपरोक्त विवरणपत्राप्रमाणे नियुक्त Single Nodal Agency (SNA) यांनी केंद्र पुरस्कृत योजनांचे सुधारित कार्यपध्दतीनुसार निधी वितरण व विनीयोग सार्वजनीक वित्तीय व्यवस्थापन प्रणाली (PFMS) बाबत वित्त विभागाच्या संदर्भ क्रमांक ३ व ४ येथील शासन परिपत्रक व शासन निर्णय व त्यासोबतच्या जोडपत्रामध्ये दिलेल्या सूचनांनुसार आवश्यक ती कार्यवाही तातडीने करावी.