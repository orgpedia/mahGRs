# Page 1
लघु सिंचन जलसंधारण प्रकल्पांना (नवीन व दुरुस्ती) प्रशासकीय मान्यता सुधारित प्रशासकीय मान्यता देण्यासंदर्भात स्थापन करण्यात आलेल्या राज्य तांत्रिक सल्लागार समितीची (State level Technical Advisory Committee) पुनर्रचना करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांक- संकिर्ण-२०२२/प्र.क्र.१०२/जल-१
मंत्रालय, मुंबई ४०० ०३२
दिनांक :- २४/०२/२०२२.
संदर्भ : १) WRD- Restructing/२००९/(१६/०९)/WR(Estt.) Dt. १९/११/२०१०.
२) शासन निर्णय जलसंपदा विभाग क्र मजनिप्रा- २०११/(२४/२०११)/जसं/ (आस्था) दिनांक १०/०६/२०१३.
३) शासन निर्णय ग्रामविकास व जलसंधारण विभाग, आस्थाप-२०१६/प्र.क्र.-८८/(भाग-९) जल-२ दिनांक ३१/०५/२०१७.
४) शासन निर्णय मृद व जलसंधारण विभाग, मंत्रालय, मुंबई क्र. तांसस-२०२०/प्र.क्र.-८०/ जल-१ दिनांक २०/०३/२०२०.
५) शासन निर्णय मृद व जलसंधारण विभाग, मंत्रालय, मुंबई क्र. तांसस-२०१६/प्र.क्र.-३८७/ जल-१ दिनांक ०३/०५/२०१८.
प्रस्तावना : संदर्भ क्रमांक ३ च्या शासन निर्णयाद्वारे मृद व जलसंधारण आयुक्तालयाच्या स्थापनेसह विभागाच्या क्षेत्रीय यंत्रणेची फेररचना करण्यात आली आहे. तसेच मृद व जलसंधारण विभागाचे कार्यक्षेत्र २५० हेक्टर वरून ६०० हेक्टर पर्यंत वाढविण्यासाठी शासनाने मान्यता दिलेली आहे.
संदर्भा मध्ये शा. नि दिः ०३-०५-२०१८ नुसार रुपये २५ कोटी पेक्षा अधिक रकमेच्या प्रकल्पांच्या प्रशासकीय मान्यता / सुधारित प्रशासकीय मान्यता यांच्या प्रस्तावांना प्रशासकीय मान्यता देण्यापूर्वी नियोजन विभाग व वित्त विभागाची संमती घेणे तसेच सदर प्रस्ताव राज्य तांत्रिक सल्लागार समितीच्या शिफारशी सह सादर करणे अनिवार्य कलेला आहे. मृद व जलसंधारण विभागाकडील प्रस्तावांबाबत यासाठी संदर्भातील शासन निर्णय क्रमांक ४ नुसार स्वतंत्र राज्यस्तरीय तांत्रिक सल्लागार समितीची स्थापना करण्यात आलेली आहे. तथापी प्रचलीत दरसुचीतील वाढ, स्वामीत्व शुल्कात झालेल्या वाढीमुळे जलसंधारण बांधकामांच्या किंमतीत रु.१० कोटी पेक्षा जास्त येण्याची संख्या वाढली आहे. त्यामुळे शा. नि. ०३-०५-२०१८ च्या रु. २५ कोटी एवजी संदर्भातील शासन निर्णय क्रमांक ५ नुसार रुपये १० कोटी पेक्षा अधिक रकमेच्या प्रकल्पांच्या प्रशासकीय मान्यता / सुधारित प्रशासकीय मान्यतेच्या प्रस्तावास मान्यते पूर्वी राज्यस्तरीय तांत्रिक सल्लागार समितीची
# Page 2
शासन निर्णय क्रमांकः संकिर्ण-२०२२/प्र.क्र.१०२/जल-१
मान्यता अनिवार्य करण्यात आलेली आहे. तथापी असे करतांना त्यामध्ये दुरुस्तीच्या योजनांचा समावेश करण्यात आलेला नव्हता.
त्यामुळे जलसंधारण विभाग अंतर्गत राज्यातील रुपये १० कोटीच्या वरील लघु सिंचन प्रकल्पांच्या कामांना (नवीन व दुरुस्ती) प्रशासकीय मान्यता तसेच सुधारित प्रशासकीय मान्यता देण्यासाठीचे प्रस्ताव राज्य शासनास सादर करण्यापूर्वी तांत्रिक पडताळणी करण्याकरीता जलसंधारण विभागांतर्गत स्थापित राज्य तांत्रिक सल्लागार समितीकडे सादर करणे आवश्यक होते तसेच समितीमध्ये राज्यपाल सुत्रानुसार उर्वरीत महाराष्ट्र, विदर्भ व मराठवाडा या भागांचे प्रतिनिधीत्व राहणेसाठी स्थापीत समीतीची पुर्नरचना करण्याचे शासनाचे विचाराधीन होते.
त्यानुसार शासनाने पुढील निर्णय घेतलेला आहे.
शासन निर्णय : या शासन निर्णयान्वये संदर्भातील ४ व ५ हे शा नि अधिक्रमीत करण्यात येत आहेत. तसेच जलसंधारण विभागांतर्गत राज्यातील रुपये १० कोटीच्या वरील लघु सिंचन प्रकल्पांच्या कामांना (नवीन व दुरुस्ती) प्रशासकीय मान्यता तसेच सुधारित प्रशासकीय मान्यता देण्यासाठीचा प्रस्ताव राज्य शासनास सादर करण्यापूर्वी तांत्रिक पडताळणी करणे करता जलसंधारण विभागांतर्गत स्थापीत राज्य तांत्रिक सल्लागार समितीची पुनर्रचना करण्यासाठी या शासन निर्णयान्वये मान्यता देण्यात येत असून या समितीची रचना व कार्यकक्षा खालील प्रमाणे राहील.
समितीची रचना :
------------------------------------------------------------------------------------------------
| १) | व्यवस्थापकीय संचालक, महाराष्ट्र जलसंधारण महामंडळ, औरंगाबाद | अध्यक्ष |
| २) | अप्पर आयुक्त जलसंधारण तथा मुख्य अभियंता, मृद व जलसंधारण, प्रादेशिक क्षेत्र, पुणे | सह अध्यक्ष |
| ३) | प्रादेशिक जलसंधारण अधिकारी, मृद व जलसंधारण विभाग, पुणे | सदस्य |
| ४) | प्रादेशिक जलसंधारण अधिकारी मृद व जलसंधारण विभाग, नागपूर | सदस्य |
| ५) | अवर सचिव तथा कार्यकारी अभियंता, मृद व जलसंधारण विभाग, मंत्रालय, मुंबई. | सदस्य |
| ६) | जिल्हा जलसंधारण अधिकारी, मृद व जलसंधारण विभाग, रत्नागिरी | सदस्य सचिव |
| ७) | संबंधित प्रादेशिक जलसंधारण अधिकारी, मृद व जलसंधारण विभाग | निमंत्रित |
| ८) | संबंधित जिल्हा जलसंधारण अधिकारी, मृद व जलसंधारण विभाग | निमंत्रित |
------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः संकिर्ण-२०२२/प्र.क्र.१०२/जल-१
समितीची कार्यकक्षा :
१) रुपये १० कोटी किंमतीच्या वरील लघु सिंचन प्रकल्पांच्या (नवीन व दुरुस्ती) प्रशासकीय / सुधारित प्रशासकीय मान्यतेचे प्रस्ताव राज्य शासनास सादर करण्यापूर्वी सदर समितीची मान्यता घेणे बंधनकारक राहील.
२) लघु सिंचन प्रकल्पांच्या (नवीन व दुरुस्ती) प्रशासकीय मान्यता / सुधारित प्रशासकीय मान्यता बाबतचे रुपये १० कोटीपेक्षा अधिक किंमतीचे प्रस्ताव संबंधित प्रादेशिक जलसंधारण अधिकारी, मृद व जलसंधारण विभागांनी प्रथम राज्य तांत्रिक सल्लागार समितीस तांत्रिक छाननीसाठी पाठवावेत. राज्य तांत्रिक सल्लागार समिती ही प्रस्तावाचे सखोल तांत्रिक छाननीस जबाबदार राहील. राज्य तांत्रिक सल्लागार समितीने प्रशासकीय मान्यता / सुधारित प्रशासकीय मान्यतेच्या प्रस्तावांची सखोल छाननी वेळोवेळी निर्गमित होणारे शासन निर्णय/ शासन परिपत्रके/ सूचना / प्रचलित धोरण इत्यादीमधील तरतुदीनुसार व जलसंपदा विभागाकडील तांत्रिक सल्लागार समितीच्या कार्यप्रणाली नुसार करून अहवाल संबंधित प्रादेशिक जलसंधारण अधिकारी, मृद व जलसंधारण विभागांना पाठवावेत. राज्य तांत्रिक सल्लागार समितीने काही सुधारणा सुचविल्यास त्या अंतर्भूत करुन समितीच्या मान्यतेनंतर प्रशासकीय मान्यता / सुधारित प्रशासकीय मान्यतेचा प्रस्ताव प्रचलित नियमानुसार शासनास सादर करावेत.
३) सदर समितीचे मुख्यालय महाराष्ट्र जलसंधारण महामंडळ, औरंगाबाद हे राहील.
# Page 4