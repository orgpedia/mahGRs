# Page 1
महाराष्ट्र जलसंधारण महामंडळाकरिता
भाग भांडवली अंशदानाचे वितरण
( सन २०२५-२६)
महाराष्ट्र शासन
मृद व जलसंधारण विभाग
शासन निर्णय क्र. मजम-२०२५/प्र.क्र.७२/जल-३ (ई-११२१९२८)
मंत्रालय, मुंबई-४०० ०३२
दिनांक : ०५ डिसेंबर,२०२५
वाचा :- १) शासन निर्णय, वित्त विभाग क्र. अर्थसं-२०२५/प्र.क्र.४४/अर्थसं-३,
दिनांक ७.०४.२०२५.
२) व्यवस्थापकीय संचालक,महाराष्ट्र जलसंधारण महामंडळ,छत्रपती संभाजीनगर
अ) पत्र क्र. ले- १ /दि.२१.०४.२०२५, व ब) पत्र क्र. मजसंम/लेखा-१/लेखा-/६१९/
सह/२०२५, दि.०३.०६.२०२५.
प्रस्तावना :- महाराष्ट्र जलसंधारण महामंडळाकरीता भागभांडवली अंशदान म्हणून सन २०२५-२६ या आर्थिक वर्षात
रुपये २३४९.०० कोटी निधी अर्थसंकल्पीत करण्यात आला आहे. वित्त विभागाच्या दिनांक ०७ एप्रिल, २०२५ च्या
आदेशानुसार प्रथम नऊमाहिकरीता अर्थसंकल्पीत निधी ६० %च्या मर्यादेत अनुज्ञेय आहे. त्यापैकी नऊमाहिकरीता
एकूण वार्षिक तरतूदीच्या खर्चाकरीता ६० % मर्यादेत रुपये १४०९.४० कोटी इतका निधी अनुज्ञेय आहे. नियोजन व
वित्त विभागाने सन २०२५-२६ या आर्थिक वर्षासाठी रुपये १४०९.४० कोटी निधी महाराष्ट्र जलसंधारण महामंडळ
अधिनियम २००० मधील प्रकरण ६ कलम २६ अंतर्गत महामंडळाची काये पार पाडण्यासाठी या विभागास उपलब्ध
करुन दिला आहे. सदरहू उपलब्ध झालेला निधी महाराष्ट्र जलसंधारण महामंडळाला वितरीत करण्याबाबत
शासनाने खालीलप्रमाणे निर्णय घेतला आहे.
निर्णय :-
महाराष्ट्र जलसंधारण महामंडळाकडील प्रगती पथावरील योजनांचे भूसंपादन, पूर्ण व प्रगतीपथावरील
योजनांची शिल्लक देयके व विभागीय स्तरावरील प्रगतीपथावरील देयके अदा करण्याकरीता रुपये १४०९.४०
कोटी ( अक्षरी रुपये एक हजार चारशे नऊ कोटी चाळीस लक्ष फक्त ) इतका निधी वितरित करण्यास या शासन
निर्णयाव्दारे मान्यता प्रदान करण्यात येत आहे.
२. उपरोक्त निधी कोषागारातून आहरित करुन व्यवस्थापकीय संचालक, महाराष्ट्र जलसंधारण महामंडळ,
छत्रपती संभाजीनगर यांच्या नांवे वितरित करण्यासाठी प्रादेशिक जलसंधारण अधिकारी, मृद व जलसंधारण
विभाग, छत्रपती संभाजीनगर यांना प्राधिकृत करण्यात येत आहे.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२५-२६ या आर्थिक
वर्षाच्या मंजूर तरतूदीमधून भागविण्यात यावा.
मागणी क्रमांक-झेडएच-५, प्रधान लेखाशिर्ष ४४०२,
मृद व जलसंधारण यावरील भांडवली खर्च,
१९० सार्वजनिक क्षेत्र आणि इतर उपक्रमांतील गुंतवणूक,
(०१) भाग भांडवली अंशदान
(०१)(०१) महाराष्ट्र जलसंधारण महामंडळाला भाग भांडवली अंशदान
(कार्यक्रम) (४४०२ २८२३),
३२, अंशदाने
# Page 2
शासन निर्णय क्रमांकः मजम-२०२५/प्र.क्र.७२/जल-३ (ई-११२१९२८)
४. प्रस्तुत निधीच्या विनियोगासाठी वित्त विभागाच्या संदर्भीय क्र. १ येथील परिपत्रकांमधील सूचनांचे
काटेकोरपणे अनुपालन करण्यात यावे.
५. प्रस्तुत वरिलप्रमाणे उपलब्ध होणा-या निधीमधून जलसंधारण महामंडळाच्या नियोजनानुसार
भूसंपादनाच्या निधी मागणीबाबत प्रकरण परत्वे तपासणी करुन भूसंपादन निधी वितरणास प्राधान्य देण्यात
यावे. तसेच भूसंपादनाअभावी घळभरणी राहिलेल्या कामांना भुसंपादनाचा निधी उपलब्ध करुन देण्यात
यावा.
६. निधी वितरणासंदर्भात शासनाच्या निदेशांचे अनुपालन करण्यात आले नाही किंवा काही भंग
झाल्यास व त्यामुळे भविष्ट्यात काही तक्रारी किंवा न्यायालयीन प्रकरणे उद्भवल्यास त्याची सर्वस्वी
जबाबदारी ही व्यवस्थापकीय संचालक व मुख्य लेखा व लेखापरीक्षा अधिकारी (CAFO), महाराष्ट्र
जलसंधारण महामंडळ, छत्रपती संभाजीनगर यांची राहील.
७. प्रस्तुत शासन निर्णय नियोजन विभाग अनैा. सं.क्र. १८४/२०२५, दि.११.०९.२०२५ व वित्त विभाग अनौ.
सं.क्र.८०६/२०२५, दि.२७.११.२०२५ अन्वये दिलेल्या मंजुरीनुसार निर्गमित करण्यात येत आहे.
८. प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3