# Page 1
शासन निधी अंतर्गत दुरुस्ती कामांना प्रदान केलेल्या प्रशासकीय मान्यतेच्या अनुषंगाने पुढील कार्यवाही मुख्यमंत्री जलसंवर्धन योजने अंतर्गत करणेबाबत.
महाराष्ट्र शासन
मृद व जलसंधारण विभाग
शासन परिपत्रक क्र. मुजयो-२०२०/प्र.क्र.७६ /जल-१ (भाग-१)
मंत्रालय, मुबंई-४०००३२
तारीख: २३ मार्च, २०२१
वाचाः १. मृद व जलसंधारण विभाग शासन निर्णय क्र मुजयो-२०२०/प्र.क्र-७६/जल-१ दि १७ फेब्रुवारी २०२१.
२. जिल्हा जलसंधारण अधिकारी, जिल्हा परिषद (ल.पा) वाशिम यांचे पत्र लसिंवि/जिप/वा/ १३८/२१ दि.१७/०२/२०२१
प्रस्तावनाः संदर्भीय शासन निर्णयानुसार जलसंधारण कामांच्या दुरुस्तीसाठी “मुख्यमंत्री जलसंवर्धन कार्यक्रमास” शासनाची मान्यता घेण्यात आली आहे. सदर कार्यक्रमासाठी दुरुस्ती कामांचा ७९१६ कामांचा व १६६१८४ हेक्टर सिंचन क्षमता व ८०६९८५ सघमी पाणीसाठा पुनर्स्थापित करण्याचा आराखडा तयार करण्यात आला होता व सदर आराखड्यातील कामांचे दुरुस्तीच्या अनुषंगाने प्राधान्यक्रम निश्चित करण्यात आले होते. सदर कार्यक्रमास शासनाची मान्यता मिळण्यापुर्वी दुरुस्ती प्राधान्यक्रमानुसार प्राधान्य क्रमांक १ प्रमाणे तातडीच्या दुरुस्ती कामांना विभागाकडील अस्तित्वातील नियमित दुरुस्ती लेखाशिर्षातून प्रशासकीय मान्यता देण्यात आलेल्या आहेत. “मुख्यमंत्री जलसंवर्धन कार्यक्रमा” तील आराखड्यात असणारी व तातडीची दुरुस्ती आवश्यक असणा-या कामांचा कार्यक्रम राबविण्यासाठी जिल्हा परिषद (ल.पा) जलसंधारण यंत्रणेकडील कामांचा सुद्धा समावेश आहे.
मुख्यमंत्री जलसंवर्धन कार्यक्रमातील दुरुस्ती कामांची अंमलबजावणी करण्यासाठी अंमलबजावणी यंत्रणा म्हणून जिल्हा जलसंधारण विभाग, (राज्यस्तर) यांचेमार्फ़त राबविणेबाबत मार्गदर्शक सुचना क्र.८ नुसार शासन मान्यता झालेली आहे. त्यामुळे या शासन मान्यतेपुर्वी मुख्यमंत्री जलसंवर्धन कार्यक्रम आराखड्यात समाविष्ट असलेली व तातडीची दुरुस्ती करावयाची कामे जी इतर यंत्रणांची असतील व त्यांना प्रशासकीय मान्यता शासनस्तरावर झाली असतील अशी सर्व दुरुस्तीची कामे जिल्हा जलसंधारण यंत्रणा (राज्यस्तर) यांचेमार्फत करणे विचारधीन होते. त्यानुसार खालीलप्रमाणे शासन परिपत्रक निर्गमीत करण्यात येत आहे.
शासन परिपत्रक: यापूर्वी शासन स्तरावरुन अस्तित्वातील नियमित लेखाशिर्षाखाली प्रशासकीय मान्यता प्रदान केलेल्या सर्व दुरुस्ती कामांसाठी संदर्भीय शासन निर्णय मुद्दा क्र. ८ नुसार अंमलबजावणी यंत्रणा
# Page 2
शासन परिपत्रक क्रमांकः मुजयो-२०२०/प्र.क्र.७६ /जल-१ (भाग-१)
म्हणून जिल्हा जलसंधारण अधिकारी, मृद व जलसंधारण विभाग (राज्यस्तर) यांचे मार्फ़त सर्व दुरुस्तीची कामे पार पाडतील. सदरच्या सर्व कामांसाठी संदर्भीय शासन निर्णयातील सर्व अटी व शर्तीचे काटेकोरपणे पालन करण्यात यावे.
१) विशेष दुरुस्ती करावयाच्या कामापैकी नादुरुस्त कालव्यावर नलिका वितरण प्रणाली (PDN ) या कामाचा समावेश करु नये.
२) ज्या दुरुस्तीमुळे कोणतीही सिंचन क्षमता पुनर्स्थापित होणार नसेल असे काम या योजनेअंतर्गत विशेष दुरुस्तीसाठी हाती घेण्यात येवू नये.
३) जलसंपदा विभाग, पाणी पुरवठा विभाग, कृषी विभाग व सर्व जिल्हा परिषदा यांच्या अखत्यारीतील ० ते ६०० हेक्टर सिंचन क्षमतेच्या मर्यादेतील सर्व प्रकल्पांची दुरुस्ती जिल्हा जलसंधारण अधिकारी, मृद व जलसंधारण विभाग (राज्यस्तर) यांच्या मार्फत पूर्ण करण्यात येणार आहे. या विशेष दुरुस्तीसाठी संबंधित यंत्रणाच्या ना-हरकत प्रमाणपत्राची आवश्यकता असणार नाही.
# Page 3