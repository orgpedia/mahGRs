# Page 1
जलसंपदा विभागांतर्गत कार्यरत असलेल्या व मृद व जलसंधारण विभागाकडे विकल्प दिलेल्या अभियांत्रीकी संवर्गातील अधिकारी व कर्मचाऱ्यांचे समावेशन.
महाराष्ट्र शासन
मृद व जलसंधारण विभाग
शासन आदेश क्रमांक: आस्थाप २०१८/प्र.क्र.९२/जल-२
मंत्रालय, मुंबई- ४०० ०३२.
दिनांक : २२ जून, २०१८
वाचा : १) शासन निर्णय ग्रामविकास व जलसंधारण विभाग क्र. आस्थाप २०१६/प्र.क्र.८८ (भाग-९)/ जल-२, दिनांक ३१ मे, २०१७ २) शासन प्रसिध्दीपत्रक ग्रामविकास व जलसंधारण विभाग क्र. आस्थाप २०१६/प्र.क्र.८८ (भाग-९)/जल-२, दिनांक ३१ मे, २०१७.
प्रस्तावना : मृद व जलसंधारण या नवीन प्रशासकीय विभागाची निर्मिती उपरोक्त सदंर्भ क्र.१ वरील शासन निर्णयान्वये करण्यात आली. मृद व जलसंधारण या नवीन प्रशासकीय विभागाच्या मंजूर करण्यात आलेल्या पदांचा आकृतिबंध निश्चित करण्यात येवून या नवीन प्रशासकीय विभागाकडे कायमस्वरुपी वर्ग होवू इच्छिणाऱ्या जलसंपदा विभाग व कृषी विभागातील अधिकारी/कर्मचारी यांच्याकडून दि.१५/०७/२०१७ या दिनांकापूर्वी विकल्प मागविण्यात आले होते. त्यास अनुसरुन जलसंपदा विभागाकडील महासंचालक, अधिक्षक अभियंता, कार्यकारी अभियंता, उप अभियंता/ उपविभागीय अधिकारी/सहाय्यक अभियंता श्रेणी-१, शाखा अभियंता/कनिष्ठ अभियंता/सहाय्यक अभियंता श्रेणी-२ या गट-“अ” व “ब” मधील तांत्रीक संवर्गातील प्राप्त झालेले सर्व विकल्प व आक्षेप विचारात घेवून सदरहू यादी अंतिम स्वरुपात प्रसिध्द करण्याची बाब व संबंधीत अधिकारी/कर्मचारी यांना समावेशनाने मृद व जलसंधारण विभागाकडे कायमस्वरुपी वर्ग करून घेण्याची बाब शासनाच्या विचाराधीन होती.
शासन निर्णय : मृद व जलसंधारण या विभागामध्ये या विभागाच्या स्थापनेपासून (सन १९९२) ते विकल्प सादर करण्यासाठी विहीत केलेल्या दि.१५/०७/२०१७ या दिनांकापर्यंत जलसंपदा विभागाकडील अधिकारी/कर्मचारी हे तात्पुरत्या प्रतिनियुक्तीने कार्यरत होते. मृद व जलसंधारण विभागाच्या निर्मितीनंतर जलसंपदा विभागाकडील कार्यालयामध्ये महासंचालक, अधिक्षक अभियंता, कार्यकारी अभियंता, उप अभियंता / उपविभागीय अधिकारी / सहाय्यक अभियंता श्रेणी-१, शाखा अभियंता/कनिष्ठ अभियंता/सहाय्यक अभियंता श्रेणी-२ या गट-“अ” व “ब” मधील तांत्रीक संवर्गातील कार्यरत असलेल्या ज्या अधिकारी/कर्मचा-यांनी मृद व जलसंधारण विभागाचा विकल्प दिला आहे. त्यापैकी पात्र असलेल्या विवरणपत्र “अ” मधील अधिकारी/कर्मचारी यांच्या सेवा या विभागाकडे समावेशनाने कायमस्वरुपी वर्ग करण्यात येत असून त्यांना मृद व जलसंधारण विभागाचे अधिकारी/कर्मचारी म्हणून घोषित करण्यात येत आहे. या सर्व अधिकारी व कर्मचाऱ्यांचे संवर्ग व पदनामे उपरोक्त संदर्भ क्र.१ वरील दिनांक ३१ मे, २०१७ च्या शासन निर्णयाप्रमाणे राहतील. राज्य मंत्रिमंडळाने दिलेल्या मान्यतेनुसार निर्गमित केलेल्या उपरोक्त संदर्भ क्र.१ वरील
# Page 2
शासन आदेश क्रमांकः आस्थाप २०१८/प्र.क्र.९२/जल-२, दिनांक २२ जून, २०१८
दिनांक ३१ मे, २०१७ च्या शासन निर्णयातील परिच्छेद ८ (ii) मधील तरतुदीनुसार या अधिकारी/कर्मचारी यांना कार्यमुक्त करणे जलसंपदा विभागास बंधनकारक राहील.
मृद व जलसंधारण विभागाकडे विकल्प सादर केलेल्या विवरणपत्र-अ मधील जलसंपदा विभागाकडील संबंधीत अधिकारी / कर्मचारी यांना या विभागाच्या आस्थापनेवर रुजू होण्यासाठी संबंधीत कार्यालय प्रमुखांनी तात्काळ कार्यमुक्त करावे (या पूर्वी कायमस्वरूपी वर्ग झालेले व मृद व जलसंधारण विभागांतर्गत पदस्थापना दिलेले अधिकारी व कर्मचारी वगळून). जलसंपदा विभागाकडून कार्यमुक्त झालेल्या सर्व अधिकारी व कर्मचारी यांनी त्यांच्या नावासमोर दर्शविण्यात आलेल्या पदस्थापनेच्या ठिकाणी तात्काळ रुजू व्हावे. जलसंपदा विभागाच्या संबंधीत कार्यालय प्रमुखांनी विवरणपत्र-अ मधील अधिकारी व कर्मचाऱ्यांची सेवापुस्तके व त्यांचे सेवाभिलेख तात्काळ या विभागाकडील संबंधित कार्यालय प्रमुखांकडे वर्ग करण्यात यावेत.
सदर शासन निर्णय मंत्रीमंडळाने दिलेल्या मान्यतेस अनुसरुन निर्गमित केलेल्या शासन निर्णय ग्रामविकास व जलसंधारण विभाग दिनांक ३१/०५/२०१७ मधील परिच्छेद ८ मधील अधिकारानुसार व सक्षम प्राधिकाऱ्यांच्या मान्यतेने निर्गमीत करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9