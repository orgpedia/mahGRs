# Page 1
मुख्यमंत्री जलसंवर्धन योजनेंतर्गत ० ते १०० हे. सिं.क्ष. प्रकल्पांच्या परिरक्षण व दुरुस्ती कामांकरिता निधीचे वितरण (उर्व. महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्रमांक: दुरुस्ती-२०२२/प्र.क्र.४४९/जल-४
मंत्रालय, मुंबई-४०००३२.
दिनांक : १५ मार्च, २०२३.
वाचा :- १) वित्त विभाग, शासन निर्णय क्रमांक अर्थसं-२०२२/प्र.क्र.४३/अर्थ-३, दिनांक ०४ एप्रिल, २०२२ व ०८ फेब्रुवारी, २०२३.
२) प्रादेशिक जलसंधारण अधिकारी, मृद व जलसंधारण विभाग, पुणे कार्यालयाचे पत्र जा. क्र./लेशा / १) २९११, दि. १० ऑक्टोबर, २०२२, २) ३०५५ व ३) ३०५९, दिनांक ०१ नोव्हेंबर,२०२२ चे ०२ प्रस्ताव.
प्रस्तावना : ० ते १०० हेक्टर सिंचन क्षमतेच्या लघुसिंचन (जलसंधारण) प्रकल्पांचे परिरक्षण व दुरुस्ती योजनेकरिता मागणी क्र.झेडएच-५, लेखाशिर्ष ४७०२ ए०४६ खाली सन २०२२-२३ मध्ये रुपये ४५०.०० कोटी निधी अर्थसंकल्पित करण्यात आला आहे. त्यापैकी वित्त विभागाच्या संदर्भीय परिपत्रकांनुसार सद्या उपलब्ध करुन देण्यात आलेल्या निधीमधून संदर्भीय क्र. २ च्या निधी मागणी प्रस्तावावर खालील प्रमाणे निर्णय घेण्यात आला आहे.
निर्णय : सांगली जिल्ह्याच्या शिराळा तालुक्यातील चेकडॅम हातेगांव व सोलापूर जिल्हयाच्या बार्शी तालुक्यातील पाझर तलाव हळदुगे, मालवंडी, खामगांव (पिरटेंबे) या प्रकल्पांच्या झालेल्या देखभाल दुरुस्ती कामांची देयके अदा करण्यासाठी अनुक्रमे रुपये ५.४३ लक्ष, रुपये १८.१० लक्ष, रुपये १८.५० लक्ष व रुपये २०.३९ लक्ष याप्रमाणे एकूण रुपये ६२.४२ लक्ष (रुपये बासष्ठ लक्ष बेचाळीस हजार फक्त) निधी वितरित करण्यासाठी याद्वारे, शासनाची मान्यता प्रदान करण्यात येत आहे.
२. उपरोक्त निधी पुढील अटी व शर्तीच्या अधीन वितरित करण्यात येत आहे : अ) दुरुस्तीचे काम गुणवत्तापूर्वक झाल्याची खातरजमा करुन, देयकाच्या आधारे निधीचे वितरण करण्यात यावे, ब) मंजूर किंमतीपेक्षा जास्तीची रक्कम अदा करण्यात येवू नये, क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी वितरित न करता तातडीने शासनाकडे प्रत्यार्पित करावी, ड) निधी वितरणासंबंधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
इ) मुख्यमंत्री जलसंवर्धन योजनेच्या शासन निर्णयान्वये निर्धारित कार्यपध्दती व सूचनांचे अनुपालन करण्यात आले असल्याबाबत खातरजमा करण्यात यावी.
# Page 2
शासन निर्णय क्रमांकः दुरुस्ती-२०२२/प्र.क्र.४४९/जल-४
३. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, पुणे यांनी आहरित करून, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
४. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२२-२३ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५,
४७०२, लहान पाटबंधारे यावरील भांडवली खर्च
१०१, भूपृष्ठ जल
(०२) परिरक्षण व दुरुस्ती
(०२) (०१) लहान पाटबंधारे योजना
० ते १०० हेक्टर सिंचन क्षमता परिरक्षण व दुरुस्ती (कार्यक्रम) (४७०२९०४६) ५३, मोठी बांधकामे
५. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती तसेच दुरुस्ती पुर्णत्वाचे प्रमाणपत्र शासनाला उपलब्ध करुन द्यावे.
६. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, पुणे हे सदर बाबींचे समन्वयक प्राधिकारी राहतील.
७. प्रस्तुत आदेश, वित्त विभागाच्या संदर्भिय परिपत्रकान्वये प्रशासकीय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने
# Page 3