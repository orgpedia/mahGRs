# Page 1
आदिवासी उपयोजना निधी सन २०१७-१८
१०१ ते २५० हे प्रकल्पासाठी निधीचे वितरण
महाराष्ट्र शासन
मृद व जलसंधारण विभाग,
शासन निर्णय क्रमांक : आवियो-२०१८/प्र.क्र.१०२/जल-४
मंत्रालय, मुंबई-४०० ०३२
दिनांक : : २६ मार्च, २०१८.
वाचा :- १) मुख्य अभियंता, लघुसिंचन (जलसंधारण) पुणे यांचे पत्र क्र. आस्था-३/ दिनांक ७ नोव्हेंबर, २०१७.
२) शासन निर्णय, आदिवासी विकास विभाग क्र. बीयुडी-२०१७/प्र.क्र.२३/ का.६, दिनांक १५ मार्च, २०१८.
३) शासन निर्णय मृद व जलसंधारण विभाग क्र. मजम-२०१७/प्र.क्र.२०७/ जल-३, दिनांक २३ मार्च, २०१८.
प्रस्तावना : महाराष्ट्र जलसंधारण महामंडळ, औरंगाबाद यांनी प्रशासकीय मान्यता दिलेल्या १०१ ते २५० हे.सिं.क्ष. असलेल्या लघु पाटबंधारे योजना बोरीपाडा (गोलदरी), ता. त्र्यंबकेश्वर, जि. नाशिक या प्रकल्पासाठी संदर्भ-२ येथील आदेशानुसार आदिवासी उपयोजनेतून रुपये १०० कोटी निधी उपलब्ध करुन देण्यात आला आहे. त्यास अनुसरुन संदर्भ-३ येथील आदेशानुसार सदर प्रकल्प राज्यस्तरीय आदिवासी उपयोजनेमध्ये वर्ग करण्यात आला आहे. त्यानुसार या प्रकल्पाला निधी वितरित करण्याबाबत खालीलप्रमाणे निर्णय घेण्यात आला आहे.
शासन निर्णय : नाशिक जिल्ह्याच्या त्र्यंबकेश्वर तालुक्यामध्ये २२७ हेक्टर सिंचन क्षमता निर्माण करणाऱ्या लघु पाटबंधारे योजना बोरीपाडा (गोलदरी) या प्रकल्पासाठी आदिवासी उपयोजने मधून रुपये १००.०० लक्ष (अक्षरी रुपये शंभर लक्ष फ़क्त) निधी खालील अटी व शर्थीच्या अधीन वितरित करण्यात येत आहे :
अ) वरील प्रकल्पाच्या कामांकरिता जलसंधारण मंडळाकडून अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्या ही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करण्यात यावी, ई) आदिवासी विकास विभागाच्या संदर्भिय आदेशामधील निदेशांचे काटेकोर अनुपालन करण्यात यावे,
# Page 2
शासन निर्णय क्रमांकः मजम-२०१७/प्र.क्र.२०७/जल-३
फ़) काम गुणवत्तापुर्वक असून, त्याबाबत तक्रारी नसल्याची खातरजमा करुन केलेल्या कामाच्या देयकाआधारे निधीचे वितरण करावे व त्याबाबतचा अनुपालन अहवाल आदिवासी विकास विभाग व प्रस्तुत विभागास सादर करण्यात यावा.
२. अधीक्षक अभियंता, लघुसिंचन (जलसंधारण) मंडळ, नाशिक यांनी वरीलप्रमाणे निधीचे आहरण करुन, संबधित अधिका-यांकडे वितरण करावे. सदरचा खर्च खालील लेखाशीर्षाखाली खर्ची टाकण्यात यावा व सन २०१७-१८ च्या मंजूर अनुदानामधून भागविण्यात यावा.
मागणी क्रमांक टी-६ ४७०२-लहान पाटबंधाऱ्यावरील भांडवली खर्च
७९६ जनजाती क्षेत्र उपयोजना
(०१) जनजाती क्षेत्र उपयोजनांतर्गत योजना-राज्य योजनांतर्गत योजना
(०१) (१८) राज्य एकत्रित निधी अंतर्गत लहान पाटबंधारे योजना
(राज्यस्तर योजना) (४७०२ ७७२१)
५३ मोठी बांधकामे)
३. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती मुख्य अभियंता, पुणे, आदिवासी विकास विभाग व प्रस्तुत विभागास उपलब्ध करुन द्याव्यात.
४. याद्वारे वितरित निधीचा ताळमेळ ठेवण्याची जबाबदारी लघुसिंचन (जलसंधारण) मंडळ, नाशिक यांची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
५. प्रस्तुत आदेश, आदिवासी विकास विभागाच्या संदर्भिय आदेशामधील मान्यतेनुसार निर्गमित करण्यात येत आहेत.
# Page 3