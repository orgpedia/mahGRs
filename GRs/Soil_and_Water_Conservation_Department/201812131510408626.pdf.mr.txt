# Page 1
केंद्र सरकार पुरस्कृत लहान पाटबंधारे योजनां च्या ६ व्या प्रगणनेकरिता निधीचे वितरण.
महाराष्ट्र शासन
मृद व जलसंधारण विभाग
शासन निर्णय क्र. प्रगण-२०१८/प्र.क्र.४४९/जल-४
मंत्रालय, मुंबई - ४०० ०३२
दिनांक : १२ डिसेंबर, २०१८.
वाचा : १) शासन परिपत्रक वित्त विभाग क्र. अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८.
२) केंद्र सरकारच्या जलसंसाधन व नदी विकास व गंगा पुनरुज्जिवन मंत्रालयाचे पत्र क्र. व्ही-५७०११/६/२०१८-एम आय (सांख्य)/२१४८, दिनांक ०६ डिसेंबर, २०१८.
प्रस्तावना : केंद्र सरकार पुरस्कृत लघुपाटबंधारे प्रकल्पांची ६ वी प्रगणना या कार्यक्रमांतर्गत राज्यामध्ये सन २०१७-१८ ते २०१९-२० या कालावधीमध्ये पूर्ण झालेल्या ० ते २००० हेक्टर सिंचन क्षमता असलेल्या सर्व लघुपाटबंधारे प्रकल्पांची गणना करण्याची कार्यवाही सुरु आहे. त्याकरिता केंद्र सरकारकडून संदर्भिय पत्रानुसार उपलब्ध झालेला निधी वितरित करण्याबाबत शासनाने खालीलप्रमाणे निर्णय घेतला आहे.
शासन निर्णय :
सन २०१८-१९ या आर्थिक वर्षामध्ये प्रगणना कार्यक्रमाकरिता अर्थसंकल्पित करण्यात आलेल्या रुपये २००.०० लक्ष निधीमधून रुपये ४.७८ लक्ष (अक्षरी रुपये चार लक्ष अठ्यात्तर हजार फक्त) एवढा निधी वितरित करण्यास याद्वारे, शासनाची मान्यता प्रदान करण्यात येत आहे. सदर निधी आयुक्त (मृद व जलसंधारण) औरंगाबाद यांच्याकडे विनियोगासाठी सुपुर्द करण्यात येत आहे.
२. वरील निधीचा विनियोग केंद्र सरकारच्या संदर्भिय दि.०६/१२/१८ च्या पत्रामधील बाबींसाठी करण्यात यावा व त्यासाठी शासन निधी वितरणच्या संदर्भिय दि.०२/०४/१८ च्या परिपत्रकामधील अटी व शर्थींचे अनुपालन करण्यात यावे.
३. सदरचा खर्च पुढील लेखाशिर्षाखाली खर्ची टाकण्यात यावा आणि सन २०१८-१९ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-३, २७०२, लहान पाटबंधारे ८०, सर्वसाधारण
(०२) सनियंत्रण व मुल्यमापन
(०२) (०२) लहान पाटबंधारे योजनांची प्रगणना (केंद्र पुरस्कृत योजना)
२७. लहान बांधकामे (कार्यक्रम) (२७०२९१९३)
# Page 2
शासन निर्णय क्रमांकः प्रगण-२०१८/प्र.क्र.४४९/जल-४
४. गणना आयुक्त तथा आयुक्त, मृद व जलसंधारण विभाग (म.रा) औरंगाबाद यांनी वरील खर्चाची उपयोगिता प्रमाणपत्रे आवश्यक त्या माहितीसह केंद्र सरकारकडे निर्धारित कालावधीमध्ये सादर करावीत.
५. प्रस्तुत आदेश वित्त विभागाच्या संदर्भिय परिपत्रकांन्वये प्रशासकिय विभागास प्राप्त झालेल्या सहमतीनुसार निर्गमित करण्यात येत आहेत.