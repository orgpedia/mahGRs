# Page 1
मागणी क्र. झेडएच-५, लेखाशीर्ष -४४०२२७३४ आदर्शगांव विकास कार्यक्रमांतर्गत सन २०१८-१९ चे अनुदान वाटप करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः आगायो- २०१८/प्र.क्र.१०८/जल-८
मादामा कामा मार्ग, हुतात्मा राजगुरू चौक
मंत्रालय, मुंबई- ४०० ०३२
तारीख : ०२ मार्च, २०१९
वाचा - शासन निर्णय, ग्राम विकास व जलसंधारण विभाग क्रमांक : १) आगायो-२०१०/प्र.क्र.४५/जल-८, दिनांक १३ ऑगस्ट, २०१० २) आगास-२०१४/प्र.क्र.६५/जल-८, दिनांक २२ डिसेंबर, २०१४ ३) आगायो-२०१३/प्र.क्र.१६२/जल-८, दिनांक १० मार्च, २०१५ ४) आगायो-२०१४/प्र.क्र.६५/जल-८, दिनांक १४ मार्च, २०१६ ५) मृद व जलसंधारण विभाग, शासन निर्णय क्र.आगायो-२०१४/सं.क्र.५३७/प्र.क्र.९१/जल-८, दिनांक २५ ऑक्टोबर, २०१७ ६) मृद व जलसंधारण विभाग, शासन निर्णय क्र. आगास-२०१४/प्र.क्र.६५/जल-८, दिनांक ५ सप्टेंबर, २०१८ ७) मृद व जलसंधारण विभाग शासन, निर्णय क्र. आगायो-२०१८/प्र.क्र.१०८/जल-८, दिनांक १९ डिसेंबर, २०१८ ८) वित्त विभाग, परिपत्रक क्र.अर्थसं-२०१८ /प्र.क्र.६९/अर्थ-३, दिनांक ०२ एप्रिल, २०१८ व दिनांक २५ जानेवारी, २०१९ ९) कृषि उपसंचालक, आदर्शगांव संकल्प व प्रकल्प समिती, कृषि आयुक्तालय, पुणे यांचे पत्र क्रमांक- आगायो/उपयोगिता प्रमाणपत्र/१०४/१९, दिनांक १ मार्च, २०१९, प्रस्तावना : आदर्शगांव संकल्प व प्रकल्प समिती योजना लोकसहभागातून ग्राम विकास या संकल्पनेवर आधारित आहे. गावाच्या सर्वांगीण विकासाच्या दृष्टीने शासनाच्या विविध योजना या गावामध्ये राबविण्यात येतात. यामध्ये प्रामुख्याने शासनाच्या १२ निरनिराळ्या विभागांच्या एकूण ५९ योजनांचा समावेश आहे.
त्यापैकी पाणलोट क्षेत्र विकासाचे काम हे गाभा क्षेत्र म्हणून आणि इतर विभागाचे काम हे बिगर गाभा क्षेत्र म्हणून वर्गीकरण करण्यात आलेले आहे. तसेच या योजनेच्या अंमलबजावणीसाठी आणि संनियंत्रणासाठी राज्यस्तरीय कार्यकारी समिती गठीत करण्यात आलेली आहे.
२. या योजनेंतर्गत निवडण्यात आलेल्या एकूण २०१ गावांव्यतिरिक्त या योजनेत नवीन १०० गांवे निवडण्यास वर नमूद दिनांक १३ ऑगस्ट, २०१० च्या शासन निर्णयान्वये मान्यता देण्यात आली आहे.
त्यानुसार संदर्भाधीन क्र. २ येथील दिनांक २२ डिसेंबर, २०१४ च्या शासन निर्णयान्वये ४७ गावे, संदर्भाधीन क्र. ४ येथील दिनांक १४ मार्च, २०१६ च्या शासन निर्णयान्वये १८ गावे व संदर्भाधीन क्र. ६ येथील दिनांक ५ सप्टेंबर, २०१८ च्या शासन निर्णयान्वये अधिक ११ गावे अशा एकूण ७६ गावांच्या निवडीस मान्यता देण्यात आलेली आहे. या निवडलेल्या गावांच्या विकासासाठी जलसंधारण / पाणलोट क्षेत्र विकास कार्यक्रमांतर्गत प्रामुख्याने बांधावरील वृक्षलागवड, सलग समतल चर, दगडाचे बांध, लहान मातीचे बांध, लहान काट्याचे बांध, माती नालाबांध, सिमेंट नालाबांध आणि जमीन सपाटीकरण
# Page 2
शासन निर्णय क्रमांकः आगायो- २०१८/प्र.क्र.१०८/जल-८
(भातखाचरे) या कामांचा समावेश आहे. याकरिता अर्थसंकल्पीय तरतूदीतून निधी उपलब्ध करण्यात येतो.
त्याचप्रमाणे आदर्शगांव संकल्प व प्रकल्प समितीच्या कार्यालयीन खर्चाकरीताही निधी देण्यात येतो.
३. वर नमूद दिनांक १० मार्च, २०१५ च्या शासन निर्णयान्वये आदर्शगांव योजनेच्या नवीन मार्गदर्शक सूचना निर्गमित करण्यात आल्या आहेत आणि गावांच्या सर्वांगीण विकासाच्या दृष्टीने शासनाने या योजनेतून बिगरगाभा क्षेत्रावर मापदंडाच्या २५ टक्के निधी खर्च करण्यास मान्यता दिली आहे. या योजनेसाठी सन २०१८-१९ या वर्षासाठी एकूण रु. १७००.०० लक्ष इतका नियतव्यय मंजूर असून वित्त विभागाच्या संदर्भाधीन क्र.८ येथील दिनांक २/४/२०१८ रोजीच्या परिपत्रकान्वये ७० टक्के निधी संदर्भाधीन क्र. ७ येथील दिनांक १९ डिसेंबर, २०१८ च्या शासन निर्णयान्वये रु.९७०.११ लक्ष निधी वितरीत करण्यास मान्यता देण्यात आली आहे. आता वित्त विभागाच्या संदर्भाधीन क्र. ८ येथील दिनांक २५ जानेवारी, २०१९ च्या परिपत्रकान्वये भांडवली लेख्यातील कार्यक्रमाच्या खर्चाच्या बाबीवर १०० टक्के निधी अर्थसंकल्पीत करण्यास मान्यता देण्यात आलेली आहे.
४. त्यानुसार कृषि उपसंचालक, आदर्शगांव, संकल्प व प्रकल्प, कृषि आयुक्तालय, पुणे यांनी संदर्भाधीन क्र.९ येथील दिनांक १ मार्च, २०१९ च्या पत्रान्वये मागणी केल्यानुसार प्रशिक्षण केंद्राच्या बांधकामासाठी रु. २००.०० लक्ष (रुपये दोनशे लक्ष फक्त) निधी वितरीत करण्याची बाब शासनाच्या विचाराधीन होती.
शासन निर्णय : आदर्शगांव विकास कार्यक्रमांतर्गत संदर्भाधीन क्र. ३ येथील दिनांक १० मार्च, २०१५ च्या शासन निर्णयान्वये अनुज्ञेय आर्थिक घटकावर आणि बिगरगाभा क्षेत्रावर वितरीत होणारा निधी खर्च करण्यास मान्यता दिली आहे. त्यानुसार आदर्शगांव विकास कार्यक्रमांतर्गत सन २०१८-१९ या आर्थिक वर्षात अर्थसंकल्पित करण्यात आलेल्या रु. १७००.०० लक्ष निधीतून, संदर्भाधीन क्र. ९ येथील दिनांक १ मार्च, २०१९ च्या पत्रान्वये मागणी केल्यानुसार, शासन निर्णय, दिनांक २५/१०/२०१७ अन्वये प्रशिक्षण केंद्राच्या बांधकामास दिलेल्या प्रशासकीय मान्यतेच्या अधिन, तसेच संचालक, मृदसंधारण व पाणलोट क्षेत्र व्यवस्थापन तथा सदस्य सचिव, आदर्शगांव योजना संकल्प व प्रकल्प समिती, पुणे यांनी त्याच्या दिनांक १२ मार्च, २०११ च्या पत्रामध्ये नमूद केलेल्या कामांव्यतिरिक्त इतर कामांवर निधी खर्च होणार नाही या अटीच्या अधिन, प्रशिक्षण केंद्राच्या बांधकामासाठी रु.२००.०० लक्ष (रुपये दोनशे लक्ष फक्त) इतका निधी वितरीत करण्यात येत आहे.
२. हा निधी कोषागारातून आहरण व संवितरण करिता “कार्यासन अधिकारी मृद - ५ तथा कृषि उपसंचालक (आदर्शगाव) पुणे यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी” म्हणून घोषित करण्यात येत आहे.
३. सदर निधी खर्च करतांना दिनांक १० मार्च, २०१५ च्या शासन निर्णयान्वये निर्गमित केलेल्या आदर्शगांव योजनेच्या नवीन मार्गदर्शक सूचना मधील अटी व शर्तींचे पालन करण्यात यावे आणि ज्या उद्दिष्टासाठी निधी वितरीत केलेला आहे त्याच उद्दिष्टासाठी खर्च करण्यात यावा.
पृष्ठ ४ पैकी २
# Page 3
शासन निर्णय क्रमांकः आगायो- २०१८/प्र.क्र.१०८/जल-८
४. वितरित केलेला निधी मंजूर केलेल्या बाबींवर खर्च होईल याची दक्षता घेण्यात यावी. या कार्यक्रमाच्या अंमलबजावणीसाठी केलेल्या कार्यवाहीचा अहवाल शासनास नियमितपणे सादर करण्यात यावा.
५. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०१८-१९ या आर्थिक वर्षाच्या मंजूर तरतुदीमधून भागविण्यात यावा : मागणी क्र.झेडएच-५, प्रधान लेखाशिर्ष ४४०२- मृद व जलसंधारण यावरील भांडवली खर्च (००) (१०२) मृदसंधारण, (०१) पाणलोट क्षेत्र विकास कार्यक्रम (०१) (०३) आदर्श गाव विकास कार्यक्रम (कार्यक्रम) (४४०२ २७३४), ५३ मोठी बांधकामे
६. हा शासन निर्णय वित्त विभागाच्या संदर्भाधीन क्रमांक ८ येथील दिनांक ०२ एप्रिल, २०१८ व दिनांक २५ जानेवारी, २०१९ च्या शासन परिपत्रकान्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4