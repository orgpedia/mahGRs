# Page 1
श्री. मंगेश खैरनार, यांचे समावेशन रद्द करण्याबाबत.
महाराष्ट्र शासन
मृद व जलसंधारण विभाग
शासन आदेश क्रमांकः आस्थाप २०१८/प्र.क्र.१३५/जल-२
मंत्रालय, मुंबई- ४०० ०३२.
दिनांक : ०४ सप्टेंबर, २०१९
वाचा : १) शासन आदेश जलसंपदा विभाग क्र. एसएलएस-१११७/(३१८/२०१७)/ भाग-२/आ.(वर्ग-१), दि.२१.०६.२०१८ २) शासन आदेश जलसंपदा विभाग क्र. एसएलएस-१११७/(३१८/२०१७)/ भाग-२/आ.(वर्ग-१), दि. २१.०१.२०१९
शासन आदेश :
श्री. मंगेश माणिकराव खैरनार, यांची जलसंपदा विभागाच्या संदर्भ क्र. १ वरील दि. २१.०६.२०१८ च्या आदेशान्वये कार्यकारी अभियंता या पदावर पदोन्नतीने पदस्थापना दर्शविण्यात येऊन त्यांना मृद व जलसंधारण विभागात पदस्थापना देण्याची विनंती करण्यात आली होती.
२. त्यानुसार श्री. मंगेश माणिकराव खैरनार यांची जिल्हा जलसंधारण अधिकारी जिल्हा परिषद, लघु पाटबंधारे विभाग, नाशिक (पूर्व) या पदावर समावेशनाव्दारे पदस्थापना करण्यात आली आहे. परंतु श्री. खैरनार यांच्या समावेशनास विभागाच्या निम्न संवर्गातील अधिकाऱ्यांनी घेतलेला आक्षेप विचारात घेऊन पुनर्विचाराअंती शासन या आदेशाव्दारे श्री. मंगेश माणिकराव खैरनार यांचे या विभागाकडील समावेशन रद्द करत असून त्यांची पदस्थापना मृद व जलसंधारण विभागाच्या दि. ३१.०५.२०१७ च्या शासन निर्णयातील परिच्छेद ८ मध्ये नमूद तरतूदीनुसार केवळ प्रतिनियुक्तीव्दारे चालू राहील व त्यांच्या सेवा अत्यंत तात्पुरत्या कालावधीकरिता या विभागाकडे राहतील व जिल्हा जलसंधारण अधिकारी संवर्गातील पदे भरण्यात आल्यानंतर श्री. खैरनार यांच्या सेवा जलसंपदा विभागाकडे प्रत्यावर्तीत करण्यात येतील.