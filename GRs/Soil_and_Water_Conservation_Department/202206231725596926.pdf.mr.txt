# Page 1
० ते ६०० हेक्टर सिंचन क्षमतेच्या लघु पाटबंधारे योजनांच्या (मृद व जलसंधारण) बांधकाम व दुरुस्ती संदर्भात मार्गदर्शक सूचना..
महाराष्ट्र शासन
मृद व जलसंधारण विभाग
शासन शुद्धिपत्रक क्रमांक: लपायो-२०२२/प्र.क्र.०२/जल-१
मंत्रालय,मुंबई-४०००३२
दिनांक: २३ जून, २०२२.
वाचा: १. मृद व जलसंधारण विभाग, शासन निर्णय क्र. आस्थाप-२०१६/प्र.क्र.८८(भाग-९)/जल- २, दिः ३१-०५-२०१७.
२. मृद व व जलसंधारण विभाग, शासन निर्णय क्र. लपायो-२०१८/प्र.क्र.१७७/जल-१, दिः २०-०७-२०१८.
३. मृद व जलसंधारण विभाग, शासन निर्णय क्र. लपायो-२०२२/प्र.क्र.०२/जल-१, दिः ११-०२-२०२२.
प्रस्तावना:
संदर्भीय शासन निर्णय क्र. ३ नुसार ० ते ६०० हेक्टर सिंचन क्षमतेच्या लघु पाटबंधारे योजनांच्या बांधकाम व दुरुस्ती संदर्भात मार्गदर्शक सूचना निर्गमीत करण्यात आल्या आहेत. सदर शासन निर्ण्यातील मधील मुद्दा क्र. ७i व ii (a) मध्ये सुधारणा करण्याचे शासनाच्या विचाराधीन होते. यास्तव खालील प्रमाणे शुद्धिपत्रक निर्गमीत करण्यात येत आहे.
शुद्धिपत्रक:
संदर्भीय शासन निर्णय क्र. ३ मधील मुद्दा क्र. ७i व ii (a) मध्ये खालील प्रमाणे सुधारणा करण्यात येत आहे.
“७.
i. दुरुस्ती करावयाच्या पाझर तलाव/गाव तलाव/लघुसिंचन तलाव/साठवण तलाव/माती नाला बांध / सिमेंट नाला बांध / साठवण बंधारे यांच्या दुरुस्तीची किंमत प्रचलित आर्थिक मापदंडाच्या २० टक्के मर्यादेत असावी. ही किंमत रु.५० लक्ष च्या मर्यादेत असल्यास राज्य स्तरावरील कामांसाठी जिल्हा जलसंधारण अधिकारी (राज्यस्तर) यांनी पहाणी करुन दुरूस्तीच्या बाबी निश्चित कराव्यात तसेच जिल्हा परिषद स्तरावरील कामे असल्यास जिल्हा जलसंधारण अधिकारी (जिल्हा परिषद ) यांनी पाहणी करून दुरुस्तीच्या बाबी निश्चित कराव्यात. ही किंमत रु. ५० लक्ष ते २५० लक्ष मर्यादेत असल्यास संबंधित जिल्हा जलसंधारण अधिकारी (राज्यस्तर) यांनी प्रथम निरीक्षण करुन टिप्पणी काढावी जिल्हा परिषदच्या कामांच्या बाबतीत हि किंमत रुपये ५० लक्ष ते २५० लक्ष च्या मर्यादेत असल्यास संबंधित जिल्हा जलसंधारण अधिकारी (जिल्हा परिषद) यांनी प्रथम निरीक्षण करून टिप्पणी काढावी
# Page 2
शासन शुद्धिपत्रक क्रमांकःलपायो-२०२२/प्र.क्र.०२/जल-१ त्यानंतर संबंधीत प्रादेशिक जलसंधारण अधिकारी यांनीही पाहणी करून दुरुस्तीच्या बाबी निश्चित कराव्यात. प्रस्तावित किंमत रु. २५० लक्ष पेक्षा जास्त असल्यास राज्य स्तरावरील कामांसाठी जिल्हा जलसंधारण अधिकारी (राज्यस्तर) यांची व जिल्हा परिषद स्तरावरील कामे असल्यास जिल्हा जलसंधारण अधिकारी (जिल्हा परिषद) यांची निरीक्षण टिप्पणी, प्रादेशिक जलसंधारण अधिकारी यांचे प्रत्यक्ष पाहणी नुसार अभिप्राय व दुरुस्ती प्रस्तावास मुख्य अभियंता यांची शिफारस आवश्यक राहील.
ii. दुरुस्ती करावयाच्या लघु पाटबंधारे योजना / पाझर तलाव / गाव तलाव/ माती नाला बांध/ सिमेंट नाला बांध/ साठवण बंधारे यांच्या दुरुस्तीची किंमत प्रचलित आर्थिक मापदंडाच्या २० टक्के पेक्षा अधिक असल्यास a) प्रस्तावित किंमत रु.५० लक्ष च्या मर्यादेत असल्यास शासन निधीतील काम असल्यास जिल्हा जलसंधारण अधिकारी (राज्यस्तर) यांनी पाहणी करून निरिक्षण टिपणी काढावी व दुरूस्तीच्या बाबी निश्चित कराव्यात व जिल्हा परिषद स्तरावरील कामे असल्यास जिल्हा जलसंधारण अधिकारी (जिल्हा परिषद) यांनी पाहाणी करुन निरिक्षण टिपणी काढावी व दुरुस्तीच्या बाबी निश्चित कराव्यात.”
तरी संदर्भीय शासन निर्णय क्र. ३ मधील मुद्दा क्र. ७i व ii (a) वरील प्रमाणे वाचण्यात यावा.
# Page 3