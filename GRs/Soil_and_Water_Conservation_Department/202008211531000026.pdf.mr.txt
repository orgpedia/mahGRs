# Page 1
मागणी क्रमांक झेड एच-५, लेखाशिर्ष ४७०२ ए ०१९.
खाजगी वाटाघाटीद्वारे थेट सरळ खरेदी पद्धतीने जमीन खरेदी करण्यासाठी निधी उपलब्ध करणेबाबत.
(भूसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०२०/प्र.क्र.७४/जल-०४
मंत्रालय, मुंबई - ४०० ०३२.
दिनांक: २१ ऑगस्ट, २०२०.
वाचा: १) शासन निर्णय महसूल व वन विभाग क्र. संकिर्ण-०३/२०१५/प्र.क्र.३४/अ-२, दिनांक १२ मे २०१५ व ३० सप्टेंबर, २०१५.
२) वित्त विभाग परिपत्रक क्र. अर्थसं-२०२० / प्र.क्र. ६५ / अर्थ३-, दि. ४ मे, २०२० व दि. १६ जून, २०२०
३) जिल्हा जलसंधारण अधिकारी, ल.पा. विभाग, जिल्हा परिषद जालना यांचे पत्र जा.क्र.
जिपआ. लपावि. भुसं. २०२० / ५३५, दिनांक १२/०३/२०२०
प्रस्तावना: मराठवाडा विकास कार्यक्रमांतर्गत जिल्हा परिषद जालना यांचेमार्फत पाझर तलाव सिरसगांवमडप-१० ता. भोकरदन जि. जालना या प्रकल्पासाठी संपादित केलेल्या जमीनीचा मोबदला संबंधित प्रकल्पग्रस्तांना तातडीने अदा करण्याबाबत मा. उच्च न्यायालयाने दिनांक २५ सप्टेंबर, २०१९ दिलेल्या निदेशानुसार संदर्भिय क्र. ३ वरील निधी मागणी प्रस्तावावर खालीलप्रमाणे निर्णय घेण्यात आला आहे.
शासन निर्णय : पाझर तलाव सिरसगांवमडप-१० ता. भोकरदन जि. जालना या प्रकल्पासाठी संपादित केलेली जमीन खाजगी वाटाघाटीद्वारे थेट सरळ खरेदी पध्दतीने खरेदी करण्यासाठीच्या मागणी विवरणपत्रानुसार रुपये १७.१७ /- (अक्षरी रुपये सतरा लक्ष सतरा हजार फक्त) एवढा निधी वितरित करण्यास खालील अटी व शर्थीच्या अधीन राहून याद्वारे शासनाची मान्यता प्रदान करण्यात येत आहे.
अ) सदर प्रकरणी महसूल व वन विभागाच्या दिनांक १२ मे, २०१५ व ३० सप्टेंबर, २०१५ च्या शासन निर्णयानुसार तसेच अशा प्रकरणी शासनाने वेळोवेळी निर्गमित केलेले परिपत्रक / शासन निर्णयान्वये दिलेल्या निदेशानुसार कार्यवाही करावी. या प्रकरणी शासन निर्णयातील तरतुदींचा भंग होणार नाही याची दक्षता घेण्यात यावी.
ब) सदर प्रकरणी थेट खरेदी पध्दतीने जमीन खरेदी करण्याची कार्यवाही विहीत नियमानुसार तात्काळ करण्यात यावी. सदर खरेदी प्रक्रियेची संपूर्ण जबाबदारी संबंधित जिल्हा जलसंधारण अधिकारी, लघु सिंचन विभाग, जिल्हा परिषद, जालना यांची राहील. सदर अनुपालन अहवाल शासनास सादर करणे अनिवार्य आहे.
क) वरील प्रकल्पाच्या भुसंपादनाकरिता अन्य स्त्रोतांकडून निधी उपलब्ध झाला असल्यास याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये,
# Page 2
शासन निर्णय क्रमांक : भूसंपा-२०२०/प्र.क्र.७४/जल-४ ड) तसेच भूसंपादन प्रयोजनार्थं उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्या ही परिस्थितीत परस्पर अन्य प्रयोजनार्थ वितरित करण्यात येवू नये,
इ) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी,
ई) निधी वितरणासंबंधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
३. याद्वारे वितरित करण्यात आलेली रक्कम संबंधित प्रादेशिक जलसंधारण अधिकारी, मृद व जलसंधारण विभाग यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२०-२०२१ या आर्थिक वर्षाच्या मंजूर तरतुदीमधून भागविण्यात यावा.
मागणी क्रमांक झेड एच-५, ४७०२- लहान पाटबंधारे यावरील भांडवली खर्च,
●●
१०१, भूपृष्ठ जल
(०१) लहान पाटबंधारे,
(०१) (०१) लहान पाटबंधारे योजना, ० ते १०० हे.सि. क्षमता (कार्यक्रम) (४७०२ ए ०१९), ५३, मोठी बांधकामे
५. वरील खर्चाची उपयोगिता प्रमाणपत्रे महालेखाकार कार्यालयास सादर करून त्याच्या प्रतिस्वाक्षरित प्रती मुख्य अभियंता, पुणे आणि शासनास सादर कराव्यात.
६. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहील व अपर आयुक्त तथा मुख्य अभियंता, मृद व जलसंधारण प्रादेशिक क्षेत्र, पुणे हे सदर बाबींचे समन्वयक प्राधिकारी राहतील.
७. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात
# Page 3