# Page 1
मृद व जलसंधारण विभागातील क्षेत्रिय कार्यालयातील गट-अ व गट-ब (राजपत्रित) अधिकारी यांचे कार्यमूल्यमापन अहवाल प्रतिवेदन / पुनर्विलोकनाबाबत..
महाराष्ट्र शासन
मृद व जलसंधारण विभाग
शासन परिपत्रक क्रमांक :- गोअप्र-२०२३/प्र.क्र. ८४/जल-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०५ सप्टेंबर, २०२३
वाचा:- १) शासन निर्णय, ग्राम विकास व जलसंधारण विभाग क्रमांक :- आस्थाप-२०१६/प्र.क्र.८८(भाग-९)/ जल-२, दि.३१.०५.२०१७ २) शासन निर्णय, मृद व जलसंधारण विभाग क्रमांक :- आस्थाप-२०१३/प्र.क्र.१४/जल-२, दि.०१.०३.२०१९ ३) शासन परिपत्रक, मृद व जलसंधारण विभाग क्रमांक :- गोअप्र-२०१८/प्र.क्र.१७६/जल-२, दि.२९.०९.२०१८ ४) शासन शुध्दीपत्रक मृद व जलसंधारण विभाग क्रमांक :- गोअप्र-२०१८/प्र.क्र.१७६/जल-२, दि.०२.११.२०१९ ५) शासन परिपत्रक, मृद व जलसंधारण विभाग क्रमांक :- गोअप्र-२०१८/प्र.क्र.१७६/जल-२, दि.२९.१२.२०२१ ६) सा. प्र. विभाग, शासन निर्णय क्रमांक-सीएफआर-१२११/प्र.क्र.२५७/ तेरा, दि ७ फेब्रुवारी, २०१८
शासन परिपत्रक :
गोपनीय अहवाल हा शासकीय अधिकारी/कर्मचा-यांचे मूल्यमापन करण्याचा व त्यांच्या सेवाविषयक बाबी संदर्भातील पुढील प्रगतीचा एक मुलभूत व अत्यंत महत्वाचा दस्तऐवज आहे. गोपनीय अहवाल विहित कालावधीत लिहिणे व त्यांचे योग्य प्रकारे जतन करणे अत्यंत आवश्यक आहे. त्यामुळे या विभागांतर्गत प्रादेशिक / क्षेत्रिय स्तरावरील गट-अ व ब (राजपत्रित) संवर्गातील अधिका-यांनी केलेल्या कामाचे गोपनीय अहवालाच्या आधारे मूल्यमापन करताना सुसुत्रता येण्यासाठी मृद व जलसंधारण विभागाच्या दिनांक २९.०९.२०१८, दि ०२.११.२०१९ व दिनांक २९.१२.२०२१ रोजीच्या शासन परिपत्रकान्वये प्रतिवेदन व पुनर्विलोकन अधिकारी निश्चित करण्यात आलेले आहेत.
२. सामान्य प्रशासन विभागाने शासन निर्णय क्रमांक-सीएफआर-१२११/प्र.क्र. २५७/तेरा, दिनांक ७ फेब्रुवारी, २०१८ अन्वये सर्व राज्य शासकीय अधिकारी/कर्मचारी यांच्या कार्यमूल्यमापन अहवालात एकसमानता असावी, यासाठी सध्या प्रचलित असलेला कार्यमूल्यमापन अहवालाचा नमुना सुधारित केला असून सन २०१७-१८ या वर्षापासून लागू केला आहे.
३. उपरोक्त वस्तुस्थिती विचारात घेता, मृद व जलसंधारण विभागाच्या अधिपत्याखालील कार्यालयातील सर्व गट-अ व गट-ब (राजपत्रित) अधिकारी यांचे कार्यमूल्यमापन अहवाल “महापार”(MahaPAR) या संगणक प्रणालीव्दारे नोंदविणे आवश्यक आहे. याकरीता मृद व जलसंधारण विभागाच्या अधिपत्याखालील क्षेत्रिय कार्यालयातील सर्व गट-अ व गट-ब (राजपत्रित अधिकारी यांचे NIC e-mail आयडी तयार करावयाचे आहेत, याकरीता eforms.nic.in या संकेत स्थळावर Login with eforms वर क्लिक करुन खालील नमूद माहिती भरावयाची आहे. त्यानंतर तयार झालेले फॉर्म mahapar@nic.in या ईमेल वर पाठविणे आवश्यक आहे. सदर माहिती अचुक भरण्यात यावी, चुकीची माहिती भरल्यास त्यास संबंधित अधिकारी जबाबदार राहील याची कृपया नोंद घ्यावी.
# Page 2
शासन परिपत्रक क्रमांकः गोअप्र-२०२३/प्र.क्र. ८४/जल-२
--------------------------------------------------------------
|  | Gmail ID/Mobile Number/ईमेल आयडी/भ्रमणध्वनी |
|  | Full Name/पूर्ण नाव |
|  | Designation/पदनाम |
| ४ | Joining Order/शासन सेवेतील मूळ नियुक्ती आदेश |
| ५ | Joining Date/शासन सेवेत रूजू झाल्याचा मूळ दिनांक |
| ६ | Sevarthl”d/ सेवार्थ आयडी |
| ७ | Date of Birth/ जन्म दिनांक |
| ८ | Date of Retirement/सेवानिवृत्तीचा दिनांक |
| ९ | Reporting Officer name/प्रतिवेदन अधिका-यांचे नाव |
| १० | Reporting Officer designation/प्रतिवेदन अधिका-यांचे पदनाम |
--------------------------------------------------------------
४. सर्व अपर आयुक्त जलसंधारण, प्रादेशिक जलसंधारण अधिकारी, प्रादेशिक दक्षता व गुणनियंत्रण व जिल्हा जलसंधारण अधिकारी यांनी दिनांक १५.०९.२०२३ पर्यत NIC चे ई-मेल आयडी तयार करण्यासाठी माहिती mahapar@nic.in या ई-मेल वर सादर करावी. तसेच सर्व उपविभागीय जलसंधारण अधिकारी व जलसंधारण अधिकारी,गट-ब (राजपत्रित) अधिकारी यांनी दिनांक ३०.०९.२०२३ पर्यत वरीलप्रमाणे कार्यवाही करावी.
५. सर्व अपर आयुक्त जलसंधारण, प्रादेशिक जलसंधारण अधिकारी तसेच प्रादेशिक दक्षता व गुणनियंत्रण अधिकारी यांनी त्यांचे अधिनस्त तसेच आयुक्तालयातील सर्व गट-अ व गट-ब (राजपत्रित) अधिका-यांचे NIC ई-मेल आयडी विहित कालावधीत तयार करण्यासाठी सर्व संबंधिताना निदेश दयावेत व केलेल्या कार्यवाहीचा अहवाल शासनास सादर करावा.
# Page 3