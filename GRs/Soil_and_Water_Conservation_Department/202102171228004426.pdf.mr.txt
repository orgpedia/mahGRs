# Page 1
मागणी क्रमांक झेड एच-५, लेखाशिर्ष ४७०२ ए ०१९ पाझर तलाव नांदखेडा क्र.४, ता. जाफ्राबाद जि. जालना (भूसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०१९/प्र.क्र. १७२/जल-०४
मंत्रालय, मुंबई - ४०० ०३२.
दिनांक: १६ फेब्रुवारी, २०२१.
वाचा: १) महसूल व वन विभाग शासन निर्णय क्र. संकिर्ण-२०१४/ प्र.क्र. ४१ / भाग-१ / अ-४, दि. ०३/११/२०१६,११/०५/२०१८ व १३/०८/२०१८.
२) वित्त विभाग शासन निर्णय क्र: अर्थसं-२०२० / प्र.क्र.६४/ अर्थ-३, दिनांक १० नोव्हेंबर, २०२०.
३) अप्पर आयुक्त जलसंधारण, मृद व जलसंधारण प्रादेशिक क्षेत्र, औरंगाबाद यांचे पत्र क्र.
तांत्रिक/भुसं/१५८/२०२० / सह, दिनांक ११/१२/२०२०.
प्रस्तावना:
जिल्हा परिषद जालना अंतर्गत पाझर तलाव नांदखेडा क्र. ४, मौ. नांदखेडा ता. जाफ्राबाद जि. जालना या प्रकल्पासाठी संपादीत केलेल्या जमीनीच्या भुसंपादन प्रकरण क्र. LAQ/MIW/CR-७/९४ मधील एल. ए.
आर. क्र. १२९६, १२९७, १३००, १३२५, १३४५, १३४८ व १३४९/२०१० मध्ये मा. दिवाणी न्यायालयाने दिलेल्या निर्णयानुसार निधी मागणीचा प्रस्ताव संदर्भिय क्र. ३ अन्वये शासनाकडे सादर करण्यात आला आहे. वास्तविक पाहता जिल्हा परिषदांनी मंजूर केलेल्या प्रकल्पावरिल भूसंपादनाचा मोबदला त्यांनी स्वत:च्या आर्थिक स्रोतामधून अदा करणे आवश्यक आहे. मात्र प्रस्तुत प्रकल्पावर यापूर्वी शासनाकडून निधी उपलब्ध करुन देण्यात आला असल्याने तसेच दिवाणी न्यायालयाच्या आदेशाविरुध्द वरिष्ठ न्यायालयात अपील न करण्याचे अभिप्राय असल्याने योजनेच्या लेखाशिर्षाखाली निधी वितरित करण्याची बाब शासनाच्या विचाराधीन होती. त्यानुषंगाने प्राप्त संदर्भिय क्र. ३ येथील प्रस्तावावर वित्त विभागाचे संदर्भिय शासन निर्णयामधील सूचना विचारात घेवून खालीलप्रमाणे निर्णय घेण्यात आला आहे.
शासन निर्णय : पाझर तलाव नांदखेडा क्र. ४, मौ. नांदखेडा ता. जाफ्राबाद जि. जालना या प्रकल्पासाठी संपादीत केलेल्या जमीनीच्या भुसंपादन प्रकरण क्र. LAQ/MIW/CR-७/९४ मधील उपरोक्त न्यायालयीन प्रकरणात मागणी विवरणपत्रानुसार एकूण रुपये १,७८,४०, ४९२ /- (अक्षरी रुपये एक कोटी अठयाहत्तर लक्ष चाळीस हजार चारशे ब्याएन्नव फक्त) एवढा निधी वितरित करण्यास खालील अटी व शर्थीच्या अधीन राहून याद्वारे शासनाची मान्यता प्रदान करण्यात येत आहे.
अ) वरील प्रकल्पाच्या भुसंपादनाकरिता अन्य स्रोतांकडून निधी उपलब्ध झाला असल्यास याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये,
ब) तसेच भूसंपादन प्रयोजनार्थ उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्या ही परिस्थितीत परस्पर अन्य प्रयोजनार्थ वितरित करण्यात येवू नये,
क) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी,
ड) निधी वितरणासंबंधीच्या वित्त विभागाच्या संदर्भीय परिपत्रकामधील मार्गदर्शक सूचनांचे काटेकोर पालन करावे.
३. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी, मृद व जलसंधारण विभाग यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
# Page 2
शासन निर्णय क्रमांक : भूसंपा-२०१९/प्र.क्र.१७२/जल-४
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२०-२०२१ या आर्थिक वर्षाच्या मंजूर तरतुदीमधून भागविण्यात यावा.
मागणी क्रमांक झेड एच-५, ४७०२- लहान पाटबंधारे यावरील भांडवली खर्च,
●●
१०१, भूपृष्ठ जल
(०१) लहान पाटबंधारे,
(०१) (०१) लहान पाटबंधारे योजना, ० ते १०० हे.सि. क्षमता (कार्यक्रम) (४७०२ ए ०१९), ५३, मोठी बांधकामे
५. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरित प्रती अप्पर आयुक्त तथा मुख्य अभियंता, मृद व जलसंधारण प्रादेशिक क्षेत्र, औरंगाबाद आणि शासनास सादर कराव्यात.
६. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहील व अपर आयुक्त तथा मुख्य अभियंता, मृद व जलसंधारण प्रादेशिक क्षेत्र, औंरगाबाद हे सदर बाबींचे समन्वयक प्राधिकारी राहतील.
७. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत
# Page 3