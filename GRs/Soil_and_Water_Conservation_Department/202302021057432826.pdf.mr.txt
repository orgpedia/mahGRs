# Page 1
महाराष्ट्र शासन
मृद व जलसंधारण विभाग
शासन परिपत्रक क्र. आकृवि -२०२२/प्र.क्र.३६/जल-१०
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ०१ फेब्रुवारी, २०२३
वाचा - १. शासन निर्णय क्रमांकः आस्थाप २०१६/प्र.क्र.८८ (भाग-९)/जल-२, दि.३१.०५.२०१७ २. शासनपत्र क्र. आकृवि-२०२२/प्र.क्र.३६/ जल-१०, दि.२०.०६.२०२२
प्रस्तावना -
कृषी व पदुम विभागाच्या अधिनस्त कार्यालयांमध्ये कार्यरत असलेल्या “गट-अ आणि गट-ब ” संवर्गातील अधिकारी ज्यांच्या नियुक्ती व शिस्तभंगविषयक आणि प्रशासकीय बाबींसंदर्भातील संपूर्ण प्राधिकार हे कृषी व पदुम विभाग आणि आयुक्त, कृषी पुणे यांच्या अख्यत्यारीत आहेत अशा अधिका-यांचे यांचे “ना-मागणी ना-चौकशी प्रमाणपत्राबाबत प्रस्ताव” शासनस्तरावरील या विभागाकडील उचित अभिप्राय प्राप्त होण्यासाठी कृषी आयुक्तालयाकडून या विभागास सादर करण्यात येतात.
मा.राज्यमंत्रीमंडळाच्या मान्यतेने मृद व जलसंधारण विभागाच्या उक्त वाचा क्र. १) येथे नमूद दि.३१.०५.२०१७ रोजीच्या शासन निर्णयान्वये “मृद व जलसंधारण” हा नवीन प्रशासकीय विभाग निर्माण करण्यात आला आहे. सदर शासन निर्णयातील मुद्दा क्र. ७). ई ) मध्ये “कृषी विभागाकडून एकूण ९९६७ इतकी पदे “विवरणपत्र - ऐ” प्रमाणे कार्यरत अधिकारी / कर्मचा-यांसह मृद व जलसंधारण विभागाकडे वर्ग करण्यात यावीत” असे नमूद आहेत. तथापि, सद्यस्थितीत सदर अधिकारी / कर्मचारी यांचे मृद व जलसंधारण विभागाकडे समावेशन झालेले नाही. यास्तव संबंधित सर्व अधिकारी/कर्मचारी याच्यासंदर्भातील संबंधित प्रकरणे कागदपत्रे/दस्तऐवज ही कृषी व पदुम विभाग आणि आयुक्त, कृषी पुणे यांच्या अख्यत्यारीत आहेत. मात्र या विभागाच्या निर्मितीपुर्वी मृद व जलसंधारणसंबधित बाबीतील अनियमिततेच्या अनुषंगाने काही विभागीय चौकशी प्रकरणांमध्ये संबंधित कृषी अधिकारी/कर्मचारी यांच्याविरुद्ध या विभागाकडून कार्यवाही करण्यात आलेली आहे.
कृषी विभागाच्या अधिनस्त कार्यालयातील “गट-अ आणि गट-ब” संवर्गातील अधिका-यांच्या “ना-मागणी ना-चौकशीबाबत शासनस्तरावरील या विभागाकडील उचित अभिप्राय प्राप्त होण्यासाठी कृषी आयुक्तालयाकडून या विभागास सादर करण्यात येणा-या बहुतांश ना मागणी ना - चौकशी प्रमाणपत्रांबाबत सर्वसमावेशक प्रस्ताव हे पुरावादर्शक महत्वाच्या आवश्यक कागदपत्रासह सादर करण्यात येतात. अशा प्रकरणांमध्ये तातडीने विनाविलंब कार्यवाही होऊन संबधित अधिका-यांना त्यांचे ना–मागणी-ना-चौकशी प्रमाणपत्र विनाविलंब निर्गमित करण्यात येते.
मात्र, काही प्रस्ताव हे अत्यंत त्रोटक माहितीसह किंवा पुरावादर्शक महत्वाच्या आवश्यक कागदपत्रांच्या अभावी सादर करण्यात येतात. अशा प्रस्तांवासंदर्भात आवश्यक माहिती मागविण्याबाबत वारंवार सातत्याने कृषी आयुक्तालयाकडे पत्रव्यवहार करून शासनस्तरावरुन पाठपुरावा करावा लागतो.
या विभागाकडून उपरोक्त संबधितांचे ना-मागणी ना-चौकशी प्रमाणपत्र निर्गमित करण्याबाबत खालील महत्वाच्या बाबी नमूद करण्यात येत आहेत.
अ) या विभागाच्या निर्मितीनंतर प्रशासकीय सोयीनुसार अनेकवेळा कार्यासनांची बैठक व्यवस्था बदललेली आहे. त्यामुळे अनावधानामुळे किंवा अन्य तांत्रीक कारणांमुळे मृद व जलसंधारणसंबधित अनियमिततेच्या अनुषंगाने ज्या विभागीय चौकशी प्रकरणांवर या
# Page 2
शासन परिपत्रक क्र.आकृवि-२०२२/प्रक्र.३६/जल- १०, दि. ०१ फेब्रुवारी, २०२३
विभागाकडून कार्यवाही करण्यात आलेली आहे. असे कार्यासनातील एखाद-दुसरे प्रकरणी महत्वाचे कागदपत्रे अभिलेख्यामध्ये उपलब्ध नसण्याची शक्यता नाकारता येत नाही.
आ) उक्त पार्श्वभुमीवर या विभागाकडून संबंधितांचे “ना-मागणी ना-चौकशी प्रमाणपत्र ” निर्गमित करण्याची प्रक्रिया जलदगतीने आणि सुलभतेने व्हावी आणि या विभागाकडून संबधितांचे ना मागणी-ना-चौकशी प्रमाणपत्र निर्गमित झाल्यानंतर भविष्यात कोणतेही गंभीर प्रकरण उद्भवू नये म्हणून या विभागास सदर प्रस्ताव सादर करताना पुरावादर्शक आवश्यक महत्वाचे कागदपत्रे सादर करण्याबाबत उक्त वाचा क्र. २) येथे नमूद शासनपत्र कृषी आयुक्तालयास निर्गमित करण्यात आले आहे.
इ) मात्र, अद्यापही अशा प्रकारचे परिपूर्ण प्रस्ताव सादर करताना सदर पत्रातील नमूद बाबी शासनास सादर केल्याचे दिसून येत नाही. याबाबत परिपूर्ण प्रस्ताव शासनास सादर व्हावा यासाठी शासनाकडून सातत्याने पाठपुरावा करण्यात येत असतो.
ई) सदर प्रकरणांतील संबंधित अधिकारी हे एकतर सेवानिवृत्त झालेले असतात तर काही प्रकरणात त्यांची सेवानिवृत्ती दिनांक नजिकच्या कालावधीत असते. या विभागास सादर झालेले उपरोक्त नमूद अधिकारी संवर्गाचे ना-मागणी-ना-चौकशी प्रकरणाचा लवकरात लवकर निपटारा होणे अत्यंत गरजेचे आहे.
उपरोक्त पार्श्वभूमीवर खालीलप्रमाणे सूचित करण्यात येत आहे.
शासन परिपत्रक
कृषी व पदुम विभागाच्या अधिनस्त कार्यालयांमध्ये कार्यरत असलेल्या “गट-अ आणि गट-ब” संवर्गातील अधिकारी ज्यांच्या नियुक्ती व शिस्तभंगविषयक आणि प्रशासकीय बाबींसंदर्भातील संपूर्ण प्राधिकार हे कृषी व पदुम विभाग आणि आयुक्त, कृषी पुणे यांच्या अख्यत्यारीत आहेत अशा अधिका-यांचे “ना-मागणी ना-चौकशी प्रमाणपत्राबाबत" शासनस्तरावरील या विभागाकडील उचित अभिप्राय प्राप्त होण्यासाठी कृषी आयुक्तालयाकडून या विभागास सादर करण्यात आलेल्या “ना-मागणी-ना-चौकशी प्रमाणपत्र” प्रस्तावासंदर्भात या विभागाकडून संबधितांचे ना मागणी - ना - चौकशी प्रमाणपत्र निर्गमित झाल्यानंतर भविष्यात कोणतेही गंभीर प्रकरण उद्भवू नये म्हणून या विभागास सदर प्रस्ताव सादर
करताना खालील “तक्ता-१” येथे दर्शविलेली पुरावादर्शक आवश्यक कागदपत्रे या विभागास सादर करणे आवश्यक आहे.
तक्ता-१
----------------------------------------------------------------------------------------------------------------------------------------------------------------------------------------------------------------------------------------
| अ.क्र.  |  | पुरावादर्शक आवश्यक कागदपत्रे |
| १. | संबंधित अधिकारीविरुद्ध मृद व जलसंधारण विभागाच्या कामाकाजाच्या/योजनेच्या अनुषंगाने विभागीय चौकशी चालू/प्रस्तावित / प्रलंबित आहे किंवा कसे याबाबतचे अभिप्रायासह कृषी आयुक्तालयाच्या कव्हरींग लेटरसहित कागदपत्रे/प्रमाणपत्रे / हमीपत्र |
| २. | प्रपत्र-अ यामध्ये समाविष्ट करावयाच्या बाबी २.१ सेवानिवृत्तीसमयी कार्यरत कार्यालयाचे नाव, |
----------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन परिपत्रक क्र.आकृवि-२०२२/प्रक्र.३६/जल- १०, दि. ०१ फेब्रुवारी, २०२३
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | २.२ संबंधित अधिका-याचे नाव, पदनाम, प्रथम नियुक्ती दिनांक, सेवानिवृत्ती दिनांक, सेवानिवृत्ती प्रकार, संबधिताना पत्राची प्रत तातडीने मिळण्यासाठी संबधितांचा मोबाईल क्रमांक २.३ शासकीय येणे आहे किंवा कसे? तसेच विभागीय चौकशी चालू/प्रस्तावित/प्रलंबित आहे किंवा कसे? याबाबत स्थळ, दिनांक, कार्यालयाचा शिक्का, संबधित वरिष्ठ अधिकारी यांची स्वाक्षरी या सर्वसमावेशक तपशीलासह देण्यात आलेले प्रमाणपत्र |
| ३. | प्रपत्र-क यामध्ये समाविष्ट करावयाच्या बाबी-महालेखापाल मुंबई/नागपूर यांचे बाह्य लेखापरिक्षण व कार्यालयीन अंतर्गत लेखा परिक्षणातील वसुलीबाबत प्रमाणपत्र याबाबत स्थळ दिनांक, कार्यालयाचा शिक्का, संबधित वरिष्ठ अधिकारी यांची स्वाक्षरी या सर्वसमावेशक तपशीलासह देण्यात आलेले प्रमाणपत्र |
| ४. | नमूना २२ नियम ५९ (१) निवृत्तीवेतन सेवा पडताळणी प्रमाणपत्र - यामध्ये नमूद कालावधीत संबधित अधिकारी व कर्मचारी यांच्याविरुद्ध विभागीय चौकशी चालू/प्रस्तावित/प्रलंबित आहे किंवा कसे? याबाबत स्थळ दिनांक, कार्यालयाचा शिक्का, संबधित वरिष्ठ अधिकारी यांची स्वाक्षरी या सर्वसमावेशक तपशीलासह देण्यात आलेले प्रमाणपत्र |
| ५. | हमीपत्र – याबाबत स्थळ दिनांक, कार्यालयाचा शिक्का, संबधित वरिष्ठ अधिकारी यांची स्वाक्षरी या सर्वसमावेशक तपशीलासह देण्यात आलेले प्रमाणपत्र |
| ६. | सेवापुस्तकातील तपशील-आवश्यक महत्वाच्या बाबींच्या पुरावादर्शक माहितीचे कागदपत्रांच्या साक्षांकीत सत्यप्रती |
| ७ | महाराष्ट्र नागरी सेवा (निवृत्तीवेतन) १९८२ नियम २७ (२) (बी) (दोन) आणि १३४ (१) अन्वये प्रमाणपत्र याबाबत स्थळ दिनांक, कार्यालयाचा शिक्का, संबधित वरिष्ठ अधिकारी यांची स्वाक्षरी या सर्वसमावेशक तपशीलासह देण्यात आलेले प्रमाणपत्र |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------