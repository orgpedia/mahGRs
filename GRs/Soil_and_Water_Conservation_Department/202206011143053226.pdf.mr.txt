# Page 1
जलसमृधी सिमेंट बांध कार्यक्रम नवीन एकत्रित मार्गदर्शक सूचना
महाराष्ट्र शासन
मृद व जलसंधारण विभाग
शासन निर्णय क्रमांक: सिबांका-२०२२/प्र.क्र.२१२/जल-१
हुतात्मा राजगुरु चौक,मादाम कामा मार्ग,
मंत्रालय, मुंबई - ४०००३२
दिनांक: ३१ मे, २०२२.
वाचा: १) जलसंधारण विभाग, शासन निर्णय क्रमांक- जलसं २०१३/प्र.क्र.६१/जल-७, दिनांक - २५ एप्रिल, २०१३.
२) जलसंधारण विभाग, शासन निर्णय क्रमांक-राकृयो-२०१२/प्र.क्र.७२/जल-७, दिनांक- ०९ मे, २०१३.
३) जलसंधारण विभाग, शासन निर्णय क्रमांक - जलसं-२०१२/प्र.क्र.१/जल-७, दिनांक-१२ नोव्हेंबर, २०१३.
४) जलसंधारण विभाग, शासन शुध्दीपत्रक क्रमांक-जलसं-२०१२/प्र.क्र.१/जल ७, दिनांक - ०१ जानेवारी, २०१४, दिनांक २२ जानेवारी, २०१४, दिनांक २८ फेब्रुवारी २०१४.
५) जलसंधारण विभाग, शासन निर्णय क्रमांक-जलअ-२०१४/प्र.क्र.२०३/जल-७, दिनांक - ०५ डिसेंबर, २०१४.
६) जलसंधारण विभाग, शासन निर्णय क्रमांक-नपुयो-२०१५/प्र.क्र.३७०/जल-७, दिनांक - ०८ डिसेंबर, २०१५.
७) मृद व जलसंधारण विभाग शासन निर्णय क्रमांक- सासिंब-२०१४/प्र.क्र.२०९ /जल-७, दिनांक २३ जून २०१७.
८) मा. मंत्री (मृद व जलसंधारण) यांच्या अध्यक्षते खाली दिनांक १ फेब्रुवारी, २०२१ व दिनांक १ फेब्रुवारी, २०२२ झालेल्या बैठकीचे इतिवृत्त.
प्रस्तावना:
१. राज्यात पडणारा पाऊस, पाण्याची उपलब्धता व दुष्काळाची वारंवारिता विचारात घेता जलसंधारणाच्या कामाचे महत्व जास्त आहे. पावसाच्या अनियमीततेमुळे टंचाई सदृश्य परिस्थिती निर्माण घेऊन त्याचा परिणाम कृषी क्षेत्रावर होतो. त्यासाठी अवर्षण प्रवण तालुक्यामध्ये सिमेंट बंधारे बांधण्याचा कार्यक्रम सन २०१२-१३ पासून सुरु आहे. या कार्यक्रमातंर्गत अवर्षण प्रवण तालुके/गावे यामध्ये सिमेंट बंधारे मंजुर करून निधी उपलब्ध करून दिले जात असे. सन २०१४ पासून नदी पुनर्जीवन कार्यक्रम व जलयुक्त शिवार अभियान अंतर्गत टंचाई परिस्थितीवर मात करण्यासाठी निवड केलेल्या गावांमध्ये सिमेंट बंधारे मंजुर करून निधी उपलब्ध करून दिला जात असे. नदी पुनर्जीवन कार्यक्रम अंतर्गत सन २०१५-१६ ते सन २०१७-१८ या तीन वर्षात तत्वत: मान्यता दिलेल्या सिमेंट नाला बांध कामास ४ ते ६ वर्ष कालावधी होऊनही पुर्ण न झाल्याने त्यांच्या दायित्वामुळे
# Page 2
शासन निर्णय क्रमांक: सिबांका-२०२२/प्र.क्र.२१२/जल- १
नवीन कामे हाती घेण्यास अडचणी येत असल्याने अद्याप सुरु न झालेल्या कामांची मान्यता रद्द करण्याचा निर्णयव नवीन सिमेंट बांधकामे हाती घेण्याबाबत धोरण ठरविण्याबाबतचा निर्णय मा. मंत्री (मृद व जलसंधारण) महोदयांच्या अध्यक्षतेखाली दिनांक १ फेब्रुवारी २०२२ रोजी झालेल्या बैठकीत घेण्यात आला.
२. सिमेंट बंधाऱ्याची कामे हाती घेण्याची मागणी विचारात घेता व आर्थिक तरतूद उपलब्ध असल्याने दिनांक १ फेब्रुवारी २०२२ रोजी मा. मंत्री (मृद व जलसंधारण) महोदयांच्या अध्यक्षतेखाली झालेल्या बैठकीत “नवीन सिमेंट बंधाऱ्यांची कामे हाती घेणे आवश्यक असल्याने सिमेंट बांध कार्यक्रम अंतर्गत प्रचलित मार्गदर्शक सुचना/ शासन निर्णय यांचे एकत्रिकरण करून मुख्यमंत्री जलसंवर्धन योजनेच्या धर्तीवर सिमेंट बंधाऱ्यांची नवीन कामे हाती घेण्यासंदर्भात नवीन धोरण ठरविण्यासाठी सविस्तर प्रस्ताव सादर करण्याचा निर्णय” झाला.
३. सदर निर्णयाच्या अनुषंगाने “जलसमृधी सिमेंट बांध कार्यक्रम” अंतर्गत नवीन एकत्रित सर्वकष मार्गदर्शक सूचना निर्गमित करण्याची बाब शासनाच्या विचाराधीन होती त्यानुसार खालील प्रमाणे निर्णय घेण्यात आला आहे.
शासन निर्णय :
१. जलसमृध्दी सिमेंट बांध कार्यक्रम: राज्यात नवीन द्वाररहीत व द्वारयुक्त असणारे (Gated and Non Gated CNB) सिमेंट बांध घेण्यास मागणी क्रमांक- झेड एच-५ लेखाशिर्ष ४४०२ २७९९ अंतर्गत जलसमृध्दी सिमेंट बांध कार्यक्रम या नावाने नवीन सिमेंट बांध कार्यक्रमास शासन मान्यता देण्यात येत आहे.
२. उद्देश: २.१ प्रत्यक्ष व अप्रत्यक्ष सिंचन निर्मितीसह पिण्याच्या पाण्याचे स्त्रोत बळकटीकरण करणे.
२.२ नाला / ओढा / छोटीनदी (Denotified River) ( रुंदी ५० मी. पेक्षा कमी) या मधील पाणी अडवून मृद व जलसंधारण करणे.
२.३ जलधरात (Aquifer) पाण्याचे पुनर्भरण करून भुजलपातळी वाढविणे.
२.४ पिकांना संरक्षित सिंचनाची सोय उपलब्ध करुन पिकांचे उत्पादन वाढविणे.
३. स्थळ निश्चिती: ३.१ टँकरने पाणी पुरवठा करण्यात येणाऱ्या टंचाईग्रस्त गावांमध्ये तसेच खारपाण पट्यामध्ये प्राधान्यक्रमाने सिमेंट बांधाची कामे हाती घेण्यात यावेत.
३.२ सिमेंट बंधारे फक्त Second आणि Third Order Recharge Zone (व्दितीय आणि तृतीय श्रेणीचे पुनर्भरण क्षेत्र) या वर्गीकरणातील जलप्रवाहावरच घेण्यात यावेत.
पृष्ठ ६ पैकी २
# Page 3
शासन निर्णय क्रमांक: सिबांका-२०२२/प्र.क्र.२१२/जल- १
कारण भौगोलिक रचनेनुसार १st Order Streams या सर्वसाधारण वहन क्षेत्रात (Runoff Zone), २nd & ३rd Order Streams या पुनर्भरण क्षेत्र (Recharge Zone) तर ४th Order त्यापेक्षा मोठे जलप्रवाह हे साठवण क्षेत्र या भागामध्ये स्थित
असतात.
३.३ सिमेंट काँक्रीट नाला बांधाचे स्थळ निश्चित करताना तळउतार २ टक्के पेक्षा कमी असावे.
३.४ बंधाऱ्याचे स्थळ निश्चित करताना १:२५००० (Toposheet) याप्रमाणाचे नकाशे वापरण्यात यावेत.
३.५ भुजल सर्वेक्षण व विकास यंत्रणा यांचेकडील भुजल उपलब्धता नकाशे (Groundwater Prospect Maps), उपग्रह नकाशे आधारे पुनर्भरणासाठी अनुकूल क्षेत्र / जागा निश्चित करणे शक्य आहे. तेव्हा या नकाशे व भूजल रेखा (Linement) नकाशांच्या आधारे स्थळ योग्य असल्याबाबत भुजल सर्वेक्षण व विकास यंत्रणा यांचेकडील सक्षम प्राधिकाऱ्याचे प्रमाणपत्र घेण्यातयावे.
३.६ सिमेंट बांधाची जास्तीत जास्त लांबी ५० मी. असावी.
३.७ पाणलोट क्षेत्र १० चौ.कि.मी. पर्यंत असणाऱ्या क्षेत्रात सिमेंट बंधारे बांधण्यात यावेत.
१० चौ.कि.मी. पेक्षा जास्त पाणलोट क्षेत्र असलेल्या भागामध्ये संबंधित अधिक्षक अभियंता यांनी जलशास्त्रीय अभ्यासाअंती Out Flanking होणार नाही याची खात्री करून सिमेंट बंधारे प्रस्तावित करावेत. आवश्यक वाटल्यास वरीष्ठ भुवैज्ञानिकाची मदत घ्यावी.
३.८ नाला तळपातळीच्या खाली पायाखोदाई कठीण खडकापर्यंत जास्तीत जास्त १.२० मी. नाला तळ पातळीच्या खाली घेण्यात यावी. नाला तळपातळीच्या वर क्षेत्रीय परिस्थितीनुसार जास्तीत जास्त ३ मी. उंची पर्यंत सिमेंट बांध बांधावेत.
३.९ सिमेंट काँक्रिट नाला बांधाची सांडवा पातळी ही जमीन पातळीपेक्षा जास्त नसावी.
तसेच बंधा-याची लांबी ही नाला काठाशी मिळती जुळती असली पाहिजे.
नालाकाठाचे अनावश्यक रुंदीकरण करून लांबी वाढविण्यात येवू नये.
३. १० सिमेंट बंधा-याचे स्थळ निश्चितीकरिता सविस्तर सर्वेक्षण व अन्वेषण करून
अंदाजपत्रक तयार करावे त्यासाठी वरील मुद्दे प्राधान्याने विचारात घ्यावेत.
३.११ सर्वेक्षणांअती जेथे कोल्हापुर पध्दतीचे बंधारे किंवा इतर भूसंपादन नसलेले प्रकल्प घेणे शक्य आहे अशा ठिकाणी सिमेंट बांध कामे प्रस्तावित करू नयेत.
पृष्ठ ६ पैकी ३
# Page 4
शासन निर्णय क्रमांकः सिबांका-२०२२/प्र.क्र.२१२/जल-१
४. गुणवत्ता, पारदर्शकता व संनियत्रण: ४.१ संधानक: सिमेंट बांध एम १५ संधानकात बांधण्यात यावेत व आवश्यकतेनुसार Temperature Reinforcement चा वापर करावा.
४.२ कामाचे फोटो: सिमेंट बांधाचे काम सुरु करण्यापुर्वी, काम सुरु असताना व काम पुर्ण झाल्यावर असे एकुण किमान ३ फोटो क्षेत्रिय अधिकारी यांच्या उपस्थितीसह जिओ टँगिग केलेले मोजमाप पुस्तिकेत जोडवेत.
४.३ कामाची माहीती फलक/बोर्ड लावणे: काम झाल्यानंतर सिमेंट बांधाच्या फ्लॅक वॉल वरती विभागाचे नाव, कामाचे नाव, कामाची किंमत, कार्यारंभ आदेश दिनांक, काम सुरु दिनांक, काम पुर्ण दिनांक, कंत्राटदाराचे नाव इ. माहिती बोर्ड लावल्याप्रमाणे रेडीअम रंगाने लिहावी.
४.४ ई-निविदा : कामे गुणवत्तापुर्ण होण्याच्या दृष्टीने किमान ५ कामांची किंवा एकाच नाल्या/ओढ्या/नदी वरील कामांची एक ई-निविदा करावी.
४.५ माहिती नोंद : सर्व कामाची नोंद घेण्यासाठी एक लिंक विभागाच्या वेबसाईटवर देण्यात येईल त्यावर पुढील प्रमाणे सर्व महिती भरावी.
१) कामाचे नाव व पत्ता, अशांक्ष व रेंखाश २) प्र.मा. दिनांक, ३) निविदा दिनांक, ४) कार्यारंभ आदेश दिनांक ५) कंत्राटदाराचे नाव, ६) कामाची किंमत ७) काम सुरु दिनांक ८) काम पुर्ण दिनांक, ९) कंत्राटदाराचे देयक किंमत, १०) अनुषंगिक खर्च, ११) एकुण खर्च, १२) कामाचे तीन फोटो इ.
४.६ कामास भेट: वरिष्ठ पर्यवेक्षक अधिकारी तसेच दक्षता व गुणनियंत्रण पथकाने सिमेंट नाला बांध कामास प्राधान्याने भेट द्यावी.
४.७ दोष निवारण कालावधी: सिमेंट नाला बांध कामाचा दोष निवारण कालावधी ५ वर्ष राहील, ही अट निविदा प्रसिध्द करताना नमूद करावी.
५. मापदंड / अंदाजपत्रके: ५.१ सिमेंट नाला बांध कामांचे अंदाजपत्रक तयार करताना प्रचलित जलसंपदा विभाग ० ते १०० हे. सिंचन क्षमता को प. बंधारे कामांचे आर्थिक मापदंड वापरावेत.
५.२ अंदाजपत्रकांसाठी मृद व जलसंधारण विभागाची चालु दरसुची वापरण्यात यावी.
५.३ मध्यवर्ती संकल्पचित्र संघटना, नाशिक यांचे दि. १९-०८-२०१३ च्या पत्रान्वये संकल्पन काटच्छेद संदर्भ म्हणून वापरावीत. स्थान परत्वे त्यास आवश्यकतेनुसार बदल करावा. Structural Stability तपासूनच योग्य ते प्रस्ताव सादर करावेत.
पृष्ठ ६ पैकी ४
# Page 5
शासन निर्णय क्रमांकः सिबांका-२०२२/प्र.क्र.२१२/जल-१
६. अंमलबजावणी यंत्रणा :
मृद व जलसंधारण विभागाच्या अखत्यारितील राज्यस्तर यंत्रणा यांचे मार्फत या कार्यक्रमाची अंमलबंजावणी करण्यात येईल.
७. कार्यक्रम आराखडाः ७.१ नवीन सिमेंट बांध घेता येऊ शकणाऱ्या स्थळांची/ कामांची यादी (सिनांब संख्या व अंदाजित किंमत) उपविभाग / तालुका स्तरावर तयार करून जिल्हा स्तरावर एकत्रित करण्यात यावी.
७.२ जिल्हा जलसंधारण अधिकारी त्याच्या कार्यक्षेत्रातील एकत्रित नियोजन संबधित प्रादेशिक जलसंधारण अधिकारी यांना सादर करतील व प्रादेशिक जलसंधारण अधिकारी शासनास सादर करतील.
७.३ कामाची द्विरुक्ती होणार नाही याची दक्षता जिल्हा जलसंधारण अधिकारी यांनी घ्यावी व द्विरुक्तीस संबंधित जलसंधारण अधिकारी, उपविभागिय जलसंधारण अधिकारी व जिल्हा जलसंधारण अधिकारी जबाबदार राहतील.
८. प्रशासकीय मान्यता
८.१ प्रस्तावित कामांचा प्रशासकीय मान्यता प्रस्ताव प्रचलित मार्गदर्शक सुचनांनुसार तयार करण्यात यावा. अंदाजपत्रक तयार करताना उपचार क्षमता नकाशे, भुजल सर्वेक्षण यंत्रणेचे प्रमाणपत्र प्रस्तावा सोबत अनिवार्य आहे.
८.२ रु.५० लक्ष पेक्षा कमी किंमतीच्या सिमेंट नाला बांध कामांना सक्षम स्तरावर तांत्रिक
अनुमती देऊन विहित "प्रपत्र अ” मध्ये प्रस्ताव प्रादेशिक जलसंधारण अधिकारी यांनी प्रशासकीय मान्यतेसाठी शासनास सादर करावा. रु.५० लक्ष पेक्षा कमी रक्कमेची अंदाजपत्रके प्रस्तावा सोबत शासनास पाठविण्याची आवश्यकता नाही.
तथापि सदर अंदाजपत्रके तांत्रिक व प्रशासकीय दृष्टया तपासण्याची सर्व जबाबदारी संबंधित प्रादेशिक जलसंधारण अधिकारी यांची राहील.
८.३ वरील प्रमाणे रु. ५० लक्ष पेक्षा अधिक किंमतीच्या सविस्तर अंदाजपत्रकांचा प्रशासकीय मान्यतेचा प्रस्ताव प्रादेशिक जलसंधारण अधिकारी यांचे मार्फ़त शासनाच्या मान्यतेसाठी सादर करण्यात यावा. प्राप्त प्रस्तांवाना निधी उपलब्धतेनुसार शासनाकडून प्रशासकीय मान्यता व निधी वितरीत करण्यात येईल.
९. निधी मागणी प्रस्ताव: ९.१ कंत्राटदाराने काम पुर्ण केल्यानंतर प्र.मा. आदेश, फोटो (जिओ टॅगिंग सह), मोजमाप पुस्तिकेत नोंद (Measurement Book Recording) केल्याचे शेवटचे पृष्ठ पृष्ठ ६ पैकी ५
# Page 6
शासन निर्णय क्रमांक: सिबांका-२०२२/प्र.क्र.२१२/जल- १
इ. माहिती सह प्रस्ताव जिल्हा जलसंधारण अधिकारी, प्रादेशिक जलसंधारण अधिकारी यांचेकडे सादर करतील.
९.२ प्रादेशिक जलसंधारण अधिकारी प्रस्तावाची सविस्तर तपासणी करून परिपुर्ण प्रस्ताव शासनास सादर करतील.
प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने साक्षांकित केलेले हे आदेश महाराष्ट्र शासनाच्या www.maharashtra.gov.in या संकेत स्थळावर उपलब्ध करण्यात आहेत.
त्यांचा संकेताक २०२२०६०१११४३०५३२२६ असा आहे.
महाराष्ट्राचे राज्यपाल यांचे आदेशानुसार व नावाने.
SHAMRAO DILIP SHAMRAO
PRAKSHALE
(दि.शा.प्रक्षाळे) मुख्य अभियंता तथा सह सचिव महाराष्ट्र शासन प्रति,
१) मा. राज्यपालांचे सचिव, राजभवन, मलबार हिल, मुंबई २) मा. मुख्यमंत्री यांचे अपर मुख्य सचिव ३) मा. विरोधी पक्ष नेता, विधान परिषद / विधान सभा, विधान मंडळ सचिवालय, विधानभवन, मुंबई ४) सर्व मा. संसद सदस्य, विधान मंडळ सदस्य, महाराष्ट्र राज्य ५) सर्व मा. मंत्री/राज्यमंत्री यांचे खाजगी सचिव ६) मा. मुख्य सचिव, महाराष्ट्र राज्य ७) सर्व मंत्रालयीन विभागांचे अपर मुख्य सचिव / प्रधान सचिव/सचिव ८) मा. मंत्री (मृद व जलसंधारण) यांचे खाजगी सचिव.
९) मा. राज्यमंत्री (मृद व जलसंधारण) यांचे खाजगी सचिव.
१०) सचिव (मृद व जलसंधारण) यांचे स्वीय सहाय्यक .
११) महालेखापाल-१ (लेखा व अनुज्ञेयता) (लेखा परिक्षण), महाराष्ट्र राज्य मुंबई.
१२) आयुक्त, मृद व जलसंधारण, जल आयुक्तालय, औरंगाबाद.
१३) व्यवस्थापकीय संचालक,महाराष्ट्र जलसंधारण महामंडळ,औरंगाबाद.
१४) अप्पर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र (सर्व) १५) प्रादेशिक जलसंधारण अधिकारी तथा अधीक्षक अभियंता, मृद व जलसंधारण विभाग (सर्व) १६) जिल्हा जलसंधारण अधिकारी, मृद व जलसंधारण विभाग (सर्व) १७) कार्यासन जल -४, मृद व जलसंधारण विभाग १८) कार्यासन जल-१ संग्रहार्थ.
पृष्ठ ६ पैकी ६
# Page 7
प्रपत्र- अ (जलसमुद्धी सिमेंट बांध कार्यक्रम)
------------------------------------------------------------------------------------------------------------------------------------------------------------------------------
| अ.क्र. | जिल्ह्याचे नाव | तालुक्याचे नाव | ग़ावाचे नाव | कामाचे नाव | संकल्पित | कामाची अंदाजे रक्कम (रु. लक्ष ) | प्रचलित आर्थिक मापदंड | सफ़ल/ असफ़ल | Toposheet No. | लोकप्रतिनिधी यांची मागणी |
| पाणी साठवण क्षमता (TCM) | सिंचन क्षमता ( हेक्टर) | प्रति स.घ.मी. किंमत | B/C Ratio | E.R.R. | अक्षांश (Latitude)  |  | रेखांश (Longitude) |
| १ | २ | ३ | ४ | ५ | ६ | ७ | ८ | ९ | १० | ११ | १२ | १३ | १४ | १५ |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
|  |  |  |  |  |  |  |  |  |  |  |  |  |  |  |
------------------------------------------------------------------------------------------------------------------------------------------------------------------------------