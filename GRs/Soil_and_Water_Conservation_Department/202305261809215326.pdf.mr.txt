# Page 1
पाणलोट क्षेत्र आधारित जलसंधारण कामांसाठी केंद्र शासनाच्या महात्मा गांधी राष्ट्रीय ग्रामीण रोजगार हमी योजनेंतर्गत अधिसूचनेद्वारे निश्चित केलेले मजूरीचे दर राज्यामध्ये लागू करण्याबाबत.
महाराष्ट्र शासन
मृद व जलसंधारण विभाग
शासन परिपत्रक क्रमांक: मापदं-२०१९/प्र.क्र.३०/जल-७
मंत्रालय, मुंबई - ४०० ०३२.
हुतात्मा राजगुरु चौक, मादाम कामा मार्ग
दिनांक : २६ मे, २०२३
वाचा : १) शासन निर्णय, जलसंधारण विभाग, क्रमांक मापदंड-२०१३/प्र.क्र.११४/जल-७, दि. २० जून, २०१९.
२) केंद्र शासन अधिसूचना दि. २८ मार्च, २०२२
३) आयुक्त, म. ग्रा. रो. ह. यो. नागपूर यांचे पत्र क्र. आयुक्तालय / तांत्रिकशाखा / ७३८/, दि. ३१ मार्च, २०२२
४) संचालक, मृद संधारण व पाणलोट क्षेत्र व्यवस्थापन, कृषि आयुक्तालय, पुणे यांचे पत्र क्रमांक मृदसं/मृद-६/आर्थिक मापदंड/६००५/२०२३, दि.१६ फेब्रुवारी, २०२३
परिपत्रक
महात्मा गांधी राष्ट्रीय ग्रामीण रोजगार हमी योजनेंतर्गत उपरोक्त संदर्भ क्र.१ वरील शासन निर्णयान्वये मजूरीचा दर रू. २०३/- प्रति दिन निश्चित करण्यात आला असून त्यानुसार मजूरीचे दरपत्रक निर्धारीत करण्यात आले आहे. सदर दरसूची दि.२० जून, २०१९ पासून लागू करण्यात आली आहे. तथापि, केंद्र शासन महात्मा गांधी राष्ट्रीय ग्रामीण रोजगार हमी योजनेंतर्गत ज्या ज्या वेळी मजूरी दरामध्ये वाढ करते त्या त्या वेळी सदर मजूरीचे दर राज्यातील पाणलोट क्षेत्र आधारीत मृद व जलसंधारणाच्या विविध उपचारांची कामांसाठी लागू करण्याबाबत विलंब होत असल्याने सदर कामांचे आर्थिक मापदंड सुधारीत करण्याबाबत क्षेत्रिय स्तरावरून वारंवार विचारणा होत आहे. सबब, खालीलप्रमाणे सूचना निर्गमित करण्यात येत आहेत
१. केंद्र शासनाच्या महात्मा गांधी राष्ट्रीय ग्रामीण रोजगार हमी योजनेंतर्गत ज्या ज्या वेळी अधिसूचनेद्वारे मजूरी दरामध्ये वाढ करण्यात येईल त्या त्या वेळी राज्यामध्ये सदर मजूरीचे दर त्याच दिनांकापासून पाणलोट क्षेत्र आधारीत मृद व जलसंधारणाच्या उपचार/कामांसाठी लागू होतील.
२. केंद्र शासन ज्यावेळी मजूरीचा दर सुधारीत करेल त्यावेळी सुधारीत मजूरी दरानुसार राज्यातील जलसंधारणाच्या कामांची अंदाजपत्रके सुधारीत करावीत.
३. मजूरी दराच्या वाढीमुळे कामाच्या व्याप्तीत वाढ होत नाही. त्यामुळे, अंदाजपत्रकातील वाढ म्हणजे फक्त मजूरी दरामध्ये होणारी नैसर्गिक वाढ इतपत मर्यादीत आहे.
# Page 2
शासन परिपत्रक क्रमांकः मापदं-२०१९/प्र.क्र.३०/जल-७
४. केवळ मजूरीच्या दरामुळे अंदाजपत्रकामध्ये वाढ होणार असून शासनाच्या आदेशाशिवाय सामुग्रीच्या दरामध्ये वाढ करू नये.
५. संदर्भ क्र.१ वरील शासन निर्णय दि. २० जून, २०१९ मध्ये नमूद केलेल्या जलसंधारणाच्या १ ते १६ उपचारांकरिता सदर मजूरीचे दर लागू होतील.
६. या परिपत्रकानुसार वेळोवेळी सुधारीत होणारे मजूरीचे दर व त्यानुषंगाने सुधारीत होणारे आर्थिक मापदंड हे मृद व जलसंधारण, रोजगार हमी योजना व सामाजिक वनीकरण विभागामार्फत करण्यात येणाऱ्या पाणलोट विकास आधारीत जलसंधारणाच्या कामांसाठी लागू राहतील.
# Page 3