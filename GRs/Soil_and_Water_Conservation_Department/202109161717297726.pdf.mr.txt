# Page 1
कनिष्ठ अभियंता यांना “राजपत्रित गट-ब" या पदाचा दर्जा देण्याच्या अनुषंगाने पात्रता तपासण्यासाठी समिती गठीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : आस्थाप-२०२१/प्र.क्र.२२५/जल-२
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दिनांक : १६ सप्टेंबर, २०२१
वाचा :-१) शासन निर्णय, मृद व जलसंधारण विभाग क्र. आस्थाप-२०१६/प्र.क्र.८८(भाग-९)/ जल-२, दि.३१.०५.२०१७.
२) शासन निर्णय, मृद व जलसंधारण विभाग क्र. आस्थाप-२०१३/प्र.क्र.१४/ जल-२, दि.०१.०३.२०१९.
३) अधिसूचना, मृद व जलसंधारण विभाग क्र. सेप्रनि-२०१८/प्र.क्र.१६(भाग-१)/२०१८/ जल-२, दि.२४.०६.२०२१.
प्रस्तावना: मृद व जलसंधारण विभागाच्या अधिपत्याखाली औरंगाबाद येथे मृद व जलसंधारण आयुक्तालयाची स्थापना विभागाच्या दिनांक ३१.०५.२०१७ च्या शासन निर्णयान्वये करण्यात आली असून क्षेत्रिय यंत्रणेची फेररचना करुन विभागाचा आकृतीबंध सदरहू शासन निर्णयान्वये निश्चित करण्यात आला आहे. मृद व जलसंधारण विभागाच्या योजनेच्या अंमलबजावणीमध्ये काही क्षेत्रिय कार्यालये विलिन/बंद झाल्यामुळे निर्माण झालेल्या प्रशासकीय अडचणी दूर करण्याच्या उद्देशाने दि.०१.०३.२०१९ रोजीच्या शासन निर्णयान्वये कार्यालयांचे पुनर्जिवन/ पुन:स्थापना/नवीन निर्मिती करण्यात आली आहेत.
अधिसूचना, मृद व जलसंधारण विभाग दि.२४.०६.२०२१ रोजीच्या सेवाप्रवेश नियमान्वये जलसंपदा विभागातून विकल्प देऊन कायमस्वरुपी समावेशन झालेले व जिल्हा परिषद यंत्रणेकडील कनिष्ठ अभियंते गट-ब (अराजपत्रित) यांना गट-ब (राजपत्रित) या पदावर दर्जोन्नती देण्याकरिता निकष ठरवून दिले आहेत. त्यानुषंगाने मृद व जलसंधारण विभागातील कनिष्ठ अभियंता यांना “गट-ब (राजपत्रित)” चा दर्जा देण्याकरीता संबंधित कनिष्ठ अभियंता यांची पात्रता तपासण्यासाठी समिती गठीत करण्याचे शासनाच्या विचाराधीन होते.
शासन निर्णय :
मृद व जलसंधारण विभागातील कनिष्ठ अभियंता, गट-ब (अराजपत्रित) यांना “गट-ब (राजपत्रित)” या संवर्गात दर्जोन्नती देण्याकरीता पात्रता तपासण्यासाठी खालीलप्रमाणे समिती गठीत करण्यात येत आहे :
# Page 2
शासन निर्णय क्रमांकः आस्थाप-२०२१/प्र.क्र.२२५/जल-२
१. अप्पर मुख्य सचिव/प्रधान सचिव/सचिव (मृद व जलसंधारण) -अध्यक्ष २. उप सचिव (जल-२ ) सदस्य ३. सह/उप सचिव (तांत्रिक) -सदस्य ४. अवर सचिव (जल-२) - सदस्य सचिव ५. कक्ष अधिकारी (जल-२) -सदस्य ६. कक्ष अधिकारी (जल- १६ ) -सदस्य