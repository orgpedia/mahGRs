# Page 1
एकात्मिक पाणलोट विकास कार्यक्रम २०१७-१८ गतिमान पध्दतीने पाणलोट विकसित करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः गपावि-२०१७/प्र.क्र.३०० (भाग १)/जल-७
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२.
दिनांक: २८ मार्च, २०१८
वाचा :- शासन निर्णय, मृद व जलसंधारण विभाग, १) क्रमांक: जलसं १०९५/प्र.क्र.२५०/जल- ७, दिनांक ३० जानेवारी, १९९६.
२) क्रमांकः आदर्श २००७/प्र.क्र.१२१/जल-७, दिनांक ३० नोव्हेंबर, २००७.
३) क्रमांकः जलसं२००८/प्र.क्र.५६/जल-७, दिनांक ११ एप्रिल, २००८ व दि.१७ एप्रिल,२००८.
४) क्रमांक: जलसं २०१३/प्र.क्र.१/जल-७, दिनांक १० ऑक्टोबर, २०१३ व दिनांक १५ ऑक्टोबर, २०१३.
५) क्रमांकः गपावि- २०१७/प्र.क्र.३००/जल-७, दिनांक ३ जानेवारी, २०१८ व २० मार्च २०१८.
६) वित्त विभाग परिपत्रक क्र. अर्थसं-२०१७/प्र.क्र. ९४/ अर्थ -३, दिनांक ३० जून, २०१७.
प्रस्तावना: पाणलोट विकासाचे सदृष्य परिणाम अल्प कालावधीत दिसून येण्यासाठी सन २००७-०८ मध्ये राज्यातील ३५३ तालुक्यातील प्रत्येक तालुक्यात १ पाणलोट गतिमान पध्दतीने पूर्ण करण्याचा धडक कार्यक्रम हाती घेण्यात आला. त्याच धर्तीवर सन २००८-०९ ते सन २०१६-१७ मध्ये एकात्मिक पाणलोट विकास कार्यक्रमांतर्गत अपूर्ण पाणलोट प्रकल्पाधारित पध्दतीने पूर्ण करण्यात आले आहेत.
या कार्यक्रमांतर्गत सन २००७-०८ पासून ३९२५ सुक्ष्म पाणलोट गतिमान पध्दतीने पूर्ण करण्यात आले आहेत.
२. आता सन २०१७-१८ या आर्थिक वर्षाकरीता मृदसंधारणाच्या उपाययोजनाव्दारे जमिनीची विकास एकात्मिक पाणलोट विकास कार्यक्रमांतर्गत अपूर्ण पाणलोट प्रकल्पाधारित व गतिमान पध्दतीने पूर्ण करण्यासाठी प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : मृदसंधारणाच्या उपाययोजनाव्दारे जमिनीचा विकास एकात्मिक पाणलोट विकास कार्यक्रम, ही योजना सन २०१७-१८ या वित्तीय वर्षामध्ये राबविण्यास प्रशासकीय व वित्तीय मान्यता देण्यात येत आहे. या कार्यक्रमांतर्गत संदर्भाधीन दिनांक ३० नोव्हेंबर २००७ च्या शासन निर्णयातील अटी व शर्तीप्रमाणे राज्यातील प्रगतीपथावरील अपुर्ण पाणलोट प्रकल्प आधारित पद्धतीने गतिमान पाणलोट विकास कार्यक्रमाच्या धर्तीवर पुर्ण करण्यास मंजुरी देण्यात येत आहे. याकरिता डिपिडिसी सर्वसाधारण, अनुसूचित जाती घटक कार्यक्रम व आदिवासी घटक कार्यक्रम व आदिवासी बाह्य घटक कार्यक्रम व राज्यस्तर निधी अर्थसंकल्पित करण्यात आला आहे.
# Page 2
शासन निर्णय क्रमांकः गपावि-२०१७/प्र.क्र.३००(भाग १)/जल-७
२. एकात्मिक पाणलोट विकास कार्यक्रम सन २०१७-१८ मध्ये गतिमान पाणलोट विकास कार्यक्रमाच्या धर्तीवर अपूर्ण पाणलोट प्रकल्पाधारित पध्दतीने पूर्ण करण्यासाठी मृदसंधारणाच्या उपाययोजनाव्दारे जमिनीचा विकास राज्यस्तर लेखाशिर्ष ४४०२ ०१९७ अंतर्गत रु.२५००.०० लक्ष निधी अर्थसंकल्पीत करण्यात आला आहे. वित्त विभागाच्या दि. ३० जून २०१७ च्या परिपत्रकानुसार ८०% उपलब्ध आहे. या निधीपैकी शासन निर्णय दिनांक ३ जानेवारी, २०१८ अन्वये ₹ ४००.८८ लक्ष व दिनांक २० मार्च २०१८ अन्वये १३०५.०० लक्ष वितरीत केलेला आहे.
३. अर्थसंकल्पित निधीमधून मा. राज्यपाल महोदयांच्या वैधानिक विकास मंडळनिहाय सुत्राच्या अधिन राहून कोल्हापूर व अहमद्नगर या जिल्हयास सोबतच्या परिशिष्ट अ प्रमाणे ₹ २९४.१२ लक्ष (अक्षरी रुपये दोन कोटी चौ-यान्नव लक्ष बारा हजार) निधी वितरीत करण्यास मंजूरी देण्यात येत आहे.
४. परिशिष्ट अ येथील कोल्हापूर जिल्हयातील कामे भौतिक दृष्ट्या पुर्ण व आर्थिक दृष्ट्या अपुर्ण आहेत सदर पाणलोटांना / कामांना निधी वितरीत करताना जिल्हा अधिक्षक कृषी अधिकारी यांनी कामे मापदंडानुसार झाली असल्याची खात्री करावी.
५. उपलब्ध निधीतून सुक्ष्म पाणलोट पुर्ण होईल याची दक्षता जिल्हा अधिक्षक कृषि अधिकारी यांनी घ्यावी. निवड करण्यात आलेला सुक्ष्म पाणलोट सुकाणू समितीमधील नसेल तर त्यास सुकाणू समितीची कार्योत्तर मान्यता घ्यावी. तसेच देण्यात आलेला निधी मार्च २०१८ पूर्वी खर्च करावा.
६. हा निधी संबधित जिल्ह्यांना वितरीत करण्यासाठी संचालक, मृद संधारण व पाणलोट क्षेत्र व्यवस्थापन, पुणे यांना नियंत्रक अधिकारी म्हणून घोषित करण्यात येत आहे. संबधित जिल्ह्याचे जिल्हा अधिक्षक कृषि अधिकारी व संबंधित तालुक्याचे तालुका कृषि अधिकारी आहरण व सवितरण अधिकारी म्हणून घोषित करण्यात येत आहे.
७. या शासन निर्णयान्वये मान्यता देण्यात आलेल्या उपरोक्त कामांसाठी झालेला खर्च हा मृद व जलसंधारणाव्दारे जमिनीचा विकास राज्यस्तर यांच्या खालील लेखाशिर्षाखाली मंजूर केलेल्या तरतूदीमधून भागविण्यात यावा.
"मागणी क्र.एल-७, ४४०२ - मृद व जलसंधारण यावरील भांडवली खर्च, १०२ - मृदसंधारण १०२ (दोन) पंचवार्षिक योजनांतर्गत योजना - राज्य योजनांतर्गत योजना, १०२ (०१) (०१) मृदसंधारणाच्या उपाययोजनांद्वारे जमिनीचा विकास - (४४०२०१९७) ५३, मोठी बांधकामे." ८. उपरोक्त मंजूर केलेला निधी ज्या प्रयोजनासाठी वितरित करण्यात आला आहे त्याच प्रयोजनासाठी खर्च होईल याची जबाबदारी संचालक, मृद संधारण व पाणलोट क्षेत्र व्यव्स्थापन पुणे
पृष्ठ ५ पैकी २
# Page 3
शासन निर्णय क्रमांकः गपावि-२०१७/प्र.क्र.३००(भाग १)/जल-७
यांची राहील. मंजूर केलेल्या निधीतून झालेल्या कामांचा मासिक प्रगती अहवाल न चुकता शासनास सादर करावा.
९. हा शासन निर्णय वित्त विभागाचे संदर्भाधीन परिपत्रक क्र. अर्थसं-२०१७/प्र.क्र.९४/ अर्थसंकल्प-३, दिनांक ३० जून, २०१७ अन्वये विभागास प्रदान केलेल्या प्राधिकारानुसार निर्गमित करण्यात येत आहे.
# Page 4
# Page 5