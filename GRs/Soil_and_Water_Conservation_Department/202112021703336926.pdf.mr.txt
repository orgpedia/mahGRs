# Page 1
जलसमृध्दी यंत्रसामुग्री (अर्थमुव्हर्स) व्याज अर्थसहाय्य योजनेकरिता सन २०२१-२२ साठी लेखाशीर्ष २४०२९२३७ अंतर्गत निधी वितरित करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः जयंयो-२०२०/प्र.क्र.७४/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०२ डिसेंबर, २०२१
वाचा: १) मृद व जलसंधारण विभाग, शासन निर्णय, क्रमांक: जशिअ-२०१७/प्र.क्र.५२२/ जल-७, दिनांक २ जानेवारी, २०१८, दिनांक २९ ऑक्टोबर, २०१८, दिनांक २१ जानेवारी, २०१९, दिनांक २७ ऑगस्ट, २०१९.
२) वित्त विभाग, शासन निर्णय क्र.अर्थसं-२०२०/प्र.क्र.६५/अर्थ-३, दिनांक ४ मे, २०२०, ३) वित्त विभाग, विभाग, शासन निर्णय क्रमांक:- अर्थसं-२०२१/प्र.क्र.४८/अर्थ-३, दिनांक ६ एप्रिल, २०२१ व दिनांक २४ जून, २०२१.
४) महाराष्ट्र सहकार विकास महामंडळ, पुणे यांचे क्रमांक-मसविम/जलसमृद्धी/निधी मागणी/३६१/२०२१, दिनांक १५ एप्रिल, २०२१ चे पत्र.
प्रस्तावना : राज्यात जलयुक्त शिवार अभियान / मृद व जलसंधारणाची कामे करण्यासाठी यंत्रसामग्री उपलब्ध करण्याकरिता सुशिक्षित बेरोजगार तरुण / बेरोजगारांची सहकारी संस्था / नोंदणीकृत गट शेती / शेतकरी उत्पादक कंपनी / विविध कार्यकारी सहकारी संस्था यांना शासनाकडून मृद व जलसंधारण विभाग, सहकार विभाग व महाराष्ट्र सहकार विकास महामंडळ यांच्या माध्यमातून जलसमृद्धी यंत्रसामग्री (अर्थमुव्हर्स) व्याज अर्थसहाय्य योजना संदर्भाधीन शासन निर्णय दि. ०२ जानेवारी, २०१८ अन्वये सुरु करण्यात आलेली आहे.
सदर योजनेंतर्गत उत्खनन यंत्रसामुग्री (अर्थमुव्हर्स) करिता शासन अनुज्ञेय असलेली व्याज परताव्याची रक्कम लाभार्थ्यांनी हफ्ता भरल्याचा पुरावा सादर करून व्याज परताव्याची मागणी शासनाकडे सादर केल्यानंतर लाभधारकाच्या बचत खात्यात शासनाद्वारे अनुज्ञेय व्याज परतावा रक्कम जमा करण्यात येते. लाभार्थांना शासनामार्फत अनुज्ञेय असलेली व्याज परतफेडीची रक्कम वेळच्या वेळी उपलब्ध करून देण्याची जबाबदारी महाराष्ट्र सहकार विकास महामंडळावर आहे. त्यानुसार महाराष्ट्र सहकार विकास महामंडळ, पुणे यांच्या संदर्भाधीन दिनांक १५ एप्रिल, २०२१ च्या पत्रान्वये मागणीनुसार व्याजाचे हप्ते संबंधीत लाभार्थ्यांच्या बचत खात्यात अदा करण्यासाठी रु.४००.०० लक्ष (रुपये चार कोटी ) निधी वितरित करण्याची बाब शासनाच्या विचाराधीन होती.
शासन निर्णय: जलयुक्त शिवार अभियान / मृद व जलसंधारणाची कामे करण्यासाठी यंत्रसामुग्री उपलब्ध करण्याकरिता शासन निर्णय दिनांक ०२ जानेवारी, २०१८ अन्वये सुरु करण्यात आलेल्या जलसमृद्धी यंत्रसामग्री (अर्थमूव्हर्स) व्याज अर्थसहाय्य योजनेअंतर्गत राज्यातील ३१८
# Page 2
शासन निर्णय क्रमांकः जयंयो-२०२०/प्र.क्र.७४/जल-७
लाभार्थांना यंत्रसामुग्री उपलब्ध झालेली आहे. शासनामार्फत देण्यात येणारा कमाल व्याज परतावा लक्षात घेता प्रतिमाह रु. ९८३३.३३ (रुपये नऊ हजार आठशे तेहतीस पैसे तेहतीस फक्त) इतक्या व्याजाचा हप्त्याप्रमाणे ३१८ लाभार्थांकरिता दिनांक ३१ मार्च २०२० अखेरचे शिल्लक व्याजाचे हफ्ते व सन २०२०-२१ कालावधीतील व्याजाचे हफ्ते संबंधित लाभार्थ्यांच्या बचत खात्यात अदा करण्याकरिता रक्कम रु.४००.०० लक्ष (रुपये चार कोटी फक्त) इतका निधी महाराष्ट्र सहकार विकास महामंडळ, पुणे यांना वितरित करण्यास मान्यता देण्यात येत आहे.
२. योजनेसाठी नियंत्रक अधिकारी म्हणून आयुक्त (सहकार) राहतील. सदर निधी कोषागारातून आहरीत करण्याकरिता “सहकार आयुक्त कार्यालयातील लेखाधिकारी” यांना आहरण व संवितरण अधिकारी म्हणून घोषित करण्यात येत आहे. नियंत्रक अधिकारी आणि आहरण व संवितरण अधिकारी यांनी ही तरतूद संदर्भाधीन शासन निर्णयान्वये निश्चित केलेल्या कार्यपध्दतीनुसार, अटी व शर्तीनुसार खर्च होईल याची दक्षता घ्यावी.
३. याबाबतचा खर्च मागणी क्रमांक-झेड एच-३, मुख्य लेखाशिर्ष-२४०२ (०१) (०५) उत्खनन (अर्थमुव्हर्स) यंत्रसामुग्री व्याज अर्थसहाय्य योजना (कार्यक्रम) ३३, अर्थसहाय्य (२४०२९२३७) या लेखाशिर्षाखाली दर्शविण्यात यावा.
४. लाभार्थांना वित्तिय संस्थांकडून उपलब्ध करून देण्यात येणाऱ्या कर्जावरील शासनामार्फत अनुज्ञेय असलेली व्याज परतफेडीची रक्कम संबंधित लाभार्थ्याच्या बचत खात्यावर उपलब्ध करून देण्याची जबाबदारी व्यवस्थापकीय संचालक, महाराष्ट्र सहकार विकास महामंडळ, पुणे यांची राहील.
५. सदर वितरित निधीचे उपयोगिता प्रमाणपत्र व जलसमृध्दी यंत्रसामग्री (अर्थमुव्हर्स) व्याज अर्थसहाय्य योजनेचा मासिक प्रगती अहवाल व्यवस्थापकीय संचालक, महाराष्ट्र सहकार विकास महामंडळ, पुणे यांनी नियंत्रक अधिकाऱ्यामार्फत पुढील महिन्याच्या १० तारखेपर्यंत शासनास सादर करावा.
६. हा शासन निर्णय वित्त विभागाचे संदर्भाधीन क्रमांक २ येथील परिपत्रकान्वये विभागास प्रदान करण्यात आलेल्या प्राधिकारानुसार निर्गमित करण्यात येत असुन या परिपत्रकातील अटी व शर्तींचे काटेकोरपणे पालन करण्याची दक्षता घ्यावी.
# Page 3