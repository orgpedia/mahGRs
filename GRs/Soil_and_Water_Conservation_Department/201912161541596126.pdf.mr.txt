# Page 1
मागणी क्र. झेडएच-३ लेखाशिर्ष क्र. २४०२ ए१९३ अंतर्गत जाहिरातीची देयके अदा करण्यासाठी पाणलोट विकास चळवळ, सन २०१९-२० साठी अर्थसंकल्पित निधीतून निधी वितरीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : पाविच-२०१९/प्र.क्र.०५/जल-८
मादामा कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : १६ डिसेंबर, २०१९
वाचा : १) शासन निर्णय ग्राम विकास व जलसंधारण विभाग क्र.जलसं २००८/प्र.क्र.३१/जल-८, दिनांक २५ ऑगस्ट, २००८,
२) शासन निर्णय, मृद व जलसंधारण विभाग क्र. जलअ-२०१/प्र.क्र.२०३/जल- ७, दिनांक ५ डिसेंबर, २०१४,
३) संचालक, मृद संधारण व पाणलोट व्यवस्थापन, पुणे यांचे पत्र
i) क्र. मृद-१/जाहिरात/ २२३१/२०१८, दिनांक ०१/१०/२०१८,
ii) क्र.मृदसं/मृद- १/पाविचका/देयक/२९०२/१८, दिनांक २८ डिसेंबर, २०१८
४) वित्त विभाग शासन परिपत्रक क्र.अर्थसं-२०१९/प्र.क्र.९२/अर्थ-३, दिनांक ०८ जुलै, २०१९,
प्रस्तावना :
संदर्भाधीन क्र. १ येथील शासन निर्णय दिनांक २५/८/२००८ नुसार मृद व जलसंवर्धनाचे उद्दिष्ट व महत्व सर्वसामान्य जनतेपर्यंत पोहोचविण्यासाठी पाणलोट विकास चळवळ कार्यक्रम राज्यात राबविण्यात येत असून, महात्मा गांधी राष्ट्रीय ग्रामीण रोजगार हमी योजनेअंतर्गत जलसंधारणाच्या कामास फार मोठे महत्व आहे. त्यानुसार संदर्भाधीन क्र. २ येथील दिनांक ५ डिसेंबर, २०१४ च्या शासन निर्णयानुसार राज्यामध्ये जलयुक्त शिवार अभियान राबविण्यास सुरुवात झाली असून, दरवर्षी ५००० गावे टंचाईमुक्त करण्याचे उद्दिष्ट आहे. त्यासाठी लोकसहभाग अत्यंत महत्वाचा असून, प्रचार व प्रसिध्दी करणे व अभियानात लोकसहभाग वाढविण्यासाठी विविध माध्यमांद्वारे प्रचार-प्रसिध्दी करणे अत्यंत आवश्यक आहे.
२. त्यानुसार, जलयुक्त शिवार अभियानांतर्गत दै.सांज समाचार व एचटी मिडिया लि. यांनी दिनांक १० ते २० ऑक्टोबर, २०१६ या कालावधीत प्रसिध्द केलेल्या जाहिरातीच्या देयकांची रक्कम अदा करण्यात आली नसल्याचे संचालक, मृद संधारण व पाणलोट क्षेत्र व्यवस्थापन, पुणे यांनी संदर्भाधीन क्र. ३ येथील दिनांक ०१/१०/२०१८ व दिनांक २८/१२/२०१८ च्या पत्रान्वये प्रमाणित केले आहे. त्यानुसार प्रलंबित देयकांची रक्कम संबंधितांना अदा करण्याची बाब शासनाच्या विचाराधीन होती.
शासन निर्णय :
जलयुक्त शिवार अभियानांतर्गत दिनांक १० ते २० ऑक्टोबर, २०१६ या कालावधीत प्रसिध्द करण्यात आलेल्या जाहिरातीच्या खालील तक्त्यात नमूद देयकांची रक्कम रु.५३,५८०/-अदा करण्यास याद्वारे मान्यता प्रदान करण्यात येत आहे :
# Page 2
शासन निर्णय क्रमांकः पाविच-२०१९/प्र.क्र.०५/जल-८
------------------------------------------------------------------------------------
| अ.क्र. | दैनिकाचे व मिडियाचे नाव | देयक क्र. | देयकाचा दिनांक | देयकाची अदा करावयाची रक्कम |
| १ | २ | ३ | ४ | ५ |
| १ | दै.सांज समाचार | ८१८ | १३/१०/२०१६ | रु.१२,०००/ |
| २ | एचटी मिडिया लि. | १०३७०६८१० | १३/१०/२०१६ | रु.४१,५८०/ |
| एकूण | रु.५३,५८०/ |
------------------------------------------------------------------------------------
उपरोक्त देयकांची रक्कम रु.५३,५८०/- (रुपये त्रेप्पन्न हजार पाचशे ऐंशी फक्त) अदा करतांना जाहिरात व प्रसिध्दीबाबत शासनाचे प्रचलित आदेश तसेच माहिती व जनसंपर्क संचालनालयाने दिलेल्या सूचना यांचे काटकोरपणे पालन करण्यात यावे.
२. सदर निधी कोषागारातून आहरण व संवितरण करिता "सहायक संचालक (लेखा - १), कृषि आयुक्तालय, पुणे यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे”. सदर निधी खालील लेखाशिर्षाखाली खर्ची टाकण्यात यावा व तो सन २०१९-२० च्या मंजूर अनुदानातून भागविण्यात यावा.
"मागणी क्रमांक झेडएच-३,
२४०२ - मृद व जलसंधारण महसूली लेख्यावरील खर्च
१०२ - मृदसंधारण -
(०१) मृद व जलसंधारण
(०१) (०१) पाणलोट क्षेत्र विकास कार्यक्रम, प्रसिध्दी व पारितोषिक योजना (कार्यक्रम)
२६, जाहिरात व प्रसिध्दी (२४०२ ए१९३)
३. हा शासन निर्णय वित्त विभागाच्या संदर्भ क्र.४ वरील दि.०८/०७/२०१९ रोजीच्या शासन परिपत्रकान्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3