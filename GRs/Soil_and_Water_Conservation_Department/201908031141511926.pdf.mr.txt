# Page 1
मागणी क्र. झेडएच-३ पाणलोट क्षेत्र विकास कार्यक्रम प्रसिध्दी व पारितोषिक योजना (कार्यक्रम), जाहिरात व प्रसिध्दी
लेखाशिर्ष २४०२ ए१९३
सन २०१९-२० मधील अर्थसंकल्पीत निधीतून प्रजासत्ताक दिनानिमित्त चित्ररथ तयार करण्यासाठी झालेल्या खर्चाचे देयक अदा करण्यासाठी निधी वितरीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्र. पाविच-२०१९/प्र. क्र.७६ /जल-८
हुतात्मा राजगुरू चौक, मादामा कामा मार्ग,
मंत्रालय, मुंबई-४०० ०३२.
दिनांक : ०३ ऑगस्ट, २०१९
वाचा : १) शासन निर्णय, ग्राम विकास व जलसंधारण विभाग क्र.जलसं २००८/प्र.क्र.३१/जल-८, दिनांक २५ ऑगस्ट, २००८ २) शासन परिपत्रक, वित्त विभाग क्र. अर्थसं - २०१९/प्र.क्र.९२/अर्थ-३, दिनांक ०८ जुलै, २०१९ ३) माहिती व जनसंपर्क महासंचालनालय, कार्यालयीन आदेश क्र. वृत्तचित्र -१९/चित्ररथ जा.
उभारणीबाबत/का-७/१२५९, दिनांक १६ जानेवारी, २०१९
प्रस्तावना :
महात्मा गांधी राष्ट्रीय ग्रामीण रोजगार हमी योजनेअंतर्गत जलसंधारणाच्या कामास फार मोठे महत्व आहे. दिनांक ५ डिसेंबर, २०१४ च्या शासन निर्णयानुसार राज्यामध्ये जलयुक्त शिवार अभियान राबविण्यास सुरुवात झाली असून सन २०१९-२० मध्ये ५००० गावे पाणी टंचाई मुक्त करण्याचे उद्दिष्ट आहे. तर दरवर्षी ५००० गावे टंचाईमुक्त करण्याचे उद्दिष्ट आहे. त्यासाठी लोकसहभाग अत्यंत महत्वाचा असून त्यासाठी प्रचार व प्रसिध्दी करणे व अभियानात लोकसहभाग वाढविण्यासाठी विविध माध्यमांद्वारे प्रचार-प्रसिध्दी करणे अत्यंत आवश्यक आहे.
२. संदर्भिय शासन निर्णय दिनांक २५/८/२००८ नुसार मृद व जलसंवर्धनाचे उद्दिष्ट व महत्व सर्वसामान्य जनतेपर्यंत पोहोचविण्यासाठी पाणलोट विकास चळवळ कार्यक्रम राज्यात राबविण्यात येत आहे. त्याअंतर्गत दिनांक २६ जानेवारी, २०१९ रोजी प्रजासत्ताक दिनानिमित्त आयोजित करण्यात आलेल्या संचलनामध्ये नियोजन (रोहयो) विभाग आणि मृद व जलसंधारण विभागाच्या योजनांवर आधारित संयुक्तिक चित्ररथाचा समावेश करण्यात आला होता. सदर चित्ररथाद्वारे मृद व जलसंधारणाच्या महत्वाच्या योजनेची प्रचार व प्रसिध्दी करण्यात आली असून, त्यासाठी झालेल्या खर्चाची प्रतिपूर्ती करण्याची बाब शासनाच्या विचाराधीन होती.
# Page 2
शासन निर्णय क्रमांकः पाविच-२०१९/प्र. क्र.७६/जल-८
शासन निर्णय :
प्रजासत्ताक दिनानिमित्त आयोजित करण्यात आलेल्या संचालनातील चित्ररथाच्या कामाकरिता माहिती व जनसंपर्क महासंचालनालयाने संदर्भाधीन क्र. ३ येथील दिनांक १६ जानेवारी, २०१९ रोजी जाहिरात संस्थेस कार्यालयीन आदेश दिला होता. त्यानुषंगाने मे. प्रसिध्दी अॅडर्व्हटायझिंग प्रा. लि., पुणे या जाहिरात संस्थेने मृद व जलसंधारण विभागाच्या चित्ररथाचे रु. ७,५०,०००/- इतक्या खर्चाचे देयक सादर केलेले आहे. सदर देयकाची रु. ७,५०,०००/- (रुपये सात लाख पन्नास हजार फक्त) ) इतकी रक्कम सदर संस्थेस अदा करण्यास मान्यता देण्यात येत आहे.
२. सदर बाबीवर खर्च करताना, जाहिरात व प्रसिध्दीबाबत शासनाचे प्रचलित आदेश तसेच माहिती व जनसंपर्क संचालनालयाने दिलेल्या सूचना यांचे काटकोरपणे पालन करण्यात यावे.
३. सदर निधी कोषागारातून आहरण व संवितरण करिता “सहायक संचालक (लेखा-१), कृषि आयुक्तालय, पुणे यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे. सदर निधी खालील लेखाशिर्षाखाली खर्ची टाकण्यात यावा व तो सन २०१९-२० च्या मंजूर अनुदानातून भागविण्यात यावा.
"मागणी क्रमांक झेएच-३, २४०२- मृद व जलसंधारण महसूली लेख्यावरील खर्च १०२ - मृदसंधारण - (०१) मृद व जलसंधारण (०१) (०१) पाणलोट क्षेत्र विकास कार्यक्रम, प्रसिध्दी व पारितोषिक योजना (कार्यक्रम) २६, जाहिरात व प्रसिध्दी (२४०२ ए१९३)
४. हा शासन निर्णय वित्त विभागाच्या संदर्भ क्र. २ वरील दि.०८.०७.२०१९ रोजीच्या शासन परिपत्रकान्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
सदर परिपत्रकातील अटी व शर्तीची पूर्तता करण्यात येईल, याची देखील दक्षता घ्यावी.
# Page 3