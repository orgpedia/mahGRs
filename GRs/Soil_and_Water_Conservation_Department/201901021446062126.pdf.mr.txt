# Page 1
घोडपेठ पाणी पुरवठा योजना ता. भद्रावती जि. चंद्रपूर पाणी पुरवठा योजनेकरीता गोरजा टँकमधून पाणी उचल करण्याकरिता परवानगी मिळणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: संकीर्ण २०१८/सं.क्र. ४२७/जल-१
मंत्रालय, मुबई - ४०० ०३२
दिनांक: २ जानेवारी, २०१९
वाचा : १) मुख्य अभियंता, लघुसिंचन (जलसंधारण) पुणे. यांचे पत्र क्र.प्रशा-१/१४६०, दि. १५.०३.२०१८ २) शासन निर्णय क्र. संकीर्ण २०१५/(४४/१५)/ सिं.व्य. (धोरण) दि. १७ नोव्हेंबर, २०१६ ३) मा. राज्यमंत्री (गृह) भारत सरकार, यांचे पत्र क्र. MUM/A/२६५/२०१८ दि. ११.०६.२०१८ ४) मा. राज्यमंत्री (गृह) भारत सरकार, यांचे पत्र क्र. MUM/A/३८७/२०१८ दि.३०.०६.२०१८ प्रस्तावाना: घोडपेठ पाणी पुरवठा योजना ता. भद्रावती, जि. चंद्रपूर पाणीपुरवठा योजनेकरिता गोरजा टँकमधून पिण्यासाठी पाणी अरक्षित करण्याचा निर्णय शासनाकडे प्रलंबित होता. त्यास अनुसरुन खालील निर्णय घेण्यात येत आहे.
उपरोक्त संदर्भ क्र. १ वाचा अन्वये गोरजा लघु पाटबंधारे योजना ता. भद्रावती जि. चंद्रपूर या योजनेच्या जलशयातून घोडपेठ पाणी पुरवठा योजना ता. भद्रावती जि. चंद्रपूर करिता ०.०७ दलघमी पाणी उचल (बिगर सिंचन पाणी परवानगी ) मिळणेबाबतचा प्रस्ताव शासनास प्राप्त झालेला आहे. सदर प्रस्तावानुसार घोडपेठ गावाकरीता गोरजा लघु पाटबंधारे तलावाशिवाय दुसरा स्त्रोत उपलब्ध नसल्याचे संबंधीत वरिष्ठ भूवैज्ञानिक यांचे म्हणणे आहे. तसेच घोडपेठ पाणी पुरवठा योजना ता. भद्रावती जि. चंद्रपूर ही योजना जलस्वराज्य -२ या शासनाच्या महत्वाकांक्षी प्रकल्पांअंतर्गत समाविष्ठ आहे.
संदर्भ क्र. २ शासन निर्णय क्र. संकीर्ण २०१५/(४४/१५)/ सिं.व्य. (धोरण) दि. १७ नोव्हेंबर, २०१६ च्या शासन निर्णयानुसार बिगर सिंचन पाणी आरक्षण प्रस्तावांना मंजूरी देण्यासाठी क्षेत्रीय वाटपाच्या मर्यादेनुसार सुधारीत स्तर निश्चित करण्यात आलेले आहेत. त्यानुसार मागणी प्रस्ताव पिण्याच्या पाण्यासाठी ०.०७ दलघमी (उपयुक्त पाणीसाठयाची १२.२८%) असुन क्षेत्रीय पाणी वाटपाप्रमाणे पाणी वापराच्या १५ % मर्यादेच्या आत येत आहे. संदर्भ क्र. २ शासन निर्णय क्र. संकीर्ण २०१५/(४४/१५)/ सिं.व्य. (धोरण) दि. १७ नोव्हेंबर, २०१६ च्या नुसारच्या शासन निर्णयानुसार गोरजा लघुपाटबंधारे योजना ता. भद्रावती जि. चंद्रपूर या योजनेच्या जलाशयातून घोडपेठ पाणी पुरवठा योजना ता. भद्रावती जि. चंद्रपूर या योजनेसाठी पिण्याच्या पाणी वापराच्या बिगरसिंचन पाणी आरक्षण प्रस्तवाच्या मंजूरी देण्याचे शासनाच्या विचाराधीन होते
# Page 2
शासन निर्णय क्रमांकः संकीर्ण २०१८/सं.क्र.४२७/जल-१
शासन निर्णय : मु. पो. घोडपेठ, ता. भद्रावती, जि. चंद्रपूर येथे पिण्याच्यापाण्याची आवश्यकता आहे. त्यास अनुसरुन गोरजा लघु पाटबंधारे योजना ता. भद्रावती, जि. चंद्रपूर या योजनेतून ०.०७ दलघमी पाणी पिण्यासाठी आरक्षित करण्यात येत आहे.
-----------------------------------------------------------------------------------------------------------------------------------------------------------------------------------------
| संस्थेचे नाव | पाणी वापराचा प्रकार | जलाशय / कालवा / नदीचे नाव | मंजूर केलेले पाणी आरक्षण |
| महाराष्ट्र जिवन प्राधिकरण विभाग चंद्रपूर अंतर्गत घोडपेठ पाणी पुरवठा योजना ता. भद्रावती, जि. चंद्रपूर | घरगुती (पाण्यासाठी) | गोरजा लघु पाटबंधारे योजना ता. भद्रावती जि. चंद्रपूर | ०.०७ दलघमी |
-----------------------------------------------------------------------------------------------------------------------------------------------------------------------------------------
वरील मान्यता खालील अटींच्या अधीन राहून देण्यात येत आहे.
१. प्रचलीत शासन निर्णयाप्रमाणे पाणीपट्टी विहीत वेळेस भरणे व जलमापन यंत्र (Water Meter) बसविणे बंधनकारक राहील.
२. आपतकालीन परिस्थितीत पाण्याअभावी संस्थेस पाण्याची गरज भागविण्याकरीता कमीत कमी ६० दिवस पाणी पुरेल इतक्या क्षमतेचा साठवण तलाव स्वखर्चाने बांधावा. तसेच या कालावधीत योजनेत पाणी उपलब्ध नसल्यास मृद व जलसंधारण विभागाची कोणतीही जबाबदारी राहणार नाही.
३. उद्भभव ठिकाणी पाण्याची कमतरता असल्यास संस्थेस आरक्षित पाण्याची शाश्वती देता येणार नाही.
४. सर्वसाधारणपणे लघु पाटबंधारे प्रकल्पाचे नियोजन हे आठ महिन्यांकरीता असते. त्यामुळे उन्हाळ्यामध्ये अश्या प्रकल्पाचे पाणी आटते. (अजिबात पाणी नसते) त्यामुळे अपवादात्मक परिस्थितीत पाणी पुरवठा योजनांस इतर कोणताही पाणीस्त्रोत उपलब्ध नसल्यास त्यास मंजूरी देण्यात येते. तथापि, अशा मंजूरी दिलेल्या पाणी पुरवठा योजनेस उन्हाळ्यामध्ये पाणी मिळेलच याची शाश्वती देण्यात येत नाही. याकरीता आवश्यक तो साठा संस्थेने करणे गरजेचे आहे.
५. बहुतेक पाणी पुरवठा योजना सुरु करण्यास आरंभ काळ (Gestation Period) लागतो.
सर्वसाधारणपणे या कालावधीत संस्था करारनामा करण्यास टाळते अथवा संस्थेसोबत
बिगरसिंचन करारनामा केलाअसला तरीही शासनास कोणतीही पाणीपट्टी प्राप्त होत नाही.
पृष्ठ ४ पैकी २
# Page 3
शासन निर्णय क्रमांकः संकीर्ण २०१८/सं.क्र.४२७/जल-१
तथापि, संस्थेने पाणी आरक्षण केलेले आसल्यामुळे त्यांच्याकडुन पाणीवापर होत नसूनही ते इतर अर्जदारांना सुध्दा देणे शक्य होत नाही. यामुळे शासनास मोठ्या महसुलास मुकावे लागेल, हि बाब विचारात घेता, अशा पाणी आरक्षण प्रस्तावास मान्यता देतांना, महाराष्ट्र जलसंपत्ती नियमन प्रधिकरण, मुंबई यांनी महाराष्ट्र राज्यासाठी ठोक पाणी प्रशुल्क निकष, भाग ३ मधील परिच्छेद १३.४ (पाच) मध्ये नमूद केल्यानुसार कार्यवाही करण्यात येईल.
मृद व जलसंधारण विभागाशी करारनामा करतांना बिगर सिंचन पाणी वापरकर्ते अंतिम पाणी मागणी प्रमाणे टप्प्याटप्प्याने पाणी वापर करण्याचे नियोजन नमूद करु शकतील. अंतिम पाणी मागणी प्रमाणे पुरवठा सुरु होईपर्यंत वर्षनिहाय खालीलप्रमाणे आकारणी करण्यात येईल.
अ. टप्प्यानुसार ठरवून घेतलेल्या प्रमाणात पाणीवापर असल्यास लागू दराने आकारणी.
आ. टप्प्यानुसार ठरवून घेतलेल्या पाणीवापरापेक्षा + १०% पाणी वापर (अधिक/कमी) झाल्यास, फरकाच्या वापरास दंडणीय दर लागू दराच्या १.५ पट.
इ. उर्वरित प्रमाणाकरिता म्हणजे अंतिम नियोजित पाणी वापर वजा टप्यानुसार नियोजित पाणीवापराकरिता, बांधिलकी / लेखबध्द आकार लागू दराच्या ५ टक्के वार्षिक दराने आकारण्यात येईल.
६. सांडपाण्यामुळे जलस्त्रोताचे अथवा नदयांचे प्रदूषण होणार नाही. याची संबंधीत संस्थांनी दखल घेण्यात यावी. शा. नि. क्र. पापव २०१३ / (प्र.क्र. ४६६/२०१३) सिव्य (महसूल) दि. १२.११.२०१३ मधील अटीचे पालन करणे पाणी वापरकत्यांना बंधनकारक राहील.
७. संस्थेस प्रथम पाणी वापर करण्यास परवानगीचे इरादा पत्र (लेटर ऑफ इंटेन्ट) देण्यात यावे व करारनामा झाल्यानंतरच प्रत्यक्ष पाणी परवाना देण्यात यावा. संस्थेने सदर करारनामा विहीत मुदतीत न केल्यास संस्थेचे पाणी आरक्षण आपोआप रद्य होईल.
८. पाणीपट्टीच्या दराच्या बाबतीत व पाणी आरक्षणाबाबत जलसंपदा विभागाकडुन व मृद व जलसंधारण विभागाकडून वेळोवेळी निर्गमित केल्या जाणाऱ्या शासन परिपत्रके / शासन निर्णयानुसार कार्यवाही करणे बंधनकारक राहील.
९. शासन निर्णय क्र. संकीर्ण-१००१/(१५४/०१)/सिं.व्य. (धो) दि. २१.०१.२००३ मधील मध्ये नमूद केल्यानुसार पिण्याच्या पाण्याची मागणी एकूण ३ टप्प्यात म्हणजे इ.स २०११, २०२१ आणि २०३१ या सालापर्यंतची देण्यात यावी अशा तरतूद आहे. त्यानुसार पाणी परवाना हा डिसेंबर २०३१ पर्यंत वैध राहील. त्यानंतर पाणी वापर संस्थेने आवश्यकतेनुसार पुन्हा नव्याने मागणी केली तर गुणवत्तेवर आधारित नव्याने पाणी आरक्षणाबाबत निर्णय घेण्यात येईल.
पृष्ठ ४ पैकी ३
# Page 4
शासन निर्णय क्रमांकः संकीर्ण २०१८/सं.क्र.४२७/जल-१