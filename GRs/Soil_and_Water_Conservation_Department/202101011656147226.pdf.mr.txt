# Page 1
साठवण बंधारा मोंढाळे, ता पारोळा, जि जळगाव या योजनेस प्रथम सुधारीत प्रशासकीय मान्यता प्रदान करणेबाबत..
महाराष्ट्र शासन
जलसंधारण विभाग
शासन निर्णय क्रमांक: साठत-२०१९/प्र.क्र.३९/जल-१
मंत्रालय, मुंबई-४०० ०३२
दिनांक : ०१ जानेवारी, २०२१
वाचा : १. मुख्य अभियंता, लघु सिंचन (जलसंधारण), पुणे यांचे पत्र क्र.प्रशा-३/५४२ दि.०२/०२/२०१९.
२. प्रादेशिक जलसंधारण अधिकारी, मृद व जलसंधारण विभाग, नाशिक यांचे पत्र क्र.प्रकल्प शाखा-३/१४३७ दि.१७/०४/२०१८ ३. जिल्हा नियोजन समिती नाशिक यांचे आदेश क्र. जि.नी.स/जि.व.यो./१०१ ते २५०हे.
लपायो/प्रमा/२०१५-१६/सं.स-५/७५५ दिनांक ०१-०३-२०१६.
प्रस्तावना :
साठवण बंधारा मोंढाळे, ता पारोळा, जि जळगाव ही योजना मोंढाळे गावाजवळील स्थानिक नाल्यावर प्रस्तावित आहे. सदर साठवण तलाव योजनेची एकुण साठवण क्षमता १४०.११ सघमी असून गावातील ३५ हे. क्षेत्रास सिंचन लाभ देणे नियोजित आहे.
साठवण बंधारा मोंढाळे, ता पारोळा, जि जळगाव योजनेस संदर्भ क्र.३ नुसार २०१३-१४ चे दरसुचीवर आधारीत रु ६५.२८ लक्ष (रुपये पासष्ठ लक्ष अठावीस हजार फक्त) इतक्या रकमेस मूळ प्रशासकीय मान्यता देण्यात आली होती.
मुख्य अभियंता, लघु सिंचन (जलसंधारण), पुणे यांचे पत्र क्र. प्रशा-३/५४२ दि.०२/०२/२०१९ अन्वये मृद व जलसंधारण विभागाची २०१७-१८ चे दरसुचीवर आधारीत रु १५४.९९ लक्ष (रुपये एक कोटी चौपन्न लक्ष नव्यान्नव हजार फक्त) इतक्या रकमेस प्रथम सुधारीत प्रशासकीय मान्यतेचा प्रस्ताव शासनास सादर केला आहे.
सदर प्रथम सुधारीत प्रशासकीय मान्यता प्रस्तावानुसार लाभव्यय गुणोत्तर, १.०९ येत असून आर्थिक परतावा दर १२.९० इतका येतो व प्रती सघमी किंमत रु.१,१०,६१९/- इतकी आहे व या निकषामध्ये ही योजना सफल आहे. सदर योजनेची प्रथम सुधारीत प्रशासकीय मान्यतेची रक्कम रु. १५४.९९ लक्ष ही रक्कम ५.०० कोटीपेक्षा कमी असल्याने व योजना सफल असल्याने सदरच्या प्रस्तावास व्यय अग्रक्रम समितीची मान्यता आवश्यक नाही.
सदर योजनेच्या मूळ प्रशासकीय मान्यता किंमत रक्कम रु.६५.२८ लक्षच्या तुलनेत प्रथम सुधारीत प्रशासकीय मान्यता किंमत रक्कम रु.१५४.९९ लक्ष ही रक्कम रु.८९.७१ लक्ष ने जास्त आहे. किंमत वाढीची कारणे पुढीलप्रमाणे आहेत.
# Page 2
शासन निर्णय क्रमांकः साठत-२०१९/प्र.क्र.३९/जल-१
------------------------------------------------------
| अ.क्रं. | वाढीची कारणे | वाढ (रु. लक्ष ) | अधिक्य % |
| १. | २ | ३ | ४ |
| १. | दरसुचीतील वाढ | १५.३० | २३.४४ |
| २. | जास्त दराची निविदा स्विकारल्यामुळे | -२४.१४ | -३६.९९ |
| ३. | परिमाणातील वाढ व भूस्तर वर्गीकरण बदल | ८८.८८ | १३६.१५ |
| ४. | इतर करणे | ९.३८ | १४.८६ |
|  | एकुण वाढ | ८९.७१ | १३७.४४ |
------------------------------------------------------
नियोजन विभागाने बांधकामाची सद्य:स्थिती, किंमत वाढीची कारणमिमांसा इत्यादी बाबींचा परामर्श घेऊन साठवण बंधारा मोंढाळे, ता पारोळा, जि जळगाव या योजनेच्या अंदाजपत्रकास मृद व जलसंधारण विभागाची सन २०१७-२०१८ च्या दरसूचीवर आधारीत रु.१५४.९९ लक्ष (रुपये एक कोटी चौपन्न लक्ष नव्यान्नव हजार फक्त) इतक्या रकमेला प्रथम सुधारित प्रशासकीय मान्यता देण्यास खालील अटींच्या अधीन राहून सहमती दर्शवली आहे.
“प्रकल्पाच्या किमतीत झालेली वाढ हि प्रामुख्याने परिमाणातील वाढ व भूस्तर वर्गीकरणातील बदल यामुळे (रु ८८.८८ लक्ष) झालेली आहे. प्रकल्प हाती घेण्यापूर्वी सविस्तर सर्वेक्षण न केल्यामुळेच प्रस्तुत वाढ झाल्याचे दिसून येते.
जिल्हा वार्षिक योजना (सर्वसाधारण) अंतर्गत प्रकल्पांच्या सर्वेक्षणासाठी स्वतंत्र योजना असून त्याअंतर्गत निधी सर्वेक्षणासाठी उपलब्ध करून देण्यात येतो. या पार्शवभूमीवर प्रस्तुत मोंढाळे येथील प्रकल्पाचे सर्वेक्षण करण्यात आले नसल्यास विभागाने संबंधित अधिकाऱ्यांवर जबाबदारी निश्चित करण्याच्या अधिनतेने नियोजन विभागाने मान्यता दर्शविण्यात यावी.”
शासन निर्णय:
१. शासन निर्णयाद्वारे साठवण बंधारा मोंढाळे, ता पारोळा, जि जळगाव या योजनेच्या
अंदाजपत्रकास सन २०१७-१८ च्या दरसुचीवर आधारीत रु.१५४.९९ लक्ष रुपये ( एक कोटी चौपन्न लक्ष नव्यान्नव हजार फक्त) इतक्या किंमतीच्या प्रस्तावास प्रथम सुधारीत प्रशासकीय मान्यता प्रदान करण्यात येत आहे. त्यापैकी रु.१४१.३० लक्ष /-(रुपये एक कोटी एक्केचाळीस लक्ष तीस हजार फक्त) इतक्या कामाप्रित्यर्थ रक्कमेची तरतुद आहे. सोबत
उपशिर्षनिहाय तरतुदीचा गोषवारा दिलेला आहे.
२. सदर प्रकल्पाचे उर्वरित काम नियोजित वेळेत व सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
पृष्ठ ६ पैकी २
# Page 3
शासन निर्णय क्रमांकः साठत-२०१९/प्र.क्र.३९/जल-१
लेखाशिर्ष:
नियोजन विभाग मागणी क्रमांक ओ-२७-३४५१ सचिवालयीन आर्थिक सेवा, १०१, नियोजन आयोग-नियोजन मंडळ (४४) जिल्हा योजना- जळगाव (४४) (०५) इतर जिल्हा योजना (३४५१२५८६), ३१ सहाय्यक अनुदाने (वेतनेत्तर)
४. प्रथम सुधारीत प्रशाकीय मान्यता खालील अटींच्या अधीन राहून देण्यात येत आहे.
४.१ नियोजन विभागाने सविस्तर सर्वेक्षण न केल्यामुळे प्रस्तुत वाढ झाली असल्याचे अभिप्राय दिले आहेत. त्यानुसार संबंधित जबाबदार अधिकाऱ्यांवर जिल्हाधिकारी यांनी कार्यवाही करावी.
४.२ प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानूसार काम पूर्ण करण्यात यावे.
४.३ आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करु नये.
४.४ प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.दि.३१/७/२००० व मृद व जलसंधारण विभागाचे शा.नि.दि.२०/७/२०१८ नुसार पाणी वापर संस्था स्थापन करावी व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
४.५ सदर कामाची अमंलबजावणी करतांना दर्जा व गुणवत्ता उत्कृष्ट ठेवण्याची जबाबदारी संबधित क्षेत्रिय अधिकाऱ्यांची राहिल.
४.६ प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
४.७ सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली
असल्यास अशा अनियमिततेस सहमती असल्याचे गृहीत धरता येणार नाही.
__४.८ झालेल्या कामाची खातरजमा तांत्रिक कार्यासनाकडून करण्यात येऊन तांत्रिक कार्यासनाच्या अभिप्रायानुसार निधी मागणी प्रस्तावावर संबंधीत निधी वितरण करणाऱ्या (जल-०४) कार्यासनाने कार्यवाही करावी.
४.९ प्रस्तुत योजनेचे सुधारीत प्रशासकीय मान्यतेचे आदेश निर्गमित झाल्यानंतर जून २०२० पर्यत प्रकल्प पूर्ण करण्यात यावा.
४.१० सदर कामाचे जीओ टॅगिंग Geo tagging करण्यात यावे.
पृष्ठ ६ पैकी ३
# Page 4
शासन निर्णय क्रमांकः साठत-२०१९/प्र.क्र.३९/जल-१
५ शासन निर्णय ग्रामविकास व जलसंधारण विभाग क्र. नागरी २०११/प्र.क्र.१९२/निधी जल-१, दि.२ फेब्रुवारी, २०१२ अन्वये निर्धारित तरतुदींचे काटेकोर अनुपालन करण्यात यावे.
६ शासन परिपत्रक क्र. प्रमा-२०१३/(७८५/१३)/सि.व्य. (कामे) दि.१/१/२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
७ प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, नाशिक यांनी त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
८ प्रस्तुत योजनेचा सुधारीत प्रशासकीय मान्यता आदेश निर्गमित झाल्यानंतर जून २०२१ अखेरपर्यंत पूर्णत्व अहवाल शासनास सादर करण्यात यावा.
९. सदर शासन निर्णयाची अंमलबजावणी निर्गमित दिनांकापासून करण्यात यावी.
सदर शासन निर्णय नियोजन विभाग यांच्या सहमतीने त्या विभागांचे अनौपचारिक संदर्भ अनुक्रमे क्रमांक नियोजन विभाग अनौ.सं.क्र. ३६/१४८९ दिनांक २०.४.२०१९ अन्वये निर्गमित करण्यात येत आहे.
प्रस्तुत आदेश प्रशासनिक विभागांना प्रदान करण्यात आलेल्या शर्तीनुसार निर्गमित करण्यात येत आहे.
# Page 5
# Page 6