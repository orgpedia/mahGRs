# Page 1
जलयुक्त शिवार अभियान २.०, लेखाशिर्ष ४४०२ २७८१ खालील निधी वितरीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: जशिअ - २०२३/प्र.क्र.१८०/जल-७
मंत्रालय, मुंबई-४०० ०३२.
दिनांक : ०२ नोव्हेंबर, २०२३
वाचा : १. शासन निर्णय, मृद व जलसंधारण विभाग, क्रमांकक्रमांक: : जशिअ २०२२/प्र.क्र.३०२/जल-७, दि. ३ जानेवारी, २०२३
२. मृद व जलसंधारण विभागाचे समक्रमांकित पत्र दि.११ सप्टेंबर, २०२३ ३. शासन परिपत्रक, वित्त विभाग क्र. अर्थसं-२०२३/ प्र.क्र.४०/अर्थ-३, दिनांक १२/४/२०२३
प्रस्तावना: शासन निर्णय ३ जानेवारी, २०२३ अन्वये जलयुक्त शिवार अभियान २.० सुरू करण्यात आले आहे. जलयुक्त शिवार अभियान २.० करिता सन २०२३-२४ या आर्थिक वर्षासाठी रु.५४५.०० कोटी निधी अर्थसंकल्पित करण्यात आला आहे. सदर अभियानांतर्गत ५६७१ गावे निवडण्यात आली आहेत. गाव निवडीच्या प्रमाणात जिल्हानिहाय उपलब्ध होणाऱ्या प्रस्तावित तरतूदी / निधी बाबत वाचा येथील क्र.२ च्या शासन पत्रान्वये सर्व जिल्हाधिकारी यांना कळविण्यात आले आहे. निवड झालेल्या गावांमध्ये जलयुक्त शिवार अभियान २.० अंतर्गत असलेली कामे करण्याकरिता एकूण रु.१००.०० कोटी इतका निधी वितरीत करण्याची बाब शासनाच्या विचाराधीन होती.
शासन निर्णयः जलयुक्त शिवार अभियान २.० लेखाशिर्ष मागणी क्रमांक झेडएच-५, (०२) जलयुक्त शिवार (०२) (०१) जलयुक्त शिवार अभियान (कार्यक्रम) ५३, मोठी बांधकामे, (४४०२ २७८१ ) या लेखाशिर्षाखाली सन २०२३-२०२४ या वित्तीय वर्षाकरिता रु.५४५.०० कोटी एवढी तरतूद अर्थसंकल्पित करण्यात आली आहे.
२. अर्थसंकल्पित केलेल्या तरतुदीमधून सद्यस्थितील बिम्स प्रणालीवर उपलब्ध असलेल्या निधीपैकी रु.१००.00 कोटी (अक्षरी रुपये शंभर कोटी फक्त) निधी सोबत जोडलेल्या विवरणपत्रामध्ये नमुद केल्याप्रमाणे वितरीत करण्यास शासन मान्यता देण्यात येत आहे.
३. सदर निधी आयुक्त, मृद व जलसंधारण, छत्रपती संभाजीनगर यांच्यामार्फत सर्व जिल्हा जलसंधारण अधिकारी, मृद व जलसंधारण विभाग, यांना वितरीत करण्यात येत आहे. आयुक्त, मृद व जलसंधारण यांनी सदरहू निधी तात्काळ जिल्हा जलसंधारण अधिकारी यांच्याकडे वर्ग
# Page 2
शासन निर्णय क्रमांक: जशिअ - २०२३/प्र.क्र.१८०/जल-७
करावा. वितरीत करण्यात येत असलेला निधी खालील अटींच्या अधीन राहून खर्च करण्यास मंजूरी देण्यात येत आहे.
------------------------------------------------------------------------------------
| ३.१ वितरीत करण्यात येत असलेला निधी जलयुक्त शिवार अभियान २.० अंतर्गत |
| निवडलेल्या गावातील कामांसाठीच खर्च करण्यात यावा. |
| ३.२ सदरहू निधी हा केवळ अभिसरणाच्या माध्यमातून निधी उपलब्ध होत नसलेल्या कामांवर |
| खर्च करावा. |
| ३.३ उपलब्ध करून देण्यात येत असलेला निधी खर्च करण्याची जबाबदारी संबंधित जिल्हा |
| जलसंधारणर अधिकारी यांची राहील. |
| ३.४ आयुक्त, मृद व जलसंधारण, छत्रपती संभाजीनगर यांनी महाराष्ट्र अर्थसंकल्प |
| नियमपुस्तिका नियम क्र. १५७ अन्वये खर्च ताळमेळाची जबाबदारी पार पाडण्याच्या दृष्टीने |
| आवश्यक उपाय योजना कराव्यात. |
| ३.५ उपलब्ध करुन देण्यात आलेल्या निधीमधून झालेल्या खर्चाचे विवरणपत्र आयुक्त, मृद व |
| जलसंधारण यांनी शासनास सादर करावे. |
| ३.६ सर्व जिल्हा जलसंधारण अधिकारी, मृद व जलसंधारण विभाग, यांनी जिल्हास्तरीय |
| समितीच्या मान्यतेने संबंधित विभागांना निधी वितरीत करावा. |
| ३.७ उपलब्ध करुन देण्यात आलेला निधी शासन निर्णय दिनांक ३ जानेवारी, २०२३ मधील |
| तरतुदीचे पालन करुन खर्च करण्यात यावा. |
------------------------------------------------------------------------------------
४. सदर निधी मागणी क्रमांक झेडएच-५, (०२) जलयुक्त शिवार (०२) (०१) जलयुक्त शिवार अभियान (कार्यक्रम) ५३, मोठी बांधकामे, (४४०२ २७८१ ) या लेखाशिर्षाखालील मंजूर अनुदानातून भागविण्यात यावा व त्याच लेखाशीर्षाखाली खर्ची टाकावा.
५. हा शासन निर्णय अर्थसंकल्प नियमपुस्तिका परिच्छेद १४२ नुसार विभागास प्रदान केलेल्या प्राधिकारानुसार निर्गमित करण्यात येत असून शासन परिपत्रक, वित्त विभाग क्र.
अर्थसं - २०२३ / प्र.क्र.४० / अर्थ - -३३ , दिनांक १२/०४/२०२३ मधील अटी व शर्तीचे काटेकोरपणे पालन करण्याची दक्षता घेण्यात यावी.
# Page 3
# Page 4