# Page 1
मृद व जलसंधारण विभागातील उपविभागीय जलसंधारण अधिकारी व अन्य तत्सम पदे या संवर्गातील अधिका-यांचे गोपनीय अहवाल क्षेत्रिय स्तरावर जतन करणेबाबत.
महाराष्ट्र शासन
मृद व जलसंधारण विभाग
शासन परिपत्रक क्रमांक :- गोअप्र-२०२३/प्र.क्र. ८४/जल-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २१ जून, २०२३
वाचा:- १) शासन निर्णय,ग्राम विकास व जलसंधारण विभाग क्रमांक :- आस्थाप-२०१६/ प्र.क्र.८८(भाग-९)/ जल-२, दि.३१.०५.२०१७ २) शासन निर्णय, मृद व जलसंधारण विभाग क्रमांक :- आस्थाप-२०१३/प्र.क्र.१४/जल-२, दि.०१.०३.२०१९ ३) शासन परिपत्रक, मृद व जलसंधारण विभाग क्रमांक :- गोअप्र-२०१८/प्र.क्र.१७६/जल-२, दि.२९.०९.२०१८ ४) शासन शुध्दीपत्रक मृद व जलसंधारण विभाग क्रमांक :- गोअप्र-२०१८/प्र.क्र.१७६/जल-२, दि.०२.११.२०१९ ५) शासन परिपत्रक, मृद व जलसंधारण विभाग क्रमांक :- गोअप्र-२०१८/प्र.क्र.१७६/जल-२, दि.२९.१२.२०२१
शासन परिपत्रक : गोपनीय अहवाल हा शासकीय अधिकारी / कर्मचा-यांचे मूल्यमापन करण्याचा व यांच्या सेवाविषयक बाबी संदर्भातील पुढील प्रगतीचा एक मुलभूत व अत्यंत महत्वाचा दस्तऐवज आहे. त्यामुळे गोपनीय अहवाल विहित कालावधीत लिहिणे व त्यांचे योग्य प्रकारे जतन करणे अत्यंत आवश्यक आहे.
२. दिनांक ३१.०५.२०१७ रोजीच्या शासन निर्णयान्वये मृद व जलसंधारण या नवीन प्रशासकीय विभागाची निर्मिती करण्यात आलेली आहे. या विभागांतर्गत प्रादेशिक /क्षेत्रिय स्तरावरील गट-अ व ब (राजपत्रित) संवर्गातील अधिका-यांनी केलेल्या कामाचे गोपनीय अहवालाच्या आधारे मूल्यमापन करताना सुसुत्रता येण्यासाठी मृद व जलसंधारण विभागाच्या दिनांक २९.०९.२०१८, दि ०२.११.२०१९ व दिनांक २९.१२.२०२१ रोजीच्या शासन परिपत्रकान्वये प्रतिवेदन व पुनर्विलोकन अधिकारी निश्चित करण्यात आले आहे.
३. गट अ (राजपत्रित) व गट-ब (राजपत्रित/अराजपत्रित) संवर्गातील अधिका-यां व्यतिरिक्त जे राजपत्रित अधिकारी/ कर्मचारी प्रादेशिक अथवा विभागीय कार्यालयात कार्यरत असतील त्यांच्या गोपनीय अहवालाचे प्रतिवेदन व पुनर्विलोकन अधिकारी हे त्या कार्यालयातील त्यांचे लगतचे वरिष्ठ अधिकारी राहतील. तसेच गट अ (राजपत्रित) व गट-ब (राजपत्रित/अराजपत्रित) संवर्गातील अधिका-यांचे गोपनीय अहवाल (कार्यमुल्यमापन अहवाल) जतन करणेसाठी व संस्करीत करण्यासाठी आयुक्त, मृद व जलसंधारण, औरंगाबाद यांची नियुक्ती करण्यात आली आहे. तथापि, पदोन्नती,दक्षता रोध,स्थायित्व प्रमाणपत्र इ. सेवाविषयक बाबीकरिता गोपनीय अहवाल शासन स्तरावर वेळीवेळी उपलब्ध होत नाहीत. यास्तव,गट-अ व गट-ब मधील अधिका-यांचे गोपनीय अहवाल जतन करण्यासंदर्भात सुधारणा करण्यात येत आहे.
४. गोपनीय अहवालांचे योग्य प्रकारे जतन करणे आणि त्यामध्ये सुसूत्रता आणण्याच्या दृष्टीने उपविभागीय जलसंधारण अधिकारी व अन्य तत्सम पदे या संवर्गातील अधिकारी ज्या अपर आयुक्त जलसंधारण कार्यालयाच्या अधिनस्त कार्यालयात कार्यरत असतील त्या अपर आयुक्त कार्यालयात (मूळ प्रत ) व संबंधित प्रादेशिक कार्यालयात (दुय्यम प्रत )
# Page 2
शासन परिपत्रक क्रमांकः गोअप्र-२०२३/प्र.क्र. ८४/जल-२
गोपनीय अहवाल जतन करण्यात येतील. या अनुषंगाने क्षेत्रिय कार्यालयांनी पुढील सूचनांचे अत्यंत काटेकोरपणे पालन करण्यात यावे.
१) उपविभागीय जलसंधारण अधिकारी व अन्य तत्सम पदे या संवर्गातील अधिका-यांचे मूळ गोपनीय अहवाल ते कार्यरत असलेल्या अप्पर आयुक्त जलसंधारण कार्यालयाच्या स्तरावर आणि दुय्यम गोपनीय अहवाल प्रादेशिक कार्यालयात जतन करावेत. तसेच संबंधित अधिकारी जेथे जेथे बदलून जाईल त्या त्या कार्यालयाकडे त्यांच्या गोपनीय अहवाल धारिका विहित कालावधीत हस्तांतरीत कराव्यात.
२) शासन स्तरावर ज्या उपविभागीय जलसंधारण अधिकारी व अन्य तत्सम पदे या संवर्गातील अधिकारी यांचे गोपनीय अहवाल व मत्ता व दायित्वाची माहिती जतन केलेली आहे. त्यांचे गोपनीय अहवाल व मत्ता व दायित्वाची माहिती अपर आयुक्त कार्यालयांकडे पाठविण्यात येईल. तसेच या संवर्गातील अधिकारी ज्या कार्यालयात कार्यरत असतील, त्या कार्यालयाने संबंधित अधिका-यांचे गोपनीय अहवाल, त्यांच्या पूर्वीच्या कार्यालयाकडून प्राप्त करुन घ्यावेत. जेणेकरुन त्यांच्या पदोन्नतीकरिता, आश्वासित प्रगती योजनेचा लाभ देण्याकरिता, दक्षतारोध, स्थायित्व प्रमाणपत्राकरिता सदर अधिकारी जेथे कार्यरत आहे, त्या कार्यालयात त्यांची अद्ययावत गोपनीय अहवाल धारिका उपलब्ध होतील.
३) सदर अधिका-यांची जिल्हा जलसंधारण अधिकारी तथा तत्सम पदावर पदोन्नती होईल त्यावेळी त्यांच्या अद्ययावत मूळ व दुय्यम गोपनीय अहवाल धारिका शासन स्तरावर जतन करण्याकरिता विनाविलंब पाठवाव्यात.
४) जिल्हा जलसंधारण अधिकारी व त्यावरील अधिकारी यांचे गोपनीय अहवाल व मत्ता व दायित्व विवरणपत्रे शासन स्तरावर जतन व संस्करण करण्यात येतील. उपविभागीय जलसंधारण अधिकारी व अन्य तत्सम पदे या संवर्गातील अधिकारी यांचे मत्ता व दायित्वाची माहिती अपर आयुक्त यांचे स्तरावर जतन करावी.
५) उपविभागीय जलसंधारण अधिकारी/अभियंता,उपअभियंता, सहाय्यक कार्यकारी अभियंता व सहाय्यक अभियंता श्रेणी-१ संवर्गातील अधिका-यांचे (मूळ व दुय्यम) गोपनीय अहवाल कार्यालयात जतन व संस्करण करण्यात आलेल्या अधिका-यांची यादी शासनास सादर करण्यात यावी.
# Page 3