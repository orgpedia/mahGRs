# Page 1
शेतीमालावर आधारीत सुक्ष्म, लघु व मध्यम अन्न प्रक्रिया उद्योगांना लागणाऱ्या पाण्याकरिता मानीव पाणी आरक्षणा बाबतची कार्यपध्दती.
महाराष्ट्र शासन
मृद व जलसंधारण विभाग
शासन निर्णय क्रमांक संकिर्ण- २०१८/प्र.क्र.१०६/जल-१
मंत्रालय, मुंबई - ४०००३२.
दिनांक : १६ ऑगस्ट, २०१८
संदर्भ : १) जलसंपदा विभागाचा शासन निर्णय क्र. संकिर्ण २०१५/(४४/१५)/सिंव्य (धोरण) दि. १७/११/२०१६ २) कृषी व पदुम विभागाचा शासन निर्णय क्र.कृप्रधो-२०१७/प्र.क्र.२०८/९-ओ, दि.३१/१०/२०१७.
३) जलसंपदा विभागाचा शासन निर्णय क्र. संकिर्ण २०१८/(३९/१८)/सिं.व्य. (धो) दि. ७/०२/२०१८.
प्रस्तावना : दिनांक २४ आक्टोबर, २०१७ रोजी झालेल्या मंत्रीमंडळ बैठकीत “ राज्याचे अन्न प्रक्रिया धोरण २०१७ लागू करणेबाबतच्या निर्णयात शेतमालावर आधारित सुक्ष्म, लघु व मध्यम अन्न प्रक्रिया उद्योगांना लागणाऱ्या पाण्याकरिता पाणी उपसा परवाना घेण्याची आवश्यकता राहणार नाही, असा नियम लागू करण्यात येणार आहे. परंतु मोठे उद्योग व मेगा फूडपार्ककरिता विहित मुदतीत निर्णय घेण्याची कायदेशीर तरतुद करण्यात येईल." असा निर्णय घेण्यात आला आहे. तसेच महाराष्ट्र जलसंपत्ती प्राधिकरण अधिनियम, २००५ मधील कलम १६ नुसार मा.मंत्रिमंडळ समितीला पाणी आरक्षणा संदर्भात पुर्ण अधिकार आहेत. त्यानुसार हे धोरण निश्चीत केले आहे. मंत्रीमंडळाच्या उक्त निर्णयाच्या अंमलबजावणी करीता कृषी व पदुम विभागाने संदर्भ क्र. २ अन्वये शासन निर्णय निर्गमित केला आहे.
शेती मालावर आधारीत सुक्ष्म, लघु व मध्यम अन्न प्रक्रिया उद्योगांना लागणाऱ्या पाणी पुरवण्याकरिता विलंब होऊ नये याकरीता घेण्यात आलेल्या उपरोक्त मंत्रीमंडळाच्या निर्णयाच्या अधीन राहून मृद व जलसंधारण विभागाच्या अखत्यारीतील धरणातील पाणी साठयाचे योग्यरितीने नियोजन करणे शक्य व्हावे यासाठी आवश्यक सूचना निर्गमित करण्याची बाब शासनाच्या विचाराधीन होती.
शासन निर्णय : शेतीमालावर आधारीत सुक्ष्म, लघु व मध्यम अन्न प्रक्रिया उद्योगांसाठी मृद व जलसंधारण विभागाच्या अखत्यारीतील पाणीसाठयाचा स्त्रोत (कोल्हापूर पध्दतीचे बंधारे, सिंचन तलाव, साठवण तलाव) म्हणून वापर करावयाचा असल्यास त्यासाठी मृद व जलसंधारण विभागाकडील पाणी आरक्षणाच्या मंजूरीची आवश्यकता राहणार नाही. सदर निर्णयाची अंमलबजावणी करताना खालील सूचनांचे पालन करण्यात यावे.
१. शेतीमालावर आधारीत सुक्ष्म, लघु व मध्यम अन्न प्रक्रिया योजनांसाठी विहित नमुन्यातील पाणी अर्ज संबंधीत अर्जदाराने/औद्योगीक संस्थेने / कंपनीने / स्थानिक स्वराज्य संस्थेने यांनी प्रकल्पाचे संबंधित मृद व जलसंधारण विभागाचे कार्यकारी अभियंता यांचेकडे करणे आवश्यक राहील. (विहित नमुना पाणी अर्ज सोबत जोडले आहे.) पाणी अर्जातील माहिती अचूक असल्याबाबतची जबाबदारी संबंधीत अर्जदार / औद्योगीक संस्था / कंपनी / स्थानिक स्वराज्य संस्था यांची राहील. अर्जदाराने सदर अर्जाची पोहोच घ्यावी.
# Page 2
शासन निर्णय क्रमांकः संकिर्ण-२०१८/प्र.क्र.१०६/जल-१
२. पाण्याचा उद्भव /स्रोत योग्य व पुरेसा असल्याबाबतची खात्री संबंधित अर्जदार/औद्योगीक संस्था/ कंपनी / स्थानिक स्वराज्य संस्था यांनी करावी. संबंधीत संस्थेस प्रकल्पस्थळी ९०%, ७५% व ५०% विश्वासार्हतेस अनुसरुन उपलब्ध होणारा येवा (yield) व आतापर्यंत औद्योगीक व घरगुती आरक्षण, मागील १० वर्षात धरणात उपलब्ध महत्तम साठा (१५ ऑक्टोबर नुसार) इत्यादी माहिती कार्यकारी अभियंता यांनी लेखी कळवावी.
संबंधित अर्जदार/औद्योगीक संस्था / कंपनी / स्थानिक स्वराज्य संस्था यांचे कडून प्रचलित औद्योगीक दराने पाणीपट्टी वसुली करावी. ज्या कार्यकारी अभियंता याच्याकडे पाणी अर्ज प्राप्त झाला असेल पण जर त्यांच्या अधिकार कक्षेत ही बाब नसेल तर त्याने ज्या कार्यकारी अभियंत्याकडे ही बाब आहे त्यांना अर्ज पाठवून संबंधित अर्जदार/औद्योगीक संस्था/ कंपनी यांना त्यांचेकडे अर्ज करण्याचे तात्काळ कळवावे.
४. विहित नमुन्यातील परिपूर्ण पाणी अर्ज कार्यकारी अभियंता, मृद व जलसंधारण विभाग यांना प्राप्त झाल्याचा दिनांक (पोहोच पावतीचा दिनांक) हाच पाणी आरक्षण मंजूरीचा मानीव दिनांक असेल.
हा मानीव दिनांक नमूद करुन कार्यकारी अभियंता यांनी ज्ञापन निर्गमित करावे. सदर कार्यवाही अर्ज पाप्त झाल्यापासून १५ दिवसात करावी.
५. हे आरक्षण जलाशयातुन थेट पाणी आरक्षणासाठीच लागू राहील. उद्योगाने नक्त पाणी वापर दिले असल्यास, त्यात प्रमाणशीर बाष्पीभवन व इतर तुट मृद व जलसंधारण विभागाने परिगणित करुन नक्त पाणी मागणीमध्ये याचा समावेश करुन एकूण वार्षिक पाणी आरक्षण ३० वर्षाकरिता मंजूर करावे. ३० वर्षानंतर आवश्यकते नुसार पुन्हा नुतीनकरण करण्याची अट नमूद करावी.
६. ज्ञापना नुसार विहित नमुन्यातील करारनामा संबंधित अर्जदार / औद्योगीक संस्था/ कंपनी/ स्थानिक स्वराज्य संस्था व संबंधित कार्यकारी अभियंता मृद व जलसंधारण विभाग यांनी करावा.
७. जललेखा मध्ये पाणी आरक्षणाची नोंद घेण्याची जबाबदारी कार्यकारी अभियंता, मृद व जलसंधारण विभाग यांची राहील.
८. महाराष्ट्र जलसंपत्ती नियमन प्राधिकरणाचे आदेश क्र.९/२०१७, दि.२२/०९/२०१७ मधील तरतुदी व त्यांनी वेळोवेळी निश्चीत केलेल निकष, आदेश व पाणीपट्टीचे दर संबंधित अर्जदार / औद्योगीक संस्था / कंपनी / स्थानिक स्वराज्य संस्था यांना बंधनकारक असतील.
९. सदरचे मानीव पाणी आरक्षण हे फक्त जलाशयातुन थेट उपसा करण्याकरिता लागू असतील.
१०. पाणी आरक्षण हे कोल्हापूर पध्दतीचे बंधारे, सिंचन तलाव व साठवण तलाव या पाणीस्त्रोताशी निगडीत असेल. जलसंधारणाच्या गाव तलाव, पाझर तलाव व ज्या ठिकाणी पाणी उपसाकरीता पाणी उपलब्ध नाही अशा ठिकाणी पाणी आरक्षण लागू राहाणार नाही.
११. सदर शासन निर्णय कृषी व पदुम विभागाच्या दि. २४.५.२०१८ अन्वये मिळालेल्या सहमतीने निर्गमित करण्यात येत आहे.
पृष्ठ ६ पैकी २
# Page 3
शासन निर्णय क्रमांकः संकिर्ण-२०१८/प्र.क्र.१०६/जल-१
# Page 4
# Page 5
# Page 6