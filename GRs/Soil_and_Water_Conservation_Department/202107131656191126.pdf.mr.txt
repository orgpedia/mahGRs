# Page 1
मृद व जलसंधारण विभागातील गट अ संवर्गातील जिल्हा जलसंधारण अधिकाऱ्यांना पदोन्नतीने पदस्थापना देण्याबाबत.
महाराष्ट्र शासन
मृद व जलसंधारण विभाग
शासन आदेश क्रमांक: आस्थाप-२०२०/प्र.क्र.१२८/जल-२
मादाम कामा रोड, हुतात्मा राजगुरु चौक
मंत्रालय, मुंबई ४०००३२
दिनांक :- १३ जुलै, २०२१
संदर्भ :- मृद व जलसंधारण विभाग, शासन आदेश क्र. आस्थाप-२०२०/प्र.क्र.२७/जल-२,दिनांक ३०.०६.२०२०
शासन आदेश : मृद व जलसंधारण विभागातील उप विभागीय जलसंधारण अधिकारी (स्थापत्य) (उप विभागीय अभियंता/ सहाय्यक अभियंता श्रेणी - १ ) या संवर्गातून श्री. अजितकुमार हनुमंत परांडे यांना संदर्भाधिन दिनांक ३०.०६.२०२० च्या शासन आदेशान्वये तात्पुरत्या स्वरुपात जिल्हा जलसंधारण अधिकारी (स्थापत्य) संवर्गात पदोन्नती देण्यात येवून त्यांना जिल्हा जलसंधारण अधिकारी, जिल्हा परिषद (ल.पा.) विभाग, औरंगाबाद या पदावर पदस्थापना देण्यात आलेली आहे. श्री. अजितकुमार हनुमंत परांडे यांची त्यांच्या विनंतीनुसार, सक्षम प्राधिकाऱ्याच्या मान्यतेने, सार्वजनिक सेवेच्या हितार्थ व प्रशासकीय सोयीच्या दृष्टीने, दिनांक ३०.०६.२०२० च्या पदस्थापना आदेशात अंशत: बदल करुन जिल्हा जलसंधारण अधिकारी, बीड (श्री. वसंत बाबुराव गालफाडे यांच्या संभाव्य पदोन्नतीने रिक्त होणाऱ्या पदावर) येथे पदस्थापना करण्यात येत आहेत.
२. उपरोक्त पदस्थापना ह्या संदर्भाधिन शासन आदेशातील अटी व शर्तीच्या अधीन राहतील.