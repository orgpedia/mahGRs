# Page 1
० ते १०० हेक्टर सिंचन क्षमतेच्या लघुपाटबंधारे प्रकल्पांच्या सर्वेक्षण कामांच्या निधीचे वितरण.
(उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०१८/प्र.क्र.३६८/जल-४
मंत्रालय, मुंबई - ४०० ३२.
दिनांक : २८ ऑगस्ट, २०२०.
वाचा : १) वित्त विभाग परिपत्रक क्र. अर्थसं-२०२०/प्र.क्र.६४/अर्थ-३, दिनांक १६ एप्रिल, २०२०.
२) प्रादेशिक जलसंधारण अधिकारी, मृद व जलसंधारण विभाग, ठाणे यांचे पत्र क्र. प्राजसअ/मृवजवि/लेशा-२/९०२, दि, १०/०६/२०.
३) प्रादेशिक जलसंधारण अधिकारी, मृद व जलसंधारण विभाग, ठाणे यांचे पत्र क्र. प्राजसअ/मृवजवि/लेशा-२/१७२०, दि.१५/०७/२०.
४) प्रादेशिक जलसंधारण अधिकारी, मृद व जलसंधारण विभाग, ठाणे यांचे पत्र क्र. प्राजसअ/मृवजवि/लेशा-२/७८७, दि.१२/०३/१९.
प्रस्तावना : ० ते १०० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षण कामांच्या उर्वरित महाराष्ट्र विभागातील कार्यालयांच्या बऱ्याच निधीच्या मागण्या पुरेसा निधी उपलब्ध होवू न शकल्याने प्रलंबित आहेत. त्यापैकि संदर्भिय २ ते ४ येथील निधी मागणी प्रस्तावांबाबत उपलब्ध निधीच्या अधीन खालीलप्रमाणे निर्णय घेण्यात आला आहे.
निर्णय : संदर्भिय क्र. २ व ३ या रायगड जिल्ह्याच्या ०२ मागण्यांचा अनुक्रमे रुपये २२.२५ लक्ष व रुपये ३.१६ लक्ष निधी तसेच संदर्भिय क्र. ४ येथील ठाणे, पालघर व रायगड जिल्ह्याच्या मागणी संदर्भात रुपये १४९.२५ लक्ष याप्रमाणे एकूण रुपये १.७५ कोटी (अक्षरी रुपये एक कोटी पंचाहत्तर लक्ष फक्त) निधी खालील अटी व शर्थीच्या अधीन राहून वितरित करण्यासाठी प्रादेशिक जलसंधारण अधिकारी, ठाणे यांचेकडे सुपुर्द करण्यात येत आहे.
अ) सर्वेक्षणासाठीच्या वाजवी रक्कमेपेक्षा अधिक रक्कम वितरित होवू नये यासाठी संबधित कार्यकारी अभियंता यांनी प्रत्यक्ष निधी वितरणापुर्वी शासनाकडे मागणी केलेली रक्कम वाजवी असल्याची पुन: खातरजमा करावी,
ब) सर्व्हेक्षणाच्या वरील कामाला दुबार निधीचे वितरण होत नसल्याची खातरजमा संबंधीत उपविभागिय कार्यालयाकडून करुन घेण्यात यावी,
क) कोणत्याही कारणे निधीची गरज नसल्यास, वितरित रक्कम कोणत्याही परिस्थितीत परस्पर अन्य कामासाठी वळवून खर्च करण्यात येवू नये,
# Page 2
शासन निर्णय क्रमांकः सर्वेक्ष-२०१८/प्र.क्र.३६८/जल-४
ड) मंजूर किंमतीपेक्षा जास्तीच्या रक्कम वितरित करण्यात येवू नयेत,
ई) कोणत्याही कारणे निधी अखर्चित राहिल्यास सदर अखर्चित रक्कम तातडीने शासनाकडे प्रत्यार्पित करावी.
फ़) निधी वितरणासंबधीच्या वित्त विभागाच्या संदर्भिय परिपत्रकांमधील मार्गदर्शक सूचनांचे काटेकोर अनुपालन करावे.
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, ठाणे यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन
२०२०-२१ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-३, २७०२, लहान पाटबंधारे
८०, सर्वसाधारण
००५, अन्वेक्षण
(०१) सर्वेक्षण
(०१) (०१) ० ते १०० हेक्टर सिंचन क्षमतेपर्यंतच्या पाटबंधारे योजनांचे सर्वेक्षण (कार्यक्रम ) (२७०२९२०१) २७, लहान बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती विहित मार्गाने शासनास सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी प्रादेशिक जलसंधारण अधिकारी, मृद व जलसंधारण विभाग, ठाणे यांची राहिल व मुख्य अभियंता, लघुसिंचन (जलसंधारण) पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना
प्रदान करण्यात आलेल्या शक्तींनुसार निर्गमित करण्यात येत आहेत.
पृष्ठ ३ पैकी २
# Page 3
शासन निर्णय क्रमांकः सर्वेक्ष-२०१८/प्र.क्र.३६८/जल-४