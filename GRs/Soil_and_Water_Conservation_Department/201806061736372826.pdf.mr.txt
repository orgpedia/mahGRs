# Page 1
जिल्हा जलसंधारण अधिकारी, कोल्हापूर यांच्या आस्थापनेवरील रिक्त असलेल्या कार्यालयीन अधीक्षक या संवर्गबाह्य पदावर श्रीमती अश्विनी अं.
नानिवडेकर यांची कायमस्वरुपी बदलीने नियुक्ती करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक आस्थाप-२०१८/प्र.क्र.३७/जल-२
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२.
दिनांक ६.६.२०१८
वाचा :- १) श्रीमती अश्विनी अं. नानिवडेकर, सहायक कक्ष अधिकारी, विधी व न्याय विभाग, मंत्रालय, मुंबई ३२ यांचा दिनांक १.३.२०१८ रोजीचा विनंती अर्ज व बंधपत्र.
२) जिल्हा जलसंधारण अधिकारी, कोल्हापूर यांचे दिनांक १७.२.२०१८ चे पत्र.
३) शासन निर्णय, सामान्य प्रशासन विभाग क्रमांक एसआरव्ही २०१०/प्र.क्र.२१०/१०/१२, दिनांक ३.६.२०१११ ४) शासन निर्णय ग्राम विकास व जलसंधारण विभाग क्र. आस्थाप-२०१६/प्र.क्र.८८ (भाग-९)/जल-२, दिनांक ३१.५.२०१७
प्रस्तावना : श्रीमती अश्विनी अं. नानिवडेकर यांची विधी व न्याय विभागाच्या यांच्या दिनांक २०.३.२०१० च्या आदेशान्वये सहायक कक्ष अधिकारी या पदावर (९३००-३४८००+ग्रेड वेतन ४३००) या वेतनश्रेणीत नियुक्ती करण्यात आली आहे. श्रीमती नानिवडेकर यांनी सदंर्भ क्र. १ येथील अर्जान्वये जलसंधारण यंत्रणेतील सांगली अथवा कोल्हापूर येथील शासकीय कार्यालयामधील ९३०० ३४८००+ ग्रेड वेतन ४२०० च्या पदावर कायमस्वरुपी बदलीने पदस्थापना करण्याची विनंती केली आहे.
२. श्रीमती नानिवडेकर यांच्या विनंतीवरुन त्यांना या विभागाच्या क्षेत्रीय आस्थापनेवरील कार्यालयीन अधीक्षक (वेतन श्रेणी ९३००-३४८००+ ग्रेड वेतन ४२००) या पदावर कायमस्वरुपी समाविष्ट करुन घेण्यास विधी व न्याय विभाग व सामान्य प्रशासन विभागाने सहमती दिली आहे.
३. त्यानुसार संदर्भ क्र. ३ वरील शासन निर्णयास अनुसरुन श्रीमती अश्विनी नानिवडेकर यांना संदर्भ क्र. ४ वरील शासन निर्णयान्वये निर्माण करण्यात आलेल्या मृद व जलसंधारण विभागाच्या क्षेत्रीय आस्थापनेवरील कार्यालयीन अधीक्षक (वेतन श्रेणी ९३००-३४८००+ ग्रेड वेतन ४२००) या पदावर कायमस्वरुपी समाविष्ट करुन घेण्याची बाब शासनाच्या विचाराधिन होती.
शासन निर्णय : श्रीमती अश्विनी अं. नानिवडेकर, सहायक कक्ष अधिकारी (वेतन श्रेणी ९३००-३४८००+ ग्रेड वेतन ४३००) यांची कार्यालयीन अधीक्षक (वेतन श्रेणी ९३००-३४८००+ ग्रेड वेतन ४२००) या पदावर जिल्हा जलसंधारण अधिकारी, कोल्हापूर या कार्यालयात खालील अटीच्या अधीन राहून कायमस्वरुपी बदलीने नियुक्ती करण्यात येत आहे.
१) या बदलीच्या अनुषंगाने श्रीमती अश्विनी अं. नानिवडेकर यांना सामान्य प्रशासन विभागाच्या दिनांक ३.६.२०११ च्या शासन निर्णयातील सर्व अटी व शर्ती बंधनकारक राहतील. जिल्हा जलसंधारण अधिकारी यांनी श्रीमती नानिवडेकर यांच्याकडून सर्व अटी व शर्ती मान्य असल्याचे बंधपत्र घेण्याची कार्यवाही करावी.
# Page 2
शासन निर्णय क्रमांकः आस्थाप-२०१८/प्र.क्र.३७/जल-२, दिनांक ६.६.२०१८
२) सदर बदलीनंतर श्रीमती नानिवडेकर यांना त्यांच्या मूळ आस्थापनेवरील सेवा ज्येष्ठता अनुज्ञेय होणार नाही.
३) श्रीमती नानिवडेकर बदलीनंतरच्या कार्यालयात रुजू झाल्यानंतर त्यांचा मूळ पदावरील धारणाधिकार संपुष्टात येईल.
४) ही बदली श्रीमती नानिवडेकर यांच्या विनंतीनुसार केली असल्यामुळे त्यांना पदग्रहण अवधी, बदली अनुदान, प्रवासभत्ता व त्या अनुषंगिक लाभ अनुज्ञेय राहणार नाहीत.
५) श्रीमती नानिवडेकर या मृद व जलसंधारण विभागात रुजू झाल्यानंतर महाराष्ट्र नागरी सेवा (वेतन) नियम १९८१ च्या नियम क्रमांक ११ (३) मधील तरतुदीनुसार त्यांची वेतननिश्चिती करण्यात यावी.
२. सदर शासन निर्णय श्रीमती अश्विनी अं. नानिवडेकर यांनी सादर केलेल्या विनंती अर्जाच्या अनुषंगाने, शासन निर्णय सामान्य प्रशासन विभाग, दिनांक ३.६.२०११ मधील तरतूदीनुसार, विधी व न्याय विभागाने अनौपचारिक संदर्भ क्र. १०/१८/का-२ दिनांक २५.४.२०१८ अन्वये दिलेल्या सहमतीनुसार, सामान्य प्रशासन विभागाच्या अनौपचारीक संदर्भ क्र. ७५/१४-अ, दिनांक ३.५.२०१८ व ५६२/का-१२, दिनांक ११.५.२०१८ अन्वये दिलेल्या सूचनांनुसार तसेच वित्त विभागाच्या सहमतीने त्यांचा अनौपचारिक संदर्भ क्र. १३१/१८/सेवा-३, दिनांक ५.४.२०१८ अन्वये निर्गमित करण्यात येत आहे.