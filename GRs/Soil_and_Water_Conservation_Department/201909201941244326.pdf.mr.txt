# Page 1
कोल्हापूर पध्दतीचा बंधारा पांजरा, ता.
जि. गोंदिया या योजनेस प्रथम सुधारित प्रशासकीय मान्यता मिळणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः सुप्रमा-२०१९/प्र.क्र.६३/जल-१
मंत्रालय, मुंबई - ४०० ०३२
तारीख: १९ सप्टेंबर, २०१९
वाचा: १. महाराष्ट्र शासन, मृद व जलसंधारण विभाग, शासन निर्णय क्र. को.प.बं १६१४/ प्र.क्र.७०/जल-१, मंत्रालय, मुंबई-३२ दि.१८.०९.२०१७.
२. मुख्य अभियंता, लघु सिंचन (जलसंधारण) पुणे यांचे पत्र क्र. प्रमा-०१/१४२८.
दि. ०८.०३.२०१९.
३.वित्त विभाग पत्र क्र. व्यअस २०१९/सं.क्र.२८७/व्यय-१५. दि. ११.०७.२०१९ व व्यय अग्रक्रम समितीची बैठक दि. २०.०८.१९ .
प्रस्तावना -:
पांजरा, ता. गोंदिया, जि. गोंदिया येथे कोल्हापूर पध्दतीचा बंधारा हा पांगोली नदीवर प्रस्तावित आहे. सदर को.प.बंधाऱ्याची साठवण क्षमता ५९५.४९ सघमी इतकी असून प्रकल्पांतर्गत एकूण १०९ हेक्टर क्षेत्र सिंचनाखाली आणणे नियोजित आहे.
पांजरा, ता. गोंदिया, जि. गोंदिया येथील कोल्हापूर पध्दतीचा बंधारा या योजनेस संदर्भ क्र.१ नुसार जलसंपदा विभागाची सन २०१६-१७ च्या दरसूचीवर आधारीत रु.३,५०,४४,६११/ (तीन कोटी पन्नास लक्ष चौवेचाळीस हजार सहाशे अकरा) इतक्या रकमेस महाराष्ट्र शासन, मृद व जलसंधारण विभाग, मंत्रालय, मुंबई यांनी मूळ प्रशासकीय मान्यता प्रदान केलेली आहे.
मुख्य अभियंता, लघु सिंचन (जलसंधारण) पुणे यांचे संदर्भातील पत्र क्र. २ अन्वये जलसंधारण विभागाची २०१७-१८ आधारीत रु. ५,७८,३४,३३८ /- (पाच कोटी अठ्याहत्तर हजार चौतीस हजार तीनशे अडतीस) इतक्या रकमेचा प्रथम सुधारीत प्रशासकीय मान्यतेचा प्रस्ताव शासनास सादर केलेला आहे. सदर सुप्रमा प्रस्तावानुसार परिगणित प्रति सघमी किंमत, लाभव्यय गुणोत्तर व आर्थिक परतावा दर, आर्थिक मापदंड विचारात घेता प्रकल्प सफल आहे. सदर प्रकल्प मापदंडात सफल व सु.प्र.मा किंमत ५ कोटी पेक्षा जास्त असल्याने महाराष्ट्र शासन, ग्रामविकास व जलसंधारण विभाग, शासन परिपत्रक दि. १५.०९.२००३ मधील तरतूदीनुसार योजनेस सुप्रमा प्रदान करण्यापूर्वी नियोजन विभाग, वित्त विभाग व व्यय अग्रक्रम समितीच्या मान्यतेची आवश्यकता असल्याने सदर प्रस्ताव नियोजन व वित्त विभागाचे संमती करीता प्रस्ताव सादर करण्यात आला.नियोजन विभाग व वित्त विभाग यांच्या सहमती नंतर सदर प्रस्ताव व्यय अग्रक्रम समितीच्या दि. २० ऑगष्ट २०१९ च्या बैठकीत प्रस्ताव सादर करण्यात आला व त्यास व्यय अग्रक्रम समितीने (वित्त विभाग पत्र क्र. व्यअस-२०१९/सं.क्र.२८७/व्यय-१५ दि. ११.०७.१९ नुसार) मान्यता प्रदान केलेली आहे. सदर प्रकल्पाची मूळ प्रशासकीय मान्यता किंमत रु. ३,५०,४४,६११ ( तीन कोटी पन्नास लक्ष चौवेचाळीस हजार सहाशे अकरा) या रकमेच्या तुलनेत प्रथम सुधारीत प्रकल्प अहवालाची किंमत रु. २२७.८१ लक्ष ने जास्त आहे. किंमत वाढीची कारणे पुढीलप्रमाणे आहेत.
# Page 2
शासन निर्णय क्रमांकः सुप्रमा-२०१९/प्र.क्र.६३/जल-१
--------------------------
| अ.क्र. | बाब | वाढ (रु.लक्ष) |
| १. | अ प्राथमिक | –४.४२ |
| २. | भूसंपादन | -३.३२ |
| ३. | O- संकीर्ण | -१.० |
| ४. | P- देखभाल | - १.८१ |
| ५. | R-देखभाल | -९.१७ |
| ६. | सी-कामे | २४७.५३ |
|  | एकूण | २२७.८१ |
--------------------------
मा. व्यय अग्रक्रम समितीने बांधकामाची सद्य:स्थिती किंमत वाढीची कारणमिमांसा इत्यादी बाबींचा परामर्श घेऊन कोल्हापूर पध्दतीचा बंधारा पांजरा, ता. जि. गोंदिया या योजनेच्या अंदाजपत्रकास जलसंपदा विभाग सन २०१६-२०१७ जलसंधारण विभाग २०१७-१८ च्या दरसूचीवर आधारीत रु. ५,७८,३४,३३८ इतक्या रकमेला प्रथम सुधारित प्रशासकीय मान्यता देण्याचा निर्णय दि. २०.०८.१९ च्या बैठकीत घेतलेला आहे. व्यय अग्रक्रम समितीच्या बैठकीतील मान्यतेनुसार सदर योजनेस सु.प्र.मा देण्याची बाब शासनाच्या विचाराधीन होती.
शासन निर्णयः
१. कोल्हापूर पध्दतीचा बंधारा पांजरा, ता. जि. गोंदिया या योजनेस जलसंधारण विभाग सन २०१७-१८ च्या दरसूचीवर आधारित कामाप्रित्यर्थ रु. ५,४७,०८,८७५ (पाच कोटी सत्तेचाळीस लक्ष आठ हजार आठशे पंचाहत्तर) व अनुषंगिक खर्च रु.३१,२५,४६३ ( एकतीस लक्ष पंचवीस हजार चारशे त्रेसष्ठ ) अशा एकूण रु. ५,७८,३४,३३८ (पाच कोटी अठ्याहत्तर लक्ष चौतीस हजार तीनशे अडतीस इतक्या किंमतीस सुधारित प्रशासकीय मान्यता प्रदान करण्यात येत आहे.
२. सदर प्रकल्पाचे उर्वरीत काम नियोजित वेळेत व सुधारीत प्रशासकीय मान्यता तरतुदीच्या मर्यादेत पूर्ण करण्यात यावे.
या योजनेच्या कामावर होणारा रुपये खर्च ५,७८,३४,३३२/- (पाच कोटी अठ्याहत्तर लक्ष चौतीस हजार तीनशे बत्तीस) खालील लेखशिर्षामधून करण्यात यावा.
लेखाशीर्ष: मागणी क्रं. ZH-५
मृद व जलसंधारण या वरील भांडवली खर्च
(०१) (०२) लहान पाटबंधारे योजना
१०१ ते २५० हेक्टर सिंचन क्षमता (कार्यक्रम)
५३, मोठी बांधकामे (४७०२९०२८)
या लेखाशिर्षाखाली खर्च टाकावा. व त्याखालील मंजूर अनुदानातून भागविण्यात यावा.
३. प्रस्तुत योजनेचा सुधारीत प्रशासकीय मान्यता आदेश निर्गमित झाल्यानंतर जून २०२० अखेरपर्यंत पूर्णत्व अहवाल शासनास सादर करण्यात यावा.
# Page 3
शासन निर्णय क्रमांकः सुप्रमा-२०१९/प्र.क्र.६३/जल-१
४. सदर सुधारीत प्रशासकीय मान्यता खालील अटींच्या अधीन राहून देण्यात येत आहे.
a. प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानुसार काम पूर्ण करण्यात यावे.
b. आर्थिक दायित्व निर्माण होईल अशा नवीन घटकांचा शासन मान्यतेशिवाय प्रकल्पात समावेश करू नये.
c. प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.
दि. ३१.०७.२००० व मृद व जलसंधारण विभागाचे शा.नि. दि.२०.०७.२०१८ नुसार पाणी वापर संस्था स्थापन करावी व देखभाल दुरूस्तीसाठी पाणी वापर संस्थाकडे प्रकल्प हस्तांतरीत करण्यात यावा.
d. प्रकल्पाचे हस्तांतरण झाल्यानंतरचा देखभाल दुरस्तीचा खर्च लाभार्थ्याकडून करण्यात यावा.
e. सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास क्षेत्रीय अनियमितता झाली असल्यास अशा अनियमिततेस शासनाची सहमती असल्याचे गृहीत धरता येणार नाही.
f. सदर कामाची अंमलबजावणी करतांना दर्जा व गुणवत्ता उत्कृष्ठ
ठेवण्याची जबाबदारी संबंधीत क्षेत्रीय अधिकाऱ्यांची राहील.
संकल्पीत पाणीसाठा करण्याच्या दृष्टीने कार्यकारी अभियंता व अधीक्षक अभियंता यांनी काम पूर्ण झाल्यावर संकल्पीत पाणीसाठा झाला असल्याचे प्रमाणित करणे आवश्यक आहे व तसे शासनास अवगत करावे.
h. प्रस्तुत योजनेचे सुधारीत प्रशासकीय मान्यतेचे आदेश निर्गमित झाल्यानंतर प्रकल्पाचे संपूर्ण काम सु.प्र.मा किंमतीत व नियोजित वेळेत पूर्ण करण्यात यावे.
i. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, पुणे यांनी त्रैमासिक प्रगती अहवाल शासनास अहवाल सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करून द्यावे.
j. शासन निर्णय ग्राम विकास व जलसंधारण विभाग क्र. नागरी २०११/प्र.क्र.१९२/निधी जल - ०१ दि.०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
k. झालेल्या कामाची खातरजमा तांत्रीक कार्यासनाकडून करण्यात येऊन तांत्रीक कार्यासनाच्या अभिप्रायानुसार निधी मागणी प्रस्तावावर संबंधीत निधी वितरीत करणाऱ्या (जल-४) कार्यासनाने कार्यवाही करावी.
]. शासन परिपत्रक क्र.प्रमा-२०१३/(७८५/१३) सिं.व्य (कामे) दि.
०१.०१.२०१५ मधील मार्गदर्शक सुचनानुसार अभिलेखे ठेवणे व कार्यवाही करणे बंधनकारक आहे.
# Page 4
शासन निर्णय क्रमांकः सुप्रमा-२०१९/प्र.क्र.६३/जल-१
५. सदर शासन निर्णय दि. २०.०८.१९ रोजी झालेल्या मा. व्यय अग्रक्रम समितीच्या बैठकीतील निर्णयानुसार निर्गमित करण्यात येत आहे.
६. सदर शासन निर्णयाची अंमलबजावणी निर्गमित दिनांकापासून करण्यात यावी.
७. प्रस्तुत आदेश प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
कोल्हापर पध्दतीचा बंधारा पांजरा, ता. जि. गोंदिया या योजनेच्या प्रशासकीय मान्यतेच्या
प्रस्तावास नियोजन विभागाने अनौ. क्र. ८०/१४३४ दिनांक ०४.०६.२०१९ अन्वये व व वित्त विभागाने अनौ क्र. २८७/२०१९ दिनांक ११.०७.२०१९ अन्वये मान्यता प्रदान केलेली आहे.
# Page 5