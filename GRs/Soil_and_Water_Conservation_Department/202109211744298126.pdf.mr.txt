# Page 1
१०१ ते २५० हे.सिं.क्ष. प्रकल्पांच्या सर्वेक्षण कामांच्या निधीचे वितरण. (विदर्भ विभाग)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०१९/प्र.क्र.२८५/जल-४
मंत्रालय, मुंबई - ४०० ०३२.
दिनांक : २१ सप्टेंबर, २०२१.
वाचा : १) जिल्हा जलसंधारण अधिकारी, मृद व जलसंधारण विभाग, चंद्रपूर कार्यालयाचे पत्र जा.क्र. १६३३/प्र.शा.-३/निधी मागणी/सर्वेक्षण/२०१९, दिनाक ०४ सप्टेंबर, २०१९
२) प्रादेशिक जलसंधारण अधिकारी, मृद व जलसंधारण विभाग, नागपूर यांच्या कार्यालयाचे पत्र जा.क्र./लेशा/१९८१/सन २०१९-२०, दिनांक १६ सप्टेंबर, २०१९.
२) वित्त विभाग, शासन निर्णय क्रमांक अर्थसं-२०२१/प्र.क्र.४८/अर्थ-३, दिनांक २४ जून, २०२१.
प्रस्तावना: १०१ ते २५० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षणाकरिता मागणी क्र.झेडएच-३, लेखाशिर्ष २७०२ ९२१९ खाली सन २०२१-२२ मध्ये रुपये १०.०० कोटी निधी अर्थसंकल्पित करण्यात आला होता. त्यापैकी सद्या १०% मर्यादेतील रुपये १.०० कोटी निधी संदर्भिय दिनांक २४/०६/२०२१ च्या आदेशानुसार वितरणासाठी उपलब्ध करुन देण्यात आला आहे. त्यामधून संदर्भीय दिनांक ०४/०९/२०१९ व दिनांक १६/०९/२०१९ च्या निधी मागणी प्रस्तावातील सर्व्हेक्षण कामाचा निधी देण्याबाबत शासनाने खालीलप्रमाणे निर्णय घेण्यात आला आहे.
शासन निर्णय : संदर्भिय प्रस्तावातील गडचिरोली व नागपूर जिल्ह्यातील सर्व्हेक्षण कामांची प्रलंबित देयके अदा करण्यासाठी एकुण रुपये ७१.१५ लक्ष (अक्षरी रुपये एकाहत्तर लक्ष पंधरा हजार फक्त) एव्हढी रक्कम खालील अटी व शर्थीच्या अधीन राहून वितरित करण्यासाठी याद्वारे, शासनाची मान्यता प्रदान करण्यात येत आहे.
अ) सर्वेक्षण कामांच्या मान्यता, कार्यारंभ आदेश, सर्व्हेक्षण अहवाल, नकाशे, क्षेत्र कार्यवृत्त इ.
कागदपत्रे उपलब्ध असल्याची व सर्व कामे नियमानुसार झालेली असल्याची खातरजमा करावी, ब) अन्वेक्षणासंदर्भातील आवश्यक बाबी (Trial Pit / Core Logging Report) यांची पुर्तता झाली असल्याची देखील खातरजमा करुन घेण्यात यावी, क) मोजमाप पुस्तिकेतील नोंदी तपासून मागणी केलेली रक्कम वाजवी असल्याची तसेच संबधित कामांना दुबार निधीचे वितरण होत नसल्याची खातरजमा करुन घेण्यात यावी,
# Page 2
शासन निर्णय क्रमांकः सर्वेक्ष-२०१९/प्र.क्र.२८५/जल-४
ड) मंजूर किंमतीपेक्षा जास्तीच्या रक्कम वितरित करण्यात येवू नयेत, ई) कोणत्याही कारणे निधी अखर्चित राहिल्यास, सदर अखर्चित रक्कम तातडीने शासनाकडे प्रत्यार्पित करावी,
२. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, नागपूर यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२१-२२ या आर्थिक वर्षाच्या मंजूर तरतूदीमधून भागविण्यात यावा.
मागणी क्र. झेडएच-३, २७०२, लहान पाटबंधारे ८०, सर्वसाधारण
००५, अन्वेक्षण
(०१) सर्वेक्षण
(०१) (०२) १०१ ते २५० हेक्टर सिंचन क्षमतेपर्यंतच्या पाटबंधारे योजनांचे सर्वेक्षण (कार्यक्रम) (२७०२ ९२१९)
२७, लहान बांधकामे
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतीस्वाक्षरीत प्रती विहित मार्गाने शासनास सादर कराव्यात.
५. याद्वारे वितरित निधीचा ताळमेळ ठेवण्याची जबाबदारी संबधित प्रादेशिक जलसंधारण अधिकारी, मृद व जलसंधारण विभाग यांची राहिल व अप्पर आयुक्त तथा मुख्य अभियंता, लघुसिंचन (जलसंधारण) नागपूर हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने साक्षांकित
# Page 3