# Page 1
० ते १०० हेक्टर सिंचन क्षमतेच्या कोल्हापूर पध्दतीच्या बंधारे / गेटेड साठवण बंधारे यामध्ये ०.५० ते १.५० मी. उंची पर्यत संधानकीय पडदी बांधकाम करण्यासंदर्भात मार्गदर्शक सूचना...........
महाराष्ट्र शासन
मृद व जलसंधारण विभाग
शासन परिपत्रक क्रमांक : गेटेड-२०१८/प्र.क्र. २७५/जल- १
मंत्रालय, मुंबई-४०० ०३२.
दिनांक : ०५ डिसेंबर, २०१८.
संदर्भ : १. मुख्य अभियंता, लघु सिंचन (जलसंधारण) पुणे व सर्व प्रादेशिक जलसंधारण अधिकारी यांचे समवेत मा. सचिव (मृद व जलसंधारण) यांचे अधिपत्याखाली दि. २५.१०.२०१८ रोजी झालेल्या बैठकीमधील सहमती नुसार.
प्रस्तावना: राज्यात मृद व जलसंधारण विभागामार्फत अंदाजे ११,००० कोल्हापूर टाईप बंधारे /गेटेड बंधारे आहेत. सदर कोल्हापूर पद्धतीच्या / गेटेड बंधाऱ्याची सर्व साधारण नाला तलांकापासून ०.५० ते १.५० मी. उंची पर्यत संधानकीय पडदीने बांधकाम केल्यास Post Monsoon Flow मुळे बंधाऱ्यामध्ये कमीत कमी ०.५० ते १.५० मी. उंची पर्यत पाणी साठा होणार आहे. तसेच पावसाळयाच्या सुरुवातीला पडणारा पाऊस अडविण्यास मदत होणार आहे. त्यासाठी आवश्यक flood lift संकल्पित करुन त्यानुसार बंधाऱ्याचे पुर्नः सर्वेक्षण करुन सर्व साधारण नाला तलांकानुसार पूर विसर्ग परिगणित करणे आवश्यक आहे. सदर बांधकामामुळे बंधाऱ्यामध्ये ०.५० ते १.५० मी. उंची पर्यत उंचीमध्ये पाणी उपलब्ध होणार आहे. कोल्हापूर पध्दतीच्या बंधारे / गेटेड साठवण बंधारे यामध्ये ०.५० ते १.५० मी. उंची पर्यत संधानकीय पडदी बांधकाम करण्यासंदर्भात मुख्य अभियंता, लघु सिंचन (जलसंधारण) पुणे व सर्व प्रादेशिक जलसंधारण अधिकारी यांचे समवेत मा. सचिव (मृद व जलसंधारण) यांचे अधिपत्याखाली दि. २५.१०.२०१८ रोजी झालेल्या बैठकीमध्ये क्षेत्रीय अधिकाऱ्यांनी सहमती दर्शविली आहे. विषयांकिंतबाबत मार्गदर्शक सुचना निर्गमित करण्याची बाब शासनाच्या विचाराधीन होती . त्यानुसार खालीलप्रमाणे शासन परिपत्रक निर्गमित करण्यात येत आहे.
भाग A) नविन को.प. बंधारे / गेटेड साठवण बंधारे यामध्ये १ ते २ मी. उंची पर्यत मीटर उंचीच्या संधानकीय पडदीसह बांधकाम करण्यासंदर्भात मार्गदर्शक सुचना : i) ० ते १०० हे.सिंचन क्षमतेच्या मर्यादेत अधिसुचित नदया सोडून इतर लहान नदया व स्थानिक नाल्यावर कोल्हापूर पध्दतीच्या बंधाऱ्याच्या / गेटेड साठवण बंधाऱ्याच्या नवीन बांधकामामध्ये क्षेत्रीय परिस्थितीनुसार सर्वसाधारण नाला तलांका पेक्षा १ ते २ मीटर उंची वाढवून Sill Level प्रस्तावित करता येईल.
# Page 2
शासन निर्णय क्रमांक: गेटेड -२०१८/प्र.क्र. २७५/जल-१
ii) सर्व साधारण नाला तलांकापासून १ ते २ मी. उंचीच्या Sill Level प्रस्तावात नविन बांधकामासंदर्भात काम निहाय प्रचलित व शासन वेळोवेळी निश्चित करेल असे तांत्रिक व आर्थिक मापदंड लागु राहतील.
ii) सर्व साधारण नाला तलांकापासून १ ते २ मी. उंची वाढ Sill Level ची नविन बांधकामे ही उपलब्ध निधीच्या तरतुदीनुसार व विहीत कार्यपध्दती अवलंबून सक्षम प्राधिकाऱ्यांची प्रशासकिय मान्यता घेवुन हाती घेण्यात यावीत.
iv) उपलब्ध पाणी येवा, संकल्पन व गाळ परिगणना विचारात घेवूनच सदर १ ते २ मीटर उंचीच्या Sill Level चा अंतर्भाव करावा.
v) उपलब्ध येवा विचारात घेताना पाणलोट क्षेत्रात झालेली जलसंधारणाची कामे विचारात घ्यावीत व त्यानुसार उंची निश्चित करावी. Out Flanking होणार नाही याची दक्षता घ्यावी.
भाग B) अस्तित्वातील कोल्हापूर पध्दतीच्या बंधाऱ्यामध्ये /गेटेड बंधाऱ्यांमध्ये १ ते १.५ मीटरची संधानकीय पडदी बांधकाम :
]. अस्तित्वातील कोल्हापुर पध्दतीच्या बंधाऱ्याच्या / गेटेड बंधाऱ्याच्या मध्ये १ ते १.५० मीटरची संधानकीय पडदी टाकण्या संदर्भात सर्वसाधारण मार्गदर्शक सुचना खालीलप्रमाणे आहेत.
II. ० ते १०० हे. सिंचन क्षमता असलेल्या को.प. बंधारे / गेटेड बंधारे या सर्व बंधाऱ्याच्या स्थळ निश्चिती करीता जिल्हा जलसंधारण अधिकारी (ल.पा. विभाग जि.प.) व जिल्हा जलसंधारण अधिकारी (जलसंधारण विभाग) व संबंधीत उपविभागीय जलसंधारण अधिकारी यांची समिती स्थापन करण्यात यावी व या समितीने संयुक्तरित्या पाहणी करावी व पहाणी करुन ज्या बंधाऱ्यावरील गाळे १ ते १.५ मीटर उंचीने बंद करणे शक्य आहेत अशा बंधाऱ्याची निश्चिती करण्यात यावी. या संदर्भात स्थळ पाहणी इतिवृत्त तयार करावेत.
III. उंची निश्चित करताना मागील १० वर्षामध्ये पाणलोट क्षेत्रामध्ये झालेली कामे व त्यानुसार येणारा पाण्याचा येवा विचारात घ्यावा. तथापि Out Flanking होणार नाही याची दक्षता घ्यावी.
IV. गाळे बंद करण्यासाठी निश्चीत झालेल्या बंधाऱ्याच्या Sites साठी संबंधीत ग्रामपंचायतीचा गाळे बंद करण्यासाठीचा संमती ठराव घेण्याची कार्यवाही संबंधीत उपविभागीय जलसंधारण अधिकारी यांनी करावी. ग्रामपंचायतीचा संमती ठराव प्राप्त न झाल्यास अशा बंधाऱ्यासाठी गाळे बंद करण्याची कार्यवाही करु नये गाळे बंद करण्यासाठी बंधाऱ्याच्या वरील बाजूच्या लगतच्या शेतकऱ्याची संमती घेणे आवश्यक आहे.
।. अस्तित्वातील बंधाऱ्यामध्ये सर्वसाधारण नाला पातळीवर वर १ ते १.५ मीटर उंचीच्या पडदीचा समावेश करताना पडदीसह बंधाऱ्याचे पुर्न: संकल्पन करण्यात यावे.
॥. उपलब्ध पाणी येवा, पाणलोट क्षेत्र यांचा विचार करुन संधानकीय पडदीचा समावेश बांधकामात करावा.
॥॥. एका को.प.बंधाऱ्यामध्ये / गेटेड साठवण बंधाऱ्या मध्ये संधानकीय पडदी बांधकाम करण्या संदर्भात एकच अंदाजपत्रक तयार करण्यात यावे. कामाचे तुकडे (भाग) करण्यात येवू नयेत.
पृष्ठ ४ पैकी २
# Page 3
शासन निर्णय क्रमांक: गेटेड -२०१८/प्र.क्र. २७५/जल-१
IV. को.प.बंधारा/गेटेड साठवण बंधाऱ्याचे संधानकीय पडदी बांधकाम हे दुरुस्तीचे काम समजण्यात यावे व त्याकरीता मृद व जलसंधारण विभाग शासन निर्णय क्रं. दि. २० जुलै, २०१८ मधील आर्थिक मापदंड व कार्यपद्धती लागू राहील.
V. संधानकीय पडदी बांधकाम करण्याच्या कामांचे प्रस्ताव उपलब्ध निधीच्या तरतूदीनुसार सक्षम प्राधिकाऱ्याची तांत्रिक व प्रशासकीय मान्यता घेवूनच हाती घेण्यात यावीत.
VI. संधानकीय पडदी बांधकाम काम सुरु करण्यापुर्वी, काम सुरु असताना व काम पुर्ण झाल्यानंतर छायाचित्रे (फोटो) घेण्यात यावीत व त्याचे Geotaging करण्यात यावे.
भाग C) : ० ते १०० हे. को.प.बंधाऱ्यामध्ये गेट टाकण्याचे नियोजन ( Reschedule of Gates ) :
१. या संदर्भात जिल्हा जलसंधारण अधिकारी यांनी नविन सर्व साधारण नाला तलांकानुसार संकल्पित पूर विसर्ग विचारात घेवून बंधाऱ्यांच्या द्वारांचे Gate Operation Schedule तयार करावे. व Out Flanking मुळे बांधकामास कोणताही धोका उत्पन्न होणार नाही यांची दक्षता घ्यावी.
२. कोकण प्रदेश किंवा २५०० मिली मीटरपेक्षा जास्त पाऊस ज्या प्रदेशात पडतो. तो प्रदेश वगळून इतर सर्व ठिकाणी को.प.बंधारे/ गेटेड बंधारे यांचे गेट्स दि. १५. सप्टेंबर पर्यत ३०%, ३० सप्टेंबरपर्यंत ६०% व १५ ऑक्टोंबर पर्यत १००% बंद करण्यात यावेत. जेणेकरुन ३० सप्टेंबर नंतर परतीच्या पाऊसामुळे बंधाऱ्यामध्ये पाणीसाठा उपलब्ध होईल.
३. कोकण प्रदेश किंवा २५०० मि.मी. पेक्षा जास्त पाऊस ज्या भागात पडतो त्या भागात प्रचलित वेळेप्रमाणे (१५ ऑक्टोबर पर्यत) गेट्स बंद करण्यात यावेत.
भाग D ) पडदीसह संधानकीय काम झाल्यानंतर पाणी वापर संस्था स्थापन करणे व नियमित देखभाल करणे :- याबाबत शासन निर्णय दि. २०.७.२०१८ नुसार कार्यवाही करावी.
# Page 4