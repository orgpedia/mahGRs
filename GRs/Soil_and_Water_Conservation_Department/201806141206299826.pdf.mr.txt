# Page 1
रोखीने देय ४४०२ मृद व जलसंधारण यावरील भांडवली खर्च (मागणी क्रमांक झेड एच -५)
महाराष्ट्र जलसंधारण महामंडळाकडील लघु सिंचन योजनांकरिता भाग भांडवली अंशदान वितरण आदेश १ /२०१८-१९.
महाराष्ट्र शासन
मृद व जलसंधारण विभाग
शासन निर्णय क्र. मजम-२०१८/प्र.क्र.११०/जल-३
मंत्रालय, मुंबई-४०० ०३२
दिनांक : १३ जून, २०१८.
वाचा :- (१) वित्त विभाग, परिपत्रक क्र.अर्थसं-२०१८/प्र.क्र.६९/अर्थ-३,दिनांक ०२ एप्रिल, २०१८ (२) व्यवस्थापकीय संचालक, महाराष्ट्र जलसंधारण महामंडळ,औरंगाबाद यांचे पत्र क्र. मजसम/लेखा/४१५, दिनांक १० मे, २०१८.
प्रस्तावना:
महाराष्ट्र जलसंधारण महामंडळाकडील प्रगतीपथावरील ० ते २५० हेक्टर सिंचन क्षमतेच्या लघुसिंचन योजनांच्या कामांसाठी सन २०१८-१९ या आर्थिक वर्षासाठी मागणी क्रमांक झेड एच.
५, प्रधान लेखाशिर्ष ४४०२, मृद व जलसंधारण यावरील भांडवली खर्च याखालील १९० सार्वजनिक क्षेत्र तसेच इतर उपक्रमांमध्ये गुंतवणूक, ( ००) (०२) महाराष्ट्र जलसंधारण महामंडळाला भाग भांडवली अंशदान (४४०२ २८२३), ३२, अंशदाने (दत्तमत) (योजनांतर्गत) या लेखाशिर्षाखाली एकूण रुपये १२०.४० कोटी (रुपये एकशे वीस कोटी चाळीस लक्ष फक्त) इतका निधी महामंडळास वितरित करण्याचा प्रस्ताव शासनाच्या विचाराधीन होता.
शासन निर्णय :
महामंडळाकडील पुर्ण झालेल्या व प्रगतीपथावरील ० ते २५० हेक्टर सिंचन क्षमतेच्या लघु सिंचन योजनांच्या कामांसाठी खालील तक्त्यातील रकाना क्र. ५ मध्ये दर्शविल्याप्रमाणे रूपये १२०.४० कोटी इतका निधी महामंडळास वितरित करण्यास शासन मंजूरी देण्यात येत आहे.
रुपये (कोटीत)
-------------------------------------------------------------------------------------------------------------------------------------------------------------
| अ.क्र | प्रादेशिक विभाग | मा. राज्यपालां चे निर्देश | अर्थसंकल्पीय तरतूद रूपये (१७२.०० कोटी निधीचे वाटप) | सन २०१८-१९ साठी आता वितरित करावयाचा ७० % प्रस्तावित निधी |
| १ | २ | ३ | ४ | ५ |
| १ | उर्वरित महाराष्ट्र | ५८.२२ % | १००.१४ | ७०.१० |
| २ | मराठवाडा | १८.७५% | ३२.२५ | २२.५७ |
| ३ | विदर्भ | २३.०३ % | ३९.६१ | २७.७३ |
|  | एकूण | १००% | १७२.०० | १२०.४० |
-------------------------------------------------------------------------------------------------------------------------------------------------------------
# Page 2
शासन निर्णय क्रमांकः मजम-२०१८/प्र.क्र.११०/जल-३
२. रुपये १२०.४० कोटी (रुपये एकशे वीस कोटी चाळीस लक्ष फक्त) एवढा निधी कोषागारातुन आहरित व संवितरित करण्यासाठी प्रादेशिक जलसंधारण अधिकारी, मृद व जलसंधारण विभाग, औरंगाबाद यांच्याकडे व्यवस्थापकीय संचालक, महाराष्ट्र जलसंधारण महामंडळ, औरंगाबाद यांच्या नांवे वितरित करण्यासाठी या शासन निर्णयान्वये सुपूर्द करण्यात येत आहे. तसेच प्रादेशिक जलसंधारण अधिकारी, मृद व जलसंधारण विभाग, औरंगाबाद यांना सदर अनुदान आहरण करुन संवितरण करण्याचे या आदेशाव्दारे प्राधिकृत करण्यात येत आहे.
३. निधीचे वितरण करताना महाराष्ट्र जलसंधारण महामंडळाने शासनाच्या सर्व नियमांचे पालन करावे.
(१) योजनांचा खर्च प्रशासकीय मान्यता / सुधारित प्रशासकीय मान्यतेच्या मर्यादेत राहील याची दक्षता घेण्यात यावी.
(२) योजनेच्या भूसंपादनासाठीचा निधी प्राथम्याने वितरित करण्यात यावा, विशेषत्वेकरुन भुसंपादन अधिनियमातील कलम १८ अंतर्गतच्या दायित्वाचे प्रदान प्रथम प्राधन्याने करावे.
(३) वितरित करण्यात येणाऱ्या निधीमधून भौतिकदृष्ट्या पूर्ण झालेल्या योजनांची प्रलंबित देयके प्राथम्याने अदा करण्यात यावीत. या योजनांच्या कामाची पूर्णत्व प्रमाणपत्रे तात्काळ सादर करण्यात यावीत.
(४) वित्त विभागाचे दिनांक १८ एप्रिल, २०१७ च्या शासन परिपत्रकातील सूचनांचे काटेकोर पालन करण्यात यावे.
(५) स्थगिती दिलेल्या योजना व्यतिरिक्त इतर योजनांच्या निधीचे तात्काळ वितरण करण्यात येवून खर्च करण्यात यावा व खर्चाचा अहवाल उपयोगिता प्रमाणपत्रासह आठ दिवसात शासनास सादर करण्यात यावा.
(६) स्थगिती दिलेल्या योजनांच्या स्थगिती संदर्भात महामंडळस्तरावर निर्णय घेण्याची आवश्यकता असून महामंडळाकडून स्थगिती उठविल्यानंतरच निधी वितरित करण्याची कार्यवाही करण्यात यावी.
(७) शासनाच्या सूचनांचे तंतोतत पालन करण्याच्या अटी शर्तीवर महामंडळाच्या व्यवस्थापकीय संचालक यांच्या स्तरावर योजनानिहाय निधी वितरीत करण्याचा निर्णय घेण्यात यावा. मात्र निधी वितरणा संदर्भात शासनाच्या निदेशांचे अनुपालन करण्यात आले नाही किंवा काही भंग करण्यात आला व यामुळे भविष्यात काही तक्रारी किंवा न्यायालयीन प्रकरणे उद्भवल्यास याबाबतची सर्वस्वी जबाबदारी ही व्यवस्थापकीय संचालक व मुख्य लेखा व लेखा परीक्षा अधिकारी (CAFO) यांचेवर राहील.
४. या प्रित्यर्थ होणारा खर्च मागणी क्रमांक झेड एच -५, प्रधान लेखाशिर्ष ४४०२, मृद व जलसंधारण यावरील भांडवली खर्च, १९० सार्वजनिक क्षेत्र तसेच इतर उपक्रमांमध्ये गुंतवणूक, (००) (०२) महाराष्ट्र जलसंधारण महामंडळाला भाग भांडवली अंशदान (४४०२ २८२३), ३२, अंशदाने (दत्तमत) (योजनांतर्गत) या लेखाशिर्षाखाली खर्ची टाकण्यात यावा व सन २०१८-१९ साठी केलेल्या तरतूदीतून भागविण्यात यावा.
५. हा शासन निर्णय वित्त विभाग, परिपत्रक क्र. अर्थसं - २०१८/प्र.क्र.६९/अर्थ-३, दिनांक ०२ एप्रिल, २०१८ अन्वये मिळालेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मजम-२०१८/प्र.क्र.११०/जल-३