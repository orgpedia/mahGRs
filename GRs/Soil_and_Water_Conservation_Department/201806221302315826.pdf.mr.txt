# Page 1
जलसंपदा विभागाच्या दिनांक ७.५.२०१८ च्या आदेशान्वये पदोन्नती पदोन्नती देण्यात देण्यात आलेल्या अधिकाऱ्यांना सविस्तर पदस्थापना देण्याबाबत
महाराष्ट्र शासन
मृद व जलसंधारण विभाग
शासन आदेश क्रमांकः आस्थाप-२०१८/प्र.क्र.९०/जल-२
मंत्रालय, मुंबई- ४०० ०३२.
दिनांक : २२.६.२०१८
वाचा : शासन आदेश क्र एसएलएस-१२१७/(३८३/२०१७)/आ वर्ग-१, दिनांक ७.५.२०१८.
आदेश : जलसंपदा विभागाच्या उपरोक्त संदर्भांकित दिनांक ७.५.२०१८ च्या आदेशान्वये कार्यकारी अभियंता यांना अधीक्षक अभियंता या पदावर पदोन्नती देवून त्यांना महसूली विभाग वाटप करण्यात आलेले आहेत. सदरहू पदोन्नती प्राप्त झालेल्या अधिकाऱ्यांपैकी श्री. शरद निळकंठराव तायडे हे दिनांक ३०.६.२०१८ रोजी नियत वयोमानानुसार सेवानिवृत्त होणार असल्याने केवळ पदोन्नतीच्या अनुषंगाने त्यांच्या सेवानिवृत्ती विषयक लाभावर विपरीत परिणाम होऊ नये ही बाब विचारात घेऊन त्यांना या विभागात रुजू करुन घेण्याचा निर्णय घेण्यात आला असून त्यांना वाटप करण्यात आलेल्या महसूली विभागांतर्गत खालीलप्रमाणे पदस्थापना देण्यात येत आहे.
--------------------------------------------------------------------------
| अ.क्र. | नाव | वाटप केलेला महसूल विभाग | पदस्थापना करण्यात आलेले कार्यालय |
| १. | श्री. शरद निळकंठराव तायडे | अमरावती | प्रादेशिक जलसंधारण अधिकारी, अमरावती |
--------------------------------------------------------------------------
२. वरीलप्रमाणे दर्शविण्यात आलेल्या सविस्तर पदास्थापनेच्या ठिकाणी श्री. तायडे यांनी तात्काळ रुजू होऊन त्याबाबतचा अहवाल आयुक्त, मृद व जलसंधारण आयुक्तालय, औरंगाबाद यांचेमार्फत शासनास सादर करावा.
३. शासन निर्णय दिनांक ३१.५.२०१७ मधील तरतुदीनुसार, मृद व जलसंधारण विभागात श्री. तायडे यांना पदोन्नतीने देण्यात आलेली पदस्थापना ही तात्पुरत्या कालावधीसाठी राहील. तसेच या विभागाकडे विकल्प दिलेल्या अधिकाऱ्यांच्या प्रादेशिक जलसंधारण अधिकारी संवर्गातील पदोन्नत्या होईपर्यंतच्या कालावधीकरिता किंवा श्री. तायडे हे सेवानिवृत्त होईपर्यंतच्या कालावधीसाठी, यापैकी जे आधी घडेल त्या कालावधीसाठी चालू ठेवण्यात येईल. त्यांच्या सेवानिवृत्तीपूर्वी विकल्प दिलेल्या अधिकाऱ्यांमधून पदोन्नतीने अधिकारी उपलब्ध झाल्यास त्यांना त्यांच्या मूळ जलसंपदा विभागाकडे परत पाठविण्यात येईल, या अटीच्या अधिन राहून श्री. तायडे यांना या विभागांतर्गत त्यांच्या नावासमोर स्तंभ ४ मध्ये दर्शविल्याप्रमाणे पदस्थापना देण्यात येत आहेत.
# Page 2
शासन आदेश क्रमांकः आस्थाप-२०१८/प्र.क्र. ९०/जल-२, दिनांक २२.०६.२०१८.