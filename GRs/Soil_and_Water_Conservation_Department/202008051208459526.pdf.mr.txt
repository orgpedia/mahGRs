# Page 1
साठवण तलाव अजनी (फुलआमला) ता. नांदगाव खंडेश्वर, जि. अमरावती या योजनेस सुधारीत प्रशासकीय मान्यता प्रदान करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : साठत २०१८/ प्र.क्र.१३३/जल-१
मंत्रालय, मुंबई-४०००३२
दिनांक :०५ ऑगस्ट,२०२०.
वाचा : १. शासन निर्णय क्रं. साठत/१५९२/प्र.क्र.२९०/जल-१/दि. ३.४.२०१३.
२. मृद व जलसंधारण शा.नि. क्रं. तांसस/२०१६/प्र.क्र ३८७/जल-१/दि. ०३.५.२०१८.
३. मुख्य अभियंता, लघु सिंचन (जलसंधारण), पुणे यांचे पत्र क्र.प्रशा-३/२८८३/ दि. २५.५.२०१८.
४. व्यय व अग्रक्रम समितीची बैठक दि. १८.२.२०१९.
प्रस्तावना: साठवण तलाव अजनी (फुलआमला), ता. नांदगावखंडेश्वर, जि. अमरावती ही योजना गोदावरी खोऱ्यातील वर्धा उपखोऱ्यातील बेंबळा पाणलोट क्षेत्रात अजनी स्थानिक नाल्यावर
प्रस्तावित आहे. या योजनेस संदर्भ क्रं.१ नुसार दरसुची सन २०१०-११ आधारीत रुपये ९.८४ कोटी किंमतीस मूळ प्रशासकीय मान्यता प्रदान केलेली होती.
मुख्य अभियंता, लघु सिंचन (जलसंधारण), पुणे यांचे संदर्भातील पत्र क्रं. ३ नुसार सन २०१६-१७ चे दरसुचीवर आधारीत रुपये ३०.८५ कोटी (रुपये तीस कोटी पंच्याऐंशी लक्ष मात्र ) इतक्या रकमेचा सुधारीत प्रशासकीय मान्यतेचा प्रस्ताव शासनास सादर केलेला आहे. प्रकल्पाअंतर्गत एकूण २४९ हेक्टर क्षेत्र सिंचनाखाली आणणे नियोजित आहे. सदर प्रस्तावानुसार लाभव्यय गुणोत्तर १.०७ येत असून आर्थिक परतावा दर १८.६६% इतका येतो व प्रति सघमी किंमत रुपये १,५८,२३४/- इतकी आहे. प्रतिसघमीच्या किंमतीच्या मापदंडामध्ये योजना असफल आहे. प्रकल्पावर रु. ८.८४/- कोटी खर्च झालेला आहे. सदर
योजेनची सु.प्र.मा. किंमत ही रुपये ५ कोटी पेक्षा जास्त असल्याने व योजना आर्थिक मापदंडात असफल असल्याने योजनेस व्यय व अग्रक्रम समितीची मान्यता आवश्यक असल्याने सदर समितीच्या मान्यतेसाठी प्रस्ताव नियोजन व वित्त विभागाच्या सहमतीकरीता सादर करण्यात आला . व्यय अग्रक्रम समितीची दि. १८.२.२०१९ च्या बैठकीत प्रस्ताव सादर
करण्यात आला.
# Page 2
शासन निर्णय क्रमांक: साठत २०१८/ प्र.क्र.१३३/जल -१
सदर योजनेच्या प्रथम सुधारीत प्रशासकीय मान्यता किंमत रुपये ९.८४ कोटी च्या तुलनेत प्रथम सुधारीत प्रशासकीय मान्यता किंमत रुपये २१.०१ कोटीने जास्त आहे. किंमत वाढीची कारणे पुढीलप्रमाणे आहेत.
----------------------------------------------
| अ.क्र | वाढीची कारणे | अधिक्य | अधिक्य टक्केवारी |
| १ | दरसूचीतील वाढ | २२१.६० | २२.५१ |
| २ | निविदा अधिक्य / कमी | -७५.३७ | -७.६६ |
| ३ | भुसंपादानातील वाढ | १८९६.५३ | १९२.६७ |
| ४ | परिमाणातील वाढ व भुस्तरातील बदल | ३४.५२ | ३.५१ |
| ५ | अनुषंगिक खर्चातील वाढ | २२.९५ | २.३३% |
|  | एकूण वाढ | २१००.१७ | २१३.३६ |
----------------------------------------------
मा. व्यय व अग्रक्रम समितीने बांधकामाची सद्यस्थिती किंमत वाढीची कारणमिमांसा इत्यादी बाबीचा परामर्श घेऊन साठवण तलाव अजनी (फुलआमला), ता. नांदगावखंडेश्वर, जि. अमरावती या योजनेच्या अंदाजपत्रकास सन २०१६-१७ च्या दरसुचीवर आधारीत रुपये ३०.८५ कोटी इतक्या रकमेला प्रथम सुधारीत प्रशासकीय मान्यता देण्याचा निर्णय दि. १८.२.२०१९ च्या बैठकीत घेतलेला आहे.
वरील वाढीसह साठवण तलाव अजनी (फुलआमला), ता. नांदगावखंडेश्वर, जि. अमरावती या योजनेची सुधारीत प्रशासकीय मान्यता किंमत रुपये ३०.८५ कोटी इतकी येत आहे. सदर प्रस्तावाची किंमत रु. २५ कोटीपेक्षा जास्त असल्याने संदर्भ क्रं. ३ नुसार राज्यस्तरीय तांत्रिक सल्लागार समितीकडून आर्थिक/तांत्रिक छाननी करण्यासाठी सदरचा प्रस्ताव समितीच्या दि. ११.९.२०१८ च्या (बैठक क्रं. ८ ) बैठकीत ठेवण्यात आलेला होता. राज्य स्तरीय तांत्रिक सल्लागार समितीने स्पष्ट अभिप्रायाविना सु.प्र. मा. निर्णयार्थ प्रस्ताव शासनास सादर केलेला आहे.
योजनेची किंमत रुपये ५ कोटी पेक्षा जास्त असल्याने व योजना आर्थिक मापदंडात असफल असल्याने योजनेस व्यय व अग्रक्रम समितीची मान्यता आवश्यक असल्याने प्रस्ताव राज्यस्तरीय तांत्रिक सल्लागार समितीच्या अभिप्रायास अनुसरुन व्यय व अग्रक्रम
पृष्ठ ६ पैकी २
# Page 3
शासन निर्णय क्रमांक: साठत २०१८/प्र.क्र.१३३/जल - १
समितीच्या दि. १८.२.२०१९ च्या बैठकीत ठेवण्यात आला असता सदर बैठकीत योजनेच्या सु.प्र. मा. प्रस्तावास व्यय व अग्रक्रम समितीने मान्यता दिलेली आहे.
सदर योजनेमुळे संबंधित भागातील पाण्याचे कायम दुर्भिक्ष कमी होण्याची शक्यता विचारात घेवून आर्थिक मापदंडात न बसणाऱ्या या योजनेस व्यय व अग्रक्रम समितीच्या मान्यतेने सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय:
१. साठवण तलाव अजनी (फुलआमला), ता. नांदगावखंडेश्वर, जि. अमरावती या योजनेच्या सन २०१६-१७ च्या दरसुचीवर आधारित रुपये ३०.८५ कोटी (रुपये तीस कोटी पंच्याऐंशी लक्ष मात्र ) इतक्या किंमतीच्या प्रस्तावास प्रथम सुधारीत प्रशासकीय मान्यता प्रदान करण्यात येत आहे. त्यापैकी रुपये ३०.३३ कोटी (रुपये तीस कोटी तेहतीस लक्ष मात्र) इतक्या कामाप्रित्यर्थ रक्कमेची व रुपये ०.५२ कोटी (रुपये बावन्न लक्ष मात्र) इतक्या अनुषंगिक खर्चाची तरतुद आहे.
सोबत उपशिर्षनिहाय तरतुदीचा गोषवारा दिलेला आहे.
२. सदर प्रकल्पाचे उर्वरीत काम नियोजित वेळेत व सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
मागणी क्रं. ZH-५ (०१) (०१) लहान पाटबंधारे योजना (४७०२ ए ०२८) १०१ ते २५० हे. सिंचनक्षमता (कार्यक्रम) ५३, मोठी बांधकामे ४. सदर सुधारीत प्रशासकीय मान्यता खालील अटींच्या अधीन राहून देण्यात येत आहे.
४.१.राज्यस्तरीय तांत्रिक सल्लागार समितीने उपस्थिती केलेल्या मुद्दयांची पूर्तता करण्यात यावी.
४.२.प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानूसार काम पूर्ण करण्यात यावे.
४.३. आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समोवशे करु नये.
पृष्ठ ६ पैकी ३
# Page 4
शासन निर्णय क्रमांक: साठत २०१८/ प्र.क्र.१३३/जल -१
४.४.प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.दि.
३१.७.२००० व मृद व जलसंधारण विभागाचे शा. नि. दि. २०.७.२०१८ नुसार पाणी वापर संस्था स्थापन करावी. व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
४.५.प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
४.६. सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्पयावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
४.७.प्रस्तुत योजनेचे उर्वरीत काम नियोजनाप्रमाणे पर्यत पूर्ण करण्यात यावे.
४.८.राज्यस्तरीतय तांत्रिक सल्लागार समितीच्या परिच्छेद २७ मधील मुद्दा क्रं. ६ मधील अभिप्राया नुसार कार्यवाही करण्यात यावी.
४.९.प्रस्तुत योजनेच्या सु.प्र.मा.चे आदेश निर्गमित झाल्यानंतर दोन वर्षात पूर्णत्व अहवाल देण्यात यावा.
५. सदर शासन निर्णय दि. १८.२.२०१९ रोजी झालेल्या मा. व्यय अग्रक्रम समितीच्या बैठकीतील निर्णयानुसार निर्गमित करण्यात येत आहे.
६. शासन निर्णय ग्राम विकास व जलसंधारण विभाग क्र. नागरी २०११/प्र.क्र. १९२ / निधी जल-१ दिनांक ०२ फेब्रुवारी २०१२ अन्वये निर्धारित तरतुदींचे काटेकोर अनुपालन करण्यात यावे.
७. शासन परिपत्रक क्र. प्रमा- २०१३/(७८५/१३)/ सिं. व्य. (कामे) दि. ०१.०१.२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
८. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, अमरावती यांनी त्रैमासिक प्रगती अहवाल शासनास अहवाल सादर करावा.काम झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
९. सदर शासन निर्णयाची अंमलबजावणी निर्गमित दिनांकापासून करण्यात यावी.
सदर शासन निर्णय नियोजन विभाग व वित्त विभाग यांच्या सहमतीने त्या विभागांचे अनौपचारिक संदर्भ अनुक्रमे क्रमांक नियोजन विभाग-१४९/१४३४/दि.२४.१०.२०१८ व अनौ.सं.क्रं.३३६/२०१८/व्यय-१५/दि. १७.११.२०१८ अन्वये निर्गमित करण्यात येत आहे.
पृष्ठ ६ पैकी ४
# Page 5
शासन निर्णय क्रमांक: साठत २०१८/प्र.क्र.१३३/जल - १
प्रस्तुत आदेश, प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 6