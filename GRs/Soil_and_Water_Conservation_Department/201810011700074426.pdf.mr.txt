# Page 1
पुर्व विदर्भातील को.प. बंधाऱ्याचे/व्दारयुक्त बंधाऱ्याचे मऊ भुस्तरावर पाया घेवून बंधारे बांधकामाच्या संकल्पनाबाबत....
महाराष्ट्र शासन
मृद व जलसंधारण विभाग
शासन परिपत्रक क्रमांक: कोपबं.-२०१८/प्र.क्र.२३०/जल-१
मंत्रालय, मुबई - ४०० ०३२
दिनांक: ०१ ऑक्टोंबर, २०१८
संदर्भ : १. महाराष्ट्र शासन, जलसंपदा विभाग, शासन परिपत्रक क्रं. आश्वासन २००८/(३१२/२००८)/भाग ५/मो.प्र.२,मंत्रालय,मुंबई - ३२. दि. ०४.६.२०१४ २. मुख्य अभियंता,लघु सिंचन (जलसंधारण) पुणे यांचे पत्र क्रं. प्रशा-१/४०५१/दि. ०९.८.२०१८ ३. अधीक्षक अभियंता, (धरण) संकल्पचित्र मंडळ,/ द.ध.४/३४६/२०१८/दि.२०.८.२०१८
प्रस्तावना - विदर्भातील जिल्हयामध्ये कोल्हापूर टाईप / द्वारे युक्त बंधाऱ्याचे काम करण्यासाठी बंधाऱ्याची जागा निवडतांना नदी पात्रात प्रस्तावित बंधाऱ्याच्या स्थळावर पायासाठी (Foundation) योग्य प्रतीचा खडक (Core Recovery ७० % ) संदर्भ क्रं. १ च्या शासन परिपत्रकानुसार सुमारे ७.५० मी. खोलीपर्यंत असणे आवश्यक आहे. मात्र पूर्व विदर्भात कठीण खडक साधारणत: ७.५० मी. खोलीपेक्षा जास्त खोलीवर आढळतो.
कोल्हापूर टाईप / द्वारयुक्त बंधाऱ्याचे संकल्पन करताना बंधाऱ्याची बॉडी वॉल आणि पिअर हे ७.५० मी. पेक्षा जास्तीच्या खोलीवर म्हणजे कठिण खडकापर्यंत नेल्यास बऱ्याच मोठया प्रमाणात बंधाऱ्याची किंमत येते व ते व्यवहार्य होत नाही. यासाठी पर्यायी उपाय म्हणून को.प.बंधाऱ्याचे संकल्पन करताना पाया (Foundation) करिता मऊ भुस्तरावर Raft ची तरतुद करावी लागते. असे Raft प्रस्तावित केलेले संकल्पनानुसार केलेली कामे सुस्थितीत व गळतीरहीत झाल्याचा अनुभव क्षेत्रीय स्तरावर निदर्शनास आले आहे.
कोल्हापूर टाईप बंधाऱ्याच्या कामांसाठी भुसंपादनाची आवश्यकता नसते व सदरची कामे लघु पाटबंधारे योजनांच्या तुलनेत कमी खर्चात व कमी कालावधीत सिंचन क्षमता निर्माण होऊन शेतकऱ्यांना सिंचनाचा फायदा होतो. त्यामुळे अशा कामांना पूर्व विदर्भात लोकप्रतिनिधीकडुन मोठया प्रमाणात मागणी आहे.
उपरोक्त बाबींच्या अनुषंगाने मऊ भुस्तरावरील संकल्पने V.N.I.T. नागपूर यांचेकडून तयार करुन संदर्भ क्रं. २ नुसार मुख्य अभियंता, लघु सिंचन (जलसंधारण) पुणे यांनी मध्यवर्ती संकल्प चित्र संघटना, नाशिक यांचेकडे संकल्पने vetting साठी सादर केली असता सदर संघटनेने त्यांचे संदर्भिय पत्र क्रं. ३ नुसार “मऊ भुस्तरावरील पाया असलेले को.प. बंधाऱ्याच्या संकल्पनाचा पूर्वानुभव नसल्याने सदर प्रकारचे संकल्पने V.N.I.T. / WAPCOS अथवा शासन मान्य तांत्रिक संस्थेकडून करुन घेवून सदर संकल्पनाबाबत निर्णय घेणेबाबत कळविले
# Page 2
शासन परिपत्रक क्रमांकः कोपबं.-२०१८/प्र.क्र.२३०/जल- १
आहे. त्यानुसार सदर वैशिष्ट्यपूर्ण ठिकाणी संकल्पन करताना खालील मार्गदर्शक सुचनांचे पालन करण्यात यावे.
शासन परिपत्रक :
१. सदर बंधाऱ्याचे प्र. मा. साठीचे अंदाजपत्रक तयार करण्यापूर्वी शासन निर्णय जलसंपदा विभाग दि.१०.०८.२०११ मधील तरतुदीनुसार सविस्तर सर्वेक्षण करण्यात यावे.
२. प्रकल्पस्थळी एम.आय. म्युन्युअल प्रमाणे तरतुदीनुसार विंधन छिद्रे (Bore Holes) घेण्यात यावी व तसेच पारगम्यता (permeability) करीता water Intake test घेण्यात यावे. विंधन छिद्रे (Bore Holes ) तसेच water Intake test निष्कर्षानुसार भुतांत्रीक अहवाल वरिष्ठ भुवैज्ञानिक यांचेकडून प्रमाणित करण्यात यावे. प्रमाणित केलेला भुस्तर हा Impervious / Semi Impervious असल्यास, बंधारे प्रस्तावित करण्यास हरकत नसावी. मात्र प्रमाणित केलेला भुस्तर हा Pervious किंवा Sandy layer आढळून आल्यास बंधारे प्रस्तावित करु नये.
३. वरिष्ठ भुवैज्ञानिक यांच्या अहवालानुसार कार्यकारी अभियंता / जिल्हा जलसंधारण अधिकरी यांनी भुस्तर वर्गीकरण प्रमाणित केल्यानंतर मऊ स्तरावरील पाया असलेल्या बंधाऱ्याचे संकल्पन V.N.I.T. / WAPCOS अथवा शासन मान्य तांत्रिक संस्थांकडून विहीत कार्यपद्धतीचा अवलंब करुन तयार करुन घ्यावे.
४. सदर तयार केलेल्या संकल्पनाचे मुख्य अभियंता, लघु सिंचन (जलसंधारण), पुणे, अधीक्षक अभियंता तथा प्रादेशिक जलसंधारण अधिकारी नागपूर व अधीक्षक अभियंता तथा प्रादेशिक जलसंधारण अधिकारी, अमरावती यांनी उपरोक्त सर्वेक्षण, वेगवेगळया चाचण्यांचे निष्कर्ष, भुस्तर वर्गीकरण व संकल्पनामधील समाविष्ट बाबींचा बारकाईने तांत्रिकदृष्टया सविस्तर अभ्यास करावा व सदर चे संकल्पन योग्य आहे किंवा कसे? याची कारणमिमांसा सहित संयुक्तपणे निर्णय घ्यावा.
५. योग्य असलेल्या संकल्पनास सक्षम अधिकाऱ्यांनी मान्यता द्यावी व त्यानंतरच प्रशासकीय मान्यता, तांत्रिक मान्यता व निविदेबाबतची कार्यवाही करावी.
६. सदर बंधारे हे Concrete Storage Structure असल्यामुळे बंधाऱ्याच्या पाया खालून गळती होणार नाही याची दक्षता कार्यक्षेत्रावरील अधिकाऱ्यांनी घेण्यात यावी.
७. अशा प्रकारच्या कामांची अंमलबजावणी करताना क्षेत्रीय स्तरावर विशेषत्वाने कामाचा दर्जा व गुणवत्ता उत्कृष्ट राखण्यासाठी विशेष पर्यवेक्षण करावे. कोणत्याही स्तरावर सदोष गुणवत्ता व दर्जा आढळल्यास संबंधीत क्षेत्रीय अधिकाऱ्यांना जबाबदार धरण्यात येईल.
पृष्ठ ३ पैकी २
# Page 3
शासन परिपत्रक क्रमांकः कोपबं.-२०१८/प्र.क्र.२३०/जल- १
८. सदरचे परिपत्रक हे पूर्व विदर्भातील जिल्हयासाठी तसेच प्रस्तावनेत नमूद केलेल्या वैशिष्टपूर्ण स्थळांसाठी ज्या ठिकाणी ७.५० मी. पेक्षाही जास्त खोलीवर कठिण खडक लागतो. अशा स्थळांवरील कोल्हापूर टाईप/ द्वारयुक्त बंधारेसाठी लागू राहील.
सदर परिपत्रकातील मार्गदर्शक सुचनांची अंमलबजावणी त्वरीत करण्यात यावी.