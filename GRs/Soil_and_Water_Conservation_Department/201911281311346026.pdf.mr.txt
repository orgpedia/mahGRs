# Page 1
वयाच्या ५०/५५ व्या वर्षापलिकडे/ अर्हताकारी सेवेच्या ३० वर्षानंतर शासकीय अधिकारी/ कर्मचारी यांचे सेवा पुनर्विलोकन करुन मुदतपूर्व सेवानिवृत्त करण्याबाबत विभागीय पुनर्विलोकन समिती स्थापन करणेबाबत.
महाराष्ट्र शासन
मृद व जलसंधारण विभाग
शासन निर्णय क्र . आस्थाप-२०१९/प्र.क्र.२९८/जल-२
मंत्रालय, मुबई -४०० ०३२.
दिनांक : २८ नोव्हेंबर, २०१९
वाचा- १) शासन निर्णय, सामान्य प्रशासन विभाग क्र.एलपीएल-२०१७/प्र.क्र.२१/का-पंधरा दिनांक १०.०६.२०१९.
शासन निर्णयः -
महाराष्ट्र नागरी सेवा (निवृत्तीवेतन) नियम १९८२ च्या नियम १०(४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी यांना वयाच्या ५०/५५ व्या वर्षी अथवा ३० वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पूनर्विलोकन करुन त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्यास अनुसरुन मृद व जलसंधारण विभागाअंतर्गत गट-अ व गट ब (राजपत्रित) अधिकारी यांच्या वयाच्या ५०/५५ वर्षापलिकडे किंवा अर्हताकारी सेवेची ३० वर्षाची अर्हताकारी सेवा यापैकी जे अगोदर घडेल त्यावेळी त्यांच्या सेवेत पुढे चालू राहण्याची पात्रापात्रता आजमाविण्याच्या दृष्टीने विहित निकषांच्या आधारे त्यांचे पुनर्विलोकन करुन शिफारस करण्यासाठी पुढीलप्रमाणे विभागीय पुनर्विलोकन समिती स्थापन करण्यात येत आहे.
-----------------------------------------------------------------
| १ | अप्पर मुख्य सचिव/ प्रधान सचिव / सचिव (मृद व जलसंधारण) | अध्यक्ष |
| २ | सह / उपसचिव (१) (मृद व जलसंधारण) | सदस्य |
| ३ | सह / उपसचिव (२) (मृद व जलसंधारण) | सदस्य |
| ४ | अवर सचिव (जल-२) (मृद व जलसंधारण) | सचिव |
-----------------------------------------------------------------
# Page 2