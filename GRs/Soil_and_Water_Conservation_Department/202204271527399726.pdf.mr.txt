# Page 1
आदर्शगांव योजनेंतर्गत आयोजित करण्यात येणाऱ्या प्रशिक्षण शुल्कात दरवाढ करणेबाबत....
महाराष्ट्र शासन
मृद व जलसंधारण विभाग
शासन निर्णय क्र. आगायो-२०२१/प्र.क्र.२८/जल-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २७ एप्रिल, २०२२
वाचा : १. शासन निर्णय, ग्राम विकास व जलसंधारण विभाग क्रमांक आगास-२०१२/प्र.क्र.३२ / जल-८, दिनांक २२ जानेवारी, २०१३ २. शासन निर्णय, सामान्य प्रशासन विभाग क्रमांक टीआरएन-०९/प्र.क्र.३९/०९/१२-अ, दिनांक २३ सप्टेंबर, २०११ ३. शासन निर्णय, सामान्य प्रशासन विभाग क्रमांक टीआरएन-२०१४/४४०/प्र.क्र.६६/१४/१२-अ, दिनांक ०१ नोव्हेंबर, २०१४ ४. शासन निर्णय, ग्राम विकास व जलसंधारण विभाग क्रमांक आगास-२०१३/प्र.क्र.१६२/जल-८, दिनांक १० मार्च, २०१५ ५. सदस्य सचिव, आदर्शगांव संकल्प व प्रकल्प समिती तथा संचालक, मृदसंधारण व पाणलोट क्षेत्र व्यवस्थापन, कृषि आयुक्तालय, महाराष्ट्र राज्य, पुणे यांचे पत्र क्र. आगायो/ लेखा / प्रशि. दरवाढ / ७५८८/२०२१-२२, दि. २५ फेब्रुवारी, २०२२
प्रस्तावना : नॅशनल वॉटरशेड डेव्हलपमेंट ट्रेनिंग सेंटर, हिंद स्वराज्य ट्रस्ट, राळेगणसिध्दी, ता. पारनेर, जि. अहमदनगर व यशवंत कृषि, ग्राम व पाणलोट विकास संस्था, हिवरेबाजार या दोन प्रशिक्षण संस्था तांत्रिक प्रशिक्षण देणाऱ्या संस्था आहेत. त्यामुळे या संस्थांकरिता तांत्रिक प्रशिक्षणाचे विषय, त्यांचा कालावधी प्रशिक्षणामध्ये अंतर्भुत असलेल्या बाबी या विचारात घेऊन, दि. २३.०९.२०११ मधील परिच्छेद क्र. २.२ मधील तरतूदीची पूर्तता करत असल्याने प्रशिक्षण शुल्कामध्ये अंतर्भुत बाबीकरिता बाबनिहाय आकारण्यात येणारे शुल्क तसेच प्रत्येक बाबीवरील दरवाढ विचारात घेता प्रति प्रशिक्षणार्थी प्रति दिन रु.५००/- दरामध्ये सुधारणा करुन रु.१०००/- (रुपये एक हजार ) इतक्या प्रशिक्षण शुल्क दरामध्ये वाढ करण्याची बाब शासनाच्या विचाराधीन होती.
शासन निर्णय : नॅशनल वॉटरशेड डेव्हलपमेंट ट्रेनिंग सेंटर, हिंद स्वराज्य ट्रस्ट, राळेगणसिध्दी, ता. पारनेर, जि. अहमदनगर व यशवंत कृषि, ग्राम व पाणलोट विकास संस्था, हिवरेबाजार या दोन प्रशिक्षण संस्था हया सामान्य प्रशासन विभाग शासन निर्णय दि. २३.०९.२०११ मधील परिच्छेद क्र. २.२ मधील तरतूदीची पूर्तता करत असल्याने प्रशिक्षण शुल्कामध्ये अंतर्भुत बाबीकरिता बाबनिहाय आकारण्यात येणारे शुल्क तसेच प्रत्येक बाबीवरील दरवाढ विचारात घेता प्रति प्रशिक्षणार्थी प्रति दिन रु.५००/
# Page 2
शासन निर्णय क्रमांकः आगायो-२०२१/प्र.क्र.२८/जल-८
दरामध्ये सुधारणा करुन रु.१०००/- (रुपये एक हजार) इतक्या प्रशिक्षण शुल्कास शासन मान्यता देण्यात येत आहे.
उपरोक्त दोन प्रशिक्षण केंद्रात आयोजित करण्यात येणाऱ्या प्रशिक्षणासाठी येणारा खर्च हा आदर्शगाव विकास कार्यक्रमासाठी मंजूर होणाऱ्या निधीतून करण्यात येतो. त्यामुळे प्रशिक्षणासाठी होणारा खर्च खालील लेखाशिर्षातून भागविण्यात यावा.
मागणी क्र. झेडएच-५, ४४०२ - मृद व जलसंधारण यावरील भांडवली खर्च, ( ००) (१०२ ) मृदसंधारण, (०१) पाणलोट क्षेत्र विकास कार्यक्रम, (०१) (०३) आदर्शगाव विकास कार्यक्रम, (४४०२४), ५३-मोठी बांधकामे.
# Page 3