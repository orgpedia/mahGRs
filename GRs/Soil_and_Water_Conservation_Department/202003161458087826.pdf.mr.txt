# Page 1
ल.पा.योजना गोपाळवाडी, ता. राजापूर जि. रत्नागिरी योजनेच्या दुरुस्तीच्या अंदाजपत्रकास प्रशासकीय मान्यता प्रदान करणेबाबत...
महाराष्ट्र शासन
मृद व जलसंधारण विभाग
शासन निर्णय क्रमांक: लपायो २०२०/प्र.क्र.१७/जल-१
मंत्रालय, मुंबई-४०० ०३२
दिनांक: १४ मार्च, २०२०
वाचा: १. पाटबंधारे विभाग, शासन निर्णय क्र.एमआयडब्लु-१७८०/७१६८४/(१८४/८०)/लपा-०४, दि.२/२/१९८१.
२. अपर आयुक्त जलसंधारण तथा मुख्य अभियंता, मृद व जलसंधारण प्रादेशिक क्षेत्र पुणे यांचे पत्र क्रं.
प्रशा-१/१९४, दि. २०/०१/२०१९
प्रस्तावना ल.पा.योजना गोपाळवाडी, ता. राजापूर जि . रत्नागिरी योजनेच्या अंदाजपत्रकास संदर्भ क्र. १ अन्वये मुळ प्रशासकीय मान्यता देण्यात आली आहे. योजनेची कामे सन १९९३ मध्ये पूर्ण करण्यात आली आहेत. सदर योजनेच्या सा.क्र.१६५ ते १७५ मी मध्ये गळती असल्याचे निदर्शनास आले. सदर गळती बंद करण्यासाठी सा.क्र.१५५ ते १८५ मी मध्ये इन्वर्टेड सँड फिल्टर ऐवजी ७२ मी तलांकापर्यत खोदकाम करुन या भागामध्ये कवच व गाभा भरावाचे काम प्रस्तावित करण्यात आले आहे.
सिंचन विमोचकाच्या दुरुस्ती संदर्भात उर्ध्वबाजुच्या प्रणालावरील भराव काढण्याऐवजी उर्ध्व व अधो बाजूच्या प्रणालामध्ये विहिरीसह संपूर्ण लांबीमध्ये ८०० मी.मी व्यासाचा लोखंडी पाईप टाकणे या पाईपला आतुन व बाहेरुन HDPE Coating करणे, लोखंडी पाईप व प्रणालाच्या पोकळीमध्ये Cementitious polymer Grout भरणे, धरणाच्या अधोबाजूस ८०० मी. मी व्यासाचे दोन स्लुईस व्हॉल्व बसविणे इ.तरतुदीसह अंदाजपत्रक तयार करण्यात आलेले आहे. सदर दुरुस्तीची कामे केल्यानंतर धरणाची साठवण क्षमता पुर्नस्थापित होणार आहे. त्यामुळे या प्रकल्पांतर्गत ११३ हेक्टर क्षेत्र सिंचनाखाली येणार आहे. ल.पा.योजना गोपाळवाडी, ता. राजापूर जि. रत्नागिरी प्रस्तावित पाणी साठवण क्षमता १७०६ सघमी आहे. त्यामुळे सदर ल.पा तलावाच्या विशेष दुरुस्तीच्या कामांस प्रशासकीय मान्यता देण्याची बाब शासनाच्या विचाराधिन होती. याबाबत शासनाने पुढील प्रमाणे निर्णय घेतलेला आहे.
शासन निर्णय : ल.पा.योजना गोपाळवाडी, ता. राजापूर जि. रत्नागिरी योजनेच्या विशेष दुरुस्तीच्या प्रस्तावास रु. ३,१२,९७,२९६/- (अक्षरी रुपये तीन कोटी,बारा लक्ष, सत्त्याण्णव हजार, दोनशे शहाण्णव फक्त ) या किंमतीच्या प्रस्तावास खालील अटींच्या अधीन राहून प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः लपायो-२०२०/प्र.क्र.१७/जल-१
1. शासन परिपत्रक क्र.प्रमा-२०१३/(७८५/१३)/ सिंव्य कामे, दि. १/१/२०१५ मधील मार्गदर्शक सूचनांचे नियंत्रक अधिकारी यांनी पालन करणे व अभिलेखे ठेवणे आवश्यक आहे.
II. अंदाजपत्रकात गृहीत धरलेले आराखडे/संकल्पने दरसूची बाह्य बाबी व वहन अंतरे तपासून अंदाजपत्रकास सक्षम स्तरावर तांत्रिक मान्यता प्रदान करावी.
III. प्रस्तावित कामांमुळे होण्याऱ्या खोदकाम / तोडफोड याद्वारे उपलब्ध होणारे बांधकाम साहित्याचा पूर्ण वापर करुन बचत साधावी.
IV. कामाचा खर्च उपलब्ध अनुदानातून प्रशासकीय मान्यतेच्या मर्यादेत करण्यात यावा व नियोजित वेळेत काम पूर्ण करण्यात यावे. सदरचे काम पूर्ण होईपर्यत त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचा पूर्णत्व अहवाल शासनास त्वरीत सादर करावा.
V. विषयांकित प्रशासकीय मान्यता अंदाजपत्रकातील तरतूदी, दर, वहनअंतर, संकल्पन व इतर तांत्रिक निकष याबाबतची संपूर्ण जबाबदारी क्षेत्रिय जिल्हा जलसंधारण अधिकारी तथा कार्यकारी अभियंता/प्रादेशिक जलसंधारण अधिकारी तथा अधिक्षक अभियंता यांची राहील.
VI. सदर प्रशासकीय मान्यता अंदाजपत्रकातील कामांसाठी कोणत्याही प्रयोजनार्थ मंजूर प्रशासकीय मान्यतेच्या मर्यादेबाहेर जाऊन, निधी वितरण अथवा अतिरिक्त खर्च करता येणार नाही. तसेच प्रस्तावास प्रशासकीय मान्यतेची मंजूरी दिल्यानंतर पुन्हा सुधारीत प्रशासकीय मान्यता देता येणार नाही.
VII. सदर दुरुस्ती काम पूर्ण झाल्यानंतर प्रकल्पाच्या लाभक्षेत्रातंर्गत पाणी वापर संस्था स्थापित करुन लाभक्षेत्र हस्तांतरीत करणेची संपूर्ण जबाबदारी जिल्हा जलसंधारण अधिकारी यांची राहील.
VIII. Pipe Conduit दुरुस्तीबाबत CDO / COEP / IIT मुंबई यांचे अभिप्राय घेण्याच्या अटीवर दुरुस्ती प्रस्तावास मान्यता देण्यात येत आहे.
या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
लेखाशिर्ष मागणी क्र. झेड एच- ५ ५३ मोठी बांधकामे (०२) (०२) लहान पाटबंधारे योजना ४७०२ ए ५५ १०१ ते २५० हेक्टर सिंचन क्षमता परिरक्षण व दुरुस्ती (कार्यक्रम)
पृष्ठ ३ पैकी २
# Page 3
शासन निर्णय क्रमांकः लपायो-२०२०/प्र.क्र.१७/जल-१
प्रस्तुत आदेश प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.