# Page 1
कृत्रिम भुजल पुनर्भरण बृहत आराखडा २०२० (Artificial Recharge to Ground Water २०२० Master Plan) अंमलबजावणीबाबत राज्यस्तरीय व जिल्हास्तरीय समिती गठीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: संकिर्ण-२०२३/प्र.क्र.२७२/जल-१
मंत्रालय, मुंबई -४०० ०३२
दिनांक: ०७ जुलै, २०२३.
वाचा: १. डॉ. नंदकुमारन पी. अध्यक्ष, केंद्रीय भुमीजल बोर्ड यांचे दि. २९ नोव्हेंबर २०२१ चे अर्धशासकीय पत्र.
२. श्री. वरदराजन, क्षेत्रिय निदेशक, केंद्रिय भुमी जल बोर्ड, नागपुर यांचा राज्यस्तरीय नोडल संस्था (SLNO) ची नियुक्ती करणेबाबतचे पत्र.
३. अ.मु.स., मृद व जलसंधारण विभाग यांचे दालनात दि. १९.०४.२०२३ रोजी केंद्रीय भूमीजल बोर्ड, भारत सरकार व भुजल सर्वेक्षण व विकास यंत्रणा यांच्या प्रतिनिधींसमवेत झालेली बैठक.
प्रस्तावना संदर्भ क्र. १ अन्वये केंद्रीय भूमीजल बोर्ड, भारत सरकार यांनी Master Plan for Artificial Recharge to Ground Water-२०२० ची बृहत योजना निर्गमित केली आहे. विविध भौगोलिक परिस्थितीनुसार राज्यातील जलधर पुनर्भरण (Aquifer Recharge) होणे करिता दीर्घकालीन भुजल नियोजन करून विविध कृत्रिम भुजल पुनर्भरण बांधकामांची योग्यता तपासून पाहण्याकरिता आराखडा तयार करण्यात आला आहे. सदर कृत्रिम भुजल पुनर्भरण बांधकामे हाती घेताना विविध प्रशासकीय विभागांचा सहभाग गरजेचा आहे, त्या करीता राज्यस्तरीय व जिल्हास्तरीय समिती स्थापन करणेबाबत केंद्रीय भूमीजल बोर्ड, भारत सरकार यांनी सुचित केले आहे.
सदर उपक्रम हे व्दिस्तरीय पध्दतीने राबविणे नियोजित असून निर्गमित मार्गदर्शक सुचनांनुसार सद्यस्थितीतील पुर्ण झालेली बांधकामे, वाहून जाणारे अतिरिक्त पावसाच्या पाण्याची उपलब्धता आणि राष्ट्रीय जलभृत मानचित्रण आणि प्रबंधन कार्यक्रम (NAQUIM) यांचेमार्फत तयार केलेला बृहत आराखडा यांवर आधारित गावनिहाय पुर्वव्यवहार्यता अहवाल तयार करणेकरिता राज्यस्तरीय आणि जिल्हास्तरीय समिती गठीत करण्याचे निर्देश आहेत. त्यानुषंगाने शासन पुढीलप्रमाणे निर्णय घेत आहे.
शासन निर्णय: राज्यात प्रस्तावित केलेल्या कृत्रिम पुनर्भरण कार्यक्रमाकरिता मृद व जलसंधारण विभागाची राज्यस्तरीय नोडल यंत्रणा म्हणून नियुक्ती करण्यात आलेली असून सदर यंत्रणेव्दारे खालील प्रमाणे नमुद कार्य पार पाडणे अपेक्षित आहे.
# Page 2
शासन निर्णय क्रमांकः संकिर्ण-२०२३/प्र.क्र.२७२/जल-१
१. प्रस्तावित कामांची पुर्वव्यवहार्यता अहवाल तयार करणे व सदर कामे निधी उपलब्धतेच्या अधीन राहून कामे पुर्ण करणे.
२. निधी उपलब्धतेच्या अधीन राहून कृत्रिम जलधर पुनर्भरण कार्यक्रमाअंतर्गत करावयाच्या कामांना मान्यता देणे व कामे पूर्ण करणे यासाठी राज्यस्तरीय व जिल्हास्तरीय समिती गठीत करणे.
३. केंद्रिय जलभुमी बोर्ड, भारत सरकार यांचेशी सल्लामसलत करून दर पाच वर्षानंतर सुक्ष्म पातळीवर पुर्नभरण योजना आखणे.
४. १:१०००० या मोजमापातील विकरणयुक्त थरांचे नकाशे (Thematic Layers ) तयार करण्यासाठी व अंमलबजावणी योग्य पुर्वव्यवहार्यता अहवाल तयार करणेसाठी जिल्हा व राज्यस्तरावर तज्ञ व्यक्तींचा समावेश असलेली भौगोलिक माहिती प्रणाली (GIS) प्रयोगशाळा स्थापन करणे.
५. प्रस्तावित कामांसाठी विविध योजनांतर्गत भौगोलिक माहिती प्रणाली (GIS) प्रयोगशाळेची उभारणी करणे व त्यासाठी तज्ञ व्यक्तींची नेमणूक करणेस्तव निधी तरतुद करणे.
त्यानुषगांने खालीलप्रमाणे राज्यस्तरीय व जिल्हास्तरीय समिती गठीत करण्यात येत आहे
अ) राज्यस्तरीय नोडल यंत्रणेची रचना
-------------------------------------------------------------
| अ.क्र. | प्रतिनिधी | पदनाम |
| १ | अ.मु.स./प्र. स./सचिव, मृद व जलसंधारण विभाग | अध्यक्ष |
| २ | अ.मु.स./ प्र. स./ सचिव, पाणीपुरवठा व स्वच्छता विभाग | सदस्य |
| ३ | अ.मु.स./प्र. स./सचिव, जलसंपदा विभाग | सदस्य |
| ४ | अ.मु.स./प्र. स./सचिव, महसुल व वन विभाग | सदस्य |
| ५ | अ.मु.स.प्र/ . स./ सचिव, ग्रामविकास विभाग | सदस्य |
| ६ | विभागीय निदेशक, केंद्रीय भुमीजल बोर्ड, भारत सरकार | सदस्य |
|  | आयुक्त, भुजल सर्वेक्षण व विकास यंत्रणा, पुणे | सदस्य सचिव |
-------------------------------------------------------------
पृष्ठ ४ पैकी २
# Page 3
शासन निर्णय क्रमांकः संकिर्ण-२०२३/प्र.क्र.२७२/जल-१
ब) जिल्हास्तरीय नोडल यंत्रणेची रचना
------------------------------------------------------------------------
| अ.क्र. | प्रतिनिधी | पदनाम |
| १ | जिल्हाधिकारी | अध्यक्ष |
| २ | मुख्य कार्यकारी अधिकारी, जिल्हा परिषद | उपाध्यक्ष |
| ३ | कार्यकारी अभियंता, जलसंपदा विभाग | सदस्य |
| ४ | कार्यकारी अभियंता, लघुसिंचन/पाणीपुरवठा विभाग, जिल्हा परिषद | सदस्य |
| ५ | केंद्रीय भुमीजल बोर्ड यांचे जिल्हास्तरीय प्रतिनिधी | सदस्य |
| ६ | उप वनसंरक्षक, महसुल व वन विभाग | सदस्य |
| ७ | जिल्हा वरिष्ठ भुवैज्ञानिक, भुजल सर्वेक्षण व विकास यंत्रणा | सदस्य सचिव |
| ८ | जलशक्ती केंद्राध्यक्ष | सह सदस्य सचिव |
------------------------------------------------------------------------
सदर कृत्रिम जलधर पुनर्भरण उपक्रम हे व्दिस्तरीय पध्दतीने राबविणे नियोजित असून जिल्हास्तरीय समिती निर्गमित मार्गदर्शक सुचनांनुसार सद्यस्थितीतील पुर्ण झालेली बांधकामे, वाहून जाणारे अतिरिक्त पावसाच्या पाण्याची उपलब्धता आणि राष्ट्रीय जलभृत मानचित्रण आणि प्रबंधन कार्यक्रम (NAQUIM) यांचेमार्फत तयार केलेला बृहत आराखडा यांवर आधारित कृत्रिम जलधर पुनर्भरण कार्यक्रमाकरिता गावनिहाय पुर्वव्यवहार्यता अहवाल तयार करेल व सदर गावनिहाय पुर्वव्यवहार्यता अहवालास राज्यस्तरीय समिती मान्यता देईल व केंद्रीय भूमीजल बोर्ड, भारत सरकार यांचेशी समन्वय साधेल.
# Page 4