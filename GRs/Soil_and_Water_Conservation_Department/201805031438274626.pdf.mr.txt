# Page 1
कोल्हापुर पद्धतीचा बंधारा धामणगाव पाट ता. अकोले, जि. अहमदनगर या योजनेस प्रथम सुधारित प्रशासकीय मान्यता प्रदान करणेबाबत...
महाराष्ट्र शासन
मृद व जलसंधारण विभाग
शासन निर्णय क्रमांकः कोपबं-१३१५/प्र.क्र.२९५/जल-१
मंत्रालय, मुंबई-४०० ०३२
तारीख: ३ मे, २०१८
वाचा मुख्य अभियंता, लघु सिंचन (जलसंधारण), पुणे कार्यालयाचे पत्र क्र.
प्रशा-३/धा.१४/५४४२/सह, दि.५/११/२०१५
प्रस्तावना : कोल्हापुर पद्धतीचा बंधारा धामणगाव पाट ता. अकोले, जि. अहमदनगर या योजनेच्या अंदाजपत्रकास प्रथम सुधारित प्रशासकीय मान्यता मिळण्याबाबतचा प्रस्ताव उपरोक्त संदर्भान्वये शासनास सादर करण्यात आला आहे.
या योजनेस जिल्हा परिषद अहमदनगर, जलव्यवस्थापन व स्वच्छता समिती सभा ठराव क्र.३६९ दिनांक २०/९/२०११ अन्वये रु.४२,९०,९३०/- किंमतीस सन २००९-१० च्या दरसूचीवर आधारित प्रशासकीय मान्यता प्रदान करण्यात आली आहे.
मूळ प्रशासकीय मान्यता प्राप्त किंमतीच्या तुलनेत सुधारित प्रशासकीय मान्यतेच्या अंदाजपत्रकात वाढ होत असून ही वाढ प्रामुख्याने, दरसूचीतील बदल, भूसंपादन किंमतीत वाढ,जास्त दराची निविदा स्वीकृती, परिणामातील वाढ इ. कारणांमुळे झाली आहे.
सदर योजने अंतर्गत १४१ सघमी साठवण क्षमतेच्या बंधाऱ्यामुळे ३९ हेक्टर क्षेत्र सिंचनाखाली येणार आहे.
या योजनेच्या लाभधारकांना सिंचनाचा लाभ मिळण्यासाठी योजनेस सुधारित प्रशासकीय मान्यता देण्याची बाब विचाराधीन होती.
शासन निर्णय : कोल्हापुर पद्धतीचा बंधारा धामणगाव पाट ता. अकोले, जि. अहमदनगर या योजनेच्या सन २०१३-१४ च्या दरसूचीवर आधारित कामाप्रित्यर्थ रु.८८,३१,६७९/- (रुपये अठ्ठयाऐंशी लक्ष एकतीस हजार सहाशे एकोणऐंशी फक्त) व अनुषंगिक खर्च रु.१,८४,३३६/- (रुपये एक लक्ष चौऱ्याऐंशी हजार तीनशे छत्तीस फक्त) असे एकूण रुपये ९०, १६,०१५/- (रुपये नव्वद लक्ष सोळा हजार पंधरा फक्त) किंमतीच्या प्रस्तावास खालील अटींच्या अधीन राहून सुधारित प्रशासकीय मान्यता प्रदान करण्यात येत आहे.
१) सुधारित प्रशासकीय मान्यतेच्या किंमतीच्या तरतुदीच्या मर्यादेत काम पूर्ण करण्यात यावे.
# Page 2
शासन निर्णय क्रमांकःकोपबं-१३१५/प्र.क्र.२९५/जल-१
२) कामे पूर्ण करुन योजना देखभाल दुरुस्तीसाठी नियमानुसार हस्तांतरीत करावी व हस्तांतरण झाल्यानंतर देखभाल दुरुस्तीचा खर्च लाभार्थ्यांकडून करण्यात यावा.
३) शासन निर्णय दिनांक ३१ जुलै २००० अन्वये या योजनेसाठी लाभधारकांची पाणी वापर संस्था स्थापन करणे अनिवार्य राहील.
४) ग्राम विकास व जलसंधारण विभाग, शासन निर्णय क्र. नागरी २०११/प्र.क्र.१९२ / निधी जल-१ दिनांक २ फेब्रुवारी २०१२ अन्वये विहीत तरतुदींचे पालन करण्यात यावे.
लेखाशिर्ष - मागणी क्र. एल – ३, २७०२ - लहान पाटबंधारे १९६ – जिल्हा परिषदांना (०२) लहान पाटबंधाऱ्यांची कामे महाराष्ट्र जिल्हा परिषद व पंचायत समिती अधिनियम, १९६१ यांच्या कलम १८३ अन्वये जिल्हा परिषदांना योजनांतर्गत अनुदान (०२)(०२) लहान पाटबंधाऱ्यांची कामे राज्य एकात्मिक निधी योजना (२७०२ ४७५४) ३१, सहाय्यक अनुदाने (वेतनेतर) या लेखाशिर्षातून खर्च भागविण्यात यावा
हा शासन निर्णय नियोजन विभागाच्या अनौसं.क्र. १५८/का. १४३४, दिनांक ६ ऑगस्ट २०१६ व वित्त विभागाच्या अनौपचारिक संदर्भ क्र. ४००/२०१६/व्यय १५, दिनांक १४ सप्टेंबर, २०१६ अन्वये मिळालेल्या मान्यतेस अनुसरुन निर्गमित करण्यात येत आहे.
# Page 3
# Page 4