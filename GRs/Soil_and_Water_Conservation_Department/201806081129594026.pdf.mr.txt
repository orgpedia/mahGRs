# Page 1
जलयुक्त शिवार अभियानातील गावांकरिता सिमेंट नाला बांध / साठवण बंधारा / रिजार्च बंधारे यांच्या आर्थिक मापदंडाबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः सासिबं-२०१४/प्र.क्र.२०९/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : १२ जून, २०१८
वाचा: (१) मृद व जलसंधारण विभाग, शासन निर्णय क्रमांक: सासिबं२०१४-/प्र.क्र.२०९/जल-७, दिनांक २३ जून, २०१७.
(२) मृद व जलसंधारण विभाग, शासन पत्र क्र. सासिबं२०१४-/प्र.क्र.२०९/जल-७, दिनांक २३ मार्च, २०१८.
प्रस्तावना जलयुक्त शिवार अभियान हा राज्य शासनाचा अत्यंत महत्वाकांक्षी कार्यक्रम असून यामध्ये पाणलोट क्षेत्र आधारीत मृद व जलसंधारणाच्या विविध उपचार करण्यात येतात. सिमेंट नाला बांध या जलसंधारणाच्या उपचाराकरिता भौतिक व आर्थिक मापदंडाबाबत संदर्भाधीन दिनांक २३ जून, २०१७ रोजीच्या शासन निर्णयान्वये एकत्रित मार्गदर्शक सूचना निर्गमीत करण्यात आल्या होत्या. जलयुक्त शिवार अभियानातील गावे जल परिपूर्ण होण्याच्या दृष्टीने सिमेंट नाला बंधारे आवश्यक असल्यास व आर्थिक मापदंडात बसत असल्यास अशा बंधाऱ्यांकरिता भौतिक निकष शिथील करण्याचे अधिकार जिल्हास्तरीय समितीला देण्यात आलेले आहेत.
जलयुक्त शिवार अभियानांतर्गत सिमेंट नाला बांध व अनुषंगीक बांधकामांना प्रशासकीय मान्यता घेणे व कामांची अंमलबजावणी करणे सुरळीत होऊन जलयुक्त शिवार अभियानांतर्गतच्या कामांना गती येण्यासाठी जलयुक्त शिवार अभियानातील गावांसाठी सिमेंट नाला बांध / साठवण बांध / रिचार्ज बांध या जलसंधारणाच्या उपचाराकरिता आर्थिक मापदंडामध्ये सुधारणा करण्याची बाब शासनाच्या विचाराधीन होती.
शासननिर्णय सिमेंट क्राँक्रीट नालाबांध या जलसंधारणाच्या उपचाराकरीता जलसंपदा विभाग शासन निर्णय क्रमांक मापदंड २२१४/(२६३/२०१४)/भाग२-२/२०१४/लपा-२, १९ जुलै, २०१६ नुसार ० ते १५० हे. क्षमतेच्या कोल्हापूरी बंधाऱ्याकरिता निश्चित करण्यात आलेल्या प्रति सघमी (TCM) आर्थिक मापदंड वापरण्यात यावेत, अशा सुचना शासन निर्णय दिनांक २३ जून, २०१७ मधील परिच्छेद ५ नुसार दिलेल्या आहेत. तरी आता जलयुक्त शिवार अभियानातील गावाकरिता सिमेंट नाला बांध / साठवण बांध / रिचार्ज बांध या जलसंधारणाच्या उपचाराकरिता जलसंपदा विभाग शासन निर्णय क्र. मापदंड २२१४/(२६३/२०१४)/
# Page 2
शासन निर्णय क्रमांकः सासिबं-२०१४/प्र.क्र.२०९/जल-७
भाग२-२/२०१४/लपा-२, मंत्रालय, मुंबई दि. १९ जुलै, २०१६ नुसार ० ते १५० सघमी क्षमतेच्या कोल्हापूरी बंधाऱ्याकरिता निश्चित करण्यात आलेल्या रु. / सघमी (Rs / TCM) आर्थिक मापदंडाच्या १.४ पट वापरण्यास मान्यता देण्यात येत आहे.
# Page 3