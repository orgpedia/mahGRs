# Page 1
केंद्र शासन पुरस्कृत लहान पाटबंधारे योजनांची ६ वी प्रगणना कार्यक्रम व प्रथम जलसाठा गणना कार्यक्रमासाठी निधीचे वितरण करणेबाबत.
महाराष्ट्र शासन
मृद व जलसंधारण विभाग
शासन निर्णय क्र. प्रगण-२०१८/प्र.क्र.४४९/जल-४
मंत्रालय,मुंबई-४०० ०३२
दिनांक : ३० नोव्हेंबर, २०२३.
वाचा : १) शासन परिपत्रक वित्त विभाग क्र. अर्थसं-२०२२/प्र.क्र.४०/अर्थ-३, दिनांक १२ एप्रिल, २०२२.
२) केंद्र सरकारच्या जलसंसाधन, नदी विकास व गंगा पुनरुज्जिवन विभाग, जलशक्ति मंत्रालयाचे पत्र क्र. व्ही-५७०२६/१/२०१८-एम आय (सांख्य)/२५२, दिनांक ०९ नोव्हेंबर, २०२३.
प्रस्तावना : केंद्र सरकार पुरस्कृत लघु पाटबंधारे योजनांच्या प्रगणना कार्यक्रमासाठी चालू आर्थिक वर्षात रुपये १०.०० कोटी निधीची तरतूद करण्यात आली आहे. त्यासाठी केंद्र सरकारने कार्यक्रमनिहाय मंजूर केलेला व प्रत्यक्षात राज्य शासनाच्या एकत्रित निधीमध्ये जमा झालेल्या निधीच्या मर्यादेमध्ये अर्थसंकल्पीत निधीचे वितरण करण्यात येते. त्यानुसार संदर्भिय अ. क्र. २ येथील केंद्र शासनाच्या पत्रानुसार मंजूर होवून राज्य शासनाकडे उपलब्ध झालेला निधी वितरीत करण्याबाबत शासनाने खालीलप्रमाणे निर्णय घेतला आहे.
निर्णय : राज्यातील लघुपाटबंधारे योजनांची ६ वी प्रगणना व प्रथम जलसाठा गणनांचा कार्यक्रमांतर्गत खर्च भागविण्याकरिता केंद्र शासनाने संदर्भीय पत्रान्वये मंजुर केलेला रुपये १२५.०० लक्ष (अक्षरी रुपये एक कोटी पंचवीस लक्ष फक्त) इतका निधी गणना आयुक्त तथा आयुक्त, मृद व जलसंधारण, औरंगाबाद यांच्याकडे पुढील विनियोगासाठी सुपुर्द करण्यात येत आहे.
२. वरील निधीचा विनियोग केंद्र शासनाच्या संदर्भीय क्र. २ येथील पत्रामधील बाबींसाठी करण्यात यावा व त्यासाठी शासन निधी वितरणाच्या संदर्भीय अ.क्र.१ येथील परिपत्रकातील अटी व शर्तींचे अनुपालन करण्यात यावे.
३. याशिवाय सदर निधीचा विनियोग करतांना केंद्र शासनाच्या वित्त मंत्रालयाने तसेच जलशक्ती मंत्रालयाने यासंदर्भात वेळोवेळी निर्गमित केलेल्या कार्यपध्दती, मार्गदर्शक सूचना व अटी- शर्तींचे अनुपालन करण्याची दक्षता घेण्यात यावी.
४. प्रगणना आयुक्तांनी याद्वारे वितरीत करण्यात आलेला निधी आहरित करून विहीत कालमर्यादेत SNA खात्यात जमा करण्याबाबत पुढील आवश्यक कार्यवाही त्वरेने करावी.
५. सदरचा खर्च पुढील लेखाशिर्षाखाली खर्ची टाकण्यात यावा आणि सन २०२३-२४ या आर्थिक वर्षाच्या मंजूर तरतूदीमधून भागविण्यात यावा.
# Page 2
शासन निर्णय क्रमांकः प्रगण-२०१८/प्र.क्र.४४९/जल-४
मागणीक्र.झेडएच-३,
२७०२, लहान पाटबंधारे
८०, सर्वसाधारण
(०२) सनियंत्रण व मुल्यमापन
(०२) (०२) लहान पाटबंधारे योजनांची प्रगणना (केंद्र पुरस्कृत योजना)
२७, लहान बांधकामे (कार्यक्रम) (२७०२९१९३)
६. गणना आयुक्त तथा आयुक्त, मृद व जलसंधारण (म.रा), औरंगाबाद यांनी वरील खर्चाची उपयोगिता प्रमाणपत्रे आवश्यक त्या माहितीसह केंद्र सरकारकडे निर्धारित कालावधीमध्ये सादर करावीत.
७. प्रस्तुत आदेश वित्त विभागाच्या संदर्भीय परिपत्रकान्वये प्रशासकीय विभागास प्राप्त झालेल्या सहमतीनुसार निर्गमित करण्यात येत आहे.
८. प्रस्तुत आदेश डिजीटल स्वाक्षरीने साक्षांकित करण्यात आले असुन महाराष्ट्र शासनाच्या