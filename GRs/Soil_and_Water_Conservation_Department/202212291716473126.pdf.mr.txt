# Page 1
एकात्मिक पाणलोट विकास कार्यक्रम सन २०२२-२३, गतिमान पद्धतीने पाणलोट विकसीत करण्याबाबत.
महाराष्ट्र शासन
मृद व जलसंधारण विभाग
शासन निर्णय क्रमांकः गपावि-२०२२/प्र.क्र.४२६/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २९ डिसेंबर, २०२२
वाचा: १) ग्राम विकास व जलसंधारण विभाग, शासन निर्णय क्रमांक जलसं १०९५/प्र.क्र.२५०/ जल-७, दि. ३० जानेवारी, १९९६ २) ग्राम विकास व जलसंधारण विभाग, शासन निर्णय क्रमांक आदर्श २००७/प्र.क्र.१२१/ जल-७, दि. ३० नोव्हेंबर, २००७ ३) ग्राम विकास व जलसंधारण विभाग, शासन निर्णय क्रमांकः जलसं २००८/प्र.क्र.५६/ जल-७, दिनांक ११ एप्रिल, २००८ व दि.१७ एप्रिल, २००८ ४) वित्त विभाग, शासन परिपत्रक क्रमांक:- अर्थसं - २०२२/प्र.क्र.४३/अर्थ-३, दिनांक ४ एप्रिल, २०२२ ५) वित्त विभाग, अ.शा. पत्र क्रमांक :- अर्थसं-२०२२/प्र.क्र.४३/अर्थ-३, दिनांक ५ एप्रिल, २०२२ ६) संचालक, मृद संधारण व पाणलोट क्षेत्र व्यवस्थापन, पुणे यांचे पत्र जा.क्रमांक - मृदस / मृद-४/२०२२-२३.मा.नि/३५२८५/२०२२, दि. १८ ऑक्टोबर, २०२२
प्रस्तावना :
अपूर्ण पाणलोटांची कामे जलद गतीने पूर्ण करण्याच्या उद्देशाने संदर्भाधीन शासन निर्णय दि.३० नोव्हेंबर, २००७ अन्वये राज्यातील ३५३ तालुक्यात प्रत्येकी किमान १ याप्रमाणे ३५३ पाणलोट गतिमान पद्धतीने पूर्ण करण्याचा धडक कार्यक्रम राबविण्याचा निर्णय घेण्यात आला आहे.
सदर योजनेंतर्गत सन २००७-०८ पासून आजपर्यंत ७९३४ पाणलोट पूर्ण झाले आहेत.
संचालक, मृद संधारण व पाणलोट क्षेत्र व्यवस्थापन, पुणे यांनी संदर्भाधीन दिनांक १८ ऑक्टोबर, २०२२ च्या पत्रान्वये निधी मागणी केल्यानुसार, सन २०२२-२३ या आर्थिक वर्षाकरिता एकात्मिक पाणलोट विकास कार्यक्रमांतर्गत अपूर्ण पाणलोट प्रकल्प गतीमान पद्धतीने पूर्ण करण्यासाठी प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णयः
एकात्मिक पाणलोट विकास कार्यक्रम ही योजना सन २०२२-२३ या वित्तीय वर्षामध्ये राबविण्यास मान्यता देण्यात येत आहे. या कार्यक्रमांतर्गत संदर्भाधीन दि. ३० नोव्हेंबर, २००७ च्या शासन निर्णयातील अटी व शर्तीप्रमाणे राज्यातील प्रगतीपथावरील अपूर्ण पाणलोट गतीमान पद्धतीने पूर्ण करण्यास मंजूरी देण्यात येत आहे.
# Page 2
शासन निर्णय क्रमांकः गपावि-२०२२/प्र.क्र.४२६/जल-७
२. एकात्मिक पाणलोट विकास कार्यक्रम सन २०२२-२३ मध्ये गतिमान पद्धतीने पूर्ण करण्यासाठी राज्यस्तरावर रू. ३०.०० कोटी निधी अर्थसंकल्पीत करण्यात आला आहे. त्यापैकी वित्त विभागाच्या संदर्भाधीन दि.४ एप्रिल, २०२२ च्या परिपत्रकानुसार व दि. ५ एप्रिल, २०२२ च्या अ. शा. पत्रानुसार अर्थसंकल्पीत करण्यात आलेल्या निधीपैकी रू.१०.५० कोटी निधी वितरणासाठी उपलब्ध झाला आहे. त्यानुसार, संचालक, मृद संधारण व पाणलोट क्षेत्र व्यवस्थापन, पुणे यांच्या पत्रामध्ये नमूद ठाणे, जळगाव व गोंदिया जिल्ह्यातील मिळून एकूण ३७ पाणलोटांना सुकाणू समितीने दिलेल्या मंजूरीच्या अनुषंगाने रक्कम रु.१०.५० कोटी (रुपये दहा कोटी पन्नास लक्ष फक्त) इतका निधी वितरित करण्यास मान्यता देण्यात येत आहे.
३. सदर निधी संबंधित ठाणे, जळगाव व गोंदिया या जिल्ह्यांना वितरीत करण्यासाठी आयुक्त (कृषि), महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. तसेच, सदर निधी संबंधित जिल्ह्यांना वितरीत करण्यास आयुक्त (कृषि), पुणे यांना प्राधिकृत करण्यात येत आहे.
४. या शासन निर्णयान्वये मान्यता देण्यात आलेल्या उपरोक्त कामांसाठी झालेला खर्च हा “मागणी क्र. झेड एच-५, (०१) (०२) मृद संधारणाच्या उपाययोजनांद्वारे जमिनीचा विकास (कार्यक्रम) ५३, मोठी बांधकामे, ४४०२ २८१४ या लेखाशिर्षाखाली दर्शविण्यात यावा.
५. सदर मंजूर केलेला निधी हा ज्या प्रयोजनासाठी वितरीत करण्यात आला आहे, त्याच प्रयोजनासाठी खर्च होईल याची जबाबदारी आयुक्त (कृषि), पुणे यांची राहील. मंजूर केलेल्या निधीतून झालेल्या कामांचा मासिक प्रगती अहवाल न चुकता शासनास सादर करावा.
६. हा शासन निर्णय वित्त विभागाचे परिपत्रक क्र. अर्थसं - २०२२/ प्र.क्र.४३/ अर्थ-३, दिनांक ४ एप्रिल, २०२२ व अ.शा.पत्र क्र. अर्थसं-२०२२/प्र.क्र.४३ / अर्थ-३, दिनांक ५ एप्रिल, २०२२ अन्वये प्रशासकीय विभागाला दिलेल्या अधिकारास अनुसरून निर्गमित करण्यात येत असून सदर परिपत्रकामधील अटी व शर्तीचे काटेकोरपणे पालन करण्याची दक्षता घेण्यात यावी.
# Page 3