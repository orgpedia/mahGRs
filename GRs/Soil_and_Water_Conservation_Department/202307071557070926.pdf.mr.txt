# Page 1
लेखाशिर्ष - ८६७४ खालील प्रतिभूती ठेवी, पाझर तलाव सांजा, मौजा सांजा ता.
जि. उस्मानाबाद. (भुसंपादन निधी)
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०१८/प्र.क्र.१४४/जल-४
मंत्रालय, मुंबई - ४०० ०३२.
दिनांक:०४ जुलै, २०२३.
वाचा: १) शासन परिपत्रक वित्त विभाग क्र.न्याखभ-२०१५/प्र.क्र.१९६/अर्थ-२,दि.१२/०८/२०१४ आणि क्र. न्याखभ-२०१५/प्र.क्र.१३१/अर्थ-२,दिनांक ३ जून, २०१५.
२) वित्त विभाग शासन निर्णय क्र. अर्थसं-२०२३/प्र.क्र.४०/अर्थ-३, दि. १२/०४/२०२३.
३) जिल्हा जलसंधारण अधिकारी, जिल्हा परिषद (ल.पा.), उस्मानाबाद यांचे पत्र क्र. जिपउ/ लपावि / भूसं/ कावि-२८५/२०२३, दिनांक ३०/०३/२०२३.
प्रस्तावना:
जिल्हा परिषद, उस्मानाबाद अंतर्गत पाझर तलाव सांजा ता. जि. उस्मानाबाद या प्रकल्पाशी संबंधित भूसंपादन प्रकरणातील एल. ए. आर. क्रमांक ३७७ / २००९ मध्ये संपादित जमीनीच्या वाढीव मोबदल्यासंदर्भात दिवाणी न्यायाधीश (वरिष्ठ स्तर), उस्मानाबाद यांच्या दिनांक ०२/०५/२०१४ च्या आदेशाविरुध्द मा. उच्च न्यायालय, खंडपीठ औरंगाबाद येथे प्रथम अपील (एफ. ए.एस.टी.) क्रमांक २८६६/२०१७ द्वारे सिव्हील अॅप्लिकेशन्स दाखल करण्यात आली होती. त्यावर मा. उच्च न्यायालयाने दिनांक २४/०१/२०२० रोजीच्या आदेशान्वये दहा आठवडयात जमा करण्याबाबत आदेशित केले आहे. त्यानुषंगाने संदर्भिय क्र. ३ च्या प्रस्तावावर वित्त विभागाच्या संदर्भिय परिपत्रकांमधील सूचना विचारात घेवून खालीलप्रमाणे निर्णय घेण्यात आला आहे.
निर्णय :
पाझर तलाव सांजा, मौजे सांजा ता. जि. उस्मानाबाद या प्रकल्पाशी संबंधित उपरोक्त एल.ए.आर.
मध्ये उप विभागीय अधिकारी तथा भूसंपादन अधिकारी, उस्मानाबाद यांनी परिगणना केल्यानुसार रुपये ९०२.३२ लक्ष (अक्षरी नऊ कोटी दोन लक्ष बत्तीस हजार फक्त) इतकी वाढीव रक्कम मा. उच्च न्यायालयामध्ये जमा करण्यासाठी याद्वारे शासनाची मान्यता प्रदान करण्यात येत आहे.
२. जिल्हा जलसंधारण अधिकारी, जिल्हा परिषद (ल.पा.), उस्मानाबाद, उप विभागीय अधिकारी तथा भूसंपादन अधिकारी, उस्मानाबाद यांनी पुढील अटींची तातडीने पूर्तता करण्याची दक्षता घ्यावी :
अ) उपरोक्त रक्कम जमा करण्यासाठी झालेला विलंब क्षमापित करण्याची व त्यानुषंगाने ही रक्कम जमा करण्यासाठी मुदत वाढवून मिळण्याची विनंती मा. न्यायालयास करण्यात यावी.
ब) त्यानतंर सदरहू मंजूर झालेल्या रक्कमेचा तातडीने न्यायालयात भरणा करावा व चलनाची प्रमाणित प्रत त्वरेने शासनास सादर करावी.
क) यासंदर्भातील भूसंदर्भ प्रकरणामध्ये रक्कम संबंधितांना अदा करण्याबाबत वरिष्ठ न्यायालयाकडून स्थगिती आदेश प्राप्त करुन घेण्याच्या दृष्टीने कसोशीने कार्यवाही करावी.
# Page 2
शासन निर्णय क्रमांक : भूसंपा-२०१८/प्र.क्र.१४४/जल-४ प्रस्तुत न्यायालयीन प्रकरणात मा. वरिष्ठ न्यायालयाचा अंतिम निर्णय लागल्याशिवाय किंवा वरिष्ठ न्यायालयाच्या निदेशाशिवाय तसेच राष्ट्रीयकृत बँकेच्या हमीशिवाय (राष्ट्रीयकृत बँकेची हमी उच्च न्यायालयाच्या अंतिम निर्णयापर्यंत Valid असणे आवश्यक राहील.) संबंधितांना रक्कम वितरीत करण्यात येवू नये, अशी लेखी विनंती सरकारी वकीलांमार्फत न्यायालयास करण्यात यावी.
इ) या प्रकरणी कोणत्याही खातेदारास मा. न्यायालयामार्फत कोणत्याही बाबतीत दुहेरी फायदा होणार नाही याची उप विभागीय अधिकारी तथा भूसंपादन अधिकारी, उस्मानाबाद यांनी दक्षता घ्यावी.
ई) लेखाशिर्ष ८६७४ - शासनाने ठेवलेल्या प्रतिभूती ठेवी अंतर्गत येणाऱ्या न्यायालयाच्या किंवा न्यायाधिकरणाच्या न्यायनिर्णयाची, हुकुमनाम्याची किंवा निवाडयाची पूर्ती करण्याबाबत वित्त विभागाने दिनांक १२/०८/२०१४ व ३/०६/२०१५ रोजी परिपत्रके निर्गमित केली आहेत.
त्यानुसार तसेच अशा प्रकरणी वेळोवेळी निर्गमित करण्यात आलेल्या परिपत्रक / शासन निर्णयान्वये दिलेल्या निदेशानुसार कार्यवाही करावी.
३. याबाबत होणारा खर्च हा “ ८६७४- शासनाने ठेवलेल्या प्रतिभूती ठेवी - १०१, शासनाने ठेवलेल्या प्रतिभूती ठेवी- (अ) न्यायालयाकडे जमा केलेल्या प्रतिभूती रक्कमा (लेखाशिर्ष संकेतांक ८६७४ ००१९)" या लेखाशीर्षाखाली सन २०२३-२४ या वित्तीय वर्षाच्या मंजुर अनुदानातून भागविण्यात यावा.
४. उपरोक्त लेखाशीर्षाखाली देण्यात आलेली मंजूर रक्कम ही अंतिम आहे. त्यानुषंगाने
अ) जर वरिष्ठ न्यायालयात दाखल करण्यात आलेल्या अपिलाचा अंतिम निकाल शासनाच्या बाजूने लागला तर या आदेशान्वये मंजूर करण्यात आलेली रक्कम न्यायालयाकडून काढून त्या रकमेचा भरणा “८६७४- शासनाने ठेवलेल्या प्रतिभूती ठेवी-१०१, शासनाने ठेवलेल्या प्रतिभूती ठेवी- (अ) न्यायालयाकडे जमा केलेल्या प्रतिभूती रक्कमा (लेखाशिर्ष संकेतांक ८६७४ ००१९) ” या लेखाशिर्षाखाली करावा लागेल. मात्र
ब) जर वरिष्ठ न्यायालयाचा निकाल शासनाच्या विरुध्द बाजुने लागला तर सदरहू रक्कम जिल्हा परिषदेशी संबंधित “ल.पा. योजनांसाठी भूसंपादन” लेखाशिर्ष ३४५१-२४४१ (३१) या लेखाशिर्षाखाली जमा दर्शवून खर्ची टाकावा लागणार आहे. त्या परिस्थितीमध्ये जिल्हा जलसंधारण अधिकारी, जिल्हा परिषद (ल.पा.), उस्मानाबाद हे आवश्यक त्या “भारीत निधी” मंजुरीबाबतचा सविस्तर प्रस्ताव विहीत मार्गाने शासनाच्या मान्यतेसाठी सादर करतील.
५. उप विभागीय अधिकारी तथा भुसंपादन अधिकारी, उस्मानाबाद यांनी मा. वरिष्ठ न्यायालयामधील अपिलाचा निकाल लागल्याबरोबर या प्रकरणी आवश्यक ती कार्यवाही त्वरीत करावी आणि केलेल्या कार्यवाहीचा अहवाल जिल्हा जलसंधारण अधिकारी, जिल्हा परिषद (ल.पा.), उस्मानाबाद यांचे मार्फत शासनास सादर करावा.
पृष्ठ ३ पैकी २
# Page 3
शासन निर्णय क्रमांक : भूसंपा-२०१८/प्र.क्र.१४४/जल-४ ६. प्रस्तुत आदेश वित्त विभागाच्या संदर्भिय परिपत्रकान्वये प्रशासकिय विभागास प्रदान केलेल्या शक्तीनुसार निर्गमित करण्यात येत आहेत.