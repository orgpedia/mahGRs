# Page 1
लेखाशिर्ष संकेतांक क्रमांक २७०२ ४२४४ कोल्हापुरी बंधाऱ्यांचे दरवाजे बसविणे / फळ्या टाकणे व काढणेकरिता निधीचे वितरण. (उर्वरित महाराष्ट्र)
महाराष्ट्र शासन
मृद व जलसंधारण विभाग
शासन निर्णय क्रमांक : दुरुस्ती-२०१७/प्र.क्र.१०१/जल-४
मंत्रालय, मुंबई - ४०० ०३२
दिनांक : २४ मार्च, २०१८.
वाचा :१) शासन परिपत्रक वित्त विभाग क्र. अर्थसं-२०१७/प्र.क्र.७५/अर्थ-३, दिनांक १८/०४/१७ व दिनांक ०६/०२/२०१८.
२) अधीक्षक अभियंता, लघु सिंचन (जलसंधारण) मंडळ, पुणे यांचे पत्र क्र.
अअ / लसिं / जसं / मं/लेशा/६९८/सन २०१८, दिनांक २८/०२/२०१८.
प्रस्तावना: १०१ ते २५० हेक्टर सिंचन क्षमतेच्या लघु सिंचन (जलसंधारण) प्रकल्पांचे परिरक्षण व दुरुस्ती योजनेकरिता सन २०१७-१८ मध्ये रुपये २६०.०० लक्ष निधी अर्थसंकल्पीत करण्यात आला आहे. त्यापैकी ८०% मर्यादेमधील रुपये २०८.०० लक्ष निधी वित्त विभागाच्या संदर्भिय परिपत्रकांन्वये वितरणासाठी उपलब्ध करुन देण्यात आला आहे. त्यामधून संदर्भिय क्र. २ वरील निधी मागणी प्रस्तावांमधील कोल्हापूरी बंधाऱ्यांचे दरवाजे बसविणे / फळ्या टाकणे व काढणे ह्या कामाकरिता निधी उपलब्ध करुन देण्याची बाब शासनाचे विचाराधीन होती. सन २०१६-१७ पर्यंत दुरुस्ती विषयक बाबींवरील खर्च हा योजनेतर स्वरूपाचा होता. त्यामुळे त्यासंबंधीत निधीचे वितरण संपूर्ण राज्यासाठी “अविभाज्य" स्वरुपाचे होते. मात्र सन २०१७-१८पासून दुरुस्ती संबंधीत खर्च हा “कार्यक्रमावरील खर्च” धरण्यात आला आहे. त्यामुळे उपलब्ध निधीचे वितरण मा. राज्यपाल महोदयांच्या सूत्रानुसार करणे आवश्यक आहे. त्यानुषंगाने संदर्भिय प्रस्तावावर खालीलप्रमाणे निर्णय घेण्यात आला आहे.
शासन निर्णय :
कोल्हापूर जिल्ह्यातील १०१ ते २५० हेक्टर सिंचन क्षमतेच्या पुढील ५ कोल्हापूरी पद्धतीच्या बंधाऱ्यांचे दरवाजे बसविणे / फळ्या टाकणे व काढणे अशा स्वरुपाच्या प्रकल्पनिहाय कामांची देयके अदा करण्यासाठी रुपये ३.९२ लक्ष (रुपये तीन लक्ष ब्यान्नव हजार फक्त) एवढा निधी वितरित करण्यास याद्वारे शासनाची मान्यता प्रदान करण्यात येत आहे.
# Page 2
शासन निर्णय क्रमांकः दुरुस्ती-२०१७/प्र.क्र.१०१/जल-४
(रुपये लाखात)
------------------------------------------
| अ.क्र | प्रकल्पाचे नाव | तालुका | वितरित रक्कम |
| १ | को. प. सोहाळे | आजरा | ०.५५ |
| २ | को.प. शेळप | आजरा | ०.२८ |
| ३ | को.प. किटवडे | आजरा | ०.२५ |
| ४ | को. प. सांगवडे | करवीर | १.४७ |
| ५ | को.प. पोंद्रे पिसारी | पन्हाळा | १.३७ |
| एकूण.... | ३.९२ |
------------------------------------------
२. अधीक्षक अभियंता, लघु सिंचन (जलसंधारण) मंडळ, पुणे यांनी वरीलप्रमाणे निधी आहरित करुन संबंधित अधिकाऱ्यांकडे त्वरेने वितरित करावा.
३. उपरोक्त खर्च पुढील लेखाशिर्षाखाली खर्ची टाकण्यात यावा आणि सन २०१७-१८ या आर्थिक वर्षाच्या मंजूर तरतूदीमधून भागविण्यात यावा.
मागणी क्र. एल-३ २७०२ - लहान पाटबंधारे
०८, सर्वसाधारण
००१, संचालन व प्रशासन
(०१) लघु पाटबंधारे आस्थापना
(०१) (०६) १०१ ते २५० हेक्टर सिंचन क्षमतेपर्यंतच्या
लहान पाटबंधारे योजनांचे परिरक्षण व दुरुस्ती (२७०२४२४४) २७, लहान बांधकामे.
४. वरील दुरुस्ती कामाकरिता अन्य स्त्रोतामधून निधी उपलब्ध झाला असल्यास,याद्वारे वितरित करण्यात येत असलेला निधी वितरण करण्यात येवू नये,
५. तसेच निधीची गरज नसल्यास, अथवा निधी शिल्लक राहिल्यास, सदर निधी शासनाकडे प्रत्यार्पित करावा.
६. याद्वारे वितरित निधी अन्य कामासाठी वितरित करण्यात येऊ नये,
७. वित्त विभागाच्या संदर्भीय परिपत्रकांमधील कार्यपध्दती / मार्गदर्शक सूचनांचे काटेकोर पालन करावे.
पृष्ठ ३ पैकी २
# Page 3
शासन निर्णय क्रमांकः दुरुस्ती-२०१७/प्र.क्र.१०१/जल-४
८. याद्वारे वितरित निधीचे विनियोग प्रमाणपत्र महालेखाकार कार्यालयास त्वरेने सादर करुन त्याच्या प्रतिस्वाक्षरित प्रती शासनास सादर कराव्यात.
९. मुख्य अभियंता, लघु सिंचन (जलसंधारण), पुणे यांनी सर्व वित्तीय बाबींच्या समन्वयाची जबाबदारी पार पाडण्याच्या दृष्टीने यथोचित उपाय योजना कराव्यात.
१०. प्रस्तुत शासन निर्णय वित्त विभागाच्या संदर्भीय परिपत्रकांन्वये प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.