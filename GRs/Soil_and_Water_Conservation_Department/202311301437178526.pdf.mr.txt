# Page 1
० ते १०० हेक्टर सिंचन क्षेत्र प्रकल्पाच्या संकल्पन कामाकरिता निधीचे वितरण: जि. अकोला.
(विदर्भ विभाग)
महाराष्ट्र शासन
मृद व जलसंधारण विभाग
शासन निर्णय क्र. सर्वेक्ष-२०२३/प्र.क्र.६२९/जल-४
मंत्रालय, मुंबई - ४०० ०३२.
दिनांक : ३० नोव्हेंबर, २०२३.
वाचा : १) शासन परिपत्रक, वित्त विभाग क्रमांक अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३.
२) प्रादेशिक जलसंधारण अधिकारी, मृद व जलसंधारण विभाग, अमरावती कार्यालयाचे पत्र जा.क्र. असंलि/२९८३/२०२३, दिनांक ०३ नोव्हेंबर, २०२३.
प्रस्तावना : ० ते १००० हेक्टर सिंचन क्षमतेच्या लघु सिंचन (जलसंधारण) प्रकल्पांच्या सर्वेक्षणाकरिता मागणी क्र.झेडएच-३, लेखाशीर्ष २७०२ ९२०१ खाली सन २०२३-२४ मध्ये रुपये २०.०० कोटी निधी अर्थसंकल्पित करण्यात आला आहे. त्यापैकी संदर्भीय परिपत्रकान्वये सद्या उपलब्ध करुन देण्यात आलेल्या निधीमधून संदर्भीय दिनांक ०३/११/२०२३ च्या प्रस्तावामधील संकल्पन कामाचे शुल्क अदायगीसाठी निधी देण्याबाबत शासनाने खालीलप्रमाणे निर्णय घेतला आहे.
निर्णय : अकोला जिल्ह्याच्या व तालुक्यातील ० ते १०० हेसिंक्ष असलेल्या को.प. बंधारा लाखोंडा या प्रकल्पाच्या संकल्पन व प्रकल्प दर्शक नकाशाच्या कामाचे शुल्क अदा करण्यासाठी रुपये ५.६० लक्ष (अक्षरी पाच लक्ष साठ हजार फक्त) एव्हढी रक्कम वितरित करण्यासाठी याद्वारे शासनाची मान्यता प्रदान करण्यात येत आहे.
२. वरील निधी खालील अटी व शर्तीच्या अधीन राहून वितरित करण्यात येत आहे : अ) उपरोक्त संकल्पन कामासाठी वाजवी रक्कमेपेक्षा अधिक रक्कम वितरित होवू नये यासाठी संबंधित जिल्हा जलसंधारण अधिकारी यांनी प्रत्यक्ष निधी वितरणापुर्वी शासनाकडे मागणी केलेली रक्कम वाजवी असल्याची पुन: खातरजमा करावी, ब) प्रस्तुत प्रकल्पाच्या संकल्पन व प्रकल्प दर्शक नकाशाच्या कामास दुबार निधीचे वितरण होत नसल्याची खातरजमा करुन घेण्यात यावी, क) कोणत्याही कारणे निधीची गरज नसल्यास, वितरित रक्कम कोणत्याही परिस्थितीत परस्पर अन्य कामासाठी वळवून खर्च करण्यात येवू नये, ड) मंजूर किंमतीपेक्षा जास्तीच्या रक्कम वितरित करण्यात येवू नयेत, ई) कोणत्याही कारणे निधी अखर्चित राहिल्यास, सदर अखर्चित रक्कम तातडीने शासनाकडे प्रत्यार्पित करावी, फ़) निधी वितरणासंबधीच्या वित्त विभागाच्या संदर्भिय परिपत्रकांमधील मार्गदर्शक सूचनांचे काटेकोर अनुपालन करावे.
# Page 2
शासन निर्णय क्रमांकः सर्वेक्ष-२०२३/प्र.क्र.६२९/जल-४
३. याद्वारे वितरित करण्यात आलेली रक्कम प्रादेशिक जलसंधारण अधिकारी, मृद व जलसंधारण विभाग, अमरावती यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी. त्यानुसार सदर निधी VNIT, नागपूर यांना अदा करणेबाबत संबंधित जिल्हा जलसंधारण अधिका-यांनी नियमानुसार आवश्यक कार्यवाही करावी.
४. यावर होणारा खर्च खालील लेखाशीर्षाखाली खर्ची टाकण्यात यावा आणि सन २०२३-२४ या आर्थिक वर्षाच्या मंजूर तरतूदीमधून भागविण्यात यावा.
मागणी क्र.झेडएच-३, २७०२, लहान पाटबंधारे ८०, सर्वसाधारण
००५, अन्वेक्षण
(०१) सर्वेक्षण
(०१) (०१) ० ते १०० हेक्टर सिंचन क्षमतेपर्यंतच्या पाटबंधारे योजनांचे सर्वेक्षण
(कार्यक्रम) (२७०२९२०१)
२७, लहान बांधकामे
५. उपरोक्त खर्चाची उपयोगिता प्रमाणपत्र महालेखाकार कार्यालयास सादर करुन त्याच्या प्रतीस्वाक्षरीत प्रती विहित मार्गाने शासनास सादर कराव्यात.
६. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहिल व अप्पर आयुक्त तथा मुख्य अभियंता, मृद व जलसंधारण, प्रादेशिक क्षेत्र, नागपूर हे सदर बाबींचे समन्वयक प्राधिकारी राहतील.
७. प्रस्तुत आदेश, वित्त विभागाच्या संदर्भिय परिपत्रकान्वये प्रशासकीय विभागांना प्रदान करण्यात आलेल्या शक्तींनुसार निर्गमित करण्यात येत असून, डिजीटल स्वाक्षरीने
# Page 3