# Page 1
जलयुक्त शिवार अभियान २.० राबविणे जलयुक्त शिवार अभियान टप्पा-१ मध्ये झालेल्या कामांची देखभाल, दुरुस्ती व क्षमता पुन:स्थापित करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक : जशिअ-२०२३/प्र.क्र.३०२/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २ मे, २०२३
वाचा :-१. शासन निर्णय क्र.जलसं-२०११/प्र.क्र.१२७/जल-७, दिनांक ०३ जुलै, २०१३ २. शासन निर्णय क्र. जशिअ-२०१४/प्र.क्र.२०३/जल-७, दिनांक ०५ डिसेंबर, २०१४ ३. शासन निर्णय क्र. जशिअ-२०२२/प्र.क्र.३०२/जल-७, दिनांक ०३ जानेवारी, २०२३
प्रस्तावना: महाराष्ट्र राज्यात पिकाच्या ऐन वाढीच्या काळात पावसाची अनियमितता व पावसातील खंड यामुळे सतत टंचाई सदृश परिस्थिती निर्माण होऊन त्याचा मोठा परिणाम कृषि क्षेत्रावर होतो.
राज्यातील सिंचनाच्या मर्यादित सुविधा, अवर्षण प्रवण क्षेत्राची मोठी व्याप्ती, हलक्या व अवनत जमिनीचे मोठे प्रमाण, अनिश्चित व खंडीत पर्जन्यमान यामुळे कृषि क्षेत्रात वाढत जाणारी अनिश्चितता हया बाबी विचारात घेऊन टंचाई परिस्थितीवर मात करण्यासाठी जलयुक्त शिवार अभियान संदर्भ क्र.२ अन्वये सन २०१५-१६ पासून २०१८-१९ पर्यंत राबविण्यात आले आहे. तसेच संदर्भ क्र.३ वरील शासन निर्णयान्वये जलयुक्त शिवार अभियान २.० राबविण्याचा निर्णय घेण्यात आला आहे.
जलयुक्त शिवार अभियान टप्पा-१ अंतर्गत एकूण २२५९३ गावात मोहिम स्वरुपात राबवून त्याची अंमलबजावणी करण्यात आली आहे. यामध्ये ६,३२,८९६ कामे पूर्ण झाली असून २०५४४ गावे जलपरिपूर्ण झाली आहेत. अभियानातंर्गत झालेल्या कामामुळे जवळपास २७ लाख टि.सी.एम.
पाणीसाठा क्षमता निर्माण करण्यात येवून सुमारे ३९ लाख हेक्टर शेतीसाठी संरक्षित सिंचनाच्या सुविधा निर्माण करण्यात येऊन कृषि उत्पादकतेमध्ये शाश्वतता आणण्यात आली.
जलयुक्त शिवार अभियान टप्पा-१ राबविण्यात आलेल्या गावामध्ये हाती घेतलेल्या, समतलचर /खोल समतलचर, डायर्व्हेशन ड्रेन, ग्रेडेड बंडींग/कंपार्टमेंट बंडींग / कंटूर बंडींग, गॅबियन स्ट्रक्चर, माती नाला बांध, वळण बंधारा, शेततळे इत्यादी उपचारांचे आयुर्मान ०५ ते २३ वर्षापर्यंत निश्चित करण्यात आले आहे. जलयुक्त शिवार अभियान टप्पा-१ अंतर्गत झालेल्या काही कामांना ०८ वर्षापेक्षा जास्त कालावधी झालेला आहे. जलयुक्त शिवार अभियान टप्पा-१ मध्ये झालेल्या मृद व जलसंधारणांच्या पाण्याच्या संरचनामुळे शेतकऱ्यांना १०० टक्के लाभ मिळाला आहे. सद्यस्थितीत संरचनाचे आर्युमान संपत आल्यामुळे या संरचनाचा लाभ शेतकऱ्यास होत नाही. त्यामुळे शेतकरी लाभापासून वंचित राहण्याची शक्यता नाकारता येत नाही.
# Page 2
शासन निर्णय क्रमांकः जशिअ-२०२३/प्र.क्र.३०२/जल-७ जलयुक्त शिवार अभियान टप्पा-१ मध्ये अभिसरणाद्वारे विविध योजनाच्या माध्यमातून झालेल्या मृद व जलसंधारणाच्या कामांची देखभाल, दुरुस्ती तसेच क्षमता पुनर्स्थापित करणे या बाबींचा समावेश जलयुक्त शिवार अभियान २.० मध्ये करण्याची बाब शासनाच्या विचाराधीन होती.
शासन निर्णय : जलयुक्त शिवार अभियान टप्पा-१ राबविण्यात आलेल्या गावामध्ये झालेल्या उपाय योजनांचा कार्यक्षम वापर होण्याकरिता व त्यातील पाण्याची संरचना पुन:स्थापित करण्याकरिता, मृद व जलसंधारण विभागाच्या अखत्यारित असणाऱ्या उपाय योजनांची देखभाल दुरुस्ती/परिरक्षण व क्षमता पुनर्स्थापित करणे याबाबींचा समावेश जलयुक्त शिवार अभियान २.० मध्ये करण्यास शासन मान्यता देण्यात येत आहे.
२. देखभाल दुरुस्तीसाठी राखून ठेवलेल्या निधीचा वापर संपूर्ण पाणलोटात झालेल्या कामांच्या नोंदी घेणे, ओढ्या-नाल्यावरील अतिक्रमणे काढणे व नाला रुंदीकरण करणे, अतिक्रमण काढण्यासाठी भूमि अभिलेख मार्फत मोजणी करणे, ओढ्या / नाल्यांच्या सीमा निश्चित करणे या बाबींसाठी प्राधान्याने करावा.
३. लोक सहभागामध्ये श्रमदानाचे मूल्यही ग्राह्य धरावे. देखभाल व दुरुस्तीचे कामे मनरेगा मधून घेण्यास प्राधान्य देण्यात यावे. मनरेगाच्या कुशल खर्चाचे प्रमाण ४०% पेक्षा अधिक होत असल्यास जलयुक्त शिवार अभियान २.० मधून अधिकची रक्कम खर्च करण्यात यावी.
४. जलयुक्त शिवार अभियान टप्पा-१ मधील कामे पुर्ण होवून बराच कालावधी होवून गेल्यामुळे सदर कामांची परिरक्षा, दुरुस्ती व देखभाल करणे आवश्यक आहे. त्यामुळे सदर कामे झालेल्या क्षेत्रासाठीच्या संबंधित ग्रामपंचायत निधीतून १० टक्के निधी उपलब्ध करुन देणे अपेक्षित आहे.
५. जलयुक्त शिवार अभियान टप्पा-१ राबविण्यात आलेल्या गावांमध्ये झालेल्या मृद व जलसंधारणाच्या उपचार / कामांच्या देखभाल दुरुस्तीसाठी येणारा खर्च जलयुक्त शिवार अभियान-२.० अंतर्गत लेखाशिर्ष ४४०२ २७८१ मधून उपलब्ध करुन देण्यात येईल.
६. देखभाल दुरुस्ती करिता शासनाच्या प्रचलित मार्गदर्शक सूचना लागू राहतील.
# Page 3