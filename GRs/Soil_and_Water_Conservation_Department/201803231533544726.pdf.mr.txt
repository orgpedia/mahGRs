# Page 1
महाराष्ट्र जलसंधारण महामंडळाकडील प्रकल्प आदिवासी उपयोजनेमध्ये वर्ग करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक: मजम-२०१७/प्र.क्र.२०७/जल-३
मंत्रालय, मुंबई - ४०० ०३२
दिनांक : २३ मार्च, २०१८.
वाचा: (१) महाराष्ट्र जलसंधारण महामंडळ निर्णय क्र.लपात/प्रमा/प्र.क्र./२०६२/७०९, दिनांक २८/३/२०१३.
(२) मुख्य अभियंता, लघुसिंचन जलसंधारण, पुणे यांचे पत्र क्र.आस्था-३/५२३३/ दिनांक ७ नोव्हेंबर, २०१७.
(३) व्यवस्थापकीय संचालक, महराष्ट्र जलसंधारण महामंडळ, औरंगाबाद यांचे पत्र क्र.९५ दिनांक २५/१/१८.
(४) शासन निर्णय, आदिवासी विकास विभाग क्रमांक: बीयुडी - २०१७/प्र.क्र. २३/कार्यासन.६ दिनांक १५-०३-२०१८ प्रस्तावना : महाराष्ट्र जलसंधारण महामंडळ, औरंगाबाद यांचेकडे मंजुर असलेल्या एकूण प्रकल्पांच्या दायित्वांच्या मर्यादेत दर आर्थिक वर्षात उपलब्ध होणारा निधी अत्यंत कमी असतो. त्यामुळे महाराष्ट्र जलसंधारण महामंडळाने कामे सुरु न झालेल्या प्रकल्पांच्या मान्यता रद्द करुन महामंडळाकडील दायीत्व कमी केले आहे. त्यानंतरही निधीची कमतरता असल्याने जलसंधारण महामंडळाकडुन आदिवासी क्षेत्रामध्ये हाती घेतलेल्या प्रकल्पांना आदिवासी उप योजनेतून निधी मिळणेसाठी लोकप्रतिनिधींच्या विनंतीनुसार आदिवासी विकास विभागाकडे निधी उपलब्धतेसाठी शिफारशी करण्यात येत आहेत. त्यापैकी ज्या प्रकल्पांचे दायीत्व स्वीकारण्यास आदिवासी विकास विभाग राजी आहे असे प्रकल्प आदिवासी उपयोजनेमध्ये वर्ग करणे आवश्यक असल्याने संदर्भिय २ व ३ वरील प्रस्तावाबाबत पुढीलप्रमाणे निर्णय घेण्यात येत आहे.
शासन निर्णय : संदर्भिय दिनांक २८/०३/२०१३ च्या आदेशान्वये महाराष्ट्र जलसंधारण महामंडळ, औरंगाबाद यांनी प्रशासकीय मान्यता दिलेला लघु पाटबंधारे योजना बोरीपाडा (गोलदरी), ता.त्र्यंबकेश्वर, जि. नाशिक हा प्रकल्प निधी उपलब्धतेसाठी आदिवासी उपयोजनेच्या राज्यस्तरीय निधी मागणी क्रमांक टि-६, लेखाशीर्ष संकेतांक क्रमांक ४७०२ ७७२१ खाली वर्ग करण्यास याद्वारे मान्यता प्रदान करण्यात येत आहे.
# Page 2
शासन निर्णय क्रमांकः मजम-२०१७/प्र.क्र.२०७/जल-३
२. उपरोक्त प्रकल्पाला आदिवासी विकास विभागाने संदर्भिय दिनांक १५/०३/२०१८ च्या आदेशांन्वये निधी उपलब्ध करुन दिला आहे. त्या संदर्भातील पुढील कार्यवाही प्रस्तुत विभागाअंतर्गत कार्यासन जल-४ यांचे कडुन करण्यात यावी.