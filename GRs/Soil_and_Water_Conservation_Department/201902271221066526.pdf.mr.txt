# Page 1
मागणी क्र. झेडएच-३, लेखाशीर्ष -२४०२ ए२१९ सन २०१८-१९ : आदर्शगांव संकल्प व प्रकल्प समितीच्या कार्यालयीन खर्चासाठी अनुदान मंजूर करणेबाबत
महाराष्ट्र शासन
मृद व जलसंधारण विभाग
शासन निर्णय क्रमांक: आगास २०१८/प्र.क्र.१०७/जल-८
मादामा कामा मार्ग, हुतात्मा राजगुरू चौक
मंत्रालय, मुंबई- ४०० ०३२
दिनांक : २७ फेब्रुवारी, २०१९
वाचा - १) शासन निर्णय, कृषि व पदुम विभाग, क्रमांकः मृदस१९१/१०९२-/सीआर-२८/६-ओ, दिनांक २० फेब्रुवारी, १९९२ २) शासन निर्णय, ग्राम विकास व जलसंधारण विभाग क्र. आगायो-२०१०/प्र.क्र.४५/ जल-८ दिनांक १३ ऑगस्ट, २०१० ३) शासन निर्णय, ग्राम विकास व जलसंधारण विभाग क्र. आगायो-२०१३/प्र.क्र.१६२/जल-८ दिनांक १० मार्च, २०१५ ४) शासन परिपत्रक, वित्त विभाग क्र.अर्थसं-२०१८/प्र.क्र.६९/अर्थ-३, दिनांक ०२ एप्रिल, २०१८ व दि. २५ जानेवारी, २०१९ ५) शासन निर्णय, मृद व जलसंधारण विभाग क्र. आगास-२०१८/प्र.क्र.१०७/जल-८ दिनांक १८ जून, २०१८ ६) डेस्क ऑफिसर, मृद - ५ तथा कृषि उपसंचालक, आदर्शगांव, कृषि आयुक्तालय, पुणे यांचे पत्र क्र.
आगास/लेखा/१८-१९/का.खर्च निधी/६४/२०१९, दिनांक १२/२/२०१९
प्रस्तावना : आदर्शगांव संकल्प व प्रकल्प योजना संदर्भाधीन दिनांक २० फेब्रुवारी, १९९२ च्या शासन निर्णयान्वये सुरू करण्यात आली आहे. सदर योजना लोकसहभागातून ग्राम विकास या संकल्पनेवर आधारित आहे. गावाच्या सर्वांगिण विकासाच्या दृष्टीने शासनाच्या विविध योजना या गावामध्ये राबविण्यात येतात. यामध्ये प्रामुख्याने शासनाच्या १२ निरनिराळया विभागांच्या एकूण ५९ योजनांचा समावेश आहे. त्यापैकी पाणलोट क्षेत्र विकासाचे काम हे गाभा क्षेत्र म्हणून आणि इतर विभागाचे काम हे बिगर गाभा क्षेत्र म्हणून वर्गीकृत करण्यात आलेले आहे. तसेच या योजनेच्या अंमलबजावणीसाठी आणि संनियंत्रणासाठी राज्यस्तरीय कार्यकारी समिती गठीत करण्यात आलेली आहे. या योजनेच्या मार्गदर्शक सूचना दिनांक १३ ऑगस्ट, २०१० आणि १० मार्च २०१५ च्या शासन निर्णयान्वये सुधारित करण्यात आल्या आहेत. दिनांक १३ ऑगस्ट, २०१० च्या शासन निर्णयातील परिच्छेद क्र. १७ मध्ये
# Page 2
शासन निर्णय क्रमांक: आगास २०१८/प्र.क्र.१०७/जल-८
नमूद करण्यात आल्याप्रमाणे आदर्शगांव राज्यस्तरीय कार्यकारी समितीच्या कार्यालयीन खर्चासाठी कमाल रु. २०.०० लाखाच्या मर्यादेत निधी दरवर्षी उपलब्ध करून देणे अनुज्ञेय आहे. तथापि सध्याच्या चलनवाढीमुळे आणि गावाच्या संख्येत होत असलेली वाढ लक्षात घेता यावर्षी रु.३६.०० लक्ष नियतव्यय मंजूर करण्यात आलेला आहे.
नियोजन व वित्त विभागाच्या मान्यतेने दिनांक ३ जानेवारी, २०१२ च्या शासन निर्णयान्वये आदर्शगांव योजनेच्या कार्यालयीन खर्चाच्या नवीन लेखाशिर्षास मान्यता देण्यात आली आहे. अशाप्रकारे आदर्शगांव योजनेच्या कार्यालयीन खर्चासाठी अर्थसंकल्पीत करण्यास सुरुवात झाली आहे.
आदर्शगांव योजनेच्या कार्यालयीन खर्चासाठी सन २०१८-१९ या आर्थिक वर्षात एकूण रु. ३६.०० लक्ष इतका नियतव्यय मंजूर निधीपैकी वित्त विभागाच्या संदर्भाधीन क्र. ४ येथील दिनांक २/४/२०१८ परिपत्रकानुसार ७० % निधी संदर्भाधीन क्र. ५ येथील दिनांक १८ जून, २०१८ च्या शासन निर्णयान्वये वितरीत करण्यास मान्यता देण्यात आली आहे. आता वित्त विभागाच्या संदर्भाधीन क्र. ४ येथील दिनांक २५ जानेवारी, २०१९ च्या परिपत्रकान्वये ८० टक्के निधी अर्थसंकल्पीत करण्यास मान्यता देण्यात आलेली आहे.
त्यानुसार उर्वरित १० टक्के निधी ०६-दूरध्वनी वीज व पाणी शुल्क, ११-देशांतर्गत प्रवास खर्च, १३-कार्यालयीन खर्च, १६-प्रकाशने, २४- पेट्रोल, तेल व वंगण, व ३०- इतर कंत्राटी सेवा या उद्दिष्टातंर्गत वितरित करण्याची बाब शासनाच्या विचाराधीन होती.
शासन निर्णय : वित्त विभागाच्या दि. ०२ एप्रिल, २०१८ व दि. २५ जानेवारी, २०१९ रोजीच्या परिपत्रकामध्ये अर्थसंकल्पित निधीच्या अनुषंगाने निधी वितरणाच्या दिलेल्या सूचना विचारात घेता, सन २०१८-१९ मध्ये आदर्शगांव योजनेच्या कार्यालयीन खर्चाकरीता अर्थसंकल्पित रु.३६.०० लक्ष निधीतून उर्वरित १० टक्केच्या मर्यादेत रु. ३.६० लक्ष (रुपये तीन लक्ष साठ हजार मात्र) इतका निधी वितरीत करण्यास याद्वारे मंजूरी देण्यात येत आहे. निधीचा बाबनिहाय तपशिल पुढीलप्रमाणे आहे.
बाबनिहाय निधीचे वितरण :
------------------------------------
|  | बाब |  |  | रक्कम (रूपये) |  |
| ६-दूरध्वनी,वीज व पाणी शुल्क | ४,८००/ |
| ११- देशांतर्गत प्रवास खर्च | १२,०००/ |
| १३- कार्यालयीन खर्च | ३६,०००/ |
| १६- प्रकाशने | १,०१,०००/ |
| २४- पेट्रोल, तेल, वंगण | २६,२००/ |
| ३०- इतर कंत्राटी सेवा | १,८०,०००/ |
| एकूण | ३,६०,०००/ |
------------------------------------
# Page 3
शासन निर्णय क्रमांक: आगास २०१८/प्र.क्र.१०७/जल-८
२. “सदर निधी कोषागारातून आहरण व संवितरण करिता कार्यासन अधिकारी मृद-५ तथा कृषि उपसंचालक (आदर्शगाव), पुणे यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे”
३. याबाबतचा खर्च खालील लेखाशिर्षाखाली खर्ची टाकण्यात यावा.
मागणी क्र. झेडएच-३, मुख्य लेखाशीर्ष - २४०२, १०२- मृदसंधारण- (०१) मृद व जलसंधारण (०१) (०३) आदर्श गांव संकल्प व प्रकल्प समिती व्यवस्थापन (कार्यक्रम) (२४०२९२१९) ०६-दूरध्वनी, वीज व पाणी शुल्क, ११- देशांतर्गत प्रवास खर्च, १३-कार्यालयीन खर्च, १६ - प्रकाशने, २४-पेट्रोल, तेल, वंगण ३०- इतर कंत्राटी सेवा
४. वितरित केलेला निधी मंजूर केलेल्या बाबींवर खर्च होईल याची दक्षता घेण्यात यावी. या कार्यक्रमाच्या अंमलबजावणीसाठी केलेल्या कार्यवाहीचा अहवाल शासनास नियमितपणे सादर करण्यात यावा.
५. हा शासन निर्णय वित्त विभागाच्या संदर्भ क्र. ४ वरील दिनांक ०२/०४/२०१८ व दिनांक २५/०१/२०१९ रोजीच्या शासन परिपत्रकान्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे. सदर परिपत्रकातील अटी व शर्तीची पूर्तता करण्यात येईल याची देखील दक्षता घ्यावी.
# Page 4