# Page 1
१०१ ते २५० हे.सिं.क्ष. प्रकल्पांसाठी निधीचे वितरण (उर्वरित महाराष्ट्र विभाग)
महाराष्ट्र शासन
मृद व जलसंधारण विभाग
शासन निर्णय क्र. नवीन-२०२०/प्र.क्र.२६९/जल-४
मंत्रालय, मुंबई - ४०० ०३२,
दिनांक : २६ नोव्हेंबर, २०२०.
वाचा :- १) वित्त विभाग परिपत्रक क्रमांक अर्थसं-२०२०/प्र.क्र.६४/अर्थ-३, दिनांक १६ एप्रिल आणि १० नोव्हेंबर, २०२०.
२) प्रादेशिक जलसंधारण अधिकारी, नाशिक कार्यालयाचे पत्र क्र.
लेखा शाखा/धा-०४(२०-२१)/२०७८/सन २०२०, दिनांक ०३ नोव्हेंबर, २०२०.
प्रस्तावना : लघुपाटबंधारे योजना मंदाणे (रहाटयावड), ता.शहादा, जि. नंदूरबार या प्रकल्पाच्या रुपये ८.०० कोटी मंजूर किंमतीपैकी रुपये २.१४ कोटी निधीचे वितरण आतापर्यंत करण्यात आले आहे.
त्यानुषंगाने प्रगतीपथावर असलेल्या या प्रकल्पाच्या झालेल्या कामाचे १२ वे देयक अदा करण्यासाठी संदर्भीय पत्रान्वये मागणी करण्यात आलेल्या प्रस्तावावर खालीलप्रमाणे निर्णय घेण्यात आला आहे.
निर्णय : नंदूरबार जिल्ह्यामध्ये १६१ हेक्टर सिंचन क्षमता निर्माण करणाऱ्या मंदाणे (रहाटयावड) लघुपाटबंधारे योजनेच्या झालेल्या कामाकरिता रुपये १२०.०० लक्ष (रुपये एक कोटी वीस लक्ष फक्त) निधी खालील अटी व शर्थीच्या अधीन वितरित करण्यासाठी याद्वारे, शासनाची मान्यता प्रदान करण्यात येत आहे.
अ) वरील प्रकल्पाच्या कामांकरिता जलसंधारण महामंडळाकडून अथवा अन्य स्त्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये, ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये, क) वरील प्रकल्पाच्या कामासाठी निधीची गरज नसल्यास, हि रक्कम कोणत्या ही परिस्थितीत परस्पर अन्य प्रकल्पासाठी वितरित करण्यात येवू नये, ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करावी, ई) निधी वितरणासंबधीच्या वित्त विभागाच्या संदर्भिय परिपत्रकामधील मार्गदर्शक सूचनांचे काटेकोर पालन करावे.
# Page 2
शासन निर्णय क्रमांकः नवीन-२०२०/प्र.क्र.२६९/जल-४
२. याद्वारे वितरित करण्यात आलेली रक्कम प्रादेशिक जलसंधारण अधिकारी, नाशिक यांनी आहरित करुन, त्यांचे अधिनस्त संबंधित जिल्हा जलसंधारण अधिकाऱ्यांकडे त्वरेने वितरित करावी.
३. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२० २१ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक झेडएच-५, ४७०२, लहान पाटबंधारे यावरील भांडवली खर्च
(०१) (०२) लहान पाटबंधारे योजना १०१ ते २५० हे. सिं.क्ष. (कार्यक्रम)
५३, मोठी बांधकामे (४७०२९०२८)
४. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रती तसेच प्रकल्प पुर्णत्वाचे प्रमाणपत्र शासनाला उपलब्ध करुन द्यावे.
५. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी कार्यालयाची राहिल व मुख्य अभियंता, लघुसिंचन (जलसंधारण), पुणे हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकांन्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहे.
# Page 3