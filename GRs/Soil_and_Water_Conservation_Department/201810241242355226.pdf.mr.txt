# Page 1
० ते १०० हेक्टर सिंचन क्षमता असलेल्या योजनांचे प्रशासकीय मान्यतासाठीचे प्रस्ताव शासन स्तरावर सादर करतांना घ्यावयाच्या दक्षतेबाबत...
महाराष्ट्र शासन
मृद व जलसंधारण विभाग
शासन परिपत्रक क्रमांक : प्र.मा. २०१८/प्र.क्र.२७३/जल-१
मंत्रालय, मुंबई-४०० ०३२.
दिनांक : २४ ऑक्टोबर, २०१८.
संदर्भ :
१. पाटबंधारे विभागाचे शासन निर्णय क्रं. ३/ संकीर्ण १०९२/(२८३/९२) / आ. (क्षेत्र) दि. ३०.९.११९२ २. ग्रामविकास व जलसंधारण विभाग, परिपत्रक क्र. लपायो २००१/प्र.क्र.१०४/जल १/दि.१४.९.२००१.
३. ग्रामविकास व जलसंधारण विभाग, शासन निर्णय क्रं. लपायो २००१/ प्र.क्र. १०४/जल-१/ दि. ०१.०१.२००२.
४. ग्रामविकास व जलसंधारण विभाग शासन परिपत्रक क्रं. संकीर्ण १००२/प्र.क्र.३१०/जल-१/ दि.०६. नोव्हेंबर, २००४ ५. मृद व जलसंधारण विभाग शासन निर्णय क्रं. आस्थाप/२०१६/प्रक्र.८८/(भाग-९)/जल-२ दि. ३१.५.२०१७
प्रस्तावना :
महाराष्ट्र जिल्हा परिषद व पंचायत समिती १९६१ मधील प्रकरण क्रं.६ अधिनियम परिच्छेद क्रं.
१०० अन्वये व संदर्भ क्र. २ नुसार ० ते १०० हेक्टर सिंचन क्षमतेचे प्रकल्प जिल्हा परिषदेमार्फत कार्यान्वीत करण्यात येतात. प्रशासकीय मान्यतेचे व अंमलबजावणी करण्याचे अधिकार जिल्हा परिषदेस आहेत व त्यांच्या अंमलबजावणीसाठी जिल्हा नियोजन व विकास/ मंडळामार्फत आर्थिक तरतुद करण्यात येते. तसेच संदर्भ क्रं.१ च्या शासन निर्णयानुसार १०१ ते २५० हेक्टर पर्यत सिंचन क्षमता असलेल्या लघु पाटबंधारे प्रकल्पांचे बांधकाम व बांधकाम पूर्ण झालेल्या लघु पाटबंधारे प्रकल्पाचे देखभाल व व्यवस्थापनाचे काम ग्राम विकास व जलसंधारण विभागाकडे सोपविण्यात आलेले होते. व आता संदर्भ क्रं. ४ या शासन निर्णय दि.
३१.५.२०१७ मधील क्रं. ४ नुसार मृद व जलसंधारण विभागाकडे कार्यक्षेत्र २५० हेक्टर वरुन ६०० हेक्टर पर्यत वाढविण्यासाठी शासनाने मान्यता दिलेली आहे. ग्रामविकास व जलसंधारण विभाग शासन परिपत्रक क्रं. संकीर्ण १००२/प्र.क्र.३१०/जल-१/ दि.०६.नोव्हेबर, २००४ या परिपत्रकानुसार खालीलप्रमाणे निर्देश आहेत. :
1. २० हेक्टर पेक्षा जास्त सिंचन क्षमतेचे गेटेड कोल्हापूर पद्धतीचे बंधारे हे जलसंधारण विभागाच्या अखत्यारीतील मुख्य अभियंता, ल.पा. (स्था. स्तर) यांच्या अधिपत्याखालील ल.पा. (स्था. स्तर) विभागामार्फत कार्यान्वित करण्यात यावेत.
# Page 2
शासन परिपत्रक क्रमांकः प्र.मा. २०१८/प्र.क्र.२७३/जल- १
॥. २० हेक्टर सिंचन क्षमतेच्या खालील सिमेंट काँक्रिट बंधारे हे साधारणत: गेटेड नसल्याने ( एखाद/ दुसरे दरवाजाचा अपवाद वगळता) ते जिल्हा परिषदेमार्फत कार्यान्वीत करणेबाबत निर्देश आहेत. तथापि, शासन स्तरावर असे निर्देशनास आले आहे की, ० ते १०० हेक्टर सिंचन क्षमता मर्यादेतील बहुतांशी कोल्हापूर टाईप बंधाऱ्याचे / गेटेड साठवण बंधाऱ्याचे व अन्य लघु पाटबंधारे योजनांचे प्रशासकीय मान्यतेसाठीचे प्रस्ताव वेगवेगळ्या स्तरावरील दायित्वाचा विचार न करता तसेच जिल्हा परिषद अॅक्ट १९६१ मधील तरतुदीचे पालन न करता शासन स्तरावर सादर केले जात आहेत. त्यानुषंगाने जिल्हा परिषद अॅक्ट १९६१ मधील व उपरोक्त शासन निर्णय / परिपत्रकाच्या तरतुदीचे अधीन राहून खालीलप्रमाणे मार्गदर्शक सुचना निर्गमित करण्यात येत आहेत.
शासन परिपत्रक :
१. सिंचन क्षमता ० ते २० हेक्टर या मर्यादेत कोणत्याही लघु सिंचन (जलसंधारण) योजनांचे / प्रस्ताव शासन स्तरावर प्रशासकीय मान्यतेसाठी सादर करण्यात येवू नयेत. अपवादात्मक परिस्थितीत समर्थनीय कारणमिमांसासेसह जिल्हा परिषदेच्या जलव्यवस्थापन समितीच्या ठराव करुन "ना हरकत दाखलासह” सादर करावेत.
२. सिंचन क्षमता २१ हेक्टर ते १०० हेक्टर या मर्यादेत लघु सिंचन (जलसंधारण) योजनांचे प्रस्ताव प्रशासकीय मान्यतेसाठी शासन स्तरावर सादर करताना खालीलप्रमाणे कार्यवाही करण्यात यावी.
अ) जिल्हा परिषद अॅक्ट १९६१ मधील तरतुदीनुसार सिंचन क्षमता ० ते १०० हेक्टर हे Mandate जिल्हा परिषदेचे असल्याने अधिनियमानुसार जिल्हा परिषदेव्यतिरिक्त इतर यंत्रणे मार्फत प्रशासकीय मान्यता प्रस्तावाची अंमलबजावणी करावयाची झाल्यास या संदर्भात संबंधीत जिल्हा परिषदेच्या जलव्यवस्थापन व स्वच्छता समितीचा ठराव पारित करुन त्यानुसार जिल्हा परिषद मुख्य कार्यकारी अधिकारी यांचा "ना हरकत दाखला " प्रशासकीय मान्यतेच्या प्रस्तावा सोबत जोडणे बंधनकारक आहे.
तसेच प्रस्तावातील सिंचन लाभक्षेत्राची सविस्तर माहिती जसे लाभधारकाचे नाव/गट क्रं., सर्व्हे क्रं. / लाभधारकांचे क्षेत्र वैगरे माहिती जोडण्यात यावी व ते क्षेत्र गाव नकाशावर दर्शवावे.
ब) महाराष्ट्र जलसंधारण महामंडळ • ० ते २५० हे. सिंचन क्षमतेच्या मर्यादेतील ल.पा. प्रकल्पाची अंमलबजावणी करीत असल्याने २१ ते १०० हेक्टर सिंचन क्षमतेच्या मर्यादेतील योजनांचे प्रस्ताव प्रशासकीय मान्यतेसाठी शासन स्तरावर सादर करताना प्रस्तावित योजनेच्या कामासाठी जलसंधारण महामंडळाचे मान्यतेने व महामंडळाचा "ना हरकत दाखला " प्राप्त करुन प्रस्तावा सोबत जोडणे बंधनकारक आहे. तसेच लाभक्षेत्रातील लाभधारकांची माहिती उपरोक्त २ (अ) प्रमाणे जोडणे आवश्यक राहील.
क) सदर प्रस्तावित काम जिल्हा नियोजन आराखडयात (सर्व साधारण / आदिवासी) का समाविष्ट केले नाही? याचा अहवाल जिल्हा नियोजन समितीकडून प्राप्त करुन घेवून प्रस्तावा सोबत जोडणे बंधनकारक आहे..
ड) ० ते १०० हेक्टर सिंचन क्षमतेच्या मर्यादेतील प्रशासकीय मान्यतेसाठीचे प्रस्ताव शासन स्तरावर सादर करताना प्रत्येक प्रस्तावा सोबत जिल्हा परिषद स्तरावर / शासन स्तरावर / महामंडळ स्तरावर त्या त्या प्रस्तावानुरुप लेखाशिर्ष निहाय किती दायित्व निर्माण झाले आहे व होणार आहे याचे प्रमाणपत्र आयुक्त, पृष्ठ ३ पैकी २
# Page 3
शासन परिपत्रक क्रमांकः प्र.मा. २०१८/प्र.क्र.२७३/जल- १
मृद व जलसंधारण, औरंगाबाद यांनी प्रस्तावासोबत जोडणे आवश्यक आहे. तसेच प्रस्ताव सादर करण्यापूर्वी मागील ५ वर्षापूर्वीची लेखाशिर्षनिहाय, वित्तिय तरतुद, व झालेला खर्च व निर्माण झालेले दायित्व मुख्य अभियंता, लघु सिंचन (जलसंधारण) पुणे यांनी प्रमाणित करावा.
३. कोल्हापूर टाईप/गेटेड साठवण बंधारे प्रस्तावित करताना स्थानिक नाल्यावर किंवा लहान नदी (अधिसुचित केलेल्या नदया सोडून) वर बंधाऱ्यासाठी सरासरी नाला तलांकापेक्षा क्षेत्रीय परिस्थितीनुसार शक्य असेल तेथे १ मीटर उंच सील लेव्हल प्रस्तावित करावी व त्यानुसार संकल्पने करावीत,जेणेकरुन सदर बंधाऱ्यामध्ये सरासरीपेक्षा कमी पाऊस झाल्यास तसेच परतीच्या पावसाने सदर १ मीटर उंचीपर्यत पाणीसाठा होऊ शकेल.
४. उपरोक्त बाबींच्या अनुषंगाने कार्यवाही झाल्याची खात्री करुन मुख्य अभियंता, लघु सिंचन (जलसंधारण) , पुणे यांनी सविस्तर तांत्रिक तपासणी करुन / आवश्यक प्रमाणपत्रे व नकाशे स्वाक्षांकित करुनच योग्य त्या शिफारशीसह प्रशासकीय मान्यतेसाठीचे प्रस्ताव शासनास सादर करावेत.
५. वरील प्रमाणे मार्गदर्शक सुचना विचारात घेवून प्रशासकीय मान्यतेचे प्रस्ताव सादर करावेत. अपूर्ण प्रस्ताव प्राप्त झाल्यास ज्या स्तरावर वरील तरतुदीचे उल्लघंन झालेले आहे. त्या त्या स्तरावरील अधिकाऱ्यांवर जबाबदारी निश्चित करण्यात येईल.