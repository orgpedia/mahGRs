# Page 1
निरांचल जागतिक बँक सहाय्यित प्रकल्प - एकात्मिक पाणलोट व्यवस्थापन कार्यक्रम - जलसंधारणाच्या कामांसाठी सन २०१७-१८ मधील निधी (केंद्र हिस्सा व राज्य हिस्सा) वितरीत करणेबाबत.
महाराष्ट्र शासन
मृद व जलसंधारण विभाग
शासन निर्णय क्रमांक- एपाव्य २०१८/प्र.क्र.१७/जल-८
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : २१ मार्च, २०१८
वाचा.
१) ग्रामविकास व जलसंधारण विभाग, शासन निर्णय क्र.सामासू-२००९/प्र.क्र.७/जल-८, दि. १७ एप्रिल, २००८.
२) ग्रामविकास व जलसंधारण विभाग, शासन निर्णय क्र.सामासू-२००९/प्र.क्र.४१/जल-२०, दि.२१ मे, २००८.
३) केंद्रिय भूसंसाधन विभाग, ग्रामविकास मंत्रालय, भारत सरकार यांचे पत्र क्र.३-१/२०१४-Neeranchal, दि.२९/१२/२०१७.
४) अपर मुख्य कार्यकारी अधिकारी, वसुंधरा पाणलोट विकास यंत्रणा, पुणे यांचे पत्र क्र. वपावियं/निरांचल/नूतनीकरण/ बळकटीकरण/२०१८/२७९, दि.०६/०२/२०१८.
प्रस्तावना केंद्र शासनाने दिनांक ०१ एप्रिल २००८ पासून पाणलोट विकासाकरिता असलेल्या सामाईक मार्गदर्शक सूचना २००८ सुधारित करुन सामाईक मार्गदर्शक सूचना २०११ निर्गमित करुन, लागू केल्या आहेत. त्यास अनुसरुन केंद्रिय ग्रामीण विकास मंत्रालयातील भूसंसाधन विभागाने केंद्र पुरस्कृत एकात्मिक पाणलोट व्यवस्थापन कार्यक्रम (IWMP) जाहीर केला आहे. या कार्यक्रमासाठी केंद्र शासनाकडून ९० टक्के आणि राज्य शासनाकडून १० टक्के अर्थसहाय्याची तरतूद होती. सन २०१५-१६ पासून केंद्र व राज्य निधीचे प्रमाण हे ६० : ४० टक्के राहील, असा निर्णय केंद्र शासनाने घेतला आहे. एकात्मिक पाणलोट व्यवस्थापन कार्यक्रमाची वृध्दी व्हावी म्हणून जागतिक बँक, केंद्र शासनास व केंद्र शासन राज्यांना अर्थसहाय्य करणार आहे. यामध्ये केंद्र शासनाने ०९ राज्यांची निवड केलेली असून, त्यामध्ये महाराष्ट्र राज्याचा अंतर्भाव आहे. निरांचल जागतीक बँक सहाय्यित प्रकल्प एकात्मिक पाणलोट व्यवस्थापन कार्यक्रम प्रकल्पाची एकूण किंमत रु.२८६९ कोटी आहे. या योजनेचा समन्वय वसुंधरा राज्यस्तरीय पाणलोट विकास यंत्रणेमार्फत करण्यात येणार आहे. संदर्भाधिन दिनांक २१ मे, २००८ च्या शासन निर्णयान्वये मा. प्रधान सचिव (जलसंधारण) यांच्या अध्यक्षतेखाली राज्यस्तरीय पाणलोट विकास यंत्रणा गठीत करण्यात आली असून सोसायटी अधिनियम १८६० अंतर्गत नोंदणीकृत करण्यात आली आहे. निरांचल प्रकल्पाअंतर्गत सन २०१७-१८ या अर्थसंकल्पीय वर्षाकरिता केंद्र हिश्यासाठी, लेखाशिर्ष (४४०२ २४७६) खाली रु.१८०० लक्ष व राज्य हिश्यासाठी, लेखाशिर्ष (४४०२ २४५८) खाली रु.३०० लक्ष इतका निधी अर्थसंकल्पित करण्यात आला आहे. सदर निधीतून निरांचल जागतीक बँक सहाय्यित प्रकल्प एकात्मिक पाणलोट व्यवस्थापन कार्यक्रम या योजनेअंतर्गत, केंद्र हिश्यासाठी सन २०१७-१८ वर्षाकरिता, अर्थसंकल्पित करण्यात आलेल्या रु.१८०० लक्ष इतक्या निधीतून रु.५०.०० लक्ष (रु.पन्नास लक्ष फक्त) एवढे केंद्र शासनाकडून प्राप्त झालेले अनुदान व केंद्र हिश्यास अनुसरुन राज्य हिस्सा रु.३३.३३ लक्ष (रु. तेहतीस लक्ष तेहतीस हजार फक्त) असे एकूण रु. ८३.३३ लक्ष (रु.त्र्याऐंशी लक्ष तेहतीस हजार फक्त) निधी वितरीत करण्याची बाब शासनाच्या विचाराधीन होती.
शासन निर्णय :
१. निरांचल जागतीक बँक सहाय्यित प्रकल्प एकात्मिक पाणलोट व्यवस्थापन कार्यक्रम या योजनेअंतर्गत, केंद्र हिश्यासाठी सन २०१७-१८ वर्षाकरिता, अर्थसंकल्पित करण्यात आलेल्या रु.१८०० लक्ष इतक्या निधीतून रु.५०.०० लक्ष (रुपये पन्नास लक्ष फक्त) एवढे केंद्र शासनाकडून प्राप्त झालेले अनुदान व राज्य हिस्सा म्हणून सन २०१७-१८ करिता
# Page 2
शासन निर्णय क्रमांकः एपाव्य २०१८/प्र.क्र.१७/जल-८
अर्थसंकल्पित केलेल्या रु.३०० लक्ष निधीतून, केंद्र हिश्यास अनुसरुन राज्य हिस्सा रु.३३.३३ लक्ष (तेहतीस लक्ष तेहतीस हजार फक्त) असे एकूण रु. ८३.३३ लक्ष ( रु.त्र्याऐंशी लक्ष तेहतीस हजार फक्त) इतका निधी वितरीत करण्यास शासन मान्यता देण्यात येत आहे.
२. सदर निधी निरांचल प्रकल्पाकरिता मंजूर वार्षिक कृती आराखडा सन २०१६-१७ व सन २०१७-१८ मधील मंजूर बाबींवर खर्च करण्यात यावा.
३. निरांचल जागतीक बँक सहाय्यित प्रकल्प एकात्मिक पाणलोट व्यवस्थापन कार्यक्रम या योजनेअंतर्गत केंद्र हिस्सा व राज्य हिस्सा एकूण रु. ८३.३३ लक्ष ( रु.त्र्याऐंशी लक्ष तेहतीस हजार फक्त) इतका निधी वसुंधरा राज्यस्तरीय पाणलोट विकास यंत्रणा, पुणे यांच्या बँक खात्यात जमा करण्यास शासन मान्यता देण्यात येत आहे.
४. योजनेचा मासिक प्रगती अहवाल प्रत्येक महिन्याला एमआयएस प्रणालीवर भरण्यात यावा.
५. निरांचल जागतीक बँक सहाय्यित प्रकल्पाच्या मार्गदर्शक सूचनांनुसार सदर निधी केंद्रिय भूसंसाधन विभागाने वेगळ्याने उपलब्ध करुन दिला असल्याने यंत्रणेने, एकात्मिक पाणलोट व्यवस्थापन कार्यक्रमाव्यतिरिक्त झालेल्या खर्चाचा स्वतंत्र लेखा ठेवावा आणि आर्थिक वर्ष संपल्यानंतर लवकरात लवकर लेखापरिक्षण केलेले लेखे व उपयोगिता प्रमाणपत्र स्वतंत्रपणे वसुंधरा यंत्रणेकडे / वसुंधरा यंत्रणेने केंद्र व राज्य शासनाकडे (मृद व जलसंधारण विभाग व कृषी विभाग ) सादर करावे.
६. अंमलबजावणी यंत्रणेने त्यांचा एकत्रित भौतिक आणि आर्थिक प्रगती अहवाल नियमितपणे दर महिन्याला सादर करावा.
७. सदर रु.८३.३३ लक्ष निधी आयुक्त, कृषि, महाराष्ट्र राज्य, पुणे यांच्या अधिनस्त खर्च करण्यासाठी ठेवण्यात येत असून सहाय्यक संचालक (लेखा - १), कृषि आयुक्तालय, पुणे यांच्या अधिनस्त ठेवण्यात येत असून यांना आहरण व संवितरण अधिकारी म्हणून व आयुक्त (कृषि), महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
८. आयुक्त, कृषि, महाराष्ट्र राज्य, पुणे यांनी हा मंजूर निधी खर्च करतांना ज्या उद्दिष्टासाठी वितरीत केलेला आहे त्याच उद्दिष्टासाठी खर्च होत असल्याची दक्षता घ्यावी. राज्यस्तरीय नोडल यंत्रणेने (SLNA) मंजूर केलेल्या घटकावरच / बाबीवर खर्च होईल, याची जबाबदारी अपर मुख्य कार्यकारी अधिकारी, वसुंधरा राज्यस्तरीय पाणलोट विकास यंत्रणा, पुणे यांच्यावर राहील.
९. तसेच संदर्भाधिन क्रमांक ३ येथील केंद्रिय भूसंसाधन विभागाच्या दिनांक २९/१२/२०१७ च्या पत्रातील सर्व अटी व शर्तीचे काटेकोर पालन करण्यात यावे.
१०. याबाबतचा खर्च सन २०१७-१८ च्या अंदाजपत्रकातील खालील लेखाशिर्षाखाली मंजूर तरतूदीतून भागविण्यात यावा आणि दर्शविण्यात यावा.
केंद्र हिस्सा - "४४०२ मृद व जलसंधारण यावरील भांडवली खर्च
(०० ) ( १०२) - मृदसंधारण
(०२) - पंचवार्षिक योजनांतर्गत योजना
(०२) (०७) निरांचल जागतिक बँक सहाय्यित प्रकल्प, केंद्र पुरस्कृत योजना (आयडब्ल्यूएमपी)
( केंद्राचा हिस्सा ९०% ) ( कार्यक्रम ) ५३ मोठी बांधकामे (४४०२२४७६)
तसेच
राज्य हिस्सा - "४४०२ मृद व जलसंधारण यावरील भांडवली खर्च
(००)(१०२) - मृदसंधारण
पृष्ठ ४ पैकी २
# Page 3
शासन निर्णय क्रमांक: एपाव्य २०१८/प्र.क्र.१७/जल-८
(०२) - पंचवार्षिक योजनांतर्गत योजना
(०२) (०५) निरांचल जागतिक बँक सहाय्यित प्रकल्प केंद्र पुरस्कृत योजना
(एकात्मिक पाणलोट क्षेत्र विकास कार्यक्रम
(राज्य हिस्सा –१०%) (कार्यक्रम) ५३ मोठी बांधकामे (४४०२ २४५८)”
११. निधीच्या खर्चाची माहिती प्रत्येक महिन्याच्या १० तारखेपर्यंत शासनास सादर करावी आणि अर्थसंकल्पीय संगणक प्रणालीवर भरण्यात यावी. त्याचबरोबर खर्चाची उपयोगिता प्रमाणपत्रे सर्व सबंधितास विहित मुदतीत सादर करावीत.
१२ . हा शासन निर्णय वित्त विभागाच्या अर्थोपाय कार्यासनाच्या अनौपचारीक संदर्भ क्र. अनौ-६९/अर्थोपाय, दिनांक १६/०२/२०१८ अन्वये दिलेल्या सहमतीस अनुसरुन निर्गमित करण्यात येत आहे.
# Page 4