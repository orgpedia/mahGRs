# Page 1
गाळमुक्त धरण व गाळयुक्त शिवार या
योजनेतगंत विविध जिल्यात झालेल्या कामांना
निधी वितरण करणेबाबत..
महाराष्ट्र शासन
मृद व जलसंधारण विभाग
शासन निर्णय क्रमांक :- गामुध २०२४/प्र.क्र. ३३/जल-१
मंत्रालय, मुंबई- ४०० ०३२.
दिनांक:- ०६ मार्च,२०२४
वाचा:- १.वित्त विभाग, शासन निर्णय क्रमांक अर्थसं-२०२३/प्र.क्र.४०/अर्थ-३, दि. १२ एप्रिल,२०२३.
२.शासन निर्णय,मृद व जलसंधारण विभाग क्र: जशिअ-२०२२/प्र.क्र ३०२/जल-७, दि. दि.३.१.२०२३ ३.शासन निर्णय , मृद व जलसंधारण विभाग क्र: गामुध २०२२/प्र.क्र.२२/जल-१३, दि. २०.०४.२०२३ ४.शासन पुरकपत्र क्र.गामुध-२०२२/प्र.क्र.२२/जल-१३ (जल-१),दि.०५.०२.२०२४ ५.वित्त विभाग शासन परिपऋक क्र.अर्थसं-२०२३/प्र.क्र.४०/अर्थ-३, दि.०५.०२.२०२४
प्रस्तावना:-
गाळमुक्त धरण व गाळयुक्त शिवार ही योजना राज्यात कायमस्वरुपी राबविण्याचा
निर्णय शासन निर्णय दि. २०.०४.२०२३ नुसार घेण्यात आला आहे. त्यानुसार सदर योजनेंतर्गत
विविध जिल्यात गाळ काढण्याची कामे करण्यात आली आहेत. जलयुक्त शिवार २.० व
गाळमुक्त धरण व गाळयुक्त शिवार योजनेचा आढावा घेण्यासाठी मा. उपमुख्यमंत्री (गृह) यांच्या
अध्यक्षतेखाली दि. २९.१२.२०२३ रोजी आयोजित बैठकीत झालेल्या निर्णयानुसार गाळमुक्त
धरण व गाळयुक्त शिवार योजनेची अंमलबजावणी करतांना कामामध्ये अनेक वेळा व अनेक
ठिकाणी मशीन द्वारे गाळ काढणे करिता स्वयंसेवी संस्था उपलब्ध होत नाही व त्याअभावी कामे
रखडतात, असे निदर्शनास आले आहे. त्यामुळे अशासकीय संस्था उपलब्ध नसल्यास अशा वेळी
ग्रामपंचायत मार्फत कामे करण्याबाबत विभागामार्फत तपासणी करण्याचे तसेच देयके अदा
करण्याच्या कार्यपध्दतीमध्ये सुलभता आणून जिल्हास्तरावर देयके अदा करण्याची कार्यपध्दती
अवलंबविण्यात यावी, असे निदेश सदर बैठकीत देण्यात आले आहे. त्यानुषंगाने राज्यात
गाळमुक्त धरण व गाळयुक्त शिवार योजना अधिक सुलभतेने व गतीने राबविण्यासाठी
दि.२०.४.२०२३ च्या शासन निर्णयामध्ये सुधारणा करण्यात आली असून त्यासंदर्भात शासन
पुरकपत्र दि. ५.२.२०२४ निर्गमित करण्यात आले आहे.
शासन पुरकपत्र दि. ५.२.२०२४ नुसार कार्यकारी अभियंता, मृद व जलसंधारण
विभाग यांनी संबंधित अशासकीय संस्था/ग्रामपंचायतीस देयके जिल्हास्तरावर अदा करावीत.
त्यासाठी एकत्रित निधी मागणी जिल्हा जलसंधारण अधिकारी यांनी जिल्हाधिकारी यांच्या
मार्फत शासनास करावी, अशी सुधारणा करण्यात आली आहे. गाळमुक्त धरण व गाळयुक्त
शिवार या योजनेसंदर्भात झालेल्या कामाची देयके अदा करण्याची कार्यवाही जिल्हास्तरावर
करण्यात येणार आहे व त्यासाठी आवश्यक निधी शासनाकडून उपलब्ध करून देण्यात येणार
# Page 2
शासन निर्णय क्रमांकःगामुध २०२४/प्र.क्र.३३/जल-१
आहे. त्यानुसार विविध कार्यकारी अभियंता, मृद व जलसंधारण विभाग यांचेकडून सदर
योजनेंतर्गत झालेल्या कामाची देयके अदा करण्यासाठी निधी मागणी विवरणपत्रानुसार सादर
केलेली आहे. सदर प्राप्त झालेल्या प्रस्तावानुसार निधी वितरीत करणे आवश्यक आहे. त्यानुसार
सदर योजनेच्या झालेल्या कामासाठी निधी वितरीत करण्याची बाब शासनाच्या विचाराधीन
होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय:-
गाळमुक्त धरण व गाळयुक्त शिवार या योजनेतंर्गत विविध जिल्यात गाळ काढण्याची
कामे अशासकीय संस्थेमार्फत करण्यात आलेली आहे. सदर कामांचे देयक अदा करण्यासाठी
एकूण रुपये १२,७०,८९,९०६/- (रुपये बारा कोटी सत्तर लक्ष एकोणनव्वद हजार नऊशे सहा
फक्त) इतका निधी सोबतच्या विवरणपत्र "अ" नुसार वितरीत करण्यास याद्वारे शासन मान्यता
प्रदान करण्यात येत आहे.
२. उपरोक्त निधी पुढील अटी व शर्तीच्या अधीन राहून वितरीत करण्यात येत आहे:-
अ) या शासन निर्णयासोबत जोडलेल्या विवरणपत्र अ नुसार आयुक्त, जलसंधारण, औरंगाबाद
यांनी संबंधित जिल्हा जलसंधारण अधिकारी यांना तात्काळ वितरीत करावा.
ब) गाळ काढलेल्या कामाची व पंचनामा करुन गाळ नेणाऱ्या शेतकऱ्यांना अदा करावयाच्या
अनुदानाची खातरजमा करुन, देयकाच्या आधारे निधीचे वितरण करण्यात यावे.
क) मंजूर (अदा करावयाच्या) निधीपेक्षा जास्तीची रक्कम अदा करण्यात येऊ नये.
ड) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी
वितरित न करता तातडीने शासनाकडे प्रत्यार्पित करावी.
इ) निधी वितरणासंबंधित गाळमुक्त धरण व गाळयुक्त शिवार या योजने संदर्भातील शासन
निर्णयान्वये निर्धारित कार्यपध्दती व सूचनांचे/ तरतुदींचे अनुपालन करण्यात आले
असल्याबाबतची खातरजमा करण्यात यावी.
ई) वितरीत करण्यात येत असलेला निधी गाळमुक्त धरण व गाळयुक्त शिवार अंतर्गत झालेल्या
कामासाठीच वितरीत करण्यात यावा.
ए) निधी वितरीत करताना संबंधित कामाबाबत तक्रार नसल्याची खातरजमा करावी.
एै) उपलब्ध करुन देण्यात येत असलेला निधी तात्काळ खर्च करण्याबाबतची कार्यवाही करावी.
अं) गाळमुक्त धरण व गाळयुक्त शिवार योजनेतगंत झालेल्या कामाच्या देयकांची छाननी व
देयके तपासण्याची जबाबदारी संबंधित जिल्हा जलसंधारण अधिकारी यांची राहील.
आं) सदर निधी वितरण करताना काही अनियमितता झाल्यास त्यास संबंधित कार्यालय
जबाबदार राहील,
पृष्ट्ठ ७ पैकी २
# Page 3
शासन निर्णय क्रमांकःगामुध २०२४/प्र.क्र.३३/जल-१
३. याद्वारे अशासकीय संस्थांना जिल्हा जलसंधारण अधिकारी हे सदंर्भीय क्र. ४ येथील
शासन निर्णयातील निधी वितरण तरतूदीनुसार वितरीत करतील.
४. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२३-
२०२४ या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक - झेडएच-५
(०२) जलयुक्त शिवार
(०२)(०१) जलयुक्त शिवार अभियान (कार्यक्रम) (४४०२ २७८१)
५३, मोठी बांधकामे
५. याद्वारे वितरीत निधीचा ताळमेळ ठेवण्याची जबाबदारी संबंधित जिल्हा जलसंधारण
अधिकारी यांची राहील तसेच तालुका स्तरावर उपविभागीय जलसंधारण अधिकारी, मृद व
जलसंधारण विभाग यांची राहील.
६. प्रस्तुत आदेश, वित्त विभागाच्या संदर्भीय परिपत्रकान्वये प्रशासकीय विभागांना प्रदान
करण्यात आलेल्या अधिकारानुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7