# Page 1
राज्यस्तरीय आदिवासी उपयोजना निधी वितरण सन २०२१-२२.
महाराष्ट्र शासन
मृद व जलसंधारण विभाग
शासन निर्णय क्रमांक : आउयो-२०२१/प्र.क्र.३२१/जल-४
मंत्रालय, मुंबई - ४०० ०३२
दिनांक : १६ फ़ेब्रुवारी, २०२२.
वाचा :- १) प्रादेशिक जलसंधारण अधिकारी, मृद व जलसंधारण विभाग, ठाणे यांचे पत्र क्र. प्राजअ/मृवजवि/लेशा-२/१३३७/२०२१,
दिनांक ०५ जुलै, २०२१.
२) वित्त विभाग परिपत्रक क्र. अर्थसं - २०२१/प्र.क्र.४८/अर्थ-३,
दिनांक १४ ऑक्टोबर, २०२१ आणि २८ जानेवारी, २०२२.
३) शासन निर्णय, आदिवासी विकास विभाग क्र. बीयुडी-२०२१/प्र.क्र.११/ का.६, दिनांक ०८ फ़ेब्रुवारी, २०२२.
प्रस्तावना : ठाणे जिल्ह्याच्या मुरबाड तालुक्यामध्ये १६२ हेसिंक्ष निर्माण करणाऱ्या लघु पाटबंधारे योजना पेंढरी या प्रकल्पासाठी संपादित केलेल्या वनजमिनीची एनपीव्ही व इतर बाबींकरिता निधीचे वितरण करण्याची बाब शासनाच्या विचाराधीन होती. त्याबाबत शासनाने खालीलप्रमाणे निर्णय घेतला आहे.
निर्णय : लघुपाटबंधारे योजना पेंढरी ता. मुरबाड, जि. ठाणे या प्रकल्पाकरिता रुपये ११.५१ लक्ष (अक्षरी रुपये अकरा लक्ष एक्कावन्न हजार फ़क्त) निधी खालील अटी व शर्थीच्या अधीन वितरित करण्यात येत आहे :
अ) वरील प्रकल्पाच्या कामांकरिता जलसंधारण मंडळाकडून अथवा अन्य स्रोताकडून निधी उपलब्ध झाला असल्यास, याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये,
ब) प्रशासकीय मान्यतेच्या तसेच शासनाने मान्य केलेल्या सुधारित प्रशासकीय मान्यतेच्या किंमतीपेक्षा जास्तीची रक्कम खर्च करण्यात येवू नये,
क) वरील प्रकल्पाच्या कामासाठी निधीची गरज नसल्यास, हि रक्कम कोणत्याही परिस्थितीत परस्पर अन्य प्रकल्पासाठी वितरित करण्यात येवू नये,
ड) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पित करण्यात यावी,
# Page 2
शासन निर्णय क्रमांकः आउयो-२०२१/प्र.क्र.३२१/जल-४
ई) आदिवासी विकास विभागाच्या संदर्भिय आदेशामधील निदेशांचे काटेकोर अनुपालन करण्यात यावे,
फ़) काम गुणवत्तापुर्वक असून, त्याबाबत तक्रारी नसल्याची खातरजमा करुन केलेल्या कामाच्या देयकाआधारे निधीचे वितरण करावे व त्याबाबतचा अनुपालन अहवाल आदिवासी विकास विभाग व प्रस्तुत विभागास सादर करण्यात यावा.
२. प्रादेशिक जलसंधारण अधिकारी मृद व जलसंधारण विभाग, ठाणे यांनी वरील प्रमाणे निधीचे आहरण करुन, संबधित जिल्हा जलसंधारण अधिका-यांकडे वितरण करावे.
सदरचा खर्च खालील लेखाशीर्षाखाली खर्ची टाकण्यात यावा व सन २०२१-२२ च्या मंजूर अनुदानातून भागविण्यात यावा.
मागणी क्रमांक टी-६
४७०२-लहान पाटबंधाऱ्यावरील भांडवली खर्च
७९६ जनजाती क्षेत्र उपयोजना
(०१) जनजाती क्षेत्र उपयोजनांतर्गत योजना
(०१)(१८) राज्य एकत्रित निधी अंतर्गत लहान पाटबंधारे योजना (राज्यस्तर योजना) (४७०२ ७७२१)
५३ मोठी बांधकामे
३. उपरोक्त खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरीत प्रती मुख्य अभियंता, पुणे, आदिवासी विकास विभाग व प्रस्तुत विभागास उपलब्ध करुन द्याव्यात.
४. याद्वारे वितरित निधीचा ताळमेळ ठेवण्याची जबाबदारी प्रादेशिक जलसंधारण अधिकारी, ठाणे यांची राहिल व मुख्य अभियंता, पुणे हे सदर बाबींचे समन्वयक प्राधिकारी राहतील.
५. प्रस्तुत आदेश, आदिवासी विकास विभागाच्या संदर्भिय आदेशामधील मान्यतेनुसार व वित्त विभागाच्या संदर्भिय परिपत्रकान्वये प्रशासकिय विभागांना प्रदान करण्यात आलेल्या शक्तींनुसार निर्गमित करण्यात येत आहेत. डिजीटल स्वाक्षरीने
# Page 3