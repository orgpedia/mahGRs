# Page 1
गाळमुक्त धरण व गाळयुक्त शिवार या कार्यक्रमातंर्गत ग्रामपंचायतीने यंत्रसामुग्री उपलब्ध करुन दिल्यास त्यांना यंत्रभाड्यासह इंधनासाठी रक्कम अदा करण्याबाबत.
महाराष्ट्र शासन
मृद जलसंधारण विभाग
शासन परिपत्रक क्रमांक: जशिअ २०१९/प्र.क्र. १०७/जल- ७
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२.
दिनांक: १७ मे, २०१९
वाचा :- १. शासन निर्णय, जलसंधारण विभाग, क्रमांक जशिअ-२०१४/प्र.क्र.
२०३ / जल - ७, दिनांक ५ डिसेंबर, २०१४
२. शासन परिपत्रक मृद व जलसंधारण विभाग, क्रमांक मफुअ - २०१६ / प्र. क्र. ६८ /जल-८ दिनांक ४ मे, २०१६
३. शासन पत्र मृद व जलसंधारण विभाग, क्रमांक संकिर्ण - २०१७/प्र.
क्र. १३४/जल-१ दिनांक १६ मे, २०१७
४. शासन परिपत्रक मृद व जलसंधारण विभाग, क्रमांक गामुध २०१७/प्र. क्र.६२/जल-८ दिनांक २५ मे, २०१७
५. शासन परिपत्रक मृद व जलसंधारण विभाग, क्रमांक संकिर्ण २०१७/प्र. क्र.२४/जल-२० दिनांक ४ सप्टेंबर, २०१७.
६. शासन परिपत्रक मृद व जलसंधारण विभाग, क्रमांक जशिअ २०१८/प्र.क्र.१८७/जल- ७ दिनांक २७ एप्रिल, २०१८
शासन परिपत्रकः
गाळमुक्त धरण व गाळयुक्त शिवार या कार्यक्रमातंर्गत गाळ काढण्यासाठी ज्या ठिकाणी CSR अथवा स्वयंसेवी संस्था यांच्या माध्यमातुन यंत्रसामुग्री उपलब्ध झाल्यास शासन निर्णय दि २५ मे २०१७ नुसार इंधनाचे दर निश्चिती करण्यात आले आहेत. तसेच क्षेत्रीय परिस्थितीनुसार या दरापेक्षा अधिक दराची मागणी असल्यास जिल्हास्तरीय समितीने दर पृथकरण (rate analysis) व कार्य अभ्यास (work study ) करून दरामध्ये बदल होत असल्यास अशा दरांना मान्यता देण्याबाबत कार्यवाही निश्चित केली आहे.
२. मा. मुख्य सचिव यांच्या अध्यक्षतेखाली गठीत शक्ती प्रदत्त समितीच्या दिनांक ९ मे, २०१९ रोजी झालेल्या बैठकीतील निर्णयानुसार गाळ काढण्यासाठी CSR अथवा स्वयंसेवी संस्था यांच्या माध्यमातून यंत्रसामुग्री उपलब्ध न झाल्यास, अशा ठिकाणी ग्रामपंचायतीने यंत्रसामुग्री उपलब्ध करून दिल्यास त्यांना यंत्रभाड्यासह इंधनासाठी रु २७/- प्रघमी या दराच्या मर्यादेत रक्कम अदा करण्यास मान्यता देण्यात येत आहे. याकरीता तरतूद जलयुक्त शिवार
# Page 2
शासन परिपत्रक क्रमांकः जशिअ २०१९/प्र.क्र. १०७/जल-७
अभियानासाठी उपलब्ध होणारा विशेष निधीतून लेखाशिर्ष ४४०२ २७८१ खाली उपलब्ध करुन देण्यात यावी. सदर प्रति घनमीटर दर दिनांक ३० जून २०१९ पर्यत लागु राहील. गाळमुक्त धरण व गाळयुक्त शिवार या कार्यक्रमासंदर्भात वेळोवेळी निर्गमित मार्गदर्शक सूचनाचे पालन करण्याची दक्षता घेण्यात यावी.
# Page 3