# Page 1
जलयुक्त शिवार अभियान २.० योजनेच्या
जिल्हास्तरीय समिती व तालुकास्तरीय समितीमध्ये सुधारणा करणेबाबत.
महाराष्ट्र शासन
मृद व जलसंधारण विभाग
शासन निर्णय क्र: जशिअ-२०२४/प्र.क्र.२८/जल-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २७ सप्टेंबर, २०२४.
वाचा :- १)मृद व जलसंधारण विभाग, शासन निर्णय क्र. जशिअ-२०२२/प्र.क्र.३०२/जल-७, दि. ३ जानेवारी, २०२३ २)मृद व जलसंधारण विभाग, शासन निर्णय क्र. जशिअ-२०२४/प्र.क्र.२८/जल-७, दिनांक ५ फेब्रुवारी, २०२४
प्रस्तावना :-
राज्यात जलयुक्त शिवार अभियान २.० संदर्भ क्र.१ अन्वये राबविण्यात येत असून
सदर योजनेचा आढावा, संनियंत्रण व कार्यक्रमाच्या प्रभावी अंमलबजावणीसाठी
जिल्हाधिकारी यांच्या अध्यक्षतेखाली जिल्हास्तरीय समिती आणि उपविभागीय अधिकारी
(प्रांत) यांच्या अध्यक्षतेखाली तालुकास्तरीय समिती गठित करण्यात आलेली आहे.
२. संदर्भ क्र २.येथील शासन निर्णयान्वये सदर योजनेच्या जिल्हास्तरीय समितीचे
सदस्य सचिव जिल्हा अधीक्षक कृषी अधिकारी यांना व तालुकास्तरीय समितीचे सदस्य
सचिव तालुका कृषी अधिकारी यांना करण्यात आले आहे .
३. मा.मुख्य सचिव यांच्या अध्यक्षतेखाली दि.२३.७.२०२४ रोजी आयोजित विभागाच्या
योजनांच्या आढावा बैठकीत झालेल्या चचेअंती योजनेच्या प्रभावी अंमलबजावणीसाठी
उपरोक्त संदर्भ क्र २.येथील दि ५.फेब्रुवारी २०२४ ,रोजीचा शासन निर्णय रद्द करण्याची बाब
शासनाच्या विचाराधीन होती.
शासन निर्णय :-
जलयुक्त शिवार अभियान २.० या योजनेच्या जिल्हास्तरीय समितीचे सदस्य सचिव
जिल्हा अधीक्षक कृषी अधिकारी व तालुकास्तरीय समितीचे सदस्य सचिव तालुका कृषी
अधिकारी यांना करणेबाबतचा संदर्भ क्र २.अन्वये घेण्यात आलेला निर्णय या शासन
निर्णयान्वये खालील अटींच्या अधीन राहून रद्द करण्यात येत आहे.
# Page 2
शासन निर्णय क्रमांकः जशिअ-२०२४/प्र.क्र.२८/जल-७
(अ)जलयुक्त शिवार अभियान २.० या योजनेची प्रभावी अंमलबजावणी करण्याकरिता कृषी
विभागाकडे सोपविण्यात आलेल्या कामांची “कार्यान्वयीन यंत्रणा” म्हणून कृषी विभाग काम
करेल.
(आ)सदर योजनेमधील कृषी विभागाकडे दिलेल्या कामांची अंमलबजावणी, संनियंत्रण,
गुणनियंत्रण, मूल्यमापन तसेच विविध स्त्रोतातून प्राप्त होणारा निधी प्रचलित
कार्यपध्दतीनुसार खर्च करून कामे पूर्ण करण्याची जबाबदारी कृषी विभागाची राहील.
(इ)कृषी विभागाकडे दिलेल्या कामांच्या प्रगतीचा आढावा प्रधान सचिव (कृषी) व आयुक्त (कृषी)
यांचे स्तरावर घेतला जाईल.
(ई)तसेच, सदर योजनेमधील सोपविण्यात आलेल्या कामांची “कार्यान्वयीन यंत्रणा” म्हणून
काम करणाऱ्या जलसंपदा, वन (सामाजिक वनीकरण), पाणी पुरवठा (GSDA & MJP),
ग्रामविकास (जिल्हा परिषद) इत्यादी विभागांना देखील उक्त अटी लागू आहेत.
२. उक्त नमूद योजना प्रामुख्याने मृद संधारणाशी निगडीत असून मृद संधारण हा विषय शासन
कार्यनियमावलीतील अनुसूचीमध्ये मृद व जलसंधारण विभागाकडे सोपविण्यात आला आहे. तसेच
जलयुक्त शिवार अभियान २.० या योजनेचा मृद व जलसंधारण विभाग हा नोडल विभाग आहे.
त्यामुळे जलयुक्त शिवार अभियान २.० या योजनेच्या जिल्हास्तरीय व तालुकास्तरीय
समित्यांचे सदस्य सचिव संदर्भ क्र.१ मध्ये नमूद केल्याप्रमाणे अनुक्रमे जिल्हा जलसंधारण अधिकारी
व उपविभागीय जलसंधारण अधिकारी, मृद व जलसंधारण विभाग हे या शासन निर्णयाच्या
दिनांकापासून असतील.
३. योजनेच्या प्रभावी अंमलबजावणीसाठी योजनांतर्गत काम करणाऱ्या सर्व कार्यान्वयीन
यंत्रणांचा समन्वय करण्याचे काम जिल्हास्तरीय व तालुकास्तरीय समित्यांचे सदस्य सचिव म्हणून
अनुक्रमे जिल्हा जलसंधारण अधिकारी व उपविभागीय जलसंधारण अधिकारी करतील.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4