# Page 1
मृद व जलसंधारण विभागाच्या अधिपत्याखालील जिल्हा जलसंधारण अधिकारी, मृद व जलसंधारण, हिंगोली या नवनिर्मित कार्यालयासाठी नियंत्रक अधिकारी व आहरण व संवितरण अधिकारी घोषित करणे.
महाराष्ट्र शासन
मृद व जलसंधारण विभाग
शासन निर्णय क्रमांकः आस्थाप-२०२३/प्र.क्र.१०/जल-२
मंत्रालय, मुंबई- ४०० ०३२.
दिनांक : २०/०१/२०२३
वाचा : १) ग्राम विकास व जलसंधारण विभाग शासन निर्णय क्रमांक आस्थाप-२०१६/प्र.क्र.८८(भाग-९)/जल-२, दि.३१ मे, २०१७ २) मृद व जलसंधारण विभाग, शासन निर्णय क्रमांक: आस्थाप-२०२२/प्र.क्र.१४०/जल-२, दि २६.०५.२०२२ ३) मृद व जलसंधारण विभाग, शासन निर्णय क्रमांक: आस्थाप-२०२२/प्र.क्र.१६३/जल-२, दि १३.०६.२०२२
प्रस्तावना:
सदंर्भ क्र.२ अन्वये मृद व जलसंधारण विभागाच्या अधिपत्याखालील जिल्हा जलसंधारण अधिकारी, मृद व जलसंधारण विभाग, हिंगोली व उपविभागीय जलसंधारण अधिकारी, उपविभाग वसमत ही कार्यालये नव्याने कार्यान्वित करण्यात आली आहेत.
सदंर्भ क्र.३ मधील शासन निर्णयान्वये जिल्हा जलसंधारण अधिकारी, मृद व जलसंधारण विभाग, हिंगोली यांना आहरण व संवितरण अधिकारी म्हणून घोषित करण्यात आले होते.
जिल्हा जलसंधारण अधिकारी, मृद व जलसंधारण विभाग, हिंगोली यांनी त्यांच्या कार्यालयासाठी सरकारी निर्माणाच्या वितरणासाठी सांकेतांक क्रमांक मिळणेकरीता महालेखापाल, लेखा व हक्कदारी, नागपूर या कार्यालयाशी संपर्क केला असता महालेखापाल, लेखा व हक्कदारी, नागपूर कार्यालयाने, मृद व जलसंधारण विभागाच्या दिनांक १३.०६.२०२२ च्या शासन निर्णयामध्ये सरकारी निर्माणाच्या वितरणासाठी रक्कम वितरणासाठी सर्व प्रयोजनार्थ आहरण व संवितरण अधिकारी म्हणून नमूद केलेले नसल्यामुळे, तसेच अधिका-याचे पदनाम वित्तीय प्रकाशनामध्ये समाविष्ट करण्यासाठी शासन निर्णयात स्पष्ट निर्देश नसल्यामुळे सांकेतांक क्रमांक प्रदान करण्याबाबत महालेखापाल, लेखा व हक्कदारी, नागपूर कार्यालयाने असमर्थता व्यक्त केली आहे. महाराष्ट्र सार्वजनिक बांधकाम खाते लेखा संहितेच्या परिच्छेद ६.२.१ अंतर्गत सरकारी निर्माणाच्या वितरणासाठी रक्कम वितरणासाठी स्वतंत्रपणे प्राधिकारपत्र घ्यावे असे सूचित केले आहे. त्यानुषंगाने संदर्भ क्र.३ मध्ये नमूद शासन निर्णय अधिक्रमीत करण्यात येत असून याबाबत आता शासन पुढीलप्रमाणे निर्णय घेत आहे:
शासन निर्णय : मृद व जलसंधारण विभागाच्या दिनांक २६.०५.२०२२ शासन निर्णयान्वये मृद व जलसंधारण विभागाच्या अधिपत्याखालील जिल्हा जलसंधारण अधिकारी, मृद व जलसंधारण विभाग, हिंगोली हे कार्यालय नव्याने कार्यान्वित करण्यात आले आहे.
# Page 2
शासन निर्णय क्रमांक: आस्थाप-२०२३/प्र.क्र.१०/जल-२
२. जिल्हा जलसंधारण अधिकारी, मृद व जलसंधारण विभाग, हिंगोली यांना या आदेशाव्दारे कार्यालयासाठी महाराष्ट्र सार्वजनिक बांधकामे लेखासंहिता परिच्छेद ६.२.१ नुसार सर्व प्रयोजनार्थ आहरण व संवितरण अधिकारी म्हणून घोषीत करण्यात येत आहे. सदर पदनाम वित्तिय प्रकाशनामध्ये समाविष्ट करण्यास मान्यता देण्यात येत आहे.
३. सदर शासन निर्णय वित्तीय अधिकार नियम पुस्तीका, १९७८ दिनांक १७.०४.२०१५ मधील भाग पहिला उपविभाग एक मधील अनुक्रमांक ३, नियम क्र. २ अन्वये प्रशासकीय विभागांना प्रदान केलेल्या अधिकारांनुसार तसेच महाराष्ट्र कोषागार नियम १९६८ मधील नियम १५(३) व नियम १५६ अन्वये दिलेल्या अधिकारांचा वापर करुन निर्गमित करण्यात येत आहे.