# Page 1
मागणी क्रमांक झेड एच-५, लेखाशिर्ष ४७०२ ए ०१९ पाझर तलाव मौजे सुप्पा-२, ता. गंगाखेड जि. परभणी
महाराष्ट्र शासन
मृद व जलसंधारण विभाग
शासन निर्णय क्रमांक : भूसंपा-२०२३/प्र.क्र.२१७/जल-०४
मंत्रालय, मुंबई - ४०० ०३२.
दिनांक: २७ एप्रिल, २०२३.
वाचा: १) वित्त विभाग शासन निर्णय क्र. अर्थसं-२०२३/प्र.क्र.४०/अर्थ-३,दि. १२/०४/२०२२.
२) जिल्हाधिकारी कार्यालय, परभणी यांचे पत्र क्र. २०२३ / महसूल/ नै.आ./ कावी-१४६, दिनांक २१/०४/२०२३.
३) मुख्य कार्यकारी अधिकारी, जिल्हा परिषद, परभणी यांचे पत्र क्र. जिप / जिसंअ / लपावि / लेखा/ १९४/२३, दिनांक २१/०४/२०२३.
प्रस्तावना: जिल्हा परिषद परभणी अंतर्गत मौजे सुप्पा-२, ता. गंगाखेड जि. परभणी येथील पाझर तलाव दिनांक २४/०७/१९८९ रोजी अतिवृष्टीमुळे फुटल्याने झालेल्या जमीनीच्या नुकसान भरपाई करता मा. उच्च न्यायालय मुंबई, खंडपीठ औरंगाबाद यांनी दिनांक १७ एप्रिल, २०२३ रोजी दिलेल्या अंतीम निर्णयानुसार संदर्भिय क्र. २ व ३ अन्वये निधी मागणीचा प्रस्ताव शासनाकडे सादर करण्यात आला आहे. वास्तविक पाहता जिल्हा परिषदांनी मंजूर केलेल्या प्रकल्पावरिल कोणत्याही प्रकारचे नुकसान भरपाई देण्याचे प्रावधान मृद व जलसंधारण विभागाकडे नाही. त्यामुळे जिल्हा परिषदांनी त्यांच्या स्वत:च्या आर्थिक स्रोतामधून नुकसान भरपाईचे दायित्व पूर्ण करणे क्रमप्राप्त आहे. मात्र प्रस्तुत प्रकरणी यापूर्वी शासनाकडून निधी उपलब्ध करुन देण्यात आला असल्याने तसेच प्रकरणी मा. उच्च न्यायालयाचे अंतीम आदेश असल्याने न्यायालयीन आदेशाचे अनुपालन करण्यासाठी प्राप्त संदर्भिय क्र.
२ व ३ येथील प्रस्तावावर वित्त विभागाचे संदर्भिय शासन निर्णयामधील सूचना विचारात घेवून खालीलप्रमाणे निर्णय घेण्यात आला आहे.
निर्णय : जिल्हा परिषद परभणी अंतर्गत मौजे सुप्पा-२, ता. गंगाखेड जि. परभणी येथील पाझर तलाव दिनांक २४/०७/१९८९ रोजी अतिवृष्टीमुळे फुटल्याने झालेल्या जमीनीच्या नुकसान भरपाईच्या फरकाची एकूण रक्कम रुपये ६२.८४ लक्ष (अक्षरी रुपये बासष्ठ लक्ष चौऱ्याऐंशी हजार फक्त ) एवढा निधी मा. उच्च न्यायालय मुंबई, खंडपीठ औरंगाबाद येथे जमा करण्यास खालील अटी व शर्तीच्या अधीन राहून याद्वारे शासनाची मान्यता प्रदान करण्यात येत आहे.
अ) वरील नुकसान भरपाई करिता अन्य स्त्रोतांकडून निधी उपलब्ध झाला असल्यास याद्वारे वितरित करण्यात येत असलेल्या रक्कमांचे आहरण अथवा वितरण करण्यात येवू नये,
ब) तसेच उपरोक्त प्रमाणे उपलब्ध करुन देण्यात येत असलेल्या वरील निधीची गरज नसल्यास, सदर निधी कोणत्या ही परिस्थितीत परस्पर अन्य प्रयोजनार्थ वितरित करण्यात येवू नये,
क) कोणत्याही कारणे निधी अखर्चित राहिल्यास, सदर रक्कम तातडीने शासनाकडे प्रत्यार्पीत करावी,
# Page 2
शासन निर्णय क्रमांक :भूसंपा-२०२३/प्र.क्र.२१७/जल-४
ड) निधी वितरणासंबंधीच्या वित्त विभागाच्या संदर्भीय दिनांक १२/०४/२०२३ रोजीच्या शासन निर्णयामधील मार्गदर्शक सूचनांचे काटेकोर पालन करावे.
३. याद्वारे वितरित करण्यात आलेली रक्कम संबधित प्रादेशिक जलसंधारण अधिकारी, मृद व जलसंधारण विभाग यांनी आहरित करुन, त्यांचे अधिनस्त संबंधित अधिकाऱ्यांकडे त्वरेने वितरित करावी.
४. यावर होणारा खर्च पुढील लेखाशिर्षाखाली खर्ची टाकण्यात यावा आणि सन २०२३-२०२४ या आर्थिक वर्षाच्या मंजूर तरतुदीमधून भागविण्यात यावा.
मागणी क्रमांक झेड एच-५, ४७०२- लहान पाटबंधारे यावरील भांडवली खर्च,
१०१, भूपृष्ठ जल
(०१) लहान पाटबंधारे,
(०१) (०१) लहान पाटबंधारे योजना, ० ते १०० हे.सि. क्षमता (कार्यक्रम) (४७०२ ए ०१९), ५३, मोठी बांधकामे
५. वरील खर्चाची उपयोगिता प्रमाणपत्रे महालेखाकार कार्यालयास सादर करुन त्याच्या प्रतिस्वाक्षरित प्रती अप्पर आयुक्त तथा मुख्य अभियंता, मृद व जलसंधारण प्रादेशिक क्षेत्र, पुणे आणि शासनास सादर कराव्यात.
६. याद्वारे वितरित निधीचा ताळमेळ ठेवण्याची जबाबदारी संबंधित प्रादेशिक जलसंधारण अधिकारी, मृद व जलसंधारण विभाग यांची राहील व अपर आयुक्त तथा मुख्य अभियंता, मृद व जलसंधारण प्रादेशिक क्षेत्र, पुणे हे सदर बाबींचे समन्वयक प्राधिकारी राहतील.
७. प्रस्तुत आदेश, प्रशासकिय विभागांना प्रदान करण्यात आलेल्या शक्तींनुसार निर्गमित करण्यात
# Page 3