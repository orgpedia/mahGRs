# Page 1
जलयुक्त शिवार अभियान २.०, अंमलबजावणीसंदर्भात मार्गदर्शक सूचना निर्गमित करण्याबाबत.
महाराष्ट्र शासन
मृद व जलसंधारण विभाग
शासन परिपत्रक क्रमांक: जशिअ - २०२३/प्र.क्र.१८/जल-७
मंत्रालय, मुंबई-४०० ०३२.
दिनांक : १५ जून, २०२३
वाचा : १. शासन निर्णय, मृद व जलसंधारण विभाग, क्रमांक: जशिअ-२०२२/प्र.क्र.३०२/जल- ७, ३/१/२०२३ २. मा.मुख्यमंत्री यांच्या अध्यक्षतेखाली व मा.उपमुख्यमंत्री यांच्या उपस्थितीत जलयुक्त शिवार अभियान २.० प्रधानमंत्री कृषि सिंचन योजना २.० व गाळमुक्त धरण गाळमुक्त शिवार या योजनांच्या अंमलबजावणीच्या अनुषंगाने दि. २४/५/२०२३ रोजी आढावा.
३. जलसंपदा विभाग, शासन निर्णय क्र.वाल्मी-२०१६/प्र.क्र.६९/१६ लाक्षेवि (आस्था, दि.३०/११/२०१६ ४. जलसंपदा विभाग, शासन निर्णय क्र. जलसा-२०१८/प्र.क्र.३०८/२०१८ / सिं.
(महसूल),दि.१९/९/२०१८ जलसंपदा विभाग, शासन परिपत्रक क्र. जलसा-२०१८/प्र.क्र.३५९/२०१८/ सिं. व्य.
(महसूल), दि.१९/९/२०१८
शासन परिपत्रक :
राज्यामध्ये संदर्भ क्र.१ वरील शासन निर्णयान्वये जलयुक्त शिवार अभियान २.० सुरू करण्यात आले आहे. जलयुक्त शिवार अभियान २.० च्या अंमलबजावणीसंदर्भात मा.मुख्यमंत्री यांच्या अध्यक्षतेखाली व मा.उपमुख्यमंत्री यांच्या उपस्थितीत जलयुक्त शिवार अभियान २.० प्रधानमंत्री कृषि सिंचन योजना २० व गाळमुक्त धरण गाळमुक्त शिवार या योजनांच्या अंमलबजावणीच्या अनुषंगाने दि.२४/५/२०२३ रोजी आढावा बैठक आयोजित करण्यात आली होती. सदर आढावा बैठकीमध्ये पाण्यासंबंधी काम करणाऱ्या व्यक्तींना महाजलदूत म्हणून नियुक्त करण्याबाबत मा. उपमुख्यमंत्री महोदयांनी निर्देश दिले आहेत. त्यास अनुसरून खालीलप्रमाणे कळविण्यात येत आहे.
१) राज्यात जलसाक्षरता व जलजागृतीचे उपक्रम लोकसहभागातून व स्वयंस्फूर्तीने पुढे येणाऱ्या स्वयंसेवकाद्वारे राबविण्यासाठी प्रशिक्षणाच्या माध्यमातून राज्यस्तर, विभागस्तर, जिल्हास्तर, तालुकास्तर व ग्रामस्तरावर अनुक्रमे जलनायक, जलयोद्धा, जलप्रेमी, जलदूत व जलसेवक तसेच शासन स्तरावर कार्यरत किंवा शासन सेवेतून सेवानिवृत्त अधिकारी/कर्मचारी असे जलकर्मी अशा स्वयंस्फूर्त स्वयंसेवकांची संरचनात्मक फळी
# Page 2
शासन परिपत्रक क्रमांकः जशिअ - २०२३/प्र.क्र.१८/जल-७
करण्याबाबतच्या सूचना जलसंपदा विभागाच्या संदर्भ क्र.३ व ४ येथील दि.३०/११/२०१६ व दि.१९/९/२०१८ च्या शासन निर्णयान्वये निर्गमित करण्यात आल्या आहेत.
२) जलसंपदा विभागाच्या दि.१९/९/२०१८ च्या शासन निर्णयान्वये राज्यात कायमस्वरूपी पाण्याच्या वापरासंबंधी जलसाक्षरता व जलजागृतीसाठी यशदा, पुणे येथे कायमस्वरूपी मुख्य जलसाक्षरता केंद्र आणि चंद्रपूर वन प्रशासन विकास व व्यवस्थापन प्रबोधिनी, चंद्रपूर, जल व भूमी व्यवस्थापन संस्था (वाल्मी), छत्रपती संभाजीनगर व डॉ.पंजाबराव देशमुख विदर्भ प्रशासकीय व विकास प्रशिक्षण प्रबोधिनी, अमरावती येथे विभागीय जलसाक्षरता केंद्रे स्थापन करण्यात आली आहेत.
३) जलसंपदा विभागाच्या संदर्भ क्र.४ वरील दि.१९/९/२०१८ च्या शासन परिपत्रकान्वये जलयुक्त शिवार अभियानाच्या अंमलबजावणीमध्ये जलसेवकांच्या कार्याबाबत मार्गदर्शक सूचना निर्गमित करण्यात आल्या आहेत.
४) जलयुक्त शिवार अभियान २.० च्या अंमलबजावणीच्या अनुषंगाने जलसंपदा विभागाच्या संदर्भाधीन शासन निर्णय दि.३०/११/२०१६, दि.१९/९/२०१८ व शासन परिपत्रक
दि.१९/९/२०१८ मधील तरतुदीनुसार सर्व जिल्हाधिकारी यांनी त्या त्या जिल्ह्यामध्ये कार्यवाही करावी.
# Page 3