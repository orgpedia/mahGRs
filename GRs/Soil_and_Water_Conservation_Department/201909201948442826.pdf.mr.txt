# Page 1
साठवण तलाव पिंपळवाडी, ता. राधानगरी, जि. कोल्हापूर या योजनेस प्रथम सुधारीत प्रशासकीय मान्यता प्रदान करणेबाबत..
महाराष्ट्र शासन
जलसंधारण विभाग
शासन निर्णय क्रमांकः साठत-२०१७/प्र.क्र.२३३/जल-१
मंत्रालय, मुंबई-४०० ०३२
तारीख: १९ सप्टेंबर, २०१९.
वाचा : १. मुख्य अभियंता, लघु सिंचन (जलसंधारण), पुणे यांचे पत्र क्र.उविअ-२/प्रशा-२/३२५४ दि.११/७/२०१७.
२. जिल्हा नियोजन समिती, जिल्हाधिकारी कार्यालय, कोल्हापूर यांचे पत्र क्र. नियो/का- १८/ जिवायो/प्रमा/३१६/११, दि.२५/१०/२०११.
३. वित्त विभागाचे पत्र क्र.व्यअसं/२०१९/प्र.क्र.२७/अर्थ-२ / दि. २४.६.२०१९ (व्यय अग्रक्रम समितीचे दि. २७.५.२०१९ च्या बैठकीचे इतिवृत्त.
प्रस्तावना : साठवण तलाव पिंपळवाडी, ता. राधानगरी, जि. कोल्हापूर ही योजना पिंपळवाडी गावाजवळील स्थानिक नाल्यावर प्रस्तावित आहे. सदर साठवण तलाव योजनेची एकुण साठवण क्षमता ५०४.१० सघमी असून राधानगरी तालुक्यातील पिंपळवाडी गावातील १०५ हे. क्षेत्रास सिंचन लाभ देणे नियोजित आहे.
साठवण तलाव पिंपळवाडी, ता. राधानगरी, जि. कोल्हापूर योजनेस संदर्भ क्र. २ नुसार २००९-१० चे दरसुचीवर आधारीत रु.२,९९,१६,१३१/- (रुपये दोन कोटी नव्यानव लक्ष सोळा हजार एकशे एकतीस मात्र) इतक्या रकमेस मूळ प्रशासकीय मान्यता देण्यात आली होती.
मुख्य अभियंता, लघु सिंचन (जलसंधारण), पुणे यांचे पत्र क्र. उविअ-२/प्रशा-२/३२५४ दि.११/७/२०१७ अन्वये मृद व जलसंधारण विभागाची २०१३-१४ चे दरसुचीवर आधारीत रु.५,६३,७१,८९८/- (रुपये पाच कोटी त्रेसष्ट लक्ष एकाहत्तर हजार आठशे अठ्ठयान्नव फक्त) इतक्या रकमेस प्रथम सुधारीत प्रशासकीय मान्यतेचा प्रस्ताव शासनास सादर केला आहे.
सदर प्रथम सुधारीत प्रशासकीय मान्यता प्रस्तावानुसार लाभव्यय गुणोत्तर, ३.७५ येत असून आर्थिक परतावा दर, १२.९२ इतका येतो व प्रती सघमी किंमत रु.१,११,८२७/- इतकी आहे व हे निकषाबाबत ही योजना सफल आहे. सदर योजनेची प्रथम सुधारीत प्रशासकीय मान्यतेची रक्कम रु. ५.६४ कोटी ही रक्कम ५.०० कोटीपेक्षा जास्त असल्याने व योजना सफल असल्याने सदरच्या प्रस्तावास व्यय अग्रक्रम समितीची मान्यता आवश्यक असल्याने सदर समितीच्या मान्यतेसाठी प्रस्ताव नियोजन व वित्त विभागाच्या सहमतीकरिता सादर करण्यात आला. व्यय अग्रक्रम समितीच्या दिनांक २७.५.२०१९ च्या बैठकीत प्रस्ताव सादर करण्यात आला.
# Page 2
शासन निर्णय क्रमांकः साठत-२०१७/प्र.क्र.२३३/जल- १
सदर योजनेच्या मूळ प्रशासकीय मान्यता किंमत रक्कम रु.२.९९ कोटीच्या तुलनेत प्रथम सुधारीत प्रशासकीय मान्यता किंमत रक्कम रु.५.६४ कोटी ही रक्कम रु.२६४.९५ लक्ष ने जास्त आहे. किंमत वाढीची कारणे पुढीलप्रमाणे आहेत.
------------------------------------------------
| अ.क्रं. | वाढीची कारणे | वाढ (रु. कोटी) | अधिक्य % |
| १. | २ | ३ | ४ |
| १. | दरसुचीतील वाढ | ३०.८५ | १०.३१ |
| २. | नवीन तरतुदीमुळे वाढ | ११.८३ | ४.४७ |
| ३. | भुसंपादनातील वाढ | ०.०० | 0.00 |
| ४. | परिमाणातील वाढ व भुस्तरातील बदल | ५७.३५ | १९.१७ |
| ५. | संकल्पचित्रातील बदल | ९०.१२ | ३१.१२ |
| ६. | निविदा शर्तीमुळे भावाढ | २०.०० | ६.६९ |
| ७. | कमी/अधिक वा नवीन तरतुद | ४४.५७ | १४.९० |
| ८. | आस्थापना व किरकोळ खर्च | १.०८ | ०.३५ |
| ९. | गौण खनिज मधील वाढ | ८.७५ | ३.३ |
|  | एकुण वाढ | २६४.५५ | ८८.४३ |
------------------------------------------------
मा. व्यय अग्रक्रम समितीने बांधकामाची सद्य:स्थिती, किंमत वाढीची कारणमिमांसा इत्यादी बाबींचा परामर्श घेऊन साठवण तलाव पिंपळवाडी, ता. राधानगरी, जि. कोल्हापूर या योजनेच्या प्रथम सुधारीत प्रशासकीय मान्यता अंदाजपत्रकास सन २०१३-१४ च्या दरसुचीवर आधारीत रु.५.६४ कोटी इतक्या रकमेला प्रथम सुधारीत प्रशासकीय मान्यता देण्याचा निर्णय दि.२७/५/२०१९ च्या बैठकीत घेतलेला आहे.
शासन निर्णयः
१. शासन निर्णयाद्वारे साठवण तलाव पिंपळवाडी या योजनेच्या अंदाजपत्रकास सन २०१३ १४ च्या दरसुचीवर आधारीत रु.५.६४ कोटी (रुपये पाच कोटी चौसष्ट लक्ष मात्र) इतक्या किंमतीच्या प्रस्तावास प्रथम सुधारीत प्रशासकीय मान्यता प्रदान करण्यात येत आहे.
त्यापैकी रु.५.४५ कोटी (रुपये पाच कोटी पंचेचाळीस लक्ष मात्र ) इतक्या कामाप्रित्यर्थ रक्कमेची तरतुद आहे. सोबत उपशिर्षनिहाय तरतुदीचा गोषवारा दिलेला आहे.
२. सदर प्रकल्पाचे उर्वरित काम नियोजित वेळेत व सुधारीत प्रशासकीय मान्यता उपशिर्षनिहाय तरतुदीच्या मर्यादेत पूर्ण करण्यात यावे.
३. या योजनेच्या कामावर होणारा खर्च खालील लेखाशिर्षाखाली मंजूर अनुदानातून भागविण्यात यावा.
लेखाशिर्ष: मागणी क्रं. ZH-५
(०१) (०२) लघु पाटबंधारे योजना (४७०२ ए ०२८)
१०१ ते २५० हे. सिंचनक्षमता
५३, मोठी बांधकामे
पृष्ठ ५ पैकी २
# Page 3
शासन निर्णय क्रमांकः साठत-२०१७/प्र.क्र.२३३/जल-१
४. प्रथम सुधारीत प्रशाकीय मान्यता खालील अटींच्या अधीन राहून देण्यात येत आहे.
४.१ प्रकल्पाच्या उपशिर्षनिहाय मंजूर किंमतीच्या मर्यादेत व नियोजनानूसार काम पूर्ण करण्यात यावे.
४.२ आर्थिक दायित्व निर्माण होईल अशा नविन घटकांचा शासन मान्यतेशिवाय प्रकल्पात समावेश करु नये.
४.३ प्रकल्पाचे काम पूर्ण झाल्यावर सदर प्रकल्पावर ग्रामविकास विभागाचे शा.नि.दि.३१/७/२००० व मृद व जलसंधारण विभागाचे शा.नि.दि.२०/७/२०१८ नुसार पाणी वापर संस्था स्थापन करावी व देखभाल दुरुस्तीसाठी पाणी वापर संस्थाकडे प्रकल्प हस्तांतरीत करण्यात यावा.
४.४ प्रकल्पाचे हस्तांतरण झाल्यानंतरचा देखभाल दुरुस्तीचा खर्च लाभार्थ्याकडून करण्यात यावा.
४.५ सुधारीत प्रशासकीय मान्यता म्हणजे प्रकल्प कार्यान्वित करण्याच्या विविध टप्प्यावर क्षेत्रीय अधिकाऱ्यांनी घेतलेल्या विविध निर्णयास व क्षेत्रीय अनियमितता झाली असल्यास अशा अनियमिततेस सहमती असल्याचे गृहीत धरता येणार नाही.
४.६ झालेल्या कामाची खातरजमा तांत्रिक कार्यासनाकडून करण्यात येऊन तांत्रिक कार्यासनाच्या अभिप्रायानुसार निधी मागणी प्रस्तावावर संबंधीत निधी वितरण करणाऱ्या (जल-०४) कार्यासनाने कार्यवाही करावी.
४.७ प्रस्तुत योजनेचे सुधारीत प्रशासकीय मान्यतेचे आदेश निर्गमित झाल्यानंतर जून २०२० पर्यत प्रकल्प पूर्ण करण्यात यावा.
५. सदर शासन निर्णय दि.२७/५/१९ रोजी झालेल्या मा.व्यय अग्रक्रम समितीच्या बैठकीतील निर्णयानुसार निर्गमित करण्यात येत आहे.
६. शासन निर्णय ग्रामविकास व जलसंधारण विभाग क्र. नागरी २०११/प्र.क्र.१९२/निधी जल-१, दि. २ फेब्रुवारी, २०१२ अन्वये निर्धारित तरतुदींचे काटेकोर अनुपालन करण्यात यावे.
७. शासन परिपत्रक क्र.प्रमा-२०१३/(७८५/१३)/सिं.व्य.(कामे) दि.१/१/२०१५ मधील मार्गदर्शक सूचनानुसार अभिलेखे ठेवणे व कार्यवाही करणे बंधनकारक आहे.
८. प्रकल्पाची कामे पूर्ण होईपर्यंत प्रादेशिक जलसंधारण अधिकारी, मृद व जलसंधारण विभाग, पुणे यांनी त्रैमासिक प्रगती अहवाल शासनास सादर करावा. काम पूर्ण झाल्यानंतर त्याबाबतचे प्रमाणपत्र शासनास त्वरीत उपलब्ध करुन द्यावे.
९. सदर शासन निर्णयाची अंमलबजावणी निर्गमित दिनांकापासून करण्यात यावी.
सदर शासन निर्णय नियोजन विभाग व वित्त विभाग यांच्या सहमतीने त्या विभागांचे अनौपचारिक संदर्भ अनुक्रमे क्रमांक नियोजन विभाग अनौ.सं.क्र.१३४/२०१८ व वित्त विभाग अनौ.सं.क्रं.२८६/२०१८/व्यय-१५/दि. १२.१०.२०१८ अन्वये निर्गमित करण्यात येत आहे.
प्रस्तुत आदेश प्रशासनिक विभागांना प्रदान करण्यात आलेल्या शर्तीनुसार निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः साठत-२०१७/प्र.क्र.२३३/जल- १
# Page 5