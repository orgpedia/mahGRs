# Page 1
गाळमुक्त धरण व गाळयुक्त शिवार या
योजनेतगंत निधी वितरण करणेबाबत-
नवदुर्गा बहुद्देशिय मंडळ, हराळा (मांडवा),
ता.रिसोड, जि.वाशिम
महाराष्ट्र शासन
मृद व जलसंधारण विभाग
शासन निर्णय क्रमांक :- गामुध २०२४/प्र.क्र.१०/जल-१
मंत्रालय, मुंबई- ४०० ०३२.
दिनांक:- २४ जानेवारी,२०२४
वाचा:- १. वित्त विभाग, शासन निर्णय क्रमांक अर्थसं-२०२३/प्र.क्र.४०/अर्थ-३, दि. १२ एप्रिल,२०२३.
२. शासन निर्णय,मृद व जलसंधारण विभाग क्र: जशिअ-२०२२/प्र.क्र ३०२/जल-७,
दि. ०३.०१.२०२३
३. शासन निर्णय , मृद व जलसंधारण विभाग क्र: गामुध २०२२/प्र.क्र.२२/जल-१३,
दि. २०.०४.२०२३
४. प्रादेशिक जलसंधारण अधिकारी, मृद व जलसंधारण विभाग, अमरावती यांचे पत्र
क्र.असलि/३१०३/२०२३, दि.१७.११.२०२३
प्रस्तावना:-
राज्यातील धरण/जलसाठयातील साठलेला गाळ उपसा करुन शेतात पसरविल्यास
धरणांची मुळ साठवण क्षमता पुन:स्थापित होण्याबरोबच कृषि उत्पन्नात भरीव वाढ होणार आहे. ही
बाब विचारात घेऊन राज्यातील गाळ काढणे व तो शेतात वापरणे यासाठी गाळमुक्त धरण व
गाळयुक्त शिवार ही योजना राबविण्याचा निर्णय सन २०१७ मध्ये घेतला होता. सदर योजनेची मुदत
मार्च २०२१ अखेरीस संपली असल्याने सदर योजना यापुढे ३ वर्षासाठी राबविणेबाबत शासन निर्णय
दि. १६.०१.२०२३ अन्वये मुदतवाढ दिली. परंतु जलस्त्रोतात गाळ साठणे ही क्रिया कायमस्वरुपाची
असल्याने, गाळमुक्त धरण गाळयुक्त शिवार ही योजना कायमस्वरुपी राज्यात राबविण्याचा निर्णय
शासन निर्णय दि. २०.०४.२०२३ नुसार घेण्यात आला. प्रस्तुत शासन निर्णयातील तरतुदीनुसार धरण
/जलस्त्रोतातून गाळ काढण्यात आलेल्या पुर्ण झालेल्या कामाकरिता जलयुक्त शिवार अभियान-२.०
योजनेच्या लेखाशिर्ष ४४०२२७८१ खाली सन २०२३-२०२४ मध्ये रु ५४५.०० कोटी निधी
अर्थसंकल्पीत करण्यात आला आहे. त्यापैकी वित्त विभागाच्या संदर्भीय परिपत्रकानुसार सध्या
# Page 2
शासन निर्णय क्रमांकः गामुध २०२४/प्र.क्र.१०/जल-१
उपलब्ध करुन देण्यात आलेल्या निधीमधून संदर्भीय क्र. ४ येथील निधी मागणी प्रस्तावांवर खालील
प्रमाणे निर्णय घेण्यात आला आहे.
शासन निर्णय:-
वाशिम जिल्हयातील रिसोड या तालुक्यातील साठवण तलाव, मांडवा ता. रिसोड जि.
वाशिम या ०१ तलावातुन काढलेल्या गाळाचे व शेतक-यांच्या अनुदानाचे देयक अदा करण्यासाठी
एकूण रुपये ११,८३,६५५/- (रुपये अकरा लाख त्र्याऐंशी हजार सहाशे पंचावन्न फक्त) इतका निधी
पुढीलप्रमाणे वितरित करण्यासाठी याद्वारे, शासनाची मान्यता प्रदान करण्यात येत आहे.
२. उपरोक्त निधी पुढील अटी व शर्तीच्या अधीन राहून वितरीत करण्यात येत आहे:-
अ) गाळ काढलेल्या कामाची व पंचनामा करुन गाळ नेणा-या शेतक-यांना अदा करावयाच्या
अनुदानाची खातरजमा करुन, देयकाच्या आधारे निधीचे वितरण करण्यात यावे,
ब) मंजूर (अदा करावयाच्या) निधीपेक्षा जास्तीची रक्कम अदा करण्यात येवू नये,
क) कोणत्याही कारणे निधी अखर्चित राहिल्यास, सदरची रक्कम परस्पर अन्य कामासाठी
वितरित न करता तातडीने शासनाकडे प्रत्यार्पित करावी.
ड) निधी वितरणासंबंधित गाळमुक्त धरण व गाळयुक्त शिवार या योजने संदर्भातील शासन
निर्णयान्वये निर्धारित कार्यपध्दती व सुचनांचे/तरतुदींचे अनुपालन करण्यात आले
असल्याबाबतची खातरजमा करण्यात यावी.
इ) वितरीत करण्यात येत असलेला निधी गाळमुक्त धरण व गाळयुक्त शिवार अंतर्गत
झालेल्या कामासाठीच वितरीत करण्यात यावा.
ई) निधी वितरीत करताना संबंधित कामाबाबत तक्रार नसल्याची खातरजमा करावी,
ए) उपलब्ध करुन देण्यात येत असलेला निधी तात्काळ खर्च करण्याबाबतची कार्यवाही
करावी.
एै) गाळमुक्त धरण व गाळयुक्त शिवार योजनेतगंत झालेल्या कामाच्या देयकांची छाननी व
देयके तपासण्याची जबाबदारी संबंधित जिल्हा जलसंधारण अधिकारी यांची राहील,
पृष्ट्ठ ४ पैकी २
# Page 3
शासन निर्णय क्रमांकः गामुध २०२४/प्र.क्र.१०/जल-१
अं) सदर निधी वितरण करताना काही अनियमितता झाल्यास त्यास संबंधित कार्यालय
जबाबदार राहील,
३. याद्वारे वितरित करण्यात आलेली रक्कम आयुक्त, मृद व जलसंधारण, छत्रपती संभाजीनगर
यांचेमार्फत जिल्हा जलसंधारण अधिकारी, मृद व जलसंधारण विभाग, वाशिम यांनी सदंर्भीय क्र ३
येथील शासन निर्णयातील निधी वितरण तरतूदीनुसार वितरीत करावी.
४. यावर होणारा खर्च खालील लेखाशिर्षाखाली खर्ची टाकण्यात यावा आणि सन २०२३-२०२४
या आर्थिक वर्षाच्या मंजूर तरतूदीमधून भागविण्यात यावा.
मागणी क्रमांक - झेडएच-५
(०२) जलयुक्त शिवार
(०२)(०१) जलयुक्त शिवार अभियान (कार्यक्रम) (४४०२ २७८१)
५३, मोठी बांधकामे
५. याद्वारे वितरित निधीचा ताळमेळ ठेवण्याची जबाबदारी संबंधित जिल्हा जलसंधारण विभाग,
वाशिम यांची राहील व अपर आयुक्त जलसंधारण तथा मुख्य अभियंता, मृद व जलसंधारण प्रादेशिक
क्षेत्र, नागपूर हे सदर बाबींचे समन्वयक प्राधिकारी राहतील.
६. प्रस्तुत आदेश, वित्त विभागाच्या संदर्भिय परिपत्रकान्वये प्रशासकीय विभागांना प्रदान
करण्यात आलेल्या अधिकारानुसार निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 4