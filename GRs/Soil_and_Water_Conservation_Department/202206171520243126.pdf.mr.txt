# Page 1
श्री. रमेश हिरालाल गुप्ता, जिल्हा जलसंधारण अधिकारी यांच्या पदस्थापनेबाबत.
महाराष्ट्र शासन
मृद व जलसंधारण विभाग
शासन आदेश क्रमांक : आस्थाप-२०२२/प्र.क्र.११८/जल-२
मंत्रालय, मुंबई-४०० ०३२
दिनांक : १७ जून, २०२२
वाचा :- मृद व जलसंधारण विभाग, शासन आदेश क्र.शिभंका-२०२१/प्र.क्र.८८/जल-१६, दि.१९/०४/२०२२
शासन आदेश : ज्याअर्थी निलंबन आढावा समितीने दि.२२/०३/२०२२ रोजीच्या बैठकीमध्ये श्री. रमेश हिरालाल गुप्ता, जिल्हा जलसंधारण अधिकारी यांच्या निलंबनाचा आढावा घेवून सामान्य प्रशासन विभागाच्या दि.०९.०७.२०१९ रोजीच्या शासन निर्णयामधील तरतुदीच्या अनुषंगाने विभागीय / न्यायीक चौकशीच्या अधिन राहून शासन सेवेत अकार्यकारी पदावर पुन:स्थापित करण्यात यावे अशी शिफारस केली आहे. त्यानुषंगाने श्री गुप्ता, जिल्हा जलसंधारण अधिकारी यांना त्यांच्याविरूध्दच्या विभागीय/न्यायीक चौकशीच्या अधिन राहून त्यांचे निलंबन मागे घेवून शासन सेवेत पुन:स्थापित करण्याचा निर्णय शासनाने घेतला आहे.
२. त्याअर्थी, शासन आता या आदेशाद्वारे श्री. गुप्ता, जिल्हा जलसंधारण अधिकारी यांना त्यांच्याविरूध्द सूरु असलेल्या विभागीय / न्यायीक चौकशीच्या अधिन राहून शासन सेवेत अकार्यकारी पदावर पुन:स्थापित करण्यात येत आहे. पुन:स्थापनेनंतर श्री. गुप्ता यांची पदस्थापना सहयोगी प्राध्यापक तथा जिल्हा जलसंधारण अधिकारी वाल्मी, औरंगाबाद या रिक्त पदावर करण्यात येत आहे.
३. श्री. गुप्ता, जिल्हा जलसंधारण अधिकारी यांचेविरूध्द विभागीय / न्यायालयीन चौकशीची कार्यवाही त्यांच्या पुन:स्थापनेनंतरही चालू राहील. श्री. गुप्ता, जिल्हा जलसंधारण अधिकारी हे नियुक्तीच्या ठिकाणी प्रत्यक्ष रूजू झाल्याच्या तारखेपासून त्यांचे निलंबन प्रत्यक्षात समाप्त होईल.
# Page 2