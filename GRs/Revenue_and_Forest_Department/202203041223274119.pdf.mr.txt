# Page 1
राज्य योजना सन २०२१-२०२२ राज्य जैवविविधता मंडळाचे बळकटीकरण (२४०६ ८६९६) अंतर्गत चालू बाब प्रस्ताव.
महाराष्ट्र शासन
महसूल व वन विभाग
शासन निर्णय क्र. डब्ल्यूएलपी- ०४.२१/प्र.क्र. ९६/फ-१
मंत्रालय, मुंबई ४०० ०३२.
दिनांक : ०३ मार्च, २०२२.
वाचा :
१. वित्त विभाग, शासन परिपत्रक क्रमांक : अर्थसं-२०२१/प्र.क्र.४८/अर्थ-३, दि. ०६.०४.२०२१.
२. वित्त विभाग, शासन निर्णय क्रमांक : अर्थसं-२०२१/प्र.क्र.४८/अर्थ-३, दि. २४.०६.२०२१ ३. वित्त विभाग, शासन निर्णय क्रमांक : अर्थसं-२०२१/प्र.क्र.४८/अर्थ-३, दि. १४.१०.२०२१.
४. वित्त विभाग, शासन निर्णय क्रमांक : अर्थसं-२०२१/प्र.क्र.४८/अर्थ-३, दि. ०३.०२.२०२२.
५. प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्रमांक : कक्ष- १/पी/यो/नबाप्र/प्र.क्र.०६/५९३/२०२१-२२, दि. ७.०२.२०२२.
प्रस्तावना :
सन २०२१-२२ आर्थिक वर्षाकरिता राज्य जैवविविधता मंडळाचे बळकटीकरण (२४०६ ८६९६) या लेखाशिर्षाअंतर्गत एकूण रु. २१०३.७२ लक्ष नियतव्यय अर्थसंकल्पित करण्यात आला आहे. वित्त विभागाच्या संदर्भ क्र. १, २, ३ व ४ चे शासन निर्णयान्वये सन २०२१-२२ मध्ये निधी वितरणाच्या अनुषंगाने मार्गदर्शक सूचना जारी करण्यात आल्या आहेत.
संदर्भ क्रमांक ५ च्या पत्रान्वये प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी राज्य जैवविविधता मंडळाचे बळकटीकरण (२४०६ ८६९६) या योजनेंतर्गत प्रस्ताव शासन मान्यतेसाठी सादर केले असून त्या अनुषंगाने शासनाकडुन पुढील निर्णय घेण्यात येत आहे.
शासन निर्णय :
वित्त विभागाचे संदर्भ क्रमांक ४ चा शासन निर्णय विचारात घेता प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्रमांक ५ च्या पत्रान्वये राज्य जैवविविधता मंडळाचे बळकटीकरण (२४०६ ८६९६) या लेखाशिर्षांतर्गत खालील तक्त्यात दर्शविल्याप्रमाणे विविध उद्दीष्टान्वये रु. ३५.२९२ लक्ष इतका निधी प्रस्तावात नमुद केलेल्या कार्यबाबींवर खालील अटी व शर्तींचे अधिन राहून वितरीत करण्यास मान्यता प्रदान करण्यात येत आहे: (रु. लाखात)
-----------------------------------------------------------
| उद्दिष्ट शिर्ष | सदर शासन निर्णयान्वये वितरीत करावयाचा निधी |
| ३६-सहाय्यक अनुदाने (वेतन) | ३५.२९२ |
-----------------------------------------------------------
i. प्रस्तावित खर्च:- लेखाशिर्ष २४०६ वनीकरण व वन्यजीवन, १०१ (११) वनसंरक्षण, विकास व पुर्ननिर्मिती पंचवार्षिक योजना अंतर्गत राज्य योजना (११) (३६) राज्य, जैवविविधता मंडळाचे बळकटीकरण (२४०६-८६९६) या लेखाशिर्षाखाली सन २०२१-२२ मध्ये अर्थसंकल्प वितरण प्रणालीद्वारे उपलब्ध होणा-या अनुदानातून खर्च करण्यात यावा.
# Page 2
शासन निर्णय क्रमांकः डब्ल्यूएलपी- ०४.२१/प्र.क्र.९६/फ-१
ii. प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी सदर निधी महाराष्ट्र राज्य जैवविविधता मंडळाचे बळकटीकरण (कार्यक्रम) (२४०६ ८६९६) या योजनेच्या व्याप्तीमध्ये येत असल्याची खातरजमा करूनच वितरीत करावा.
iii. योजनांतर्गत प्रस्तावित कार्यबाबींना आवश्यकतेनुसार सक्षम प्राधिकाऱ्यांनी मान्यता प्रदान केलेली आहे याची खातरजमा झाल्यानंतरच सदर कार्यबाबींवर निधी खर्ची टाकण्यात यावा.
iv. वितरीत केलेला निधी शासनाने दिलेल्या मान्यतेनुसार योजनेत विहीत केलेल्या मर्यादेत, प्रचलित नियमांच्या अधीन राहून, प्रचलित धोरण व वित्त विभागाने वेळोवेळी विहीत केलेल्या मार्गदर्शक तत्त्वानुसार तसेच प्रस्तावात नमूद केलेल्या कार्यबाबींच्या अनुषंगाने खर्च करण्यात यावा.
V. सदरच्या खर्चाच्या अनुषंगाने आवश्यक असलेले लेखे व्यवस्थित/अचूक ठेवण्याबाबत दक्षता घ्यावी.
vi. वित्त विभागाने निर्गमित केलेल्या विविध मार्गदर्शन सूचनांचे व वित्त विभाग, शासन परिपत्रक क्रमांक :- अर्थसं - २०२१/प्र.क्र.४८ / अर्थ-३, दिनांक ०६.०४.२०२१, वित्त विभाग, शासन निर्णय क्रमांक : अर्थसं - २०२१/प्र.क्र.४८/अर्थ-३, दिनांक २४.०६.२०२१, वित्त विभाग, शासन निर्णय क्रमांक : अर्थसं २०२१/प्र.क्र.४८/अर्थ-३, दिनांक १४.१०.२०२१ व वित्त विभाग, शासन निर्णय क्रमांक : अर्थसं-२०२१/प्र.क्र.४८/अर्थ-३, दिनांक ०३.०२.२०२२ चे काटेकोर पालन करावे.
२. सदर शासन निर्णय वित्त विभाग, शासन निर्णय क्रमांक : अर्थसं-२०२१/प्र.क्र.४८/अर्थ-३, दिनांक ०३.०२.२०२२ ला अनुलक्षून निर्गमित करण्यात येत आहे.