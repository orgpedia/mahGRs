# Page 1
मा. मंत्री (आ.व्य., म. व पु.) यांच्या अध्यक्षतेखाली शिष्टमंडळाच्या परदेश दौऱ्याच्या खर्चास मान्यता मिळण्याबाबत.
महाराष्ट्र शासन
महसुल व वन विभाग
शासन निर्णय, क्रमांक : आव्यप्र-२०२२/प्र.क्र.१२१/आव्यप्र-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २९ जून, २०२२
प्रस्तावना : मा. मंत्री (आ.व्य., म. व पु.) यांच्या अध्यक्षतेखालील राज्याचे शिष्टमंडळ दि. २० जून, २०२२ ते दि. २५ जून, २०२२ या कालावधीत हॅनोव्हर, जर्मनी येथे आयोजित करण्यात आलेल्या INTERSCUTZ 2022 परिषदेत सहभागी झाले होते. या शिष्टमंडळाच्या परदेश दौऱ्यास तसेच त्यासाठी झालेल्या खर्चास मंजूरी देण्याची बाब शासनाच्या विचाराधीन होती.
शासन निर्णय : मा. मंत्री (आ.व्य., म. व पु.), संचालक, आपत्ती व्यवस्थापन प्रभाग आणि खाजगी सचिव, मा. मंत्री आ.व्य., म. व पु. यांचे कार्यालय यांच्या शिष्टमंडळास दि. २० जून, २०२२ ते दि. २५ जून, २०२२ या कालावधीत हॅनोव्हर, जर्मनी येथे आयोजित करण्यात आलेल्या INTERSCUTZ 2022 परिषदेत सहभागी होण्याकरीता परदेश दौरा करण्यास शासन मान्यता देण्यात येत आहे.
२. तसेच, वरील शिष्टमंडळाच्या परदेश दौऱ्यादरम्यान प्रवास आणि निवास व्यवस्था यासाठी झालेल्या एकूण रु. ११,८५,२४०/- (रुपये अकरा लक्ष पंच्याऐंशी हजार दोनशे चाळीस फक्त) च्या खर्चास विशेष बाब म्हणून मान्यता देण्यात येत आहे.
वरील रु. ११,८५,२४०/- (रुपये अकरा लक्ष पंच्याऐंशी हजार दोनशे चाळीस फक्त ) एवढा निधी मे. सि स्टोन ट्रॅव्हल्स प्रा. लि., नागपूर यांना अदा करण्यात यावा.
३. हे आदेश विदेश दौऱ्याची आवश्यकता तपासून त्याबाबत शिफारस करण्यासाठी शासनाने गठीत केलेल्या शिफारस समितीच्या अभिप्रायास अनुसरुन मा. मुख्यमंत्री महोदयांच्या मान्यतेने निर्गमित करण्यात येत आहेत.
४. या कामी होणारा खर्च मागणी क्र. सी-६, २२४५, नैसर्गिक आपत्तीच्या निवारणासाठी सहाय्य, ८० सर्वसाधारण (०१)(०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व फर्निचर
३५३. C:\Users\Ramvir Sharma\Desktop \Office २०२२ \ नोट २०२२.Docx
# Page 2
व साधनसामुग्रीसह सुसज्जीकरण करणे (२२४५ १७६१) ३१ सहाय्यक अनुदाने या लेखाशिषांतर्गत अंतर्गत सन २०२२-२३ या आर्थिक वर्षात करण्यात आलेल्या तरतुदीतून भागविण्यात येईल.