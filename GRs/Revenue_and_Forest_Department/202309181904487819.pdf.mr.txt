# Page 1
तलाठी (गट-क) संवर्गाची आस्थापना जिल्हास्तरावर निश्चित करण्याबाबत..
महाराष्ट्र शासन
महसूल व वन विभाग,
शासन निर्णय क्र.तलाठी-२०२३/प्र.क्र.०८/ई-१०
मंत्रालय, मुंबई-४०००३२.
दिनांक :- १८ सप्टेंबर, २०२३
वाचा:- शासन अधिसूचना क्र.सेप्रनि-२००८/प्र.क्र.४०६/ई-१०, दि.०१ जुलै, २०१०
प्रस्तावनाः सन-२०१३ पासून उपविभागीय अधिकारी कार्यालयांची पुनर्रचना होवून एका उपविभागीय अधिकारी कार्यालयांतर्गत एक किंवा दोन तालुक्यांचे कार्यक्षेत्र निश्चित करण्यात आलेले आहे. गट-क मधील तलाठी या संवर्गाची आस्थापना उपविभागीय कार्यालयाच्या स्तरावर असून आस्थापना विषयक बाबी, बिंदुनामावली, बदली इत्यादी बाबत उपविभागीय अधिकारी स्तरावर कार्यवाही
करण्यात येते. उपविभागीय अधिकारी कार्यालयांच्या पुनर्रचनेनंतर काही उपविभागांचे क्षेत्र एका तालुक्यासाठी निश्चित झालेले आहे. त्यानुसार तलाठी यांना केवळ एकाच तालुक्यामध्ये पूर्ण सेवा कालावधीमध्ये काम करावे लागते.
उक्त नमूद केल्याप्रमाणे केवळ एक किंवा दोन तालुक्याच्या कार्यक्षेत्रामध्ये पूर्ण सेवा कालावधीमध्ये काम करणे अनिवार्य असल्याने कामामध्ये सारखेपणा येऊन नाविन्यता व
उपक्रमशीलता याचा अभाव दिसून येतो. त्याचप्रमाणे अनेक तलाठी उपविभागाबाहेर बदलीसाठी प्रयत्न करत असतात. तथापि, उपविभागीय स्तरावर असलेल्या आस्थापनेमुळे ते शक्य होत नाही.
त्यामुळे सेवाज्येष्ठतेबाबत गुंतागुत निर्माण होवून काही तलाठी उपविभागाबाहेर जाण्यास इच्छूक असल्यास त्यांची सेवाज्येष्ठता गमावली जाते. तसेच सेवाज्येष्ठतेबाबत विविध न्यायालयीन
प्रकरणेदेखिल उद्ववत असतात.
तलाठी संवर्गाची पदभरती प्रक्रिया जिल्हास्तरावरुन होत असल्याने तलाठी संवर्गाची
आस्थापना जिल्हास्तरावर ठेवल्यास तलाठ्यांना संपूर्ण जिल्ह्यात वेगवेगळ्या तालुक्यांमध्ये काम करण्याची संधी मिळू शकते. वेगवेगळ्या तालुक्यांतील वेगवेगळ्या भौगोलिक, सामाजिक व व आर्थिक परिस्थतीनुसार उपक्रमशीलतेने काम करण्यास तलाठी संवर्गातील कर्मचारी प्रवृत्त होतील. सदर बाब विचारात घेऊन तलाठी संवर्गाची आस्थापना जिल्हास्तरावर निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः तलाठी-२०२३/प्र.क्र.०८/ई-१०
शासन निर्णय -
या शासन निर्णयाव्दारे तलाठी (गट-क) संवर्गाची उपविभागीय अधिकारी स्तरावरील आस्थापना
जिल्हास्तरावर निश्चित करण्याबाबत पुढीलप्रमाणे शासन निर्णय घेण्यात येत आहे :
(अ) तलाठी (गट-क) संवर्गाचे “नियुक्ती प्राधिकारी" हे जिल्हाधिकारी राहतील.
(ब) तलाठी (गट-क) संवर्गाच्या पदावर नियुक्त झालेली व्यक्ती संबंधित जिल्ह्यात बदलीस पात्र राहील.
(क) तलाठी (गट-क) संवर्गाच्या पदावर नियुक्त झालेल्या व्यक्तींची सेवाज्येष्ठतासूची जिल्हास्तर ठेवण्यात यईल.
२. सदर शासन निर्णयापुर्वीच्या प्रचलित धोरणानुसार तलाठी व मंडळ अधिकारी संवर्गाच्या
ज्येष्ठतासूचीवर कोणताही परिणाम न करता, सुधारीत धोरण हे शासन निर्णय निर्गमित झाल्याच्या
दिनांकापासून पुढे लागू राहील.
३. या शासन निर्णयानुसार तलाठी (गट-क) संवर्गाच्या दि.०१ जुलै, २०१० च्या सेवाप्रवेश
नियमातील तरतूदींमध्ये सुधारणा करण्यात येईल. सदर सुधारणा होईपर्यंत या शासन निर्णयातील
तरतूदी लागू राहतील.
# Page 3