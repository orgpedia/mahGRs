# Page 1
मुंबई मेट्रो-३ प्रकल्पासाठी धारावी महसूल विभागातील भू.क्र.३४३ (पै.) क्षेत्र ३३०८ चौ. मी. मिळकत मुंबई महानगर प्रदेश विकास प्राधिकरण यांना भाडेपट्ट्याने हस्तांतरीत करण्याबाबत.
महाराष्ट्र शासन
महसुल व वन विभाग,
शासन निर्णय क्रमांक : जमीन-२५२२/प्र.क्र.१२/ज-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०७ जुलै, २०२३
शासन निर्णय : महाराष्ट्र जमीन महसूल अधिनियम, १९६६ मधील कलम-२९५ मधील तरतूदीन्वये व महाराष्ट्र जमीन महसूल (सरकारी जमिनीची विल्हेवाट लावणे) नियम, १९७१ च्या भाग-दोन मधील नियम ५ अन्वये तसेच नगर विकास विभागाच्या क्र. एमआरडी-३३११/प्र.क्र.१४९/नवि-७, दि.०३.०३.२०१४ रोजीच्या शासन निर्णयामधील मुद्दा क्र. ११ मधील तरतुदींन्वये धारावी महसूल विभागामधील भू.क्र.३४३ (पै.) मधील क्षेत्र ३३०८ चौ. मी. मिळकत मुंबई मेट्रो-३ प्रकल्पाच्या कामातील धारावी स्टेशन करीता Ancillary Building, Ventilation Shaft, Entry/Exit आणि Traction Sub Station इत्यादी कामासाठी नगर विकास विभागाच्या अंतर्गत असलेल्या मुंबई महानगर प्रदेश विकास प्राधिकरणास शासन वेळोवेळी ठरवेल त्या नाममात्र दराने खालील नमूद अटी व शर्तींच्या अधिन राहून ३० वर्षाच्या भाडेपट्टा तत्वावर हस्तांतरीत करण्यात येत आहे.
अटी व शर्ती : १. या शासकीय मिळकतीचा वापर प्रस्तावित प्रयोजनाव्यतिरिक्त अन्य कोणत्याही प्रयोजनासाठी अनुज्ञेय असणार नाही.
२. भाडेपट्याचा कालावधी जमिनीचा ताबा दिल्याच्या दिनांकापासून ३० वर्षे इतका मर्यादित असेल व त्याच तत्वावर नुतनीकरणास पात्र ल.
३. शासन वेळोवेळी ठरवेल त्या नाममात्र दराने सदर शासकीय जमिनीवर भाडे आकारणी करण्यात यावी.
४. नियोजनाच्या दृष्टीकोनातून सदर शासकीय जमिनीचा वापर प्रस्तावित कारणासाठी अनुज्ञेय असल्याची खात्री बांधकाम करण्यापूर्वी बृहन्मुंबई महानगरपालिका किंवा संबंधित सक्षम प्राधिकरण यांचेकडून करणेची जबाबदारी मुंबई महानगर प्रदेश विकास प्राधिकरण, मुंबई यांची राहील.
# Page 2
शासन निर्णय क्रमांकः जमीन-२५२२/प्र.क्र.१२/ज-२
५. सदर जागा सीआरझेड अंतर्गत येत असल्यास त्या जमिनीचा प्रत्यक्ष वापर सुरू करण्यापूर्वी एमसीझेडएमए यांची पुर्वमान्यता घेण्याची जबाबदारी मुंबई महानगर प्रदेश विकास प्राधिकरण, मुंबई यांची राहील.
६. जमिनीचे अतिक्रमणापासून संरक्षण करणे ही प्राधिकरणाची जबाबदारी असेल.
७. सदर जमिनीचा विकास करण्यापूर्वी नियोजन प्राधिकरणाची तसेच वारसा संवर्धन समिती (Heritage Conservation Committee) व इतर सर्व संबंधित प्राधिकरणांची पूर्वपरवानगी मिळविणे अनिवार्य असेल.
८. जिल्हाधिकारी, मुंबई शहर यांना आवश्यक व योग्य वाटतील अशा सुसंगत अटी व शर्ती विहित करण्याची मुभा असेल.