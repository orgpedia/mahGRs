# Page 1
कोव्हीड-१९ या आजारामुळे निधन पावलेल्या व्यक्तीच्या निकट नातेवाईकास सानुग्रह सहाय्य प्रदान करणेबाबत..
महाराष्ट्र शासन
महसूल व वन विभाग
शासन परिपत्रक क्र. :- सीएलएस-२०२१/प्र.क्र.२५४/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- २३ नोव्हेंबर, २०२२
वाचा :-१) शासन निर्णय, महसूल व वन विभाग, क्र. सीएलएस-२०२१/प्र.क्र.२५४/म-३, दि.२६.११.२०२१
२) शासन परिपत्रक,महसूल व वन विभाग,क्र.सीएलएस-२०२१/प्र.क्र.२५४/म-३, दि. ०९.०२.२०२२
३) शासन पत्र क्र.न्यायप्र-२०२१/प्र.क्र.३२५/म-३,दि. ०२.०५.२०२२
४) शासन परिपत्रक क्र. सीएलएस-२०२१/प्र.क्र.२५४/म-३, दि. २५.०८.२०२२
परिपत्रक : कोव्हिड-१९ या आजारामुळे मृत्यू पावलेल्या व्यक्तींच्या निकट नातेवाईकास रु.५०,०००/ इतके सानुग्रह सहाय्य देण्याकरिता दिनांक ०१ डिसेंबर २०२१ पासून ऑनलाईन पध्दतीने https://mahacovid१९relief.in या पोर्टल वर अर्ज मागविण्यात येत असून या अर्जाची छाननी करुन पात्र अर्जदारांच्या बँक खात्यात थेट रक्कम जमा करण्यात येते. तथापि, काही अर्जदारांनी बँक खाते तपशील चुकीचा भरल्याने अथवा संगणकीय प्रणालीमध्ये बँक खात्याची चुकीची नोंद झाल्यामुळे, अशा काही पात्र अर्जदारांच्या बँक खात्यात सानुग्रह सहाय्याची रक्कम जमा झालेली नाही. अर्जदारांच्या बँक खात्यामध्ये सानुग्रह सहाय्याची रक्कम कोटक महिंद्रा बँकेमार्फत जमा करण्यात येते. कोटक महिंद्रा बँकेकडून अर्जदारास केलेल्या प्रदानाची माहिती विभागास वेळोवेळी दिली जाते. ही माहिती एप्रिल, २०२२ पासून List A च्या माध्यमातुन व्हॉट्सअप तसेच ई-मेल द्वारे सर्व जिल्हयांना देण्यात येत आहे.
मध्ये ज्या अर्जदारांना बँकेकडून रक्कम प्रदान केली आहे तथापि बँक खाते तपशील चुकीचा असल्याच्या कारणास्तव रक्कम प्रत्यक्षात त्यांच्या खात्यात जमा झाली नाही, अशा अर्जदारांची माहिती “Pending / Rejected” या अभिप्रायासह List A उपलब्ध करुन दिली जाते. अशा अर्जदारांशी संपर्क साधून त्यांच्याकडून बँक खात्याचा अचूक तपशील उपलब्ध करुन घेण्याची जबाबदारी जिल्हा आपत्ती व्यवस्थापन प्राधिकरण / जिल्हा शल्य चिकित्सक/महानगरपालिकेचे वैद्यकीय अधिकारी (आरोग्य) यांच्यावर सोपविण्यात आली आहे. तथापि, काही जिल्हयामध्ये अर्जदारांकडून सुधारित बँक तपशील घेऊन विभागास सादर करावयाची कार्यवाही प्रलंबित असल्याचे आढळून आले आहे. तसेच, काही कार्यालयांकडून अर्जदाराच्या बॅक खाते तपशील अद्यावत करुन घेताना Excel Text format मध्ये न घेतल्याने अथवा अचूक न घेतल्याने रकमेचे प्रदान होऊ शकलेले नाही यास्तव, जिल्हा आपत्ती व्यवस्थापन प्राधिकरण / जिल्हा शल्य चिकित्सक/महानगरपालिकेचे वैद्यकीय अधिकारी (आरोग्य) यांना पुढीलप्रमाणे सूचित करण्यात येत आहे: १) विभागाने वेळोवेळी उपलब्ध करुन दिलेल्या अद्यावत List A मधील अर्जदारांशी प्रत्यक्ष संपर्क साधून त्यांच्याकडून बँक खात्याचा अचूक तपशील (IFSC Code व अचूक बँक खाते क्रमांक)
# Page 2
शासन परिपत्रक क्रमांकः सीएलएस-२०२१/प्र.क्र.२५४/म-३
अद्यावत करुन घ्यावा व विहित नमुन्यात (Text Format मध्ये) अद्यावत करुन घ्यावा व ही माहिती ईमेलद्वारे विभागाकडे पाठवावी. त्यासाठी आवश्यकतेनुसार जाहीर प्रसिध्दी देवून शिबिर आयोजित करुन लवकरात लवकर ही माहिती उपलब्ध करुन घेण्यात यावी.
२) ज्या अर्जदारांनी ऑनलाईन अर्ज करताना मृत व्यक्तीचे अथवा अर्जदाराचे नाव चुकीचे नोंद केले आहे अथवा बँक खाते क्रमांक दिलेला नाही, अशा अर्जदारांना सानुग्रह सहाय्याची रक्कम प्रदान करता आली नाही. अशा अर्जदाराची माहिती List B मध्ये उपलब्ध करुन दिली जाते. List B मधील
अशा अर्जदारांची देखील संपर्क साधून आवश्यक ती माहिती विहित नमुन्यात तातडीने विभागाकडे पाठविण्यात यावी.
३) कोटक महिंद्रा बँकेकडून Successful / completed असा शेरा प्राप्त झालेल्या अर्जदाराची माहिती List C मध्ये उपलब्ध करुन दिली जाते. तथापि, यापैकी ज्या अर्जदारांची रक्कम मिळाली
नसल्याची तक्रार असेल तर अशा अर्जदाराच्या संबंधित बँक खाते पासबुकाची तपासणी करुन त्याबाबतची माहिती देखील List C मधील विहित नमुन्यात विभागाकडे पाठविण्यात यावी. ही माहिती प्राप्त झाल्यानंतर याची खातरजमा करण्यासाठी विभागाकडून कोटक महिंद्रा बँकेकडे ई-मेल पाठविण्यात येतो. कोटक महिंद्रा बँकने याबाबतचा "Successful ” / “Completed” हा शेरा बदलून “Rejected” असा शेरा दिल्यानंतरच त्या अर्जदारांचा समावेश “List A” मध्ये करण्यात येईल व ही यादी जिल्हयास उपलब्ध करुन दिली जाईल. या अर्जदाराच्या सुधारीत बँक खात्याचा तपशीलाची माहिती विभागास उपलब्ध झाल्यानंतर त्या अर्जदारास सानुग्रह सहाय्याचे प्रदान त्यांच्या अद्यावत बँक खात्यात करण्यात येईल.
४) गाऱ्हाणे निवारण समितीकडे (GRC) काही अर्जदारांचे अपील प्रलंबित आहेत. त्याबाबत देखील सुनावणी आयोजित करुन पोर्टल सुरु झाल्यानंतर पोर्टलवर आवश्यक ती माहिती भरण्यात यावी.
५) तसेच एकाच पात्र मृत व्यक्तीच्या नावे एकापेक्षा अधिक अर्जदारांना सानुग्रह सहाय्याचे प्रदान करण्यात आले असल्याचे काही प्रकरणी निदर्शनास आले असल्याने अशा अर्जदारांकडून दिनांक ०९.०२.२०२२ व २५.०८.२०२२ च्या परिपत्रकान्वये दिलेल्या सूचनांनुसार वसुलीची कार्यवाही करुन ही रक्कम यापुढे खाली नमुद केलेल्या बँक खात्यामध्ये जमा करण्यात यावी.
----------------------------------------------------------------------------------------------------------------------------------------------------
| बँकेचे नाव | शाखा | खातेधारकाचे नाव | बँक खाते क्र. | IFSC Code |
| State Bank of India (SBI) | Mumbai Main Branch,  |  Samachar Marg, Horniman Circle, Fort - 400001 | State Disaster Response Fund | 40639729553 | SBIN0000300 |
----------------------------------------------------------------------------------------------------------------------------------------------------
याची माहिती विभागाने उपलब्ध करुन दिलेल्या गुगल फॉर्मवर न चुकता भरावी. तसेच वसुलीसाठी सहकार्य न करणाऱ्या अर्जदारांच्या विरोधात पोलीस ठाण्यामध्ये तक्रार नोंदवावी.
२. वरील सूचनाचे काटेकोरपणे पालन करण्यात यावे.
पृष्ठ ३ पैकी २
# Page 3
शासन परिपत्रक क्रमांक: सीएलएस-२०२१/प्र.क्र.२५४/म-३