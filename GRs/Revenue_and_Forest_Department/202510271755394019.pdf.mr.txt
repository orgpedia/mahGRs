# Page 1
राज्य प्रशिक्षण धोरणांतर्गत ग्राम महसूल
अधिकारी (तलाठी) प्रशिक्षण कार्यक्रमांच्या
खर्चासाठी निधी उपलब्ध करुन
देण्याबाबत.....
महाराष्ट्र शासन
महसूल व वन विभाग,
शासन निर्णय क्र.संकीर्ण -२०२५/प्र.क्र.२९२/आस्था-१०
मंत्रालय, मुंबई-४०००३२.
दिनांक :- २७ ऑक्टोबर, २०२५
वाचा:- शासन निर्णय, महसूल व वन विभाग क्र.संकीर्ण -२०२३/प्र.क्र.२१७/ई-१०
दि.१२.०२.२०२४, दि.२१.०३.२०२४, दि.२९.०३.२०२४ व दि.०८.०८.२०२४.
प्रस्तावना:-
शासनाने राज्य प्रशिक्षण धोरणांतर्गत ग्राम महसूल अधिकारी (तलाठी) पदावर प्रथम
नियुक्ती देण्यापूर्वी नवनियुक्त ग्राम महसूल अधिकारी (तलाठी) यांना सहा महिन्याचे पायाभूत प्रशिक्षण
देण्याबाबत संदर्भ क्र.(२) येथील दि.२४.०३.२०१४ अन्वये निर्णय घेण्यात आला आहे. त्यानुसार विभागीय
आयुक्त, अमरावती यांनी अमरावती विभागातील नवनियुक्त ग्राम महसूल अधिकारी (तलाठी) (गट-क)
संवर्गाच्या कर्मचाऱ्यांना देण्यात आलेल्या प्रशिक्षण शुल्काचा सन २०२१-२५ या आर्थिक वर्षात
रु.९,६२,७१,२००/- इतका खर्च झाला असून, त्यापैकी रु.४,८२,६८,०००/- इतका निधी संदर्भाधिन
ज्ञापनान्वये वितरीत करण्यात आला असून उर्वरित रु.४,८०,०३,२०० (अक्षरी रुपये चार कोटी ऐंशी लाख
तीन हजार दोनशे फक्त) एवढा निधी उपलब्ध करून देण्याची विनंती केली आहे. त्यानुसार सदर
प्रशिक्षणासाठीचा निधी उपलब्ध करुन देण्याची बाब शासनाच्या विचाराधीन होती.
शासन निर्णय:-
राज्य प्रशिक्षण धोरणांतर्गत महसूल विभागातील ग्राम महसूल अधिकारी (तलाठी) संवर्गातील
कर्मचाऱ्यांना देण्यात येणाऱ्या प्रशिक्षणाकरीता विभागीय आयुक्त, अमरावती (डॉ. पंजाबराव देशमुख विदर्भ
प्रशासकीय व विकास प्रशिक्षण प्रबोधिनी, अमरावती) यांना खालील तक्त्यामध्ये नमूद केल्याप्रमाणे निधी
वितरीत करण्यास शासन मंजूरी देण्यात येत आहे.:-
-----------------------------------------------------------------------------------------------------------------------
| विभाग | वितरीत केलेला निधी |
| विभागीय आयुक्त, अमरावती (डॉ. पंजाबराव देशमुख विदर्भ प्रशासकीय व विकास प्रशिक्षण प्रबोधिनी, अमरावती) | रु. ४,८०,०३,२००/- |
| एकूण | रु. ४,८०,०३,२००/- |
-----------------------------------------------------------------------------------------------------------------------
# Page 2
शासन निर्णय क्रमांकः संकिर्ण-२०२५/प्र.क्र.२९२/आस्था-१०
२. सदरचा मंजूर करण्यात आलेला निधीचा खर्च विभागीय आयुक्त, अमरावती यांनी मुख्य लेखाशीर्ष
मागणी क्र.सी-४, २०५२ सचिवालयीन सर्वसाधारण सेवा, (००) (०१) शासकीय कर्मचाऱ्यांचे प्रशिक्षण (२०५२
५२०५) २०-इतर प्रशासकीय खर्च या लेखाशीर्षामधून सन २०२५-२६ या आर्थिक वर्षाकरिता उपलब्ध
असलेल्या अर्थसंकल्पित निधीमधून भागविण्यात यावा.
३. मंजूर करण्यात आलेल्या अनुदानाची संबंधित कोषागारातून काढलेली रक्कम, महालेखापाल
कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री संबंधितांनी करुन घ्यावी
व त्याबाबतचे प्रमाणपत्र शासनास सादर करावे.
४. संस्थेने वितरित करण्यात येत असलेल्या अनुदानाचे विनियोग प्रमाणपत्र महालेखापाल,
लेखापरीक्षा महाराष्ट्र १/२ व शासनास तातडीने सादर करावे.
५. सदर शासन निर्णय, शासन परिपत्रक, वित्त विभाग क्र.अर्थसं-२०२३/प्र.क्र.४०/अर्थ-३,
दि.१२/०४/२०२३ प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत
आहे.
६. सदर शासन निर्णय वित्त विभागाच्या अनौपचारिक संदर्भ क्र.५१४/२०२५/व्यय-९,
दि.१९.०९.२०२५ अन्वये दिलेल्या सहमतीने निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर