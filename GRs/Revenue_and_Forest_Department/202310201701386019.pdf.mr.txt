# Page 1
मा.उच्च न्यायालय, खंडपीठ नागपूर येथे दाखल करण्यात आलेल्या रिट याचिका क्रमांक ६८६१/२०१६ मधील आदेशानुषंगाने सर्व महसूली अधिकारी व प्राधिकारी यांना दिशानिर्देश देण्याबाबत..
महाराष्ट्र शासन
महसूल व वन विभाग.
शासन परिपत्रक क्रमांक: अपिल-२०२३/प्र.क्र.७२/ज-१अ
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : २०/१०/२०२३
वाचा : मा.उच्च न्यायालय, खंडपीठ नागपूर येथे दाखल करण्यात आलेल्या रिट याचिका क्रमांक ६८६१/२०१६ मधील दिनांक ०१/०३/२०२३ चे आदेश
प्रस्तावना : श्री.गुलाब हजारे व इतर विरुध्द महाराष्ट्र शासन यांनी मा.उच्च न्यायालय, खंडपीठ नागपूर येथे रिट याचिका क्रमांक ६८६१ ऑफ २०१६ दाखल केली आहे. सदर रिट याचिकेत मा. उच्च न्यायालय, खंडपीठ नागपूर यांनी दिनांक ०१/०३/२०२३ रोजी आदेश पारित केले आहेत. सदर आदेशात मा. उच्च न्यायालयाने अर्धन्यायिक कामकाज करताना महसूल अधिकाऱ्यांकडून अवलंबिण्यात येणाऱ्या कार्यपध्दतीबाबत तीव्र नाराजी व्यक्त केली आहे. मा.उच्च न्यायालयाने सदर आदेशात काही निरीक्षणे नोंदवून त्या अनुषंगाने महसूली अधिकाऱ्यांना अर्धन्यायिक प्रकरणात अनुसरावयाच्या कार्यपध्दतीविषयक काही निर्देश दिले आहेत. सदर आदेशाच्या अनुषंगाने, सर्व महसूली अधिकारी व प्राधिकारी यांना दिशानिर्देश देण्याची बाब शासनाच्या विचाराधीन होती.
शासन परिपत्रक : मा.उच्च न्यायालय, खंडपीठ नागपूर येथे दाखल करण्यात आलेल्या रिट याचिका क्रमांक ६८६१ ऑफ २०१६ मधील दिनांक ०१/०३/२०२३ च्या आदेशातील मुद्दा क्रमांक २५ मध्ये पुढीलप्रमाणे मार्गदर्शक सूचना देण्यात आल्या आहेत : १.जर अर्जातील विनंती / मागण्या या एकापेक्षा अधिक कायदयांखालील असल्यास तसे अर्जदाराच्या निदर्शनास आणून दयावे व संबंधित विनंती / मागणीसाठी त्या त्या कायदयातील तरतूदींप्रमाणे स्वतंत्र अर्ज दाखल करण्यासाठी पुरेसा अवधी देऊन त्रुटी दूर करण्यासाठी संधी दयावी.
२. जर एखादा अर्ज हा एखादया कायदयातील तरतूदींनुसार विहित नमुन्यात नसेल, किंवा त्या मध्ये कायदयाने अपेक्षित तपशील समाविष्ट नसेल, किंवा त्यासोबत आवश्यक महसूली अभिलेख किंवा इतर दस्तऐवज जोडले नसतील तर त्याबाबत अर्जदाराकडून खात्री करावी व अर्जदारास पुरेशी संधी देऊन त्रुटी दूर करुन घ्याव्यात.
३.जर एखादया अर्जासोबत प्रतिज्ञापत्र किंवा सत्यापन आवश्यक असेल, आणि जर अर्जासोबत ते दाखल केलेले नसेल तर, त्याबाबत अर्जदाराला माहिती देऊन व पुरेशी संधी देऊन त्याबाबतची पूर्तता करुन घेण्यात यावी.
# Page 2
शासन परिपत्रक क्रमांकः अपिल-२०२३/प्र.क्र.७२/ज-१अ
४. अर्जावरील कार्यवाहीसाठी काही आवश्यक दस्तऐवज हे सार्वजनिक असल्याने ऑनलाईन उपलब्ध असतील तर, अर्ध न्यायिक प्राधिकाऱ्यांनी ते स्वत: ऑनलाईन प्राप्त करुन घ्यावेत किंवा संबंधित यंत्रणेकडून मागवून घ्यावेत.
५. परंतु, कोणत्याही परिस्थितीत, कायदयातील तरतूदींप्रमाणे कार्यपध्दतीविषयक पूर्तता करण्यासाठी पुरेशी संधी न देता, केवळ तांत्रिक कारणास्तव अर्ज निकाली काढून न्याय नाकारला जाऊ नये.
६. त्रुटींची पूर्तता करण्यासाठी अशी संधी देण्यात आल्याचे अर्ध न्यायिक अधिकाऱ्यांनी लेखी स्वरुपात नोंदवावे आणि सदर बाब प्रकरणाच्या नोंदी आणि कार्यवाहीतून दिसली पाहिजे.
७.अशा प्रकरणात पुरेशी संधी देऊनही कार्यपध्दतीविषयक त्रुटी दूर केल्या नाहीत या कारणास्तव किंवा जाणीवपूर्वक किंवा खोडसाळपणे अशी पूर्तता केली जात नसल्याचे स्पष्ट झाल्यानंतरच अशी प्रकरणे निकाली काढणे न्यायसंमत राहील.
०२. यानुषंगाने, सदर रिट याचिका क्रमांक ६८६१ ऑफ २०१६ मधील दिनांक ०१/०३/२०२३ च्या आदेशाची प्रत सोबत जोडली आहे. त्यानुसार, सर्व विभागीय आयुक्त, जिल्हाधिकारी व क्षेत्रीय महसूली अधिकारी व प्राधिकारी यांनी या मार्गदर्शक सूचनांप्रमाणे तात्काळ कार्यवाही करावी व त्याबाबतचा अनुपालन अहवाल शासनास सादर करावा.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20