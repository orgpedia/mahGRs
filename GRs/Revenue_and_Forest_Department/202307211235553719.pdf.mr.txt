# Page 1
ई-रजिस्ट्रेशन प्रणालीव्दारे नोंदणी होणाऱ्या दस्तांना तसेच ई-फायलिंग व्हर्जन -१ व्दारे फायलिंग होणाऱ्या नोटीसांना दस्त हाताळणी शुल्क आकारणी करण्याबाबत...
महाराष्ट्र शासन
महसूल व वन विभाग
शासन निर्णय क्रमांक:- नोंदणी-२०२२/प्र.क्र.५७४/म-१(धोरण)
दालन क्र. एम-७ ए, पोटमाळा, मादाम कामा रोड, हुतात्मा राजगुरु चौक,
मंत्रालय (विस्तार), मुंबई - ४०० ०३२.
दिनांक:- २१ जुलै, २०२३.
वाचा:- १) शासन निर्णय क्रमांक-मुद्रांक-२००१/२७६/प्र.क्र.१०२/म-१ दि. २०.०८.२००१.
२) शासन ज्ञापन क्रमांक दि. ३१.१०.२००१.
३) नोंदणी महानिरीक्षक कार्यालयाचे पत्र क्र. का.४/ ई-रजिस्ट्रेशन व ई-फायलिंग सुधारणा/१६७०, दि.१४/१०/२०२२.
प्रस्तावना:
ई-रजिस्ट्रेशन / ई-फायलिंगचे प्रमाण उत्तरोत्तर वाढत जाणार असून तेवढ्या प्रमाणात पारंपरिक पद्धतीने दस्त नोंदणी / फायलिंग कमी होणार आहे व पारंपारिक दस्त नोंदणी / फायलिंग मधून मिळणारे दस्त हाताळणी शुल्क रक्कम कमी होत जाणार असल्याची बाब निदर्शनास येते आहे.
ई-रजिस्ट्रेशन / ई-फायलिंग या जरी ऑनलाईन सुविधा असल्या तरी, सॉफ्टवेअर देखभाल, त्याचे अद्ययावतीकरण, सर्व्हर, स्टोरेज व ई-रजिस्ट्रार हार्डवेअर व कनेक्टीव्हिटी वरील खर्च, माहितीचा प्रसार, प्रचार व प्रसिद्धीवरील खर्च इ. आवश्यक असणारे खर्च होतच राहणार आहेत. त्यामुळे सदर खर्च भागविण्यासाठी ई-रजिस्ट्रेशन/ई-फायलिंग सेवांकरिता दस्त हाताळणी शुल्क आकारणे आवश्यक आहे.
ई-रजिस्ट्रेशन अंतर्गत लिव्ह अँड लायसन्स करारासाठी रूपये ३००, ई-रजिस्ट्रेशन पद्धतीने सदनिका विक्री करारनाम्याची नोंदणी करताना रूपये १००० व ई-फायलिंग व्हर्जन- १ मधून होणाऱ्या ई-फायलिंग सेवांकरिता रूपये ३०० इतके दस्त हाताळणी शुल्क आकारण्याची व ई-रजिस्ट्रेशन / ई फायलिंग सेवांकरिता आकारण्यात येणाऱ्या शुल्काची रक्कम राज्य पातळीवर नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या नावे व जिल्हा पातळीवर संबंधित अधिकाऱ्यांच्या नावे उघडण्यात आलेल्या “स्वीय प्रपंची लेखे” (PLA) या खात्यात जमा करण्याची बाब शासनाच्या विचाराधीन होती.
शासन निर्णय :
ई-रजिस्ट्रेशन अंतर्गत लिव्ह अँड लायसन्स करारासाठी, ई-रजिस्ट्रेशन पद्धतीने सदनिका विक्री करारनाम्याची नोंदणी करताना व ई-फायलिंग व्हर्जन-१ मधून होणाऱ्या ई-फायलिंग सेवांकरिता
# Page 2
शासन निर्णय क्रमांकः नोंदणी-२०२२/प्र.क्र.५७४/म-१(धोरण)
खालील तक्त्यात नमूद केल्याप्रमाणे दस्त हाताळणी शुल्क आकारण्याची व ई-रजिस्ट्रेशन/ई फायलिंग सेवांकरिता आकारण्यात येणाऱ्या शुल्काची रक्कम राज्य पातळीवर नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या नावे व जिल्हा पातळीवर संबंधित अधिकाऱ्यांच्या नावे उघडण्यात आलेल्या “स्वीय प्रपंची लेखे” (PLA) या खात्यात जमा करण्यास शासन मान्यता देण्यात येत आहे.
-----------------------------------------------------------
| अ.क्र. | सेवा | शुल्क |
| १. | लिव्ह अँड लायसन्स करार | रू. ३००/- (रुपये तीनशे फक्त) |
| २. | सदनिका विक्री करारनामा | रू. १,०००/-(रुपये एक हजार फक्त) |
| ३. | ई-फायलिंग सेवा | रु.३००/- (रुपये तीनशे फक्त) |
-----------------------------------------------------------
३. नोंदणी अधिनियम, १९०८ व त्या खालील नियमामध्ये आवश्यक ती तरतूद करण्याबाबतचा प्रस्ताव शासनाकडे पाठविण्यात यावा.
४. सदर शासन निर्णय वित्त विभागाच्या सहमतीने अनौ.क्र. २०२२/२३२/कोषा.प्रशा.५ दि. १७.१२.२०२२ व अनौसं/१८८/सा.सं. दि.१६.०१.२०२३ अन्वये निर्गमित करण्यात येत आहे.
# Page 3