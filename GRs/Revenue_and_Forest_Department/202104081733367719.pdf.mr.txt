# Page 1
202104081733367719
महाराष्ट्र शासन
महसूल व वन, आपत्ती व्यवस्थापन, मदत व पुनर्वसन विभाग,
मंत्रालय, मुंबई - ४०००३२.
क्रमांक: डीएमयु/२०२० / प्र. क्र.९२ / डीआयएसएम-१, दिनांक ५ एप्रिल, २०२१
आदेश
संदर्भ:
१. साथरोग अधिनियम, १८९७.
२. आपत्ती व्यवस्थापन अधिनियम, २००५.
३. महसूल व वन, आपत्ती व्यवस्थापन, मदत व पुनर्वसन विभाग आदेश क्रमांक. डीएमयु-२०२०/ सी.आर.९२/डीएमयु-१, दिनांक २ मे, २०२०, ३ मे, २०२०, ५ मे, २०२०, ११ मे, २०२०, १५ मे, २०२०, १७ मे, २०२०, १९ मे, २०२०, २१ मे, २०२०, ३१ मे, २०२०, ४ जून, २०२०, २५ जून, २०२०, २९ जून, २०२०, ६ जुलै, २०२०, ७ जुलै, २०२०, २९ जुलै,२०२०, ४ ऑगस्ट, २०२०, १९ ऑगस्ट, २०२०, ३१ ऑगस्ट, २०२०, ३० सप्टेंबर, २०२० व १४ ऑक्टोबर, २०२०, २३ ऑक्टोबर, २०२०, २९ ऑक्टोबर, २०२०, ३ नोव्हेंबर, २०२०, १४ नोव्हेंबर, २०२०, २३ नोव्हेंबर, २०२०, २७ नोव्हेंबर, २०२०, २७ नोव्हेंबर, २०२०, २१ डिसेंबर, २०२०, २४ डिसेंबर, २०२०, २९ डिसेंबर, २०२०, १४ जानेवारी, २०२१, १९ जानेवारी, २०२१, २९ जानेवारी, २०२१, २४ फेब्रुवारी, २०२१, १५ मार्च, २०२१, २७ मार्च, २०२१ व ४ एप्रिल, २०२१ ४) गृह मंत्रालय (एमएचए) आदेश क्रमांक. ४०-३/२०२०-पीएम-१(ए), दिनांक १ मे, २०२०, ११ मे, २०२०, १७ मे, २०२०, २० मे, २०२०, ३० मे, २०२०, २९ जून, २०२०, २९ जुलै, २०२०, २९ ऑगस्ट, २०२०, ३० सप्टेंबर, २०२० व २७ ऑक्टोबर, २०२०, २५ नोव्हेंबर, २०२०, २८ डिसेंबर, २०२०, २७ जानेवारी, २०२१ आणि २३ फेब्रुवारी, २०२१.
ज्याअर्थी, आपत्ती व्यवस्थापन अधिनियम, २००५ याअन्वये प्रदान केलेल्या अधिकारांचा वापर करून, खाली सही करणार, अध्यक्ष, राज्य कार्यकारी समिती यांनी आपल्या क्षमतेत, राज्यातील कोविड- १९ साथरोगाचे परिरोधन (प्रतिबंध) करण्याकरिता, दिनांक ३० सप्टेंबर, २०२० व १४ ऑक्टोबर, २०२० च्या
touch
# Page 2
आदेशाद्वारे (दिनांक २९ ऑक्टोबर, २०२०, २७ नोव्हेंबर, २०२०, २९ डिसेंबर, २०२० व २९ जानेवारी, २०२१ आणि २४ फेब्रुवारी, २०२१, १५ मार्च, २०२१, १७ मार्च, २०२१, २७ मार्च, २०२१ व ४ एप्रिल, २०२१ च्या आदेशांद्वारे वाढविलेला) असलेला कालावधी ३० एप्रिल, २०२१ पर्यंत वाढविण्यासाठी आदेश काढलेला आहे आणि वर नमूद केलेल्या आदेशांन्वये वेळोवेळी विवक्षित कार्यांचा समावेश करून सुधारित मार्गदर्शक तत्त्वे निर्गमित केलेली आहेत.
ज्याअर्थी, महाराष्ट्र राज्यात कोविड- १९ विषाणूचा फैलाव होण्याचा धोका आहे याबद्दल राज्य शासनाची खात्री पटली आहे, आणि म्हणून विषाणूचा फैलाव होण्यास प्रतिबंध करण्यासाठी व परिरोध करण्याकरिता काही तातडीच्या उपाययोजना हाती घेण्यासाठी साथरोग अधिनियम, १८९७ याचे कलम २, तसेच आपत्ती व्यवस्थापन अधिनियम, २००५ याच्या अन्य सर्व समर्थकारी तरतुदी यांअन्वये प्रदान केलेल्या अधिकारांचा वापर करून, शासनास, संपूर्ण महाराष्ट्र राज्यामध्ये ३० एप्रिल, २०२१ पर्यंत पुढील उपाययोजनांची अंमलबजावणी करणे इष्ट वाटत आहे.
त्याअर्थी, आता, साथरोग अधिनियम, १८९७ याच्या कलम २ अन्वये प्रदान केलेल्या अधिकारांचा आणि आपत्ती व्यवस्थापन अधिनियम, २००५ अन्वये प्रदान केलेल्या अधिकारांचा वापर करून, खाली सही करणार, अध्यक्ष, राज्य कार्यकारी समिती हे, ४ एप्रिल, २०२१ च्या आदेशाची स्पष्टीकरणे / अधिकची भर म्हणून आपल्या क्षमतेत, याद्वारे, पुढील निदेश देत आहेत: ९. दिनांक ४ एप्रिल, २०२१ च्या आदेशामध्ये नमूद केलेल्या अत्यावश्यक सेवांशिवाय पुढील सेवा अत्यावश्यक सेवा म्हणून विचारात घेता येतील:
क. पेट्रोल पंप आणि पेट्रोलियमशी संबंधित असलेली उत्पादने
ख. सर्व मालवाहतूक सेवा
ग. सुविधा केंद्रे (डेटा सेंटर्स)/क्लाऊड सेवा पुरवठादार / निर्णायक स्वरूपाच्या (क्रिटिकल) पायाभूत सुविधा व सेवा यांना सहाय्यभूत असणाऱ्या माहिती तंत्रज्ञान सेवा.
घ. शासकीय व खाजगी सुरक्षा सेवा.
ङ. फळ विक्रेते २. कार्यालयात उपस्थित राहणाऱ्या सर्व कर्मचाऱ्यांनी भारत सरकारच्या निकषाप्रमाणे लवकरात लवकर
लसीकरण करून घेण्याच्या आणि पूर्णपणे लसीकरण करून घेण्यात येईपर्यंत, १५ दिवसांपर्यंत वैध असलेले
नकारात्मक आरटी-पीसीआर कोरोना चाचणी प्रमाणपत्र जवळ बाळगण्याच्या अधीन राहून, पुढील खाजगी hunt
# Page 3
संस्थांना, आठवड्यातील सर्व दिवशी केवळ सकाळी ७ ते रात्री ८ पर्यंत कार्यालय उघडण्यास मुभा देण्यात
येईल. हा नियम, १० एप्रिल, २०२१ पासून अंमलात येईल. आवश्यक प्रमाणपत्र नसल्यास, अपराध्यावर १००० रुपये इतका दंड करण्यात येईल.
क. भारतीय प्रतिभूती व विनिमय मंडळ (सेबी) आणि भारतीय प्रतिभूती व विनिमय मंडळाची (सेबी) कार्यालये, शेअर बाजार (स्टॉक एक्सचेंज), निक्षेपस्थाने (डिपॉझिटरी) आणि समाशोधन महामंडळे (क्लिअरिंग कॉर्पोरेशन) आणि भारतीय प्रतिभूती व विनिमय मंडळाकडे (सेबी) नोंदणी केलेल्या
मध्यस्थ संस्था यांसारख्या मान्यताप्राप्त बाजार पायाभूत सुविधा संस्था.
ख. भारतीय रिझर्व बँकेने विनियमित केलेल्या संस्था आणि स्वतंत्र प्राथमिक विक्रेते, सीसीआयएल, एनपीसीआय, प्रदान प्रणाली कार्यचालक व भारतीय रिझर्व बँकेने विनियमित केलेल्या बाजारांमध्ये काम करणारे वित्तीय बाजार भागीदार, यांसह मध्यस्थ संस्था.
ग. सर्व बँकेतर वित्तीय महामंडळे.
घ. सर्व सूक्ष्म वित्तपुरवठा संस्था.
ङ. वकिलांची कार्यालये च. सीमाशुल्क गृह अभिकर्ते/लसी / जीवरक्षक औषधे / औषध निर्मितीशी संबंधित उत्पादने यांची वाहतूक करण्यामध्ये सहयोगी असलेले लायसनधारक बहु प्रतिमान वाहतूक कार्यचालक.
३. रात्री ८ ८ ते सकाळी ७ याकालावधीत अथवा सप्ताहांत दिवशी रेल्वेने / बसने / विमानाने आगमन / प्रस्थान करणाऱ्या व्यक्तींना, वैध तिकिटाच्या आधारे विमानतळ / बस स्थानक / रेल्वे स्थानक किंवा त्या ठिकाणाहून घरी परतण्यासाठी प्रवास करता येईल.
४. खाजगी बसने / खाजगी वाहनाने प्रवास करणाऱ्या औद्योगिक कामगारांना, त्याचा/तिच्या कामाच्या
पाळीवर उपस्थित राहण्यासाठी रात्री ८ ते सकाळी ७ याकालावधीत आणि सप्ताहांत दिवशी (शनिवारी व रविवारी) ओळखपत्राच्या आधारावर प्रवास करण्यास मुभा देण्यात यावी.
५. प्रार्थना स्थळे (पूजा स्थळे) सध्या लोकांसाठी पूर्णतः बंद राहतील. प्रार्थना स्थळांच्या (पूजा स्थळांच्या ठिकाणी सेवा देण्याचे काम करीत असलेले कर्मचारीच केवळ त्यांची कर्तव्ये नियमितपणे बजावतील. प्रार्थना
स्थळी (पूजा स्थळी) कोणताही विवाहसोहळा / अंतिम संस्कार करावयाचा असेल अशा बाबतीत, दिनांक ०४
thrush
# Page 4
एप्रिल, २०२१ च्या शासन आदेशानुसार विवाहसोहळा / अंतिम संस्कार यांच्या संबंधात निर्धारित केलेल्या सर्व शर्तीचे काटेकोरपणे पालन करण्यास अधीन राहूनच केवळ उक्त प्रयोजनासाठी मुभा देण्यात यावी.
६. परीक्षेसाठी प्रत्यक्षरीत्या उपस्थित राहणाऱ्या कोणत्याही विद्यार्थ्यांस, परीक्षा केंद्रापर्यंत जाण्यासाठी / घरी परतण्यासाठी वैध प्रवेश पत्र सोबत ठेवण्यास अधीन राहून, रात्री ८ नंतर किंवा सप्ताहांत दिवशी (शनिवारी व
रविवारी) प्रवास करण्यास मुभा देण्यात यावी.
७. सप्ताहांत दिवशी (शनिवारी व रविवारी), निर्धारित वेळेनुसार आयोजित केलेल्या विवाहसोहळ्यांच्या संबंधात, स्थानिक आपत्ती व्यवस्थापन प्राधिकरण, दिनांक ०४ एप्रिल, २०२१ च्या आदेशानुसार विवाहसोहळा आयोजित करण्यासाठी निर्धारित केलेल्या सर्व नियमांचे काटेकोरपणे पालन करण्याच्या अधीन राहून, स्थानिक स्थितीच्या आधारे त्यावर निर्णय घेईल.
८. घरगुती मदतनीस / चालक / स्वयंपाकी यांना, रात्री ८ नंतर आणि / किंवा सप्ताहांत दिवशी येण्यास मुभा देण्याच्या संबंधात, स्थानिक आपत्ती व्यवस्थापन प्राधिकरण, स्थानिक स्थितीच्या आधारे त्यावर निर्णय घेईल.
उक्त आदेश, सोमवार दिनांक ०५ एप्रिल, २०२१ रोजी रात्री ८ वाजल्यापासून अंमलात येतील आणि दिनांक ३० एप्रिल, २०२१ रोजी मध्यरात्री ११.५९ पर्यंत अंमलात राहतील.
महाराष्ट्राचे राज्यपाल यांच्या आदेशानुसार व नावाने,
Brechy
(सीताराम कुंटे)
मुख्य सचिव
महाराष्ट्र शासन