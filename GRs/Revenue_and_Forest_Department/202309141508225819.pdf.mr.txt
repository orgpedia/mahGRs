# Page 1
कोकण आपत्ती सौम्यीकरण प्रकल्पाअंतर्गत कामांचे नियतवाटप.
महाराष्ट्र शासन
महसूल व वन विभाग,
(आपत्ती व्यवस्थापन, मदत व पुनर्वसन)
शासन निर्णय क्रमांक :- आव्यप्र-२०२२/प्र.क्र.९२/आव्यप्र-२
मादाम कामा मार्ग, हुतात्मा राजगुरु चौक,
मंत्रालय, मुंबई- ४००००३२.
दिनांक : १४ सप्टेंबर, २०२३
वाचा: १) महसूल व वन विभाग शासन निर्णय क्र. आव्यप्र-२०२१/प्र.क्र.१७६/आव्यप्र-१, दि. १० नोव्हेंबर, २०२१.
२) राष्ट्रीय आपत्ती व्यवस्थापन प्राधिकरण, नवी दिल्ली यांच्या दि. १४ जानेवारी, २०२२ रोजीच्या मार्गदर्शक सुचना.
३) महसूल व वन विभाग शासन निर्णय क्र. आव्यप्र-२०२२/प्र.क्र.५५/आव्यप्र-१, दि. ८ डिसेंबर २०२२.
४) आपत्ती सौम्यीकरण मुल्यमापन समितीच्या दि. ३.३.२०२३ रोजीच्या बैठकीचे इतिवृत्त.
५) राष्ट्रीय आपत्ती व्यवस्थापन प्राधिकरण, नवी दिल्ली यांच्या दि. ६ मार्च २०२३ रोजीच्या मार्गदर्शक सुचना.
६) राज्य कार्यकारी समितीच्या दि. ३१ मार्च २०२३ रोजीच्या बैठकीचे इतिवृत्त.
७) राज्य कार्यकारी समितीच्या दि. २९ ऑगस्ट २०२३ रोजीच्या बैठकीचे इतिवृत्त.
प्रस्तावना:
१५ व्या वित्त आयोगाने राज्यासाठी राज्य आपत्ती सौम्यीकरण निधी अंतर्गत (State Disaster
Mitigation Fund, SDMF) केंद्राने व राज्याने निश्चित केलेल्या आपत्तींचे सौम्यीकरण करण्यासाठी सन
२०२१-२२ ते सन २०२५-२६ असा ५ वर्षांकरीता ४७४७ कोटी इतका निधी मंजूर केलेला आहे. सदर
निधीच्या वापराबाबत राष्ट्रीय आपत्ती व्यवस्थापन (N.D.M.A.) प्राधिकरण, नवी दिल्ली यांनी दि. १४
जानेवारी २०२२ व दि. ६ मार्च २०२३ अन्वये मार्गदर्शक सुचना निर्गमित केल्या आहेत. प्रस्तुत
सौम्यीकरणाच्या मंजूर निधीच्या अनुषंगाने राज्य मंत्री मंडळाने रू. ४७४७ कोटीपैकी रू. २००० कोटी व
राज्य निधीतून १२०० कोटी असे एकूण रू. ३२०० कोटी इतका निधी कोकण विभागातील आपत्तींचे
सौम्यीकरण करण्याच्या दृष्टीने कोकण आपत्ती सौम्यीकरणासाठी दि. १० नोव्हेंबर २०२१ च्या शासन
निर्णयान्वये मंजूर केला आहे. त्यानुषंगाने आपत्ती व्यवस्थापन विभागाने कोकण विभागातील पालघर,
ठाणे, रायगड, रत्नागिरी, सिंधुदुर्ग या जिल्हयांच्या जिल्हाधिकारी तथा अध्यक्ष जिल्हा आपत्ती
व्यवस्थापन प्राधिकरण यांच्या समवेत बैठक घेवून त्यांना सौम्यीकरणाबाबतचे प्रस्ताव सादर करण्याच्या
पृष्ठ २४ पैकी १
# Page 2
शासन निर्णय क्रमांकः आव्यप्र-२०२२/प्र.क्र.९२/आव्यप्र - २
सुचना दिल्या होत्या. त्यानुसार प्रस्तुत पाच जिल्हयांनी भुमिगत विद्युत वाहिनी, धुप प्रतिबंधक बंधारे,
खार प्रतिबंधक बंधारे, बहुउद्देशीय निवारा केंद्रे तसेच दरड प्रतिबंधात्मक व इतर आपत्ती सौम्यीकरण
कामांबाबत प्रस्ताव शासनास सादर केले. राष्ट्रीय आपत्ती व्यवस्थापन प्राधिकरण, नवी दिल्ली यांनी दि.
१४ जानेवारी २०२२ रोजी निर्गमित केलेल्या मार्गदर्शक सुचनेनुसार सौम्यीकरण अंतर्गत असलेल्या
पालघर, ठाणे, रायगड, रत्नागिरी, सिंधुदुर्ग या पाच जिल्हयांसहित पुणे व जालना जिल्हयाच्या
प्रस्तावांचे मुल्यमापन करण्याकरीता सर्व प्रस्ताव दि. ३ मार्च २०२३ रोजीच्या बैठकीत मुल्यमापन
समितीसमोर सादर करण्यात आले. त्यावर मुल्यमापन समितीने प्रस्तावांवर शिफारशी नमूद करून
मंजूरी दिली. त्यानंतर मार्गदर्शक सुचनेनुसार मुल्यमापन समितीच्या शिफारशीसह प्रस्ताव मुख्य सचिव
अध्यक्षतेखाली असलेल्या राज्य कार्यकारी समितीच्या (State Executive Committee, SEC) समोर दि.
३१ मार्च २०२३ रोजीच्या बैठकीत सादर करण्यात आले. राज्य कार्यकारी समितीने विभागाच्या प्रस्तावांना
व प्रस्तावित कामांसाठी लागणारा रू. ३१२९.५८ कोटी इतक्या निधीस मंजूरी दिली. कोकण आपत्ती
सौम्यीकरणाअंतर्गत प्रस्तावित कामे ही सार्वजनिक बांधकाम विभाग, ऊर्जा विभाग, खारभुमी विकास
विभाग व जलसंपदा विभागाशी संबंधित आहेत. सदरहू आपत्ती सौम्यीकरणासाठी करावयाची कामे
करण्यासाठी राज्याच्या शासकीय विभागांच्या सोबतच केंद्र शासन व राज्य शासनाच्या १०० टक्के
मालकीच्या सार्वजनिक उपक्रमांनाही अंमलबजावणी यंत्रणा म्हणून टर्न- की तत्वावर सुचीबध्द करून
घेण्याबाबत राज्य मंत्री मंडळाने दि. ४ ऑक्टोबर २०२२ च्या राज्य मंत्री मंडळाच्या बैठकीत निर्णय घेवून
त्यानुसार दि. ८ डिसेंबर २०२२ रोजी शासन निर्णय निर्गमित झाला आहे. त्या निर्णयानुसार विभागाने
राज्य कार्यकारी समितीच्या मान्यतेने मे. ब्रेथवेट अॅण्ड कंपनी लिमिटेड, मे. एच. एल. एल. लाईफ केअर
लिमिटेड, मे. टि.सी.आय. एल. व मे. एम. एस. आर. डी. सी. या चार सार्वजनिक उपक्रमांना सुचीबध्द
करून त्यांच्या सोबत राज्य शासनाने सामंजस्य करार केला आहे. त्यानंतर कोकण आपत्ती
सौम्यीकरणाअंतर्गत मंजूर झालेल्या सर्व कामांचे नियतवाटप करण्याची बाब शासनाच्या विचाराधीन
होती.
शासन निर्णय :
कोकण आपत्ती सौम्यीकरणाअंतर्गत असलेल्या कामांना व निधीला राज्य कार्यकारी समितीने
मंजूरी दिल्यानंतर त्यामध्ये अंतर्भुत असलेली सर्व कामांचे सार्वजनिक बांधकाम विभाग, ऊर्जा विभाग,
खारभुमी विकास विभाग व जलसंपदा विभाग या शासकीय विभागांना आणि मे. ब्रेथवेट अॅण्ड कंपनी
पृष्ठ २४ पैकी २
# Page 3
शासन निर्णय क्रमांक: आव्यप्र-२०२२/प्र.क्र.९२/आव्यप्र-२
लिमिटेड, मे. एच. एल. एल. लाईफ केअर लिमिटेड, मे. टि.सी.आय. एल. व मे. एम. एस. आर. डी. सी. या
चार सार्वजनिक उपक्रमांना नियतवाटप करण्यास शासनाची मान्यता देण्यात आली आहे. सदरहू
कामांच्या नियतवाटपाच्या यादीस दि. २९ ऑगस्ट २०२३ रोजी झालेल्या राज्य कार्यकारी समितीच्या
बैठकीत राज्य कार्यकारी समितीची मान्यता घेण्यात आली. त्यानुसार शासकीय विभागांना व सार्वजनिक
उपक्रमांना केलेल्या कामांच्या नियतवाटपाबाबतचा सविस्तर तपशिल या शासन निर्णयासोबत परिशिष्ट
“अ” मध्ये जोडण्यात आला आहे.
२. उपरोक्त नमूद सार्वजनिक बांधकाम विभाग, ऊर्जा विभाग, खारभुमी विकास विभाग व जलसंपदा
विभाग या प्रशासकीय विभागांना या विभागाच्या दि. ३ जुलै २०२३ व दि. ३१ ऑगस्ट २०२३ रोजीच्या
पत्रांमधील निर्देशानुसार त्यांना केलेल्या कामांचे नियतवाटपास अनुसरून तसेच सार्वजनिक उपक्रमांनी
(P.S.U.) त्यांना दि. ३१ ऑगस्ट २०२३ च्या शासन पत्रान्वये (Letter of Allotment) अन्वये दिलेल्या
निर्देशानुसार राष्ट्रीय आपत्ती व्यवस्थापन प्राधिकरणाच्या मार्गदर्शक सुचनेमध्ये विहीत केलेल्या प्री
फिजिबिलिटी चेक व डी. पी. आर. च्या नमुन्यात प्रस्ताव तयार करून संबंधित सक्षम प्राधिकाऱ्याची
तांत्रिक मान्यता घेवून प्रस्ताव प्रशासकीय मान्यतेसाठी या विभागास सादर करावेत. सर्व कामांचे
डी.पी.आर. व तांत्रिक मान्यतेचा प्रस्ताव सादर करताना अंदाज पत्रक हे डी.जी.पी.एस. (The
Differential Global Positioning System) प्रणालीवर आधारीत असलेल्या सर्व्हेक्षणानुसार असणे
बंधनकारक राहील.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24