# Page 1
श्री. शिवाजी पंडीत, उप अधीक्षक भूमि अभिलेख, भूम, जि. उस्मानाबाद यांची पुणे महानगर प्रदेश विकास प्राधिकरण, पुणे यांच्या आस्थापनेवर उप अधीक्षक भूमि अभिलेख, वर्ग-२ या पदावर प्रतिनियुक्तीने सेवा सुपूर्द करण्याबाबत...
महाराष्ट्र शासन
महसूल व वन विभाग
शासन आदेश, क्रमांक : प्रतिनि-०६२३/प्र.क्र.३०२/ई-६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२,
दिनांक : २७ सप्टेंबर, २०२३
वाचा: १) शासन निर्णय,सामान्य प्रशासन विभाग, क्र. एसआरव्ही-२०११/प्र.क्र.१३७/कार्या.१२, दि.१७.१२.२०१६.
२) शासन निर्णय,सामान्य प्रशासन विभाग क्र. एसआरव्ही-२०१६/प्र.क्र.५१०/कार्या. १२, दि.१६.०२.२०१८.
३) सामान्य प्रशासन विभाग, शासन अधिसूचना, दि. १४.०७.२०२१.
४) पुणे महानगर प्रदेश विकास प्राधिकरण, पुणे यांचे जा. क्र.प्रशा/आ.बं./४००/१३११/२०२२, दिनांक ०७.०७.२०२२.
शासन आदेश :
महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी, सेवेतून काढून टाकणे) नियम, १९८१ मधील नियम ४० च्या परिशिष्ट-२ मधील विहित अटी व शर्तीच्या अधीन राहून संदर्भाधीन क्र.१ येथील शासन निर्णयातील तरतुदीस तसेच संदर्भाधीन क्र. ३ येथील अधिसूचनेस अनुसरुन श्री.शिवाजी पंडीत, उप अधीक्षक भूमि अभिलेख, भूम, जि. उस्मानाबाद यांची सेवा, त्यांचा औरंगाबाद विभाग हा मुळ महसुली विभाग कायम ठेवून, पुणे महानगर प्रदेश विकास प्राधिकरण, पुणे यांच्या आस्थापनेवर उप अधीक्षक भूमि अभिलेख, वर्ग-२ या पदावर प्रतिनियुक्तीने नियुक्ती करण्यासाठी तीन वर्षाच्या कालावधीकरीता सुपूर्द करण्यात येत आहेत.
अ) श्री. शिवाजी पंडीत, उप अधीक्षक भूमि अभिलेख, भूम, जि. उस्मानाबाद ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल, त्यानंतर, श्री.पंडित जेव्हा सदर प्रतिनियुक्तीच्या पदाचा कार्यभार सुपूर्द करुन, त्यांच्या मूळ विभागात, ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकारी राखून ठेवील.
# Page 2
शासन आदेश क्रमांकः प्रतिनि-०६२३/प्र.क्र.३०२/ई-६
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र, याप्रमाणे परत पाठवण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे; आणि
ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. जमाबंदी आयुक्त आणि संचालक भूमि अभिलेख (म.रा.), पुणे यांनी श्री. शिवाजी पंडीत, उप अधीक्षक भूमि अभिलेख, भूम, जि. उस्मानाबाद यांना पुणे महानगर प्रदेश विकास प्राधिकरण, पुणे यांच्या आस्थापनेवरील उप अधीक्षक भूमि अभिलेख, वर्ग-२ या पदावर हजर होण्याकरीता कार्यमुक्त करावे. तसेच श्री.शिवाजी पंडीत, यांचा प्रतिनियुक्तीच्या पदावरील रुजू झाल्याचा अहवाल या विभागास सादर करावा.
३. श्री.शिवाजी पंडीत, यांनी प्रतिनियुक्तीवरुन परत विभागाकडे आल्यानंतर त्यांना औरंगाबाद महसूल विभागातील विहीत कालावधी पूर्ण करणे आवश्यक राहील.