# Page 1
नंदुरबार जिल्यातील अक्कलकुवा
तालुक्यात मोलगी येथे स्थानिक प्रशासकीय
गरज विचारात घेऊन तात्पुरते अपर तहसील
कार्यालय सुरु करणेबाबत
महाराष्ट्र शासन
महसूल व वन विभाग
शासन निर्णय क्रमांकः प्राफेब-२०२४/प्र.क्र.१३९/म-१०
पहिला मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई
दिनांक: ११ ऑक्टोबर,२०२४
वाचा :-
विभागीय आयुक्त, नाशिक विभाग, नाशिक यांचे पत्र क्र.मशा/कार्या/२/५/१०२१७/२०२३
जा.क्र.५१३८, दि.०२.०५.२०२३
प्रस्तावना:-
नंदुरबार जिल्हयात नंदुरबार, नवापूर, तळोदा, अक्कलकुवा, शहादा व अक्राणी असे एकुण ०६
तालुके आहेत. भौगोलिकदृष्ट्ट्या अक्कलकुवा तालुका दोन भागांमध्ये विभागलेला आहे. सातपुडा
पर्वतरांगांच्या पायर्थ्याशी असणारा अक्कलकुवा एक भाग व सातपुडा पर्वत रांगांमध्ये असणारा मोलगी
दुसरा भाग आहे. सन २०११ च्या जनगणनेनुसार अक्कलकुवा तालुक्याची लोकसंख्या २,४५,८६१
इतकी आहे. त्यामध्ये अक्क्लकुवा भागाची लोकसंख्या १,४२,६१४ व मोलगी भागाची १,०३,२४७ इतकी
आहे. अक्कलकुवा येथून मोलगीचे अंतर सुमारे ३५ कि.मी. तर अक्कलकुवा पासून तालुक्यातील नर्मदा
किनाऱ्यावरील गावे सुमारे ७० कि.मी. अंतरापयंत आहेत. अक्कलकुवा हा १०० टक्के आदिवासी
तालुका आहे. वरील बाबींचा सर्वकष विचार करुन राज्य शासनाची धोरणे व योजना ग्रामीण भागामध्ये
सुलभरित्या उपलब्ध होण्यासाठी विभागीय आयुक्त, नाशिक यांनी संदर्भिय दि.०२.०५.२०२३ च्या
पत्रान्वये अक्कलकुवा तालुक्यात मोलगी येथे अपर तहसील कार्यालय स्थापन करण्यासाठी शासनास
प्रस्ताव सादर केला होता. सदर प्रस्तावाच्या अनुषंगाने शासन स्तरावर कार्यवाही सुरु आहे.
तथापि, अक्कलकुवा तालुक्याचे भौगिलिक क्षेत्र, मुख्यालयापासूनचे गावांचे अंतर, लोकसंख्या,
आदिवासी भागातील दुर्गम परिस्थिती, तहसील कार्यालयावरील कामाचा अतिरिक्त ताण इत्यादी बाबी
विचारात घेता अक्कलकुवा भागातील नागरिकांना महसूल विभागामार्फत देण्यात येणाऱ्या सेवा जलद
व नजिकच्या ठिकाणी उपलब्ध व्हाव्यात म्हणून तात्काळ अपर तहसील कार्यालय कार्यान्वित करण्याची
स्थानिक मा.लोकप्रतिनिधी यांनी सन २०२४ च्या तृतीय अधिवेशनात लक्षवेधी सूचनेद्वारे विनंती केली
होती. त्याअनुषंगाने मा.मंत्री (महसूल) यांनी मोलगी,ता.अक्कलकुवा, जि.नंदुरबार येथील अपर
तहसील कार्यालय त्वरित कार्यान्वित करण्याबाबत आश्वासन दिले होते. तथापि, स्वतंत्र अपर तहसील
कार्यालय निर्मितीबाबत टप्पेनिहाय मान्यता प्राप्त होण्याकरीता काही निश्चित कालावधी लागतो.
# Page 2
शासन निर्णय क्रमांकःप्राफेब-२०२४/प्र.क्र.१३९/म-१०, दि.११ ऑक्टोबर,२०२४
यास्तव मोलगी,ता.अक्कलकुवा, जि.नंदुरबार येथे नियमित अपर तहसील कार्यालयाबाबत अंतिम
निर्णय होईपयंत, स्थानिक प्रशासकीय गरज लक्षात घेऊन तात्पुरते अपर तहसील कार्यालय
कार्यान्वित करण्याची बाब शासनाच्या विचाराधीन होती.
शासन निर्णय:-
अक्कलकुवा तालुक्याचे भौगिलिक क्षेत्र, मुख्यालयापासूनचे गावांचे अंतर, आदिवासी बहुल
तालुका, आदिवासी भागातील दुर्गम परिस्थिती, तहसील कार्यालयावरील कामाचा अतिरिक्त ताण
इत्यादी बाबी विचारात घेता मोलगी भागातील नागरिकांना महसूल विभागामार्फत देण्यात येणाऱ्या सेवा
जलद व नजिकच्या ठिकाणी उपलब्ध व्हाव्यात म्हणून विभागीय आयुक्त, नाशिक विभाग, नाशिक यांनी
तात्काळ पुढीलप्रमाणे कार्यवाही करावी.
१. मोलगी, ता.अक्कलकुवा, जि.नंदुरबार येथे नियमित अपर तहसील कार्यालयाबाबत
शासनाचा अंतिम निर्णय होईपयंत, तातडीची पर्यायी व्यवस्था म्हणून जिल्हाधिकारी, नंदुरबार
यांनी स्थानिक तहसीलदार यांच्याशी चर्चा करुन मोलगी येथे सध्या उपलब्ध असलेल्या
इमारती/जागेपैकी सुयोग्य अशा ठिकाणी तात्पुरते अपर तहसील कार्यालय तात्काळ सुरु
करावे.
२. विभागीय आयुक्त,नाशिक विभाग यांनी सादर केलेल्या प्रस्तावानुसार मोलगी येथील
तात्पुरत्या अपर तहसील कार्यालयाचे कार्यक्षेत्र पुढीलप्रमाणे राहील.
--------------------------------------------------------------------------------------------------------
|  | अ.क्र |  |  | कार्यालयाचे नाव |  |  | महसुल मंडळे |  |  | महसुली गावे |  |
| १ | तहसिलदार, अक्कलकुवा | एकूण मंडळे - ४ अक्कलकुवा (३५), मोरंबा (३१), खापर (३२) डाब मंडळातील (१७ गावे) | ११५ |
| २ | अपर तहसिलदार, मोलगी | एकूण मंडळे -३ मोलगी (४१ गावे), वडफळी (२७ गावे),डाब मंडळातील (११) | ७९ |
--------------------------------------------------------------------------------------------------------
३. मोलगी अपर तहसील कार्यालयाकरीता सद्यस्थितीत १ अपर तहसीलदार, १ नायब
तहसीलदार, १ अव्वल कारकून व ४ महसूल सहायक (लिपीक-टंकलेखक) अशी एकूण ७ पदे
विभागीय आयुक्त, नाशिक यांच्या अधिनस्त कार्यालयातून तात्काळ प्रतिनियुक्तीने नियुक्त
करण्यात यावीत.
०२. सदर कार्यालय कार्यान्वित करण्याकरीता कोणतीही नवीन पदनिर्मिती करण्यात येत नसल्याने
सद्यस्थितीत या कार्यालयाकरीता कोणताही आर्थिक भार अंतर्भुत नाही.
पृष्ठ ३ पैकी २
# Page 3
शासन निर्णय क्रमांकःप्राफेब-२०२४/प्र.क्र.१३९/म-१०, दि.११ ऑक्टोबर,२०२४
०३. नंदुरबार जिल्यातील अक्कलकुवा तालुक्यात मोलगी येथे अपर तहसील कार्यालयाकरीता
नियमित पदे देवून नियमित कार्यालय स्थापित करण्याबाबतचे अंतिम आदेश स्वतंत्रपणे निर्गमित
करण्यात येतील. असे आदेश निर्गमित होवून नियमित कार्यालय कार्यान्वित होईपयंत प्रस्तुत आदेश
अंमलात राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर