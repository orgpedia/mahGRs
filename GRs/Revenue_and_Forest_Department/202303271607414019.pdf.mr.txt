# Page 1
केंद्र शासनाच्या नैसर्गिक आपत्ती (SDRF/ NDRF) निकषाच्या धर्तीवर नैसर्गिक आपत्तीमुळे बाधित होणाऱ्या आपदग्रस्त व्यक्तींना सन २०२२-२३ ते सन २०२५-२६ या कालावधीमध्ये द्यावयाच्या मदतीचे दर व निकष
महाराष्ट्र शासन
महसूल व वन विभाग
शासन निर्णय क्रमांक: सीएलएस-२०२२/प्र.क्र.३४९/म-३,
हुतात्मा राजगुरु चौक, मादाम कामा रोड, मंत्रालय, मुंबई - ४०० ०३२.
दिनांक : २७ मार्च, २०२३.
वाचा: (१) महसूल व वन विभाग, शासन निर्णय क्र. सीएलएस-५९८३/२४८३६१/प्र.क्र.८२०/म-३, दि. ३१.०५.१९८३ (२) महसूल व वन विभाग, शासन निर्णय क्र. सीएलएस-०६०४/प्र.क्र.१६८/म-३, दि. १९.०८.२००४ (३) महसूल व वन विभाग, शासन निर्णय क्र. सीएलएस-२०१०/प्र.क्र.७१/म-३, दि. २६.०३.२०१० (४) महसूल व वन विभाग शासन निर्णय क्र. सीएलएस-२०१२/प्र.क्र. १५७/म- ३, दि. ३०.१.२०१४ (५) महसूल व वन विभाग, शासन परिपत्रक क्र. सीएलएस-२०१२/प्र.क्र. १५७/म-३, दि.५.८.२०१४ (६) महसूल व वन विभाग शासन निर्णय क्र. सीएलएस-२००५/प्र.क्र.४०/म-३, दि.१३.०५.२०१५ (७) केंद्र शासनाच्या गृह मंत्रालयाचे पत्र ३३-०३/२०२०- एनडीएम - १ (Vol-II), दि.१०.१०.२०२२.
(८) मा. मंत्रिमंडळाच्या दि.२६.०२.२०२३ रोजी झालेल्या बैठकीतील निर्णय.
प्रस्तावना: राज्यात उद्भवणाऱ्या विविध नैसर्गिक आपत्तीमध्ये बाधित होणाऱ्या नागरिकांना मदत देण्यासाठी आपत्ती व्यवस्थापन अधिनियम, २००५ मधील कलम ४८(२) अन्वये राज्य आपत्ती प्रतिसाद निधी (SDRF) ची स्थापना करण्यात आली आहे. या निधीमध्ये केंद्र शासनाकडून ७५ टक्के व राज्य शासनाकडून २५ टक्के या प्रमाणे अंशदान दिले जाते. आर्थिक वर्ष २०२२-२३ करिता रू. ३६०८.८० कोटी इतका राज्य आपत्ती प्रतिसाद निधी मान्य झालेला आहे. यामध्ये रू.१८०४.४० कोटी इतका निधी प्रतिसाद व मदत याकरिता राखीव आहे. राज्य आपत्ती प्रतिसाद निधीमधून केवळ चक्रीवादळ, दुष्काळ, भूकंप, आग, पूर, त्सुनामी, गारपीट, दरड कोसळणे, बर्फखंड कोसळणे (हिमवर्षाव), ढगफुटी टोळधाड, थंडीची लाट व कडाक्याची थंडी या १२ नैसर्गिक आपत्तीमध्ये बाधित होणाऱ्या नागरिकांना मदत अनुज्ञेय आहे.
२. राज्य आपत्ती प्रतिसाद निधीमधून मदतीचे वाटप करण्यासाठी मदतीच्या विविध बाबी व मदतीचे दर, अटी व शर्ती केंद्र शासनाने निश्चित केल्या आहेत. विहित दरानुसार व विहित बाबीसाठी राज्य आपत्ती प्रतिसाद निधीमधून मदत अनुज्ञेय आहे. आपत्ती व्यवस्थापन अधिनियम, २००५ मधील कलम २० अन्वये मुख्य सचिवांच्या अध्यक्षतेखाली राज्य कार्यकारी समिती गठीत करण्यात आली आहे.
राज्य आपत्ती प्रतिसाद निधी (SDRF) हा मुख्य सचिवांच्या अध्यक्षतेखालील राज्य कार्यकारी समितीच्या अधिनस्त ठेवण्यात आलेला आहे. त्यामुळे राज्य कार्यकारी समितीच्या मान्यतेने वर नमूद केलेल्या १२ नैसर्गिक आपत्तीमध्ये बाधित होणाऱ्या नागरिकांना मदतीचे वाटप करण्यासाठी निधी मंजूर केला जातो.
# Page 2
शासन निर्णय क्रमांक: सीएलएस-२०२२/प्र.क्र.३४९/म-३
३. केंद्र शासनाने विहित केलेल्या १२ नैसर्गिक आपत्ती व्यतिरिक्त राज्य शासनाने शासन निर्णय, महसूल व वन विभाग, दिनांक ३०.१.२०१४ अन्वये अवेळी पाऊस, अतिवृष्टी, वीज कोसळणे, समुद्राचे उधाण व आकस्मिक आग या स्थानिक आपत्तीमध्ये बाधित होणाऱ्या नागरिकांना देखील राज्य आपत्ती प्रतिसाद निधीच्या दरानुसार मदत देण्याचे धोरण निश्चित केले आहे. या नैसर्गिक आपत्तींना देखील राज्य प्रतिसाद निधीमधून १०% मर्यादेत मदत अनुज्ञेय करण्यात आली आहे.
४. शासन निर्णय, महसूल व वन विभाग, दि.१३.५.२०१५ अन्वये, विविध नैसर्गिक आपत्तीच्या अनुषंगाने राज्य आपत्ती प्रतिसाद निधीतून मदत देण्याकरिता केंद्र शासनाने २०१५ ते २०२० या कालावधीकरिता निश्चित केलेले दर प्रसारीत करण्यात आले आहेत. केंद्र शासनाने त्यांचे पत्र क्र.F.No.३३-०३/२०२०-NDM-I (Vol-II), दि.१०.१०.२०२२ अन्वये राज्य आपत्ती प्रतिसाद निधीसाठी विहित केलेल्या निकष व दर यामध्ये वर्ष २०२२-२३ ते २०२५-२६ या कालावधीकरिता सुधारणा केली आहे. केंद्र शासनाने हे सुधारित निकष व दर आर्थिक वर्ष २०२२-२३ पासून लागू केले आहेत. केंद्र शासनाने सुधारीत केलेले राज्य आपत्ती प्रतिसाद निधीचे सुधारीत निकष व सुधारीत दर स्वीकृत करुन ते राज्यामध्ये दि. ०१ नोव्हेंबर २०२२ पासून लागू करण्याचा निर्णय मा. मंत्रिमंडळाच्या दि.२६ फेब्रुवारी, २०२२ रोजी झालेल्या बैठकीत घेण्यात आला आहे. त्या अनुषंगाने याबाबत सविस्तर आदेश निर्गमित करण्याची बाब विचाराधीन होती.
शासन निर्णयः केंद्र शासनाने नैसर्गिक आपत्तीमध्ये होणा-या जीवित व वित्तहानीसाठी संदर्भाधीन दि. १० ऑक्टोबर, २०२२ च्या पत्रान्वये सन २०२२-२३ ते २०२५-२६ या कालावधीकरिता निश्चित केलेले राज्य आपत्ती प्रतिसाद निधींचे निकष व दर राज्य शासनाने स्वीकृत केले असून, त्याची अंमलबजावणी दि.१ नोव्हेंबर, २०२२ पासून लागू करण्यास या शासन निर्णयान्वये मान्यता देण्यात येत आहे.
२. नैसर्गिक आपत्तीअंतर्गत आपद्ग्रस्त बाधित व्यक्तींना मदत देण्यासाठी केंद्र शासनाच्या सुधारित निकषानुसार द्यावयाच्या मदतीबाबतचे "परिशिष्ट" या शासन निर्णयासोबत जोडले आहे.
सदर परिशिष्टातील तसेच या शासन निर्णयातील नियम व अटींच्या अधीन राहून आपद्ग्रस्तांना प्रचलित कार्यपध्दतीप्रमाणे मदत अनुज्ञेय राहील व त्यानुसार आपदग्रस्त व्यक्तींना मदत देण्याबाबत संबंधित क्षेत्रिय यंत्रणांनी तातडीने कार्यवाही करावी. तसेच केंद्र शासनाने नैसर्गिक आपत्तीच्या मदतीच्या निकषामध्ये अथवा प्रमाणामध्ये बदल केल्यास सदर बदल आहे त्या सुधारित स्वरुपात राज्यामध्ये त्या त्या दिनांकापासून लागू राहतील.
३. केंद्र शासनाच्या सुधारित केलेल्या अटी व शर्तीनुसार बाधित आपद्ग्रस्तांना प्रचलित पध्दतीनुसार विहित वेळेत मदत मंजूर करण्यात यावी. या शासन निर्णयासोबतच्या परिशिष्टामध्ये दर्शविण्यात आलेल्या बाबींव्यतिरिक्त अन्य कोणत्याही बाबींवर "विशेष मदत" देण्याबाबत अत्यंत निकडीच्या प्रकरणात आवश्यकता असल्यास संबंधित प्रशासकीय विभागाने योग्य त्या समर्थनासह मंत्रिमंडळासमोर प्रस्ताव सादर करण्याची बाब दि. ३० जानेवारी, २०१४ च्या शासन निर्णयामध्ये नमूद केल्याप्रमाणे यापुढेही लागू राहील.
४. केंद्र शासनाच्या विहित सूचनांनुसार आपत्ती व्यवस्थापन अधिनियम, २००५ च्या कलम २० अन्वये स्थापन करण्यात आलेल्या राज्यस्तरीय समितीच्या (राज्य कार्यकारी समिती State Executive Committee) च्या मान्यतेची आवश्यकता आहे अशी प्रकरणे, मा मुख्य सचिव यांच्या अध्यक्षतेखालील पृष्ठ २५ पैकी २
# Page 3
शासन निर्णय क्रमांक: सीएलएस-२०२२/प्र.क्र.३४९/म-३
राज्य कार्यकारी समितीसमोर सादर करण्याची जबाबदारी संबंधित प्रशासकीय विभागांची राहील.
याबाबतचे समन्वय वित्तीय सल्लागार, मदत व पुनर्वसन यांचेमार्फत करण्यात यावे.
५. केंद्र शासनाच्या विहित सूचनांनुसार केंद्रीय पथकाने पाहणी करण्याबाबतचा प्रस्ताव तसेच सर्वेक्षणाअंती मदतीबाबतचे योग्य ते प्रस्ताव संबंधित प्रशासकीय विभागाने महसूल व वन विभाग (मदत व पुनर्वसन) यांचेमार्फत केंद्रीय पथक / राष्ट्रीय आपत्ती निवारण निधी (NDRF) यांच्याकडे सादर करावेत.
६. राज्य शासनाने वेळोवेळी नैसर्गिक आपत्तीमध्ये नुकसानीकरिता मदत देण्याची प्रक्रिया व जबाबदारी निश्चित केली असून, तसेच मदतीबाबत पंचनामे कशाप्रकारे करावेत याबाबत वेळोवेळी आदेश निर्गमित केले आहेत. त्यानुसार, केंद्र शासनाने विहित केलेल्या अटी व शर्तीनुसार केंद्र शासनाच्या मदतीच्या प्रमाणात आपद्ग्रस्तांना तात्काळ मदत देण्याची जबाबदारी संबंधित प्रशासकीय विभागाची असेल. त्यासाठी विहित निकषानुसार निधीचे वितरण राज्य आपत्ती प्रतिसाद निधीमधून मदत व पुनर्वसन विभागामार्फत केले जाईल. विविध मदतीपेक्षा अधिकची मदत देणे आवश्यक असल्याचे विभागाचे मत असल्यास, त्या संबंधित प्रशासकीय विभागाने योग्य त्या समर्थनासह आवश्यकता असल्यास महसूल व वन विभागाच्या मदत व पुनर्वसन उपविभागाचे अभिप्राय घेऊन त्याबाबतचा प्रस्ताव मंत्रिमंडळाच्या मान्यतेसाठी सादर करावा. राज्यातील प्रशासकीय विभागांनी नैसर्गिक आपत्ती निवारणासंदर्भात केलेल्या कार्यवाहीचा तपशील महसूल व वन विभाग ( मदत व पुनर्वसन) यांना तातडीने कळविण्याची जबाबदारी संबंधित प्रशासकीय विभागांची राहील.
७. वरीलप्रमाणे विहित नैसर्गिक आपत्तीमुळे झालेल्या नुकसानीसाठी "२२४५, नैसर्गिक आपत्तीच्या निवारणासाठी सहाय्य" या मुख्य लेखाशिर्षाखालील तरतुदीमधून मदत अनुज्ञेय असेल.
८. सदर आदेश सर्व संबंधित मंत्रालयीन प्रशासकीय विभागांनी त्यांच्या पर्यवेक्षणाखालील सर्व संबंधित क्षेत्रिय यंत्रणांच्या निदर्शनास आणावेत. सदर आदेशाचे संबंधीत मंत्रालयीन प्रशासकीय विभागांनी तसेच सर्व क्षेत्रिय यंत्रणांनी काटेकोरपणे पालन करावे.
९. सदर आदेश, वित्त विभागाच्या अनौपचारिक संदर्भ क्र.४०६/२०२२/व्यय-०९, दि.२१.१२.२०२२ अन्वये प्राप्त सहमतीनुसार निर्गमित करण्यात येत आहेत.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25