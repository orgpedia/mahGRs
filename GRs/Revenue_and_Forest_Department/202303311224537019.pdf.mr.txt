# Page 1
“ई-फेरफार व ई-चावडी" प्रकल्प संपुर्ण राज्यात राबविणेकामी तलाठी व मंडळ अधिकारी यांना डेटा कार्ड वापरासाठी प्रती डेटा कार्ड दरमहा रक्कम रूपये ७५०/- या प्रमाणे एप्रिल, २०२२ ते मार्च, २०२३ या कालावधीतील अदा शुल्काची प्रतिपुर्ति करणेकामी निधी वितरीत करणेबाबत.
महाराष्ट्र शासन
महसूल व वन विभाग
शासन निर्णय क्रमांक संकीर्ण-२०२३/प्र.क्र.१८०/ल-१.
हुतात्मा राजगुरु चौक, मादाम कामा रोड,
मंत्रालय, मुंबई -४०० ०३२
दिनांक:३१ मार्च, २०२३.
वाचा: १) शासन निर्णय महसूल व वन विभाग क्रमांक: राभूअ-२०१२/प्र.क्र.४६७/ल-१, दिनांक २८/०१/२०१३.
२) शासन निर्णय, महसूल व वन विभाग क्र. संकीर्ण-२०२१/प्र.क्र.४६/ल-१ दि. १९/०३/२०२१.
३) जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांचेकडील पत्र क्रमांक राभूअआका-१/ डाटा कार्ड प्रस्ताव २२-२३/२०२३, दिनांक २/१/२०२३.
४) जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांचेकडील पत्र क्रमांक राभू ४ / MPNL Connectivity / BSNL देयक / २०२३, दिनांक २९/३/२०२३.
प्रस्तावना केंद्र शासनाचा राष्ट्रिय भूमि अभिलेख आधूनिकीकरण कार्यक्रम राज्यात ई-महाभूमि या नावाने राबविण्यात येत असून त्या अंतर्गत ई-चावडी, (गाव दप्तराचे संगणकीकरण) व ई-फेरफार (फेरफार प्रक्रीयेचे संगणकीकरण) प्रकल्प राज्यभरात राबविण्यात येत आहे. ई-फेरफार व ई-चावडी या प्रकल्पाची संपूर्ण राज्यात अमंलबजावणी करण्याकरीता मंडळ अधिकारी व तलाठी यांचेकडील लॅपटॉप स्टेट डेटा सेंटरवरील सर्व्हर बरोबर जोडणी करण्यासाठी डेटा कार्डव्दारे कनेक्टिव्हीटी स्थापित करणे अनिवार्य आहे. त्याअनुषंगाने उपरोक्त संदर्भ क्र. १ च्या शासन निर्णयान्वये ई- महाभूमि अंतर्गत ई- फेरफार व ई- चावडी आज्ञावलीच्या अंमलबजावणीसाठी राज्यातील संबंधित मंडळ अधिकारी / तलाठी यांच्या लॅपटॉपची स्टेट डेटा सेंटरवरील सर्व्हर बरोबर जोडणी करण्यासाठी डेटा कार्डव्दारे कनेक्टिव्हीटी स्थापित करण्यासाठी तसेच ई-फेरफार व ई-चावडी आज्ञावलीमध्ये एस. एम. एस. वापरासाठी डाटाकार्ड करीता दरमहा रु. ७५०/- प्रमाणे प्रतिपूर्ती स्वरुपात शुल्क अदा करण्यास मान्यता देण्यात आली आहे. तसेच माहे एप्रिल २०२० ते मार्च २०२१ या कालावधीसाठी डेटा कार्ड शुल्क अदा करण्यासाठी रु.१३,०२,६९,७५०/- (अक्षरी तेरा कोटी दोन लाख एकोण्णसत्तर हजार सातशे पन्नास फक्त) इतकी रक्कम संदर्भिय क्र.२ च्या शासन निर्णयान्वये मंजूर करण्यात आली होती. आता, माहे एप्रिल, २०२२ ते मार्च, २०२३ या कालावधीत ई-फेरफार प्रकल्प सुरळीतपणे सुरू राहण्यासाठी संबंधित मंडळ अधिकारी व तलाठी यांना दरमहा रू. ७५०/- प्रमाणे एकूण रू.१३,९६,८०,०००/ (अक्षरी तेरा कोटी शहाण्णव लाख ऐंशी हजार फक्त) इतकी रक्कम डेटा कार्ड शुल्काच्या प्रतिपूर्तीपोटी अदा करण्याबाबत प्रशासकीय मान्यता देण्याचे शासनाच्या विचाराधीन होते.
# Page 2
शासन निर्णय क्रमांकः संकीर्ण-२०२३/प्र.क्र.१८०/ल-१.
शासन निर्णय १. ई महाभूमि अंतर्गत ई-फेरफार व ई-चावडी या आज्ञावलीच्या प्रभावी अंमलबजावणीसाठी राज्यातील संबंधित तलाठी व मंडल अधिकारी यांच्या लॅपटॉपची स्टेट डेटा सेंटरच्या सर्व्हरमधील आज्ञावलीशी इंटरनेटव्दारे कनेक्टिव्हिटी स्थापित करण्यासाठी तसेच ई-फेरफार व ई-चावडी आज्ञावलीमध्ये एसएमएस वापरासाठी डेटा कार्ड करीता प्रतिपूर्ती स्वरूपात प्रतिडेटा कार्ड रूपये ७५०/- दरमहा याप्रमाणे एप्रिल,२०२२ ते मार्च,२०२३ अखेर एकूण रू.१३,९६,८०,०००/- (अक्षरी तेरा कोटी शहाण्णव लाख ऐंशी हजार फक्त) इतकी रक्कम सोबतच्या परिशिष्ट -अ प्रमाणे अदा करणेस प्रशासकीय मंजुरी देण्यात येत आहे.
२. वरीलप्रमाणे एकुण रू.१३,९६,८०,०००/- (अक्षरी तेरा कोटी शहाण्णव लाख ऐंशी हजार फक्त) पैकी सद्यस्थितीत उपलब्ध असलेला रक्कम रू. १०,०५,२०,०००/- (दहा कोटी पाच लाख वीस हजार फक्त) एवढा निधी वितरीत करण्यास मंजुरी देऊन सदर निधी महाभूमि प्रकल्प व्यवस्थापन संस्था, राष्ट्रीय भूमि अभिलेख आधुनिकीकरण कार्यक्रम महाराष्ट्र राज्य या संस्थेच्या स्टेट बँक आफ इंडिया पुणे येथील मुख्य शाखेतील बचत खाते क्रमांक ३२८८८७७६४०६ मध्ये जमा करण्यास याव्दारे मान्यता देण्यात येत आहे. जमाबंदी आयुक्त आणि संचालक भूमि अभिलेख महाराष्ट्र राज्य पुणे यांनी डेटा कार्ड धारण करणा-या पात्र तलाठी व मंडल अधिकारी यांना प्रतिपूर्ती स्वरूपात हा निधी जिल्हाधिकारी यांचेकडे वितरीत करावा.
३. यासाठी होणारा खर्च “मागणी क्र. सी.१, २०२९ जमीन महसुल १०३, जिल्हा भूमि अभिलेख (०२) संचालक भूमि अभिलेख २०२९ ०४२२ (१७) संगणक खर्च (योजनेतर)” या लेखाशिर्षा खाली सन २०२२-२३ या आर्थिक वर्षात मंजुर अनुदानातुन खर्ची टाकण्यात यावा.
४. जमाबंदी आयुक्त आणि संचालक भूमि अभिलेख (म. राज्य), पुणे यांनी सदर निधी आहरित करून महाभूमि प्रकल्प व्यवस्थापन संस्थेच्या बँकेच्या बचत खाते क्रमांक ३२८८८७७६४०६ मध्ये जमा करणेची त्वरीत कार्यवाही करावी. जिल्हाधिकारी यांनी सदर निधीचे विनियोगासाठी स्वतंत्र लेखे ठेवावेत तसेच खर्चाचा ताळमेळ महालेखापालांकडे वेळोवेळी देणेची दक्षता घ्यावी. प्रस्तुत निधीबाबत जमाबंदी आयुक्त, पुणे यांनी आर्थिक व भौतिक अहवाल उपयोगिता प्रमाणपत्रासह शासनास पाठवावा.
# Page 3
# Page 4
# Page 5