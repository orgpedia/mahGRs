# Page 1
सन २०२१-२२ या आर्थिक वर्षाकरीता संनियंत्रण व मूल्यांकन योजना (२४०६ ८६२२) लेखाशीर्षांतर्गत अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२१/प्र.क्र.४३/फ-११
मंत्रालय, मुंबई-४०० ०३२
दिनांक :७.१०.२०२१
वाचा: १) वित्त विभाग,शासन परिपत्रक क्र. अर्थसं-२०२१/प्र.क.४८/अर्थ-३, दि.०६.०४.२०२१ २) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३, दि.२४.०६.२०२१ ३) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/असं/प्र.क्र.०९/२०२१-२२/१७०,दि.०६.०८.२०२१ ४) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/नबाप्र/प्र.क्र.५७/१८३/२०२१-२२, दि. ११.०८.२०२१
प्रस्तावना :
महसूल व वन विभागांतर्गत सामाजिक वनीकरण शाखेतील कार्यरत असलेल्या विविध योजनांतर्गत करण्यात आलेल्या रोपवन कामांचे त्रयस्थ संस्थेमार्फत मुल्यांकन करणे व त्याची जिल्हास्तरावर अंमलबजावणी इ. कामे संनियंत्रण व मूल्यांकन (२४०६ ८६२२) या योजनेंतर्गत करण्यात येतात.
२. सामाजिक वनीकरणाचे महत्व लक्षात घेऊन वृक्षलागवड व संवर्धन करण्यासाठी सामाजिक वनीकरणांतर्गत राबविण्यात येणाऱ्या विविध योजनांचे संनियंत्रण व मुल्यमापन आणि सामाजिक वनीकरण (२४०६ ८६२२) या योजनेंतर्गत सन २०२१-२२ करिता १०.०० लक्ष इतका निधी अर्थसंकल्पित करण्यात आला आहे. सन २०२०-२१ या वर्षात संनियंत्रण व मूल्यांकन आणि सामाजिक वनीकरण (२४०६ ८६२२) या योजनेंतर्गत कामे पूर्ण करण्यासाठी रू. ६.०० लक्ष इतक्या निधीची आवश्यकता असल्याचे प्रधान मुख्य वनसंरक्षक (सामाजिक वनीकरण), महाराष्ट्र राज्य, पुणे यांनी कळविले आहे.
३. कोविड–१९ च्या महामारीमूळे सन २०२१-२२ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना, शासन निर्णय, वित्त विभाग, दिनांक २४.६.२०२१ अन्वये निर्गमित करण्यात आलेल्या आहेत.
सदर शासन निर्णयानुसार सन २०२१-२२ च्या अर्थसंकल्पीय निधीच्या ६० टक्के निधी उपलब्ध होईल या सूत्राच्या अधिन राहून विभागाने नियोजन करावयाचे आहे. सदर शासन निर्णयाच्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र. ३ च्या पत्रान्वये विभागातील योजनांकरिताचा नियतव्यय ६० टक्केच्या मर्यादेत निश्चित करून, त्याबाबतचा तपशील सादर केलेला आहे.
त्यानुसार सन २०२१-२२ करीता संनियंत्रण व मूल्यांकन आणि सामाजिक वनीकरण (२४०६ ८६२२) या योजनेसाठी अर्थसंकल्पित करण्यात आलेल्या रू.१०.०० लक्ष या नियतव्ययापैकी रू.६.०० लक्ष नियतव्यय निश्चित केलेला आहे.
# Page 2
शासन निर्णय क्रमांकः साववि-२०२१/प्र.क्र.४३/फ-११
४. वित्त विभाग, शासन निर्णय, दिनांक २४.६.२०२१ अन्वये कोविड १९ च्या महामारीमुळे सन २०२१-२२ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना निर्गमित करण्यात आलेल्या आहेत. त्यानुसार सद्यस्थितीत सदर योजनेंतर्गत ३० टक्के निधी बीम्सप्रणालीवर वितरीत करण्यात आलेला आहे. त्यामुळे सदरहू निधी वितरीत करण्याची बाब शासनाच्या विचाराधीन होती.
शासन निर्णय : सन २०२०-२१ या वित्तीय वर्षात वन विभागामार्फत राबविण्यात येणाऱ्या सन २०२१-२२ या आर्थिक वर्षाकरीता संनियंत्रण व मूल्यांकन योजना आणि सामाजिक वनीकरण (२४०६ ८६२२) योजनेकरिता रु.१०.०० लक्ष नियतव्यय अर्थसंकल्पित करण्यात आलेला आहे. त्यापैकी ३० टक्के ( रू.३.०० लक्ष) निधी वितरीत करण्यास शासन मान्यता देण्यात येत आहे.
२. सदर निधी नियंत्रक अधिकारी म्हणून प्रधान मुख्य वनसंरक्षक (वनबल प्रमुख ), महाराष्ट्र राज्य, नागपूर यांच्याकडे सुपूर्त करण्यात येत आहे. या योजनेंतर्गत घ्यावयाच्या कामाची अंमलबजावणी कृती आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी. याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी आढावा घ्यावा. सदर निधी मंजूर असलेल्या योजनांवरच खर्च करण्यात यावा. मंजूर निधीपेक्षा जास्त खर्च होणार नाही याची नियंत्रक अधिकाऱ्यांनी दक्षता घ्यावी.
३. सदर निधी वितरित करण्यापूर्वी प्रधान मुख्य वनसंरक्षक ( अर्थसंकल्प, नियोजन व विकास ), महाराष्ट्र राज्य, नागपूर यांनी सदर योजनेसाठी सन २०२१-२२ करीता वितरित केलेला निधी अर्थसंकल्पीय वितरण प्रणालीव्यतिरिक्त अन्यत्र ठिकाणी वळती केला नसल्याची खात्री करावी.
४. सदर निधी खर्च करताना वित्त विभागाच्या संदर्भ क्रमांक १ येथील शासन परिपत्रकातील तरतूदी व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या तरतुदी व वेळोवेळी दिलेल्या सूचनांचे पालन करण्यात यावे.
५. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची/झालेल्या खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
६. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२१-२२ च्या मंजूर अर्थसंकल्पीत निधीतून खर्ची टाकण्यात यावा.
मागणी क्र. सी-०७ २४०६, वनीकरण व वन्यजीवन (११) (३५) संनियंत्रण व मूल्यांकन आणि सामाजिक वनीकरण योजना (२४०६ ८६२२) ३३- अर्थसहाय्य
पृष्ठ ३ पैकी २
# Page 3
शासन निर्णय क्रमांकः साववि-२०२१/प्र.क्र.४३/फ-११
७ सदर शासन निर्णय संदर्भ क्रमांक १ व २ येथील वित्त विभागाच्या शासन परिपत्रक/शासन निर्णयानुसार विभागास प्रदान करण्यात आलेल्या अधिकारास अनुसरुन व वित्त विभागाच्या अनौपचारीक संदर्भ क्र. अ.स.क्र.
३०७/व्यय-१० दि. १३.०९.२०२१ अन्वये प्राप्त सहमतीनूसार निर्गमित करण्यात येत आहे.