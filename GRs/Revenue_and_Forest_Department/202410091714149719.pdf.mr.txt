# Page 1
कोविड १९ विषाणूच्या प्रादुर्भावाच्या कालावधीतील
परिवहन सेवेची प्रलंबित देयके अदा करण्यासाठी
ठाणे महानगरपालिका, ठाणे यांस निधी वितरीत
करण्याबाबत..
महाराष्ट्र शासन
महसुल व वन विभाग
शासन निर्णय क्र. सीएलएस - २०२४/प्र.क्र.२१८/म-३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक : ०९ ऑक्टोंबर, २०२४.
वाचा -: १) आयुक्त तथा प्रशासक, ठाणे महानगरपालिक, ठाणे यांचे पत्र क्र.ठामपा/परिवहन सेवा/
आयुक्त/११५/२०२४, दि.२६.०७.२०२४
२) अतिरिक्त आयुक्त-२, ठाणे महानगरपालिका, ठाणे यांचे पत्र क्र.ठामपापसे/परिवहनसेवा/
५२६/२०२४, दि.०७.१०.२०२४
प्रस्तावना :-
कोविड १९ विषाणूचा प्रादुर्भाव झाल्यामुळे ठाणे महानगरपालिकेच्या परिवहन उपक्रमाचे
वाहतूक, संचलन सन २०२० मध्ये तीन महिने पुर्णत: बंद करण्यात आले होते. सदर कालावधीत
मे.सिटी लाईफ लाईन रॅव्हल्स प्रा.लि. यांचेकडून जी.सी.सी. बसेस अत्यावश्यक सेवेतील
कर्मचाऱ्यांसाठी चालविण्यात आल्या होत्या. सदर कालावधीत अत्यावश्यक सेवेतील कर्मचाऱ्यांना
विनातिकिट सेवा पुरविण्यात आल्यामुळे बसेसपासून उत्पन्नाअभावी सन २०२०-२१ या आर्थिक
वर्षात सुमारे चार महिने सर्व प्रकारची देयके अदा करण्याचे प्रलंबित राहिले. करारनाम्यातील अटी
व शर्तीनुसार दि.२३.०३.२०२० पासून सप्टेंबर २०२० पयंतच्या देयकांची मे.सिटी लाईफ लाईन
प्रा.लि. यांनी मागणी केलेली आहे. तसेच, कोव्हिड कालावधीत रुग्णांची ने-आण करण्यासाठी ठाणे
महानगरपालिका उपक्रमाकडून २५ बसेसचे ॲम्ब्युलन्स मध्ये रुपांतर करुन आरोग्य विभागासाठी
उपलब्ध करुन देण्यात आल्या होत्या. त्यांचे देयक ही निधीअभावी प्रलंबित होते. यास्तव, आयुक्त
तथा प्रशासक, ठाणे महानगरपालिका, ठाणे यांच्या प्रस्तावानुसार उपरोक्त बाबींसाठी निधी
उपलब्ध करुन देण्याची बाब शासनाच्या विचाराधीन होती :-
शासन निर्णय :-
कोविड १९ विषाणूच्या साथीच्या कालावधीत ठाणे महानगरपालिकेस कोव्हिड काळातील
मे.सिटी लाईफ लाईन प्रा. लि. यांचेमार्फत जी.सी.सी. अंतर्गत चालविण्यात येणाऱ्या बसेसची देयके
अदा करण्यासाठी रु.३८८६.६७ लक्ष (रु. अडतीस कोटी शहाऐंशी लक्ष सदुसष्ट्ठ हजार फक्त)
इतका निधी वितरीत करण्यास मान्यता देण्यात येत आहे.
# Page 2
शासन निर्णय क्रमांकः सीएलएस - २०२४/प्र.क्र.२१८/म-३
२. सदर निधी म- ११ कार्यासनाने उपलब्ध करुन देण्यात यावा. तसेच त्यानंतर सदर निधी
आहरीत करण्यासाठी लेखाधिकारी, आपत्ती व्यवस्थापन प्रभाग यांना आहरण व संवितरण
अधिकारी आणि वित्तीय सल्लागार व सह सचिव यांना नियंत्रण अधिकारी म्हणून घोषित करण्यात
येत आहे.
३. सदर निधी खर्च करतांना खालील अटी व शर्तीचे पालन करण्यात यावे.
अ) कोविड १९ विषाणूचा प्रादुर्भाव रोखण्यासाठी अन्य योजनामधून सदर बाबीसाठी निधी
प्रस्तावित केलेला नाही अथवा खर्च केलेला नाही, याबाबत आयुक्त तथा प्रशासक, ठाणे
महानगरपालिका, ठाणे यांनी खातरजमा करावी जेणेकरुन निधीबाबत व्दिरुक्ती होणार नाही याची
आयुक्त तथा प्रशासक, ठाणे महानगरपालिका, ठाणे कार्यालयाने कटाक्षाने काळजी घ्यावी.
क) सदर देयकाचे उपयोगिता प्रमाणपत्र महालेखापाल/शासनास सादर करण्यात यावे.
४. वरील प्रयोजनासाठी होणारा खर्च सन २०२४-२०२५ या वित्तीय वर्षात मागणी क्र. सी-६,
मुख्य लेखाशीर्ष २२४५ नैसर्गिक आपत्तीच्या निवारणासाठी सहाय्य, ८०, सर्वसाधारण, ८००, इतर
खर्च, (९२) राज्य आपत्ती प्रतिसाद निधीच्या मानकांव्यतिरिक्त खर्च, (९२) (०३) कोव्हीड-१९ प्रादुर्भाव
रोखण्यावरील खर्च (अनिवार्य), ३१, सहायक अनुदाने (वेतनेत्तर) (२२४५ ४१५२) या लेखाशीर्षाखाली
भागविण्यात येईल.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3