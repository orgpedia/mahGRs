# Page 1
सन २०२३-२४ या आर्थिक वर्षाकरीता इको टास्क फोर्स बटालियन (२४०६ A२११) लेखाशीर्षांतर्गत अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२३/प्र.क्र.५५/फ-११
मंत्रालय, मुंबई - ४०० ०३२
दिनांक :- ३० नोव्हेंबर, २०२३
वाचा:
१) महसूल व वन विभाग, शासन निर्णय क्रमांक-साववि-२०१६/प्र.क्र.१२९/फ-११, दिनांक १३.१०.२०१६ २) वित्त विभाग, शासन परिपत्रक क्रमांक-अर्थसं-२०२३/प्र.क.४०/ अर्थ-३, दिनांक १२ एप्रिल, २०२३ ३) महसूल व वन विभाग, शासन निर्णय क्रमांक-साववि-२०२३/प्र.क्र.११/फ-११, दिनांक २७.०६.२०२३ ४) अपर प्रधान मुख्य वन संरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे क्रमांक कक्ष-१ / पी/यो/चाबाप्र/प्र.क्र.९१/३५६/२०२३-२४, दिनांक ०८.०८.२०२३ ५) अपर प्रधान मुख्य वन संरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे क्रमांक कक्ष-१/पी/यो/चाबाप्र/प्र.क्र.९१/६३४/२०२३-२४, दिनांक ०२.११.२०२३
प्रस्तावना:
मराठवाडा महसूल विभागातील एकूण ८ जिल्ह्यांमध्ये भौगोलिक क्षेत्राच्या तुलनेत वनाच्छादित
क्षेत्राचे प्रमाण कमी आहे. मराठवाड्यात एकंदर पर्जन्यमान तसेच वृक्ष लागवडीसाठी लागणारी आवश्यक
जमिनीची प्रत या दोन्ही बाबी प्रतिकूल असल्याने वृक्ष लागवडीसाठी विविध पर्याय विचारात घेऊन
वनाच्छादन वाढविण्याकरीता शासन प्रयत्नशिल आहे. त्यानुषंगाने मराठवाड्यातील वनाच्छादित क्षेत्राचे
प्रमाण वाढविण्यासाठी मराठवाडा विभागात सुरुवातील इको टास्क फोर्स बटालियनची एक कंपनी स्थापन
करून नंतर टप्याटप्याने इतर जिल्ह्यामध्ये अन्य कंपन्याची स्थापन करण्याबाबतचा निर्णय सन २०१६ मध्ये
घेण्यात आलेला आहे. त्यानुसार संदर्भाधीन क्रमांक १ येथे नमूद शासन निर्णयान्वये छत्रपती संभाजीनगर
येथे इको टास्क फोर्स बटालियनची एक कंपनी स्थापन करण्यात आली आहे. तद्नंतर संदर्भाधीन क्रमांक
३ येथील शासन निर्णयान्वये मराठवाडा विभागातील हिंगोली व बीड या दोन जिल्ह्यांकरीता प्रत्येकी एक
याप्रमाणे अन्य दोन कंपन्याची स्थापना करण्यात आलेली आहे. सदर कंपन्यांकरीता सन २०२३-२४ या
आर्थिक वर्षाकरीता निधी वितरीत करण्याबाबत संदर्भाधीन क्रमांक ४ व ५ येथे नमूद पत्रान्वये शासनास
विनंती करण्यात आली आहे.
# Page 2
शासन निर्णय क्रमांक: साववि-२०२३/प्र.क्र.५५/फ-११
०२. सन २०२३-२४ या आर्थिक वर्षात “इको टास्क फोर्स बटालियनच्या १२१ हेक्टर क्षेत्रावर द्वितीय
वर्षीय कामे, ४४ हेक्टर क्षेत्रावर तृतीय वर्षीय रोपवन कामे, १५२ हेक्टर क्षेत्रावर चतुर्थ वर्षीय कामे व १७५.१३
हेक्टर क्षेत्रावर पंचम वर्षीय रोपवन कामे करण्यात येत आहेत. तसेच इको टास्क फोर्स बटालीयन मधील
अधिकारी कर्मचारी यांच्याकरीता आवश्यक सोई सुविधा, त्यांचे वेतन व भत्ते इत्यादी करीता निधीची
आवश्यकता असल्याने निधी वितरीत करण्याबाबत संदर्भाधीन क्रमांक ४ व ५ येथील पत्रान्वये शासनास
विनंती करण्यात आली आहे. सदर विनंतीनुसार “ इको टास्क फोर्स बटालियन (२४०६ A२११)” या
योजनेंकरीता सन २०२३-२४ करिता ५० - इतर खर्च या उद्दिष्टांतर्गत अर्थसंकल्पीत करण्यात आलेल्या
रू.१४८८.०० लक्ष नियतव्ययामधून निधी वितरीत करण्याची बाब शासनाच्या विचाराधीन होती.
शासन निर्णय :
सन २०२३-२४ या आर्थिक वर्षात “इको टास्क फोर्स बटालियन (२४०६ A२११)” या योजनेकरीता
५०-इतर खर्च या उद्दिष्टांतर्गत पुढील तत्क्यात नमूद केल्यानुसार निधी वितरीत करण्यात येत आहे.
------------------------------------------------------------------------------------------------------------------------------------------------------------------------------------------------------------
| (रु. लाखात) |
| योजनेचे नाव | सन २०२३-२४ करिता अर्थसंल्पीय तरतूद | वित्त विभाग शासन परिपत्रक दिनांक १२.०४.२०२३ नुसार माहे डिसेंबर, २०२३ अखेर ७०% मर्यादेत वितरीत करण्याकरीता उपलब्ध असलेला निधी | वितरीत करण्यात येत असलेला निधी |
| इको टास्क फोर्स बटालियन (२४०६ A२११) | ५० -इतर खर्च | ५० -इतर खर्च | ५०- इतर खर्च |
| १४८८.०० | १०४१.६० | १०४१.६० |
------------------------------------------------------------------------------------------------------------------------------------------------------------------------------------------------------------
०२. उपरोक्त तक्त्यात नमूद केल्यानुसार “इको टास्क फोर्स बटालियन” (२४०६ A२११) या
लेखाशिर्षाखाली सन २०२३-२४ या वर्षाकरीता अर्थसंकल्पीत करण्यात असलेल्या निधीपैकी ५०- इतर
खर्च या उद्दिष्टांतर्गत रु.१०४१.६० लक्ष निधी वितरीत करण्यास या शासन निर्णयान्वये मान्यता देण्यात
येत आहे.
०३. सदर निधी हा नियंत्रक अधिकारी, म्हणून प्रधान मुख्य वनसंरक्षक (वनबल प्रमुख), महाराष्ट्र राज्य,
नागपूर यांच्याकडे सुपूर्त करण्यात येत आहे. या योजनेंतर्गत घ्यावयाच्या कामाची अंमलबजावणी कृती
आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी.
पृष्ठ ४ पैकी २
# Page 3
शासन निर्णय क्रमांक: साववि-२०२३/प्र.क्र.५५/फ-११
याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी
आढावा घ्यावा. सदर निधी मंजूर असलेल्या योजनेंतर्गत कामांवरच खर्च करण्यात यावा. मंजूर निधीपेक्षा
जास्त खर्च होणार नाही याची नियंत्रक अधिकाऱ्यांनी दक्षता घ्यावी. सदर योजनेतंर्गत प्रस्तावित कामांना
तांत्रिक व प्रशासकीय मंजूरी देण्यात आली असल्याची खात्री करूनच निधी वितरित करण्यात यावा.
०४. अपर प्रधान मुख्य वनसंरक्षक (अर्थसंकल्प, नियोजन व विकास), हे वर्ष २०२३-२४ मध्ये सदर
योजनेंतर्गत वितरीत केलेल्या निधीबाबत उपयोगिता प्रमाणपत्र ७ दिवसांत शासनास सादर करतील.
०५. सदर निधी वितरित करण्यापूर्वी अपर प्रधान मुख्य वनसंरक्षक (अर्थसंकल्प, नियोजन व विकास),
महाराष्ट्र राज्य, नागपूर यांनी सदर योजनेसाठी सन २०२३-२४ करिता वितरित केलेला निधी
अर्थसंकल्पीय वितरण प्रणाली व्यतिरिक्त अन्यत्र ठिकाणी वळता केला नसल्याची खात्री करावी.
०६. सदर निधी खर्च करताना वित्त विभागाच्या संदर्भ क्रमांक २ येथील शासन परिपत्रकातील तरतूदी
व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या
तरतुदींनुसार व वेळोवेळी दिलेल्या सूचनांचे पालन करण्यात यावे.
०७. वितरीत करण्यात आलेल्या तरतुदीची माहिती व राबविण्यात आलेल्या कार्यक्रमाची/झालेल्या
खर्चाचा तपशील शासनास विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य
वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
०८. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२३-२४ च्या मंजूर
अर्थसंकल्पीत निधीतून खर्ची टाकण्यात यावा.
मागणी क्र. सी-०७ २४०६, वनीकरण व वन्यजीवन (राज्य) योजनांतर्गत योजना ११० वन्य जीव संरक्षण इको टास्क फोर्स बटालियन (००) (२६) (२४०६ A२११) ५०- इतर खर्च ०९. सदर शासन निर्णय, वित्त विभागाच्या संदर्भाधीन क्रमांक २ येथे नमूद परिपत्र, वित्त विभागाच्या
शासन निर्णय क्र. विअप्र/२०१३/प्र.क्र.३०/२०१३/विनिमय, भाग-२, दिनांक १७.०४.२०१५ अन्वये विभागास
पृष्ठ ४ पैकी ३
# Page 4
शासन निर्णय क्रमांक: साववि-२०२३/प्र.क्र.५५/फ-११
प्रदान करण्यात आलेले अधिकार तसेच सदर शासन निर्णयास नियोजन विभाग आणि वित्त विभागाने
दिलेल्या सहमतीनूसार निर्गमित करण्यात येत आहे.