# Page 1
ऑनलाईन बोजा नोंदविण्यासाठी सुविधा विकसीत करण्यासाठी जमाबंदी आयुक्त व संचालक, भूमी अभिलेख, पुणे यांचे अध्यक्षतेखाली समिती गठित करणेबाबत.
महाराष्ट्र शासन
महसूल व वन विभाग
शासन निर्णय क्रमांकः संकीर्ण-२०२१/सं.क्र.९७९/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : १४ फेब्रुवारी, २०२२.
प्रस्तावना : राज्यस्तरीय बँकर्स समितीच्या (SLBC) प्रतिनिधींसमवेत Creation of Online Charge by Banks याविषयासंदर्भात मा. अपर मुख्य सचिव (महसूल) यांचे अध्यक्षतेखाली दिनांक १२.१०.२०२१ बैठक आयोजित करण्यात आली होती. सदर बैठकीत घेण्यात आलेल्या निर्णयानुसार जमाबंदी आयुक्त आणि सचालक, भूमी अभिलेख, पुणे यांनी ऑनलाईन बोजा नोंदविण्यासाठी सुविधा विकसीत करण्यासाठी जमाबंदी आयुक्त व संचालक, भूमी अभिलेख, पुणे यांचे अध्यक्षतेखाली समिती स्थापन करण्याबाबतचा प्रस्ताव सादर केला आहे.
त्यानुसार ऑनलाईन बोजा नोंदविण्यासाठी सुविधा विकसीत करण्यासाठी जमाबंदी आयुक्त व संचालक, भूमी अभिलेख, पुणे यांचे अध्यक्षतेखाली समिती स्थापन करण्याची बाब शासनाच्या विचाराधिन होती.
त्यानुषंगाने शासनाने खालीलप्रमाणे निर्णय घेतला आहे.
शासन निर्णय: ऑनलाईन बोजा नोंदविण्यासाठी सुविधा विकसीत करण्यासाठी जमाबंदी आयुक्त व संचालक, भूमी अभिलेख, पुणे यांचे खालीलप्रमाणे समिती स्थापन करण्यात येत आहे.
------------------------------------------------------------------------------
| अ.क्र. | पदनाम | समितीतील पदनाम |
| १. | जमाबंदी आयुक्त व संचालक, भूमी अभिलेख, पुणे. | अध्यक्ष |
| २. | नोंदणी महानिरीक्षक व मुद्रांक नियंत्रक, पुणे. | सह अध्यक्ष |
| ३ | सहकार आयुक्त | सदस्य |
| ४ | जिल्हाधिकारी, औरंगाबाद | सदस्य |
| ५ | जिल्हाधिकारी, नाशिक | सदस्य |
| ६ | जिल्हा अग्रणी बँक व्यवस्थापक, औरंगाबाद | सदस्य |
| ७ | जिल्हा अग्रणी बँक व्यवस्थापक,नाशिक | सदस्य |
| ८ | राष्ट्रीय सूचना विज्ञान अधिकारी, NIC, औरंगाबाद | सदस्य |
| ९ | राष्ट्रीय सूचना विज्ञान अधिकारी, NIC नाशिक | सदस्य |
| १० | वरिष्ठ तांत्रिक संचालक, SDU, NIC पुणे | सदस्य |
| ११ | महाप्रबंधक तथा संयोजक राज्यस्तरीय बँकर्स समिती | सदस्य |
| १२ | स्टेट बँक ऑफ इंडिया प्रतिनिधी | सदस्य |
| १३ | बँक ऑफ महाराष्ट्र प्रतिनिधी | सदस्य |
| १४ | सेन्ट्रल बँक ऑफ इंडिया प्रतिनिधी | सदस्य |
| १५ | बँक ऑफ इंडिया प्रतिनिधी | सदस्य |
| १६ | एचडीएफसी बँक प्रतिनिधी | सदस्य |
| १७ | राज्य समन्वयक, ई-फेरफार प्रकल्प | सदस्य |
| १८ | नोंदणी उपमहानिरीक्षक (माहिती तंत्रज्ञान ) | सदस्य |
| १९ | उप महाप्रबंधक तथा संयोजक सदस्य सचिव, राज्यस्तरीय बँकर्स समिती. | सदस्य सचिव |
------------------------------------------------------------------------------
# Page 2
शासन निर्णय क्रमांक: संकीर्ण-२०२१/सं.क्र.९७९/ल-१
३. सदर समितीची कार्यकक्षा खालीलप्रमाणे विहीत करण्यात येत आहे : अ. Online charge creation साठी तिन्ही पद्धतीने होणा-या कर्ज प्रकरणाचे बोजे अधिकार अभिलेखात नोंदवण्यासाठी online सुविधा विकसित करणे.
ब. बोजा व इकरार नोंद करणे सोबत बोजा व इकरारची कर्जफेड केल्यानंतर किंवा मुदतीनंतर अधिकार अभिलेखामधून या नोंदी कमी करण्यासाठी online सुविधा विकसित करणे.
क. औरंगाबाद येथे जिल्हास्तरावर विकसित केलेली online KCC प्रणाली राज्यव्यापी करण्यासाठी आवश्यक ते बदल करून राज्यव्यापी करणे.
४. उपरोक्त “क” संदर्भात कार्यवाहीकरीता आवश्यक ते अर्थसहाय्य राज्यस्तरीय बॅकर्स समितीकडून उपलब्ध करुन दिले जावे. या समितीने गरजेप्रमाणे बैठका घेऊन आदर्श कार्यप्रणाली विकसीत करावी व राज्यस्तरावरून कार्यान्वित करावी.