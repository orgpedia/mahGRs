# Page 1
भारतीय वन सेवेतील अधिकाऱ्यांचे एक
आठवड्याचे सेवांतर्गत प्रशिक्षण कार्यक्रमासाठी
जाताना करावयाची प्रशासकीय व्यवस्था.
महाराष्ट्र शासन
महसूल व वन विभाग
शासन परिपत्रक क्रमांक: आयएफएस ५०२५/प्र.क्र.३३/फ-७अ
मंत्रालय, मादाम कामा रोड, हुतात्मा राजगुरु चौक, मुंबई - ४०० ०३२
दिनांक : २५ जुन, २०२५.
शासन परिपत्रक:-
भारतीय वन सेवेतील अधिकाऱ्यांच्या एक आठवड्याच्या सेवांतर्गत प्रशिक्षणाबाबतची
कार्यपद्धती खालीलप्रमाणे आहे :-
१. केंद्र शासनाच्या कार्मिक व प्रशिक्षण विभागामार्फत तसेच केंद्रीय पर्यावरण, वने व
हवामान बदल विभाग यांचे मार्फत भारतीय सेवेतील अधिकाऱ्यांसाठी सेवांतर्गत एक आठवड्याचे
प्रशिक्षण कार्यक्रमाचे वेळापत्रक दरवर्षी प्रसिद्ध करण्यात येते.
२. केंद्र शासनाच्या सूचनेनुसार राज्यातील अखिल भारतीय सेवेतील अधिकाऱ्यांनी एका
आठवडयाच्या सेवांतर्गत प्रशिक्षणासाठी त्यांची इच्छुकता ऑनलाईन स्वरुपात कार्मिक व प्रशिक्षण
विभागास कळविल्यानंतर भावसे अधिकाऱ्यांची नामनिदेशने कार्मिक व प्रशिक्षण विभागाकडून
अंतिम करण्यात येतात व त्यानंतर त्यांचेकडून संबंधित अधिकाऱ्यांना प्रशिक्षण संस्थेस परस्पर पत्रे
पाठविली जातात.
३. एका आठवड्याच्या सेवांतर्गत प्रशिक्षणासाठी अधिकाऱ्यांचे नामनिदेशन अंतिम
केल्याबाबतच्या पत्राची प्रत संबंधित अधिकाऱ्यांना कार्मिक व प्रशिक्षण विभागाकडून परस्पर ई-
मेलद्वारे तात्काळ पाठविले जाते. तथापि, त्याची प्रत या विभागास प्राप्त होण्यास काही कालावधी
लागतो. त्यामुळे संबंधित भावसे अधिकाऱ्यांना प्रशिक्षण कार्यक्रमास उपस्थित राहण्यास वन
विभागाची परवानगी देण्यासही विलंब लागतो. सदर विलंब टाळण्याकरिता उपरोक्त
प्रशिक्षणाच्या अनुषंगाने करावयाच्या प्रशासकीय व्यवस्थेबाबत दरवर्षी कार्यपद्धती निश्चित करुन
प्रसिद्ध करण्यात येते.
४. आता, भावसे अधिकाऱ्यांच्या एक आठवड्याच्या सेवांतर्गत प्रशिक्षणास जाताना
करावयाच्या कार्यवाहीबाबत खालीलप्रमाणे कायमस्वरुपी कार्यपद्धती निश्चित करण्यात येत
आहे:-
# Page 2
शासन परिपत्रक क्रमांकः आयएफएस ५०२५/प्र.क्र.३३/फ-७अ
४.१ एका आठवडयाच्या सेवांतर्गत प्रशिक्षणासाठी नामनिदेशन अंतिम केल्याचे पत्र संबंधित
भावसे अधिकाऱ्यांना प्राप्त झाल्यानंतर त्यांनी वरिष्ट्ठ अधिकाऱ्यांच्या सल्ल्याने प्रशिक्षणाच्या
अनुपस्थितीच्या कालावधीतील प्रशासकीय व्यवस्था स्थानिक पातळीवरच करावी. तद्नंतर
प्रशिक्षणासाठी उपस्थित राहावे. त्याकरिता वन विभागाच्या पत्राची/मान्यतेची प्रतीक्षा करण्याची
आवश्यकता नाही. मात्र सदर प्रशिक्षण पूर्ण केल्यानंतर त्याच्या प्रमाणपत्रासह माहिती वन विभाग
(कार्यासन फ-७अ / भावसे (लेखा) ) यांना कळविण्यात यावी.
४.२ तथापि, जर प्रस्तावित प्रशिक्षण राज्य विधिमंडळाच्या अधिवेशनाच्या कालावधीत येत
असेल, तर संबंधित अधिकाऱ्याला कार्यमुक्त करण्यापूर्वी महसूल व वन विभाग (मंत्रालय) यांची
पुर्व मान्यता घ्यावी.
४.३ तसेच, मंत्रालयीन वन विभागातील मुख्य वनसंरक्षक (मंत्रालय)/ उपसचिव (वने)/ विशेष
कार्य अधिकारी किंवा भावसे संवर्गातील अन्य पदावर कार्यरत असलेल्या भावसे अधिकाऱ्यांचे एका
आठवड्याच्या सेवांतर्गत प्रशिक्षणासाठी नामनिदेशन कार्मिक व प्रशिक्षण विभागाने अंतिम
केल्यानंतर त्याबाबतची माहिती सदर अधिकाऱ्यांनी (कार्यासन फ-७अ / भावसे (लेखा)) यांना
त्वरित कळवावी. प्रशिक्षण कालावधीमध्ये सदर अधिकारी कार्यरत असलेल्या पदाचा अतिरिक्त
कार्यभार सोपविण्याची कार्यवाही वन विभागाकडून (कार्यासन फ-७अ) केली जाईल. त्यानंतरच
संबंधित अधिकाऱ्यांनी कार्यमुक्त होऊन प्रशिक्षणासाठी उपस्थित राहावे. तसेच, प्रशिक्षण पूर्ण
केल्यानंतर त्याबाबतची माहिती प्रशिक्षण पूर्ण केल्याच्या प्रमाणपत्रासह वन विभागास (कार्यासन
फ-७अ/ भावसे (लेखा) ) तात्काळ पाठवावी.
सदर परिपत्रक हे महाराष्ट्र शासनाच्या www.maharashtra.gov.in या संकेतस्थळावर
# Page 3