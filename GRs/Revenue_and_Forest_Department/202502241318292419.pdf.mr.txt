# Page 1
राज्यातील ४ वैद्यकिय महाविद्यालयांना प्रायोगिक
तत्तवावर पोटेबल हॉस्पिटल संच उपलब्ध करून
देण्यास प्रशासकीय मान्यता देण्याबाबत.
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक:-आव्यप्र-२०२४/प्र.क्र.६९/आव्यप्र-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- २४ फेब्रुवारी, २०२५
प्रस्तावना
वैद्यकिय शिक्षण व औषधी द्रव्ये विभागाकडून राज्यातील एकूण १६ शासकीय वैद्यकिय
महाविद्यालयांमध्ये प्रत्येकी १ यानुसार एकूण १६ पोटेबल हॉस्पिटल संच खरेदी करून उपलब्ध
करून देण्याची विनंती आपत्ती व्यवस्थापन, मदत व पुनर्वसन विभागास करण्यात आली होती.
त्यानुषंगाने विभागांतर्गत प्रचलित कार्यपध्दतीनुसार प्रस्ताव दिनांक ०९.०९.२०२४ रोजी आयोजित
करण्यात आलेल्या राज्य कार्यकारी समितीच्या मान्यतेसाठी सादर करण्यात आला. सदर प्रकरणी
प्रथमत: मुंबई (सर जे.जे.वैद्यकीय महाविद्यालय), नागपूर, नांदेड आणि कोल्हापूर या ठिकाणच्या
शासकीय वैद्यकीय महाविद्यालयांना प्रायोगिक तत्तवावर प्रत्येकी एक यानुसार एकूण ०४ संच खरेदी
करून उपलब्ध करून देण्याबाबतचा निर्णय घेण्यात आला आहे.
राज्य कार्यकारी समितीने दिलेल्या मान्यतेनुसार प्रथम टप्प्यात ४ पोटेबल हॉस्पिटल संच
खरेदीसाठी अदांजे रु.१२.२० कोटी इतक्या रकमेच्या खर्चास प्रशासकीय मान्यता देण्याची बाब
शासनाच्या विराधीन होती.
शासन निर्णय
वैद्यकिय शिक्षण व औषधी द्रव्ये विभागाच्या मागणीनुसार मुंबई (सर जे.जे.वैद्यकीय
महाविद्यालय), नागपूर, नांदेड आणि कोल्हापूर या ४ शासकीय वैद्यकिय महाविद्यालयांकरीता
प्रत्येकी एक प्रमाणे एकूण ४ पोटेबल हॉस्पिटल संच खरेदीसाठी अदांजे रु.१२.२० कोटी इतक्या
रकमेच्या खर्चास प्रशासकीय मान्यता देण्यात येत आहे.
०२. सदर उपकरणांची उपयुक्ता व आवश्यकता वैद्यकिय शिक्षण व औषधी द्रव्ये विभागाने
प्रमाणित करून त्याबाबतचा अहवाल या विभागास सादर करावा. तद्नंतर सदर अहवाल तांत्रिक
मूल्यमापन समिती व राज्य कार्यकारी समितीच्या अवलोकनार्थ सादर करण्यात येईल. सदर
समितींचे अवलोकन व निदेशानुसार उर्वरित १२ संच खरेदी प्रकरणी पुढील कार्यवाही करण्यात
येईल.
०३. या बाबीवर होणारा खर्च मागणी क्रमांक सी-६, प्रधानशीर्ष, राज्य आपत्ती (९१) (२२४५)
प्रतिसाद निधीच्या मानकानुसार खर्च (०१) (९१) पूर्वतयारी व क्षमताबांधणी (२२४५ ४१८८) (वित्त
आयोग) ३१-सहायक अनुदाने (वेतनेत्तर), (अनिवार्य) या लेखाशिर्षाखाली मंजूर तरतुदीमधून
भागविण्यात यावा.
# Page 2
शासन निर्णय क्रमांकः आव्यप्र-२०२४/प्र.क्र.६९/आव्यप्र-२
०४. सदर शासन निर्णय वित्त विभागाच्या अनौपचारिक संदर्भ क्रमांक ५१६/२०२४/व्यय-९
दिनांक १७.१०.२०२४ अन्वये प्रदान करण्यात आलेल्या मान्यतेस अनुसरून, निर्गमित करण्यात येत
आहे.
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर