# Page 1
माहे जुलै व ऑगस्ट, २०१९ मधील अतिवृष्टी/ पूरपरिस्थितीमुळे कोल्हापूर जिल्हयातील घर पडझडीकरिता व पुनर्वसन गावठाणात वाटप केलेल्या भूखंडावर घर बांधण्याकरिता मदत देण्याबाबत.....
महाराष्ट्र शासन
महसूल व वन विभाग
शासन निर्णय, क्रमांक : सीएलएस-२०२०/प्र.क्र.१७५/म-३
मादाम कामा मार्ग, हुतात्मा राजगुरू चौक
मंत्रालय, मुंबई - ४०० ०३२
दिनांक : ३ जून, २०२२
वाचा :- १) शासन निर्णय, महसूल व वन विभाग, क्र.सीएलएस-२०१५/प्र.क्र.४०/ज-३, दि.१३.०५.२०१५
२) या विभागाचे समक्रमांकाचे दि.२०.०७.२०२० व दि. ०१.०६.२०२१ रोजीचे पत्र ३) जिल्हाधिकारी, कोल्हापूर यांचे क्र.कार्या.१२/अ/१ नै.आ./आरआर/७०२/२०२०, दि.१६.०३.२०२० व दि.१७.०३.२०२२ रोजीचे पत्रे
४) विभागीय आयुक्त, पुणे यांचे क्र.कावि/४२/२०२२, दि.३१.०३.२०२२ रोजीचे पत्र
कोल्हापूर जिल्ह्यातील करवीर तालुक्यातील मौजे चिखली, शिंगणापूर, बळीवडे या गावातील
१९८९ साली महापुरामुळे बाधित झालेल्या कुटुंबांचे पुनर्वसन करण्यात आलेल्या परंतु पुनवर्सन गावठणात न
जाता मूळ गावठणात वास्तव्य करीत असलेल्या व माहे जुलै-ऑगस्ट, २०१९ मधील अतिवृष्टीत पुरामुळे
बाधित झालेल्या नागरिकांना त्यांच्या मूळ गावठणातील घरपडझडीमुळे पूर पुनर्वसन गावठाणात वाटप
केलेल्या भूखंडावर घराचे बांधकाम करण्याच्या अटीवर मानवतेच्या दृष्टीने रु.९५,१००/- प्रति कुटुंब इतके
अनुदान आणि अंशत: पडझड झालेल्या घरांसाठी रू.६०००/- प्रति कुटुंब इतके अनुदान वाटप
करण्यासाठीचा सुधारित प्रस्ताव संदर्भाधीन क्र.३ येथे नमूद दि.१७.०३.२०२२ रोजीच्या पत्रान्वये
जिल्हाधिकारी,कोल्हापूर यांनी शासनास सादर केला आहे. त्यानुसार बाधित नागरिकांना मदतीचे वाटप करण्यासाठी निधी वितरित करण्याची बाब शासनाच्या विचाराधीन होती.
शासन निर्णय :
कोल्हापूर जिल्ह्यातील करवीर तालुक्यातील मौजे चिखली, शिंगणापूर, बळीवडे या गावातील
१९८९ साली महापुरामुळे बाधित झालेल्या कुटुंबांचे पुनर्वसन करण्यात आलेल्या परंतु पुनवर्सन गावठणात न
जाता मूळ गावठणात वास्तव्य करीत असलेल्या व माहे जुलै-ऑगस्ट, २०१९ मधील अतिवृष्टीय पुरामुळे
बाधित झालेल्या नागरिकांना त्यांच्या मूळ गावठणातील घरपडझडीमुळे पूर पुनर्वसन गावठणात वाटप
केलेल्या भूखंडावर घराचे बांधकाम करण्याच्या अटीवर मानवतेच्यादृष्टीने रु.९५,१००/- प्रति कुटुंब इतके
अनुदान आणि अंशत: पडझड झालेल्या घरांसाठी रू.६०००/- प्रति कुटुंब इतके अनुदान दिनांक ०८/०७/२०२० व दिनांक १२/०५/२०२१ रोजीच्या मा. मंत्रीमंडळ उपसमितीच्या बैठकीमध्ये घेतलेल्या
निर्णयान्वये खालील अटींच्या अधीन राहून रू.१,५६,४२,३००/- (रूपये एक कोटी छपन्न लक्ष बेचाळी हजार
तीनशे फक्त) इतका निधी विभागीय आयुक्त, पुणे यांच्यामार्फत जिल्हाधिकारी, कोल्हापूर यांना वितरीत करण्यास मंजूरी देण्यात येत आहे.
# Page 2
शासन निर्णय क्रमांक: सीएलएस-२०२०/प्र.क्र.१७५/म-३
१) ज्या बाधितांनी पूर पुनर्वसन गावठणात वाटप केलेले भूखंडाची विक्री केलेली आहे ते वगळता पूर्णत: पडझड झालेल्या ज्या भूखंडधारकांनी वाटप केलेल्या भूखंडावर अद्याप घर बांधकाम केलेले नाही अशा
१५३ बाधित कुटुबांना त्यांना वाटप केलेल्या भूखंडावर घराचे बांधकाम करण्याच्या अटीवर रू.९५,१००/
प्रति कुटुंब इतक्या मदतीचे वाटप करण्यात यावे.
२) ज्या बाधितांनी पूर पुनर्वसन गावठाणात वाटप केलेले भूखंडाची विक्री केलेली आहे ते वगळून अंशत: घर
पडझड झालेल्या बाधित कुटुंबांपैकी ज्यांनी पुनर्वसन गावठाणात वाटप केलेल्या भूखंडांवर बांधकाम
केलेले नाही अशा १८२ बाधित कुटुंबांना त्यांना वाटप केलेल्या भूखंडावर घराचे बांधकाम करण्याच्या अटीवर रू. ६०००/- प्रति कुटुंब इतक्या मदतीचे वाटप करण्यात यावे.
३) बाधित झालेल्या कुटुंबांचे पुनर्वसन करण्यासाठी ज्यांना नवीन गावठणात भुखंड वाटप केले होते
तथापि, सदर भूखंडाची त्यांनी विक्री केली आहे अशा ४८ कुटुंबांना नवीन गावठणात
पुनर्वसनासाठी जिल्हाधिकारी कोल्हापूर यांनी शासकीय भूखंड विक्री तत्वावर उपलब्ध करून
द्यावेत. अशा कुटुंबांनी त्यानुसार नवीन भूखंड यापूर्वी खरेदी केला असल्यास अथवा चालू
आर्थिक वर्षात भूखंड खरेदी केल्यानंतरच त्यांना मूळ गावठणातील त्यांच्या पूर्णत: पडझड
झालेल्या घरांसाठी SDRF च्या निकषाप्रमाणे अनुक्रमे रू.९५,१००/- व रु.६,०००/- प्रमाणे
नवीन जागेवर घर बांधून स्थलांतरीत होतील या अटीवर मदत देण्यात यावी.
४) याव्दारे असे प्रमाणित करण्यात येते की, वित्त विभाग, शासन परिपत्रक, दि.०४.०४.२०२२ अन्वये
सन २०२२-२३ मधील निधी वितरणासंदर्भात सूचनांसोबतच्या परिशिष्टात अ.क्र.९ येथे नमूद केल्यानुसार अ. क्र. १ ते १० मधील अटींची पूर्तता होत आहे.
५) या लाभार्थ्यांना वाटप कारण्यासाठी यापूर्वी मदत दिलेली नाही याची खात्री करूनच निधीचे
वाटप करण्यात यावे.
२. सदरचा निधी बीम्स प्रणालीवर विभागीय आयुक्त, पुणे यांना कार्यासन म-११ यांनी तात्काळ वितरित
करावा.
३. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे काटेकोरपणे
पालन करण्यात यावे. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी
खर्च करण्यात यावा.
४. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या
स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी
त्रैमासिक ताळमेळ घेण्यात यावा. राज्य आपत्ती प्रतिसाद निधीमधून उपलब्ध करून दिलेला उपरोक्त निधी
खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या
शासनास सादर करण्याची जबाबदारी विभागीय आयुक्त यांची राहील.
पृष्ठ ३ पैकी २
# Page 3
शासन निर्णय क्रमांक: सीएलएस-२०२०/प्र.क्र.१७५/म-३
५. वरील प्रयोजनासाठी होणारा खर्च मागणी क्रमांक (i) प्रधान लेखाशीर्ष २२४५ - नैसर्गिक आपत्तीच्या निवारणासाठी सहाय्य, ०२ पुर चक्रीवादळे इत्यादी, ११३, घरांची दुरुस्ती / पुर्नबांधणी यासाठी सहाय्य (९१)
राज्य आपत्ती प्रतिसाद निधीच्या मानकानुसार खर्च, (९१) (०१) घरांची दुरुस्ती/पुर्नबांधणी यासाठी सहाय्य, ३१ सहाय्यक अनुदाने (२२४५ ०२७१), या लेखाशीर्षाखाली सन २०२२-२३ या आर्थिक वर्षी उपलब्ध
असलेल्या तरतूदीमधून उपलब्ध करून देण्यात येत आहे.
६. सदर शासन निर्णय वित्त विभागाच्या अनौपचारिक संदर्भ क्रमांक : १३३/२०२२/व्यय-९, दिनांक ०७.०४.२०२२ अन्वये मिळालेल्या सहमतीने निर्गमित करण्यात येत आहे.