# Page 1
नागपूर महसूली विभागातील क्षेत्रीय अधिकाऱ्यांना त्यांच्या जुन्या निर्लेखित वाहनांच्या बदली नवीन वाहने खरेदी करण्यास मंजुरी देणेबाबत..
महाराष्ट्र शासन
महसूल व वन विभाग
शासन निर्णय क्रमांकः वाहने-२०२२/प्र.क्र.१२९/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ३१ जानेवारी, २०२३.
संदर्भ: १) शासन निर्णय, महसूल व वन विभाग क्र. जेपीएस-२०१३/प्र.क्र.३१४/ई-८, दि. २१/०४/२०१६ २)शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दि.२८/०७/२०२०.
३)जिल्हाधिकारी कार्यालय, गोंदिया यांचे दि.०२/०९/२०२२ व दि.२६/१०/२०२० चे पत्रे.
प्रस्तावना: नागपूर महसूल विभागातील लेखाशिर्ष “२०५३ - जिल्हा प्रशासन” या खाली वेतन आहरित करणाऱ्या ११६ क्षेत्रीय अधिकाऱ्यांना शासकीय वाहनांची अनुज्ञेयता संदर्भाधीन दि.२१/०४/२०१६ च्या शासन निर्णयान्वये मंजूर करण्यात आली आहे. जिल्हाधिकारी कार्यालय, गोंदिया यांनी त्यांच्या संदर्भाधिन पत्रान्वये तहसीलदार, गोंदिया व तहसिलदार,तिरोडा यांना यांच्या निर्लेखित केलेल्या वाहनांच्या बदली नवीन वाहन खरेदीस मंजूरी देण्यासाठीचा प्रस्ताव शासनास सादर केला होता. सदर प्रस्ताव शासनाच्या विचाराधीन होता.
शासन निर्णय: नागपूर महसूली विभागातील तहसीलदार, गोंदिया व तहसिलदार, तिरोडा यांना त्यांच्या पूर्वीच्या जुन्या निर्लेखित अनुक्रमे वाहन क्र. MH-३५-K-११११ व MH-३५-D-४४४ बदली नवीन वाहने खरेदी करण्यास व तदप्रित्यर्थ येणाऱ्या रु. १६.०० लाख (रुपये सोळा लाख फक्त) च्या खर्चास खालील अटींच्या अधिन राहून शासन मंजूरी देण्यात येत आहे.
१. निधी उपलब्धते अनुसार, शासन निर्णय, वित्त विभाग क्रमांक -वाहन २०१७/प्र.क्र.४१/१७/विनियम, दिनांक २८/०७/२०२० च्या शासन निर्णयामधील तरतुदीच्या अनुषंगाने तहसीलदार, हवेली यांना रु.८.०० लाखाच्या कमाल मर्यादेत (वाहनाची किंमत + वस्तू व सेवा कर + टेम्पररी रजिस्ट्रेशन चार्जेस + मूल्यवर्धित कर + सहाय्यभूत साहित्य (Accessories) इत्यादी अंतर्भूत करुन) वाहन खरेदी करण्यात यावी.
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/उद्योग ४, दि. ०१/१२/२०१६ व क्र. संकीर्ण-२०१६/प्र.क्र. २१५/उद्योग-४, दि. २४/०८/२०१७ च्या शासन निर्णयानुसार वाहन खरेदी GeM Portal वरुन विहित पध्दतीचा अवलंब करुन करण्यात यावी.
३. वाहन क्र. वाहन क्र. MH-३५-K-११११ व MH-३५-D-४४४ या निर्लेखित वाहनांच्या बदली यापुर्वी नवीन वाहने खरेदी करण्यात आले नाही या अटीच्या अधिन राहून नविन वाहन खरेदीस शासन मान्यता देत आहे.
२. सदर प्रस्तावातील खर्च लेखाशिर्ष “मागणी क्र. सी-०१ २०५३ जिल्हा प्रशासन ०९४-इतर आस्थपना,०९४(०१) उपविभागीय आस्थपना०९४(०१)(०५) आयुक्त नागपूर (२०५३ ०२०६) अंतर्गत सन २०२२ २३ या आर्थिक वर्षाकरीता उपलब्ध करून दिलेल्या निधीतून भागविण्यात यावा.
# Page 2
शासन निर्णय क्रमांकः वाहने-२०२२/प्र.क्र.१२९/ई-८
३. सदर शासन निर्णय, वित्त विभागाच्या अनौपचारीक संदर्भ क्रमांक ४६६/२०२२/विनियम, दिनांक २२/१२/२०२२ व अनौपचारीक संदर्भ क्रमांक २०२२/सं.क्र.३१०/व्यय-९, दि.२१/०९/२०२२ अन्वये त्या विभागाने दिलेल्या संमतीने निर्गमित करण्यात येत आहे.