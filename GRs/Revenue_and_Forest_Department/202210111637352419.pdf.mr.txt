# Page 1
चंद्रपूर जिल्हयातील विसापूर, ता. बल्लारपूर येथे बॉटनिकल गार्डनच्या परिसरात "उपहारगृह (कॅफे-टेरिया) ” इमारतीचे बांधकाम करणे" च्या अंदाजपत्रकास सु-सुधारित (द्वितीय) प्रशासकीय मान्यता प्रदान करण्याबाबत.
महाराष्ट्र शासन
महसूल व वन विभाग
शासन निर्णय क्र. संकीर्ण--२०२२: /प्र.क्र.१२६/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- ११ ऑक्टोबर, २०२२
वाचा : १. प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र. कक्ष २४/लेखा/प्र.क्र.०६(२०२१-२२)/४२५, दिनांक १५.१२.२०२१ २. प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य,नागपूर यांचे पत्र क्र. कक्ष २४/लेखा/प्र.क्र.७४(१८-१९)/२३६/२०२२-२३, दिनांक २९.०६.२०२२ ३. महसूल व वन विभाग, शासन ज्ञापन क्र. साववि-२०१५/प्र.क्र.१३२/फ-११,दि.२३.०६.२०१७ ४. महसूल व वन विभाग, शासन निर्णय क्र.वनबां-२०१९/प्र.क्र.६७/फ-९,दि.१४.०६.२०१९ ५. वित्त विभाग, शासन निर्णय क्र.विअप-२०१३/प्र.क्र.३०/२०१३/विनियम, भाग-२, दि. १७.०४.२०१५ ६. वित्त विभाग, शासन निर्णय क्र.विअप-२०१३/प्र.क्र.३०/१३/विनियम (भाग-२), दि.२०.०९.२०१९ ७. सार्वजनिक बांधकाम विभाग, शासन परिपत्रक क्र.संकीर्ण-२०१९/प्र.क्र.१०/इमा-२, दि.२५.०९.२०१९ ८. वित्त विभाग, मंत्रालय, मुंबई शासन पत्र क्र.व्यअस-२०२२/प्र.क्र.१११/अर्थ-२, दि.०४.१०.२०२२
प्रस्तावना: सन २०२२-२३ करिता निसर्ग पर्यटन स्थळाचा विकास (२४०६-२२९५) या लेखाशिर्षांतर्गत रुपये १३०००.७६ लक्ष नियतव्यय मंजूर व अर्थसंकल्पीत आहे.
चंद्रपूर जिल्हयातील बल्लारपूर मार्गावर विसापूर येथे बंगलोरच्या धर्तीवर बॉटनिकल गार्डन निर्माण करणे या प्रकल्पांतर्गत विसापूर ता. बल्लारपूर येथे बॉटनिकल गार्डनच्या परिसरात “उपहारगृह (कॅफे-टेरिया) ” इमारतीचे बांधकाम करणे” या कामास रु. २८६.५२ लक्ष इतक्या किंमतीस संदर्भ क्र.३ च्या शासन ज्ञापनान्वये प्रशासकीय मान्यता प्रदान केली होती. सदर अंदाजपत्रकात GST, भाववाढ काही बाबींच्या परिमाणात सलोह संकल्पनामुळे होणारी संभाव्य वाढ तसेच काही अतिरिक्त बाबीं उद्भवल्याने सदर अंदाजपत्रकास सार्वजनिक बांधकाम विभागाच्या सहमतीने व वित्त विभागातील व्यय अग्रक्रम समितीच्या दिनांक २७.०५.२०१९ च्या बैठकीत दिलेल्या मान्यतेनुसार संदर्भ क्र.४ च्या शासन निर्णयान्वये रु.३३१.४९ लक्ष किंमतीस सुधारीत प्रशासकीय मान्यता प्रदान केली होती.
कार्यकारी अभियंता, सार्वजनिक बांधकाम विभाग क्र.२, चंद्रपूर यानी प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचेमार्फत सादर केलेल्या
# Page 2
शासन निर्णय क्रमांकः संकीर्ण-२०२२/प्र.क्र.१२६/फ-९
माहिती/अभिप्रायानुसार प्रकल्पाच्या गरजेनुसार नकाशे व आराखडयात बरेच बदल झाल्याने सु सुधारीत अंदाजपत्रके सादर करणे गरजेचे झाले. त्याअनुषंगाने विसापूर ता. बल्लारपूर येथे बॉटनिकल गार्डनच्या परिसरात “उपहारगृह (कॅफे- टेरिया ) ” इमारतीचे बांधकाम करणे" या कामास रु.४६१.३३ लक्ष इतक्या किमंतीस सु-सुधारीत (द्वितीय) प्रशासकीय मान्यता प्रदान करण्याचा प्रस्ताव संदर्भ क्र.१ व २ च्या पत्रान्वये सादर करण्यात आला. सदरचे सुधारित अंदाजपत्रक अधिक्षक अभियंता, सार्वजनिक बांधकाम विभाग यांचे कार्यालयाने तयार केले असून, मुख्य अभियंता, सार्वजनिक बांधकाम प्रादेशिक विभाग, नागपूर यांनी तांत्रिक पडताळणी करुन साक्षांकित केलेले आहे.
सदर प्रस्ताव छाननीकरीता सार्वजनिक बांधकाम विभागास सादर केला होता. त्यावर सार्वजनिक बांधकाम विभागाने छाननीअंती रु.४५६.९७ लक्ष इतक्या किंमतीच्या अंदाजपत्रकास सदर कामाचा खर्च विभागाकडे उपलब्ध निधीतून भागवावा, सदर काम रु. ४५६.९७ लक्ष इतक्या रकमेस पूर्ण होईल याची दक्षता घ्यावी, तसेच सदर अंदाजपत्रकामुळे रु. १२५.४८ लक्ष (३७.८५%) इतकी वाढ होत असल्यामुळे ( प्रस्तुत कामाच्या प्रशासकीय किंमतीमध्ये १५ टक्केपेक्षा जास्त वाढ होत असल्यामुळे) सदर प्रस्ताव वित्त विभागास सादर करुन व्यय अग्रक्रम समितीची मान्य घ्यावी या अटींच्या अधिन राहून सहमती दिलेली आहे. त्यानुसार सदर कामास सु-सुधारित (द्वितीय) प्रशासकीय मान्यता देण्याच्या अनुषंगाने नियोजन व वित्त विभागाच्या सहमतीसह व्यय अग्रक्रम समितीस प्रस्ताव सादर करण्यात आला होता.
संदर्भ क्र.८ अन्वये चंद्रपूर जिल्हयातील विसापूर, ता. बल्लारपूर येथे बॉटनिकल गार्डनच्या परिसरात “उपहारगृह (कॅफे-टेरिया)” इमारतीचे बांधकाम करणे” या कामाच्या रु.४५६.९७ लक्ष इतक्या किंमतीच्या सु-सुधारीत (द्वितीय) प्रशासकीय मान्यतेच्या संदर्भात व्यय अग्रक्रम समितीच्या दिनांक १९ सप्टेंबर, २०२२ रोजीच्या बैठकीत मान्यता दिलेली आहे. त्यानुसार अंदाजपत्रकास सु सुधारीत (द्वितीय) प्रशासकीय मान्यता देण्याबाबतची बाब शासनाच्या विचाराधीन होती.
शासन निर्णय : सार्वजनिक बांधकाम विभाग, नियोजन विभाग व वित्त विभागाने दिलेल्या सहमतीस तसेच व्यय अग्रक्रम समितीच्या दिनांक १९.०८.२०२२ रोजीच्या बैठकीत दिलेल्या मान्यतेनुसार, चंद्रपूर जिल्हयातील बल्लारपूर मार्गावर विसापूर ता. बल्लारपूर येथे बॉटनिकल गार्डनच्या परिसरात “उपहारगृह (कॅफे-टेरिया)” इमारतीचे बांधकाम करणे” या कामाच्या रु.४५६.९७ लक्ष इतक्या किंमतीच्या अंदाजपत्रकास (सोबत जोडलेल्या “प्रपत्र-अ” Recap Sheet प्रमाणे) खालील अटींच्या अधीन राहून (वित्तीय मान्यता वगळून) शासनाची सु-सुधारीत (द्वितीय) प्रशासकीय मान्यता प्रदान करण्यात येत आहे.
१. सदर कामाच्या बांधकामाचा खर्च योजनेंतर्गत मंजूर तरतूदीतून उपलब्ध असलेल्या नियतव्ययातून करण्यात यावा.
२. सदर काम रु.४५६.९७ लक्ष इतक्या रक्कमेत पूर्ण होईल तसेच सदर कामास तृतीय सुधारीत प्रशासकीय मान्यता न घेण्याची दक्षता घेण्यात यावी.
३. योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपध्दती अनुसरणे, आवश्यकतेनुसार राज्य तांत्रिक सल्लागार
पृष्ठ ५ पैकी २
# Page 3
शासन निर्णय क्रमांक: संकीर्ण-२०२२/प्र.क्र.१२६/फ-९
समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पूर्तता करणे याची जबाबदारी प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य, नागपूर यांची राहील.
४. सदर सु- सुधारित (द्वितीय) प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही.
अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य, नागपूर यांची राहील.
५. अंदाजपत्रक उपभोक्ता विभागाच्या सक्षम अधिकाऱ्यांकडून साक्षांकित करुन घेण्यात यावे.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/ प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. सार्वजनिक बांधकाम विभागाच्या शासन निर्णय क्रमांक:बीडीजी-२०१७/प्र.क्र.६०/इमारती २, दिनांक ०७.०७.२०१७ अन्वये कार्यवाही करण्यात यावी.
८. काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
९. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक दरपत्रके मंजूर करुनच काम हाती घ्यावे.
१०. सदरहू कामे करतांना वन (संवर्धन) अधिनियम, १९८० अंतर्गत तरतूद तसेच प्रचलित कायदे / नियम संदर्भाधिन तरतूदींचा भंग होणार नाही. तसेच कोणतीही अनियमितता होणार नाही याची दक्षता घ्यावी.
सदर कामासाठी येणारा खर्च मागणी क्रमांक-सी-०७ प्रधान शिर्ष- २४०६, वनिकरण व वन्यजीवन, पंचवार्षिक योजनांतर्गत, राज्य योजनांतर्गत योजना (०२) (०६) इको टुरिझम (राज्य) (२४०६-२२९५) या लेखाशिर्षा अंतर्गत ५० - इतर खर्च उपशिर्षात उपलब्ध असलेल्या अनुदानातून भागविण्यात यावा.
सदर शासन निर्णय सार्वजनिक बांधकाम विभागाच्या अनौपचारिक संदर्भ क्र.११-ब/इमा-३, दिनांक २९.०७.२०२२, नियोजन विभागाच्या अनौपचारिक संदर्भ क्र.२५२/का-१४७५, दिनांक २६.०८.२०२२ व वित्त विभागाच्या अनौपचारिक संदर्भ क्र.२४५/व्यय - १०, दिनांक १५.०९.२०२२ अन्वये प्राप्त सहमतीने तसेच वित्त विभागाच्या शासन निर्णय क्र. विअप-२०१३/प्र.क्र.३०/२०१३/ विनियम, भाग-२,दि. १७.०४.२०१५ वित्तीय अधिकार नियम पुस्तिका, १९७८ मधील भाग- पहिला, उपविभाग-पाच नुसार महाराष्ट्र सार्वजनिक बांधकाम नियम पुस्तिका अंतर्गत प्रदान करण्यात आलेले वित्तीय अधिकार, अ.क्र. ९, परिच्छेद क्र. १३४ नुसार विभागास असलेल्या वित्तीय अधिकारानुसार व व्यय अग्रक्रम समितीच्या मान्यतेने निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः संकीर्ण-२०२२/प्र.क्र.१२६/फ-९
# Page 5