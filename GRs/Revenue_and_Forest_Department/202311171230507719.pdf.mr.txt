# Page 1
मौजे येरवडा, ता.पुणे शहर, जि. पुणे येथील स.नं. १९१अ / २अ / १ यासी सि.स.नं.२२०५ पै. मधील ९३९७.२ चौ.मी. क्षेत्र, सि.स.नं. २२११ मधील ६७ चौ.मी. क्षेत्र, सि.स.नं.२२०७ मधील ११९ चौ.मी. क्षेत्र व सि.स.नं. २२०६ मधील ३१६.८ चौ.मी. क्षेत्र असे एकूण ९९००.०० चौ.मी. क्षेत्र मध्यवर्ती इमारत २ चे बांधकाम करण्याकरीता कार्यकारी अभियंता, सार्वजनिक बांधकाम विभाग यांना प्रदान करण्याबाबत..
महाराष्ट्र शासन
महसूल व वन विभाग
शासन ज्ञापन क्र.जमीन ३४२२/प्र.क्र.१५६/ज-५
मंत्रालय, हुतात्मा राजगुरु चौक,
मादाम कामा मार्ग, मुंबई-४०००३२.
दि.१६/११/२०२३
वाचा : १. विभागीय आयुक्त, पुणे यांचे पत्र क्र. मह/२/जमीन-पुणे/एसआर/३३ / २०२२, दि.१३/०५/२०२२.
२. महाराष्ट्र जमीन महसूल संहिता, १९६६ मधील कलम-४०.
३. महाराष्ट्र जमीन महसूल (सरकारी जमिनीची विल्हेवाट लावणे) नियम, १९७१ मधील नियम ५, ६, ८, व ५०.
प्रस्तावना: मौजे येरवडा, ता. पुणे शहर, जि. पुणे येथील स.नं.१९१अ/२अ/१ यासी सि.स.नं.२२०५ पै.
मधील ९३९७.२ चौ.मी. क्षेत्र, सि.स.नं. २२११ मधील ६७ चौ.मी. क्षेत्र, सि.स.नं.२२०७ मधील ११९ चौ.मी.क्षेत्र व सि.स.नं. २२०६ मधील ३१६.८ चौ.मी. क्षेत्र असे एकूण ९९००.०० चौ.मी. क्षेत्र मध्यवर्ती इमारत २ चे बांधकाम करण्याकरीता मिळणेबाबत कार्यकारी अभियंता, सार्वजनिक बांधकाम विभाग यांनी केलेल्या विनंतीस अनुसरुन विभागीय आयुक्त, पुणे विभाग, पुणे यांनी संदर्भाधीन क्र. ०१ वरील पत्रान्वये सादर केलेला प्रस्ताव शासनाच्या विचाराधीन होता.
शासन ज्ञापन: मौजे येरवडा, ता. पुणे शहर, जि. पुणे येथील स.नं.१९१अ/२अ/१ यासी सि.स.नं.२२०५ पै.
मधील ९३९७.२ चौ.मी. क्षेत्र, सि.स.नं. २२११ मधील ६७ चौ.मी. क्षेत्र, सि.स.नं.२२०७ मधील ११९ चौ.मी.
क्षेत्र व सि.स.नं. २२०६ मधील ३१६.८ चौ.मी. क्षेत्र असे एकूण ९९००.०० चौ.मी. क्षेत्र “मध्यवर्ती इमारत २ चे बांधकाम करणे " या सार्वजनिक प्रयोजन / सुविधा यासाठी महाराष्ट्र जमीन महसूल संहिता १९६६ मधील कलम ४० आणि महाराष्ट्र जमीन महसूल (सरकारी जमीनीची विल्हेवाट लावणे) नियम, १९७१ मधील नियम ५, ६, ८ व ५० मधील तरतूदीनुसार कार्यकारी अभियंता, सार्वजनिक बांधकाम विभाग, पुणे यांना भोगवटामुल्यरहीत पध्दतीने व महसूलमुक्त किंमतीने कब्जेहक्काने पुढील अटी व शर्तीच्या अधीन राहून व जिल्हाधिकारी, पुणे यांना आवश्यक वाटतील अशा अटी व शर्तीवर प्रदान करण्यास शासन मान्यता देण्यात येत आहे.
# Page 2
शासन ज्ञापन क्रमांकः जमीन ३४२२/प्र.क्र.१५६/ज-५
अटी व शर्ती : १) विषयांकीत क्षेत्र कार्यकारी अभियंता, सार्वजनिक बांधकाम विभाग, पुणे हे भोगवटादार वर्ग २ म्हणून धारण करतील.
२) शासनाच्या महसूल व वन विभागाच्या पूर्व परवानगीशिवाय सदर जमीन किंवा तिचा कोणताही भाग किंवा तिच्यातील कोणतेही हितसंबंध विक्री / देणगी देऊन/अदला बदल करुन/गहाण ठेऊन/पट्टयाने देऊन/खाजगी-सार्वजनिक सहभाग तत्वावर किंवा बाह्य यंत्रणाद्वारे किंवा अन्य कोणत्याही प्रकारे हस्तांतरीत करता येणार नाही.
३) सदर जमिनीवर अथवा त्याच्या कोणत्याही भागावर अन्य व्यक्ती/संस्था/ कंपनी इत्यादींचे कोणत्याही प्रकारचे हक्क निर्माण होतील अशा प्रकारे कोणताही आर्थिक व्यवहार करता येणार नाही तसेच शासनाच्या महसूल व वन विभागाच्या पूर्वमान्यतेशिवाय सदर जमिनीचे पोट विभाजन करता येणार नाही.
४) कार्यकारी अभियंता, सार्वजनिक बांधकाम विभाग, पुणे हे सदर शासकीय जमिनीचा वापर केवळ मंजूर प्रयोजनासाठी (मध्यवर्ती इमारत २ बांधकाम) करतील. अन्य कोणत्याही प्रयोजनासाठी सदर जमिनीचा अथवा त्याच्या कोणत्याही भागाचा तात्पुरता अथवा कायमस्वरुपी वापर करावयाचा झाल्यास त्यासाठी शासनाच्या महसूल व वन विभागाची पूर्वमान्यता आवश्यक राहील.
५) सदर जमिनीचा ताबा मिळाल्यापासून ३ वर्षांच्या आत मंजूर प्रयोजनासाठी वापर सुरु करणे बंधनकारक राहील.
६) विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास नियंत्रण नियमावलीनुसार विकास होणे बंधनकारक राहील. तसेच या व्यतिरिक्त अन्य संबंधित विभाग/शासकीय यंत्रणा यांची मान्यता / पूर्वपरवानगी/ना-हरकत घेणे देखील बंधनकारक राहील.
७) सदर जागेची शासकीय मोजणी व डिमार्केशन प्रतिग्रहिता विभागाने संबंधित उपअधिक्षक, भूमी अभिलेख यांच्याकडून करून घेऊन त्यानंतर जागेचा प्रत्यक्ष ताबा देणे बंधनकारक राहील.
८) सदर जागेवरील नियोजित प्रयोजनामुळे लगतच्या खातेदारांना कोणत्याही प्रकारचा त्रास होणार नाही तसेच त्यांच्या वैध वहिवाटीस बाधा येणार नाही याची दक्षता घेण्यात यावी.
९) शासकीय जमीन मंजुरी संदर्भातील इतर नियमित अटी व शर्ती लागू राहतील.
१०)जिल्हाधिकारी, पुणे यांना स्थिती-कालानुरूप आवश्यक वाटतील अशा अन्य अटी व शर्ती विहित करण्याची मुभा राहील.
११) वरील अटी/शर्तीपैकी कोणत्याही अटी/शर्तीचा भंग झाल्यास शर्तभंगाबाबत सदर जमीन शासन जमा करण्याचा अधिकार शासनास राहील.
सदर शासन ज्ञापन उदयोग, ऊर्जा व कामगार विभागाच्या अनौपचारिक संदर्भ क्र. ०२/२०२३, दि. २३/०६/२०२३ अन्वये व नियोजन विभागाच्या अनौपचारिक संदर्भ क्र. २७४२/२०२३, दि.
पृष्ठ ३ पैकी २
# Page 3
शासन ज्ञापन क्रमांक: जमीन ३४२२/प्र.क्र.१५६/ज-५
१०/०७/२०२३ व वित्त विभागाच्या अनौपचारिक संदर्भ क्र. २४५५/२०२३, दि. २२/०८/२०२३ अन्वये दिलेल्या सहमतीस अनुसरून निर्गमित करण्यात येत आहे.