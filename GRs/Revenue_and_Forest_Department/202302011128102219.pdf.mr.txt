# Page 1
बॉटनिकल गार्डन, विसापूर, मध्य चांदा वन विभाग, चंद्रपूर येथील वनपरिक्षेत्र अधिकारी बॉटनिकल गार्डन, विसापूर या पदास आहरण व संवितरण अधिकारी म्हणून घोषित करणे बाबत.
महाराष्ट्र शासन
महसूल व वन विभाग
शासन निर्णय क्रमांक : एफडीएम २०२२/प्र.क्र.९३/फ-२
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२,
दिनांक :- ३१ जानेवारी, २०२३
संदर्भ :- १) वित्त विभाग, शासन निर्णय, क्रमांक- मकोनि-१०००/प्र.क्र.४४/०५/कोषा-प्र-५, दि.०४.०१.२००६.
२) वित्त विभाग, शासन परिपत्रक क्रमांक- संकिर्ण-१००९/प्र.क्र.२६ / कोषा प्र-५, दि.२४.०६.२००९.
३) महसूल व वन विभाग, शासन निर्णय क्रमांक- एफएसटी-०८/२२/प्र.क्र.१७५/फ-४, दि.१८.०८.२०२२.
४) प्रधान मुख्य वनसंरक्षक (अर्थसंकल्प नियोजन व विकास), नागपूर यांच्या कार्यालयाचे पत्र क्र.कक्ष-२(१)/असं/प्र.क्र.०७/१३०/२०२२-२३, दि.२३.०८.२०२२.
प्रस्तावना – शासनाच्या वन विभागाच्या क्षेत्रिय कार्यालयातील कर्मचाऱ्यांची वेतन व भत्त्यांची देयके फेब्रुवारी-२००६ पासून इतर विभागाच्या कर्मचाऱ्यांप्रमाणेच कोषागारातून पारित करण्याबाबतचा निर्णय वित्त विभागाच्या संदर्भ क्र. १ येथील दि.०४.०१.२००६ च्या शासन निर्णयान्वये घेण्यात आला आहे. यानुसार महाराष्ट्र कोषागार नियम १९६८ खंड-१ मधील नियम १३ नुसार व नियम १५(३) नुसार विभागातील आहरण व संवितरण अधिकाऱ्यांची यादी महालेखापाल कार्यालयाकडे पाठविण्यात येते. यानुसार वेळोवेळी निर्गमित केलेल्या शासन निर्णयानुसार विभागातील आहरण व संवितरण अधिकाऱ्यांच्या याद्या प्रसिध्द करण्यात आल्या आहेत.
संदर्भ क्र. ३ येथील महसूल व वन विभागाच्या दि.१८.०८.२०२२ रोजीच्या शासन निर्णयान्वये चंद्रपूर वनवृत्तांतर्गत चंद्रपूर वन विभागातील मध्यवर्ती काष्ठ भांडार, चिचपल्ली या कार्यालयातील वनपरिक्षेत्र अधिकारी हे पद बॉटनिकल गार्डन, विसापूर मध्य चांदा वन विभाग, चंद्रपूर या कार्यालयाकरिता वर्ग करण्यात आले आहे.
त्या अनुषंगाने प्रधान मुख्य वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ क्र.४ येथील पत्रान्वये वनपरिक्षेत्र अधिकारी बॉटनिकल गार्डन, विसापूर या पदास आहरण व संवितरण अधिकारी म्हणून घोषित करण्याबाबतचा प्रस्ताव शासनास सादर केला आहे. त्या अनुषंगाने सदरहू पदास "आहरण व संवितरण अधिकारी" म्हणून घोषित करण्याची बाब शासनाच्या विचाराधीन होती.
शासन निर्णय : प्रधान मुख्य वनसंरक्षक (अर्थसंकल्प नियोजन व विकास), नागपूर यांच्या संदर्भ क्र.४ येथील पत्रान्वये तसेच वित्त विभागाच्या संदर्भ क्र.१ यथील दि.०४.०१.२००६ रोजीच्या शासन निर्णयानूसार बॉटनिकल गार्डन, विसापूर, मध्य चांदा वन विभाग, चंद्रपूर येथील वनपरिक्षेत्र अधिकारी बॉटनिकल गार्डन, विसापूर या पदास त्यांच्या अधिपत्याखालील क्षेत्रिय कर्मचाऱ्यांचे वेतन व भत्त्याची देयके पारित करण्यासाठी आहरण व संवितरण अधिकारी म्हणून घोषित करण्यात येत आहे
# Page 2
शासन निर्णय क्रमांक: एफडीएम २०२२/प्र.क्र.९३/फ-२
-----------------------------------------------------------------------------------------------------------------------------------------------
| अ. क्र. | वनवृत्ताचे नाव | आहरण व संवितरण अधिकारी घोषित करावयाचे पदनाम | मुख्यालय  |  ठिकाण | जवळचे उपकोषागार कार्यालय व सांकेतांक क्र. |
| १ | मुख्य वनसंरक्षक (प्रा.), चंद्रपूर | वनपरिक्षेत्र अधिकारी, बॉटनिकल गार्डन विसापूर | विसापूर | उपकोषागार अधिकारी, बलारशाह (सांकेतांक क्रमांक- ४८१३) |
-----------------------------------------------------------------------------------------------------------------------------------------------
तथापि, आहरण व संवितरण अधिकारी सांकेतांक क्रमांक प्राप्त करुन घेण्यासाठी संबंधित क्षेत्रिय कार्यालयाने वित्त विभागाच्या संदर्भ क्र.२ येथील दि.२४.०६.२००९ रोजीच्या शासन परिपत्रकात नमूद केलेल्या कार्यवाहीचा अवलंब करावा.
सदर शासन निर्णय वित्त विभागाच्या अनौ.सं.क्र.७/२०२३ / को.प्र.५, दि. १२.०१.२०२३ नुसार वित्त विभागाच्या सहमतीने निर्गमित करण्यात येत आहे.