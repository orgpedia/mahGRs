# Page 1
वन विभागातील गट-ब (अराजपत्रित), गट-क व
गट-ड संवर्गातील सरळसेवा भरती प्रक्रियेच्या
अनुषंगाने सुधारित कार्यपध्दती व मार्गदर्शक
सूचना.
महाराष्ट्र शासन
महसूल व वन विभाग
शासन निर्णय क्रमांक:-एफएसटी-०६/२२/प्र.क्र.१२८/फ-४
मंत्रालय, मुंबई - ४०० ०३२
दिनांक:- १६ डिसेंबर, २०२५
संदर्भ:-
१)महसूल व वन विभाग, शासन पत्र क्र.एफएसटी-०६/२२/प्र.क्र.१२८/फ-४, दि.२७.१२.२०२२.
२)अपर प्रधान मुख्य वनसंरक्षक (प्र.दु.सं.), म. रा. नागपूर यांचे पत्र क्र.कक्ष-१० (२)/ आस्था/ एक/
प्र.क्र.११६ (२४-२५)/६९, दि.१३.०६.२०२५.
प्रस्तावना:-
संदर्भाधीन शासन निर्णयान्वये वन विभागातील गट-क व गट-ड संवर्गातील पदांच्या भरतीसाठी
जिल्हास्तरीय निवड समिती, प्रादेशिक निवड समिती व राज्यस्तरीय समिती गठित करून त्यानुषंगाने सुधारित
कार्यपध्दती व मार्गदर्शक सूचना विहित करण्यात आलेल्या आहेत. त्यानुसार सदर पदे भरण्यासाठी जिल्हा
निवड समिती, प्रादेशिक निवड समिती व राज्यस्तरीय निवड गठित करण्यात आलेली आहे. गट-क संवर्गातील
गृह प्रमुख, माहूत, लाँच चालक, रक चालक, कवायत शिक्षक, ग्रंथालय परिचर व पशु परिचर आणि गट-ड
संवर्गातील शिपाई, चेनमॅन, चारा कापणारा, खलाशी, नौका तांडेल, मॉश्क लश्कर, तांडेल, पहारेकरी,
देखभाल सेवक व सहाय्यक स्वयंपाकी ही पदे जिल्हा निवड समितीमार्फत भरण्यात येतील अशी तरतूद
करण्यात आली आहे. जिल्हा निवड समितीच्या कक्षेतील पदभरतीचा आढावा घेतला असता, अद्याप
पदभरतीची कार्यवाही करण्यात आलेली नाही. त्यामुळे जिल्हा निवड समितीच्या कक्षेतील पदे प्रादेशिक निवड
समितीच्या कक्षेत आणून सदर पदांची भरती विभागामार्फत करण्यासाठी दि.२७.१२.२०२२ रोजीच्या शासन
निर्णयात सुधारणा करण्याची अपर प्रधान मुख्य वनसंरक्षक (प्र.दु.सं.), म. रा. नागपूर यांनी संदर्भाधीन क्र.२
येथील दि.१३.०६.२०२५ च्या पत्रान्वये विनंती केली आहे. वरील वस्तुस्थिती विचारात घेऊन वन विभागातील
गट-क व गट-ड मधील जिल्हा निवड समितीच्या कक्षेतील पदे प्रादेशिक निवड समितीच्या कक्षेत आणण्याची
बाब शासनाच्या विचाराधीन होती.
शासन निर्णय:-
वन विभागातील जिल्हा निवड समितीच्या कक्षेतील गट-क संवर्गातील गृह प्रमुख, माहूत, लाँच
चालक, रक चालक, कवायत शिक्षक, ग्रंथालय परिचर व पशु परिचर आणि गट-ड संवर्गातील शिपाई,
चेनमॅन, चारा कापणारा, खलाशी, नौका तांडेल, मॉश्क लश्कर, तांडेल, पहारेकरी, देखभाल सेवक व
सहाय्यक स्वयंपाकी ही पदे दि.२७.१२.२०२२ च्या शासन निर्णयान्वये गठित केलेल्या प्रादेशिक निवड
समितीच्या कक्षेत आणण्यात येत आहेत.
# Page 2
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3