# Page 1
दिव्यांग व्यक्ती हक्क अधिनियम, २०१६ नुसार महसूल व वन विभागाच्या अखत्यारीतील भूमि अभिलेख विभागातील गट-अ ते गट-ड या संवर्गातील पदे दिव्यांगासाठी सुनिश्चित करण्याबाबत.
महाराष्ट्र शासन
महसूल व वन विभाग
शासन निर्णय क्र. आस्था-२०२०/प्र.क्र.१५८/ई-६
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक:- २९ जुन, २०२१
वाचा :- १) दिव्यांग व्यक्ती हक्क अधिनिमय, २०१६ २) केंद्र शासनाच्या सामाजिक न्याय व अधिकारिता मंत्रालय, नवी दिल्ली यांचे दि.०४.०१.२०२१ ची अधिसुचना ३) शासन परिपत्रक, सामाजिक न्याय व विशेष सहाय्य विभाग क्र.दिव्यांग २०१९/प्र.क्र.२५१/दि.क.२, दि.१२.११.२०२० ४) शासन निर्णय, सामाजिक न्याय व विशेष सहाय्य विभाग क्र. दिव्यांग २०१९/प्र.क्र.२५१/दि.क.२, दि.०२.०२.२०२१
प्रस्तावना :
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने दि.०४.०१.२०२१ च्या अधिसुचनेन्वये दिव्यांगासाठी सुनिश्चित केलेल्या पदांची यादी केंद्र शासनाच्या संकेतस्थळावर प्रसिध्द केलेली आहे. केंद्र शासनाच्या अधिसूचनेनुसार (केंद्र शासनाच्या धर्तीवर) राज्य शासनाच्या आस्थापनेवरील दिव्यांगासाठीची पदे सुनिश्चित करण्याबाबतच्या सूचना शासन निर्णय, सामाजिक न्याय व विशेष सहाय्य विभाग, दि.०२.०२.२०२१ अन्वये दिलेल्या आहेत. या सूचना विचारात महसूल व वन विभागाच्या अखत्यारीतील भूमि अभिलेख विभागाच्या आस्थापनेवरील गट अ ते गट-ड या संवर्गातील पदांकरीता दिव्यांगासाठी पदे सुनिश्चित करण्याची बाब शासनाच्या विचाराधीन होती.
शासन निर्णय:
दिव्यांग व्यक्ती हक्क अधिनियम, २०१६; केंद्र शासनाची दि.०४.०१.२०२१ रोजीची अधिसूचना आणि शासन निर्णय, सामाजिक न्याय व विशेष सहाय्य विभागाने, दि.०२.०२.२०२१ अन्वये दिलेल्या सूचना विचारात घेवून महसूल व वन विभागाच्या अखत्यारीतील भूमि अभिलेख विभागातील गट-अ ते गट-ड संवर्गातील पदांकरीता दिव्यांगासाठीची पदे सुनिश्चित करण्यासाठीचा प्रस्ताव तज्ञ समितीसमोर सादर करण्यात आला होता. त्यावर तज्ञ समितीने केलेल्या शिफारशीनुसार सोबतच्या सहपत्रामध्ये दर्शविल्याप्रमाणे दिव्यांगासाठीची पदे सुनिश्चित करण्यात येत आहेत.
२. सदर शासन निर्णय, सामाजिक न्याय व विशेष सहाय्य विभागाच्या दि.२३.०६.२०२१ रोजीच्या पत्रान्वये दिलेल्या सूचनेनुसार निर्गमित करण्यात येत आहे.
# Page 2
शासन निर्णय क्रमांकः आस्था-२०२०/प्र.क्र.१५८/ई-६
# Page 3
# Page 4
# Page 5