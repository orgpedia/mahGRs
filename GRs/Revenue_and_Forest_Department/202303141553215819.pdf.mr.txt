# Page 1
महसूल विभागाच्या विविध कार्यालयांच्या आस्थापनांवरील आकृतीबंधाबाहेरील एकूण ७२२ अस्थायी पदांना दिनांक ०१/०३/२०२३ ते दिनांक ३१/०८/२०२३ पर्यंत मुदतवाढ देण्याबाबत.
महाराष्ट्र शासन
महसूल व वन विभाग
शासन निर्णय क्रमांकः इएसटी-२०२२/प्र.क्र.५१/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: १३ मार्च, २०२३.
संदर्भ: १) महसूल व वन विभाग, शासन निर्णय, क्र. संकीर्ण १००२/प्र.क्र.६६(भाग-२)/ ई-८, दि.२०/०३/२००६.
२) महसूल व वन विभाग, शासन निर्णय, क्र.प्राफेब २०१०/प्र.क्र.२६/पुनर्बांधणी-३/म-१०, दि.३०/०७/२०१३ ३) महसूल व वन विभाग, शासन निर्णय, क्र.उविका-२०१६/प्र.क्र.१५/म-१०,दि.३०/०४/२०१६ (तीन शासन निर्णय) ४) महसूल व वन विभाग, शासन निर्णय, क्र. ईएसटी-२०१७/प्र.क्र.३१/ई-८,दि.२६/०४/२०१७.
५) वित्त विभाग,शासन निर्णय, क्र.पदनि-२०१६/प्र.क्र.८/१६/आ.पु.क.,दि.१८/०८/२०२२ ६) महसूल व वन विभाग, शासन निर्णय, क्र. ईएसटी-२०२२/प्र.क्र.५१/ई-८, दि.०३/१०/२०२२.
७) वित्त विभाग,शासन निर्णय, क्र.पदनि-२०१६/प्र.क्र.८/१६/आ.पु.क.,दि.०८/०२/२०२३
प्रस्तावना:
विभागीय आयुक्त कोकण विभाग, पुणे विभाग, नाशिक विभाग, अमरावती विभाग, औरंगाबाद विभाग, नागपूर विभाग व त्यांच्या अधिपत्याखालील विविध क्षेत्रिय कार्यालयांच्या आस्थापनेवरील आकृतीबंधाबाहेरील ७२२ अस्थायी पदांना संदर्भाधीन वित्त विभाग, शासन निर्णय क्रमांक ७ अन्वये प्रशासकीय विभागांना प्रदान करण्यात आलेल्या अधिकारास अनुसरुन मुदतवाढ देण्याची बाब शासनाच्या विचाराधीन होती.
शासन निर्णय: विभागीय आयुक्त कोकण विभाग, पुणे विभाग, नाशिक विभाग, अमरावती विभाग, औरंगाबाद विभाग, नागपूर विभाग व त्यांच्या अधिपत्याखालील विविध क्षेत्रिय कार्यालयांच्या आस्थापनेवरील आकृतीबंधाबाहेरील संदर्भाधीन क्र.०४ येथील शासन निर्णयासोबत जोडलेल्या विवरणपत्रामधील ७२२ अस्थायी पदांना दिनांक ०१/०३/२०२३ ते दिनांक ३१/०८/२०२३ या कालावधीसाठी वित्त विभागाच्या संदर्भाधीन दिनांक ०८/०२/२०२३ रोजीच्या शासन निर्णयातील अटींच्या अधीन राहून मुदतवाढ देण्यात येत आहे.
२. सदर अस्थायी पदांवर होणारा खर्च संदर्भाधीन क्र.०४ येथील शासन निर्णयासोबतच्या संबंधित विवरणपत्रातील रकाना- क्र. ०५ मध्ये दर्शविलेल्या लेखाशिर्षाखालील सन २०२३-२४ साठी मंजूर झालेल्या अर्थसंकल्पिय अनुदानातून भागविण्यात यावा.
३. वित्त विभागाच्या संदर्भाधीन दिनांक ०८/०२/२०२३ च्या शासन निर्णयात दरम्यानच्या काळात सुधारीत आकृतीबंधास उच्चस्तरीय सचिव समितीची मान्यता घेणे आवश्यक असल्याचे तसेच यानंतर सुधारीत आकृतीबंध निश्चित करण्याकरीता कालावधी वाढवून देण्यात येणार नाही, याची सर्व विभागांनी नोंद घेण्याबाबत वित्त विभागाने निर्देशित केले आहे.
# Page 2
शासन निर्णय क्रमांकः इएसटी-२०२२/प्र.क्र.५१/ई-८
४. सदर शासन निर्णय, वित्त विभाग, क्र. पदनि-२०१६/प्र.क्र.८/१६/आ.पु.क.,दि.०८/०२/२०२३ अन्वये प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे.