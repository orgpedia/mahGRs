# Page 1
औरंगाबाद विभागातील भूसंपादन आस्थापनेवरील अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढ देण्याबाबत.
महाराष्ट्र शासन
महसूल व वन विभाग
शासन निर्णय क्र. पमुवा-२०२२/प्र.क्र.४७/अ-२
मंत्रालय, मुंबई - ४०० ०३२.
दिनांक : १०.०४.२०२३
वाचा :- १) वित्त विभागाचा शा.नि.क्र. पदनि-२०१६/प्र.क्र.०८/१६/आ.पु.क., दि. ०८.०२.२०२३
२) विभागीय आयुक्त, औंरगाबाद यांचे पत्र क्र. २०२२/भुसंपादन/कक्ष- १/कावि-१, दि. ०६.०४.२०२३
शासन निर्णय :
औरंगाबाद विभागातील भूसंपादन आस्थापनेवरील ९४ अस्थायी पदांना दिनांक ०१.०९.२०२२ ते २८.०२.२०२३ पर्यंत मंजूरी देण्यात आली होती. औरंगाबाद विभागातील भूसंपादन आस्थापनेवरील ९४ अस्थायी पदांची आवश्यकता असल्याने सदर अस्थायी पदांना दि.०१.०३.२०२३ ते दि.
३१.०८.२०२३ पर्यंत मुदतवाढ देण्यास विभागीय आयुक्त, औरंगाबाद कार्यालयाच्या संदर्भ क्र.२ च्या पत्रान्वये विनंती केली आहे.
२. वित्त विभागाने संदर्भ क्र.१ च्या आदेशानुसार अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढीचे अधिकार प्रशासकीय विभागांना दिले आहेत. सदर शासन निर्णयानुसार आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या ‘जोडपत्र अ' मध्ये नमूद ९४ अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत मुदत वाढीस मंजुरी देण्यात येत आहे.
१) अतिरिक्त ठरविण्यात आलेल्या पदांवरील कर्मचा-यांना विभागांतर्गत रिक्त पदावर सामावून घेण्यात आले आहे अथवा वित्त विभागातील अतिरिक्त संवर्ग कक्षाकडे वर्ग करण्यात आले आहे.
२) उक्त ९४ अस्थायी पदांपैकी कोणतेही पद ६ महिन्यांपेक्षा अधिक कालावधीसाठी रिक्त नाही व सदर पदांचा अस्थायी पदांच्या आढाव्यामध्ये समावेश आहे.
३) सदर अस्थायी पदांच्या वेतनाचा खर्च मंजूर अनुदानातून भागविण्यात यावा.
४) ही सर्व पदे त्या विभागाच्या स्थायी संवर्गात तात्पुरती म्हणून समजण्यात यावीत .
५) सदर पदे शासनाच्या वेळोवेळी काढण्यात आलेल्या आदेशाप्रमाणे महागाई भत्ता व इतर पूरक भत्ते मिळण्यास पात्र राहतील.
# Page 2
शासन निर्णय क्रमांकः पमुवा-२०२२/प्र.क्र.४७/अ-२
३. याबाबत होणारा खर्च “मागणी क्र. सी-१/२०२९/जमीन महसूल -००१-संचालन व प्रशासन पंचवार्षिक योजनांतर्गत योजना - राज्य योजनांतर्गत योजना (०२) भूमी संपादन आस्थापना योजनांतर्गत (०२), (०५) आयुक्त, औरंगाबाद वेतने (२०२९ ०२४२०१) आणि योजनेतर पदावरील खर्च, योजनेतर (०१) (०५) आयुक्त, औरंगाबाद - वेतने ( योजनेतर) (२०२९०१२६०१)" या लेखाशीर्षाखाली खर्ची टाकून तो खर्च वित्तीय वर्ष तसेच २०२३-२०२४ च्या मंजूर अनुदानातून भागविण्यात यावा. तसेच याबाबतचा प्रत्यक्ष खर्च वर्षअखेर संबंधित संपादन विभागाकडे (महसूल व वन विभागाखेरीज) वर्ग करण्यात यावा.
४. सदर शासन निर्णय, वित्त विभागाच्या शा. नि. क्रमांक पदनि-२०१६/प्र.क्र.८/१६/आ.पु.क., दि.०८.०२.२०२३ नुसार प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.
५. सदर पदांच्या आवश्यकतेबाबत दि.३१.०८.२०२३ पूर्वी आढावा पूर्ण करण्याच्या अधीन राहून सदर मान्यता देण्यात येत आहे.
# Page 3