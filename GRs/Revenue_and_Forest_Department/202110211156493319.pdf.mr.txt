# Page 1
राज्यामध्ये अतिवृष्टीमुळे जमिनीचे होणारे भूस्खलन तसेच दरड कोसळणे याबाबत अभ्यास करुन धोकादायक क्षेत्र निश्चितीकरण्यासाठी मंत्रीमंडळ उपसमिती गठीत करण्याबाबत
महाराष्ट्र शासन
महसूल व वन विभाग
( आपत्ती व्यवस्थापन, मदत व पुनर्वसन )
शासन निर्णय क्र. आव्यप्र-२०२१/प्र.क्र.२०९ / आव्यप्र - १
मंत्रालय, मुंबई – ४०० ०३२.
दि. २१ ऑक्टोबर, २०२१
प्रस्तावना : महाराष्ट्र राज्यामध्ये उद्भवणाऱ्या आपत्तीपैकी 'दरड कोसळणे' व 'भूस्खलन होणे' या भीषण आपत्ती असून राज्यामध्ये झालेल्या या दुर्घटनेत वित्त व प्राणहानी मोठ्या प्रमाणात होत आहे. सदर आपत्ती उद्भवण्याची संभाव्यता अभ्यास करण्यासाठी, तज्ञ समिती व विविध प्राधिकरणांच्या सहकार्याने संभाव्य आपत्ती क्षेत्र निश्चित करण्यासंदर्भात मंत्रीमंडळ उपसमिती गठीत करण्याची बाब शासनाच्या विचाराधीन होती.
शासन निर्णय : महाराष्ट्र राज्यामध्ये 'दरड कोसळणे' व 'भूस्खलन होणे' अशा प्रकारच्या आपत्तीसंदर्भात प्रतिबंधात्मक उपाययोजना म्हणून संभाव्य धोकादायक ठिकाणाची क्षेत्रनिश्चिती करण्याकरीता खालीलप्रमाणे मंत्रीमंडळ उपसमिती गठीत करण्यास शासन मान्यता देण्यात येत आहे.
१ मा. मंत्री, आपत्ती व्यवस्थापन, मदत व पुनर्वसन अध्यक्ष २ मा. मंत्री, सार्वजनिक बांधकाम (सार्वजनिक उपक्रम वगळून) सदस्य ३ मा. मंत्री, ग्रामविकास सदस्य ४ मा. मंत्री, पाणी पुरवठा व स्वच्छता सदस्य ५ मा. मंत्री, पर्यावरण सदस्य प्रधान सचिव (आपत्ती व्यवस्थापन, मदत व पुनर्वसन) हे मंत्रीमंडळ उपसमितीचे सचिव असतील.
# Page 2