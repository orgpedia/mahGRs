# Page 1
महाराष्ट्र शासन
क्रमांक:- गौखनि-३२/१११८/प्र.क्र.४३७/ख-१, महसूल व वन विभाग, हुतात्मा राजगुरू चौक, मादाम कामा मार्ग, मुंबई-४०० ०३२, दिनांक :- २५ ऑगस्ट, २०२२.
विषय:- गौण खनिज- नंदूरबार
सन २०१४-२०१५ करीता मौजे कोपर्ली, ता.जि., नंदूरबार या वाळूगटातून उत्खनन न करता आलेल्या वाळूच्या प्रमाणशीर रक्कमेवरील व्याज अदा करणेबाबत.
मे. पुष्पचंद्र रेती कॉन्ट्रॅक्टर तर्फे श्री. किरण चंद्रकांत मैड
शासन ज्ञापन: या विभागाचे समक्रमांकाचे दि. ०३ नोव्हेंबर, २०२० रोजीच्या शासन ज्ञापनास अनुलक्षून असे कळविण्यात येते की, सन २०१४-२०१५ करीता मौजे कोपर्ली, ता. जि., नंदूरबार हा वाळूगट ११,३०७ ब्रास वाळू परिमाणाकरीता मे.पुष्पचंद्र रेती कॉन्ट्रॅक्टर, नाशिक तर्फे श्री.किरण चंद्रकांत मैड यांना रक्कम रु.९७,६०,७७७/- इतक्या सर्वोच्च बोलीने मंजूर करण्यात आला. तथापि, तापी बचाव शेतकरी सहकारी समिती, कोपर्ली यांनी तत्कालीन मा. मंत्री (महसूल) यांच्या दि.८/१२/२०१५ रोजीच्या आदेशाविरुध्द मा.मुंबई उच्च न्यायालय, खंडपीठ औरंगाबाद येथे जनहित याचिका क्र.११/२०१६ दाखल केली. मा. न्यायालयाने सदर याचिकेमध्ये दि.२१/०१/२०१६ रोजीच्या आदेशान्वये वाळूगटातून वाळू उत्खननास स्थगिती दिली. लिलावधारक यांनी मा.मुंबई उच्च न्यायालय, खंडपीठ औरंगाबाद येथे रिट याचिका क्र.२२२५/२०१७ दाखल केली. सदर याचिकेमध्ये मा.न्यायालयाने दि.१६/०२/२०१७ रोजीच्या आदेशान्वये अर्जदार यांची विनंती त्वरीत निर्णीत करण्याचे आदेश पारीत केले. सदर आदेशाच्या अनुषंगाने शासनाने दि.०१/०६/२०१७ रोजीच्या पत्रान्वये लिलावधारक श्री. मैड यांची उर्वरित वाळू उत्खनन करण्याची विनंती अमान्य केली. सदर आदेशाच्या अनुषंगाने लिलावधारक यांनी तत्कालीन मा.मंत्री (महसूल) यांच्याकडे अपील दाखल केले असता, तत्कालीन मा.मंत्री (महसूल) यांनी दि.०५/०९/२०१९ रोजीच्या आदेशान्वये उत्खनन केलेले ३२२१ ब्रास वाळू साठा विचारात घेऊन उर्वरित परिमाणापोटी प्रमाणशीर परताव्याची रक्कम परिगणीत करुन परतावा देण्याचे आदेश पारीत केलेत.
०२. सदर आदेशाच्या अनुषंगाने या विभागाच्या दि. ३/११/२०२० रोजी शासन ज्ञापनान्वये मौजे कोपर्ली, ता. जि. नंदूरबार या वाळूगटातून उत्खनन न करता आलेल्या वाळूची प्रमाणशीर रक्कम रु.६९,८०,२३९/- (रुपये एकोणसत्तर लाख ऐंशी हजार दोनशे एकोणचाळीस फक्त) इतकी रक्कम लिलावधारक श्री. मैड यांना अदा करण्यात आली आहे. लिलावधारक श्री. मैड यांनी मा. मुंबई उच्च न्यायालय, खंडपीठ औरंगाबाद येथे रिट याचिका क्र.४५७८/२०२१ दाखल करुन सदर याचिकेत त्यांना अदा करण्यात आलेल्या रु.६९,८०,२३९/- या रक्कमेवरील व्याज मिळण्याची मागणी केली. रिट याचिका क्र.४५७८/२०२१ मध्ये मा.मुंबई उच्च न्यायालय, खंडपीठ औरंगाबाद यांनी त्यांच्या दि.२६ एप्रिल,२०२२ रोजीच्या आदेशान्वये रु.६८,५१,४००/- या रक्कमेवर दि.०१/०६/२०१७ ते ०१/१२/२०२० या कालावधीचे ६ टक्के दराने दि.३०/०६/२०२२ पर्यंत व्याज देण्याबाबत आदेशीत केले आहे.
# Page 2
शासन ज्ञापन क्रमांकः गौखनि-३२/१११८/प्र.क्र.४३७/ख-१
०३. लिलावधारकाने दाखल केलेल्या रिट याचिका क्र.४५७८/२०२१ मध्ये मा.मुंबई उच्च न्यायालय, खंडपीठ औरंगाबाद यांनी दि. २६ एप्रिल, २०२२ रोजी दिलेल्या आदेशानुसार रक्कम रु.६८,५१,४००/ या रक्कमेवरील (दि.०१/०६/२०१७ ते दि. ०१/१२/२०२०) या कालावधीतील ६ टक्के व्याजाची रक्कम रुपये १४,३८,७९४/- (रुपये चौदा लाख अडतीस हजार सातशे चौऱ्याण्णव फक्त) लिलावधारक मे. पुष्पचंद्र रेती कॉन्ट्रॅक्टर, नाशिक तर्फे श्री. किरण चंद्रकांत मैड यांना अदा करण्यास या शासन ज्ञापनाद्वारे शासनाची मान्यता देण्यात येत आहे.
०४. या बाबीवर होणारा रुपये १४,३८,७९४/- (रुपये चौदा लाख अडतीस हजार सातशे चौऱ्याण्णव फक्त) इतका खर्च सन २०२२-२०२३ या वर्षाकरीता “मागणी क्र.सी-१, "२०५३ जिल्हा प्रशासन” ०९३ जिल्हा आस्थापना, (०१) - सर्वसाधारण आस्थापना, (०१)(०२) आयुक्त नाशिक (अनिवार्य), (२०५३ ००४६) या लेखाशीर्षाअंतर्गत “१३ कार्यालयीन खर्च” या उद्दिष्टाखाली उपलब्ध असलेल्या अंदाजपत्रकीय तरतूदीमधून खर्ची टाकून भागविण्यात यावा.
०५. सदर शासन ज्ञापन, वित्त विभागाच्या अनौपचारिक संदर्भ क्र.१९८/२०२२/व्यय-९, दि.०८/०६/२०२२ अन्वये दिलेल्या सहमतीनुसार निर्गमित करण्यात येत आहे.