# Page 1
कोतवालांना गट-ड (वर्ग-४) मधील पदांवरील नियुक्तीसाठी मौखिक परीक्षा न घेण्याबाबत.....
महाराष्ट्र शासन
महसूल व वन विभाग,
शासन निर्णय क्र. कोतवा-२०२३/प्र.क्र.१५८/ई-१०
मंत्रालय, मुंबई - ४०००३२.
दिनांक :- २२ नोव्हेंबर, २०२३
वाचा:- १) शासन परिपत्रक, महसूल व वन विभाग, क्र.स-३०/४२००/प्र.क्र.६२५/ई-१०, दि.२२/०३/२००१ २) शासन परिपत्रक, महसूल व वन विभाग, क्र.स-३०/४२००/प्र.क्र.६२५/ई-१०, दि.१९/०७/२००१ ३) शासन निर्णय, सा. प्र. वि., क्र. प्रानिमं -१२१५/प्र.क्र.(१०९/१५)/१३-अ,दि.०५/१०/२०१५ ४)शासन निर्णय, महसूल व वन विभाग, क्र.बैठक-२०१६/प्र.क्र.५८१/ई-१०, दि.०६.०२.२०१९
प्रास्ताविकः
उपरोक्त संदर्भाधीन अनुक्रमांक १) व २) येथील दिनांक २२.०३.२००१ व दिनांक १९.०७.२००१ रोजीच्या शासन परिपत्रकान्वये, कोतवाल गट-ड (वर्ग-४) मधील पदांवरील नियुक्तीसाठी प्राधान्य देण्याबाबत कार्यपध्दती निश्चित करण्यात आलेली आहे. उपरोक्त संदर्भाधीन अनुक्रमांक ४) येथील दिनांक ०६.०२.२०१९ रोजीच्या शासन निर्णयान्वये, महसूल विभागांतर्गत असणा-या गट-ड च्या प्रथम नियुक्तीच्या पदांपैकी नियमित पदांमधून ४० टक्के पदे कोतवालांसाठी राखीव ठेवण्यात आलेली आहेत. उपरोक्त संदर्भाधीन अनुक्रमांक ३) येथील सामान्य प्रशासन विभागाच्या दिनांक ०५.१०.२०१५ रोजीच्या शासन निर्णयान्वये, गट-ड मधील पदे नामनिर्देशनाद्वारे भरतांना मौखिक परीक्षा न घेण्याबाबत सूचना निर्गमित करण्यात आलेली आहे. त्याअनुषंगाने दिनांक १९.०७.२००१ रोजीच्या शासन परिपत्रकामधील कोतवालांना गट-ड (वर्ग-४) मधील पदांवरील नियुक्तीसाठी प्राधान्य देण्याबाबत निश्चित करण्यात आलेल्या कार्यपध्दतीमधील “मौखिक / व्यक्तिमत्व चाचणी” हा मुद्दा वगळण्याची बाब शासनाच्या विचाराधीन होती.
शासन निर्णय
दिनांक १९.०७.२००१ रोजीच्या शासन निर्णयानुसार कोतवालांना गट-ड (वर्ग-४) मधील पदांवरील नियुक्तीसाठी प्राधान्य देण्याबाबत खालीलप्रमाणे कार्यपध्दती निश्चित करण्यात आलेली आहे
१) जिल्हा हे एक घटक (Unit) गृहीत धरण्यात यावे व कोतवालांची जिल्हास्तरीय ज्येष्ठता यादी तयार करण्यात यावी. सुरुवातीला ही यादी तयार करुन त्याबाबतच्या हरकती (Objection) मागविण्यात याव्यात. त्या तपासून यादीला अंतिम स्वरुप देण्यात यावे व ती प्रसिध्द कण्यात यावी.
२) उच्चतम वयोमर्यादेपेक्षा जास्त वय असलेल्या कोतवालांची नावे या यादीमधून वगळण्यात यावीत.
उर्वरित कोतवालांकडून (कमीत कमी पाच वर्षे सेवा झालेल्या) वर्ग-४ मध्ये नियुक्तीसाठी ते इच्छुक आहेत काय याबाबत त्यांचेकडून माहिती घेण्यात यावी. जे इच्छुक नसतील यांची नावे वगळण्यात यावीत.
# Page 2
शासन निर्णय क्रमांकः कोतवा-२०२३/प्र.क्र.१५८/ई-१०
३) त्यानंतर किती पदे भरावयाची आहेत हे निश्चित करुन १ : ५ या प्रमाणात विचाररक्षेत्रात येणाऱ्या उमेदवारांची यादी तयार करावी. ( Zone of Consideration ) कोतवालांना वर्ग-४ च्या पदावर पदोन्नती देतांना वर्ग-४ च्या मंजूर पदांची संख्या लक्षात घेऊन (Percentage) निश्चित करण्यात यावे.
यानंतर जे कोतवाल विचार क्षेत्रात येत असतील त्यांची यादी तयार करुन वर्ग-४ च्या पदावरील नियुक्तीसाठी पुढीलप्रमाणे १०० गुणांपैकी गुण देऊन पुढील मुद्दे विचारात घेऊन गुणवत्तेनुसार वर्ग-४ साठी निवड करण्यात यावी.
अ) विचार क्षेत्रात येणारे उमेदवार ३५ गुण
ब) शैक्षणिक अर्हता, एस. एस. सी. व अधिक---- १० गुण
क) पाच वर्षावरील सेवा
प्रत्येक वर्षाच्या सेवेकरीता ३ गुण
ड) मौखिक / व्यक्तिमत्व चाचणी १० गुण
(यामध्ये कोणत्याही उमेदवारास ३ पेक्षा कमी व आठ पेक्षा जास्त गुणे देण्यात येऊ नयेत )
वरीलप्रमाणे गुणानुक्रमे उमेदवारांची यादी तयार करून त्यांना वर्ग-४ च्या पदावर नियुक्ती देण्यात यावी.
२. उपरोक्त परिच्छेदामधील “अनुक्रमांक ३) ड) मौखिक / व्यक्तिमत्व चाचणी -- १० गुण
(यामध्ये कोणत्याही उमेदवारास ३ पेक्षा कमी व आठ पेक्षा जास्त गुणे देण्यात येऊ नयेत)” हा मुद्दा वगळण्यात येत आहे.
# Page 3