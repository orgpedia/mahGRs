# Page 1
सन २०२५-२६ या वित्तीय वर्षात भूमि अभिलेख
विभागासाठी १२०० जी.एन.एस.एस. रोव्हर्स,
कंरोलर्स व पोस्ट प्रोसेसिंग सॉफ्टवेअर खरेदी
करण्यास प्रशासकीय मान्यता देणेबाबत.
महाराष्ट्र शासन
महसूल व वनविभाग
शासन निर्णय क्रमांक : संकिर्ण-२०२५/प्र.क्र.३०४/भूमापन (ल-१)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २१ ऑगस्ट २०२५
संदर्भ : जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांचे
यांचे पत्र क्र. भू-५/प्र.क्र.१/E-१८५३०९२/२०२५, दि.०९.०५.२०२५ व
दि.०२.०६.२०२५.
प्रस्तावना:-
राज्यात सव्हे ऑफ इंडिया मार्फत उभारण्यात आलेल्या ७७ कोर्स स्टेशन (CORS
Continuous Operating Reference Station) च्या आधारे जी.एन.एस.एस. रोव्हर्सच्या सहाय्याने
मोजणीकाम करण्यात येते. मा. मुख्यमंत्री महोदय यांनी जाहीर केलेला १०० दिवस कार्यक्रमाच्या
अनुषंगाने संपुर्ण राज्यात ई-मोजणी व्हर्जन २.० आज्ञावली लागू करण्यात आलेली आहे. सदर
आज्ञावलीद्वारे सर्व मोजणी प्रकरणे जी.एन.एस.एस. रोव्हर्स (G.N.S.S. Rovers) च्या सहाय्याने करणे
अनिवार्य करण्यात आले आहे. तसेच ई-मोजणी व्हर्जन २.० आज्ञावलीद्वारे नागरीकांना अक्षांश
रेखांशासह मोजणी नकाशा डिजीटल स्वरुपात ऑनलाईन पध्दतीने उपलब्ध करुन दिला जात आहे.
राज्यातील प्रलंबित मोजणी प्रकरणांचा जलद गतीने व मुदतीत निपटारा करण्यासाठी
जी.एन.एस.एस. रोव्हर्स करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
सन २०२५-२६ या वित्तीय वर्षात भूमि अभिलेख विभागासाठी १२०० जी.एन.एस.एस.
रोव्हर्स, कंरोलर्स व पोस्ट प्रोसेसिंग सॉफ्टवेअर खरेदी करण्यासाठी रू.१३२,००,००,०००/- कोटी
(अक्षरी एकशे बत्तीस कोटी फक्त) इतक्या रकमेच्या प्रस्तावास प्रशासकीय मान्यता देण्यात येत आहे.
२. जी.एन.एस.एस. रोव्हर्स, कंरोलर्स व पोस्ट प्रोसेसिंग सॉफ्टवेअर खरेदीचा तपशील
खालीलप्रमाणे आहे.
---------------------------------------------------------------------------------------
|  | अ.क्र.बाबअंदाजित | खर्च |
|  | जी.एन.एस.एस. रोव्हर्स, कंरोलर्स व पोस्ट प्रोसेसिंग सॉफ्टवेअर खरेदी करणे | रू. १३२ कोटी |
---------------------------------------------------------------------------------------
३. उपरोक्त प्रशासकीय मान्यता खालील अटी व शतींच्या अधीन देण्यात येत आहे:  सदर खरेदी प्रस्तावास महसूल विभागांतर्गत अपर मुख्य सचिव (महसूल) यांच्या अध्यक्षतेखाली
असलेल्या प्रकल्प अंमलबजावणी समिती (PIC) ची मान्यता मिळण्याच्या अटीच्या अधीन
देण्यात येत आहे.
# Page 2
 सदर खरेदीसाठी जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांना
आहरण व संवितरण अधिकारी म्हणून घोषित करण्यात येत आहे .
 सदर खरेदीसाठी शासन निर्णय, उद्योग, ऊर्जा व कामागार विभाग, क्रमांक भांखस-
२०१४/प्र.क्र.८२/भाग III/ उद्योग-४, दि. ०१.१२.२०१६ अन्वये प्रसिध्द केलेल्या सुधारीत
नियमपुस्तिकेत विहित केलेल्या कार्यपध्दतीचा अवलंब करण्यात यावा.
 निविदा प्रक्रिया राबवितांना केंद्रिय दक्षता आयोगाच्या मार्गदर्शक सूचनांचे (CVC Guideline)
तंतोतंत पालन करण्यात यावे.
४. सदरचा शासन निर्णय वित्त विभाग अनौ. संदर्भ क्र.३७६/व्यय-१०, दि.०७.०८.२०२५ अन्वये
प्रदान केलेल्या मान्यतेस अनुसरून निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर