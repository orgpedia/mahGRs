# Page 1
१५ व्या वित्त आयोगाच्या शिफारशी नुसार आपत्ती व्यवस्थापनासाठी केंद्र शासनाकडून क्षमता बांधणी आणि पूर्वतयारी यासाठी प्राप्त होणारा निधी....
महाराष्ट्र शासन आणि संयुक्त राष्ट्र विकास कार्यक्रम (UNDP) यांच्यात करारनामा करण्याबाबत...
महाराष्ट्र शासन
महसूल व वन विभाग
(आपत्ती व्यवस्थापन, मदत व पुनर्वसन)
शासन निर्णय क्रमांक :- आव्यप्र-२०२१/प्र.क्र. ७३-अ / आव्यप्र-१
मंत्रालय, मुंबई - ४०० ०३२.
दिनांक २७.५.२०२१
प्रस्तावना : संयुक्त राष्ट्र विकास कार्यक्रम सन १९५१ पासून मानवाच्या सर्वांगीण विकासासाठी कार्यरत आहे. या अनुषंगाने त्यांच्याकडून पर्यावरणाचे व्यवस्थापन, दारिद्रय निर्मुलन, अखंडित उर्जा, आपत्ती व्यवस्थापन इत्यादी क्षेत्रात भरीव कार्य करण्यात येत आहे. संयुक्त राष्ट्र विकास कार्यक्रमाच्या सहाय्याने जगभरातील अनेक देशात आपत्ती व्यवस्थापनाच्या क्षेत्रात कामे करण्यात येत आहेत. भारतात देखील ओडिशा, उत्तरांखड, हिमाचल प्रदेश, झारखंड इत्यादी राज्यात संयुक्त राष्ट्र विकास कार्यक्रमासोबत करार करुन आपत्ती व्यवस्थापनाची कामे करण्यात येत आहेत.
आपत्ती व्यवस्थापनासाठी केंद्र शासनाकडून १५ व्या वित्त आयोगाच्या शिफारशीनुसार राज्य आपत्ती प्रतिसाद निधीतून क्षमता बांधणी आणि पूर्वतयारी यासाठी केंद्र शासनाने निर्गमित केलेल्या मागदर्शक सूचनांतील तांत्रिक स्वरुपाची कामे पार पाडण्यासाठी तसेच आवश्यकतेनुसार तज्ञ मनुष्यबळ उपलब्ध करुन देण्यासाठी संयुक्त राष्ट्र विकास कार्यक्रमासोबत करार करण्याची बाब शासनाच्या विचाराधीन होती.
शासन निर्णय : आपत्ती व्यवस्थापनासाठी केंद्र शासनाकडून १५ व्या वित्त आयोगाच्या शिफारशीनुसार राज्य शासनास प्राप्त होणा-या निधीतून आपत्ती व्यवस्थापन विषयक विविध प्रकल्प राबविण्यासाठी करावयाची तांत्रिक कामे पार पाडणे आणि आवश्यकतेनुसार तज्ञ मनुष्यबळ उपलब्ध करण्यासाठी महाराष्ट्र शासन आणि संयुक्त राष्ट्र विकास कार्यक्रम यांच्यात करारनामा करण्यास आणि संयुक्त राष्ट्र विकास कार्यक्रम यांनी यासाठी सादर केलेल्या रु. ३,४६,००,०००/- (रुपये तीन कोटी सेहेचाळीस लाख फक्त) च्या खर्चाच्या अंदाजपत्रकास शासन मान्यता देण्यात येत आहे.
शिक्षित मनुष्यबळ तसेच तसेच प्रकल्प प्रकल्प व्यवस्थापन कक्ष यासाठी होणा-या खर्चाचा उपरोक्त निधी संयुक्त राष्ट्र विकास कार्यक्रम यांना सन २०२१-२२ ते सन २०२३-२४ या तीन वर्षात अदा करण्यात येईल.
१५ व्या वित्त आयोगाकडून प्राप्त होणा-या निधीच्या विनियोगासाठी निर्गमित केलेल्या मार्गदर्शक सूचनांनुसार विहित नमून्यात सविस्तर प्रकल्प अहवाल (DPR) संयुक्त राष्ट्र विकास कार्यक्रम यांच्याकडून तयार करण्यात येतील.
राज्य कार्यकारी समिती तसेच आवश्यकता भासल्यास केंद्र शासनास संयुक्त राष्ट्र विकास कार्यक्रम यांच्याकडून विहित नमून्यातील सविस्तर प्रकल्प अहवाल पुढील आदेशार्थ सादर करण्यात येतील.
आपत्ती व्यवस्थापनांतर्गत प्रतिसाद आणि मदत, पुर्नबांधणी आणि पुर्नप्राप्ती, सौम्यिकरण आणि क्षमता बांधणी यासाठी निधीची प्राप्ती आणि निधीचा विनियोग होण्यासाठी तांत्रिक मनुष्यबळ आणि तांत्रिक स्वरुपाची
Scanned with CamScann
# Page 2
कामे पार पाडण्यासाठी प्रकल्प व्यवस्थापन कक्ष स्थापित करुन संयुक्त राष्ट्र विकास कार्यक्रम यांच्याकडून राज्य शासनास सहाय्य करण्यात येईल.
या कामी होणारा खर्च मागणी क्रमांक सी ६, २२४५ नैसर्गिक आपत्तीच्या निवारणासाठी सहाय्य, ८० सर्वसाधारण पंचवार्षिक योजनांतर्गत योजना, राज्य योजनांतर्गत योजना, ००१ संचालन व प्रशासन (०१) महाराष्ट्र राज्य आपत्ती व्यवस्थापन प्राधिकरण (०१)(०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व फर्निचर व साधनसामुग्रीसह सुसज्जीकरण करणे ( २२४५ १७६१) १०. कंत्राटी सेवा ( वेतनेत्तर ) या लेखाशिर्षाखाली सन २०२१-२०२२ मध्ये उपलब्ध तरतूदीतुन भागविण्यात येइल.
सदर आदेश, वित्त विभाग शासन निर्णय क्र- विअप्र-१००८/प्रक्र.३०/१३/विनियम, भाग-२ दिनांक १७.०४.२०१५ अन्वये वित्तीय अधिकारी नियम पुस्तिका १९७८, भाग- पहिला, उपविभाग-तीन, अनुक्रमांक ४, परिच्छेद क्रमांक २७ (२) अन्वये प्रशासकीय विभागांना प्रदान करण्यात आलेल्या वित्तीय अधिकारांचा वापर करुन तसेच नियोजन विभाग अनौपचारिक संदर्भ क्रमांक १२५/१४७५ दिनांक २१.५.२०२१ आणि वित्त विभाग अनौपचारिक संदर्भ क्रमांक १७५ / व्यय - ९, दिनांक १४.५.२०२१ अन्वये निर्गमित करण्यात येत आहेत.