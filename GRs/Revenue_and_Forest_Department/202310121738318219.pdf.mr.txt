# Page 1
महाराष्ट्र राज्य पुनर्वसन प्राधिकरण तथा राज्य पुनर्वसन व पुनर्स्थापना संनियंत्रण समितीची पुनर्रचना करणेबाबत.
महाराष्ट्र शासन
महसूल व वन विभाग
शासन निर्णय क्रमांक- आरपीए-२०१७/प्र.क्र.२५८/२-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक- ०९ ऑक्टोबर, २०२३
वाचा:- १. शासन निर्णय, महसूल व वन विभाग क्र आरपीए-२०१७/प्र.क्र.२५८/र-१, दि २७/०४/२०१८ २. शासन निर्णय, महसूल व वन विभाग क्र आरपीए-२०१७/प्र.क्र.२५८/र-१, दि २६/०२/२०२० ३. शासन निर्णय, महसूल व वन विभाग क्र आरपीए-२०१७/प्र.क्र.२५८/र-१, दि २७/०२/२०२३ प्रस्तावना
भूमी संपादन, पुनर्वसन व पुनर्स्थापना करताना वाजवी भरपाई मिळण्याचा व पारदर्शकतेचा हक्क अधिनियम, २०१३ च्या कलम ५० पोट-कलम (१) नुसार वाचा क्र. १ येथील शासन निर्णयान्वये, महाराष्ट्र राज्य पुनर्वसन प्राधिकरण, संनियंत्रण समिती व राज्य संनियंत्रण समितीचे एकत्रिकरण करुन “महाराष्ट्र राज्य पुनर्वसन प्राधिकरण तथा राज्य पुनर्वसन व पुनर्स्थापना संनियंत्रण” स्थापन करण्यात आले. वाचा क्र.२ व ३ येथील शासन निर्णयान्वये सदर समितीची वेळोवेळी पुनर्रचना करण्यात आली आहे. आता सदर समितीची नव्याने पुनर्रचना करण्याची बाब शासनाच्या विचाराधीन होती.
शासन निर्णय
महाराष्ट्र राज्य पुनर्वसन प्राधिकरण तथा राज्य पुनर्वसन व पुनर्स्थापना संनियंत्रण समितीची खालीलप्रमाणे नव्याने पुनर्रचना करण्यास मान्यता देण्यात येत आहे :
१) अध्यक्ष : मा. उप मुख्यमंत्री, वित्त २) सह अध्यक्ष : मा. मंत्री, मदत व पुनर्वसन ३) सदस्य : मा. मंत्री, महसुल ४) सदस्य : मा. मंत्री, जलसंधारण ५) सदस्य : मा. मंत्री, पाणीपुरवठा ६) सदस्य : मा. मंत्री, कृषी ७) सदस्य : मा. मंत्री,सार्वजनिक बांधकाम (सार्वजनिक उपक्रम वगळून)
शासनाच्या अधिनस्त असलेल्या प्रशासकीय विभागाचे पुनर्वसन विषयक प्रस्ताव ज्या ज्या वेळी प्राधिकरणासमोर सादर करण्यात येतील, त्या त्या वेळी सदस्य असलेल्या सर्व मा. मंत्री महोदयांसह संबंधित प्रशासकीय विभागाच्या मा. मंत्री महोदयांना बैठकीसाठी निमंत्रित करण्यात येईल. तसेच, संबंधित प्रशासकीय विभागाचे मा.मंत्री (प्राधिकरणाचे सदस्य) किंवा इतर मा. मंत्री महोदय यांना आवश्यकता भासल्यास ते त्यांच्या विभागाच्या सचिवांना “महाराष्ट्र राज्य पुनर्वसन प्राधिकरण तथा राज्य पुनर्वसन व पुनर्स्थापना संनियंत्रण” समितीच्या बैठकीस हजर राहण्यास प्राधिकृत करु शकतील.
# Page 2
शासन निर्णय क्रमांकः आरपीए-२०१७/प्र.क्र.२५८/र-१