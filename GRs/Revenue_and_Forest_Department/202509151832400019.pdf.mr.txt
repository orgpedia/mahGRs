# Page 1
सन २०२५-२०२६ या वर्षाकरिता गौण खनिजावरील स्वामित्वधन वसुलीच्या उद्दिष्ट्टाबाबत
जनहिताय सर्वदा महाराष्ट्र शासन महसूल व वन विभाग,
पहिला मजला, हुतात्मा राजगुरूचौक,
मादाम काम मार्ग, मंत्रालय, मुंबई-४०० ०३२.
शासन निर्णय क्र.गौखनि-१०/०८२५/ प्र.क्र.२४२/ख-२
दिनांक १५ सप्टेंबर, २०२५.
प्रस्तावना:-
केंद्र शासनाच्या खाण व खनिजे (विकास व विनियमन) अधिनियम, १९५७ मधील नियम १५
अनुसार गौण खनिजासंबंधी नियम करण्याचे व स्वामित्वधन निश्चित करण्याचे अधिकार राज्य शासनास
प्रदान केले आहेत. त्यानुसार राज्य शासनाने गौण खनिजाच्या विनियमनासंबंधी महाराष्ट्र गौण खनिज
उत्खनन (विकास व विनियमन) नियम,२०१३ तयार केलेले आहेत. त्याअनुषंगाने गौण खनिजावरील
स्वामित्वधन वसुलीचे सन २०२५-२०२६ चे उद्दिष्ट्ट निश्चित करण्याची बाब शासनाच्या विचाराधीन होती.
शासन निर्णय:-
सन २०२५-२०२६ करिता गौण खनिजावरील स्वामित्वधन वसुलीचे उद्दिष्ट्ट
राज्यस्तरावरून निश्चित करण्यात आले आहे. या वर्षामध्ये सदर उद्दिष्ट्टाचे जिल्हानिहाय वाटप
सोबतच्या “विवरणपत्र-ब”नुसार करण्यात येत आहे. जिल्हाधिकारी यांनी सदर उद्दिष्ट्ट
महानगरपालिका, नगरपरिषदा/नगरपंचायत व ग्रामिण क्षेत्राकरिता ठरवून दयावे व त्याची प्रत शासनास
पाठविण्यात यावी.
०२. वित्त विभागाने सन २०२५-२०२६ या आर्थिक वर्षाकरीता प्रधान लेखाशिर्ष ०८५३
अलोहयुक्त खाणकाम व धातूशास्त्रीय उद्योग या अंतर्गत वेगवेगळ्या सी.आर.सी. आणि त्याबाबतचा
तपशील सोबत जोडलेल्या “विवरणपत्र-अ” प्रमाणे जमा करण्याबाबत निश्चित केले आहे. त्यानुषंगाने
गौण खनिजाकरिता अर्थसंकल्पीय सन २०२५-२०२६ या वर्षाकरीता गौण खनिजाच्या महसूल उदिष्ट्टाची
वसूली करीता जिल्हानिहाय व विभागनिहाय विगतवारी “विवरणपत्र-ब” प्रमाणे निश्चित करण्यात
आलेली आहे. त्यानुसार गौण खनिजावरील स्वामित्वधन, पर्यावरण शुल्क व उपकरापोटी वसुलीची
तसेच सेवा व सेवा फी आणि इतर जमा रकमा वसुलीची रक्कम महानगरपालिका क्षेत्र, नगरपरिषदा/
नगरपंचायत क्षेत्र तसेच ग्रामीण क्षेत्रानुसार रक्कम दिलेल्या लेखाशिर्षनिहाय जमा करण्यात यावी.
०३. सदर उद्दिष्ट्टपूर्ती दिनांक ३१ मार्च, २०२६ पूर्वी करण्यात यावी. उद्दिष्ट्ट वसुलीवर
सनियंत्रण राहण्याच्या दृष्ट्टीने वसुलीबाबतचा मागील महिन्याचा मासिक अहवाल पुढील महिन्याच्या
दहा तारखेपयंत विहित केलेल्या नमुन्यात संचालक, भूविज्ञान व खनिकर्म संचालनालय, नागपूर यांना
पाठवून त्याची एक प्रत शासनास अग्रेषित करावी. ज्या जिल्यांकडून विहित विवरणपत्रात माहिती प्राप्त
होणार नाही त्या जिल्यांतील जिल्हा खनिकर्म अधिकारी व संबंधित उपजिल्हाधिकाऱ्यांना जबाबदार
धरण्यात येईल.
०४. महसूल अधिकाऱ्यांनी जमेच्या रकमा कोषागारात जमा करतांना चलनामध्ये संगणक
संकेतांकासह व त्याबाबतच्या योग्य त्या संपूर्ण तपशीलासह लेखाशिर्ष नमूद करावे. नवीन जमेच्या
लेखाशिर्षाप्रमाणे जमा रकमांची वसूली करण्याची जबाबदारी संबंधित नियंत्रक अधिकारी यांची राहील.
# Page 2
०५. गौण खनिजावरील स्वामित्वधनाप्रासून प्राप्त जमेच्या नोंदी कोषागारातील आणि
लेखापरिक्षा कार्यालयातील नोंदीशी मेळ जमवण्याच्या असाव्यात. तसेच जमा रकमांचा वेळोवेळी
ताळमेळ घालण्यात यावा.
०६. विभागीय आयुक्त यांनी त्यांच्या विभागातील जिल्यांना दिलेल्या उद्दीष्ट्टांच्या अनुषंगाने
मासिक विवरणपत्र विचारात घेऊन, सर्व संबंधितांना यथोचित सूचना वेळोवेळी द्याव्यात व उद्दीष्ट्टपूर्तीत
विभागातील कोणताही जिल्हा मागे राहणार नाही याची काळजी घ्यावी. प्रत्येक महसूली विभागाने
कोणत्याही परिस्थितीत गौण खनिजाचे उद्दीष्ट्ट पूर्ण करणे आवश्यक राहील. यासाठी जरूर तर आपल्या
महसूली विभागाचे एकूण उद्दिष्ट्ट कायम ठेवून, संबंधित विभागीय आयुक्त यांना विभागांतर्गत
जिल्हयाच्या उद्दिष्ट्टामध्ये आवश्यकतेनुसार फेर बदल करता येईल.
०७. गौण खनिजाच्या अवैध उत्खननाची व अनधिकृत वाहतूकीची प्रवृत्ती वाढत असल्याचे
दिसून येते, त्यामुळे मंजूर परिमाणापेक्षा जास्त उत्खनन होणार नाही याची काटेकोरपणे दक्षता घेण्यात
यावी. तसेच गौण खनिजाच्या उत्खनन स्थळांची वेळोवेळी पाहणी करून केलेल्या उत्खननाची ETS
मशीनद्वारे मोजणी करण्यात यावी. गौण खनिजाच्या विनापरवाना वाहतुकीस आळा बसेल, यादृष्ट्टीने
आवश्यक त्या कडक उपाययोजना करण्यात याव्यात. तहसिलदार व उप विभागीय अधिकारी यांनी
अवैध उत्खनन व अनधिकृत वाहतुकीस प्रतिबंध करण्याकरिता उप विभाग स्तरावर व तालुकास्तरावर
दक्षता पथके स्थापन करावी. अशा पथकांनी केलेल्या कार्यवाहीचा तपशील नोंदविण्यासाठी
उपविभाग/तहसील स्तरावर नोंदवही ठेवावी, तसेच सर्व उप विभागीय अधिकाऱ्यांनी दरमहा दक्षता
पथकांनी केलेल्या कामाचा आढावा घ्यावा.
०८. ज्या जिल्हयात अवैध उत्खनन मोठ्या प्रमाणावर चालू आहे त्या जिल्हयात
जिल्हाधिकाऱ्यांनी अवैध उत्खननास आळा घालण्यासाठी विशेष उपाययोजना आखून त्याविषयी
विभागीय आयुक्त व शासनास अवगत करण्याची दक्षता घ्यावी.
०९. सदर शासन निर्णय महाराष्ट्र शासनाच्या www.maharashtra.gov.in या
# Page 3
# Page 4
# Page 5