# Page 1
श्री. क्षेत्र पंढरपूर येथे वारीसाठी येणाऱ्या
वारकऱ्यांसाठी विठ्ठल रखुमाई वारकरी
योजना-२०२५ राबविण्याबाबत...
महाराष्ट्र शासन
महसूल व वन विभाग
शासन निर्णय क्रमांक : सीएलएस-२०२३/प्र.क्र.१३२/म-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ०१ जुलै, २०२५
वाचा:
१)शासन निर्णय, महसूल व वन विभाग, क्र. सीएलएस-२०२२/प्र.क्र.३४९/म-३, दि.२७.०३.२०२३.
२)वित्त विभाग / विमा प्रशासन यांची दिनांक २९.०५.२०२५ रोजीची टिप्पणी.
प्रस्तावना:-
महाराष्ट्राचे आराध्य दैवत श्री. विठ्ठलाच्या पंढरपूर येथील वारीसाठी येणाऱ्या वारकऱ्यांकरिता,
आषाढी वारी-२०२५ दरम्यान (वारी सुरु झाल्याच्या दिनांकापासून ते वारी समाप्त होण्याच्या
दिनांकापर्यन्त) नैसर्गिक मृत्यू व्यतिरिक्त तसेच आत्महत्या, विषबाधा, खून वगळून केवळ अपघाताने
अथवा दुर्घटनेत मूत्यू पावलेल्या अथवा जखमी झालेल्या वारक-यांसाठी, नैसर्गिक आपत्तीमध्ये मृत्यू
झाल्यास मृत व्यक्तीच्या निकटच्या वारसदारास तसेच, अपंगत्व, इस्पितळाचा खर्च या बाबींसाठी देण्यात
येणाऱ्या संदर्भ क्र.१ येथील शासन निर्णय दि.२७.०३.२०२३ मदतीप्रमाणे आर्थिक मदत देण्याची बाब
शासनाच्या विचाराधीन होती.
शासन निर्णयः-
आषाढी वारी-२०२५ दरम्यान (वारी सुरु झाल्याच्या दिनांकापासून ते वारी समाप्त होण्याच्या
दिनांकापर्यन्त- दि.१६ जून ते १० जुलै, २०२५ कालावधीत) अपघाताने अथवा दुर्घटनेत मूत्यू पावलेल्या
अथवा जखमी झालेल्या वारक-यांसाठी शासन निर्णय दि.२७.०३.२०२३ मधील तरतुदीनुसार मदत देय
राहील. मदतीचा तपशील खालीलप्रमाणे राहील.
------------------------------------------------------------------------------------------
| १ | अपघाताने अथवा दुर्घटनेत मूत्यू पावलेल्या व्यक्तींच्या निकटच्या वारसदारांस | रु.४.०० लक्ष |
| २ | वारी दरम्यान अपंगत्व आलेल्या वारकऱ्यांना |  |
| ४० ते ६० टक्के अपंगत्व आल्यास | रु.७४,०००/- |
| ६० टक्क्याहून अधिक अपंगत्व आल्यास | रु.२.५० लक्ष |
| ३ | एक आठवड्यापेक्षा अधिक कालावधीसाठी इस्पीतळात दाखल झाल्यास | रु.१६,०००/- |
| एक आठवड्यापेक्षा कमी कालावधीकरिता दाखल झाल्यास | रु.५,४००/- |
------------------------------------------------------------------------------------------
२. प्रस्तुत योजना आषाढी वारी-२०२५ करिता श्री. क्षेत्र पंढरपूर येथे पायी अथवा खाजगी/
सार्वजनिक वाहनाने जाणाऱ्या वारकऱ्यांकरिता लागू राहील. तसेच संबंधित वारकरी आषाढी वारी-२०२५
करिता श्री. क्षेत्र पंढरपूर येथे गेल्याबाबतचे संबंधित तहसिलदार यांचे प्रमाणपत्र दाव्याच्या अर्जासोबत
जोडणे आवश्यक राहील. सर्व तहसिलदार यांनी संबंधित वारकरी आषाढी वारी-२०२५ करिता गेल्याची
खात्री करुन तशा स्वरुपाचे प्रमाणपत्र मागणीनुसार संबंधित वारकरी अथवा त्याचे वारसदार यांना
निर्गमित करावे.
# Page 2
शासन निर्णय क्रमांकः सीएलएस-२०२३/प्र.क्र.१३२/म-३
३. याकरिता संबंधित वारकरी / यांच्या वारसाने जिल्हाधिकारी यांच्याकडे अर्ज करणे आवश्यक
राहील. राज्य शासनाकडून याकरिता देण्यात येणारी मदत संबंधितांना मंजूर करुन वितरीत
करण्याकरिता जिल्हाधिकारी यांना प्राधिकृत करण्यात येत आहे. सर्व जिल्हाधिकारी यांनी या
योजनेंतर्गत सानुग्रह अनुदानाची मागणी करण्याचा अर्ज आल्यास, तहसिलदार यांचे प्रमाणपत्र, मृत्यू /
वैद्यकीय प्रमाणपत्र पडताळणी करून आपत्तीग्रस्त वारकऱ्यांना वारी कालावधीत झालेल्या अपघाताची
व्याप्ती लक्षात घेऊन प्रकरण निहाय परिच्छेद क्र.१ मधील सानुग्रह अनुदान मंजूर करुन वितरीत करावे.
४. संबंधीत जिल्हाधिकारी यांनी उपरोक्त प्रयोजनाकरीता निधी मागणी प्रस्ताव महसूल व वन
विभागाच्या कार्यासन म-११ कडे करावी.
५. प्रस्तुत प्रयोजनासाठी होणारा खर्च मागणी क्र.६, मुख्य लेखाशिर्ष २२४५, नैसर्गिक आपत्तीच्या
निवारणासाठी सहाय्य, ०२, पूर, चक्रीवादळे इ., १०१, सानुग्रह अर्थसहाय्य, (९२) राज्य आपत्ती प्रतिसाद
निधीच्या मानकांव्यतिरिक्त खर्च, (९२) (०१) रोख भत्ता, मृत व्यक्तींच्या कुटुंबियांना सहाय्य व जखमींना
मदत (अनिवार्य), ३१, सहाय्यक अनुदाने (वेतनेत्तर) (२२४५ २१९४) या लेखाशिर्षाखाली आर्थिक वर्ष
२०२५-२६ मध्ये उपलब्ध असलेल्या निधीमधून / पुर्नविनियोजनाद्वारे उपलब्ध होणाऱ्या निधीमधून
करण्यात यावा.
६. आषाढी वारी-२०२५ दरम्यान (वारी सुरु झाल्याच्या दिनांकापासून ते वारी समाप्त होण्याच्या
दिनांकापर्यन्त- दि.१६ जून ते १० जुलै, २०२५) या कालावधी समाप्तीनंतर सबंधित जिल्हाधिकारी यांनी
आपल्या जिल्यातील मदतीचा अहवाल व तपशिल शासनास दि.३०.०७.२०२५ पयंत सादर करावा.
७. हे आदेश वित्त विभागाच्या अनौपचारिक संदर्भ क्र. ३५५/२०२५/व्यय-९, दि.१६.०६.२०२५ अन्वये
प्राप्त सहमतीने निर्गमित करण्यात येत आहेत.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3