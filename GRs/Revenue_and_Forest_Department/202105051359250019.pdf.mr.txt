# Page 1
शेतकरी आत्महत्या प्रकरणी उणे प्राधिकार पत्रावर रक्कम काढण्यासाठी जिल्हाधिकारी यांना प्राधिकृत करुन कॅशफ्लो वितरीत करण्याबाबत.
महाराष्ट्र शासन
महसूल व वन विभाग
शासन निर्णय क्रमांक : एससीवाय-२०२१/प्र.क्र.८७/म-७
मंत्रालय, मुंबई- ४०० ०३२.
दिनांक : ४ मे, २०२१
प्रस्तावना : जिल्हास्तरीय समितीने पात्र ठरविलेल्या शेतकरी आत्महत्या प्रकरणी आत्महत्याग्रस्त
शेतकऱ्यांच्या वारसांना रु.१.०० लक्ष मदत देण्यात येते. प्रत्येक वर्षी शेतकरी आत्महत्या किती होतील याचा
अंदाज बांधणे शक्य नसल्यामुळे सदर मदत देण्यासाठी जिल्हाधिकारी यांच्या खाती नाममात्र रक्कम जमा
करुन उणे प्राधिकारी पत्रावर रक्कम काढण्यासाठी त्यांना प्राधिकृत येऊन वर्षाच्या शेवटी झालेल्या एकूण
खर्चाची प्रतिपूर्ती पुरवणी मागणीव्दारे करण्यात येते. मुख्य लेखाशिर्ष २२३५ ३१९५ अंतर्गत सन २०२१-२०२२
या आर्थिक वर्षात करण्यात आलेली तरतुद सर्व जिल्हाधिकारी यांना वाटप करण्यासाठी सर्व विभागीय
आयुक्त यांना वितरीत करण्याची बाब शासनाच्या विचाराधीन होती.
शासन निर्णय : नापिकी, कर्जबाजारीपणा व कर्ज परतफेडीचा तगादा या तीन कारणांमुळे झालेल्या शेतकरी
आत्महत्या प्रकरणी आत्महत्याग्रस्त शेतकऱ्यांच्या वारसांना तातडीने मदत देण्यासाठी सहाय्यक
अनुदानापोटी मागणी क्रमांक सी - ५, मुख्य लेखाशीर्ष २२३५, सामाजिक सुरक्षा व कल्याण-०२
समाजकल्याण- १०४ - वृध्द, अपंग व निराश्रीतांचे कल्याण (००) (०३) - आत्महत्या केलेल्या शेतकऱ्यांच्या
वारसांना वित्तीय सहाय्य - ३१ - सहाय्यक अनुदान (२२३५३१९५) (योजनेत्तर) (दत्तमत) या लेखाशीर्षाखाली
सन २०२१-२०२२ या आर्थिक वर्षात करण्यात आलेली तरतूद रु. ३४.०० लक्ष सर्व जिल्हाधिकारी याच्या
खाती जमा करण्यासाठी विवरणपत्र “अ” मध्ये नमूद केल्यानुसार विभागीय आयुक्त यांना वितरीत करण्यात
येत आहे.
२. आत्महत्याग्रस्त शेतकऱ्यांच्या कुटुंबियांना तातडीने मदत देण्यासाठी उणे प्राधिकारावर
कोषागारातून निधी आहरित करण्यासाठी जिल्हाधिकारी यांना प्राधिकृत करण्यात येत आहे
३ शेतकरी आत्महत्यांच्या प्रकरणांत विहित कार्यवाही तातडीने पूर्ण करुन आत्महत्याग्रस्त
शेतकऱ्यांच्या वारसांना मदत देण्यात यावी.
# Page 2
शासन निर्णय क्रमांक: एससीवाय-२०२१/प्र.क्र.८७/म-७
४. मुख्य लेखाशीर्ष २२३५ ३१९५ खाली सन २०२१-२०२२ या आर्थिक वर्षात उणे प्राधिकार पत्रावर
देयके काढून केलेल्या खर्चाचा हिशेब ठेवण्याची जबाबदारी विभागीय आयुक्त/जिल्हाधिकारी यांनी
कार्यालयातील जबाबदार अधिकाऱ्यावर सोपवावी व सदर जबाबदार अधिकाऱ्यांनी डिसेंबर, २०२१ अखेर या
लेखाशीर्षाखाली केलेला प्रत्यक्ष खर्च व मागील तीन वर्षातील जानेवारी ते मार्च या दरम्यानच्या पात्र
प्रकरणांच्या आकडेवारीवर आधारीत सरासरी अपेक्षित खर्च निश्चित करुन संपूर्ण आर्थिक वर्षाचा अंदाजित
खर्चाचा तपशील शासनास कळवावा. सदर तपशीलाच्या आधारे विधानमंडळास पुरवणी मागणी / खर्चाचे
सुधारीत अंदाज सादर करण्यात येतील व त्याच्या अचूकतेची जबाबदारी विभागीय आयुक्त कार्यालयाची
राहील.
५. हे आदेश वित्त विभागाच्या अनौपचारिक संदर्भ क्रमांक-१५५/व्यय-९/२०२१, दिनांक
१२/०४/२०२१ अन्वये मिळालेल्या सहमतीनुसार निर्गमित करण्यात येत आहेत.
# Page 3