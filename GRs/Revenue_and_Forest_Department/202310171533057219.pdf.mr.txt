# Page 1
भा.प्र.से. परिविक्षाधिन अधिकारी - २०२२ या तुकडीतील अधिकाऱ्यासाठी ०१ सहायक जिल्हाधिकारी अधिसंख्य पद निर्माण करणेबाबत.
महाराष्ट्र शासन
महसूल व वन विभाग
शासन निर्णय, क्रमांकः पदनि-२०२३/प्र. क्र.१४६/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक- १७ ऑक्टोबर, २०२३.
संदर्भ: १) शासन निर्णय, वित्त विभाग, क्र. पदनि-२०१६/प्र.क्र.७/१६/वित्तीय सुधारणा-१, दि.२०/२/२०१६.
२) सामान्य प्रशासन विभागाचे पत्र क्र. टीआरएन-१०२३/प्र.क्र.१२७/२०२३/दहा, दि.२५/०९/२०२३.
शासन निर्णय:
सन २०२२ च्या तुकडीतील परिविक्षाधीन भारतीय प्रशासन सेवेमधील श्री. कुशल जैन, परिविक्षाधीन भाप्रसे यांची कार्मिक व प्रशिक्षण विभागाच्या दि.०४/०९/२०२३ रोजीच्या अधिसूचनेन्वये आंध्रप्रदेश संवर्गातून महाराष्ट्र संवर्गात संवर्ग बदलाने नियुक्ती करण्यात आली आहे. श्री.कुशल जैन, यांचा परिविक्षा कालावधी हा दिनांक २९/०८/२०२२ ते दिनांक २८/०८/२०२४ असा असून ते ते दिनांक २५/०९/२०२३ (म. पु.) रोजी महाराष्ट्र संवर्गात रुजू झाले आहेत.
२. भारतीय प्रशासन सेवेमधील उक्त अधिका-यांच्या जिल्हा प्रशिक्षणासाठी नागपूर जिल्ह्यात सहायक जिल्हाधिकारी पदावर पदस्थापना करण्याचा निर्णय शासनाने घेतला आहे. यास्तव,
नागपूर जिल्हाधिकारी कार्यालयांच्या आस्थापनेवर दि.२५/०९/२०२३ ते दि.२८/०८/२०२४ या कालावधीसाठी सहायक जिल्हाधिकारी हे अधिसंख्य पद निर्माण करण्यास याद्वारे शासन मंजूरी देण्यात येत आहे.
-------------------------------------------------------------------------------------------------
| अ.क्र. | भा.प्र.से. अधिकाऱ्यांचे नाव | जिल्हा प्रशिक्षणासाठी प्रस्तावित जिल्हा | परिविक्षाधीन कालावधी |
| १ | श्री. कुशल जैन | नागपूर | दि.२५/०९/२०२३ ते दि.२८/०८/२०२४ |
-------------------------------------------------------------------------------------------------
२. सदर पदास शासनाने वेळोवेळी काढलेल्या आदेशानुसार महागाई भत्ता व इतर भत्ते अनुज्ञेय राहतील.
३. सदर अधिसंख्य सहाय्यक जिल्हाधिकारी या अधिसंख्य पदाबाबत होणारा खर्च मागणी क्र. सी-१-२०५३ - जिल्हा प्रशासन (००) ०९३ जिल्हा आस्थापना (०१) (०५) आयुक्त नागपूर (२०५३ ०१०८), बाब क्र.०१ वेतन " या लेखाशीर्षाखाली खर्ची टाकण्यात येवून मंजूर अर्थसंकल्पीय अनुदानातून भागविण्यात यावा.
# Page 2
शासन निर्णय क्रमांकः पदनि-२०२३/प्र. क्र.१४६/ई-८
४. सदर शासन निर्णय हा वित्त विभाग, शासन निर्णय क्र. पदनि-२०१६/प्र.क्र.७/१६/ वित्तीय सुधारणा - १, दि. २० फेब्रुवारी, २०१६ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.