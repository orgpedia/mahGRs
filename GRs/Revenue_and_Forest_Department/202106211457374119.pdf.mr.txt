# Page 1
व्यवस्थापकीय संचालक, महाराष्ट्र बांबू विकास मंडळ यांची महाराष्ट्र बांबू प्रवर्तन प्रतिष्ठान कंपनीच्या संचालक मंडळावर नामनिर्देशित “पदसिध्द संचालक” म्हणून नियुक्ती करण्यास मान्यता देण्याबाबत.
महाराष्ट्र शासन
महसूल व वन विभाग
शासन निर्णय क्र. बांबूसा-२०१७/प्र.क्र.६८/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- २१ जून, २०२१
वाचा: १. शासन निर्णय, महसूल व वन विभाग क्रमांक बांबूसा-२०१७/प्र.क्र.६८/फ-९, दि. २४.०८.२०१८ २. शासन निर्णय, महसूल व वन विभाग क्रमांक बांबूसा-२०१७/प्र.क्र.६८/फ-९, दि. १५.१०.२०१८ ३. मुख्य कार्यकारी अधिकारी, महाराष्ट्र बांबू प्रवर्तन प्रतिष्ठान, मुंबई यांचे पत्र क्र.मबांप्रप्र./२०१९-२०/ १/२८, दिनांक २८.०२.२०२० ४. शासन निर्णय, महसूल व वन विभाग क्रमांक बांबूसा-२०१७/प्र.क्र.६८/फ-९, दि. १५.०७.२०२० ५. मुख्य कार्यकारी अधिकारी, महाराष्ट्र बांबू प्रवर्तन प्रतिष्ठान, मुंबई यांचे पत्र क्र.मबांप्रप्र./२०२०-२१/ १/४१, दिनांक १९.०८.२०२० ६. शासन निर्णय, महसूल व वन विभाग क्रमांक बांबूसा-२०१७/प्र.क्र.६८/फ-९, दि. १६.१०.२०२० ७. मुख्य कार्यकारी अधिकारी, महाराष्ट्र बांबू प्रवर्तन प्रतिष्ठान, मुंबई यांचे पत्र क्र.मबांप्रप्र./स्थापाना ०१/२०२०-२१/५९, दिनांक ०६.१२.२०२०
शासन निर्णय : राज्यातील बांबू क्षेत्राचे सशक्तीकरण करण्यासाठी महाराष्ट्र शासन आणि टाटा ट्रस्ट यांच्या भागिदारीने नफा पायाभूत नसलेल्या कंपनीची म्हणजे “बांबू प्रवर्तन प्रतिष्ठान, महाराष्ट्र" (Bamboo Promotion Foundation,Maharashtra) या कंपनीची स्थापना करण्यास संदर्भ क्र.१ च्या शासन निर्णयान्वये मान्यता देण्यात आलेली आहे.
०२. सदर कंपनीचे व्यवस्थापन, संचालक मंडळाद्वारे करावयाचे असून संचालक मंडळावर प्रत्येक पक्षाद्वारे एक नामनिर्देशित संचालक असेल. महाराष्ट्र शासनाची कंपनीचे संस्थापक सदस्य म्हणून भूमिका लक्षात घेवून व भविष्यात विविध प्रकल्पासाठी देण्यात येणाऱ्या अपेक्षीत सहाय्याचा विचार करता संचालक मंडळामध्ये महाराष्ट्र शासनाचा एक अतिरिक्त संचालक राहील, म्हणजेच शासनाचे दोन संचालक राहतील. तसेच कंपनीचा पहिला अध्यक्ष हा राज्य शासनाचा प्रतिनिधी असेल, त्यांचा कालावधी दोन वर्षांचा असेल, नंतर अध्यक्ष हे परिभ्रमण (rotation) पध्दतीनुसार सदस्यांमधून निवडले जातील अशी तरतूद करण्यात आली आहे. या तरतूदीस अनुसरुन “बांबू प्रवर्तन प्रतिष्ठान, महाराष्ट्र" (Bamboo Promotion Foundation, Maharashtra) या कंपनीकरीता संदर्भ क्र.२ दिनांक १५.१०.२०१८ च्या शासन निर्णयान्वये श्री. विकास खारगे, तत्कालीन प्रधान सचिव (वने) याची संस्थापक सदस्य आणि कंपनीचे पहिले अध्यक्ष म्हणून नियुक्ती केलेली आहे. तथापि, संदर्भ क्र.६ नुसार व्यक्तिगत नावांने आदेश निर्गमित करण्याऐवजी यापुढे अपर मुख्य सचिव (वने) /प्रधान सचिव (वने)/ सचिव (वने) हे पदसिध्द अधिकारी या नामाभिधानाने “बांबू प्रवर्तन प्रतिष्ठान, महाराष्ट्र” कंपनीच्या संचालक
# Page 2
शासन निर्णय क्रमांकः बांबूसा-२०१७/प्र.क्र.६८/फ-९
मंडळावर पदसिध्द संचालक आणि विहीत कालावधीकरीता कंपनीचे पदसिध्द अध्यक्ष म्हणून नेमणूक करण्यास मान्यता दिली आहे.
०३. महाराष्ट्र बांबू विकास मंडळाचे व्यवस्थापकीय संचालक हे प्रतिष्ठानच्या संचालक मंडळावर शासन नामनिर्देशीत संचालक आहेत. महाराष्ट्र बांबू विकास मंडळ, नागपूर यांचे कामकाज काही प्रमाणात प्रतिष्ठानच्या कामाशी मिळते जुळते असल्याने महाराष्ट्र बांबू विकास मंडळाच्या व्यवस्थापकीय संचालकांची महाराष्ट्र बांबू प्रवर्तन प्रतिष्ठानच्या संचालक मंडळावर शासन नामनिर्देशित पदसिध्द संचालक म्हणून नेमणूक करण्याबाबत मुख्य कार्यकारी अधिकारी, महाराष्ट्र बांबू प्रवर्तन प्रतिष्ठान, मुंबई यांनी संदर्भ क्र.८ अन्वये विनंती केलेली आहे.
०४ तसेच व्यवस्थापकीय संचालक, महाराष्ट्र बांबू विकास मंडळ, नागपूर या पदावर भा.व.से. अधिका-यांच्या नियमित बदल्या होत असल्याने वेळोवेळी संचालक मंडळावर शासन नियुक्त संचालकांच्या नेमणूकीचे आदेश निर्गमित करणे आवश्यक ठरते. यास्तव व्यक्तिगत नावांने आदेश निर्गमित करण्याऐवजी व्यवस्थापकीय संचालक, महाराष्ट्र बांबू विकास मंडळ यांना पदसिध्द अधिकारी या नामनिर्देशनाने “बांबू प्रवर्तन प्रतिष्ठान, महाराष्ट्र” (Bamboo Promotion Foundation, Maharashtra) या कंपनीचे “पदसिध्द संचालक” म्हणून मान्यता देण्यात येत आहे.
# Page 3