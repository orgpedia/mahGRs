# Page 1
तलाठी व मंडळ अधिकारी संवर्गाच्या आयोजित करण्यात येणाऱ्या बैठकांबाबत.
महाराष्ट्र शासन
महसूल व वन विभाग,
शासन परिपत्रक क्रमांक : संकीर्ण-२०२४/प्र.क्र.१२/ई-७
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२.
दिनांक : २५ जानेवारी, २०२४.
वाचा :- महसूल व वन विभाग, शासन परिपत्रक क्रमांक संकिर्ण-२०२३/प्र.क्र.९१/ई-१०,
दि.१८.०८.२०२३.
शासन परिपत्रक :-
तलाठी व मंडळ अधिकारी हे क्षेत्रीय स्तरावरील सर्व सामान्य नागरिकांच्या दृष्ट्टीने अतिशय
महत्वाचे पद असून जनतेस आवश्यक असलेल्या विविध प्रकारच्या दाखल्यांसाठी तलाठी व मंडळ
कार्यालयाशी संपर्क साधावा लागतो. तसेच शेतकऱ्यांशी निगडीत पीक पाहणीची ई-पीक पाहणी या
मोबाईल अॅप द्वारे नोंदणी करणे, नुकसानीचे पंचनामे करणे, दुष्ट्काळ, अतिवृष्ट्टी, नैसर्गिक आपत्ती
इत्यादी प्रसंगी मदत व पुर्नवसनाचे काम करणे यासाठी तलाठी व मंडळ अधिकारी हे अतिशय महत्वाचा
दुवा आहेत. परंतु तलाठी व मंडळ अधिकारी हे त्यांच्या कार्यालयाच्या ठिकाणी उपलब्ध राहत
नसलेबाबत जनतेकडून तसेच लोकप्रतिनिधींकडून वारंवार शासनास तक्रारवजा सूचना प्राप्त होत
आहेत.
वाचा येथील शासन परिपत्रक दि.१८.०८.२०२३ अन्वये, जनतेची कोणत्याही प्रकारची गैरसोय
होऊ नये याकरिता सर्व तलाठी यांनी सज्जाच्या ठिकाणी उपस्थित राहण्याबाबतच्या सूचना निर्गमित
करण्यात आल्या आहेत. असे असले तरी तहसिल कार्यालय, उपविभागीय कार्यालय, जिल्हाधिकारी
कार्यालय येथे आयोजित करण्याऱ्या बैठका या दुपारच्या सत्रात आयोजित करण्यात येत असल्याने,
सदर बैठकीस उपस्थित राहण्याकरिता संबंधित तलाठी व मंडळ अधिकारी हे सकाळपासूनच त्यांच्या
मुख्यालयात उपस्थित नसल्याची बाब शासनाच्या निदर्शनास आली आहे. तलाठी व मंडळ अधिकारी
यांच्याकडे कामानिमित्त येणाऱ्या जनतेस आवश्यक त्या वेळेत त्यांच्या सेवा उपलब्ध होत नसल्याने
जनतेची गैरसोय होत असल्याने, याबाबत सामान्य जनतेत शासनाच्या विरोधात असंतोष निर्माण होत
आहे. तथापि जनतेची कोणत्याही प्रकारची गैरसोय होऊ नये याकरीता सर्व तलाठी व मंडळ अधिकारी
यांनी जास्तीत जास्त वेळ त्यांच्या कार्यालयाच्या ठिकाणी उपस्थित राहण्याबाबत सूचना निर्गमित
करण्याची बाब शासनाच्या विचाराधीन होती. त्याअनुषंगाने शासन खालीलप्रमाणे सूचना निर्गमित करीत
आहे :-
(१) जिल्हाधिकारी कार्यालय, उपविभागीय कार्यालय व तहसिल कार्यालय यांनी त्यांच्याकडील
आयोजित केलेल्या बैठकीस तलाठी व मंडळ अधिकारी यांना निमंत्रित करावयाचे असल्यास,
सदरच्या बैठका या सकाळच्या सत्रात आयोजित कराव्यात. बैठकीनंतर तलाठी व मंडळ
अधिकारी हे दुपारच्या कामकाजाच्या सत्रात त्यांच्या कार्यालयात उपस्थित राहतील यांची त्यांनी
दक्षता घ्यावी.
(२) जनतेस कोणत्याही प्रकारची गैरसोय होणार नाही याची सर्व संबंधितांनी दक्षता घ्यावी.
# Page 2
शासन परिपत्रक क्रमांकः संकीर्ण-२०२४/प्र.क्र.१२/ई-७
(३) वाचा येथील शासन परिपत्रक दि.१८.०८.२०२३ अन्वये निर्गमित करण्यात आलेल्या सूचनांचे
काटेकोरपणे पालन होईल याची दक्षता घेण्यात यावी.
२. सर्व विभागीय आयुक्त व जिल्हाधिकारी यांना सूचित करण्यात येते की, त्यांनी त्यांच्या प्रशासकीय
नियंत्रणाखालील सर्व विभागप्रमुख / कार्यालयीन प्रमुख तलाठी व मंडळ अधिकारी कार्यालये यांच्या
निदर्शनास सदर निदेश आणावेत.
३. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर