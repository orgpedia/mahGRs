# Page 1
राज्यातील १० जिल्ह्यातील जुन्या अभिलेखांच्या स्कॅनिंगच्या पानातील बदलास व त्याअनुषंगाने येणाऱ्या खर्चास मंजूर रकमेच्या मर्यादेत मंजूरी देण्याचे अधिकार जमाबंदी आयुक्त व संचालक,भूमी अभिलेख, पुणे यांना देण्याबाबत.
महाराष्ट्र शासन
महसूल व वन विभाग
शासन निर्णय क्रमांक: संकीर्ण - २०२०/प्र.क्र.२२८/ल-१.
महसूल व वन विभाग,
मंत्रालय, मुंबई -४०० ०३२.
दिनांक : ४ जानेवारी, २०२३.
वाचा : (१) महसूल व वन विभाग, शासन निर्णय क्र.राभूअ-२०१४/प्र.क्र.१८२/ल-१, दि.०६.०६.२०१४.
(२) महसूल व वन विभाग, शासन निर्णय क्र.राभूअ-२०२०/प्र.क्र.२२८/ल-१, दि.३१.०३.२०१७.
(३) महसूल व वन विभाग, शासन निर्णय क्र.राभूअ-२०१६/प्र.क्र.२७८/ल-१, दि.१६.०९.२०२०.
(४) जमाबंदी आयुक्त आणि संचालक, भूमि अभिलेख (महाराष्ट्र राज्य), पुणे यांचेकडील पत्र क्र.राभू.२/ स्कॅनिंग पाने संख्या बदल/२०२१, दि. १०/११/२०२१.
प्रस्तावना : राष्ट्रीय भूमि अभिलेख आधुनिकीकरण कार्यक्रमांर्गंत (सध्या डिजिटल इंडिया भूमि अभिलेख आधुनिकीकरण अभियान) याअंतर्गत राज्यातील सर्व तहसिलदार, उप अधीक्षक भूमि अभिलेख आणि नगर भूमापन अधिकारी यांच्या कार्यालयांमधील महत्वाच्या जुन्या अभिलेखांच्या स्कॅनिंगचे काम निवडपात्र संस्थाना देण्यास व त्यासाठी येणाऱ्या खर्चास संदर्भाधीन क्र. १ येथील शासन निर्णयान्वये प्रशासकीय मान्यता देण्यात आलेली आहे. तथापि प्रत्यक्षात अभिलेखांचे स्कॅनिंग करताना पृष्ठांच्या संख्येत वाढ/घट होणे, पुरक पानांची स्वतंत्र गणना, दुबार गणना इत्यादी कारणांस्तव आता स्कॅनिंग पानांचे संख्येत आकारमानानुसार (A४, Legal, A३, A२, A१ व A०) आकारमानात बदल इ. कारणांमुळे होणाऱ्या वाढीमुळे स्कॅनिंगच्या वाढीव कामास व खर्चास संदर्भ क्र. २ नुसार मान्यता दिली आहे.
जुन्या अभिलेखांचे स्कॅनिंगचा प्रकल्प हा अतिआवश्यक आहे. त्यामुळे सदर प्रकल्प तातडीने पूर्ण करण्यासाठी संदर्भाधिन क्र.१ व २ च्या शासन निर्णयान्वये मंजूर पानांचे संख्येत प्रत्यक्ष स्कॅनिंग केल्यानंतर होणाऱ्या पानाच्या संख्येत आकारमानानुसार (A४, Legal, A३, A२, A१ व A०) घट/वाढ झाल्यास सदर शासन निर्णयामध्ये मंजूर केलेल्या रकमेच्या मर्यादेत पानातील होणाऱ्या बदलास मंजूरी देण्याचे अधिकार जमाबंदी आयुक्त व संचालक, भूमि अभिलेख, पुणे यांना प्रदान करण्याची बाब शासनाच्या विचाराधिन असून त्याबाबत शासनाने खालीलप्रमाणे निर्णय घेतला आहे.
शासन निर्णय: पुणे, सिंधुदुर्ग, औरंगाबाद, बीड, परभणी, उस्मानाबाद, हिंगोली, जालना, नांदेड व बुलढाणा या १० जिल्ह्यातील वाढीव स्कॅनिंगच्या कामास शासन संदर्भाधिन क्र. १ व २ च्या शासन निर्णयामधील अटी व शर्तीच्या अधीन राहून मान्यता दिलेल्या खर्चाच्या मर्यादेतच मंजूरी देण्याचे अधिकार जमाबंदी आयुक्त व संचालक, भूमि अभिलेख, पुणे यांना देण्यात येत आहेत.
# Page 2
शासन निर्णय क्रमांक: संकीर्ण - २०२०/प्र.क्र.२२८/ल-१
२. यासाठी होणारा खर्च “मागणी क्र. सी १, २०२९ जमीन महसूल (००) (०६) जमाबंदी आयुक्त आणि संचालक भूमि अभिलेख (महाराष्ट्र राज्य) पुणे (२०२९ ०८३२) राष्ट्रीय भूमि अभिलेख आधुनिकीकरण कार्यक्रम ५०% केंद्र पुरस्कृत योजना (५०% केंद्र हिस्सा) १३ कार्यालयीन खर्च” व “मागणी क्र. सी १, २०२९ जमीन महसूल (००) (०६) जमाबंदी आयुक्त आणि संचालक भूमि अभिलेख (महाराष्ट्र राज्य) पुणे (२०२९ ०८१४) राष्ट्रीय भूमि अभिलेख आधुनिकीकरण कार्यक्रम ५०% केंद्र पुरस्कृत योजना (५०% राज्य हिस्सा) १३ कार्यालयीन खर्च” या लेखाशिर्षाखाली मंजूर व “ई महाभूमि प्रकल्प व्यवस्थापन संस्था राष्ट्रीय भूमि अभिलेख आधुनिकीकरण कार्यक्रम (NLRMP) महाराष्ट्र राज्य (MAHABHOOMI PRAKALP VYAVASTHAPAN SANSTHA NLRMP MAHARASHTRA STATE) ” या संस्थेकडे वर्ग केलेल्या निधीतून तसेच केंद्र शासनाकडून सदर प्रकल्पासाठी उक्त ई- महाभूमी प्रकल्प व्यवस्थापन संस्थेत परस्पर वर्ग केलेल्या निधीतून करणेत यावा.
३. या प्रयोजनासाठी जमाबंदी आयुक्त आणि संचालक भूमि अभिलेख (महाराष्ट्र राज्य) पुणे हे आहरण व संवितरण अधिकारी म्हणून राहतील. सदर निधीच्या विनियोजनासाठी स्वतंत्र लेखे ठेवण्यात यावेत. तसेच खर्चाचा ताळमेळ महालेखापालांकडे वेळोवेळी देण्याची दक्षता घ्यावी. सदर निधीच्या विनियोगाबाबत आर्थिक व भौतिक अहवाल उपयोगिता प्रमाणपत्रासह शासनास पाठविण्यात यावा.
8. या कामी अन्य अटी/शर्ती संदर्भीय क्र. १ व २ वरील शासन निर्णयाप्रमाणे राहतील.