# Page 1
तलाठी संवर्गाच्या बदल्या संगणकीय
ऑनलाईन पद्धतीने करण्याच्या अनुषंगाने
धोरण निश्चित करण्यासंदर्भात अभ्यास गट
गठीत करणेबाबत.
महाराष्ट्र शासन
महसूल व वन विभाग
शासन निर्णय क्र.संकीर्ण २०२४/प्र.क्र.२७०/ई-१०
मंत्रालय (मुख्य इमारत),पहिला मजला,मादाम कामा मार्ग,
हुतात्मा राजगुरु चौक,मुंबई-४०० ०३२
दिनांक ७ जून,२०२४
संदर्भ : (१) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार
पाडताना होणाऱ्या विलंबास प्रतिबंध अधिनियम, २००५ शासन अधिसूचना, सामान्य
प्रशासन विभाग, दि.२५.५.२००६
(२) शासन निर्णय क्र.तलाठी २०२३/प्र.क्र.०८/ई-१०, दि.१८.९.२०२३
प्रस्तावना :-
शासन अधिसूचना, सामान्य प्रशासन विभाग, दि.२५.५.२००६ अन्वये महाराष्ट्र शासकीय
कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध
अधिनियम, २००५ अधिसूचित करण्यात आलेला आहे. सदर अधिसूचनेतील कलम ४ नुसार शासकीय
कर्मचाऱ्यांच्या बदल्या सामान्यपणे वर्षातून केवळ एकदाच एप्रिल किंवा मे महिन्यात करण्यात येतात.
शासन निर्णय, दि.१८.९.२०२३ अन्वये तलाठी संवर्गाची आस्थापना जिल्हास्तरावर निश्चित
करण्यात आलेली आहे. त्यास अनुसरून तलाठी संवर्गातील कर्मचाऱ्यांच्या बदल्या संगणकीय
ऑनलाईन पद्धतीने करण्याबाबत कार्यपद्धती निश्चित करण्याच्या अनुषंगाने एक अभ्यास गट स्थापन
करण्याची बाब शासनाच्या विचाराधीन होती.
शासन निर्णय:-
या शासन निर्णयान्वये शासन अधिसूचना, सामान्य प्रशासन विभाग, दि.२५.५.२००६ मधील
तरतूदी तसेच कर्मचाऱ्यांच्या बदलीच्या अनुषंगाने सामान्य प्रशासन विभागामार्फत वेळोवेळी निर्गमित
करण्यात आलेल्या सूचना यांचा अभ्यास करून तलाठी संवर्गातील बदल्या संगणकीय ऑनलाईन
पद्धतीने राबविण्याबाबत सर्वसमावेशक कार्यपद्धती निश्चित करण्याच्या अनुषंगाने पुढीलप्रमाणे अभ्यास
गट स्थापन करण्यात येत आहे.:-
(१) श्री.चंद्रकांत पुलकुंडवार, विभागीय आयुक्त, पुणे अध्यक्ष
(२) श्री.सिद्धराम सालीमठ, जिल्हाधिकारी, अहमदनगर सदस्य
(३) श्री.विनय गौडा, जिल्हाधिकारी, चंद्रपूर सदस्य
(४)श्री.आयुष प्रसाद, जिल्हाधिकारी, जळगाव सदस्य
(५) श्री.संजय बनकर, सह सचिव, महसूल व वन विभाग सदस्य
# Page 2
शासन निर्णय क्रमांकः संकीर्ण२०२४/प्र.क्र.२७०/ई-१०
(६) श्री.राजेंद्र मुठे, अपर जिल्हाधिकारी तथा विशेष कार्य अधिकारी सदस्य
(७) श्री.अभिषेक देशमुख, उपजिल्हाधिकारी, सातारा सदस्य
(८) उपायुक्त (महसूल), विभागीय आयुक्त कार्यालय, पुणे सदस्य सचिव
२. सदर अभ्यास गटाने शासन अधिसूचना, सामान्य प्रशासन विभाग, दि.२५.५.२००६ मधील
तरतूदी तसेच कर्मचाऱ्यांच्या बदलीच्या अनुषंगाने सामान्य प्रशासन विभागामार्फत वेळोवेळी निर्गमित
करण्यात आलेल्या सूचना यांचा अभ्यास करून त्याबाबतचा अहवाल या शासन निर्णयाच्या
दिनांकापासून १५ दिवसांमध्ये शासनास सादर करावयाचा आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर