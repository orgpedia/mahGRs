# Page 1
कोव्हिड–१९ संबंधित कर्तव्य बजावत असतांना कोरोना विषाणूचा संसर्ग होऊन मृत्यू पावलेल्या कर्मचाऱ्यांच्या कुटुंबियांना सानुग्रह सहाय्य मंजूर करण्याबाबत.....
दिवंगत परसराम तेजराम मरस्कोल्हे, तलाठी
महाराष्ट्र शासन
महसूल व वन विभाग
शासन ज्ञापन क्र. सानुग्र-२०२१/प्र.क्र.७१/ई-१०
मंत्रालय (मुख्य इमारत), पहिला मजला, मादाम कामा मार्ग,
हुतात्मा राजगुरु चौक, मुंबई-४०० ०३२
दिनांक : २० ऑक्टोबर, २०२२
संदर्भ : :- (१) वित्त विभाग, शासन निर्णय क्र. संकीर्ण-२०२०/प्र.क्र.४/ व्यय-९, दि.२९/०५/२०२०, दि.१४/१०/२०२० व दि.१४/०५/२०२१
(२) विभागीय आयुक्त, नागपूर यांचे पत्र क्र.मशा-७(२)/आस्था-२/सीआर-३५/२०२१/कावि-३६३, दि.१५/०४/२०२१
(३) जिल्हाधिकारी, गोंदिया यांचे पत्र क्र.अ.का./आस्था-१/सीआर-०६/२१/कावि-२१, दि.०१/०४/२०२१
शासन ज्ञापन :
संदर्भांकित क्रमांक १ १ येथील वित्त विभाग, शासन निर्णय, दिनांक २९ मे, २०२० अन्वये कोव्हिड-१९ संबंधित कर्तव्य बजावतांना कोव्हिड-१९ विषाणूचा संसर्ग होऊन मृत्यू होणाऱ्या कर्मचाऱ्यांना विमा कवच / सानुग्रह सहाय्य लागू करण्याबाबत निर्णय घेण्यात आला आहे.
२. जिल्हाधिकारी, गोंदिया यांच्या अधिपत्याखालील तहसिल कार्यालय, तिरोडा यांच्या आस्थापनेवर कार्यरत असलेले कर्मचारी कै. परसराम तेजराम मरस्कोल्हे (तलाठी) यांचा कोव्हिड-१९ संबंधित कर्तव्य पार पाडतांना कोरोना विषाणू संसर्गाने दिनांक १९/१२/२०२० रोजी मृत्यू झाला आहे.
३. जिल्हाधिकारी, गोंदिया यांनी विभागीय आयुक्त, नागपूर यांच्यामार्फत कै. परसराम तेजराम मरस्कोल्हे (तलाठी) यांच्या कुटूंबियांना शासन निर्णय, वित्त विभाग क्र.संकीर्ण-२०२०/प्र.क्र.४/व्यय-९, दिनांक २९/०५/२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव संदर्भाधीन क्रमांक ३ येथील पत्रान्वये सादर केला आहे.
४. उक्त तलाठी हे “कोव्हिड-१९” च्या सार्वत्रिक साथीच्या अनुषंगाने “ प्रतिबंध” करण्याचे कर्तव्य होते आणि ते मृत्यूच्या दिनांकापूर्वी १४ दिवसांच्या काळात कर्तव्यावर हजर होते असे, जिल्हाधिकारी, गोंदिया यांनी प्रमाणित केले आहे.
५. तसेच कै. परसराम तेजराम मरस्कोल्हे यांचा मृत्यू हा “कोव्हिड-१९” या विषाणूशी संबंधित आहे, असे संबंधित शासकीय उप-जिल्हा रुग्णालय, तुमसर जि. भंडारा व जिल्हा शल्य चिकित्सक, जिल्हा रुग्णालय, भंडारा यांच्या अहवालात नमूद करण्यात आले आहे.
६. त्यानुसार जिल्हाधिकारी, गोंदिया यांच्या अधिपत्याखालील तहसिल कार्यालय, तिरोडा यांच्या आस्थापनेवर कार्यरत कर्मचारी कै. परसराम तेजराम मरस्कोल्हे (तलाठी) यांच्या नामनिर्देशित व्यक्तीस /
# Page 2
शासन ज्ञापन क्रमांकः सानुग्र-२०२१/प्र.क्र.७१/ई-१०
कायदेशीर वारसास रु.५०,००,०००/- (रुपये पन्नास लक्ष फक्त) इतकी रक्कम सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
७. प्रस्तुत प्रस्तावावरील खर्च खाली नमूद लेखाशिर्षाखाली मंजूर अनुदानातून भागविण्यात येईल.
“मागणी क्र.-सी.१, २०५३, जिल्हा प्रशासन, ०९३-जिल्हा आस्थापना, (०१) सर्वसाधारण आस्थापना, (०१) (०५) आयुक्त नागपूर (अनिवार्य) (२०५३०१०८), १३ कार्यालयीन खर्च ”
त्याकरीता विभागीय आयुक्त, नागपूर विभाग, नागपूर यांना प्राधिकृत करण्यात येत आहे.