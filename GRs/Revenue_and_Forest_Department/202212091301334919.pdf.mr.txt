# Page 1
वनसेवेतील अधिकारी/कर्मचाऱ्यांना वनसंरक्षणाच्या
प्रभावी कामाबद्दल तसेच वनसेवेतील उत्कृष्ट कार्याबद्दल पदके देण्याबाबत (सन २०१९-२०).
महाराष्ट्र शासन
महसूल व वन विभाग
शासन निर्णय क्रमांक: एफएसटी-०३/१८/प्र.क्र.१४७/फ-४
मंत्रालय, मुंबई - ४०० ०३२
दिनांक : ०९ डिसेंबर, २०२२
वाचा:- १) शासन निर्णय, महसूल व वन विभाग क्रमांक एफएसटी-१४/१९९९/प्र.क्र.२८०/फ-४, दिनांक ६.१२.२०००.
२) शासन निर्णय, महसूल व वन विभाग क्रमांक एफएसटी-१४/०३/प्र.क्र.२३६/०८/फ-४, दिनांक १२.०१.२००४.
३) शासन निर्णय, महसूल व वन विभाग क्रमांक एफएसटी-०८/१२/प्र.क्र.३८३/फ-४, दिनांक २९.१०.२०१२.
४) अपर प्रधान मुख्य वनसंरक्षक (संशोधन, शिक्षण व प्रशिक्षण), म.रा., पुणे यांचे पत्र क्र. कक्ष-६/ स्वीस/२०२१-२२/४८१, दि.१७.११.२०२२
प्रस्तावना: वनसंपत्तीचे संरक्षण व संवर्धनाचे काम प्रभावीपणे करणाऱ्या अधिकारी व कर्मचाऱ्यांचे मनोधैर्य
वाढविण्याकरिता तसेच त्यांच्या उत्कृष्ट कार्याबद्दल प्रोत्साहित करण्याकरिता त्यांना राज्य स्तरावरुन पुरस्कार / बक्षिसे देण्याची योजना कार्यान्वित करण्यात आली आहे. सदर योजनेनुसार वनविभागाच्या अधिकारी/कर्मचाऱ्यांना त्यांनी केलेल्या वनसंरक्षणार्थ / वन्यजीव संरक्षणार्थ / शोधकार्य / वनव्यवस्थापन /
नाविन्यपूर्ण शोध याबद्दल प्रतिवर्षी सुवर्ण व रजत पदके देण्यात येतात.
२. अशी पदके देण्यापूर्वी वन विभागातील सर्व संबंधित मुख्य वनसंरक्षकांकडून उत्कृष्ट काम केलेल्या अधिकारी / कर्मचारी यांच्या नावांच्या शिफारशी मागविण्यात येतात. सदर शिफारशीस अनुलक्षून त्यांनी केलेल्या नाविन्यपूर्ण कामाचे स्वरुप तसेच त्यांचे गोपनीय अहवाल, सचोटी, चारित्र्य, तांत्रिक कार्यक्षमता, बुध्दीमत्ता व त्यांनी विकसित केलेले तंत्रज्ञान इ. बाबींचा विचार करुन पदके प्रदान करण्यासाठी अधिकारी/ कर्मचाऱ्यांची निवड करण्यासंदर्भात प्रधान सचिव (वने) यांच्या अध्यक्षतेखाली राज्यस्तरीय समितीची बैठक दि.३०.११.२०२२ रोजी आयोजित करण्यात आली होती.
शासन निर्णयः सन २०१९-२० या वर्षात उत्कृष्ट काम केलेल्या ६ कार्यप्रकारांसाठी पदके देण्याच्या अनुषंगाने प्राप्त झालेल्या प्रस्तांवाची तपासणी केल्यानंतर संबंधित अधिकारी/ कर्मचारी यांचे गोपनीय अहवाल, सचोटी, चारित्र्य, तांत्रिक कार्यक्षमता व त्यांनी विकसित केलेले तंत्रज्ञान इ. बाबी विचारात घेऊन सदरहू प्रस्तावातील एकूण २३ अधिकारी / कर्मचारी यांना पदके देऊन गौरविण्याचा शासनाने निर्णय घेतलेला आहे. सदर अधिकारी /
कर्मचाऱ्यांची नावे सोबतच्या परिशिष्ट-अ मध्ये नमूद केलेली आहेत.
# Page 2
शासन निर्णय क्रमांक: एफएसटी-०३/१८/प्र.क्र.१४७/फ-४
२. पदके देऊन गौरविण्यात आलेले अधिकारी / कर्मचारी यांच्या सेवापुस्तकात वरील बाबींची नोंद संबंधित विभाग प्रमुख / कार्यालय प्रमुख यांनी घ्यावी.
# Page 3
# Page 4