# Page 1
गोरेवाडा प्राणी संगहालयाचे दैनंदिन
कामकाज सुरळीत चालविण्याकरीता
विविध सुविधा निर्माण करण्याच्या
अंदाजपत्रकास प्रशासकिय मान्यता
प्रदान करण्याबाबत.
महाराष्ट्र शासन
महसूल व वन विभाग,
शासन निर्णय क्र.डल्ब्युएलपी ०५.२५/प्र.क्र.१३७/फ-१
मंत्रालय, मुंबई ४०० ०३२
दिनांक :- २९ मे, २०२५
वाचा :-
१.महसूल व वन विभाग, शासन निर्णय क्रमांक :- डब्ल्यूएलपी १००९/प्र.क्र.११९/फ-१,
दिनांक २९.११.२०११
२.वित्त विभाग, शासन निर्णय क्रमांक विअप्र-२०१३/प्र.क्र.३०/१३/ विनियम (भाग-२), दिनांक
२०.०९.२०१९.
३.व्यवस्थापकीय संचालक, फॉरेस्ट डेव्हलमेंट कॉपोरेशन ऑफ महाराष्ट्र लिमिटेड, नागपूर
यांचे पत्र क्रमांक: मुमहाव्य / औवशा / गोरेवाडा/ २०२४-२५ / प्र.क्र.१५४/४९४६,
दिनांक २०.०३.२०२५.
प्रस्तावना:-
गोरेवाडा आंतरराष्ट्रीय प्राणिसंग्रहालय स्थापन करण्यास संदर्भ क्रमांक १ च्या शासन
निर्णयान्वये परवानगी देण्यात आली असुन सदर प्रकल्पामध्ये गोंडवाना बायोपार्क, इंडीयन सफारी,
आफ्रीकन सफारी, गोरेवाडा रिझर्व, बचाव केंद्र व प्रजनन केंन्द्र इत्यादी घटकांचा समावेश आहे.
गोरेवाडा प्राणी संगहालायाचे दैनंदिन कामकाज सुरळीत चालविण्याकरीता विविध सूविधा
निर्माण करण्याच्या ३ अंदाजपत्रकास व्यवस्थापकीय संचालक, फॉरेस्ट डेव्हलमेंट कॉपोरेशन ऑफ
महाराष्ट्र लिमिटेड, नागपूर यांनी प्रशासकीय मान्यता देण्याची विनंती संदर्भ क्रमांक ३ च्या पत्रान्वये
केली आहे.
शासन निर्णय :-
गोरेवाडा प्राणी संगहालयाचे दैनंदिन कामकाज सुरळीत चालविण्याकरीता विविध सूविधा
निर्माण करण्याच्या सोबतच्या विवरणपत्रात नमुद केल्याप्रमाणे १२१२.३० लक्ष इतक्या रक्कमेच्या
अंदाजपत्रकास सार्वजनिक बांधकाम विभागाने दिलेल्या तांत्रिक सहमतीच्या अनुषंगाने खालील
अटींच्या अधिन राहून (वित्तीय मान्यता वगळून) शासनाची प्रशासकीय मान्यता प्रदान करण्यात येत
आहे :
i.काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
ii.सदर कामाच्या बांधकामाचा खर्च योजनेंतर्गत मंजूर तरतूदीतून उपलब्ध असलेल्या
नियतव्ययातून करण्यात यावा.
# Page 2
शासन निर्णय क्रमांकः डल्ब्युएलपी ०५.२५/प्र.क्र.१३७/फ-१
iii.सदरहू कामे करताना वन (संवर्धन) अधिनियम, १९८० अंतर्गत तरतूद तसेच प्रचलित
कायदे/नियमातील तरतूदींचा भंग होणार नाही तसेच कोणतीही अनियमितता होणार
नाही याची दक्षता घ्यावी.
iv.अंदाजपत्रकातील बाबी मूळ ढोबळ बाबींच्या कार्यान्वयनाकरीता आहेत याची
अंमलबजावणी पूर्वी खात्री करावी.
सदरचा शासन निर्णय हा वित्त विभाग, शासन निर्णय क्रमांक विअप्र-२०१३/प्र.क्र.३०/१३/
विनियम (भाग-२), दिनांक २०.०९.२०१९ वित्तीय अधिनियम नियम पुस्तिका, १९७८, भाग पहिला,
उप विभाग-पाच नुसार महाराष्ट्र सार्वजनिक बांधकाम नियमपुस्तिका अंतर्गत परिच्छेदांखालील
प्रदान करण्यात आलेले वित्तीय अधिकारांमधील परिच्छेद क्र.१३४ (१), १३४ (२) आणि १३४ (३)
मधील विभागास असलेल्या वित्तीय अधिकारानुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3