# Page 1
सन २०२५-२६ या आर्थिक वर्षाकरीता
“सामुहिक पातळीवर ठोस वनरोपण
कार्यक्रम” लेखाशीषांतर्गत (४४०६ ०४९२)
अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२५/प्र.क्र.२९/फ-११
मंत्रालय, मुंबई-४०० ०३२
दिनांक : १४ जुलै, २०२५
वाचा:-
१)महसूल व वन विभाग, शासन निर्णय क्रमांक-साववि-२०२२/प्र.क्र.५८/फ-११,
दि.२८.०७.२०२३.
२) महसूल व वन विभाग, शासन परिपत्रक क्रमांक -साववि-२०२४/प्र.क्र.१४/फ११,
दि.२६.०३.२०२५.
३) वित्त विभाग, शासन परिपत्रक क्र. अर्थसं -२०२५/प्र.क्र.४४/अर्थ-३, दि.०७.०४.२०२५
४) प्रधान मुख्य वनसंरक्षक (वनबल प्रमुख) म.रा.नागपूर, यांचे क्रमांक कक्ष-१/पी/यो/
चाबाप्र/प्र.क्र.१०/१७४/२०२५-२६, दि.२७.०५.२०२५ रोजीचे पत्र.
प्रस्तावना:-
वन आणि वनेत्तर क्षेत्रात वृक्ष लागवड व संवर्धन करण्याकरीता सन २०२५-२६ करीता “सामुहिक
पातळीवर ठोस वनरोपण कार्यक्रम (४४०६ ०४९२)" या राज्य योजनेंतर्गत रु.५६८५०.३१ लक्ष इतका निधी
अर्थसंकल्पित करण्यात आला आहे.
०२. वित्त विभागाच्या वाचा क्रमांक ३ येथील दि.०७.०४.२०२५ रोजीच्या परिपत्रकान्वये वित्तीय वर्ष २०२५-
२६ च्या अर्थसंकल्पीय तरतूदींची मासिक निधी विवरणपत्रे, अर्थसंकल्पीय अंदाज, वाटप आणि संनियंत्रण
प्रणालीवर (बीम्स) प्रशासकीय विभागांकडून नोंदविण्यात आल्यानंतर सन २०२५-२६ च्या प्रथम नऊ
माहीकरीता (डिसेंबर, २०२५ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत
निधी एकूण वार्षिक तरतूदीच्या ६० टक्केच्या मर्यादेत अर्थसंकल्पीय अंदाज, वाटप आणि संनियंत्रण
प्रणालीव्दारे (बीम्स) वितरीत केला जाईल. सदर मासिक विवरणपत्रानुसार निधी एप्रिल ते डिसेंबर, २०२५ या
कालावधीमध्ये पुढे / मागे ओढून घेण्याची सुविधा अर्थसंकल्पीय अंदाज, वाटप आणि संनियंत्रण प्रणालीवर
(बीम्स) देण्यात आली आहे. निधी वितरीत करताना मासिक निधी विवरणपत्रात (Cash Flow Statement)
ज्या दरमहा खर्च रकमा दर्शविण्यात आलेल्या आहेत त्याच्याशी सुसंगत असाव्यात असे नमुद करण्यात आले
# Page 2
आहे. तसेच सदर परिपत्रिकेतील परिच्छेद ३ मध्ये नमुद उद्दिष्ट्टांकरिता निधी वितरणाचे प्रस्ताव ठोस
समर्थनासह व उपलब्ध निधी खर्च झाल्याची खात्री करून आवश्यकतेनुसार नियोजन विभाग / सामाजिक
न्याय व विशेष सहाय्य विभाग/ आदिवासी विकास विभाग यांच्यामार्फत वित्त विभागास मान्यतेस्तव सादर
करण्यात यावेत अशा सूचना देण्यात आलेल्या आहेत.
०३. वाचा क्रमांक १ येथे नमूद दि.२८.०७.२०२३ रोजीच्या शासन निर्णयान्वये वनीकरण तसेच वन
क्षेत्रातील मृद व जलसंधारणाची सर्व कामे ही महात्मा गांधी राष्ट्रीय ग्रामीण रोजगार हमी योजना व वन
विभागांतर्गत राबविण्यात येणाऱ्या योजनांचे अभिसरण करून घेण्यास व उर्वरित फरकाची रक्कम योजनेंतर्गत
उपलब्ध तरतुदीमधून अदा करण्यास मान्यता प्रदान करण्यात आलेली आहे. सदर शासन निर्णयातील
तरतुदीनुसार “सामुहिक पातळीवर ठोस वनरोपण कार्यक्रम (४४०६ ०४९२)" या राज्य योजनेंतर्गत करण्यात
येणारी कामे सुध्दा अभिसरणांतर्गत करणे आवश्यक आहे.
०४. वाचा क्रमांक ४ येथील दि.२७.०५.२०२५ रोजीच्या पत्रान्वये अपर प्रधान मुख्य वनसंरक्षक (वनबल
प्रमुख), नागपूर यांच्या कार्यालयाने सामुहिक पातळीवर ठोस वनरोपण कार्यक्रम” (४४०६ ०४९२) या
योजनेंतर्गत सन २०२५-२६ या वर्षाकरीता वनीकरणाचा भरगच्च कार्यक्रमांतर्गत रोपवन बांधील कामांच्या
एकूण ४९७२.५४ हेक्टर क्षेत्राकरीता एकूण रु.१३०८.१८ लक्ष निधी वितरीत करण्याबाबत शासनास विनंती
केली आहे. त्यानुसार लेखाशीर्ष- ४४०६ ०४९२ अंतर्गत निधी वितरीत करण्याची बाब शासनाच्या विचाराधीन
होती.
शासन निर्णय :-
सन २०२५-२६ या वित्तीय वर्षात सामुहिक पातळीवर ठोस वनरोपण कार्यक्रम” (४४०६ ०४९२) अंतर्गत
वनीकरणाचा भरगच्च कार्यक्रमांतर्गत रोपवन बांधील कामांच्या प्रस्तावाच्या अनुषंगाने निधी उपलब्धतेनुसार
०२-मजुरी या उद्दिष्ट्टाखाली रु.७६५.४२ लक्ष निधी वितरीत व खर्च करण्यास शासन मान्यता देण्यात येत
आहे.
(रु.लाखात)
---------------------------------------------------------------
| अ. क्र. | वनवृत्त | वनविभाग | हेक्टर | मजूरी | साहित्य व पुरवठा | मागणी |
| तृतीय वर्ष | चतुर्थ वर्ष | पंचम वर्ष | एकूण (हेक्टर) |
| १. | पुणे | पुणे | ६२२.०० | ३९३.०० | ७५.०० | १०९०.०० | १६९.८४ | १२०.४३ | २९०.२७ |
| जुन्नर | १६०.०० | १९८.०० | ५०.०० | ४०८.०० | ९०.४५ | ६४.१४ | १५४.५९ |
| सोलापूर | १५८.०० | २६१.०० | १२५.०० | ५४४.०० | ७९.४६ | ५६.३४ | १३५.८० |
| २ | कोल्हापूर | कोल्हापूर | ०.०० | ५१.०० | २५.०० | ७६.०० | ८.४२ | ५.९७ | १४.३९ |
| सातारा | २४४.०० | ५२०.०० | १६५.०० | ९२९.०० | १५१.७० | १०७.५८ | २५९.२८ |
| सांगली | १७५.०० | ४६७.०० | २१०.०० | ८५२.०० | ११८.५४ | ८४.०६ | २०२.६० |
---------------------------------------------------------------
# Page 3
-----------------------------------------------------------------------
| ३. | TATR | TATR (Buffer) | १२५.०० | २५५.१० | ४९०.४४ | ८७०.५४ | ११७.५८ | ८३.३७ | २००.९५ |
| TATR (CORE) | ०.०० | ०.०० | ११८.०० | ११८.०० | १६.२० | ११.४९ | २७.६९ |
| गीय वनाधि- कारी (वजी) आलापल्ली |  | ०.०० | ०.०० | ८५.०० | १३.२३ | ९.३८ | २२.६१ |
| एकूण | ४९७२.५४ | ७६५.४२ | ५४२.७६ | १३०८.१८ |
-----------------------------------------------------------------------
२. उपरोक्त तक्त्यात नमूद केल्यानुसार “सामुहिक पातळीवर ठोस वनरोपण कार्यक्रम” (४४०६ ०४९२)
या योजनेंतर्गत सन २०२५-२६ या वर्षाकरीता वनीकरणाचा भरगच्च कार्यक्रमांतर्गत एकुण ४९७२.५४ हेक्टर
क्षेत्राकरीता रोपवन बांधील कामांचे प्रस्तावाच्या अनुषंगाने ०२-मजूरी या उद्दिष्ट्टाखाली रु.७६५.४२ लक्ष
(अक्षरी रुपये सात कोटी पासष्ट्ट लक्ष बेचाळीस हजार मात्र) निधी वितरीत करण्यात येत आहे. २१-साहित्य
व पुरवठा या उद्दिष्ट्टाखाली वित्त विभागाकडून निधी प्राप्त झाल्यानंतर, स्वतंत्र शासन निर्णयाद्वारे निधी
वितरीत करण्यात येईल.
३. सदर निधी हा संबंधीत योजनांतर्गत अभिसरणाव्दारे करण्यात येत असलेल्या रोपवन बांधील
कामांच्या मजुरीवरच खर्च करण्यात यावा. तसेच सदर अभिसरणांतर्गत कामांना निधी वितरीत करताना वन
वृत्त/विभाग निहाय कामांचा तपशील तपासूनच सदर निधी वितरीत करण्याची कार्यवाही अपर प्रधान मुख्य
वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी करावी.
४. सदर निधी नियंत्रक अधिकारी म्हणून अपर प्रधान मुख्य वनसंरक्षक (अर्थसंकल्प, नियोजन व
विकास), महाराष्ट्र राज्य, नागपूर यांच्याकडे सुपूर्त करण्यात येत आहे. नियंत्रक अधिकारी यांनी सदर निधी
तात्काळ वितरीत करून त्याबाबतचा अहवाल शासनास सादर करावा. या योजनेंतर्गत करण्यात आलेल्या
कामाची अंमलबजावणी कृती आराखड्याप्रमाणे, विहित कार्यपध्दतीनुसार आणि ठरविलेल्या मुदतीत
करण्यात आली आहे, याबाबतची दक्षता घ्यावी. याबाबत सविस्तर मार्गदर्शक सूचना क्षेत्रीय अधिकाऱ्यांना
द्याव्यात आणि अंमलबजावणीबाबत वेळोवेळी आढावा घेण्यात यावा. मंजूर निधीपेक्षा जास्त खर्च होणार
नाही, याची नियंत्रक अधिकाऱ्यांनी दक्षता घ्यावी.
५. अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर हे वर्ष
२०२५-२६ मध्ये सदर योजनेंतर्गत वितरीत केलेल्या निधीबाबत उपयोगिता प्रमाणपत्र ७ दिवसांत शासनास
सादर करतील. सदर निधी वितरीत करताना करण्यात येत असलेली कामे ही वाचा क्रमांक १ येथील
दि.२८.०७.२०२३ मधील तरतुदी, शासनाने वेळोवेळी निर्गमित केलेल्या सुचना तसेच सक्षम प्राधिकारी यांनी
# Page 4
मान्यता दिलेल्या अंदाजपत्रकानुसार तांत्रिक व प्रशासकीय मान्यता प्रदान करण्यात आल्याची खातरजमा
करून निधी वितरणाची कार्यवाही नियंत्रक अधिकारी यांनी करावी. तसेच सदर निधी खर्च करताना सुध्दा
शासनाने वेळोवेळी निर्गमित केलेल्या सुचनांचे पालन करण्याबाबतच्या सुचना अपर प्रधान मुख्य वनसंरक्षक
(अर्थसंकल्प, नियोजन व विकास), महाराष्ट्र राज्य, नागपूर यांनी संबंधीतांना देव्यात.
६. सदर निधी वितरित करण्यापूर्वी अपर प्रधान मुख्य वनसंरक्षक (अर्थसंकल्प, नियोजन व विकास),
महाराष्ट्र राज्य, नागपूर यांनी सदर योजनेसाठी सन २०२५-२६ करीता वितरित केलेला निधी अर्थसंकल्पीय
वितरण प्रणालीव्यतिरिक्त अन्यत्र ठिकाणी वळती केला नसल्याची खात्री करावी.
७. वन वृत्त/विभाग निहाय वितरीत तरतुदीची माहिती व राबविण्यात आलेल्या कार्यक्रमाचा/झालेल्या
खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान
मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
८. सदर योजनेंतर्गत होणारा खर्च खाली नमूद केलेल्या लेखाशीर्षाखाली सन २०२५-२६ च्या मंजूर
अर्थसंकल्पीत निधीतून खर्ची टाकण्यात यावा.
मागणी क्र.सी-१०,
४४०६ वनीकरण व वन्यजीवन यावरील भांडवली खर्च,
(००)(०६) सामुहिक पातळीवर ठोस वनरोपन (४४०६ ०४९२)
०२- मजूरी, २१- साहित्य पुरवठा
९. सदर शासन निर्णय, वित्त विभागाचे दि.०७.०४.२०२५ रोजीचे परिपत्रक तसेच वित्त विभागाच्या
शासन निर्णय क्रमांक-विअप्र/२०१३/प्र.क्र.३०/२०१३/विनियम, भाग-२, दि.१७.०४.२०१५ अन्वये विभागास
प्रदान करण्यात आलेल्या अधिकारास अनुसरुन निर्गमित करण्यात येत आहे.
१०. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5