# Page 1
महसूल विभागामार्फत राबविण्यात येणाऱ्या संगणकीकरणाच्या विविध प्रकल्पांच्या अंमलबजावणीकरीता स्थापन करण्यात आलेल्या एकात्मिक प्रकल्प व्यवस्थापन कक्ष (Unified Project Management Unit) साठीच्या मनुष्यबळाबाबत.
महाराष्ट्र शासन
महसूल व वन विभाग
शासन शुध्दीपत्रक क्रमांकः संकिर्ण-२०२२/प्र.क्र.६३/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २४ जून, २०२२.
संदर्भ : :- १. शासन निर्णय क्रमांकः संकिर्ण-२०२२/प्र.क्र.६३/ल-१, दिनांक १८.४.२०२२.
२.जमाबंदी आयुक्त व संचालक, भूमी अभिलेख, पुणे यांचे क्र.जआपु-११०४२/१/२०२१-EST दिनांक ४.५.२०२२.
प्रस्तावना : महसूल विभाग हा राज्याच्या प्रशासनाचा कणा असून खुद्द महसूल विभाग, नोंदणी व मुद्रांक विभाग तसेच भूमी अभिलेख विभाग हे स्थावर मालमत्तांशी संबंधित कामकाज हाताळतात. नागरिकांना जास्तीत जास्त लोकाभिमुख सेवा देण्यासाठी या तिनही विभागात संगणकीकरणाचे विविध उपक्रम कार्यरत आहेत. त्याचबरोबर भूसंपादन शाखा तसेच मदत व पुनर्वसन विभागांतर्गत संगणकीकरणाच्या विविध प्रणाली विकसीत करण्याचे प्रस्तावित आहे. त्यामुळे या सर्व विभागातील संगणकीकरणाच्या कामकाजाचे परिचालन, व्यवहार्यता, राज्यव्यापी अंमलबजावणी तसेच समन्वयाच्या अनुषंगाने संदर्भाधिन शासन निर्णयान्वये एकात्मिक प्रकल्प अंमलबजावणी कक्ष स्थापन करण्यात आला आहे. सदर कक्ष कार्यान्वीत करण्यासाठी संदर्भाधिन शासन निर्णयात आवश्यक मनुष्यबळ निर्धारित करण्यात आले आहे. जमाबंदी आयुक्त व संचालक, भूमी अभिलेख, पुणे यांनी संदर्भाधिन शासन निर्णयामध्ये नमूद मनुष्यबळामध्ये बदल करण्याची शिफारस केली आहे. त्यानुसार शासनाने खालीलप्रमाणे निर्णय घेतला आहे.
शासन शुध्दीपत्रक : विभागातील संगणकीकरणाच्या कामकाजाचे परिचालन, व्यवहार्यता, राज्यव्यापी अंमलबजावणी तसेच समन्वयाच्या अनुषंगाने एकात्मिक प्रकल्प अंमलबजावणी कक्ष स्थापन करण्यात आला आहे. सदर कक्ष कार्यान्वीत करण्यासाठी संदर्भाधिन क्र.१ येथील शासन निर्णयात परि. क्र. ५.१ येथे आवश्यक प्रशासकीय मनुष्यबळ निर्धारित करण्यात आले आहे. जमाबंदी आयुक्त व संचालक, भूमी अभिलेख, पुणे यांचे प्रस्तावानुसार सदर शासन निर्णयामधील नमूद मनुष्यबळामध्ये खालीलप्रमाणे बदल करण्यात येत आहे.
-----------------------------------------------------------------------------------------------
| अ.क्र. | यापुर्वी प्रस्तावित पदे | पदांची संख्या | नव्याने प्रस्तावित पदे | पदांची संख्या |
| १ | अपर जिल्हाधिकारी | १ | अपर जिल्हाधिकारी | १ |
| २ | उप जिल्हाधिकारी |  | उप जिल्हाधिकारी |  |
| ३ | तहसिलदार |  | जिल्हा अधिक्षक, भूमी अभिलेख |  |
|  | नोंदणी व मुद्रांक विभागातील अधिकारी | १ | नोंदणी व मुद्रांक विभागातील सह दुय्यम निबंधक वर्ग-२. | १ |
| ५ | भूमी अभिलेख विभागातील अधिकारी | १ | उप अधिक्षक, भूमी अभिलेख | १ |
| ६ | लेखाधिकारी | १ | लेखाधिकारी |  |
|  | अव्वल कारकुन/वरिष्ठ लिपीक | २ | अव्वल कारकुन/वरिष्ठ लिपीक/शिरस्तेदार. | २ |
|  | कनिष्ठ लिपीक / महसूल सहाय्यक | २ | कनिष्ठ लिपीक / महसूल सहाय्यक/सव्र्व्हेअर. |  |
-----------------------------------------------------------------------------------------------
# Page 2
शासन शुध्दीपत्रक क्रमांकः संकिर्ण-२०२२/प्र.क्र.६३/ल-१
३. याव्यतिरिक्त दिनांक १८.४.२०२२ रोजीच्या शासन निर्णयामधील इतर तरतुदींमध्ये कोणताही बदल नाही.