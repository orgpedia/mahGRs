# Page 1
जिल्हा आपत्ती व्यवस्थापन प्राधिकरणास निधी वितरीत करण्याबाबत.
महाराष्ट्र शासन
महसूल व वन विभाग, मदत व पुनर्वसन
शासन निर्णय क्रमांक :- आव्यप्र-२०२२/प्र.क्र.१२८/आव्यप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४००००३२.
दिनांक १६ जून, २०२२
प्रस्तावना : आपत्ती व्यवस्थापन अधिनियम, २००५ च्या तरतूदीनुसार मा. मुख्यमंत्री महोदयांच्या अध्यक्षतेखाली महाराष्ट्र राज्य आपत्ती व्यवस्थापन प्राधिकरणाची स्थापना करण्यात आली आहे.
‘आपत्तीप्रसंगी प्रतिसाद देणाऱ्या यंत्रणांचे सक्षमीकरण करणे' ही प्राधिकरणाची मुख्य जबाबदारी आहे.
तसेच या अधिनियमाच्या कलम २२ व २४ (के) मध्ये राज्य कार्यकारी समितीच्या जबाबदाऱ्या नमूद केल्या आहेत. त्याचप्रमाणे दि. १९ नोव्हेंबर, २०२० रोजीच्या केंद्रीय गृह मंत्रालयाच्या पत्रान्वये आपत्तीला योग्य प्रतिसाद देण्यासाठी राज्य आपत्ती प्रतिसाद निधीपैकी क्षमता बांधणी तसेच सौम्यिकरणासाठी स्वतंत्र निधी राखीव ठेवण्याबाबत निर्देश देवून त्याचे नाव राज्य आपत्ती धोके व्यवस्थापन निधी (SDRMF) केले आहे.
आपत्ती व्यवस्थापनांतर्गत संभाव्य आपत्ती लक्षात घेवून उचित प्रतिबंधात्मक उपाययोजना, शोध व बचाव कार्याशी संबंधित साहित्य खरेदी तसेच प्रशिक्षणासाठी राज्यातील ३६ जिल्ह्यांना निधी वितरित करण्याची बाब शासनाच्या विचाराधीन होती.
शासन निर्णय : आपत्ती व्यवस्थापन अधिनियम, २००५ च्या कलम ३१ प्रमाणे जिल्हा आपत्ती व्यवस्थापन आराखडा तयार करुन त्यानुषंगाने विविध घटकांच्या Capacity Building साठी तसेच आपत्ती व्यवस्थापनांतर्गत उचित प्रतिबंधात्मक उपाययोजना आणि शोध मोहिम व बचाव कार्याशी संबंधित साहित्य खरेदीसाठी राज्यातील ३६ जिल्ह्यांपैकी मुंबई व मुंबई उपनगरला प्रत्येकी रु. १० लक्ष व उर्वरित जिल्ह्यांना प्रत्येकी रु. ३० लक्ष, असे एकूण रु. १०,४०,००,०००/- (रुपये दहा कोटी चाळीस लक्ष फक्त) वितरीत करण्यास शासन मान्यता देण्यात येत आहे. जिल्ह्यांना वितरीत करण्यात आलेला निधी आपत्ती व्यवस्थापनासाठी वितरीत करण्यात आला असल्याने त्याचा विनियोग जनजागृती / क्षमताबांधणी/ आराखडे / प्रशिक्षण व कार्यशाळा संस्थात्मक मजबुतीकरण शोध व बचाव साहित्य
# Page 2
खरेदी/ संरचनात्मक कामे यासाठीच करण्यात यावा. त्यामुळे इतर बाबी जसे वाहन खर्च, आस्थापना खर्च मर्यादित ठेवण्यात यावा.
सदर जिल्हा आपत्ती सौमिकरणासाठी वितरित करण्यात आलेला निधी अध्यक्ष, जिल्हा आपत्ती व्यवस्थापन प्राधिकरण यांना कोषागारातून काढून खर्च करण्यास मान्यता देण्यात येत आहे.
सदर निधी संबंधित जिल्ह्यास विभागीय आयुक्त यांनी BDS वर वितरित करावा.
या कामी होणारा खर्च मागणी क्र. मागणी क्र. सी-६, २२४५, (९१) (०१) शोध व बचाब कार्य व लोकांना सुरक्षितस्थळी हलविण्यासाठी आपत्तीच्या प्रतिसादासाठी साधनसामुग्री खरेदी करणे (निधीच्या ५ टक्के पर्यंत) (अनिवार्य) लेखाशिर्ष (२२४५ २४९९) ३१ सहायक अनुदाने या लेखाशिर्षाखाली सन २०२२-२०२३ या वित्तीय वर्षाकरिता वितरीत केलेल्या तरतूदीतून खर्च करण्यात यावा.
सदर आदेश वित्त विभागाच्या अनौपचारिक संदर्भ क्र. १८२/२०२२व्यय९, दि. ३० मे २०२२ अन्वये दिलेल्या मान्यतेनुसार निर्गमित करण्यात येत आहे.
सदर शासन आदेशातील रक्कम विभागीय आयुक्त यांना BDS वर वितरित कार्यासन म ११ यांनी करावी.
सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध करण्यात आला असून त्याचा सांकेतांक क्र. २०२२०६१६१७४५२२८३१९ असा आहे.
महाराष्ट्राचे राज्यपाल यांच्या आदेशनुसार व नावाने,
10
( हितेंद्र दुफारे) कक्ष अधिकारी, महाराष्ट्र शासन प्रत १) सर्व विभागीय आयुक्त २) सर्व जिल्हाधिकारी ३) महालेखापाल (महाराष्ट्र-१) मुंबई/नागपूर.
४) अधिदान व लेखाधिकारी, मुंबई.
५) सर्व जिल्हा कोषागार अधिकारी ६) कक्ष अधिकारी, कार्यासन म-११, मदत व पुनर्वसन, महसूल व वन विभाग, मंत्रालय, मुंबई.
७) वित्तीय सल्लागार व सह सचिव, आपत्ती व्यवस्थापन प्रभाग, मंत्रालय, मुंबई.
८) लेखाधिकारी, आपत्ती व्यवस्थापन प्रभाग, मंत्रालय, मुंबई.
९) कक्ष अधिकारी, (व्यय-९), वित्त विभाग, मंत्रालय, मुंबई.
१०) निवड नस्ती / आव्यप्र-१.