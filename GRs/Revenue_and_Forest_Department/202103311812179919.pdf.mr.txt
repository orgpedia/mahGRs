# Page 1
“जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांच्या कार्यालयात उघडण्यात आलेल्या स्वीय प्रपंजी लेखा खात्यामधून तलाठी व मंडळ अधिकारी यांचेसाठी लॅपटॉप खरेदी करण्यास मान्यता देण्याबाबत. "
महाराष्ट्र शासन
महसूल व वन विभाग
शासन आदेश क्रमांकः संकिर्ण-२०१८/प्र.क्र.२०९/ल-१
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : ३१ मार्च, २०२१
संदर्भ: १. महसूल व वन विभाग, शासन निर्णय क्रमांक संकिर्ण-२०१८/प्र.क्र.२०९/ल-१, दि.२६.०३.२०१९ २. महसूल व वन विभाग, शासन निर्णय क्रमांक संकिर्ण-२०१८/प्र.क्र.२०९/ल-१, दि.०२.०७.२०२० ३. महसूल व वन विभाग, शासन निर्णय शुधिपत्रक क्रमांक संकिर्ण-२०१८/प्र.क्र.२०९/ल-१, दि.२१.०८.२०२० ४. महसूल व वन विभाग, शासन निर्णय क्रमांक संकिर्ण-२०१८/प्र.क्र.२०९/ल-१, दि.०२.०९.२०२० ५. जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे क्र.राभू-४/ लॅपटॉप मान्यता/२०२१, दि.१०.०३.२०२१ चे पत्र.
प्रस्तावना : राज्यात डिजीटल इंडिया लँड रेकॉर्ड मॉडर्नायझेशन कार्यक्रमातंर्गत जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे याच्या कार्यालयाकडून संगणकीय गा.न.नं. ७/१२, ८ अ, ई-फेरफार, ई अभिलेख, इत्यादी प्रकल्पांची अज्ञावली विकसित करण्यात आलेल्या आहेत. या अज्ञावलीमधील ई-फेरफार आज्ञावलीची अंमलबजावणी राज्यातील संबंधित तलाठी व मंडळ अधिकारी यांच्या लॅपटॉपची क्लाऊड सर्व्हर बरोबर जोडणी करण्याची कार्यवाही तलाठी व मंडळ अधिकारी यांचेकडून करण्यात येते. संदर्भ क्र. ४ येथील दि.
०२/०९/२०२० च्या शासन निर्णयान्वये नागपूर, भंडारा, अकोला, अहमदनगर, कोल्हापूर या पाच जिल्ह्यांकरीता १०८१ लॅपटॉप खरेदीसाठी रू.४,८६,४५,०००/- इतका निधी मंजूर करण्यांत आला आहे. राज्यातील बारा जिल्ह्यांतील ११५४ तलाठी व २१३ मंडळ अधिकारी यांचेसाठी एकूण १३६७ लॅपटॉप खरेदी करण्यासाठी प्रत्येकी ४५०००/- प्रमाणे एकूण रक्कम रुपये रू.६,१५,१५,०००/- (अक्षरी सहा कोटी पंधरा लाख पंधरा हजार फक्त) इतक्या खर्चास स्वीय प्रपंजी लेख्यातील शिल्लक रकमेतून संबंधित जिल्हाधिकारी यांना वर्ग करण्यास मान्यता देण्याचा प्रस्ताव संदर्भ क्रं. ५ अन्वये जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांनी सादर केला आहे. त्यानुषंगाने शासन खालीलप्रमाणे आदेश देत आहे.
आदेश : ई-महाभूमि अंतर्गत ई-फेरफार आज्ञावलीच्या अंमलबजावणीसाठी राज्यातील संबंधित तलाठी व मंडळ अधिकारी यांच्या लॅपटॉपची क्लाऊड सर्व्हरबरोबर जोडणी करण्यासाठी सोबत जोडलेल्या परिशिष्ठ अ नुसार बारा जिल्ह्यांतील ११५४ तलाठी व २१३ मंडळ अधिकारी यांना एकूण १३६७ लॅपटॉप खरेदी करण्यासाठी परिशिष्ठ-ब मध्ये नमुद केलेल्या संरचनेच्या प्रत्येकी रू.४५०००/- प्रमाणे एकूण रक्कम रू.६,१५,१५,०००/ (अक्षरी सहा कोटी पंधरा लाख पंधरा हजार फक्त) इतक्या खर्चास जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांच्या स्वीय प्रपंजी लेख्यातील शिल्लक रकमेतून खर्च करण्यास मान्यता देण्यात येत आहे.
# Page 2
शासन आदेश क्रमांकः संकिर्ण - २०१८/प्र.क्र.२०९/ल-१
२. संदर्भ क्रं. २ व ३ च्या शासन निर्णयामधील नमूद करण्यात आलेल्या अटीं व शर्तींचे पालन करणे व सदर खर्चाच्या बाबींच्या अनुषंगाने स्वीय प्रंपजी लेख्यांशी संबंधीत जमा व खर्चाचा हिशोब ठेवणे जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांना बंधनकारक राहील.
३. सदर निधीबाबत आर्थिक व भौतिक अहवाल उपयोगीता प्रमाणपत्रासह शासनास पाठविण्याची जबाबदारी जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांची राहील. तसेच शासनास सदर निधीच्या जमा व खर्चाचा हिशोब तपासण्याचा अधिकार राहील. जिल्हाधिकारी यांनी सदर निधीचे विनियोगासाठी स्वतंत्र लेखे ठेवावेत तसेच खर्चाचा ताळमेळ महालेखापालांकडे वेळोवेळी
देणेची दक्षता घ्यावी. प्रस्तुत निधीबाबत जमाबंदी आयुक्त, पुणे यांनी आर्थिक व भौतिक अहवाल उपयोगिता प्रमाणपत्रासह शासनास पाठवावा.
# Page 3
# Page 4