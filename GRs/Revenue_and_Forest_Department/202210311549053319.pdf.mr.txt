# Page 1
UNDP-GCF Project "Enhancing Climate Resilience of India's Coastal Communities" (२४०६ B२७२) या प्रकल्पाअंतर्गत सन २०२२-२३ करिता निधी वितरीत करण्याबाबत..
महाराष्ट्र शासन
महसूल व वन विभाग
शासन निर्णय क्रमांक :- एस-१०/२०२२/प्र.क्र.१८०/फ-३,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२,
दिनांक : ३१ ऑक्टोबर, २०२२.
वाचा : १. शासन निर्णय क्रमांक - एस-१०/२०१७/प्र.क्र.६७/फ-३, दिनांक १.०७.२०२१.
२. शासन निर्णय क्रमांक - एस-१०/२०२१/प्र.क्र.३६७/फ-३, दिनांक ६.०६.२०२२.
३. वित्त विभागाचे शासन परिपत्रक क्र. पूरक-२०२२/प्र.क्र.५०/अर्थ-३, दिनांक ३०.०५.२०२२.
४. अपर प्रधान मुख्य वनंसरक्षक (कांदळवन कक्ष), मुंबई यांचे पत्र क्र. - कक्ष-६/योजना/४४९/ २०२२-२३, दिनांक १०.०६.२०२२.
५. वित्त विभागाचे शासन परिपत्रक क्र. पूरक-२०२२/प्र.क्र.६६/अर्थ-३, दिनांक २९.०८.२०२२.
६. शासन निर्णय क्रमांक - पूरक-२०२२/प्र.क्र.९०/ब-१, दिनांक १.०९.२०२२.
प्रस्तावना : UNDP-Green Climate Fund यांच्या आंशिक अर्थ सहाय्यातून "Enhancing Climate Resilience of India's Coastal Communities" हा प्रकल्प सह-आर्थिक बांधिलकीने राज्यात राबविण्याच्या प्रस्तावास दिनांक १०.०६.२०२१ रोजी मा.मंत्रीमंडळाने दिलेल्या मान्यतेनुसार शासन निर्णय दिनांक १.०७.२०२१ अन्वये प्रस्तुत प्रकल्पाची रुपरेषा स्पष्ट करण्यात आली आहे. तसेच प्रकल्पावरील खर्चाकरिता (२४०६ B२७२) नवीन लेखाशिर्ष उघडण्यास शासन निर्णय दिनांक ६.०६.२०२२ अन्वये मान्यता प्रदान करण्यात आली आहे.
२. UNDP-GCF Project "Enhancing Climate Resilience of India's Coastal Communities" (२४०६ B२७२) या लेखाशिर्षात सन २०२२-२३ करिता तरतूद करण्यात आली नसल्याने प्रस्तावित विविध कामांकरिता सन २०२२-२३ च्या पावसाळी अधिवेशनात पुरवणी मागणीद्वारे रु.१६९.६७ लक्ष इतका निधी अर्थसंकल्पीत करण्यात आला आहे.
३. वित्त विभागाच्या दिनांक २९.०८.२०२२ रोजीच्या परिपत्रकान्वये दिलेल्या सुचनेच्या अधीन राहून प्रस्तुत प्रकरणी पुरवणी मागणीद्वारे मंजूर करण्यात आलेला रु. १६९.६७ लक्ष निधी वितरीत करण्यास मान्यता देण्याची विनंती नियोजन विभाग व वित्त विभागास करण्यात आली होती. त्यानुसार पुरवणी मागणीद्वारे मंजूर करण्यात आलेला रु. १६९.६७ लक्ष निधीपैकी सद्य:स्थितीत ५०% निधी वितरीत करण्यास सहमती प्राप्त झाली आहे.
४. उपरोक्त वस्तुस्थिती विचारात घेता, सदर लेखाशिर्षांतर्गत पुरवणी मागणीन्वये अर्थसंकल्पित केलेल्या एकूण रु. १६९.६७ लक्ष (०२- मजूरी रु. ५८.४८ लक्ष, २१- पुरवठा व सामग्री रु. ३८.९८ लक्ष व ५० - इतर खर्च रु. ७२.२१ लक्ष ) निधीपैकी ५०% निधी म्हणजेच रु. ८४.८३ लक्ष निधी वितरणासाठी उपलब्ध आहे.
सदर निधी वितरित करण्याची बाब शासनाच्या विचाराधीन आहे.
# Page 2
शासन निर्णय क्र. एस-१०/२०२२/प्र.क्र.१८०/फ-३
शासन निर्णयः सन २०२२-२३ करिता UNDP-GCF Project "Enhancing Climate Resilience of India's Coastal Communities" (२४०६ B२७२) अंतर्गत पुरवणी मागणीद्वारे अर्थसंकल्पीत करण्यात आलेल्या एकूण रु. १६९.६७ लक्ष निधी पैकी ५०% च्या मर्यादेत उपलब्ध एकूण रु. ८४.८३ लक्ष (०२- मजूरी रु. २९.२४ लक्ष, २१ - पुरवठा व सामग्री रु. १९.४९ लक्ष व ५० - इतर खर्च रु.३६.१० लक्ष) इतका निधी पुढील अटींच्या अधीन राहून खर्च करण्यास मंजूरी देण्यात येत आहे :
१) ज्या प्रयोजनासाठी खर्चास मंजूरी देण्यात आली आहे, त्याच प्रयोजनावर निधी खर्च करण्यात यावा.
२) यामध्ये कोणत्याही प्रकारची वित्तिय अनियमितता होणार नाही, याची पुरेपूर दक्षता घेण्यात यावी.
३) वित्त विभागाने दिनांक ११/७/२००१ च्या शासन निर्णयान्वये विहित केलेल्या वित्तिय मर्यादा यापुढेही लागू राहतील.
४) सदर मान्यता ही सन २०२२-२३ या कालावधी करिताच देण्यात येत आहे.
५) सदर कामे करताना वन (संवर्धन) अधिनियम, १९८० चा भंग होणार नाही, याची दक्षता घेण्यात यावी.
६) खर्चाच्या अनुषंगाने उपयोगिता प्रमाणपत्र सादर करण्यात यावे.
२. सदर खर्च हा मागणी क्रमांक- सी- ७, २४०६ वनीकरण व वन्यजीवन यावरील भांडवली खर्च UNDP_ GCF Project "Enhancing Climate Resilience of India's Coastal Communities" (२४०६ B२७२) या लेखाशीर्षाखाली दर्शविण्यात यावा व सन २०२२-२३ मध्ये मंजूर अर्थसंकल्पित अनुदानातून भागविण्यात यावा.
निधी खर्च करताना वित्त विभागाने मासिक निधी विवरणपत्र तसेच इतर बाबतीत दिलेल्या सूचनांचे पालन करण्यात यावे.
३. प्रस्तुत प्रकल्पाकरिता लेखाशिर्ष मान्यतेची बाब विचाराधीन असण्याच्या कालावधीमध्ये वन विभागाद्वारे सह- आर्थिक बांधिलकीपोटी येणारा खर्च "कांदळवन संरक्ष्ाण व उपजिवीका निर्माण योजना (२४०६ A२२९ ) " मधून करण्यास शासन निर्णय दिनांक १.०६.२०२१ अन्वये मान्यता देण्यात आली होती.
तथापि, आता सदर प्रकल्पावरील खर्चाकरिता प्रस्तुत लेखाशिर्ष कार्यान्वित करण्यात येऊन याद्वारे सदर लेखाशिर्षांतर्गत निधी उपलब्ध करुन देण्यात येत आहे. सबब, प्रस्तुत प्रकल्पावरचा खर्च यापूढे “२४०६ B२७२” या लेखाशिर्षातून करण्यात यावा.
४. सदर शासन निर्णय वित्त विभागाच्या अनौ. संदर्भ क्र.२६९/व्यय-१०, दिनांक २१.०९.२०२२ च्या सहमतीने व वित्त विभागाच्या शासन निर्णय क्रमांक वि. अ.प्र.-२०१३/प्र.क्र.३०/२०१३/विनियम/भाग-२, दिनांक १७/४/२०१५ भाग पहिला उप विभाग-३ परिच्छेद २७ (२) अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्र. एस-१०/२०२२/प्र.क्र.१८०/फ-३