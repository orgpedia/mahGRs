# Page 1
संसदीय कार्य विभागाकडून प्राप्त होणा-या आश्वासनांवरील कार्यवाहीबाबत.
महाराष्ट्र शासन
महसूल व वन विभाग
शासन परिपत्रक क्रमांक : विपआ-२०२१/प्र.क्र.१०२/फ-५
मादाम कामा मार्ग, हुतात्मा राजगुरु चौक,
मंत्रालय, मुंबई : ४०० ०३२
दिनांक : २९ सप्टेंबर, २०२१
वाचा : १) संसदीय कार्य विभाग, शासन परिपत्रक क्रमांक विउसू-२००६/५२७/चार, ०५.०४.२००६ २) संसदीय कार्य विभाग, शासन परिपत्रक क्रमांक विपआ-२०१२/प्र.क्र.४३/चार, दि.१८.०९.२०१५
परिपत्रक
महाराष्ट्र विधानमंडळाच्या अधिवेशनामध्ये मा.मंत्री/मा.राज्यमंत्री महोदयांनी सभागृहात दिलेल्या आश्वासनांवर कार्यवाही करण्यासाठी संसदीय कार्य विभागाकडून विभागास आश्वासने प्राप्त होतात. सदर आश्वासनांच्या पूर्ततेबाबत मंत्रालयीन विभागांकडून समितीपुढे ठेवण्यासाठी पाठविण्यात येणा-या विवरणपत्रात आश्वासनांचे विषय, विभागाने कार्यवाहीबाबत केलेला उल्लेख / पूर्तता यामध्ये ब-याचवेळा विसंगती व तफावत असल्याचे आढळून आले आहे. समितीच्या बैठकीत वाचनाच्यावेळी आढळून येणा-या त्रुटींबाबत समिती गांभिर्याने घेत असून यापुढील काळात समितीसमोर ठेवण्यात येणा-या आश्वासनांच्या पूर्ततेबाबतची विवरणपत्रे ही मा.मंत्री महोदयांनी सभागृहात दिलेल्या आश्वासनांशी सुसंगत व आश्वासनांच्या कक्षेत असल्याबाबत खात्री करुनच समितीकडे परिसृत करावीत, अशा संसदीय कार्य विभागाच्या सूचना आहेत.
२. उक्त परिस्थितीत वन विभागातील सर्व कार्यालये/कार्यासने यांना सूचित करण्यात येते की, आश्वासनाच्या पूर्ततेबाबत संदर्भाधीन परिपत्रकातील सूचनांनुसार कार्यवाही करावी.
३. आश्वासन पूर्ततेच्या विवरणपत्रातील रकाना क्र. ५ ते १० मधील माहिती ही आश्वासनाशी सुसंगत असावी. कोणताही रकाना रिकामा ठेवण्यात येवू नये अथवा निरंक अशा स्वरुपात नमूद करु नये.
४. आश्वासन समितीपुढे ठेवण्यासाठी पाठविण्यात येणा-या आश्वासन पूर्ततेच्या अनुषंगाने काढलेले शासन निर्णय, परिपत्रक, शासकीय आदेश यांच्या प्रती प्रत्येक विवरणपत्रासोबत जोडणे आवश्यक आहे.
विवरणपत्रातील अधिवेशनाचे सन व क्रमांक, आश्वासन क्रमांक, विभागाचे नाव, कार्यासन क्रमांक, विवरणपत्रातील रकाना क्र.१ ते १० मधील प्रत्येक स्तंभातील माहीतीचा मजकूर सुस्पष्ट असावा.
५. एखादे आश्वासन विभागाशी संबंधित नसेल किंवा त्याचा काही भाग ज्या विभागाशी संबंधित असेल, त्या विभागाशी संपर्क साधून प्रस्तुत आश्वासनाच्या हस्तांतरणाबाबत त्वरीत कार्यवाही करावी व दोन विभागांमध्ये आश्वासनांच्या हस्तांतरणाबाबत निर्णय झाला नाही, तर ज्या मूळ विभागास आश्वासन चिन्हांकीत केले आहे, त्या विभागाने सामान्य प्रशासन विभाग (रचना व कार्यपध्दती) यांचेकडून अधिनिर्णय/सूचना घेवून पुढील कार्यवाही करावी व अंतिमतः आश्वासन हस्तांतरण करुन संसदीय कार्य विभागास उचित नोंद घेण्याकरिता कळविण्यात यावे.
६. ज्या आश्वासनांची पूर्तता विहीत मुदतीत म्हणजेच ९० दिवसांत करणे शक्य नाही, अशा प्रकरणी ही बाब योग्य स्पष्टीकरणासह संबंधित आश्वासन समितीच्या निदर्शनास आणावी व माहिती पाठविण्याकरिता त्यांच्याकडून मुदतवाढ मागवून घ्यावी.
७. जी आश्वासने प्रलंबित आहेत, त्या आश्वासनासंदर्भात सचिवांची साक्ष आयोजित केली असल्यास आणि सदर आश्वासनांच्या पूर्ततेचे विवरणपत्र तयार असल्यास सदर विवरणपत्र हे सचिवांची साक्ष आयोजित केल्याच्या दिनांकापूर्वी दोन दिवस अगोदर संसदीय कार्य विभागाकडे नेवून दिल्यास ते स्विकारण्यात येईल.
मात्र ज्या दिनांकास साक्ष आयोजित केली आहे, त्या दिवशी संसदीय कार्य विभागाकडून ते स्विकारण्यात येणार नाही. मात्र ते साक्ष झाल्यानंतरच्या दुस-या दिवशी स्विकारण्यात येईल याची कृपया नोंद घेण्यात यावी.
# Page 2
शासन परिपत्रक क्रमांक: विपआ-२०२१/प्र.क्र.१०२/फ-५
८. वन विभागातील सर्व कार्यालये/कार्यासनांनी त्यांच्याकडील सर्व प्रलंबित आश्वासनांची पूर्तता कृपया तात्काळ करावी व पूर्ततेच्या विवरणपत्रांच्या २० प्रती आणि सदर आश्वासनाची PDF FILE तयार करुन आगामी सन २०२१ च्या तिस-या (हिवाळी अधिवेशनात सभागृहाच्या पटलावर ठेवण्यासाठी बुधवार दि.२४.११.२०२१ पूर्वी संसदीय कार्य विभागाकडे पाठवाव्यात.