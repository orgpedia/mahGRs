# Page 1
महसुल विभागांतर्गत क्षेत्रिय कार्यालयातील
“अव्वल कारकून” गट-क पदाचे पदनाम
बदलून “सहाय्यक महसुल अधिकारी”
करणेबाबत...
महाराष्ट्र शासन
महसूल व वन विभाग,
शासन निर्णय क्र.संकीर्ण-२०२४/प्र.क्र.९३/ई-७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- १४ ऑक्टोबर, २०२४.
वाचा : महसूल व वन विभाग, शासन अधिसूचना क्र.एसआरव्ही-१४९४/प्र.क्र.८६३/(१)/ई-७,
दि.२७ नोव्हेंबर, १९९६.
प्रस्तावना :- महसूल विभाग हा शासनाचा कणा असून जिल्हाधिकारी व विभागीय आयुक्त स्तरावर
कामकाज करण्यात येते. सदर कार्यालयांमध्ये विविध योजनांची अंमलबजावणी करण्यात येत असून,
अव्वल कारकून या संवर्गास महसूल विभागामार्फत, मदत व पुनर्वसन विभागामार्फत, पाणी, पुरवठा व
स्वच्छता विभागामार्फत, गृह विभागामार्फत, सामाजिक न्याय विभागामार्फत - अ) राज्य पुरस्कृत योजना
व ब) केंद्र पुरस्कृत योजना, सामान्य प्रशासन विभागामार्फत, अन्न, नागरी पुरवठा व ग्राहक संरक्षण
विभागामार्फत, रोजगार हमी योजना विभागामार्फत, राजशिष्ट्टाचार विभागामार्फत, UPSC / MPSC
तथा विविध केंद्रीय व राज्य स्तरीय स्पर्धा परीक्षा विभागामार्फत, नगर विकास विभागामार्फत, भारत /
राज्य निवडणूक आयोगामार्फत, कार्यकारी दंडाधिकारी म्हणून तसेच इतर विविध विभागामार्फत नेमून
दिलेली कामे व जबाबदाऱ्या पार पाडाव्या लागतात. यामध्ये प्रामुख्याने जिल्हाधिकारी यांना कराव्या
लागणाऱ्या सर्व कामांमध्ये मूलभूत माहितीचे संकलन करून त्यावर टिप्पणी सादर करणे, विविध मसुदे
तयार करणे, महसूल विभागातील जमीन महसूलाचे दस्तऐवज / लेखे यांच्या नोंदी, एकत्रिकरण,
अद्यावतीकरण करणे, शासनातफे नागरीकांना देण्यात येणारे विविध प्रमाणपत्रांची उदा. जात प्रमाणपत्र,
रहिवासी प्रमाणपत्र, उत्पन्न प्रमाणपत्र, राष्ट्रीय प्रमाणपत्र इ. तपासणी करणे, नैसर्गिक आपत्ती काळात
आपात्कालीन परिस्थितीच्या वेळी मदत व पुनर्वसनाचे कामे करणे, शेतकरी कर्जमाफी योजनेच्या
प्रक्रियेवर नियंत्रण ठेवणे इत्यादी स्वरूपांची काम अव्वल कारकून या संवर्गास पार पाडावी लागतात. या
सर्व कामकाजांचे नियंत्रण करताना संबंधित विभागातील अधिकारी व कर्मचारी यांच्याशी संपर्क
साधताना महसूल विभागातील अव्वल कारकून संवर्गास एक विशिष्ट्ट पदनाम असणे आवश्यक आहे.
याकरिता महसूल विभागातील अव्वल कारकून यांचे पदनाम बदलून त्याला “सहाय्यक महसुल
अधिकारी” असे पदनाम करण्याबाबतची मागणी महाराष्ट्र राज्य महसूल कर्मचारी संघटनेद्वारे बऱ्याच
कालावधी पासून करण्यात येत होती. महाराष्ट्र राज्य महसूल कर्मचारी संघटनेची सदर मागणी मान्य
करण्याची बाब शासनाच्या विचाराधीन होती.
शासन निर्णय :- महाराष्ट्र राज्य महसूल कर्मचारी संघटनेची महसुल विभागांतर्गत क्षेत्रिय
कार्यालयातील “अव्वल कारकून” गट-क कर्मचाऱ्यांची “अव्वल कारकून” ऐवजी “सहाय्यक महसुल
अधिकारी” असे पदनाम करण्याची मागणी, अव्वल कारकून या पदाची वेतनश्रेणी ६ व्या वेतन
आयोगानुसार - वेतनबँड रू.५२००-२०२००, ग्रेड पे रू.३५००/- अशी असून, ७ व्या वेतन आयोगानुसार
# Page 2
- वेतनबँड एस-१२ रू.३२०००-१०१६०० इतके आहे. सदर पदनामामध्ये बदल केल्यामुळे कोणतीही
वेगळी वेतनश्रेणी वा वेतनवाढ देय होणार नाही व वेतनामध्ये कोणताही बदल होणार नाही. त्यामुळे
शासनावर कोणताही वित्तीय भार पडणार नाही किंवा त्यांच्या सेवा विषयक बाबींमध्येही कोणताही बदल
होणार नाही या अधिन मान्य करण्यास शासनाने मान्यता दिलेली आहे. त्यानुसार खालील अटीच्या
अधिन राहून महसुल विभागांतर्गत क्षेत्रिय कार्यालयातील “अव्वल कारकून” पदाचे पदनाम “सहाय्यक
महसुल अधिकारी” असे करण्यात येत आहे.
अ)वरीलप्रमाणे पदनाम बदलामुळे भविष्ट्यात वेतनश्रेणी वाढी संदर्भात प्राप्त होणारी कोणतीही
मागणी विचारात घेतली जाणार नाही.
ब) सातव्या वेतन आयोगानुसार महसुल विभागांतर्गत अव्वल कारकून, गट-क संवर्गातील
कर्मचाऱ्यांना लागू असलेली एस-१२ (S-१२ : रू.३२०००-१०१६००) ही वेतनश्रेणी पदनाम
बदलानंतर “सहाय्यक महसुल अधिकारी" यांना लागू राहील. या वेतनस्तरामध्ये अथवा
वेतनश्रेणीमध्ये बदल करण्याची वा वेगळ्याने वेतनश्रेणी लागू करण्याची मागणी विचारांत
घेतली जाणार नाही.
क) वरीलप्रमाणे पदनाम बदलानंतर सध्याच्या गट-क संवर्गामध्ये कोणताही बदल होणार नाही
वा गट बदला संदर्भातील कोणतीही मागणी विचारांत घेतली जाणार नाही.
ड) महसूल विभागांतर्गत "अव्वल कारकून” गट-क संवर्गाचे पदनाम "सहाय्यक महसुल
अधिकारी" असे बदलानंतर अन्य संवर्गातील "सहायक अधिकारी” पदासाठी असणारी
वेतनश्रेणी / वेतनस्तर देण्याच्या अनुषंगाने भविष्ट्यात वेतनत्रुटी समितीपुढे मागणी करता
येणार नाही व अशी मागणी विचारात घेतली जाणार नाही.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर