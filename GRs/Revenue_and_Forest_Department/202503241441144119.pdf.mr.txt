# Page 1
महाराष्ट्र शासन
महसूल व वन विभाग
मुख्य इमारत, १ ला मजला, मादाम कामा मार्ग,
हुतात्मा राजगुरू चौक, मंत्रालय, मुंबई-४०० ०३२.
दुरध्वनी क्रमांक -०२२-२२०४८२४७ ई मेल-deskkh२-rfd@mah.gov.in ---------------------------------------------------------------------------------------------------------------------------
क्रमांक: गौखनी-२८/०४२१/प्र.क्र.१२७/ख-२ दिनांक:- २४ मार्च, २०२५
विषय : गौण खनिज-रायगड
नवी मुंबई आंतरराष्ट्रीय विमानतळ प्रकल्पासाठी सिडको महामंडळाकडून
प्रकल्पाच्या जमीन विकास कामासाठी स्वामित्वधनापोटी शासन भरणा केलेली
रक्कम परत करण्याबाबत
शासन ज्ञापन:
विभागीय आयुक्त, कोकण विभाग, नवी मुंबई पत्र क्र.मशा/कार्या-९/गौखनि/E-
२६६०२४२/२०२४, दिनांक २६.०९.२०२४ रोजीच्या पत्राच्या अनुषंगाने कळविण्यात येते की, शहर व
औदयोगिक विकास महामंडळ (महाराष्ट्र) मर्यादित, सिडको भवन, सी.बी.डी. बेलापूर, नवी मुंबई
यांचेकडून नवी मुंबई आंतरराष्ट्रीय विमानतळ प्रकल्पासाठी मे. टीआयपीएल - जेएमएमआयपीएल
(जेव्ही) प्रा.लि., मे. गायत्री प्रोजेक्टस लि., मे.सी.एस.जे.एस.ए. जीव्हीके प्रोजेक्टस ॲण्ड टेक्नीकल
सर्व्हिसेस प्रा.लि. या कंपनीस कंत्राट देण्यात आलेले आहे. नवी मुंबई आंतरराष्ट्रीय विमानतळ प्रकल्पाचे
विकास कामासाठी करण्यांत येणाऱ्या गौण खनिजाचे उत्खनन व भरावाच्या अनुषंगाने स्वामित्वधन
वसुलीकामी महाराष्ट्र जमीन महसूल अधिनियम १९६६ चे कलम ४८ (७) अन्वये दिनांक ३१.०७.२०१९
रोजी संबंधित तिन्ही कंत्राटदार कपंनी व सिडको यांना नोटीस देण्यात आली होती.
०२. तदनंतर अपर जिल्हाधिकारी, रायगड यांनी दिनांक २८.०३.२०१९ रोजी
स्वामित्वधनाची संपूर्ण रक्कम दिनांक ३१.०३.२०१९ रोजी शासन जमा करण्याबाबत संबंधित कंपनिस
सूचना देण्यात आल्या. परंतू, सिडकोने जिल्हाधिकारी, रायगड यांच्याकडे दिनांक ३०.०३.२०१९ रोजी
स्वामित्वधनापोटी २१ कोटी रुपये आगावू रक्कम शासन जमा केली.
अपर जिल्हाधिकारी, रायगड यांच्या दिनांक २८.०३.२०१९ चे पत्राविरुध्द संबंधित तिन्ही
कंत्राटदार कंपनीने मा. मुंबई उच्च न्यायालय, मुंबई येथे रिट याचिका क्रमांक ४५३६/२०१९,
४४६६/२०१९, व ४१७६/२०१९ दाखल केल्या असता, सदर याचिका मा.उच्च न्यायालयाने निकाली
काढल्यानतर जिल्हाधिकारी, रायगड यांनी दिनांक ३१.०७.२०१९ रोजी कंत्राटदार कंपनी व सिडकोस
महाराष्ट्र जमीन महसूल संहिता, १९६६ चे कलम ४८(७) नुसार दंडनीय कारवाई का करण्यांत येवू नये ?
याबाबत नोटीस बजाविण्यात येवून, खुलासा सादर करण्याबाबत कळविले. नोटीसीच्या अनुषंगाने
कंत्राटदार कंपनी व सिडकोचा खुलासा विचारात घेवून अपर जिल्हाधिकारी, रायगड यांनी दिनांक
# Page 2
शासन ज्ञापन क्रमांकः गौखनी-२८/०४२१/प्र.क्र.१२७/ख-२
१३.०९.२०१९ रोजीच्या आदेशान्वये महाराष्ट्र शासनाचे दिनाक ०४.०७.२०१९ चे शासन निर्णय विचारात
घेता, सिडकोस स्वामित्वधन अदा करण्यापासूनची १००% सूट मिळण्याचा सिडकोचा युक्तीवाद
कायदेशीर ठरतो. सबब शासनाचे शासन निर्णयास अधिन राहून कंत्राटदार कंपनी व सिडको
महामंडळास दिनांक ३१.०७.२०१९ रोजीची निर्गमित केलेली नोटीस मागे घेवून नोटीशीचे प्रकरण बंद
करण्यात आले.
सदर आदेशास अनुसरुन सिडकोने जिल्हाधिकारी, रायगड कार्यालयाकडे जमा केलेली गौण
खनिजावरील स्वामित्व धनावरील रु. २१.०० कोटी आगाऊ रक्कम सिडकोस त्वरीत परत करणेबाबत
विनंती केली.
०३. दरम्यान तत्कालीन मा. मंत्री (महसूल) यांचेकडे दिनांक ०७.१२.२०२० रोजी प्राप्त
झालेल्या तक्रारीतील मुद्यांच्या अनुषंगाने अपर जिल्हाधिकारी रायगड, विभागीय आयुक्त कोकण,
व्यवस्थापकीय संचालक, सिडको यांचा अहवाल आणि शासन निर्णय, नगरविकास विभाग दिनांक
०४.०७.२०१९ विचारात घेवून या प्रकराणांशी संबंधित अपर जिल्हाधिकारी, रायगड यांच्या दिनांक
१३.०९.२०१९ रोजीच्या सर्व आदेशाची चौकशी करुन फेरतपासणी करण्याबाबत जिल्हाधिकारी
रायगड यांना कळविण्याबाबतचा प्रस्ताव मान्यतेसाठी सादर करण्यात आला असता, प्रस्तुत प्रकरणी
तत्कालीन मा. मंत्री (महसूल) यांनी सुनावणी घेवून दिनांक २२.०६.२०२२ रोजी मे. गायत्री प्रोजेक्टस
प्रा.लि., मे.सी.एस.जे.एस.ए.जीव्हीके प्रोजेक्टस अँड टेक्नीकल सव्र्हीसेस प्रा.लि. व मे. टीआयपीएल-
जेएएमएमआपीएल (जेव्ही) प्रा.लि. यांच्या प्रकरणी आदेश पारीत केले.
तदनंतर तत्कालीन मा. मंत्री (महसूल) यांनी नवी मुंबई आंतरराष्ट्रीय विमानतळ
प्रकल्पाच्या विकासासाठी उत्खनन केलेल्या गौण खनिजास स्वामित्वधन अनुज्ञेय होते किंवा कसे या
संदर्भात विधी व न्याय विभागाचे अभिप्राय प्राप्त करण्याच्या सुचना देण्यात आल्या असता, विभागाकडून
विधी व न्याय विभागाचे अभिप्राय घेण्यात आले. विधी व न्याय विभागाने दिलेले अभिप्राय मा. मंत्री
(महसूल) यांच्या निदर्शनास आणण्यात आले असता, प्रस्तुत प्रकरणी मा. मंत्री (महसूल) यांनी सुनावणी
घेवून दिनांक २४.०१.२०२४ रोच्या आदेशान्वये विभागाचा फेरतापणी अर्ज नामंजूर केला.
०४. मा. मंत्री (महसूल) यांनी दिनांक २४.०१.२०२४ रोजी दिलेले आदेश, विधी व न्याय
विभागाने या प्रकरणी दिलेले अभिप्राय तसेच वित्त विभागाने दिलेले अभिप्राय विचारात घेवून, सिडकोने
नवी मुंबई आंतरराष्ट्रीय विमानतळ प्रकल्पाच्या जमीन विकास कामासाठी दिनांक ३०.०३.२०१९ रोजी
स्वामित्वधनापोटी भरणा केलेली रू.२१.०० कोटी रक्कम परत करण्याचा शासनाने निर्णय घेतला आहे.
०५. सबब, सिडको यांनी रक्कम रु.२१.००/-(रुपये एकवीस कोटी मात्र ) इतकी रक्कम, प्रत्यक्षात
शासनाकडे जमा केल्याची व यापूर्वी ही रक्कम अदा केलेली नाही याची खातरजमा करुन घेण्याच्या
अटीवर अदा करण्यास शासन ज्ञापनाद्वारे मान्यता देण्यात येत आहे.
०६. या बाबीवर होणारा खर्च सन २०२४-२०२५ या वर्षाकरीता लेखाशिर्ष "०८५३ - अलोहयुक्त खाणी
व धातुशास्त्रीय उद्योग "१०२ - खनिजबाबत सवलत फी व स्वामित्वधन, ९००, अलोहयुक्त खाणकाम व
धातुशास्त्रीय उद्योग - वजा परतावे (००) (०१) वजा परतावे (०८५३ ००८६) खाली वजा परतावे
देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
पृष्ट्ठ ३ पैकी २
# Page 3
शासन ज्ञापन क्रमांकः गौखनी-२८/०४२१/प्र.क्र.१२७/ख-२
०७. सदर शासन ज्ञापन वित्त विभागाच्या सहमतीने त्या विभागाच्या अनौपचारीक संदर्भ
क्रमांक.२७/२०२५/व्यय-९, दिनाक २०.०१.२०२५ अनुसार दिलेल्या सहमतीनुसार निर्गमित करण्यात
येत आहे.
सदर शासन ज्ञापन महाराष्ट्र शासनाच्या www.maharashtra.gov.in या संकेतस्थळावर