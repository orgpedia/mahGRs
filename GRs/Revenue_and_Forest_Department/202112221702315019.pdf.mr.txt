# Page 1
संजय गांधी राष्ट्रीय उद्यानातील पात्र अतिक्रमकांचे पुनर्वसन करण्यासाठी आरे व्यतिरिक्त इतर जागा निश्चित करण्यासाठी समितीची स्थापना करणेबाबत.
महाराष्ट्र शासन
महसूल व वन विभाग
शासन निर्णय क्रमांक : डब्ल्युएलपी-०९२१/प्र.क्र.२४८/फ-१
मंत्रालय, मुंबई- ४०० ०३२
दिनांक :- २२ डिसेंबर, २०२१
प्रस्तावना : मा. मुख्यमंत्री महोदयांच्या अध्यक्षतेखाली संजय गांधी राष्ट्रीय उद्यान परिसरातील आदिवासी पाडे पुनर्वसन व अतिक्रमणग्रस्तांबाबत दिनांक ३० सप्टेंबर, २०२१ रोजी झालेल्या बैठकीत पात्र अतिक्रमकांचे पुनर्वसन करण्यासाठी आरे मधील क्षेत्रात येत असलेल्या अडचणींबाबत चर्चा करण्यात आली. त्यानुसार पात्र अतिक्रमकांचे पुनर्वसन करण्यासाठी आरे व्यतिरिक्त इतर जागा निश्चित करण्यासाठी मा.मंत्री (पर्यटन, पर्यावरण व राजशिष्टाचार) तथा पालकमंत्री, मुंबई उपनगर यांच्या अध्यक्षतेखाली समिती गठित करण्याची बाब शासनाचे विचाराधीन होती. तदनुषंगाने शासनाकडून पुढील प्रमाणे निर्णय घेण्यात येत आहे:
शासन निर्णय : संजय गांधी राष्ट्रीय उद्यानाचे वनक्षेत्र अबाधित राखण्यासाठी आणि भविष्यात पुनर्वसना संदर्भात उद्भवणारे पेचप्रसंग टाळण्यासाठी सदर पुनर्वसन लवकरात लवकर करणे आवश्यक असल्यामुळे संजय गांधी राष्ट्रीय उद्यान परिसरातील पात्र अतिक्रमकांचे पुनर्वसन करण्यासाठी आरे व्यतिरिक्त इतर जागा निश्चित करण्याबाबत निर्णय घेण्यासाठी खालीलप्रमाणे समितीची संरचना प्रस्तावित करण्यात येत आहे:
-----------------------------------------------------------------------------------
| १ | मा.मंत्री (पर्यटन, पर्यावरण व राजशिष्टाचार) तथा पालकमंत्री, मुंबई उपनगर | अध्यक्ष |
| २ | प्रधान सचिव, (गृह निर्माण विभाग) | सदस्य |
| ३ | प्रधान सचिव, नगर विकास विभाग (१) | सदस्य |
| ४ | प्रधान सचिव (वने), महसूल व वन विभाग | सदस्य |
| ५ | प्रधान मुख्य वनसंरक्षक (वन्यजीव), महाराष्ट्र राज्य, नागपूर | सदस्य |
| ६ | अपर प्रधान मुख्य वनसंरक्षक (वन्यजीव), पश्चिम, मुंबई | सदस्य |
| ७ | मुख्य कार्यकारी अधिकारी, झोपडपटटी पुनर्वसन प्राधिकरण, मुंबई | सदस्य |
| ८ | उपाध्यक्ष, महाराष्ट्र गृह निर्माण व क्षेत्र विकास प्राधिकरण, मुंबई | सदस्य |
| ९ | अतिरिक्त आयुक्त, बृहन्मुंबई महानगरपालिका, मुंबई | सदस्य |
| १० | जिल्हाधिकारी, मुंबई उपनगर | सदस्य |
| ११  |  | वनसंरक्षक व संचालक, संजय गांधी राष्ट्रीय उद्यान, बोरीवली | सदस्य सचिव |
-----------------------------------------------------------------------------------
२. उपरोक्तप्रमाणे गठीत समितीने संजय गांधी राष्ट्रीय उद्यानातील आदीवासी पाडे व पात्र अतिक्रमक यांचे पुनर्वसनाकरिता पर्यायी जागा निश्चित करणेच्या अनुषंगाने वेळोवेळी बैठका घेऊन कार्यवाही करावी.
# Page 2
शासन निर्णय क्रमांकः डब्ल्युएलपी-०९२१/प्र.क्र.२४८/फ-१