# Page 1
अशासकिय संस्था, औद्योगिक संस्था आणि
वनविभाग यांच्यामार्फत त्रिपक्षीय करारनामा करुन
अवनत वनक्षेत्राचे पुनर्वनीकरण करण्याबाबत.
औद्योगिक संस्था - एक्झेलिगो ग्रुप, पुणे व अरुनिल
इलेव्हन एलएलपी, पुणे,
अशासकिय संस्था- आनंदवन फऊंडेशन,पुणे आणि
उपवनसंरक्षक पुणे.
महाराष्ट्र शासन
महसूल व वन विभाग
शासन आदेश क्रमांकः एफएलडी-२०२३/प्र.क्र.१५७/फ-१०
मंत्रालय, मुंबई - ४०० ०३२
दिनांक : ०१/०३/२०२४.
प्रस्तावना -
अवनत वन क्षेत्राचे पुनर्वनीकरण करण्यासाठी खाजगी व अशासकीय संस्थांचा सहभाग
घेण्याबाबत त्रिपक्षीय करारनामा करुन वनीकरण हाती घेण्याचे धोरण शासनाने शासन निर्णय
क्र.एफएलडी-२०११/प्र.क्र.१६७/फ-१०, दिनांक ०५/०६/२०२३ अन्वये निश्चित केले आहे. सदर
धोरणाच्या अनुषंगाने गठीत उच्चाधिकार समितीपुढे एक्झेलिगो ग्रुप, पुणे व अरुनिल इलेव्हन एलएलपी,
पुणे या औद्योगिक संस्थेचा मौजे-येवलेवाडी, उंड्री, मोहम्मदवाडी, व वानवाडी, ता.हवेली, जि.पुणे येथील
गट क्रमांक अनुक्रमे १८, ११, ५, ४१, ४५, ७१, ७२, ४९ मधील एकूण १९८.३७ हेक्टर अवनत वनक्षेत्रावर
वनीकरण करण्याचा प्रस्ताव अपर प्रधान मुख्य वनसंरक्षक व केंद्रस्थ अधिकारी तथा सदस्य सचिव,
उच्चाधिकार समिती यांनी पत्र क्र.कक्ष-१७/नोसेल/१७-४/प्र.क्र.१६६/४४६/२०२३-२४, नागपूर, दिनांक
१५/०५/२०२३ अन्वये सादर केला होता. सदर प्रस्तावास उच्चाधिकार समितीने दिनांक १३/०२/२०२४
रोजी दिलेल्या मान्यतेस अनुलक्षून शासन पुढीलप्रमाणे आदेश निर्गमित करीत आहे.
शासन आदेश-
अपर प्रधान मुख्य वनसंरक्षक व केंद्रस्थ अधिकारी तथा सदस्य सचिव, उच्चाधिकार समिती यांनी
सादर केलेल्या प्रस्तावाचा साकल्याने विचार करुन, शासन आता असे आदेश देत आहे की, एक्झेलिगो
ग्रुप, पुणे व अरुनिल इलेव्हन एलएलपी, पुणे या औद्योगिक संस्था व आनंदवन फाऊंडेशन, पुणे या
अशासकिय संस्थेच्या प्रस्तावास अनुसरुन अपर प्रधान मुख्य वनसंरक्षक तथा केंद्रस्थ अधिकारी,
महाराष्ट्र राज्य, नागपूर यांनी दिनांक १५/०५/२०२३ रोजीच्या पत्रान्वये सादर केलेल्या प्रस्तावानुसार
खाली नमूद केलेल्या ठिकाणी एक्झेलिगो ग्रुप, पुणे व अरुनिल इलेव्हन एलएलपी, पुणे ही औद्योगिक
संस्था, आनंदवन फाऊंडेशन, पुणे ही अशासकिय संस्था व उपवनसंरक्षक पुणे यांच्यामध्ये त्रिपक्षीय करार
करुन एकूण १९८.३७ हेक्टर अवनत वनक्षेत्रावर वृक्ष लागवड करण्यास शासनाची मान्यता देण्यात येत
आहे.
# Page 2
शासन आदेश क्रमांकः एफएलडी-२०२३/प्र.क्र.१५७/फ-१०
----------------------------------------------------------------------------------------
| गाव | गट. नं. | लागवडयोग्य क्षेत्र (हेक्टर) | वैधानिक दर्जा | लागवडीसाठी प्रस्तावित रोपे |
| येवलेवाडी, | १८ | १३२ | राखीव वन | रोपे संख्या- १,१११ प्रती हेक्टर प्रमाणे एकूण २,१९,९७८ रोपे. |
| उंड्री, | ११ | ५ |
| मोहम्मदवाडी, | ५,४१,४५,७१,७२ | ५६.३७ |
| वानवडी | ४९ | ५ |
| एकूण वनक्षेत्र | १९८.३७ |
----------------------------------------------------------------------------------------
२. सदर प्रकल्पास दिलेली मान्यता खालील अटींच्या अधीन राहून देण्यात येत आहे:-
i.उपवनसरंक्षक यांनी सदर करारनामा करण्यापूर्वी राज्य शासनाच्या दिनांक ०५.०६.२०२३
रोजीच्या शासन निर्णयामधील सर्व अटींची पूर्तता होत असल्याची खात्री करावी.
ii.वरील अवनत वनक्षेत्रात वृक्ष लागवड करणे, जल व मृदसंधारण करणे, ७ वर्षापयंत त्यांचे
संरक्षण व संवर्धन करण्याचे काम एक्झेलिगो ग्रुप, पुणे व अरुनिल इलेव्हन एलएलपी, पुणे
यांच्या अर्थसहाय्याने आनंदवन फाऊंडेशन, पुणे यांनी करावे.
iii.प्रकल्पासाठी व त्याच्या व्यवस्थापनासाठी येणारा खर्च एक्झेलिगो ग्रुप, पुणे व अरुनिल इलेव्हन
एलएलपी, पुणे ही औद्योगिक संस्था करेल.
iv.प्रकल्पांतर्गत करण्यात येणारी वृक्ष लागवड ही संबंधित वन विभागाच्या अधिकाऱ्यांच्या
पर्यवेक्षणाखाली करण्यात यावी. करारनाम्यानंतर २ वषांच्या आत वृक्ष लागवड पूर्ण करण्यात
यावी.
v.प्रकल्पासाठी शासनपत्र क्र.एफएलडी-१०१२/प्र.क्र.२०३/फ-१०, दिनांक ०८/०१/२०१३
अन्वये विहित केलेल्या त्रिपक्षीय करारनाम्याच्या मसुद्याप्रमाणे एक्झेलिगो ग्रुप, पुणे व अरुनिल
इलेव्हन एलएलपी, पुणे यांच्या अर्थसहाय्याने आनंदवन फाऊंडेशन, पुणे आणि उपवनसंरक्षक
पुणे यांच्यामध्ये त्रिपक्षीय करारनामा करण्यात यावा. वन विभागाच्या वतीने त्रिपक्षीय
करारनाम्यावर स्वाक्षरी करण्यासाठी उपवनसंरक्षक पुणे यांना प्राधिकृत करण्यात येत आहे.
वन विभाग व सदर संस्था यांनी १५ दिवसांत याबाबतचा करारनामा करण्यात यावा.
vi.प्रकल्पांतर्गत कार्यवाही करताना प्रकल्प यंत्रणा यांना प्रस्तावीत वनीकरणाच्या क्षेत्रामध्ये
कोणत्याही प्रकारचे बांधकाम किंवा वनतळे तयार करता येणार नाही.
vii.प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर हे किंवा त्यांनी प्राधिकृत
केलेले वन विभागाचे कोणतेही अधिकारी यांना प्रकल्प स्थळी भेट देवून प्रकल्पाचे निरीक्षण
करण्याचा व त्याबाबत सुधारणा / सूचना करण्याचा अधिकार राहील.
पृष्ट्ठ ४ पैकी २
# Page 3
शासन आदेश क्रमांकः एफएलडी-२०२३/प्र.क्र.१५७/फ-१०
viii.त्रिपक्षीय करारनाम्यातील कोणत्याही अटींचा औद्योगिक संस्था एक्झेलिगो ग्रुप, पुणे व
अरुनिल इलेव्हन एलएलपी, पुणे किंवा अशासकिय संस्था आनंदवन फाऊंडेशन, पुणे
यांच्याकडून भंग झाल्यास त्रिपक्षीय करारनामा तात्काळ समाप्त करण्याचा अथवा इतर
कोणतीही दंडात्मक कार्यवाही करण्याचा अधिकार प्रधान मुख्य वनसंरक्षक (वनबल प्रमुख),
महाराष्ट्र राज्य, नागपूर यांना असेल.
ix.ज्या ठिकाणी आवश्यकता असेल त्या ठिकाणी औद्योगिक संस्थेच्या खर्चाव्दारे रोपवनास तारेचे
कुंपण (Wire Fencing) करण्यात यावे.
x.आवश्यकतेनुसार रोपवनास सिंचनाची व्यवस्था करण्यात यावी. सदर सिंचनाची व्यवस्था
करताना वन (संरक्षण व संवर्धन) अधिनियम, १९८० चा भंग होणार नाही याची दक्षता संबंधित
संस्था आणि उपवनसंरक्षक यांनी घ्यावी.
xi.एक्झेलिगो ग्रुप, पुणे व अरुनिल इलेव्हन एलएलपी, पुणे या औद्योगिक संस्था, आनंदवन
फाऊंडेशन, पुणे ही अशासकिय संस्था यांना शासन निर्णय क्रमांक एफएलडी-
२०११/प्र.क्र.१६७/फ-१०, दिनांक ०५/०६/२०२३ मधील सर्व अटी व शर्ती बंधनकारक
राहतील.
xii.त्रिपक्षीय कराराअंतर्गत रोपवन कामे करताना वन (संरक्षण व संवर्धन) अधिनियम, १९८० व
इतर वन वनकायद्यांचा भंग होणार नाही याची दक्षता संबंधित संस्था आणि उपवनसंरक्षक यांनी
घ्यावी.
xiii.त्रिपक्षीय कराराअंतर्गत रोपवन कामे करताना प्रकल्प यंत्रणा यांनी जिवंत रोपांची टक्केवारी
वाढविण्यासाठी सर्वतोपरी प्रयत्न करावे.
xiv.त्रिपक्षीय कराराचा ७ वर्षाचा कालावधी संपुष्ट्ठात आल्यानंतर संबंधित संस्थेने सदरचे वनक्षेत्र
वनविभागाकडे सूपूर्द करावे. तसेच सदर वनक्षेत्रावरील वृक्ष आणि इतर तत्सम घटकांवर
संबंधित संस्थेचा कोणताही अधिकार राहणार नाही. सदरचे वनक्षेत्र वनविभागाच्या ताब्यात
घेण्याची जबाबदारी संबंधित उपवनसंरक्षक यांची राहील.
३. वरील ठिकाणी वृक्ष लागवड करताना, ती केल्यानंतरच्या ७ वर्षाच्या कालावधीत आणि
भविष्ट्यात कधीही या वनक्षेत्रावर एक्झेलिगो ग्रुप, पुणे व अरुनिल इलेव्हन एलएलपी, पुणे ही
औद्योगिक संस्था, आनंदवन फाऊंडेशन, पुणे ही अशासकीय संस्था यांना कोणताही कायदेशीर व
मालकी हक्क प्राप्त होणार नाही आणि त्याबद्दल त्यांना कोणत्याही न्यायालयात वा प्राधिकरणापुढे
कोणताही दावा दाखल करता येणार नाही.
४. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना आवश्यक वाटतील
अशा इतर अटी.
पृष्ट्ठ ४ पैकी ३
# Page 4
शासन आदेश क्रमांकः एफएलडी-२०२३/प्र.क्र.१५७/फ-१०
५. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर