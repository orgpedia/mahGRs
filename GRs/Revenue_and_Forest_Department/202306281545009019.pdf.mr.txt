# Page 1
रायगड जिल्हयातील पनवेल तालुक्यात पनवेल येथे अपर तहसिल कार्यालय स्थापन करणेबाबत
महाराष्ट्र शासन
महसूल व वन विभाग
शासन निर्णय क्रमांक : प्राफेब-२०२०/VIP ३७/प्र.क्र.७१/म-१०
मंत्रालय, पहिला मजला, मुख्य इमारत,
हुतात्मा राजगुरू चौक, मादाम कामा रोड,
मुंबई- ४०० ०३२.
दिनांक:२८ जून, २०२३
वाचा:- १) विभागीय आयुक्त, कोंकण विभाग, नवी मुंबई यांचे पत्र क्र. मशा/कार्या-५/प्रशासन/प्र.क्र.३५५/ २०२० दि.०३.११.२०२० २) विभागीय आयुक्त, कोकण विभाग, नवी मुंबई यांचे पत्र क्र. मशा/कार्या-५/प्रशासन सुधा. प्रस्ताव/ प्र.क्र.३५५/२०२०, दि. १०.०२.२०२१ ३) विभागीय आयुक्त, कोकण विभाग, नवी मुंबई यांचे पत्र क्र. मशा/कार्या-५/प्रशासन/सुधा. प्र/प्र.क्र.
३५५/ २०२०, दि. २१.०२.२०२२
प्रस्तावना: रायगड जिल्ह्यातील पनवेल तालुक्यात नवी मुंबई आंतराष्ट्रीय विमानतळ, पनवेल महानगरपालिका, सिडको या नवनगर विकास प्राधिकरणामार्फत विकसित करण्यात येत असलेल्या नैना मधील क्षेत्र, महाराष्ट्र रस्ते विकास महामंडळ मर्यादित या विशेष नियोजन प्राधिकरणामार्फत विकसित करण्यात येणारे क्षेत्र आणि मुंबई महानगर प्रदेश विकास प्राधिकरण या नियोजन प्राधिकरणाच्या अधिपत्याखालील येणारे उर्वरित क्षेत्र यांचा
समावेश आहे. तसेच मुंबई-गोवा राष्ट्रीय महामार्ग, मुंबई-पुणे राष्ट्रीय महामार्ग, यशवंतराव चव्हाण मुंबई-पुणे द्रुतगती मार्ग, पळस्पे ते उरण राष्ट्रीय महामार्ग, कोकण रेल्वे, मध्य रेल्वे इत्यादी दळणवळणाच्या सुविधांमुळे पनवेल तालुक्यात मोठ्या प्रमाणात नागरीकरण तसेच औद्योगीकरण होत आहे. सबब, वाढते नागरीकरण व लोकसंख्या वाढ यामुळे तहसिलदार कार्यालय, पनवेल यांच्याकडील प्रशासकीय कामकाजामध्ये मोठया प्रमाणात वाढ झाली आहे. त्यानुषंगाने प्रशासकीय कामकाजात सुलभतेकरीता पनवेल, ता. पनवेल, जि. रायगड येथे स्वतंत्र अपर तहसिलदार कार्यालय स्थापन करुन त्याकरिता आवश्यक पदांची निर्मिती करण्याचा प्रस्ताव शासनाच्या विचाराधीन होता.
शासन निर्णय : पनवेल, ता. पनवेल, जि. रायगड येथे अपर तहसिलदार कार्यालय स्थापन करणे व सदर कार्यालयासाठी खालील २ पदे निर्माण करण्यास शासन मान्यता देण्यात येत आहे. सदर पदे ही सध्याच्या त्या-त्या संवर्गाचा एक भाग राहतील.
------------------------------------------------------------
| अ.क्र. | पदाचे नाव | वेतनश्रेणी (रु.) | मंजूर पदांची संख्या | एकूण |
| १ | अपर तहसिलदार | S-१९-५५,१००- १,७५,१००/ |  | १ |
|  | लिपिक टंकलेखक | S-०६-१९,९००-६३,२००/ |  | १ |
------------------------------------------------------------
# Page 2
शासन निर्णय क्रमांकः प्राफेब-२०२०/VIP ३७/प्र.क्र.७१/म-१०
२. प्रस्तुत रायगड जिल्ह्यातील तहसिलदार कार्यालय, पनवेल तसेच अपर तहसिलदार कार्यालय पनवेल यांच्या कार्यक्षेत्रात खालील नमुद केल्याप्रमाणे महसुली मंडळे व गावे यांचा समावेश राहील :-.
--------------------------------------------------------------------------------------------
| अ. क्र. | कार्यालयाचे नाव | महसुल मंडळे | एकूण महसुली गावे |
| १ | तहसीलदार पनवेल | एकूण मंडळे - ५ १) पनवेल २) तळोजे ३) ओवळे ४) कळंबोली ५) पळस्पे | ८६ |
| २ | अपर तहसीलदार, पनवेल | एकूण मंडळे - ५ १) कर्नाळा २) पोयंजे ३) मोर्बे ४) दापिवली ५) नेरे | १०२ |
--------------------------------------------------------------------------------------------
३. रायगड जिल्ह्यातील तहसिलदार कार्यालय, पनवेल तसेच अपर तहसिलदार कार्यालय पनवेल यांच्या कार्यक्षेत्रातील महसूल मंडळांतर्गत तलाठी साझे व त्यामध्ये अंतर्भूत होणाऱ्या गावांची यादी प्रसिद्ध करण्याबाबतची कार्यवाही जिल्हाधिकारी, रायगड यांचे स्तरावर करण्यात यावी.
४. अपर तहसिलदार, पनवेल, ता. पनवेल, जि. रायगड यांचे प्रतिवेदन अधिकारी म्हणून संबंधित उपविभागीय अधिकारी आणि नियंत्रक अधिकारी म्हणून जिल्हाधिकारी, रायगड हे काम पाहतील.
५. अपर तहसिलदार, पनवेल, ता.पनवेल, जि. रायगड यांना या शासन निर्णयान्वये कार्यालय प्रमुख तसेच आहरण व संवितरण अधिकारी म्हणून घोषित करण्यात येत आहे.
६. महाराष्ट्र जमीन महसूल संहिता, १९६६ च्या कलम १३ पोटकलम (३) अन्वये प्राप्त अधिकारानुसार, तहसिलदार पनवेल यांना प्रदान करण्यात आलेल्या शक्ती अपर तहसिलदार, पनवेल यांना त्यांना नेमून दिलेल्या कार्यक्षेत्रापुरत्या प्रदान करण्याबाबत स्वतंत्रपणे अधिसूचना निर्गमित करण्यात येईल.
७. रायगड जिल्ह्यातील पनवेल तालुक्यात पनवेल येथे अपर तहसिलदार कार्यालय स्थापन करण्याकरिता येणारा खर्च “मागणी क्र. सी-१, २०५३, जिल्हा प्रशासन, (००) (०९३) जिल्हा आस्थापना (०१) सर्व साधारण आस्थापना (०१) (०१) आयुक्त, कोकण (अनिवार्य ) (दत्तमत) संगणक सांकेतांक ( २०५३ ००२८)” या लेखाशीर्षाखाली दर्शविण्यात यावा व तो सन २०२३-२४ या आर्थिक वर्षात मंजूर तरतुदीतून भागविण्यात यावा.
मंजूर तरतूद अपुरी पडत असल्यास वाढीव तरतूदीची मागणी करावी व ते शक्य नसल्यास पूरक मागणीचा प्रस्ताव सादर करण्यात यावा.
८. सदरहू शासन निर्णय वित्त विभागाच्या सहमतीने व त्या विभागाच्या अनौपचारीक संदर्भ क्र.३४३/ आपुक, दि. २३.०६.२०२२ व नवीन पदनिर्मिती, पदांचे पुनरुज्जीवन व पदांचे आढावे इत्यादी प्रस्तावांची सखोल तपासणी करण्यासाठी स्थापन केलेल्या उच्चस्तरीय सचिव समितीच्या दि. १७.०४.२०२३ रोजी झालेल्या बैठकीत दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्राफेब-२०२०/VIP ३७/प्र.क्र.७१/म-१०