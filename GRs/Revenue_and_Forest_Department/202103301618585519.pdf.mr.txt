# Page 1
सन २०१९ - २० या वर्षातील (माहे ऑक्टोबर, २०१९ ते माहे जुन,२०२०) या कालावधीतील पेयजल टंचाई निवारण कार्यक्रमांतर्गत ग्रामीण/नागरी भागात पाणी टंचाई निवारण कार्यक्रमासाठी राबविण्यात येत असलेल्या उपाययोजनांवरील खर्चासाठी रुपये २३६१८.७० लक्ष इतका निधी पाणी पुरवठा व स्वच्छता विभागाकडे वर्ग करण्याबाबत.
महाराष्ट्र शासन
महसूल व वन (आपत्ती व्यवस्थापन प्रभाग, मदत व पुनर्वसन) विभाग,
शासन निर्णय, क्रमांक-एससीवाय-०८/२०२०/प्र.क्र.५५/म-११,
मंत्रालय, मुंबई -४०० ०३२
दिनांक :- ३० मार्च, २०२१.
वाचा:- १) महसूल व वन विभाग, शा.नि. क्र. एससीवाय-२०२०/प्र.क्र.३१/म-११, दि. ०४/०८/२०२०.
२) महसूल व वन विभाग, शा. नि. क्र. एससीवाय-२०२०/प्र.क्र.५५/म-११, दि. २१/१०/२०२०.
३) पाणी पुरवठा व स्वच्छता विभाग यांचा दिनांक ०८/०२/२०२१ रोजीचा प्रस्ताव.
४) महसूल व वन विभाग शा.नि.क्र. पुनर्वि-२०१९/२२४५/प्र.क्र.६०/ब-१, दिनांक ३०/०३/२०२१.
प्रस्तावना : सन २०१८-१९ या वर्षातील (माहे ऑक्टोबर, २०१९ ते माहे जुन, २०२०) या कालावधीतील, पेयजल टंचाई निवारण कार्यक्रमांतर्गत ग्रामीण / नागरी भागात पाणी टंचाई निवारण कार्यक्रमासाठी राबविण्यात येत असलेल्या पाणीपुरवठयाच्या विविध उपाययोजनांवरील खर्चासाठी पाणी पुरवठा व स्वच्छता विभागाने मागणी केल्यानुसार यापूर्वी संदर्भाधीन क्र.०२ येथील शासन निर्णयान्वये एकूण रुपये २८९,८८,३४ (हजार) इतका निधी सन २०२०-२१ या आर्थिक वर्षात वितरीत करण्यात आला. याच कालावधीतील,"निसर्ग" चक्रीवादळामुळे पिण्याच्या पाण्याचा आकस्मिक पुरवठा करण्यासाठी एकूण रुपये ४८८.००लक्ष इतका निधी पाणीपुरवठा विभागास संदर्भ क्र.०१ अन्वये वितरीत करण्यात आला.
आता, संदर्भ क्र.०३ येथील प्रस्तावानुसार एकूण रुपये २३६१८.७० लक्ष इतक्या निधीची मागणी केली आहे. यानुषंगाने राज्य कार्यकारी समितीच्या दिनांक १६/०२/२०२१ रोजीच्या बैठकीत विचार होवून पाणी पुरवठा व स्वच्छता विभागास एकूण रुपये २३६१८.७० लक्ष इतका निधी वितरीत करण्यास मान्यता देण्यात आली आहे. यास अनुसरुन, पाणी पुरवठा व स्वच्छता विभागास निधी वितरीत करण्याची बाब शासनाच्या विचाराधीन होती.
शासन निर्णय : सन २०१९-२० या वर्षातील (माहे ऑक्टोबर, २०१९ ते माहे जुन, २०२०) या कालावधीतील पेयजल टंचाई निवारण कार्यक्रमांतर्गत ग्रामीण/नागरी भागात पाणी टंचाई निवारण कार्यक्रमासाठी राबविण्यात येत असलेल्या उपाययोजनांवरील खर्चासाठी राज्य कार्यकारी समितीने घेतलेल्या निर्णयानुसार एकूण रुपये २३६१८.७० लक्ष (अक्षरी रुपये दोनशे छत्तीस कोटी अठरा लक्ष सत्तर हजार फक्त) इतका निधी पाणी पुरवठा व स्वच्छता विभागास अर्थसंकल्पीय वितरण प्रणालीद्वारे वितरीत करण्यात येत आहे.
# Page 2
शासन निर्णय क्रमांकः एससीवाय-०८/२०२०/प्र.क्र.५५/म-११,
२. सन २०२०-२१ या चालू वित्तीय वर्षात मागणी क्रमांक सी-६, प्रधान लेखाशीर्ष २२४५-नैसर्गिक आपत्तीच्या निवारणार्थ सहाय्य, ०१, अवर्षण, १०२ पिण्याच्या पाण्याचा पुरवठा, (९२) राज्य आपत्ती प्रतिसाद निधीच्या मानकांव्यतिरिक्त खर्च, (९२) (०१) पिण्याच्या पाण्याचा आकस्मिक निकडीचा, ३१ सहायक अनुदाने (वेतनेतर) (२२४५ २१८५) या उपशीर्षाखाली पुनर्विनियोजनाने प्राप्त झालेल्या एकूण रुपये २३६१८.७० लक्ष (अक्षरी रुपये दोनशे छत्तीस कोटी अठरा लक्ष सत्तर हजार फक्त) इतका निधी पाणी पुरवठा व स्वच्छता विभागास अर्थसंकल्पीय वितरण प्रणाली (BEAMS) द्वारे वितरीत करण्यात येत आहे. संबंधित विभागाने सदर खर्च वर नमूद केलेल्या बाबींवर अंतिमत: खर्ची टाकावा.
३. सदर निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे, याची पाणी पुरवठा व स्वच्छता विभागाने खातरजमा करावी ४. टँकरद्वारे करण्यात येणारा पाणी पुरवठा या उपाययोजनेची देयके जी.पी.एस. प्रणाली लावलेल्या टँकरद्वारे पाणी पुरवठा केल्याचे प्रमाणपत्र प्राप्त झालेल्या जिल्हयांनाच निधी वितरीत करण्यात यावा.
५. नैसर्गिक आपत्तीच्या निवारणार्थ उपलब्ध करण्यात आलेल्या तरतूदीतून मागील वर्षात घेण्यात आलेल्या विविध योजना / पाणी पुरवठा विषयक कामे पूर्ण करण्यात आली असल्याचे पाणी पुरवठा व स्वच्छता विभागाने खात्री करावी.
६. पाणी जीवनावश्यक /अत्यावश्यक बाब असल्याने, त्या आडून गैरप्रकार होणार नाहीत, त्याच त्याच योजना पुन्हा-पुन्हा दरवर्षी घेण्यात येत नाहीत व त्यावर अनावश्यक खर्च करण्यात येत नाही, याची पाणी पुरवठा व स्वच्छता विभागाने दक्षता घ्यावी.
७. वितरीत निधी स्वीय प्रपंजी लेखा खाते (Personal Ledger Account) अथवा बँक खात्यात न ठेवता तो कंत्राटदारांना थेट ECS/RTGS द्वारे वितरीत केला जाईल, याबाबत पाणी पुरवठा व स्वच्छता विभागाने खात्री करावी.
८. निधी वाटपाचे लेखे, अभिलेखे/नोंदवहया विहित कार्यपध्दतीनुसार अनुदान आहरीत व वितरीत करणाऱ्या कार्यालयाच्या स्तरावर अद्ययावत ठेवण्यात याव्यात. तसेच झालेल्या खर्चाची, महालेखाकार कार्यालयात व कोषागार कार्यालयात नोंदविण्यात आलेल्या खर्चाशी त्रैमासिक पडताळणी पाणीपुरवठा व स्वच्छता विभागाने करावी. तसेच कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही, याची दक्षता पाणीपुरवठा व स्वच्छता विभागाने घ्यावी. वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यर्पित करावी.
९. पाणी पुरवठा व स्वच्छता विभागास उपरोक्तप्रमाणे वितरीत करण्यात आलेल्या निधीच्या खर्चाची विभागनिहाय / जिल्हानिहाय आणि उपाययोजनानिहाय माहिती उपलब्ध करुन द्यावी. प्रस्तुत शासन निर्णयान्वये वितरीत निधीची १००% रकमेची उपयोगिता प्रमाणपत्रे पाणी पुरवठा व स्वच्छता विभागाने सादर करावी.
१०. सदर निधी जरी मदत व पुनर्वसन विभागाकडून अर्थसंकल्पीत करण्यात आला असला तरी त्याचे सनियंत्रण पाणी पुरवठा व स्वच्छता विभागाकडे असल्यामुळे सदर निधीचे नियमातील
पृष्ठ ३ पैकी २
# Page 3
शासन निर्णय क्रमांकः एससीवाय-०८/२०२०/प्र.क्र.५५/म-११,
तरतुदीनुसार कोटेकोरपणे लेखापरीक्षण करण्याची जबाबदारी पाणी पुरवठा व स्वच्छता विभागाची राहील. तसेच यानुषंगाने विधीमंडळविषयक, महालेखापाल यांच्या लेखापरीक्षण / लोकलेखा समिती विषयक वा इतर कोणत्याही स्वरुपाचे कामकाज पुर्णत: पाणी पुरवठा व स्वच्छता विभागाने हाताळणे आवश्यक राहील. वितरीत करण्यात येत असलेल्या निधीचे लेखे पाणी पुरवठा व स्वच्छता विभागाने स्वतंत्ररित्या ठेवावेत.
११. सदर शासन निर्णय वित्त विभागाच्या सहमतीने अनौपचारीक संदर्भ क्रमांक ७८/व्यय-९/ २०२१, दिनांक २५/०२/२०२१अन्वये निर्गमित करण्यात येत आहे.