# Page 1
तहसिलदार संवर्गातील अधिकाऱ्यांची पदस्थापना...
महाराष्ट्र शासन
महसूल व वन विभाग
शासन आदेश क्र. बदली-२०२३/प्र.क्र.१५५/ई-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०४ ऑक्टोबर, २०२३
संदर्भ:- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ २) शासन निर्णय, सामान्य प्रशासन विभाग क्र. बीसीसी २०१८/प्र.क्र.३०८/१६-ब, दि.२१.१२.२०१९ ३) शासन निर्णय, महसूल व वन विभाग क्र. ईएसटी २०२०/प्र.क्र.४/ई-८, दि.२७.०१.२०२० ४) शासन आदेश महसूल व वन विभाग क्र. जाप्रप १८२०/प्र.क्र.१८/ई-३ दि.२५.०२.२०२० ५) शासन निर्णय, सामान्य प्रशासन विभाग क्र. बीसीसी २०१९/प्र.क्र.५८१ ए/१६-ब, दि.१४.१२.२०२२
शासन आदेश: मा. सर्वोच्च न्यायालयाने सिव्हील अपिल क्र.८९२८/२०१५ (चेअरमन अॅण्ड मॅनेजिंग डायरेक्टर, एफसीआय आणि इतर विरुध्द जगदिश बालाराम बहिरा व इतर) व इतर याचिका यामध्ये दि.०६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिला आहे. सर्वोच्च न्यायालयाच्या निर्णयाची राज्यात अंमलबजावणी करण्यास्तव सामान्य प्रशासन विभागाने शासन निर्णय क्र. बीसीसी २०१८/प्र.क्र. ३०८/१६-ब, दि.२१ डिसेंबर, २०१९ अन्वये अधिसंख्य पदे निर्माण करणे, तसेच उक्त अनुसूचित जमातीच्या पदावर नियुक्त झालेल्या अधिकारी / कर्मचा-यांसाठी होणारी पदे भरण्यासाठी महाराष्ट्र लोकसेवा आयोगास मागणीपत्र पाठविणे याबाबत सूचना दिलेल्या आहेत. त्यानुषंगाने विभागाच्या दि.२७.०१.२०२० च्या शासन निर्णयान्वये महसूली क्षेत्रिय संवर्गातील अपर जिल्हाधिकारी, उपजिल्हाधिकारी व तहसिलदार यांची १२ अधिसंख्य पदे संबंधित विभागीय आयुक्तांच्या आस्थापनेवर निर्माण करण्यात आली आहेत. तद्नंतर दिनांक २५/०२/२०२० रोजीच्या शासन आदेशान्वये श्री. शंकर लाड यांच्या सेवा शासन निर्णय क्र. बीसीसी २०१८/प्र.क्र. ३०८/१६- ब, दि.२१ डिसेंबर, २०१९ अनुसार तहसिलदार, जिल्हाधिकारी कार्यालय, औरंगाबाद या अधिसंख्य पदावर वर्ग करण्यात आल्या असून सदर अधिसंख्य पदास वेळोवेळी मुदतवाढ देण्यात आलेली आहे.
तसेच संदर्भाधीन क्र. ५ येथील शासन निर्णयान्वये अनुसूचित जमातीचे जात प्रमाणपत्र अवैध ठरल्यामुळे ज्या शासकीय अधिकारी / कर्मचारी यांना अधिसंख्य पदावर वर्ग केले आहे अशा अधिसंख्य पदावरील अधिका-यांना सेवा विषयक तसेच सेवानिवृत्तीचे लाभ अनुज्ञेय करण्यात आले असून सदर बाब श्री. लाड यांना लागू राहील.
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४(४) व ४ (५) मधील तरतूदींनुसार प्रशासकीय कारणास्तव सक्षम प्राधिकाऱ्यांच्या मान्यतेने सार्वजनिक सेवेच्या हितार्थ व प्रशासकीय
# Page 2
शासन आदेश क्रमांकः बदली-२०२३/प्र.क्र.७६/ई-३
सोयीच्या दृष्टीने श्री. शंकर लाड यांच्यासाठी जिल्हाधिकारी, औरंगाबाद येथे निर्माण करण्यात आलेले अधिसंख्य पद जिल्हाधिकारी कार्यालय, नांदेड येथे वर्ग करण्यात येत असून त्यांची तहसिलदार (सर्वसाधारण लेखा) जि.का. नांदेड या रिक्त पदावर पदस्थापना करण्यात येत आहे.
३. सदरील आदेश तात्काळ अंमलात येत असून श्री. शंकर लाड यांना तहसिलदार (सर्वसाधारण लेखा) जि.का. नांदेड या पदावर तात्काळ रुजू होण्यासाठी ते धारण करत असलेल्या पदावरून या आदेशान्वये एकतर्फी कार्यमुक्त करण्यात येत आहे. त्यांनी त्यांच्या पदस्थापनेच्या पदावर तात्काळ रुजू होणे अनिवार्य आहे.
४. संबधित अधिकारी नवीन नियुक्तीच्या जागी कोणत्या दिनांकास हजर झाले याबाबत e३.revenue@maharashtra.gov.in या ई-मेलव्दारे / टपालाव्दारे शासनास त्वरीत कळवावे.
५. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ च्या नियम १५ अन्वये विहित केलेल्या उक्त तरतूदींनुसार, पदग्रहण अवधी समाप्त होण्यापूर्वी बदलीच्या ठिकाणी रुजू झाले नसल्याचे निदर्शनास आल्यास, त्यांचेविरुद्ध शासन निर्णय, क्र.संकीर्ण २०१६/ प्र.क्र.१८६/ १६/ कार्यासन १४, दि.२३.१२.२०१६ मधील तरतूदींनुसार शिस्तभंगविषयक कारवाई करण्यात येईल, याची संबंधितांनी नोंद घ्यावी.
६. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील नियमांनुसार दिलेल्या विहित कालावधीत संबंधित अधिकारी यांनी पदस्थापनेच्या ठिकाणी रुजू होण्याची दक्षता घ्यावी अन्यथा या पदस्थापनेच्या पदावर रुजू न झाल्यास, त्यांचा अनुपस्थितीचा कालावधी हा “अकार्यदिन" (dies non) म्हणून गणला जाईल, याची संबंधितांनी नोंद घ्यावी.
७. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर करू नये. तसेच, महाराष्ट्र नागरी सेवा (रजा) नियम, १९८१ मधील नियम-३० (सी) नुसार मूळ कार्यालयाने बदली झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधित अधिकाऱ्यांना मूळ पत्त्यावर नोंदणी पोच देय डाकेने परत करावेत.
८. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९ मधील नियम २३ चे उल्लघंन करणारी असल्यामूळे, ती गैरवर्तणूक समजून त्यांचे विरुध्द शिस्तभंग विषयक कारवाई करण्यात येईल, याची संबंधितांनी नोंद घ्यावी.
# Page 3