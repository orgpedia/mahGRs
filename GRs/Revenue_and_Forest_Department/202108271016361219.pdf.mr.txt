# Page 1
रहिमतपूर नगरपरिषद हद्दीतील विस्तारीत क्षेत्राचे नगर भूमापन करण्याबाबत.
महाराष्ट्र शासन
महसूल व वन विभाग
शासन निर्णय क्रमांक: संकीर्ण-२०१९/प्र.क्र.१७९/ल-१
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई - ४०००३२.
दिनांक : २७ ऑगस्ट, २०२१
संदर्भ : १. जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांचे क्र.गावठाण / भूमापन/ रहिमतपूर न.प./विस्तारीत/१९/५५/१४५२४, दि.०३.०५.२०१९ चे पत्र २. जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांचे क्र.गावठाण/रहिमतपूर नगरपरिषद/प्र.क्र.८७/२०२१, दिनांक ०५.०३.२०२१ चे पत्र प्रस्तावना : रहिमतपूर नगर परिषदेच्या विस्तारीत क्षेत्राचे नगर भूमापन न झाल्याने नकाशे तयार झालेले नाहीत. नगर भूमापन झालेले नसल्याने विस्तारीत क्षेत्रातील भुखंडांची हद्द व क्षेत्रफळ निश्चित झालेले नाही, त्यामुळे रहिमतपूर नगर परिषदेच्या विस्तारीत क्षेत्राचे नगर भूमापन करणे आवश्यक आहे. सदर नगर भूमापन मोजणी झाल्यास विस्तारीत क्षेत्रातील भूखंडाच्या हद्दी, क्षेत्रफळे व त्याबाबतची मालकी हक्क यांचे अभिलेख निश्चित होणार आहेत. त्यामुळे सदर विस्तारीत क्षेत्राच्या हद्दीमध्ये विकास आराखडा तयार करण्यास व त्या क्षेत्रातील बांधकामांना विकास परवानगी देण्यास सुलभ होणार आहे. त्यानुषंगाने रहिमतपूर नगर परिषदेच्या विस्तारीत क्षेत्राचे नगर भूमापन व नगर भूमापन क्रमांक देवून भूखंडाचा नकाशा व मालकी हक्क दस्ताऐवज तयार करण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे.
शासन निर्णय : रहिमतपूर नगर परिषदेच्या विस्तारीत क्षेत्राचे नगर भूमापन व नगर भूमापन क्रमांक देवून भूखंडाचा नकाशा व मालकी हक्क दस्ताऐवज तयार करण्यास खालील अटी व शर्तीच्या अधिन राहून शासन मान्यता देण्यात येत आहे.
(1) रहिमतपूर नगर परिषदेच्या विस्तारीत क्षेत्राचे नगर भूमापनाचे काम महाराष्ट्र जमीन महसूल संहिता, १९६६ मधील कलम १२२ मधील तरतूदींची पूर्तता झाली असल्याची खात्री करूनच महाराष्ट्र जमीन महसूल संहिता, १९६६ मधील कलम ७९ व १२६ नुसार नगर भूमापनाचे काम सूरू करण्याची कार्यवाही करण्यात यावी.
(ii) रहिमतपूर नगर परिषदेच्या विस्तारीत क्षेत्राचे नगर भूमापन करावयाचे आहे, त्यासाठी आवश्यक असणाऱ्या खर्चाचा तपशील उपसंचालक, भूमि अभिलेख, पुणे प्रदेश, पुणे यांचेकडून घेवून सदर खर्चाची रक्कम आयुक्त तथा संचालक, नगर परिषद प्रशासन संचालनालय तथा रहिमतपूर नगर परिषद यांच्याकडून उपलब्ध करुन घेण्याची तसेच भूमि अभिलेख विभागास
# Page 2
शासन निर्णय क्रमांकः संकीर्ण-२०२०/प्र.क्र.१७९/ल-१
आवश्यक असलेले कागदपत्रे उपलब्ध करून देण्याची कार्यवाही / जबाबदारी मुख्याधिकारी, रहिमतपूर नगर परिषद यांची राहील.
3 रहिमतपूर नगर परिषदेच्या विस्तारीत क्षेत्राची मोजणी करणे व नगर भूमापन क्रमांक देऊन भूखंडाचा नकाशा व मालकी हक्क दस्ताऐवज तयार करण्यासाठी लागणारा संपूर्ण खर्च रहिमतपूर नगर परिषद यांनी करणे आवश्यक राहिल.
(iv) सदर दस्ताऐवज विहित वेळेत अथवा काही कारणास्तव पूर्ण न झाल्यास त्याबाबत लागणारा वाढीव खर्च रहिमतपूर नगरपरिषद करण्यास तयार असल्याबाबतचे हमीपत्र नगरपरिषदेकडून घेण्याची जबाबदारी उपसंचालक, भूमि अभिलेख, पुणे प्रदेश, पुणे यांच्यावर राहील .
(v) रहिमतपूर नगरपरिषद हद्दीतील विस्तारीत क्षेत्राची मोजणी करणे व नगर भूमापन क्रमांक देऊन भूखंडाचा नकाशा व मालकी हक्क दस्ताऐवज तयार करण्यासाठी लागणारे कर्मचारी जिल्हयातील किंवा उपसंचालक, भूमि अभिलेख, पुणे प्रदेश, पुणे यांच्या अधिनस्त असलेल्या जिल्हयातील उप अधीक्षक भूमि अभिलेख कार्यालयातून भूकरमापक, निमतानदार, शिरस्तेदार/मुख्यालय सहाय्यक यांच्या सेवा उपलब्ध करुन देण्याची जबाबदारी उपसंचालक, भूमि अभिलेख, पुणे प्रदेश, पुणे यांची असेल. तसेच, ज्या कार्यालयातील कर्मचाऱ्यांच्या सेवा उपलब्ध करून घेतल्या आहेत, त्या कार्यालयाच्या कामकाजावर त्याचा परिणाम होणार नाही याची दक्षता घेण्यात यावी.
(vi) नगर भूमापन मोजणी व अनुषंगिक काम खाजगी संस्थेकडून करुन घ्यावयाचे झाल्यास त्यानुषंगाने शासनाने वेळोवेळी निर्गमित केलेले नियम / शासन निर्णय / इत्यादीचे काटेकोर पालन करण्याची जबाबदारी जमाबंदी आयुक्त आणि संचालक, भुमि अभिलेख, महाराष्ट्र राज्य, पुणे यांची राहील.
(vii) चौकशी काम करण्यासाठी भूमि अभिलेख, पुणे प्रदेश, पुणे या विभागात उपलब्ध असलेल्या अधिकाऱ्यांची सेवा उपलब्ध करुन घेऊन चौकशीचे काम पूर्ण करण्यात यावे.
(viii) तसेच शक्य असेल त्या ठिकाणी आधुनिक तंत्रज्ञानाचा (ड्रोन, ई.टी.एस मशीन, इत्यादी) वापर करुन सदर गावांच्या मिळकतीचे नगर भूमापन व सर्वेक्षण करण्याची कार्यवाही करण्यात यावी.
(ix) सदर नगर भूमापन व सर्वेक्षणाचे काम १ वर्षात पूर्ण करण्यात यावे.
२. रहिमतपूर नगरपरिषद हद्दीतील विस्तारीत क्षेत्राचे नगर भूमापन व सर्वेक्षण याची प्रगतीचा/ माहितीचा अहवाल प्रत्येक महिन्यास शासनास सादर करण्याची जबाबदारी उपसंचालक, भूमि अभिलेख, पुणे प्रदेश, पुणे यांची असेल.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२०/प्र.क्र.१७९/ल-१