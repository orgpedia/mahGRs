# Page 1
नारवेल बेनवले, ता. पेण, जि. रायगड खारप्रतिबंधक बंधाऱ्याचे सक्षमीकरण करण्याबाबत सुधारित प्रशासकीय मान्यता.
महाराष्ट्र शासन
महसूल व वन विभाग
शासन निर्णय क्र. आव्यप्र- २०२२/प्र.क्र.१७४ / आव्यप्र-१
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दि. ३१ जानेवारी, २०२३
वाचा:- १) शासन निर्णय क्र. आव्यप्र-२०१९/प्र.क्र.१९५/आव्यप्र-१, दि. २६ जून,२०१९.
२) शासन निर्णय क्र. आव्यप्र-२०२१/प्र.क्र.१७६/आव्यप्र-१, दि. १० नोव्हेंबर, २०२१.
३) व्यय अग्रक्रम समितीच्या दि.१३.१.२०२३ रोजी झालेल्या बैठकीत देण्यात आलेली मान्यता.
प्रस्तावना:
जागतिक बँक सहाय्यित राष्ट्रीय चक्रीवादळ धोके निवारण प्रकल्पांतर्गत नारवेल बेनवले, ता. पेण, जि.रायगड येथील खारप्रतिबंधक बंधाऱ्याचे सक्षमीकरण करण्याचे काम करण्यात येत होते. गृह मंत्रालय, भारत सरकार यांनी दि. १७ जून, २०१६ रोजी घेतलेल्या बैठकीत या प्रकल्पाचा आढावा घेण्यात आला. या बैठकीत यासंदर्भातील निविदा कोणत्याही परिस्थितीत दि. ३० जून, २०१९ पूर्वी प्रसिध्द करण्यात याव्यात. या तारखेस निविदा प्रसिध्द न झाल्यास त्यासाठी केंद्र शासनाकडून कोणताही निधी मिळणार नाही, असे स्पष्ट करण्यात आले आहे. .
२. केंद्र शासनाने निविदा प्रसिध्द करण्यासाठी घालून दिलेली दि. ३० जून, २०१९ ची कालमर्यादा पाळण्यासाठी राज्य सुकाणू समितीच्या दि. २४ जून, २०१९ रोजीच्या बैठकीत दिलेल्या मान्यतेस अनुसरुन नारवेल बेनवले येथील खारप्रतिबंधात्मक बंधाऱ्याचे सक्षमीकरण करण्यासाठी सन २०१७-१८ च्या दरसूचीचा आधार घेवून संदर्भाधीन शासन निर्णय क्र.१ अन्वये रु. ५१.७६ कोटी खर्चास प्रशासकीय मान्यता देण्यात आली होती.
३. दरम्यानच्या काळात दरसूचीतील बदलामुळे नारवेल बेनवले, ता. पेण, जि. रायगड खारभूमी योजनेच्या किंमतीत वाढ झाल्याने, तसेच वस्तु व सेवाकर, स्वामीत्वधन, परिमाणातील बदल तसेच इतर बाबींमुळे मूळ प्रशासकीय मान्यतेच्या तुलनेने ९८.६६ टक्के इतक्या रकमेत वाढ झाल्याने व्यय अग्रक्रम समितीच्या दि.१३.०१.२०२३ च्या झालेल्या बैठकीत सुधारित प्रशासकीय मान्यता देण्याचा प्रस्ताव सादर करण्यात आला होता. समितीने या बैठकीत या प्रस्तावास मान्यता दिल्याने, त्याबाबतचा आदेश निर्गमित करण्याची बाब शासनाच्या विचाराधीन होती.
शासन निर्णय : नारवेल बेनवले, ता. पेण, जि. रायगड येथील खार प्रतिबंधात्मक बंधाऱ्याचे सक्षमीकरण करण्यासाठी रु.१०२.८३ कोटी एवढया अंदाजपत्रकीय किंमतीस सुधारित प्रशासकीय मान्यता खालील अटींच्या अधीन राहून देण्यात येत आहे:
# Page 2
१) योजनेची अंमलबजावणी करतांना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पुर्तता करणे याची सर्वस्ती जबाबदारी विभागाची राहील.
२) सदर सुधारित प्रशासकीय मान्यता म्हणजे आवालातील तांत्रिक बाबी, निविदा विषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी विभागाची राहील.
४. या कामी होणारा खर्च कोकण आपत्ती सौम्यीकरण कार्यक्रमांतर्गत राज्य शासनाकडून उपलब्ध करुन येणाऱ्या रु. १२०० कोटींच्या राज्य शासनाच्या निधीमधून करण्यात यावा.
५. या कामी होणारा खर्च “मागणी क्र. सी-६, लेखाशीर्ष क्र. २२४५, नैसर्गिक आपत्ती निवारणासाठी सहाय्य, ०७, आपत्ती व्यवस्थापन, १०१ आपत्ती सौम्यीकरण (९२) राज्य आपत्ती प्रतिसाद निधीच्या मानकाव्यतिरिक्त खर्च (९२) (०१) कोकण आपत्ती सौम्यीकरण प्रकल्प (कार्यक्रम) (२२४५ ४१६१) - ३१ सहायक अनुदाने या लेखाशिर्षात सन २०२२-२०२३ या आर्थिक वर्षात प्राप्त तरतुदीतून भागविण्यात येईल.
६. सदर आदेश वित्त विभागाच्या सहमतीने व त्या विभागाच्या अनौपचारिक संदर्भ क्र. ३७५/२२/व्यय-९ दि.२९.११.२०२२ आणि व्यय अग्रक्रम समितीच्या दि.१३.०१.२०२३ रोजी झालेल्या बैठकीत दिलेल्या मान्यतेस अनुसरुन निर्गमित करण्यात येत आहेत.