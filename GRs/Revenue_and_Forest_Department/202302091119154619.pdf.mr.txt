# Page 1
श्री. माणिक विठ्ठल ढमाले, कक्ष अधिकारी, यांची सैनिकी सेवा, निवृत्तीवेतनासाठी अर्हताकारी सेवा धरण्याबाबतच्या निर्णयाचे पुनर्विलोकन -
महाराष्ट्र शासन
महसूल व वन विभाग
शासन निर्णय क्रमांकः ओएफएम-२०२१/प्र.क्र.१४४/ई,
पहिला मजला, मंत्रालय मुख्य इमारत,
मादाम कामा रोड, हुतात्मा राजगुरु चौक, मुंबई - ४०००३२.
तारीख: ०८ फेब्रुवारी, २०२३
वाचा - १) शासन निर्णय, महसूल व वन विभाग क्रमांकः ओएफएम-२०२१/प्र.क्र.१४४/ई, दिनांक ९ फेब्रुवारी,२०२२
प्रस्तावना - श्री. माणिक विठ्ठल ढमाले, कक्ष अधिकारी यांनी दिनांक १२.०३.२०२१ रोजीच्या अर्जान्वये त्यांची सैनिकी सेवा नागरी निवृत्तिवेतनासाठी ग्राह्य धरण्याबाबत विनंती केली होती. त्यानुषंगाने, उपरोक्त संदर्भ क्र.१ येथील शासन निर्णयान्वये श्री.माणिक ढमाले यांची सैनिकी सेवा नागरी निवृत्तीवेतनासाठी अर्हताकारी सेवा धरण्याबाबत आदेश निर्गमित करण्यात आले.
महाराष्ट्र नागरी सेवा (निवृत्तिवेतन) नियम १९८२ मधील नियम ४० (ए) मधील तरतूदीनुसार नागरी निवृतीवेतनासाठी सेवा जोडून देताना संबंधित शासकीय कर्मचाऱ्याने प्रस्तुत सेवेच्यासंबंधात सैनिकी नियमांनुसार निवृत्तिवेतन अर्जित केलेले नसावे अशी तरतूद आहे.
श्री. माणिक विठ्ठल ढमाले यांनी त्यांच्या सैनिकी सेवेसाठी निवृत्तीवेतन अर्जित केल्याचे भारतीय नौसेना सैनिकी सेवा प्राधिकाऱ्यांनी ( The Logistics Officer-in-Charge, Naval Pension Office, Sion-Trombay Road, Mankhurd) नमुना २४ अनुसार प्रमाणित केले असल्याची बाब लक्षात घेता, श्री.ढमाले यांना त्यांची भारतीय नौसेनेतील सैनिकी सेवा ही नागरी निवृत्तिवेतनासाठी हिशोबात घेण्याच्या शर्तीची पूर्तता होत नसल्याने, श्री. ढमाले यांचे प्रकरणी संदर्भाधीन निर्णयाचे पुनर्विलोकन करुन खालील प्रमाणे निर्णय घेण्यात येत आहे
शासन निर्णय श्री माणिक विठ्ठल ढमाले, कक्ष अधिकारी यांच्या दि. १९.०१.१९९३ ते दि.३०.०४.२००८ या कालावधीतील सैनिकी सेवा नागरी निवृत्तीवेतनासाठी अर्हताकारी सेवा म्हणून हिशोबात घेण्याचे तसेच त्यांची सैनिकी सेवा आणि नागरी सेवा यामधील दिनांक ०१.०५.२००८ ते २२.१०.२००८ असा ५ महिने २२ दिवस हा खंड महाराष्ट्र नागरी सेवा (निवृत्तीवेतन) नियम १९८२ मधील नियम
# Page 2
शासन निर्णय क्रमांकः ओएफएम-२०२१/प्र.क्र.१४४/ई
४० (ई) मधील तरतुदीनुसार क्षमापित करण्याबाबत निर्गमित शासन निर्णय, महसूल व वन विभाग, क्रमांक ओएफएम-२०२१/प्र.क्र.१४४/ई, दिनांक ९ फेब्रुवारी, २०२२ याद्वारे रद्द करण्यात येत आहे.