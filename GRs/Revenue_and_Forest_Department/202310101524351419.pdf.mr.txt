# Page 1
HOM
महाराष्ट्र शासन
महसूल व वन विभाग
मुख्य इमारत, पहिला मजला, मादाम काम मार्ग,
हुतात्मा राजगुरु चौक, मंत्रालय, मुंबई - ४०००३२.
दूरध्वनी क्र.०२२-२२०४८२४७ Email ID : deskkh२-rfd@mah.gov.in क्रमांक: गौखनी-३९/०६१८/प्र.क्र.२३९ / ख-२ दिनांक १० ऑक्टोबर, २०२३
विषय : गौण खनिज- औरंगाबाद
मौजे भालगांव, ता. वैजापूर या वाळूगटाची रक्कम परत करणेबाबत.
- श्री. रामेश्वर बाबुराव जाधव.
शासन ज्ञापन: जिल्हाधिकारी, औरंगाबाद यांना उपरोक्त विषयास अनुलक्षून असे कळविण्याचे मला निदेश आहेत की. सन २०१३-१४ करीता मौजे भालगाव, ता. वैजापूर येथील गट क्र. १११ ते ११५ व गट क्र.
११७ से १२० हा वाळूगट श्री. रामेश्वर बाबुराव जाधव यांना रु.६५,४०,६५०/- इतक्या सर्वोच्च बोलीच्या रकमेस मंजूर करण्यात आला. सदर वाळूगटाची लिलावाची रक्कम शासनजमा केल्यानंतर जिल्हाधिकारी, औरंगाबाद याच्या दिनांक २०.०२.२०१४ रोजीच्या आदेशान्वये मौजे भालगाव, ता. वैजापूर या वाळूगटातून २६५० ब्रास वाळू उत्खनन करण्यासाठी मंजूरी देण्यात आली.
तद्नंतर ग्रामस्थांनी सदर वाळू गटातून उत्खननास विरोध दर्शविल्याने लिलावधारकाने दिनांक १३.०२.२०१४ पासून बाळू उत्खनन बंद केले. सदर वाळूगटातून लिलावधारकाने २६५ ब्रास वाळूचे उत्खनन केले होते. लिलावधारकाने ग्रामस्थांच्या विरोधामुळे उत्खनन न करता आलेल्या २३८५ ब्रास वाळूसाठी बदली वाळूगट अथवा रक्कम परत करण्याबाबत मा. मंत्री (महसूल) यांचेकडे अपील अर्ज दाखल केला. मा. मंत्री (महसूल) यांनी दिनांक २४.०३.२०१७ रोजीच्या आदेशान्वये अर्जदार यांचा अपील अर्ज अमान्य करण्यात आला. तथापि, लिलाधारकाने मा. मंत्री (महसूल) यांचेकडे सदर आदेशाचे पुनर्विलोकन करणेबाबतचा पुनर्विलोकन अर्ज दाखल केला असता सदर अर्जावर मा. मंत्री (महसूल) यांनी दिनांक १९.१२.२०१८ रोजी अर्जदार यांचा पुनविलोकन अर्ज मंजूर करण्याच्या परिणामी, दिनांक २४.०३.२०१७ चे आदेश रद्द करून वाळू निर्गती धोरणानुसार लिलावातील देकाराची रक्कम, लिलाव स्थळातील अंदाजीत वाळू साठा व लिलावधारक यांना उत्खनन न करता आलेली उर्वरीत २३८५ ब्रास वाळू साठ्यापोटी परताव्याची प्रमाणशीर रक्कम परिगणीत करून उर्वरीत रक्कम लिलावधारकास अदा करण्याबाबत आदेश पारीत केले आहेत.
०२. मा. मंत्री (महसूल) यांनी दिनांक १९.१२.२०१८ रोजी दिलेले आदेश व दिनांक १२.०३.२०१३ रोजीच्या वाळू/रेती निर्गती सुधारीत धोरणातील तरतूदीनुसार लिलावधारक यांनी वाळूगटाच्या सर्वोच्च बोलीच्या » व » रकमा विहीत कालावधीत भरणा न केल्यामुळे वाळूगटाच्या सर्वोच्च बोलीच्या » रक्कम जप्त करण्यात येवून लिलावधारकास उत्खनन न करता आलेल्या वाळूची प्रमाणशीर परिगणना करून रक्कम रू.३७,३३,०८५/- परत करण्याबाबचा शासनाने निर्णय घेतला आहे.
# Page 2
शासन ज्ञापन क्रमांकः गौखनी-३९/०६१८/प्र.क्र.२३९/ख-२
०३. सबब, श्री. रामेश्वर बाबुराव जाधव यांना एकूण रू.३७,३३,०८५/- (रुपये सदतीस लक्ष तेहेत्तीस हजार पंच्याऐंशी फक्त) इतकी रक्कम अदा करण्यास या शासन ज्ञापनाद्वारे शासन मान्यता देण्यात येत आहे.
०४. याबाबीवर होणारा खर्च सन २०२३-२०२४ यावर्षाकरीता लेखाशिर्ष ०८५३ अलोहयुक्त खाणी व धातुशास्त्रीय उद्योग "१०२ खनिजबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग वजा परतावे (००) (०१) वजा परतावे (०८५३ ००८६) खाली वजा परतावे देण्याकरीता करण्यात आलेल्या उपलब्ध अंदापत्रकीय तरतूदीमधून खर्ची टाकून भागविण्यात यावा.
०५. सदर शासन ज्ञापन वित्त विभागाच्या क्र. विअप्र-२०११/प्र.क्र.२०/२०१९/विनियम, दिनांक ०८.०८.२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.