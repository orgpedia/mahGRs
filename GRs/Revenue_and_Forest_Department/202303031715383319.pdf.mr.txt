# Page 1
विभागीय उप आयुक्त (पुनर्वसन), औरंगाबाद यांच्या समन्वयाखालील चौकशी समितीच्या अहवालाच्या अनुषंगाने कारवाई करणेबाबत...
महाराष्ट्र शासन
महसूल व वन विभाग
शासन निर्णय क्रमांक: विसअताप्र- २०२२/५५/प्र.क्र.२८/ अ-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ०३ मार्च,२०२३
प्रस्तावना धुळे-सोलापूर राष्ट्रीय महामार्गाच्या भूसंपादनात गैर प्रकार झाल्याबाबत महाराष्ट्र विधानसभेच्या सन २०२२ चे पहिले (अर्थसंकल्पीय) अधिवेशनामध्ये मा. श्री. शिरीषकुमार नाईक ( नवापूर), विधानसभा सदस्य, यांनी विधानसभा अतारांकित प्रश्न क्र.४०७४६ उपस्थित केला होता. सदर प्रश्नाच्या अनुषंगाने प्राथमिक चौकशी करून शासनास अहवाल सादर करण्याकरीता शासन ज्ञापन क्र.विसअताप्र-२०२२/५५/प्र.क्र.२८/अ-४, दि.२८.०४.२०२२ व शासन शुध्दीपत्रक क्र. विसअताप्र २०२२/५५/प्र.क्र.२८/अ-४, दि.०६.०५.२०२२ अन्वये विभागीय उप आयुक्त (पुनर्वसन) औरंगाबाद विभाग यांची चौकशी अधिकारी म्हणून शासनाने नेमणूक केली होती. त्यानुसार चौकशी अधिकारी यांनी दि.२४.०८.२०२२ रोजीच्या पत्रान्वये शासनास प्राथमिक चौकशी अहवाल सादर केला असून त्याअनुषंगाने पुढील आदेश देण्याची बाब शासनाच्या विचाराधीन होती.
शासन निर्णय : “धुळे सोलापूर राष्ट्रीय महामार्गाच्या भूसंपादनात गैर प्रकार झाल्याबाबत” च्या प्रकरणाची विभागीय उप आयुक्त (पुनर्वसन) औरंगाबाद विभाग, औरंगाबाद यांनी सखोल व विस्तृत चौकशी/तपासणी करून दि.२४.०८.२०२२ रोजीच्या पत्रान्वये शासनास सादर केलेला प्राथमिक चौकशी अहवाल शासनाने स्विकृत केला आहे. सदर प्राथमिक चौकशी अहवालामध्ये नमूद केलेल्या आक्षेपांच्या अनुषंगाने विभागीय आयुक्त, औरंगाबाद यानी नियमानुसार संबंधितांवर जबाबदारी निश्चित करून कारवाई करण्यात यावी व केलेल्या कारवाईचा अनुपालन अहवाल शासनास सादर करावा.