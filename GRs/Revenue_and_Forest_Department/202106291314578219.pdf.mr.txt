# Page 1
(सर्व कायदेशीर अथवा न्यायालयीन विवादासाठी या आदेशाचा इंग्रजी अनुवाद अधिग्राह्य धरण्यात येईल.) वनजमिन-ठाणे
वन (संवर्धन) अधिनियम, १९८० अंतर्गत कार्यकारी अभियंता (तुर्भे), नवी मुंबई महानगरपालिका, सीबीडी बेलापूर, नवी मुंबई यांना जुईनगर ते सानपाडा येथील सांडपाणी प्रक्रिया केंद्रापर्यंत मल निःसारण वाहिनी टाकणेसाठी मौजे-सोनखार, तालुका व जिल्हा ठाणे येथील ०.०३५ हेक्टर कांदळवनक्षेत्र वळतीकरणाबाबत.
महाराष्ट्र शासन
महसूल व वन विभाग
शासन आदेश क्रमांक: एफएलडी-१२१९/प्र.क्र.१७१/फ-१०
मंत्रालय, मुंबई-४०० ०३२.
दिनांक : २९/०६/२०२१
वाचा : १) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र. डेस्क- १७/एनसी/२/आयडी-१२७२०/(६८)/५७/२०१९-२०, दि. १८/०४/२०१९.
२) पर्यावरण, वन व जलवायु परिवर्तन मंत्रालय, क्षेत्रिय कार्यालय, पश्चिम मध्य क्षेत्र, भारत सरकार, नागपूर यांचे पत्र क्र.एफसी-१/एमएच-१५५/२०१८-एनजीपी/ ५३६१, दि. २९/०५/२०१९.
३) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र. डेस्क-१७/एनसी/२/आयडी-१२७२०/(६८)/१८७२/२०१९-२०, दि. १२/०२/२०२० व क्र. डेस्क- १७/एनसी/२/आयडी-१२७२०/(६८)/१४१२/२०२०-२१, दि. ३१/०३/२०२१.
४) पर्यावरण, वन व जलवायु परिवर्तन मंत्रालय, प्रादेशिक कार्यालय, भारत सरकार, नागपूर यांचे पत्र क्र.एफसी-१/एमएच-१५५/२०१९-एनजीपी/८०७९, दि. १२/०५/२०२१.
५) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.कक्ष १७/नोसेल/२/आयडी-१२७२०/(६८)/२५४/२१-२०२२, दि.०८/०६/२०२१.
६) जनहित याचिका क्र.८७/२००६ मधील नोटीस ऑफ मोशन (एल) नं. ४९/२०१६ मध्ये मा. उच्च न्यायालय, मुंबई यांनी दिनांक ०४/०२/२०१६ रोजी पारित केलेले आदेश.
आदेश : ज्याअर्थी, राज्य शासनाच्या दिनांक १०/०५/२००० रोजीच्या पत्रान्वये प्राप्त झालेल्या प्राधिकारानुसार अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी कार्यकारी अभियंता (तुर्भे), नवी मुंबई महानगरपालिका, सीबीडी बेलापूर, नवी मुंबई यांच्याकडून प्राप्त झालेला वन (संवर्धन) अधिनियम, १९८० अंतर्गत जुईनगर ते सानपाडा येथील सांडपाणी प्रक्रिया केंद्रापर्यंत मल नि:सारण वाहिनी टाकणेसाठी मौजे-सोनखार, तालुका व जिल्हा ठाणे येथील ०.०३५ हेक्टर कांदळवनक्षेत्र वळती करण्याचा प्रस्ताव केंद्र शासनास उपरोक्त अ.क्र.१ येथील पत्रान्वये शिफारसीसह सादर केला होता;
# Page 2
शासन आदेश क्रमांकः एफएलडी-१२१९/प्र.क्र.१७१/फ-१०
आणि ज्याअर्थी, भारत सरकारने, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी वन (संवर्धन) अधिनियम, १९८० च्या कलम २ खाली सादर केलेल्या सदर प्रस्तावास वरील अ.क्र.-२ येथील पत्रान्वये तत्वतः मंजूरी दिलेली आहे. ही मंजूरी भारत सरकारच्या दिनांक २९/०५/२०१९ रोजीच्या पत्रात नमूद केलेल्या अटींची पूर्तता प्रकल्प यंत्रणा करेल याच्या अधीन राहून प्रदान केली आहे; आणि ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी त्यांच्या वरील अ.क्र.-३ येथील पत्रांन्वये तत्वत: मान्यता आदेशातील अटींचा पूर्तता अहवाल पर्यावरण, वन व जलवायु परिवर्तन मंत्रालय, क्षेत्रिय कार्यालय, पश्चिम-मध्य क्षेत्र, भारत सरकार, नागपूर यांना सादर केला होता; आणि ज्याअर्थी, पर्यावरण, वन व जलवायु परिवर्तन मंत्रालय, प्रादेशिक कार्यालय, भारत सरकार, नागपूर यांनी ठाणे जिल्हयातील ०.०३५ हेक्टर कांदळवनक्षेत्र उपरोक्त प्रस्तावासाठी काही अटींसह वरील अ.क्र.-४ येथील पत्रान्वये वळती करण्यास अंतिम मंजूरी दिलेली आहे; आणि ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी त्यांच्या वरील अ.क्र.-५ येथील पत्रान्वये प्रकल्प यंत्रणेने केंद्र शासनाच्या दिनांक १२/०५/२०२१ रोजीच्या अंतिम मान्यता पत्रातील अटींची पूर्तता केली असल्याचे कळविले आहे; आणि ज्याअर्थी, मा.उच्च न्यायालय, मुंबई यांनी त्यांच्या वरील अ.क्र. ६ येथील आदेशान्वये प्रकल्पाचे क्षेत्रात काम सुरु करण्याची परवानगी दिली आहे; म्हणून आता महाराष्ट्र शासन याद्वारे असे निर्देश देत आहे की, प्रकल्प प्राधिकरण म्हणजेच कार्यकारी अभियंता (तुर्भे), नवी मुंबई महानगरपालिका, सीबीडी बेलापूर, नवी मुंबई यांना, वन (संवर्धन) अधिनियम, १९८० अंतर्गत जुईनगर ते सानपाडा येथील सांडपाणी प्रक्रिया केंद्रापर्यंत मल नि:सारण वाहिनी टाकणेसाठी अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांच्या पत्रासह जोडलेल्या प्रकल्प प्रस्तावात अधिक तपशीलात नमूद केलेली आणि खाली दिलेल्या अनुसूचीमध्ये नमूद केलेली ज्यामध्ये, कांदळवनक्षेत्र समाविष्ट आहे, अशी एकूण ०.०३५ हेक्टर वनजमिन या प्रस्तावासाठी वळती करण्यात यावी. हे वळतीकरण भारत सरकारच्या दिनांक २९/०५/२०१९ व दिनांक १२/०५/२०२१ रोजीच्या पत्रांतील अटी व शर्तीच्या पूर्ततेच्या अधीन राहून तसेच खालील अटींच्या पूर्ततेनंतर पूर्ण करण्यात यावे.
१. वर नमूद केलेल्या भारत सरकारच्या तत्वत: मान्यता व अंतिम मान्यतेच्या पत्रातील विहित केलेल्या सर्व अटींचे प्रकल्प यंत्रणा अनुपालन करेल. प्रकल्प यंत्रणा सर्व अटींचे तंतोतंत अनुपालन करेल याची अपर प्रधान मुख्य वनसंरक्षक, कांदळवन कक्ष, मुंबई हे खात्री करतील.
अपर प्रधान मुख्य वनसंरक्षक, कांदळवन कक्ष, मुंबई याबाबतचा अहवाल वेळोवेळी अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांना सादर करतील.
२. वन (संवर्धन) अधिनियम, १९८० व त्याअंतर्गत केलेले नियम आणि मार्गदर्शक सूचना व या आदेशातील अटींपैकी कोणत्याही अटींचे अनुपालन न करणे हे वन (संवर्धन), १९८० चा भंग ठरेल आणि त्याप्रमाणे याबाबत वैधानिक कारवाई करण्यात येईल.
पृष्ठ ४ पैकी २
# Page 3
शासन आदेश क्रमांकः एफएलडी-१२१९/प्र.क्र.१७१/फ-१०
३. उपरोक्त अटींपैकी कोणत्याही अटींचे अनुपालन न केल्यास (non-compliance) संबंधित उपवनसंरक्षक/ विभागीय वन अधिकारी, वन (संवर्धन) अधिनियम, १९८० अंतर्गत दिनांक २५/१०/१९९२ रोजी निर्गमित केलेल्या मार्गदर्शक सूचनातील कलम १.९ नुसार अहवाल राज्य शासनामार्फत क्षेत्रिय अधिकारी (केंद्रीय), पर्यावरण, वन व जलवायु परिवर्तन मंत्रालय, प्रादेशिक कार्यालय, भारत सरकार, नागपूर यांना सादर करतील.
अनुसूची
----------------------------------------------------------------------------------------------------------------------
| गावाचे नाव | तालुका  |  | जिल्हा | सर्व्हे नंबर- सीटीएस नंबर | क्षेत्रफळ (चौ.मी. मध्ये) | क्षेत्रफळ (हेक्टर मध्ये) | वैधानिक दर्जा |
| सोनखार | ठाणे | ठाणे | जुना-८५, नवीन-५५, ५६, ५८, ५९, ६०, ६१ | ३५०.०० | ०.०३५ | कांदळवन (अवर्गीकृत) |
----------------------------------------------------------------------------------------------------------------------
# Page 4
# Page 5
# Page 6
# Page 7
# Page 8