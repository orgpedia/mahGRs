# Page 1
शासकीय जमिनीचा आगाऊ ताबा दिल्यानंतर कब्जेहक्काच्या किंमतीवर आकारावयाचा व्याजाचा दर तसेच भाडेपट्ट्याने द्यावयाच्या जमिनीच्या वार्षिक भाडेपट्ट्याचा दर घोषित करणेबाबत.
महाराष्ट्र शासन
महसूल व वन विभाग
शासन परिपत्रक क्रमांक :- पीएलआर-२०१६/प्र.क्र.२६/ज-१
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- २७ एप्रिल, २०२१.
वाचा : १) शासन निर्णय, महसूल व वन विभाग क्र. एलएनडी १०९२/प्र.क्र.८४/ज-१, दिनांक ३०.६.१९९२ २) शासन निर्णय, महसूल व वन विभाग क्र. जमीन १०९७/२२१४/प्र.क्र.९३/ज-१, दिनांक ८.७.१९९९ प्रस्तावना :
महाराष्ट्र जमीन महसूल संहिता - १९६६ आणि महाराष्ट्र जमीन महसूल (सरकारी जमिनीची विल्हेवाट करणे) नियम- १९७१ मधील तरतूदीनुसार शासकिय जमिनीचा आगाऊ ताबा दिल्यानंतर, कब्जेहक्काने किंवा भाडेपट्टयने दिलेल्या जमिनी संदर्भात आकाण्यात येणाऱ्या दरामध्ये दिनांक ८.९.१९९९ च्या शासन निर्णयान्वये, या दराबाबत शासनाकडून पुनर्विचार करुन व्याजाच्या व भूईभाड्याच्या उक्त दरामध्ये सुधारणा करुन संदर्भाधीन शासन निर्णय दि. ८.०७.१९९९ अन्वये सुधारित आदेश देऊन, त्यानुसार पुढील तरतुद करण्यात आली:
"आगाऊ ताबा दिलेल्या शासकिय जमिनीच्या अंतिम किंमतीवर तथा तात्पुरती किंमत व अंतिम किंमत यातील थकीत रकमेवर आकारावयाच्या व्याजाचा दर आणि भुईभाड्याने दिलेल्या शासकीय जमिनीच्या वार्षिक भुईभाड्याचा दर भारतीय स्टेट बँकेच्या "प्राईम लेंडींग रेट" इतका असावा. हा दर दरवर्षी दि. ०१ जानेवारीच्या भारतीय स्टेट बँकेच्या “प्राईम लेंडींग रेट” च्या दराइतका असावा आणि तो त्या संपूर्ण वर्षाकरिता कायम असावा.
उक्त तरतुदीच्या अनुषंगाने भारतीय स्टेट बँकेचा त्या-त्या वर्षी ०१ जानेवारी रोजी असलेला P.L.R.
(Prime Lending Rate) घोषित करुन क्षेत्रीय यंत्रणांना कळविण्यात येतो. परंतु आता भारतीय रिझर्व बँकेच्या सुधारीत निर्देशानुसार P.L.R. ऐवजी M.C.L.R. (Marginal Cost of Funds based Lending Rate) ही संज्ञा (term) वापरण्यात येत आहे. त्यानुसार दिनांक ०१.०१.२०२१ रोजीचा भारतीय स्टेट बँकेचा संपूर्ण वर्षासाठीचा M.C.L.R. दर ७% निश्चित केला आहे. त्यामुळे आगाऊ ताबा दिलेल्या शासकिय जमिनीच्या अंतिम किंमतीवर तथा तात्पुरती किंमत व अंतिम किंमत यातील थकीत रकमेवर आकारावयाच्या व्याजाचा दर आणि भूईभाड्याने दिलेल्या शासकीय जमिनीच्या वार्षिक भूईभाड्याचा दर सन २०२१ या संपूर्ण वर्षासाठी घोषीत करुन तो क्षेत्रीय कार्यालयांना कळविण्याची बाब शासनाच्या विचाराधीन होती.
शासन परिपत्रक :
शासकिय जमिनीचा आगाऊ ताबा दिल्यानंतर, अशा जमिनींच्या कब्जेहक्काच्या रकमेवर, त्या जमिनीचा आगाऊ ताबा दिल्यापासून ते अंतिम कब्जेहक्काची किंमत निश्चित करुन तिचा भरणा करण्याच्या दिनांकापर्यंत आकारावयाचा व्याजाचा दर तसेच, भाडेपट्टयाने देण्यात येणाऱ्या शासकीय जमिनीबाबत भूईभाडयासाठी आकारण्यात येणारा दर सन २०२१ या संपूर्ण वर्षासाठी ७% असा आकारण्यात यावा.
# Page 2
शासन परिपत्रक क्रमांकः पीएलआर-२०१६/प्र.क्र.२६/ज-१, दिनांक :- २७ एप्रिल, २०२१.
सदर शासन परिपत्रक वित्त विभागाने त्यांच्या अनौपचारिक संदर्भ क्रमांक ५५/२०२१/५४२/व्यय-९ दिनांक २५.०१.२०२१ अन्वये दिलेल्या सहमतीस अनुसुरुन निर्गमित करण्यात येत आहेत.