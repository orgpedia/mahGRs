# Page 1
सन २०२१-२२ या आर्थिक वर्षाकरीता विद्यार्थी हरित सेना (२४०६ A१९४) लेखाशीर्षांतर्गत अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२१/प्र.क्र.२८/फ-११
मंत्रालय, मुंबई - ४०० ०३२
दिनांक : २४ डिसेंबर, २०२१.
वाचा: १) वित्त विभाग, शासन परिपत्रक क्र. अर्थसं - २०२१/प्र.क.४८/अर्थ-३, दि.६.४.२०२१ २) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३, दि.२४.६.२०२१ ३) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/असं/प्र.क्र.०९/२०२१-२२/१७०,दि. ६.८.२०२१ ४) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/नबाप्र/प्र.क्र.४४/१९७/२०२१-२२/१७०,दि. १७.८.२०२१ ५) शासन निर्णय क्रमांक साववि-२०२१/प्र.क्र.२८/फ-११, दि. २४.०८.२०२१.
६) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३, दि. १४.१०.२०२१
प्रस्तावना :
शासन निर्णय, महसूल व वन विभाग, दिनांक ६.३.२०१७ अन्वये राज्यातील राष्ट्रीय हरित सेना हा कार्यक्रम अस्तित्वात असलेल्या ८८०७ शाळांमध्ये विद्यार्थी हरित सेना ही नविन योजना राबविण्यास मान्यता देण्यात आलेली आहे. राज्यातील सर्व जिल्ह्यातील प्रती शाळा रू.२५००/- प्रमाणे ८८०७ शाळांसाठी विद्यार्थी हरित सेना या योजनेंतर्गत सन २०१६-१७ पासून इकोक्लब असलेल्या शाळांना राज्यामार्फत अनुदान उपलब्ध करून देण्यात येते.
२. विद्यार्थ्यांना पर्यावरणाच्या समस्येबाबत तसेच सद्यस्थितीबाबत विविध उपक्रमांद्वारे अद्यावत माहिती देणे, पर्यावरण संरक्षणाच्या व संवर्धानाच्या प्रत्यक्ष कामांमध्ये त्यांना सहभागी करून घेणे आणि त्यांच्या माध्यमातूम जन सामान्यांमध्ये जनजागृतीकरणे ही या योजनेची मुख्य उद्दिष्टे आहेत.
३. राज्यातील ८८०७ इकोक्लब शाळांपैकी ज्या शाळांमार्फत सदर योजना चांगल्याप्रकारे राबविण्यात येत आहे, अशा एकूण २४०० इकोक्लब शाळांची निवड करण्यात आली असून, प्रति शाळा रू. २५००/- याप्रमाणे रू.६०.०० लक्ष इतक्या अनुदानाची आवश्यकता असल्याचे प्रधान मुख्य वनसंरक्षक (सामाजिक वनीकरण), महाराष्ट्र राज्य, पुणे यांनी कळविले आहे.
४. कोविड १९ च्या महामारीमुळे सन २०२१-२२ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना, शासन निर्णय, वित्त विभाग, दिनांक २४.६.२०२१ अन्वये निर्गमित करण्यात आलेल्या आहेत.
सदर शासन निर्णयानुसार सन २०२१-२२ च्या अर्थसंकल्पीय निधीच्या ६० टक्के निधी उपलब्ध होईल या सूत्राच्या अधिन राहून विभागाने नियोजन करावयाचे आहे. सदर शासन निर्णयाच्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र.३ च्या पत्रान्वये विभागातील योजनांकरिताचा नियतव्यय ६० टक्केच्या मर्यादेत निश्चित करून, त्याबाबतचा तपशील सादर केलेला आहे.
# Page 2
शासन निर्णय क्रमांकः साववि-२०२१/प्र.क्र.२८/फ-११
त्यानुसार सन २०२१-२२ करिता विद्यार्थी हरित सेना (२४०६ A१९४) या योजनेसाठी अर्थसंकल्पित करण्यात आलेल्या रू.१००.०० लक्ष या नियतव्ययापैकी ६० टक्केच्या मर्यादेत रू.४०.०० लक्ष नियतव्यय निश्चित केलेला आहे.
५. वित्त विभागाच्या संदर्भ क्र. १, २ व ६ चे परिपत्रक व शासन निर्णयान्वये सन २०२१-२२ या आर्थिक वर्षाच्या पहिल्या ९ महिन्यांच्या कालावधीसाठी (डिसेंबर, २०२१ पर्यंत) अनिवार्य खर्चाच्या निधी वितरण/खर्चाची मर्यादा ७५% इतकी विहीत करण्यात आली आहे. मात्र २१ - पुरवठा व सामूग्री, २६ - जाहिरात व प्रसिध्दी, ३१ - सहायक अनुदाने (वेतनेत्तर), ३२-अंशदाने व ३३-अर्थसहाय या बाबींसाठी वित्त विभागाची मान्यता घेणे आवश्यक राहील. तसेच कार्यक्रम खर्चासाठी ५०% इतक्या मर्यादेत निधी उपलब्ध करुन देण्यात येत आहे. मात्र कार्यक्रम खर्चाची वर्ष अखेरची मर्यादा
६०% इतकीच राहील, असे नमूद केले आहे. त्यानुसार सद्यस्थितीत सदर योजनेंतर्गत ५० % निधी बिम्स प्रणालीवर वितरीत करण्यात आलेला आहे. महसूल व वन विभागाच्या दि. २४.०८.२०२१ रोजीच्या शासन निर्णयान्वये सदर योजनेकरिता ५०-इतर खर्च उद्दिष्टांतर्गत १०% निधी (रु.१०.०० लक्ष) वितरीत करण्यात आलेला आहे. सबब, उर्वरित निधी वितरीत करण्याची बाब शासनाच्या विचाराधीन होती.
शासन निर्णय :
सन २०२१-२२ या वित्तीय वर्षात वन विभागामार्फत राबविण्यात येणाऱ्या विद्यार्थी हरित सेना (२४०६ A१९४) योजनेकरिता रु.१००.०० लक्ष नियतव्यय अर्थसंकल्पित असून ६०% च्या मर्यादेत रु. ४०.०० लक्ष नियतव्यय निश्चित केलेला आहे. त्यापैकी ३० टक्के ( रू.३०.०० लक्ष) निधी वितरीत करण्यास शासन मान्यता देण्यात येत आहे.
२. सदर निधी नियंत्रक अधिकारी म्हणून प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्याकडे सुपूर्द करण्यात येत आहे. या योजनेंतर्गत घ्यावयाच्या कामाची अंमलबजावणी कृती आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी. याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी आढावा घ्यावा. सदर निधी मंजूर असलेल्या योजनांवरच खर्च करण्यात यावा. मंजूर निधीपेक्षा जास्त खर्च होणार नाही याची नियंत्रक अधिकाऱ्यांनी दक्षता घ्यावी.
३. प्रधान मुख्य वनसंरक्षक (अर्थसंकल्प, नियोजन व विकास), हे वर्ष २०२१-२२ मध्ये सदर योजनेंतर्गत वितरीत केलेल्या निधीबाबत उपयोगिता प्रमाणपत्र ७ दिवसांत शासनास सादर करतील.
४. सदर निधी वितरित करण्यापूर्वी प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी सदर योजनेसाठी सन २०२१-२२ करिता वितरित केलेला निधी अर्थसंकल्पीय वितरण प्रणालीव्यतिरिक्त अन्यत्र ठिकाणी वळता केला नसल्याची खात्री करावी.
५. सदर निधी खर्च करताना वित्त विभागाच्या संदर्भ क्रमांक १ येथील शासन परिपत्रकातील तरतूदी व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या तरतुदी व वेळोवेळी दिलेल्या सूचनांचे पालन करण्यात यावे.
पृष्ठ ३ पैकी २
# Page 3
शासन निर्णय क्रमांकः साववि-२०२१/प्र.क्र.२८/फ-११
६. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची / झालेल्या खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
७. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२१-२२ च्या मंजूर अर्थसंकल्पीत निधीतून खर्ची टाकण्यात यावा.
मागणी क्र. सी-०७ २४०६, वनीकरण व वन्यजीवन (०१) (००३) शिक्षण व प्रशिक्षण (००) (०४) विद्यार्थी हरित सेना (२४०६ A१९४) ५०- इतर खर्च
८. सदर शासन निर्णय संदर्भ क्रमांक १, २ व ६ येथील वित्त विभागाच्या शासन परिपत्रक/शासन निर्णयानुसार विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.