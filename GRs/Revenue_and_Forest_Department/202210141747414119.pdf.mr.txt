# Page 1
१९९३ मध्ये झालेल्या भूकंप पुनर्वसनासाठी मौ. नाईचाकुर, ता. उमरगा, जि. उस्मानाबाद या गावाचे नवीन गावठाण / पुनर्वसनासाठी संपादीत करण्यात आलेल्या जमिनीचा कलम १८ चा वाढीव मोबदला निधी उपलब्ध करणेबाबत.
(२२४५- सहायक अनुदाने)
महाराष्ट्र शासन
महसूल व वन विभाग (मदत व पुनर्वसन),
शासन निर्णय क्रमांक : वामोनि-२०२१/प्र.क्र.२६/आव्यप्र-२ मादाम कामा रोड, हुतात्मा राजगुरु चौक,
मंत्रालय, मुंबई-४०००३२,
दिनांक : १४ ऑक्टोबर, २०२२.
संदर्भ - १) शासन निर्णय, महसूल व वन विभाग (मदत व पुनर्वसन) क्रमांक:आव्यप्र २०१६/प्र.क्र.३६/आव्यप्र-२, दि.२७ एप्रिल,२०१६.
२) वित्त विभागाचे शासन परिपत्रक क्रमांक: न्याखभ-२०१५/प्र.क्र.१३१/अर्थ-२, दि.०३ जून,२०१५.
३) विभागीय आयुक्त, औरंगाबाद यांचे आदेश जा.क्र.२०२१/ पुनर्वसन / न्या.प्र./ प्र.क्र.१४८, दि. ०८.१२.२०२१.
प्रस्तावना : सन १९९३ च्या भूकंपामुळे बाधित झालेल्या मौजे नाईचाकुर, ता. उमरगा, जि. उस्मानाबाद या गावाचे नवीन गावठाण/पुनर्वसनासाठी संपादीत करण्यात आलेल्या जमिनीचा कलम १८ चा वाढीव विभागीय आयुक्त, औरंगाबाद यांनी प्रस्तावित केल्यानुसार मोबदला निधी उपलब्ध करुन देण्याची बाब शासनाच्या विचाराधीन होती.
शासन निर्णय : सन १९९३ च्या भूकंपामुळे बाधीत झालेल्या मौजे नाईचाकुर, ता. उमरगा, जि. उस्मानाबाद या गावाच्या पुनर्वसनासाठी मौ. नाईचाकुर येथील भूधारक श्रीमती. बबीताबाई व्यंकट माने यांना त्यांच्या गट क्र. १७७ मधील ०.६०हे.आर. क्षेत्रासाठी वाढीव मोबदला मिळण्याबाबत मा. उच्च न्यायालय, खंडपीठ औरंगाबाद येथे दाखल केलेल्या याचिकेत मा. उच्च न्यायालयाने मा. दिवाणी न्यायालयाने दिलेले आदेश कायम ठेवून याचिका निकाली काढण्यात आल्याचे आदेश दिलेले आहेत. त्याअनुषंगाने बाधीत भूधारक श्रीमती. बबीताबाई व्यंकट माने यांना वाढीव मोबदला खालीलप्रमाणे वितरीत करण्यास या शासन निर्णयाद्वारे मंजूरी देत आहे :
--------------------------------------------------------------------------------------------
| मुख्य लेखाशिर्ष २२४५ २४८१ या लेखाशिर्षामधून अदा करावयाचा वाढीव मोबदला |
| अ. क्र. | भूधारकांचे नाव | संपादित केलेल्या गावाचे नाव | एल.ए. आर. क्र. | रक्कम |
| १ | श्रीमती. बबीताबाई व्यंकट माने | मौ. नाईचाकुर, ता. उमरगा, जि. उस्मानाबाद | २०८/२००८ | २,०१,१९२/ |
| एकूण | (रुपये दोन लक्ष एक हजार एकशे ब्याण्णव फक्त) | २,०१,१९२/ |
--------------------------------------------------------------------------------------------
२. याबाबतीत होणारा खर्च हा “मागणी क्रमांक सी-६, मुख्य लेखाशिर्ष २२४५-नैसर्गिक आपत्तीच्या निवारणसाठी सहाय्य, ०६ - भुकंप, १०१ - अनुग्रह सहाय्य (९२) - राज्य आपत्ती प्रतिसाद निधीच्या
# Page 2
शासन निर्णय क्रमांकः वामोनि-२०२१/प्र.क्र.२६/आव्यप्र-२ मानकाव्यतिरिक्त खर्च (९२) (०१) भुकंपग्रस्तांसाठी सहाय्य ३१, सहाय्यक अनुदाने (वेतनेतर) (२२४५ २४८१)” या लेखाशीर्षाखाली खर्ची टाकण्यात यावा.
३. वर उल्लेखित लेखाशीर्षाखाली देण्यात आलेली मंजुरी ही अंतरीम आहे. हा निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे याची विभागीय आयुक्त, औरंगाबाद यांनी खातरजमा करावी.
४. ज्या प्रयोजनासाठी निधी वितरीत करण्यात आला आहे त्याबाबतची माहिती विभागीय आयुक्त, औरंगाबाद यांनी या विभागाकडे मासिक खर्चाचा अहवालासोबत सादर करावी. निधीच्या वाटपाचे लेखे, अभिलेखे/ नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अद्यावत ठेवण्यात यावे. त्याचप्रमाणे होणाऱ्या प्रत्यक्ष खर्चाचे पत्र पुढील महिन्याच्या १० तारखेपर्यंत विभागीय आयुक्त, औरंगाबाद यांनी एकत्रितपणे महसुल व वन विभागास( कार्यासन म-११) न चुकता सादर करावी. झालेल्या खर्चाची महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे प्रमाणपत्र या विभागाकडे तात्काळ सादर करावे. तसेच कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही याची दक्षता घ्यावी व हा खर्च तात्काळ करण्यात यावा. वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यार्पित करण्यात यावी.
५. नियंत्रक अधिकाऱ्यांनी अनुदान वाटपाची एक प्रत प्रधान सचिव ( मदत व पुनर्वसन ) यांना न चुकता सादर करावी. आहरण व संवितरण अधिकाऱ्यांनी कोषागार / उपकोषागार यांच्याकडे पाठविण्यात येणाऱ्या बिलासोबत जोडल्या जाणाऱ्या संगणक चिठ्ठीमध्ये गौण / उपशिर्षाच्या ”संगणक यंत्र” संकेतांकाचा न चुकता उल्लेख करावा, असे आदेश कृपया संबंधित अधिकाऱ्यांना नियंत्रण अधिकाऱ्यांनी द्यावेत. तसेच कोषागारातून / उपकोषागारातून आहरित केलेल्या रकमेचा अहवाल शासनास सादर करावा.
६. सदर शासन निर्णय वित्त विभागाच्या अनौ.सं.क्र.२६८/२०२२/व्यय-९, दिनांक ०२.०८.२०२२ अन्वये दिलेल्या सहमतीने निर्गमित करण्यात येत आहे.
# Page 3