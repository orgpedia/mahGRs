# Page 1
कोकण आणि पुणे प्रशासकीय विभाग स्तरावर प्रत्येकी १ यानुसार राज्य आपत्ती प्रतिसाद
दलाच्या (SDRF) २ कंपन्या स्थापन करण्याबाबत.
महाराष्ट्र शासन
महसूल व वन विभाग
(आपत्ती व्यवस्थापन, मदत व पुनर्वसन)
शासन निर्णय क्रमांकः आव्यप्र-२०२१/प्र.क्र. ३०४/आव्यप्र-१
१ ला मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- २८ नोव्हेंबर, २०२४
१)शासन निर्णय, महसूल व वन विभाग (मदत व पुनर्वसन), क्रमांकः डीएमयू-२०११/प्र.क्र.
२२१/आव्याप्र-१, दिनांक ३० ऑगस्ट, २०१४ २)शासन निर्णय, महसूल व वन विभाग (मदत व पुनर्वसन), क्रमांकः डीएमयू-२०११/प्र.क्र.
२२१/आव्याप्र-१, दिनांक १९ मे, २०१६
प्रस्तावना:-
आपत्ती व्यवस्थापन अधिनियम, २००५ च्या कलम ४४ मध्ये राष्ट्रीय आपत्ती प्रतिसाद दल
(NDRF) स्थापन करण्याची तरतूद आहे. राष्ट्रीय आपत्ती प्रतिसाद दलाच्या धर्तीवर राज्यातील
नैसर्गिक तसेच मानवनिर्मित आपत्तीला प्रतिसाद देण्यासाठी संदर्भाधीन क्रमांक १ दिनांक
३०.०८.२०१४ रोजीच्या शासन निर्णयान्वये राज्यात राष्ट्रीय आपत्ती प्रतिसाद दलाच्या धुळे आणि
नागपूर येथे प्रत्येकी १ याप्रमाणे २ कंपन्यांची स्थापना करण्यात आली आहे. राज्यातील वाढत्या
औद्योगिक क्षेत्रामुळे होणारे रासायनिक अपघात, रस्ते वाहतूक अपघात, पूर, दुष्ट्काळ, भूकंप,
चक्रीवादळ, आग, दरड कोसळणे इत्यादी विविध नैसर्गिक आपत्तीच्या वेळी राष्ट्रीय आपत्ती प्रतिसाद
दल तसेच राज्य आपत्ती प्रतिसाद दलाची उपयुक्तता सिध्द झाली आहे.
उपरोक्त पार्श्वभूमी विचारात घेऊन कोकण व पुणे प्रशासकीय विभागात अनुक्रमे नवी मुंबई
आणि दौंड येथे प्रत्येकी १ याप्रमाणे राज्य आपत्ती प्रतिसाद दलाच्या एकूण २ कंपन्या नव्याने निर्माण
करण्याची बाब शासनाच्या विचाराधीन होती.
शासन निर्णय:-
राज्यातील वाढत्या औद्योगिक क्षेत्रामुळे होणारे रासायनिक अपघात, रस्ते वाहतूक अपघात,
पूर, दुष्ट्काळ, भूकंप, चक्रीवादळ, आग, दरड कोसळणे इत्यादी विविध नैसर्गिक आपत्तीच्या वेळी
राष्ट्रीय आपत्ती दल तसेच राज्य आपत्ती प्रतिसाद दलाची सिध्द झालेली उपयुक्तता विचारात घेता,
कोकण विभागात नवी मुंबई आणि पुणे विभागातील दौंड येथे प्रत्येकी १ यानुसार राज्य आपत्ती
# Page 2
STINT loli Main: 31०८-49-२० T/A. २०ठ/ज९८49५-॥1
प्रतिसाद दलाच्या नव्याने २ कंपन्या स्थापन करण्यास या शासन निर्णयान्वये मान्यता देण्यात येत
आहे.
०२. राष्ट्रीय आपत्ती प्रतिसाद दलाच्या प्रत्येक कंपनीत एकूण ४ टिम असतील. सदर ४ टिमपैकी
३ टिम प्रत्यक्ष आपत्ती प्रतिसादासाठी असतील व १ प्रशासकिय टिम असेल. आपत्ती प्रतिसादासाठी
असलेल्या ३ टिममध्ये प्रत्येकी ४५ अधिकारी/कर्मचाऱ्यांचा समावेश असेल व ४ र्थ्या प्रशासकीय
टिममध्ये ७९ अधिकारी/कर्मचाऱ्यांचा समावेश असेल. त्यानुसार १ कंपनीमध्ये एकूण २१४ पदे
याप्रमाणे २ कंपन्यांसाठी एकूण ४२८ पदे पोलीस महासंचालक, महाराष्ट्र राज्य यांच्या आस्थापनेवर
निर्माण करण्यात यावीत. कोकण विभागात नवी मुंबई येथे तसेच पुणे विभागात दौंड येथे राज्य
आपत्ती प्रतिसाद दलाच्या स्थापन करावयाच्या २ कंपन्यांसाठी प्रत्येक १ कंपनीकरीता आवश्यक
अधिकारी/कर्मचारी याबाबतचा तपशिल सोबतच्या परिशिष्ट्ट-अ मध्ये नमूद करण्यात आला आहे.
०३. कोकण विभागात नवी मुंबई येथे तसेच पुणे विभागातील दौंड येथे प्रत्येकी एक याप्रमाणे
स्थापन करावयाच्या २ कंपन्यामधील अधिकारी/कर्मचारी यांची प्रत्यक्ष स्थळनिश्चिती (Positioning)
तसेच त्यांना आपत्तीस्थळी पाठविण्याचा (Deployment) अधिकार राज्य आपत्ती व्यवस्थापन
प्राधिकरणास असेल. सदर २ कंपन्यांमधील कार्यरत अधिकारी /कर्मचारी यांच्या आस्थापनाविषयक
बाबी उदा. शिस्त, कवायत व इतर दैनंदिन बाबी पोलीस महासंचालक, महाराष्ट्र राज्य यांच्या
अखत्यारीत राहतील.
०४. सदर पदे राज्य राखीव पोलीस दलातून प्रतिनियुक्तीने भरण्यात येतील. सदर
प्रतिनियुक्तीवरील निवडीकरीता पोलीस महासंचालक, महाराष्ट्र राज्य, राष्ट्रीय आपत्ती प्रतिसाद
दल (एन.डी.आर.एफ.) व प्रधान सचिव (आपत्ती व्यवस्थापन, मदत व पुनर्वसन) यांच्याकडून
संयुक्तपणे निकष निश्चित करण्यात येतील. सदर पदावंरील प्रतिनियुक्तीचा कालावधी हा राष्ट्रीय
आपत्ती प्रतिसाद दलाच्या धर्तीवर ७ वर्ष इतका राहील. सदर कंपन्यांसाठी प्रतिनियुक्तीवर
असलेल्या अधिकारी / कर्मचारी यांची प्रतिनियुक्ती ही विशिष्ट्ट कामांकरीता करण्यात येणार
असल्याने प्रतिनियुक्तीच्या कालावधीत सदर अधिकारी/कर्मचारी यांना देय असलेल्या
वित्तलब्धीच्या १०% इतका विशेष प्रोत्साहन भत्ता अनुज्ञेय राहील.
०५. राज्य आपत्ती प्रतिसाद दलाच्या कंमान्डट पदावर पोलीस उप अधिक्षक दर्जाचे अधिकारी
असतील. राज्य आपत्ती प्रतिसाद दलास आपत्ती विषयक आवश्यक प्रशिक्षण राष्ट्रीय आपत्ती
प्रतिसाद दल, राज्य राखीव पोलीस दलाकडून देण्यात यावे.
ति O ६ पैकी २
# Page 3
SHIN OT loli Main: 31०८-49-२० 1/५4.क्र. २०ठ/ज९८49५-॥1
०६. उपरोक्त नमूद दोन कंपन्यांच्या निर्मितीसंबंधी (साधनसामुग्री, साहित्य, प्रशिक्षण, वाहन,
गणवेश इ.) कंपनीचे मुख्यालय, आस्थापना विषयक बाबी/प्रतिनियुक्ती तसेच अर्थसंकल्पीय तरतूद
इत्यादी बाबतचे सर्व निर्णय आपत्ती व्यवस्थापन अधिनियम २००५ च्या कलम २० (१) नुसार मुख्य
सचिवांच्या अध्यक्षतेखाली स्थापन करण्यात आलेल्या राज्य कार्यकारी समितीव्दारे घेण्यात येईल.
०७. आपत्तीला प्रतिसाद देण्यासाठी राज्य आपत्ती प्रतिसाद दलाच्या धर्तीवर ठाणे
महानगरपालिका येथे ठाणे आपत्ती प्रतिसाद दल ( TDRF) स्थापन करण्यात आले आहे. त्याच
धर्तीवर राज्यातील मोठ्या महानगरपालिकांमध्ये आपत्ती प्रतिसाद दल निर्माण करण्यास दिनांक ०४
ऑक्टोंबर, २०२४ रोजी आयोजित करण्यात आलेल्या मा. मंत्रिमंडळ बैठकीत तत्तव: मान्यता
दिलेली आहे. त्यानुसार मोठ्या महानगरपालिकांमध्ये त्यांच्याकडील उपलब्ध तरतुदीमधून आपत्ती
प्रतिसाद दल स्थापन करण्याची कार्यवाही करावी. याबाबत शासन स्तरावर प्रशासकीय विभाग
म्हणून नगर विकास विभागाकडून आवश्यक संनियंत्रण करण्यात यावे.
०८. राज्य आपत्ती प्रतिसाद दलाच्या नव्याने स्थापन करावयाच्या २ कंपन्याकरीता होणारा खर्च
हा मागणी क्रमांक सी- ६, (९२) राज्य आपत्ती प्रतिसाद निधीच्या मानकाव्यतिरिक्त खर्च (९२)(०३)
राज्य आपत्ती प्रतिसाद दलाची स्थापना व इतर बाबी लेखाशीर्ष क्रमांक २२४५ २५७९ अंतर्गत त्या-
त्या वर्षात उपलब्ध असलेल्या तरतुदीमधून भागविण्यात यावा. याबाबत नियोजन, वितरण व
अनुषंगिक कामे राज्य आपत्ती व्यवस्थापन प्राधिकरणाकडून (आपत्ती व्यवस्थापन, मदत व पुनर्वसन
विभाग) करण्यात येईल.
०९. सदर शासन निर्णय मा. मंत्रीमडळाच्या दिनांक ०४ ऑक्टोंबर, २०२४ रोजीच्या बैठकीमध्ये
मिळालेल्या मान्यतेस तसेच वित्त विभागाच्या अनौपचारिक संदर्भ क्रमांक १६०/२०१३/व्यय-९
दिनांक २१ जून, २०२३ अन्वये दर्शविलेल्या सहमतीस अनुसरून निर्गमित करण्यात येत आहे.
१०. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6