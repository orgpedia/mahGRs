# Page 1
दहशतवाद, दंगल, बॉम्बस्फोट व नक्षलवादी कारवाया इत्यादी मानव निर्मित आपत्तीमुळे झालेल्या मालमत्ता नुकसानीबाबत आपदग्रस्तांना द्यावयाची मदत....
महाराष्ट्र शासन
महसूल व वन विभाग,
शासन निर्णय, क्रमांक :- आरएलएफ-२०१९/प्र.क्र.२०७/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०००३२
दिनांक :- १३ डिसेंबर, २०२१
वाचा :- १) शासन निर्णय, महसूल व वन विभाग, क्रमांक :- आरएलएफ १२-०८/प्र.क्र.२९८/म-३, दि.०१.१२.२००८ २)जिल्हाधिकारी,औरंगाबाद यांचे पत्र क्र.२०२०/गृहशाखा/दंड/संक/१/कावी- २०४, दि.१९.०४.२०२१
प्रस्तावना : दहशतवाद, दंगल व बॉम्बस्फोट इत्यादी मानव निर्मित आपत्तीमध्ये बाधित झालेल्या मालमत्तेच्या नुकसानीबाबत संदर्भाधीन क्र.१ च्या शासन निर्णयान्वये धोरण निश्चित करण्यात आले आहे.
औरंगाबाद शहरातील शहागंज परिसारातील दंगलीमध्ये जाळपोळ झाली होती. सदर जाळपोळीमध्ये मृत झालेल्या व्यक्तींच्या वारसदारांना आर्थिक मदत देण्याची बाबत शासनाच्या विचाराधीन होती. त्यानुसार जिल्हाधिकारी, औरंगाबाद यांनी सादर केलेल्या प्रस्तावावर शासन निर्णयातील तरतूदी विचारात घेऊन शासनाने पुढीलप्रमाणे निर्णय घेतला आहे.
शासन निर्णय : औरंगाबाद शहरातील शहागंज येथे दि.११.०५.२०१८ रोजी झालेल्या दंगलीमध्ये मृत झालेल्या २ व्यक्तींच्या वारसदारांना आर्थिक मदत अदा करण्याकरिता रू.१०,००,०००/- (रूपये दहा लक्ष फक्त) एवढी मदत अदा करण्यास याव्दारे शासन मंजूरी देण्यात येत आहे.
२. वरील बाबीकरिता चालू आर्थिक वर्षात होणारा खर्च भागविण्यासाठी विभागीय आयुक्त, औरंगाबाद यांना रू.१०,००,०००/- (रूपये दहा लक्ष फक्त) इतका निधी उपलब्ध करून देण्यात येत आहे.
३. सदर बाबी होणारा खर्च, “मागणी क्र.सी-५, प्रधान लेखाशीर्ष-२२३५- सामाजिक सुरक्षा व कल्याण, ६० - इतर सामाजिक सुरक्षा व कल्याण कार्यक्रम - २०० - इतर कार्यक्रम, (०१) दंगलग्रस्त भागातील झळ पोहोचलेल्या व्यक्तींना सहाय्य (०१) (०१) दंगलग्रस्त भागातील झळ पोहोचलेल्या व्यक्तींना सहाय्य, ३१ सहाय्यक अनुदाने (वेतनेत्तर) (२२३५०३४७)" या मुख्य लेखाशीर्षाखाली सन २०२१-२२ या वित्तीय वर्षाकरिता मंजूर करण्यात आलेल्या तरतूदीतून भागविण्यात यावा आणि त्याच लेखाशीर्षाखाली खर्ची टाकण्यात यावा.
४. सदर प्रकरणी खर्चाचे पत्रक विहित कालमर्यादेत न चुकता महसूल व वन विभागास प्राप्त होईल याची संबंधित विभागीय आयुक्त तसेच जिल्हाधिकारी यांनी दक्षता घ्यावी. तसेच प्रचलित नियमानुसार मदतीचे वाटप करण्यात यावे.
# Page 2
शासन निर्णय क्रमांकः आरएलएफ-२०१९/प्र.क्र.२०७/म-३,
५. नियंत्रक अधिकारी यांना असेही कळविण्यात येते की, सदर मदतीची रक्कम विनाविलंब वितरीत करावी. अनुदान वाटपासंबंधीचे उपयोगिता प्रमाणपत्र शासनास तात्काळ पाठविण्यात यावे. याबाबतचा खर्चाचा मेळ महालेखापाल यांनी नोंदविलेल्या खर्चाशी घेण्यात यावा व महालेखापालाच्या ताळमेळ प्रमाणपत्रासह विनियोजन लेखे शासनाकडे तात्काळ पाठवावेत.
६. हा शासन निर्णय, वित्त विभागाच्या अनौपचारीक संदर्भ क्रमांक: ३४४/२०२१/व्यय-९, दि.२५.०८.२०२१ अन्वये मिळालेल्या सहमतीने निर्गमित करण्यात येत आहे.