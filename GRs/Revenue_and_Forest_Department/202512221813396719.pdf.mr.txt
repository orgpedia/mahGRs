# Page 1
महाराष्ट्र शासन
महसूल व वन विभाग,
मुख्य इमारत, पहिला मजला, मादाम कामा मार्ग,
हुतात्मा राजगुरु चौक, मंत्रालय, मुंबई-४०००३२.
दूरध्वनी क्र.०२२-२२०४८२४७ Email ID : deskkh२-rfd@mah.gov.in
क्र:-गौखनि-४१/०८२४/प्र.क्र.३२८/ख-२/ई-१३१९८४५ दिनांक : २२ डिसेंबर, २०२५
विषय : गौण खनिज-परभणी
सन २०२०-२०२१ करीता मौजे भांबरवाडी, ता. गंगाखेड, जि. परभणी
येथील रेतीघाटातून उत्खनन करता न आलेल्या रेतीचा परतावा
मिळणेबाबत.
- मे. लोकप्रिय बिल्डींग मटेरियल्स सप्लायर्स प्रो. प्रा. श्री. मंजूरईलाही
इब्राहीम शेख, भंडारा कॉलनी, गंगाखेड, जि. परभणी
शासन ज्ञापन :
जिल्हाधिकारी, परभणी यांचे पत्र क्र.२०२१/महसूल/गौख/प्र.क्र.२९/४४, दिनांक
१७.०१.२०२५ रोजीच्या पत्राच्या अनुषंगाने कळविण्यात येते की, सन २०२०-२०२१ करीता मौजे
भांबरवाडी, ता. गंगाखेड, जि. परभणी या वाळूगटाकरीता झालेल्या लिलावात मे. लोकप्रिय
बिल्डींग मटेरियल्स सप्लायर्स प्रो. प्रा. श्री. मंजूरईलाही इब्राहीम शेख, भंडारा कॉलनी, गंगाखेड,
जि. परभणी यांनी रक्कम रू.०१,१७,१३,३५०/- एवढ्या सवोच्च बोलीस मंजूर करण्यात आला.
त्यानुषंगाने लिलावधारकास दिनांक ०३.०३.२०२१ रोजी तहसिलदार, गंगाखेड यांच्या मार्फत
वाळू गटाचा ताबा देण्यात आला.
०२. तदनंतर मात्र लिलावधारक यांना मंजूर करण्यात आलेल्या रेती घाटाच्या अनुषंगाने
ग्रामस्थांचा रस्ता वाहतूकीस मोठया प्रमाणात होत असलेला विरोध, रेती भरण्यासाठी आलेल्या
मजुरांना कोरोनाचा वाढता प्रादुर्भाव लक्षात घेवून स्थानिकांनी मजुरांना रेती घाटात येण्यास
केलेला विरोध, गावातील मुख्य रस्त्याचे काम चालू असल्यामुळे गावकऱ्यामार्फत व सरपंचामार्फत
झालेला विरोध, पिण्याचे पाणी दुषित होवून आरोग्यास निर्माण होत असलेला धोका, धारखेड-
गंगाखेड पुलाचे काम चालु असल्यामुळे सदरील ठेकेदाराने पाणी अडवण्यासाठी अवैध असा
कच्चा मातीचा बांध तयार केल्याने लिलावधारकास वाळुघातून उत्खनन करता आलेले नाही.
त्यामुळे लिलावधारक यांना उत्खनन करता न आलेल्या वाळूच्या परिमाणची होणारी रक्कम परत
करण्याबाबतचा प्रस्तावा तहसिलदार, गंगाखेड यांनी दिनांक २५.०६.२०२१ च्या पत्रान्वये
जिल्हाधिकारी, परभणी यांना सादर करण्यात आला. तदनंतर दिनांक ०३.०९.२०२१ च्या शासन
निर्णयामधील तरतूदीच्या अनुषंगाने जिल्हाधिकारी, परभणी यांच्या अध्यक्षतेखालील
जिल्हास्तरीय वाळू संनियंत्रण समितीच्या बैठक दिनांक २७.०८.२०२१ रोजीच्या बैठकीमध्ये
# Page 2
लिलावधारक यांना उत्खनन करता न आलेल्या परिमाणाची रक्कम परत करण्याबाबतचा निर्णय
घेण्यात आला.
०३. जिल्हास्तरीय वाळू संनियंत्रण समितीच्या निर्णयाच्या अनुषंगाने जिल्हाधिकारी, परभणी
यांनी विभागीय आयुक्त, छत्रपती संभाजीनगर यांच्या मार्फत प्रस्ताव शासनास सादर करण्यासाठी
पाठविण्यात आला असता, सदर विनंती विभागीय आयुक्त, छत्रपती संभाजीनगर यांनी दिनांक
०१.११.२०२१ अन्वये अमान्य केली. तदनंतर लिलावधारक यांनी जिल्हाधिकारी, परभणी यांचे
दिनाक १५.०९.२०२१ व विभागीय आयुक्त, छत्रपती संभाजीनगर यांचे दिनांक ०१.११.२०२१ रोजी
दिलेला निर्णय मा. मंत्री (महसूल) यांच्याकडे आव्हानीत करण्यात आले असता, मा. मंत्री(महसूल)
यांनी दिनांक १४.१०.२०२४ अन्वये मंजूर वाळू स्थळात उत्खनन केल्या संदर्भात अर्जदार यांनी
सादर केलेल्या मासिक विवरणपत्राच्या आधारे, वाळू निर्गत धोरणातील तरतुदीनुसार, अर्जदार
यांना उर्वरीत परिमाणापोटी प्रमाणशीर परताव्याची रक्कम परिगणित करुन अर्जदार यांना अदा
करण्याची कारवाई विभागाने करण्याचे आदेश दिले आहेत. त्यानुषंगाने जिल्हाधिकारी, परभणी
यांनी लिलावधारक यांना उत्खनन करता न आलेल्या परिमाणाच्या अनुषागाने रक्कम परत
करण्याचा प्रस्ताव शासनास सादर केला आहे.
०४. मा.मंत्री(महसूल) यांचे दिनांक १४.१०.२०२४ रोजी आदेश व लिलावधारक यांनी केलेली
विंनती तसेच जिल्हाधिकारी, परभणी यांनी सादर केलेला प्रस्ताव विचारात घेवून दिनांक
०३.०९.२०१९ रोजीच्या शासन निर्णयामधील तरतूदीनुसार लिलावधारकास सन २०२०-२०२१
करीता मौजे भांबरवाडी, ता. गंगाखेड, जि. परभणी या वाळू गटातून उत्खनन करता न आलेल्या
परिमाणची परिगणना करण्यात येवून रू.७७,६८,९४५/- (रुपये सत्याहत्तर लाख अडुसष्ट्ठ हजार
नऊशे पंचेचाळीस फक्त) लिलावधारक मे. लोकप्रिय बिल्डींग मटेरियल सप्लायर्स प्रो.प्रा.
मंजूरईलाही इब्राहीम शेख, भंडारा कॉलनी, गंगाखेड, ता. गंगाखेड, जि. परभणी यांना परत
करण्याचा शासनाने निर्णय घेतला आहे.
०५. सबब मे. लोकप्रिय बिल्डींग मटेरियल सप्लायर्स प्रो.प्रा. मंजूरईलाही इब्राहीम शेख,
भंडारा कॉलनी, गंगाखेड, ता. गंगाखेड, जि. परभणी यांना सन २०१४-२०१५ करीता मौजे
भांबरवाडी, ता. गंगाखेड, जि.परभणी मधून उत्खनन करता न आलेल्या प्रमाणशीर परताव्याची
रक्कम वाळू/रेती निर्गती धोरणानुसार परिगणीत करण्यात आली असून त्यानुसार परताव्याची
रक्कम रू.७७,६८,९४५/- (रुपये सत्याहत्तर लाख अडुसष्ट्ठ हजार नऊशे पंचेचाळीस फक्त),
त्यांनी लिलावाची रक्कम प्रत्यक्षात शासनाकडे जमा केल्याची व यापूर्वी ही रक्कम अदा केलेली
नाही याची खातरजमा करुन घेण्याच्या अटीवर अदा करण्यास शासन ज्ञापनाद्वारे मान्यता देण्यात
येत आहे .
०६. या बाबीवर होणारा खर्च सन २०२५-२०२६ या चालू वर्षाकरीता लेखाशिर्ष "०८५३-
अलोहयुक्त खाणी व धातुशास्त्रीय उद्योग "१०२-खनिजबाबत सवलत फी व स्वामित्वधन, ९००,
अलोहयुक्त खाणकाम व धातुशास्त्रीय उद्योग-वजा परतावे (००) (०१) वजा परतावे (०८५३ ००८६)
खाली वजा परतावे देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची
टाकून भागविण्यात यावा.
०७. सदर शासन ज्ञापन वित्त विभागाच्या दिनांक ०८.०८.२०१९ अन्वये प्रदान केलेल्या
अधिकाराच्या अनुषंगाने निर्गमित करण्यात येत आहे.
# Page 3
सदर शासन ज्ञापन महाराष्ट्र शासनाच्या www.maharashtra.gov.in या