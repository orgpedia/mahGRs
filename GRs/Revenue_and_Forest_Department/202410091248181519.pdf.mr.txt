# Page 1
राष्ट्रीय महामार्गाच्या कामासाठी गौण खनिज सुलभपणे
व नियमितपणे उपलब्ध होण्याबाबत.
महाराष्ट्र शासन
महसूल व वन विभाग
शासन परिपत्रक क्र.गौखनि-१०/०४१६/प्र.क्र.३०२/ख-२
पहिला मजला, हुतात्मा राजगुरू चौक,
मादाम कामा मार्ग,मंत्रालय, मुंबई-३२
दिनांक :-०९ ऑक्टोबर, २०२४
संदर्भ:१.महाराष्ट्र जमीन महसूल संहिता,१९६६ चे कलम-४८
२.महाराष्ट्र गौण खनिज उत्खनन (विकास व विनियमन) नियम, २०१३
३.समक्रमांक दिनांक १४.०६.२०१७ चे परिपत्रक
प्रस्तावना:-
राष्ट्रीय महामार्ग प्राधिकरणाकडून राज्यात मोठ्या प्रमाणात राष्ट्रीय महामागांना मंजूरी देण्यात आली
असून, सदर राष्ट्रीय महामार्गाच्या कामासाठी माती, मुरूम व दगड यांची मोठ्या प्रमाणात आवश्यकता आहे. सदर राष्ट्रीय महामार्गाची कामे वेळेवर पूर्ण होण्यासाठी माती, मुरूम व दगड हे गौण खनिज सुलभपणे व नियमितपणे
उपलब्ध होणे आवश्यक आहे. त्यादृष्ट्टीने या संदर्भातील कार्यपध्दती सुरळीत करण्याच्या दृष्ट्टीने संदर्भाधिन क्रमांक ०३,दिनांक १४.०६.२०१७ च्या शासन परिपत्रकान्वये दिशानिदेश निर्गमित करण्यात आलेले आहेत.
त्यानुषंगाने एखाद्या संबंधित कंत्राटदार यांना राष्ट्रीय महामार्गाच्या कामासाठी माती,मुरुम व दगड या गौण खनिजाचे उत्खनन करुन वाहतुक करण्यास परवानगी देण्यात येते. अशा परवानग्या अर्जदाराने अर्जात नमुद केलेल्या सव्हे नं/गट नं. यामधुन देण्यात येतात. वास्तविक पाहता ग्रामीण भागामध्ये क्षेत्राबाबत असलेले
सव्हे नं व गट नं. यांच्या हद्यी या निश्चित नसतात. त्यामुळे उत्खनन करुन वाहतुक करण्यासाठी परवानगी घेतलेल्या क्षेत्राव्यतिरिक्त म्हणजेच लगतच्या क्षेत्रामध्ये उत्खनन होत असल्याचे दिसून आलेले आहे. त्यामुळे ज्या
क्षेत्राच्या अनुषंगाने परवानगी देण्यात आलेली नाही व अशा क्षेत्रातून उत्खनन झाल्याचे आढळून आल्याने, सदर उत्खननाच्या अनुषंगाने संबंधित जमिनधारकास महाराष्ट्र जमीन महसूल संहिता,१९६६ चे कलम-४८ मधील तरतुदीनुसार त्यांच्याविरुध्द क्षेत्रीय यंत्रणेकडुन दंडात्मक आदेश पारित करण्यात येतात. अशा दंडाच्या
आदेशाबाबत क्षेत्रीय स्तरावर अनेक अर्धन्यायिक व न्यायिक स्वरुपाचे दावे दाखल झालेले आहेत. त्यामुळे संबंधित शेतकरी/जमिनधारक यांना त्रास सहन करावा लागत असल्याचे निदर्शनास आले आहे.
याबाबी विचारात घेता, राष्ट्रीय महामार्गाचे काम वेळेवर पुर्ण होण्यासाठी गौण खनिज सुलभतेणे व नियमितपणे उपलब्ध होण्यासाठी तसेच इतर शेतकरी/जमिनधारक यांना होणारा त्रास टाळण्याच्या दृष्ट्टीने संदर्भ
क्र.०३ दिनांक १४.०६.२०१७ अन्वये राष्ट्रीय महामार्गाच्या कामासाठी गौण खनिज सुलभतेणे व नियमितपणे उपलब्ध होण्यासंदर्भात कार्यपध्दती सुरळीत करण्याच्या दृष्ट्टीने देण्यात आलेल्या दिशा निदेशामध्ये क्रमांक (उ) नंतर खालील बाबींचा समावेश करण्यात येत आहे.
(१)एखाद्या राष्ट्रीय महामार्गाच्या कामासाठी उत्खनन करून वाहतूक करण्यासाठी देण्यात आलेल्या परवानगी व्यतीरिक्त लगतच्या सव्हे/गट नंबर मधून उत्खनन झाले असल्याचे आढळून आलयास,
राष्ट्रीय महामार्गाच्या कामांसाठी वापरलेल्या गौण खनिजांसाठी दंडात्मक कारवाई न करता संबंधित ठेकेदारास जास्तीच्या गौण खनिज उत्खननापोटी/वापरापोटी स्वामित्वधन भरणेबाबतची नोटीस बजाविण्यात आल्याच्या दिनांकापासून स्वामित्वधनाची रक्कम ३० दिवसात शासन जमा करणेबाबत
कळविण्यात यावे..
# Page 2
शासन परिपत्रक क्रमांकः गौखनि-१०/०४१६/प्र.क्र.३०२/ख-२
(२)संबंधित ठेकेदार यांच्याकडून ज्यावर्षी उत्खनन करण्यात आलेले असेल त्या-त्यावेळी असलेले
स्वामित्वधनाचे दर विचारात घेऊन कार्यवाही करण्यात यावी.
राष्ट्रीय महामागांची कामे वेळेवर पूर्ण होण्यासाठी कोणत्याही प्रकारे अडथळा येणार नाही, याबाबतची
दक्षता सर्व क्षेत्रीय महसूल अधिकाऱ्यांनी कटाक्षाने घ्यावी.
उपरोक्त निदेश हे राष्ट्रीय महामार्गाच्या कामासंबंधीच लागू राहतील.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध