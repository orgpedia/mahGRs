# Page 1
सरदार सरोवर प्रकल्पामुळे प्रभावित
वनक्षेत्राचे मूल्यांकन ठरविण्याकरीता लवाद (Arbitrator) नियुक्तीबाबत.
महाराष्ट्र शासन
महसूल व वन विभाग
शासन निर्णय क्रमांकः एफएलडी-२०११/प्र.क्र.१९८/फ-१०
मंत्रालय, मुंबई-४०० ०३२.
दिनांक :- ०७/०७/२०२५
वाचा:- महसूल व वन विभाग, शासन निर्णय क्र. एफएलडी-२०११/प्र.क्र.१९८/फ-१०,
दि. ०७.०६.२०१७
प्रस्तावना:-
सरदार सरोवर प्रकल्पाकरीता बुडीताखालील ६४८८ हेक्टर तर प्रकल्प बाधितांच्या
पुनर्वसनासाठीचे ४२०० हेक्टर वनक्षेत्र असे एकूण १०६८८ हेक्टर वनक्षेत्राची भरपाई गुजरात
शासनाकडून महाराष्ट्र शासनास प्राप्त होणार आहे. सदर क्षेत्राकरीताचे महाराष्ट्र शासनामार्फत
ठरविण्यात आलेल्या मूल्यांकनाची रक्कम गुजरात शासनास अमान्य आहे. नर्मदा नियंत्रण
प्राधिकरणाच्या दिनांक २९.११.२००५ रोजीच्या बैठकीत महाराष्ट्र व गुजरात राज्याने याबाबत
लवाद नेमणूक करुन प्रश्न मार्गी लावण्याचा निर्णय झालेला आहे. त्यानुसार वाचा येथील दिनांक
०७.०६.२०१७ च्या शासन निर्णयान्वये श्री. जयंतकुमार बांठीया, सेवानिवृत्त मुख्य सचिव यांची
नियुक्ती करण्यात आली होती. त्यांची नियुक्ती रद्द करुन, त्याऐवजी श्री. नितीन करीर, माजी मुख्य
सचिव, महाराष्ट्र शासन यांची लवाद (Arbitrator) म्हणून नियुक्तीची बाब शासनाच्या विचाराधीन
होती.
निर्णय :-
सरदार सरोवर प्रकल्पाकरीता बुडीताखालील ६४८८ हेक्टर तर प्रकल्प बाधितांच्या
पुनर्वसनासाठीचे ४२०० हेक्टर वनक्षेत्र असे एकूण १०६८८ हेक्टर वनक्षेत्राची भरपाई गुजरात
शासनाकडून प्राप्त होणार असून सदर भरपाईची मूल्यांकन रक्कम ठरविण्याकरीता महाराष्ट्र
शासनाच्या वतीने श्री. नितीन करीर, सेवानिवृत्त मुख्य सचिव, महाराष्ट्र शासन यांची लवाद
(Arbitrator) म्हणून नियुक्ती करण्यात येत आहे. सदर लवाद नियुक्तीबाबतच्या अटी व शर्ती
खालीलप्रमाणे असतील:-
१. श्री. नितीन करीर, सेवानिवृत्त मुख्य सचिव हे सरदार सरोवर प्रकल्पाकरीता प्रभावित
वनक्षेत्राच्या बदल्यात गुजरात शासनाकडून प्राप्त होणारे मूल्यांकन ठरविण्याकरीता लवाद
(Arbitrator) म्हणून महाराष्ट्र शासनाच्या वतीने कार्य पार पाडतील.
२. त्याकरीता श्री. नितीन करीर, सेवानिवृत्त मुख्य सचिव यांना ज्या दिवशी लवादाचे कामकाज
होईल त्या दिवसाकरीता नियमानुसार दैनिक भत्ता / मानधन अनुज्ञेय राहील.
# Page 2
शासन निर्णय क्रमांकः एफएलडी-२०११/प्र.क्र.१९८/फ-१०
३. एका महिन्याकरीता कमाल १० दिवसाच्या मानधनाकरीता ते पात्र राहतील.
४. श्री. नितीन करीर, सेवानिवृत्त मुख्य सचिव यांना शासन निर्णय वित्त विभाग क्र.प्रवास-
१०१०/प्र.क्र.२/सेवा-५, दिनांक ०३/०३/२०१० मधील तरतुदीनुसार रुपये ८९००/- व त्याहून ग्रेड
वेतन असणा-या शासकीय अधिका-यांच्या दराने प्रवास भत्ता अनुज्ञेय असेल.
५. सदर कामाच्या अनुषंगाने करावयाच्या दौरा कालावधीत निवास व वाहन सुविधा नर्मदा
विकास प्राधिकरण / वनसंरक्षक (प्रा.), धुळे यांचेकडून उपलब्ध करण्यात येतील.
६. सदर कामाकरीता आवश्यक कागदपत्रे, अहवाल तसेच लघुलेखक / लिपिक-टंकलेखक
व अन्य आवश्यक कर्मचारी हे वनसंरक्षक (प्रा.), धुळे यांचेकडून उपलब्ध करुन देण्यात येतील.
सदर शासन निर्णय महाराष्ट्र शासनाच्या www.maharashtra.gov.in या