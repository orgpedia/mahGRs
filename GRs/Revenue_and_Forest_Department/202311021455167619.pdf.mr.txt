# Page 1
पुणे जिल्ह्यातील हवेली तालुक्यात मौजे लोणी काळभोर येथे अपर तहसील कार्यालय स्थापन करणेबाबत.....
महाराष्ट्र शासन
महसूल व वन विभाग
शासन निर्णय क्रमांकः प्राफेब-२०२१/VIP ०६/प्र.क्र.२३/म-१०
पहिला मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई
तारीख: २ नोव्हेंबर, २०२३
वाचा : विभागीय आयुक्त, पुणे विभाग, पुणे यांचे पत्र क्र.मह - ३ / प्रशा/कावि/१२८/२०२२, दि. २५.०२.२०२२
प्रस्तावना: पुणे जिल्ह्यातील हवेली या तालुक्याचा भौगोलिकदृष्ट्या विस्तार मोठा आहे. सदर तालुक्याचे वाढते शहरीकरण व वाढत्या प्रशासकीय कामकाजामुळे प्रशासकीय सोयीच्या दृष्टीने पुणे जिल्ह्यातील हवेली तालुक्यातील मौजे लोणी काळभोर येथे स्वतंत्र अपर तहसील कार्यालय स्थापन करुन त्याकरीता आवश्यक पदांची निर्मिती करण्याबाबतचा प्रस्ताव शासनाच्या विचाराधीन होता.
शासन निर्णय: पुणे जिल्ह्यातील हवेली तालुक्यात मौजे लोणी काळभोर येथे अपर तहसील कार्यालय स्थापन करणे व त्याअनुषंगाने पुढील प्रमाणे पद मंजुरीस व अन्य अनुषंगिक बाबीस या शासन निर्णयान्वये मान्यता देण्यात येत आहे.
१. पुणे जिल्ह्यातील हवेली तहसील कार्यालय बळकट करण्याच्या दृष्टीने अपर तहसीलदार लोणी काळभोर यांच्या नवीन कार्यालयासाठी खालील २ पदे नियमित वेतनश्रेणीवर मंजुर करण्यास शासन मान्यता देण्यात येत आहे, तसेच सदर पदे ही सध्याच्या त्या-त्या संवर्गाचा एक भाग राहतील.
---------------------------------------------------------------------
|  | अ.क्र. |  |  | पदाचे नाव |  |  | वेतनश्रेणी (रु.) |  |  | मंजुर पदाची संख्या |  |  | एकुण |  |
| १ | अपर तहसीलदार | S-१९-५५,१००-१,७५,१००/ | १ | १ |
| २ | महसूल सहायक (लिपिक-टंकलेखक) | S-०६-१९,९००-६३,२००/ | १ | १ |
|  |  | एकुण | २ |  |
---------------------------------------------------------------------
# Page 2
शासन निर्णय क्रमांकः प्राफेब-२०२१/VIP ०६/प्र.क्र.२३/म-१०
२. पुणे जिल्ह्यातील तहसीलदार कार्यालय, हवेली तसेच अपर तहसीलदार कार्यालय, लोणी काळभोर यांच्या कार्यक्षेत्रात खालीलप्रमाणे महसुली मंडळ व गावे राहतील:
-------------------------------------------------------------------
|  | अ.क्र. |  |  | कार्यालयाचे नाव |  |  | महसूल मंडळे |  |  | महसुली गावे |  |
|  | तहसीलदार, हवेली | ५ (खडकवासला, कोथरुड, हडपसर, खेड-शिवापूर, कळस) | ८६ |
| २ | अपर तहसीलदार, लोणी काळभोर | ३ (वाघोली, उरळीकांचन, थेऊर) | ४४ |
-------------------------------------------------------------------
३. पुणे जिल्ह्यातील तहसीलदार, हवेली तसेच अपर तहसीलदार, लोणी काळभोर यांच्या कार्यक्षेत्रातील महसूल मंडळांतर्गत तलाठी साझे व त्यामध्ये अंतर्भूत होणा-या गावांची यादी प्रसिध्द करण्याबाबतची कार्यवाही जिल्हाधिकारी, पुणे यांचे स्तरावर करण्यात यावी.
४. अपर तहसीलदार, लोणी काळभोर, ता. हवेली, जि. पुणे यांचे प्रतिवेदन अधिकारी म्हणून संबंधित उपविभागीय अधिकारी आणि नियंत्रक अधिकारी म्हणून जिल्हाधिकारी, पुणे हे काम पाहतील.
५. अपर तहसीलदार, लोणी काळभोर, ता. हवेली, जि. पुणे यांना या शासन निर्णयान्वये कार्यालय प्रमुख तसेच आहरण व संवितरण अधिकारी म्हणून घोषित करण्यात येत आहे.
६. महाराष्ट्र जमीन महसूल संहिता, १९६६ चे कलम १३ च्या पोट-कलम (३) नुसार, तहसीलदार, हवेली यांना प्रदान करण्यात आलेल्या शक्ती अपर तहसीलदार, लोणी काळभोर यांना त्यांना नेमून दिलेल्या कार्यक्षेत्रापुरत्या प्रदान करण्याबाबत स्वतंत्रपणे अधिसूचना निर्गमित करण्यात येईल.
७. पुणे जिल्ह्यातील हवेली तालुक्यातील लोणी काळभोर येथे अपर तहसीलदार कार्यालय स्थापन करण्याकरीता येणारा खर्च “ मागणी क्र. सी-१, २०५३, जिल्हा प्रशासन, ०९३ (०१) जिल्हा आस्थापना, (०१) सर्वसाधारण आस्थापना (०१) आयुक्त,पुणे संगणक सांकेतांक (०२५३ ००६४)” या लेखाशीर्षाखाली दर्शविण्यात यावा व तो सन २०२३-२०२४ या आर्थिक वर्षात मंजूर तरतुदीतून भागविण्यात यावा. मंजूर तरतूद अपुरी पडत असल्यास आठमाही अंदाजपत्रक सादर करताना वाढीव तरतूदीची मागणी करावी व ते शक्य नसल्यास पूरक मागणीचा प्रस्ताव सादर करण्यात यावा.
८. सदरहू शासन निर्णय वित्त विभागाच्या सहमतीने व नवीन पदनिर्मिती, पदांचे पुनरुज्जीवन व पदांचे आढावे इत्यादी प्रस्तावांची सखोल तपासणी करण्यासाठी स्थापन केलेल्या उच्चस्तरीय सचिव समितीने दि.१३ जुलै, २०२३ रोजीच्या बैठकीत दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्राफेब-२०२१/VIP ०६/प्र.क्र.२३/म-१०