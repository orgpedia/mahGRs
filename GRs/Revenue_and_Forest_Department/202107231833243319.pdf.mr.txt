# Page 1
जुलै, २०२१ मध्ये अतिवृष्टीमुळे निर्माण झालेल्या पूरपरिस्थिती हाताळण्यासाठी निधी वितरित करण्याबाबत.....
महाराष्ट्र शासन
महसुल व वन विभाग
शासन निर्णय क्रमांक : सीएलएस-२०२१/प्र.क्र.२०२/म-३
मंत्रालय, मुंबई - ४०० ०३२
दिनांक : २३ जुलै, २०२१
संदर्भ : शासन निर्णय, क्रमांक : सीएलएस-२०१५/प्र.क्र.४०/म -३, दिनांक १३.०५.२०१५
प्रस्तावनाः
जुलै, २०२१ मध्ये झालेल्या अतिवृष्टीमुळे राज्यातील ७ जिल्हयांमध्ये पूर परिस्थिती उद्भवली आहे. या पूर परिस्थितीमुळे नागरीकांना सुरक्षित ठिकाणी स्थलांतरीत करून त्यांच्यासाठी मदत छावण्या सुरू करणे व त्यांना अन्न, पाणी, वैद्यकीय सुविधा देणे आवश्यक आहे. तसेच पूरस्थिती आटोक्यात आल्यानंतर व पुराचे पाणी ओसरल्यानंतर रोगराई पसरू नये म्हणून सार्वजनिक ठिकाणचा कचरा हटविणे, मृत देहांची विल्हेवाट लावणे, पूरग्रस्त क्षेत्रातून पाण्याचा निचरा करणे याकरिता विभागीय आयुक्तांमार्फत संबंधित जिल्हयांना आगाऊ स्वरुपात निधी वितरित करण्याची बाब शासनाच्या विचाराधीन होती.
शासन निर्णयः राज्यातील ७ जिल्हयांमध्ये जुलै, २०२१ मध्ये झालेल्या अतिवृष्टीमुळे पूर परिस्थिती उद्भवल्यामुळे नागरीकांना सुरक्षित ठिकाणी स्थलांतरीत करून त्यांच्यासाठी मदत छावण्या सुरू करणे व त्यांना अन्न, पाणी, वैद्यकीय सुविधा देणे, कपडे इत्यादी सुविधा, तसेच पूरस्थिती आटोक्यात आल्यानंतर व पुराचे पाणी ओसरल्यानंतर रोगराई पसरू नये म्हणून सार्वजनिक ठिकाणचा कचरा हटवणे, मृत देहांची विल्हेवाट लावणे, पूरग्रस्त क्षेत्रातून पाण्याचा निचरा करणे याबाबींकरिता राज्य आ प्रतिसाद निधीमधून खालील तक्त्यात नमूद केल्याप्रमाणे एकूण रु ६५०.०० लक्ष (अक्षरी रुपये सहा कोटी पन्नास लक्ष फक्त) इतका निधी विभागीय आयुक्त, कोकण व पुणे यांचेमार्फत संबंधित जिल्हयांना आगाऊ स्वरूपात वितरीत करण्यास शासनाची मंजूरी देण्यात येत आहे.
(रूपये लाखात)
-----------------------------------------------------------------------------------------------------------------------------------
| अ.क्र. | जिल्हा | सार्वजनिक क्षेत्रातील जमा झालेला कचरा व ढिगारे उचलण्यासाठी निधी (२२४५ ०२४४) | मदत छावण्यांकरिता निधी (२२४५ ०२१७) | एकूण |
|  | रत्नागिरी | १००.०० | १००.०० | २००.०० |
| २ | रायगड | १००.०० | १००.०० | २००.०० |
| ३ | सिंधुदूर्ग | २५.०० | २५.०० | ५०.०० |
| ४ | ठाणे | २५.०० | २५.०० | ५०.०० |
| ५ | कोल्हापूर | २५.०० | २५.०० | ५०.०० |
| ६ | सातारा | २५.०० | २५.०० | ५०.०० |
| ७ | सांगली | २५.०० | २५.०० | ५०.०० |
|  | एकूण | ३२५.०० | ३२५.०० | ६५०.०० |
-----------------------------------------------------------------------------------------------------------------------------------
# Page 2
शासन निर्णय क्रमांक: सीएलएस-२०२१/प्र.क्र.२०२/म-३
२. वरीलप्रमाणे लेखाशीर्षनिहाय निधी बीम्स प्रणालीवर विभागीय आयुक्त यांना कार्यासन म-११ यांनी तात्काळ वितरित करावा.
३. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
४. वरील प्रयोजनासाठी मागणी क्र. सी-६, प्रधान लेखाशीर्ष २२४५ - नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी अंतर्गत, ३१- सहाय्यक अनुदाने या उद्दीष्टाखाली वरील तक्त्यात दर्शविलेल्या सर्व उप/गौण शिर्षाखाली पुनर्विनियोजनाव्दारे निधी उपलब्ध करून देण्यात येत आहे.
५. सदर शासन निर्णय वित्त विभागाच्या अनौपचारिक संदर्भ क्रमांक: २९३/२०२१/व्यय-९, दिनांक २३.०७.२०२१ अन्वये मिळालेल्या सहमतीने निर्गमित करण्यात येत आहे.