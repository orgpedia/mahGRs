# Page 1
तहसिलदार, नंदूरबार यांना जुन्या निर्लेखित वाहनाच्या बदल्यात नवीन वाहन खरेदी करण्यास मंजुरी देणेबाबत..
महाराष्ट्र शासन
महसूल व वन विभाग
शासन निर्णय क्रमांकः वाहने-२०२३/प्र.क्र. १४०/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०७ नोव्हेंबर, २०२३.
संदर्भ: १) शासन निर्णय, महसूल व वन विभाग क्र. जेपीएस-२०१४/प्र.क्र.१०/ई-८, दि. २०/०५/२०१७ २)शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दि.२८/०७/२०२०.
३)महसूल व वन विभाग, शासन निर्णय, क्र. संकिर्ण-२०२२/प्र.क्र.४०/ई-८,दि. २७/०६/२०२२.
४) नियोजन विभाग,शासन ज्ञापन क्र.डीएपी-१०२२/प्र.क्र.१३९/का.१४८१,दि.१६/०१/२०२३.
५) विभागीय आयुक्त, नाशिक विभाग, नाशिक कार्यालयाचे पत्र दि. १३/०९/२०२३ चे पत्र.
प्रस्तावना: नाशिक महसूल विभागातील लेखाशिर्ष “२०५३ जिल्हा प्रशासन” या खाली वेतन आहरित करणाऱ्या ९७ क्षेत्रीय अधिकाऱ्यांना शासकीय वाहनांची अनुज्ञेयता संदर्भाधीन दि.२०/०५/२०१७ च्या शासन निर्णयान्वये मंजूर करण्यात आली आहे. उपायुक्त (सा.प्र.) विभागीय आयुक्त, नाशिक विभाग, नाशिक यांनी त्यांच्या संदर्भाधिन दि. १३/०९/२०२३ च्या पत्रान्वये तहसिलदार, नंदूरबार यांच्या निर्लेखित केलेल्या वाहनाच्या बदल्यात नवीन वाहन खरेदीस मंजूरी देण्यासाठीचा प्रस्ताव शासनास सादर केला आहे. सदर प्रस्ताव शासनाच्या विचाराधीन होता.
शासन निर्णयः आता नाशिक महसूली विभागातील तहसिलदार, नंदूरबार यांना त्यांच्या पूर्वीच्या जुन्या क्र. MH ३९-A -०१५८ या निर्लेखित वाहनाच्या बदल्यात नवीन वाहन खरेदी करण्यास व तदप्रित्यर्थ येणाऱ्या रु.
८.०० लाख (रुपये आठ लाख फक्त) च्या खर्चास खालील अटींच्या अधिन राहून शासन मंजूरी देण्यात येत आहे.
१. निधी उपलब्धतेच्या अनुसार, शासन निर्णय, वित्त विभाग क्रमांक-वाहन २०१७/प्र.क्र.४१/१७/विनियम, दिनांक २८/०७/२०२० च्या शासन निर्णयामधील तरतुदीनुसार तहसिलदार, नंदूरबार, यांना रु.८.०० लाखाच्या कमाल मर्यादेत (वाहनाची किंमत + वस्तू व सेवा कर + टेम्पररी रजिस्ट्रेशन चार्जेस + मूल्यवर्धित कर सहाय्यभूत साहित्य (Accessories) इत्यादी अंतर्भूत करुन) वाहन खरेदी करण्यात यावी.
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/उद्योग ४, दि. ०१/१२/२०१६ व क्र. संकीर्ण-२०१६/प्र.क्र. २१५/उद्योग-४, दि. २४/०८/२०१७ च्या शासन निर्णयानुसार वाहन खरेदी GeM Portal वरुन विहित पध्दतीचा अवलंब करुन करण्यात यावी.
३. सदर निर्लेखित वाहनांच्या बदली यापूर्वी नवीन वाहने खरेदी करण्यात आले नाही, या अटीच्या अधिन राहून नवीन वाहन खरेदीस शासन मान्यता देत आहे.
# Page 2
शासन निर्णय क्रमांकः वाहने-२०२३/प्र.क्र. १४०/ई-८
२. सदर नविन वाहन खरेदीवरील खर्च हा लेखाशिर्ष “मागणी क्र. सी-१० २०५३ जिल्हा प्रशासन(००)०९३-जिल्हा आस्थपना (०१)सर्वसाधारण आस्थपना (०१)(०१)(०४) आयुक्त नाशिक (२०५३०१७१) अंतर्गत सन २०२३-२४ या आर्थिक वर्षाकरीता उपलब्ध करून दिलेल्या निधीतून अथवा सन २०२३-२४ या आर्थिक वर्षाकरीता जिल्हा वार्षिक योजने अंतर्गत "गतिमान प्रशासन तथा आपात्कालीन व्यवस्थेचे बळकटीकरण" या योजनेच्या माध्यमातून नियोजन विभागाने मागणी क्र. ओ-४४ (२०५३ ए ३२२) ३१ सहाय्यक अनुदाने या लेखाशिर्षातर्गंत नंदूरबार जिल्ह्यास उपलब्ध करून दिलेल्या नियतव्ययातून भागविण्यात यावा.
३. सदर शासन निर्णय, वित्त विभागाच्या अनौपचारीक संदर्भ क्रमांक ३८७/२०२३/विनियम, दिनांक १८/१०/२०२३ व अनौपचारीक संदर्भ क्रमांक ३०२/२०२३/व्यय-९, दि.०९/१०/२०२३ अन्वये त्या विभागाने दिलेल्या संमतीने निर्गमित करण्यात येत आहे.