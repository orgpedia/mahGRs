# Page 1
दि.२३.०७.२०२१ रोजी जि. सातारा, ता. पाटण मधील मिरगाव, हुंबरळी व आंबेगाव या गावांमध्ये अतिवृष्टीने भूस्खलन होऊन बाधित झालेल्या कुटुंबांचे तात्पुरते पुनर्वसन करणेबाबत.
महाराष्ट्र शासन
महसूल व वन विभाग ( मदत व पुनर्वसन )
शासन निर्णय क्रमांक: पुनर्व २०२१/प्र.क्र.४४/आव्यप्र-२,
१४ वा मजला, नवीन प्रशासन भवन,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक : ०२ मार्च, २०२२.
वाचा : जिल्हाधिकारी, सातारा यांचे पत्र क्र. नै.आ/कावि/४०८७, दि.२७/०८/२०२१.
प्रस्तावना : सातारा जिल्ह्यातील पाटण तालुक्यातील मिरगाव, हुंबरळी व आंबेघर या गावांमध्ये
दि. २३.०७.२०२१ रोजी अतिवृष्टीने भूस्खलन होऊन मोठ्या प्रमाणात जिवित व वित्त हानी
झाली आहे. सदर गावांतील बाधित १५१ कुटुंबांचे कायम पुनर्वसन होईपर्यंत कोयनानगर
येथील जलसंपदा विभागाच्या अखत्यारीतील त्यांच्या कर्मचाऱ्यांसाठी असलेल्या
निवासस्थानांची दुरुस्ती करुन त्या निवासस्थानांमध्ये बाधितांचे तात्पुरते पुनर्वसन करण्याची
बाब शासनाच्या विचाराधीन होती.
शासन निर्णय :
सातारा जिल्हयातील पाटण तालुक्यातील मिरगाव, हुंबरळी व आंबेघर या गावांमध्ये
दि.२३/०७/२०२१ रोजी अतिवृष्टीने भूस्खलन होऊन बाधित झालेल्या १५१ कुटुंबांचे कायम
पुनर्वसन होईपर्यंत त्यांच्या निवासाची सोय कोयनानगर येथील जलसंपदा विभागाच्या
अखत्यारीतील त्यांच्या कर्मचाऱ्यांसाठी असलेल्या निवासस्थानांमध्ये करण्याचे जिल्हाधिकारी,
सातारा यांनी प्रस्तावित करुन तद्नुषंगाने सदरहू निवासस्थाने दुरूस्त करण्याच्या
अंदाजपत्रकास प्रशासकीय मान्यता देण्याचे व त्यासाठी कार्यकारी अभियंता, सा.बां. (पश्चिम)
विभाग, सातारा यांनी सादर केलेल्या अंदाजपत्रकानुसार लागणारा रु. ४,३०,९८, १९६/
(रुपये चार कोटी तीस लक्ष अठ्ठयाण्णव हजार एकशे शहाण्णव फक्त) इतका निधी मंजूर
करण्याचे शासनास प्रस्तावित केले आहे. जिल्हाधिकारी, सातारा यांनी प्रस्तावित केल्यानुसार
कोयनानगर येथील जलसंपदा विभागाची निवासस्थाने दुरुस्त करण्याच्या अंदाजपत्रकास या
# Page 2
शासन निर्णय क्रमांकः पुनर्व २०२१/प्र.क्र.४४/आव्यप्र-२
शासन निर्णयाद्वारे प्रशासकीय मान्यता देण्यात येत आहे. तसेच सदर दुरुस्तीच्या कामाकरीता
रु. ४,३०,९८,१९६/-(रूपये चार कोटी तीस लक्ष अठ्ठयाण्णव हजार एकशे शहाण्णव फक्त)
इतका निधी या शासन निर्णयाद्वारे मंजूर करण्यात येत आहे.
२. उपरोक्त प्रकरणी बाधितांची कायमस्वरुपी पुनर्वसनाची सोय झाल्यानंतर जलसंपदा
विभागाची सदरहू निवासस्थाने जलसंपदा विभागास हस्तांतरीत करण्यात यावीत.
३. या कामासाठी जिल्हाधिकारी, सातारा यांना प्राधिकृत करण्यात येत आहे.
४. उपरोक्त नमूद कोयनानगर येथील जलसंपदा विभागाच्या अखत्यारीतील त्यांच्या
कर्मचाऱ्यांसाठीच्या निवासस्थानांमध्ये आवश्यक त्या दुरुस्ती करणेबाबत होणारा खर्च हा
“मागणी क्रमांक सी-६, मुख्य लेखाशिर्ष २२४५ - नैसर्गिक आपत्तीच्या निवारणासाठी सहाय्य,
०२-पूर, चक्रीवादळे इ. १०१ - अनुग्रह सहाय्य (९३) इतर (०३) पुरामुळे बाधित झालेल्या
व्यक्तींच्या गृहनिर्माणासाठी जमिनीचा विकास करण्यावरील खर्च (अनिवार्य) ३१, सहायक
अनुदाने (वेतनेतर) (२२४५०१९१)” या लेखाशिर्षाखाली खर्ची टाकण्यात यावा.
५. हा निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा
वापर होत आहे याची जिल्हाधिकारी, सातारा यांनी खातरजमा करावी. ज्या प्रयोजनासाठी
निधी वितरीत करण्यात आला आहे त्याबाबतची माहिती जिल्हाधिकारी, सातारा यांनी या
विभागाकडे मासिक खर्चाच्या अहवालासोबत सादर करावी. निधीच्या वाटपाचे लेखे,
अभिलेखे/ नोंदवहया विहित कार्यपध्दतीनुसार अनुदान आहरित व वितरीत करणाऱ्या
कार्यालयाच्या स्तरावर अद्यावत ठेवण्यात याव्यात. त्याचप्रमाणे होणाऱ्या प्रत्यक्ष खर्चाचे पत्र
पुढील महिन्याच्या १० तारखेपर्यंत जिल्हाधिकारी, सातारा यांनी एकत्रितपणे महसुल व वन
विभागास (कार्यासन म-११) न चुकता सादर करावे. झालेल्या खर्चाची महालेखापाल
कार्यालयात नोंदविण्यात आलेल्या खर्चाशी पडताळणी करुन त्याबाबतचे प्रमाणपत्र या
विभागाकडे तात्काळ सादर करावे. तसेच कोणत्याही परिस्थितीत मंजूर निधीच्या मर्यादेपेक्षा
जास्त खर्च होणार नाही याची दक्षता घ्यावी व हा खर्च तात्काळ करण्यात यावा. वितरीत
करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित
वेळेत शासनास प्रत्यार्पित करण्यात यावी.
पृष्ठ ३ पैकी २
# Page 3
शासन निर्णय क्रमांकः पुनर्व २०२१/प्र.क्र.४४/आव्यप्र-२
६. नियंत्रक अधिकाऱ्यांनी अनुदान वाटपाची एक प्रत प्रधान सचिव (मदत व पुनर्वसन)
यांना न चुकता सादर करावी. आहरण व संवितरण अधिकाऱ्यांनी कोषागार / उपकोषागार
यांच्याकडे पाठविण्यात येणाऱ्या बिलांसोबत जोडल्या जाणाऱ्या संगणक चिठ्ठीमध्ये गौण /
उपशिर्षाच्या “संगणक यंत्र" संकेतांकाचा न चुकता उल्लेख करावा, असे आदेश कृपया संबंधित
अधिकाऱ्यांना नियंत्रण अधिकाऱ्यांनी द्यावेत. तसेच कोषागारातून / उपकोषागारातून आहरित
केलेल्या रकमेचा अहवाल शासनास सादर करावा.
७. सदर शासन निर्णय वित्त विभागाच्या अनौ. संदर्भ क्र. ३६/२०२२/व्यय-९ दि. ३१.०१.२०२२
अन्वये दिलेल्या सहमतीने निर्गमित करण्यात येत आहे.