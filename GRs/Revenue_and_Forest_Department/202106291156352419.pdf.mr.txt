# Page 1
गौण खनिजाच्या अवैध उत्खनन व वाहतूकीस आळा घालण्याकरिता राज्यस्तरीय दक्षता पथक स्थापन करण्याबाबत..
महाराष्ट्र शासन
महसूल व वन विभाग
शासन निर्णय क्रमांक: गौखनि १०/०५२१/प्र.क्र.१४२/ख-२
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
तारीख:२९/०६/२०२१
वाचा : १) महाराष्ट्र गौण खनिज उत्खनन (विकास व विनियमन) नियम, २०१३ २) शासन निर्णय क्रमांक गौखनि १०/१०१४/प्र.क्र.५००/ख, दि.२१/०५/२०१५.
३) शासन निर्णय क्रमांक गौखनि १०/०२१९/प्र.क्र.९/ख-१, दि.०३/०९/२०१९
प्रस्तावना:
महाराष्ट्र गौण खनिज उत्खनन (विकास व विनियमन) नियम, २०१३ अन्वये राज्यातील गौण खनिज उत्खननाचे विनियमन करण्याकरिता नियम तयार करण्यात आले आहेत. सदर नियम शासन अधिसूचना दि.१८/०७/२०१३ अन्वये राजपत्रात प्रसिध्द करण्यात आले आहे. तसेच शासन निर्णय दि.२१/०५/२०१५ अन्वये सागरी किनारपट्टी विनियमन क्षेत्रातून नौकानयन मार्ग सुकर करण्यासाठी वाळू/रेती निर्गती धोरण अवलंबिण्यात आले आहेत.
तसेच केंद्र शासनाच्या पर्यावरण, वन व वातावरणीय बदल मंत्रालयाने दिलेल्या वेळोवेळी मार्गदर्शक सूचना तसेच मा. सर्वोच्च न्यायालय, मा.उच्च न्यायालय व मा. हरित लवादाचे निकष तसेच काही ठळक राज्यांचा अभ्यास करुन सर्वकष वाळू/रेती निर्गती धोरण शासन निर्णय दि.०३/०९/२०१९ अन्वये निश्चित करण्यात आले आहे.
राज्याच्या विकासात गौण खनिजाचे महत्व अनन्यसाधारण आहे. मोठे, मध्यम व लघु प्रकल्प, रस्ते, बांधकाम इत्यादी पायाभूत सुविधांसाठी गौण खनिजांचा प्रामुख्याने वापर केला जातो. गौण खनिजांच्या उपलब्धतेवर पायाभूत सुविधा उभ्या करणे अवलंबून असते. शासनाने गौण खनिजांचे अवैध उत्खनन व वाहतूकीस आळा घालण्याकरिता वेळोवेळी उपाययोजना केल्या आहेत. तरीही गौण खनिजाचे अवैध उत्खनन व वाहतूक सुरु असल्याच्या काही घटना शासनाच्या निदर्शनास येत आहेत. गौण खनिजाचे अवैध उत्खनन व वाहतूकीस प्रभावीरित्या आळा घालण्याकरिता महसूली विभाग निहाय राज्यस्तरीय दक्षता पथक स्थापन करण्याची बाब शासनाच्या विचाराधीन होती.
शासन निर्णय:
गौण खनिजाच्या अवैध उत्खनन व वाहतूकीच्या तक्रारीच्या पडताळणीसाठी आणि आकस्मिक तपासणीसाठी महसूली विभाग निहाय खालील अधिका-यांचा समावेश असलेले राज्यस्तरीय दक्षता व निरीक्षण पथक स्थापन करण्यात येत आहे. प्रत्येक विभाग निहाय राज्यस्तरीय दक्षता व निरीक्षण पथक पुढीलप्रमाणे राहील:
# Page 2
शासन निर्णय क्रमांक: गौखनि १०/०५२१/प्र.क्र.१४२/ख-२
विभागीय आयुक्त यांनी नियुक्त केलेले: १) उपायुक्त 1 पथक प्रमुख २) उपजिल्हाधिकारी सदस्य ३) जिल्हा अधिक्षक भूमि अभिलेख सदस्य ४) जिल्हा खनिकर्म अधिकारी (तपासणी करावयाचा जिल्हा वगळता अन्य जिल्ह्यातील) सदस्य सचिव
विभागीय आयुक्त यांनी सदर पथकाकरिता गरजेनुसार वेळोवेळी अधिकाऱ्यांचे नियुक्ती आदेश काढावेत.
सदर दक्षता निरीक्षण पथकाकडून करण्यात येणा-या तपासणी दरम्यान गौण खनिजाचे अवैध उत्खनन, वाहतूक व गौण खनिजाचा अवैध साठा आढळून आल्यास उत्खननासाठी वापरण्यात आलेली यंत्रसाम्रगी, वाहतूकीची साधने व गौण खनिज जप्त करुन ते संबंधित तहसिलदार यांच्या ताब्यात देण्यात यावे.
संबंधित तहसिलदार यांनी सदर गौण खनिजाच्या साठ्याचा व यंत्रसाम्रग्रीच्या विल्हेवाटीबाबत व
कारवाईबाबत नियमानुसार विहित कार्यपध्दती अनुसरुन तात्काळ कार्यवाही करावी.
पथकाने केलेल्या कार्यवाहीचा सविस्तर अहवाल संबंधित विभागीय आयुक्त यांना सादर करावा व विभागीय आयुक्त यांनी त्यावर नियमानुसार कारवाईच्या सूचना संबंधितांना द्याव्यात.
सदर दक्षता पथकास शासनाने निर्देशीत केल्यास दुस-या विभागात जाऊन गौण खनिजाच्या अवैध उत्खनन व वाहतूकीच्या तक्रारीवर कारवाई करता येईल.
# Page 3