# Page 1
मौजे उक्कलगाव, ता. श्रीरामपूर येथील
महाराष्ट्र राज्य शेती महामंडळाच्या गट नं.
३०६ मधील ४.०० हे.आर जमीन ग्रामपंचायत,
कोल्हार बु. यांना सार्वजनिक प्रयोजनासाठी
विनामुल्य प्रदान करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : मशेम-२०२४/प्र.क्र.१०७ /ल-७
हुतात्मा राजगुरु चौक, मादाम कामा रोड
मंत्रालय, मुंबई ४०००३२
दिनांक : १४ ऑक्टोबर, २०२४
संदर्भ:- १) शासन परिपत्रक क्र. मशेम-२०२३/प्र.क्र.५०/ल-७ दि. ८ फेब्रुवारी, २०२४
२)शासन निर्णय क्रमांक : मशेम-२०२४/प्र.क्र.११/ल-७ दि. १३ मार्च, २०२४
प्रस्तावना :-
महाराष्ट्र शेत जमीन (जमीन धारणेची कमाल म) अधिनियम, १९६१ (सुधारणा) अधिनियम, २०२३
अन्वये कलम २८-१ अअ मधील (३अ) मध्ये केलेल्या सुधारणेच्या अनुषंगाने शासनाने संदर्भाधिन क्र.१ च्या शासन
परिपत्रकान्वये निर्गमित केलेल्या मार्गदर्शक सुचनेनुसार महाराष्ट्र जमीन महसूल संहिता, १९६६ याच्या कलम २
च्या खंड (१०) मध्ये व्याख्या केलेल्या गावठाणाच्या किंवा गावाच्या स्थळाच्या हद्दीपासून ५ कि.मी. हद्दीमधील
महाराष्ट्र राज्य शेती महामंडळाची जमीन ग्रामपंचायतींना गावठाण विस्तार, शासकीय घरकुल योजना, घनकचरा
व्यवस्थापन आणि पाणी पुरवठा या सार्वजनिक प्रयोजनाकरीता मागणी करणे अनुज्ञेय करण्यात आले आहे.
महाराष्ट्र राज्य शेती महामंडळाच्या जमिनी ग्रामपंचायतींकडून गावठाण विस्तार, शासकीय घरकुल
योजना, घनकचरा व्यवस्थापन किंवा पाणी पुरवठा योजना या सार्वजनिक प्रयोजनार्थ जमीन मागणीचे शासनास
प्राप्त होणा-या प्रस्तावांची वारंवारता, महाराष्ट्र शेत जमीन (जमीन धारणेची कमाल मर्यादा) अधिनियम, १९६१
(सुधारणा) अधिनियम, २०२३ अन्वये कलम २८-१ अअ मधील पोटकलम ३अ मधील तरतुद, स्थानिक
स्वराज्यसंस्थाचे मर्यादित आर्थिक स्त्रोत तसेच शासकीय जमीन नगरपालिकांना सार्वजनिक सुविधा/ सार्वजनिक
प्रयोजनांकरिता विनामुल्य प्रदान करण्याबाबतचे सद्यस्थितीत अस्तित्वात असलेले धोरण व संबंधित शासन आदेश
यांचा साकल्याने विचार करता, महाराष्ट्र राज्य शेती महामंडळाच्या जमिनी नगरपालिका/ नगरपरीषद/
ग्रामपंचायत यांना अनुज्ञेय सार्वजनिक प्रयोजनार्थ विनामुल्य देण्याबाबत दि.११/०३/२०२४ रोजीच्या मा. मंत्रिमंडळ
बैठकीत घेतलेल्या निर्णयानुसार संदर्भाधिन क्र. २ मध्ये नमुद शासन निर्णय दि. १३ मार्च, २०२४ अन्वये निश्चित
करण्यात आले आहे.
अहिल्यानगर जिल्हयातील स्थानिक स्वराज्य संस्था, ग्रामपंचायत कोल्हार बु., ता. राहाता यांना मौजे
उक्कलगाव, ता. श्रीरामपूर येथील महाराष्ट्र राज्य शेती महामंडळाची गट नं. ३०६ मधील ४.०० हे.आर जमीन
घनकचरा व्यवस्थापन या सार्वजनिक प्रयोजनासाठी मिळणेच्या अनुषंगाने जिल्हाधिकारी, अहिल्यानगर यांचेमार्फत
महाराष्ट्र राज्य शेती महामंडळाकडे प्रस्ताव सादर करण्यात आला होता.
प्रस्तुत मागणी केलेल्या जमिनींचा वापर हा संबंधित स्थानिक स्वराज्य संस्थांकडून सर्व सामान्य
जनतेसाठी सोई सुविधा निर्माण करण्यासाठी केला जाणार असल्याने, लोकोपयोगी, सार्वजनिक सुविधा याबाबत
# Page 2
शासनाने मा. मंत्रीमंडळाने घेतलेल्या निर्णयानुसार संदर्भाधिन क्र.२ अन्वये निर्गमित केलेला शासन निर्णय विचारात
घेता, प्रस्तुत अहिल्यानगर जिल्हयातील स्थानिक स्वराज्य संस्था, राहाता तालुक्यातील ग्रामपंचायत कोल्हार बु.
ग्रामपंचायतींस महाराष्ट्र राज्य शेती महामंडळाच्या जमिनी विनामुल्य प्रदान करण्याची बाब शासनाच्या विचाराधीन
होती.
शासन निर्णय :-
१)महाराष्ट्र शेत जमीन (ज.धा.क.म) अधिनियम, १९६१ कलम २८-१(अअ)मधील पोटकलम (३अ) मधील तरतूद,
शासनाने दि.१३/०३/२०२४ रोजीच्या शासन निर्णयान्वये महाराष्ट्र राज्य शेती महामंडळाच्या जमिनी सार्वजनिक
प्रयोजनार्थ विनामूल्य प्रदान करणेबाबत निश्चित केलेले धोरण, या बाबी विचारात घेता, मौजे उक्कलगाव, ता.
श्रीरामपूर येथील महाराष्ट्र राज्य शेती महामंडळाची गट नं. ३०६ मधील क्षेत्र ९.२७ हे.आर. पैकी ४.०० हे.आर.
जमीन ग्रामपंचायत, कोल्हार बु. यांना घनकचरा व्यवस्थापन या सार्वजनिक प्रयोजनार्थ उक्त स्थानिक स्वराज्य
संस्था यांना सार्वजनिक प्रयोजनासाठी किमान जागेची आवश्यकता, संबंधित विभागाकडील प्रशासकीय मान्यता,
निधीची तरतूद, या बाबी अंतिम होणे तसेच खालील अटी व शतींच्या अधीन राहुन विनामुल्य प्रदान करण्यास
शासन मान्यता देण्यात येत आहे.
२)उपरोक्त स्थानिक स्वराज्य संस्थांशी निगडीत संबंधित विभागाची प्रशासकीय मान्यता, किमान जागेची
आवश्यकता, निधी उपलब्धता या बाबी अंतिम झाल्यानंतर, सदर जमिनींचा ताबा देण्यास जिल्हाधिकारी,
अहिल्यानगर यांना प्राधिकृत करण्यात येत आहे.
प्रस्तुत जमीन प्रदान करावयाच्या अटी व शर्ती :-
१)प्रस्तुत जमिन, संबंधित स्थानिक स्वराज्य संस्था भोगवटादार वर्ग-२ म्हणून धारण करील.
२)ज्या प्रयोजनासाठी मान्यता देण्यात आली आहे त्याच प्रयोजनासाठी सदर जमिनींचा वापर
करणे बंधंनकारक राहील.
३)प्रस्तुत प्रस्तावतील जमीनीची भुमी अभिलेख यांच्याकडुन मोजणी व हद्द निश्चित केल्यानंतर
प्रस्तुतचे क्षेत्राचा ताबा देण्यात यावा.
४)शासनाच्या महसूल व वन विभागाच्या पूर्व परवानगीशिवाय सदर जमीन किंवा तिचा कोणताही
भाग किंवा तिच्यातील कोणतेही हितसंबंध विक्री/देणगी देऊन / अदला बदल करून/गहाण
ठेऊन/पट्ट्ाने देऊन / खाजगी सार्वजनिक सहभाग तत्वावर किंवा बाय यंत्रणाद्वारे किंवा
अन्य कोणत्याही प्रकारे हस्तांतरीत करता येणार नाही. सदर जमिनीवर अथवा त्याच्या
कोणत्याही भागावर अन्य व्यक्ती/संस्था/कंपनी इत्यादीचे कोणत्याही प्रकारचे हक्क निर्माण
होतील अशा प्रकारे कोणताही आर्थिक व्यवहार करण्यास प्रतिबंध राहील. तसेच शासनाच्या
महसूल व वन विभागाच्या पूर्वमान्यतेशिवाय सदर जमिनीचे पोट विभाजन करता येणार नाही.
५)सदर जमिनीचा ताबा मिळाल्यापासून ३ वषांच्या आत मंजूर प्रयोजनासाठी वापर सुरु करणे
संबधित स्थानिक स्वराज्य संस्था यांच्यावर बंधनकारक राहील.
६)विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास
नियंत्रण नियमावलीनुसार विकास होणे बंधनकारक राहील. तसेच या व्यतिरिक्त
आवश्यकतेनुसार अन्य संबंधित विभाग/शासकीय यंत्रणा यांची मान्यता/पूर्वपरवानगी/ना-
हरकत घेणे देखील बंधनकारक राहील.
# Page 3
७)तसेच जिल्हाधिकारी, अहिल्यानगर यांना स्थितीकालानुरूप आवश्यक वाटतील अशा अन्य
अटी व शर्ती विहित करण्याची मुभा राहील.
८)वरील अटी/शर्ती पैकी कोणत्याही अटी/शर्तीचा भंग झाल्यास शर्तभंगाबाबत सदर जमीन
शासन जमा करण्याचा अधिकार शासनास राहील
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध