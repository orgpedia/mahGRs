# Page 1
“निसर्ग”चक्रीवादळामुळे बाधित झालेल्या व्यक्तींना मदत वाटप करण्यासाठी निधी वितरित करण्याबाबत (पुणे विभाग )....
महाराष्ट्र शासन
महसुल व वन विभाग
शासन निर्णय, क्रमांक : सीएलएस-२०२०/प्र.क्र.१३६ (भाग-२)/म-३
मंत्रालय, मुंबई - ४०० ०३२
दिनांक : ०२ सप्टेंबर, २०२१
संदर्भ : १) शासन निर्णय, क्रमांक : सीएलएस-२०१५/प्र.क्र.४०/म-३, दि. १३.०५.२०१५ २) शासन निर्णय, क्रमांक : सीएलएस-२०१७/प्र.क्र.२६७ /म-३, दि. २५.०१.२०१८ ३) शासन निर्णय, क्रमांक: सीएलएस-२०२०/प्र.क्र.१३६ /म -३, दि. १०.०६.२०२० ४) शासन निर्णय, क्रमांक : सीएलएस-२०२०/प्र.क्र.१३६(भाग-२)/म-३, दि.१८.०६.२०२० ५) शासन निर्णय, क्रमांक: सीएलएस-२०२०/प्र.क्र.१३६/म -३, दि. २४.०६.२०२० ६) विभागीय आयुक्त, पुणे यांचे पत्र क्र. मह-३ / नैआ/कावि/५८७/२०२०, दि. १५.७.२०२० ७) शासन निर्णय,क्रमांक: सीएलएस-२०२०/प्र.क्र.१३६(भाग-२)/म-३, दि. १५.०९.२०२० ८) विभागीय आयुक्त, पुणे यांचे पत्र क्र. मह-३ / नैआ/कावि/१११०/२०२०,दि.६.१०.२०२० प्रस्तावना: दिनांक ३ जून,२०२० रोजी “निसर्ग” चक्रीवादळाचा तडाखा राज्यातील काही जिल्हयांमध्ये बसला आहे.
या चक्रीवादळामुळे बाधित झालेल्या नागरिकांना मदतीचे वाटप करण्यासाठी विभागीय आयुक्त, पुणे यांचेकडून संदर्भाधीन क्रमांक ६ येथील पत्रान्वये निधीची मागणी करण्यात आली होती. त्यानुसार संदर्भाधीन क्रमांक ७ येथील शासन निर्णयान्वये रू ७८२८.०८ लक्ष इतका निधी वितरीत करण्यात आलेला आहे. या नैसर्गिक आपत्ती मध्ये बाधित झालेल्या नागरिकांना मदत वाटप करण्यासाठी अतिरिक्त निधी मागणीचा प्रस्ताव विभागीय आयुक्त, पुणे यांनी संदर्भाधीन क्रमांक ८ येथील पत्रान्वये सादर केला आहे. सदर निधी वितरित करण्याची बाब शासनाच्या विचाराधीन होती.
शासन निर्णय: “निसर्ग” चक्रीवादळामुळे झालेल्या नुकसानीसाठी मृत जनावरांसाठी मदत, पुर्णत: नष्ट/अंशत: पडझड झालेली कच्ची/पक्की घरे, आपत्तीमध्ये कपडे तसेच घरगुती भांडी / वस्तुंकरिता अर्थ सहाय्य या बाबींकरिता विभागीय आयुक्त, पुणे यांनी संदर्भाधीन क्रमांक ८ येथील पत्रान्वये मागणी केल्याप्रमाणे राज्य आपत्ती प्रतिसाद निधी व राज्य शासनाच्या निधीमधून खालील नमुद केलेल्या संबंधित लेखाशीर्षामधुन एकूण रु १०,४४,७५,०००/ ( रुपये दहा कोटी चव्वेचाळीस लाख पंचाहत्तर हजार फक्त) इतका निधी मंजूर करण्यास शासनाची मान्यता देण्यात येत आहे.
-------------------------------------------------------------------------------------------------------------------------------------------------
| मदतीची बाब | लेखाशीर्ष | शासन निर्णय दि. १५.९.२०२० अन्वये वितरीत निधी (रू लाखात) | सुधारित मागणी (रू लाखात) | वितरीत करावयाची अतिरिक्त रक्कम (रु लाखात) |
| १ | २ | ३ | ४ |  |
| नैसर्गिक आपत्तीमध्ये घरे पुर्णतः क्षतीग्रस्त झाली असल्यास कपडे तसेच घरगुती भांडी / वस्तुंकरिता अर्थ सहाय्य | २२४५०१५५ (SDRF) | ५२५.७५ | ५६८.६० | ४२.८५ |
| २२४५२१९४ (State) | ५२५.७५ | ५६८.६० | ४२.८५ |
| एकूण सानुग्रह सहाय्य | १०५१.५० | ११३७.२० | ८५.७० |
-------------------------------------------------------------------------------------------------------------------------------------------------
# Page 2
शासन निर्णय क्रमांकः सीएलएस-२०२०/प्र.क्र.१३६ (भाग-२) /म-३
------------------------------------------------------------------------------------------------------------------------------------------------
| शेतीपिके व बहुवार्षिक पिकांचे नुकसान | २२४५ २४५२(SDRF) | १६२०.४९ | १६२०.४९ | 0,00 |
| २२४५२३०९ (State) | १३१२.१७ | १३१२.१७ |  |
| एकूण शेतीपिकांचे नुकसान | _२९३२.६६ | २९३२.६६ |  |
| मृत जनावरांसाठी मदत | २२४५ ०३१५( SDRF) | ९.९० | १०.१२ | ०.२२ |
| पुर्णत: नष्ट/मोठया प्रमाणावर / अंशत: पडझड झालेली कच्ची/पक्की घरे, नष्ट झालेल्या झोपडया यांना अर्थसहाय्य | २२४५०२७१ (SDRF) | १२६८.७८ | १५७२.९८ | ३०४.२० |
| २२४५२३२७ (State) | २५६५.२४ | ३२१९.८७ | ६५४.६३ |
| एकूण घरांची पडझड | ३८३४.०२ | ४७९२.८५ | ९५८.८३ |
| एकूण | ७८२८.०८ | ८८७२.८३ | १०४४.७५ |
------------------------------------------------------------------------------------------------------------------------------------------------
वरील लेखाशीर्षाखाली निधी बीम्स प्रणालीवर विभागीय आयुक्त, पुणे यांना कार्यासन म-११ यांनी तात्काळ वितरित करावा.
२. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे काटेकोरपणे पालन करण्यात यावे. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
३. या शासन निर्णयान्वये रक्कम बीम्स प्रणालीवर वितरित करण्यात येत असली तरी, लाभार्थी निश्चित झाल्यानंतर वित्तिय शिस्तीच्या दृष्टीकोनातून संबंधित जिल्हाधिकारी यांनी प्रत्यक्ष गरजेनुसारच कोषागारातून रक्कम आहरित करून त्यानंतरच रक्कम लाभार्थ्यांच्या थेट बँक खात्यामध्ये ऑनलाईन पध्दतीने हस्तातंरित करण्याबाबत दक्षता घ्यावी. सदर निधी अनावश्यकरित्या कोषागारातून आहरित करून बँक खात्यामध्ये काढून ठेवण्यात येवू नये. या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा.
लाभार्थ्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा तपशील जिल्हयांच्या संकेतस्थळावर प्रसिध्द करण्यात यावा. या सर्व सुचनांची अंमलबजावणी करण्याची जबाबदारी संबंधित जिल्हाधिकारी यांची राहील.
४. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
५. वरील प्रयोजनासाठी प्रधान लेखाशीर्ष २२४५ - नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी अंतर्गत वरील विवरणपत्रात दर्शविलेल्या सर्व उप/गौण शिर्षाखाली निधी उपलब्ध करून देण्यात येत आहे.
६. सदर शासन निर्णय वित्त विभागाच्या अनौपचारिक संदर्भ क्रमांक : २२०/व्यय-९/२०२०, दिनांक ०१.०७.२०२१ अन्वये मिळालेल्या सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: सीएलएस-२०२०/प्र.क्र.१३६ (भाग-२) /म-३