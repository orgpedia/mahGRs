# Page 1
औरंगाबाद महसूल विभागातील अपर जिल्हाधिकारी, लातूर यांना त्यांच्या जुन्या निर्लेखित वाहनाच्या बदली नवीन वाहन खरेदी करण्यास मंजुरी देणेबाबत..
महाराष्ट्र शासन
महसूल व वन विभाग
शासन निर्णय क्रमांक: वाहन-२०२२/प्र.क्र.४५/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २९ सप्टेंबर, २०२२.
संदर्भ: १) शासन निर्णय, महसूल व वन विभाग क्र. जेपीएस-२०१४/प्र.क्र.७/ई-८, दि. १२/०९/२०१६ २) शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दि.२८/०७/२०२०.
३) शासन परिपत्रक,महसूल व वन विभाग क्र.संकिर्ण-०५/२०१७/प्र.क्र.७१/अ-२ दि.०३/१२/२०१८ ४) निवासी उपजिल्हाधिकारी, लातूर यांचे पत्र क्र.जा.क्र.२०२२/लेखा-१/कावि-१२३, दि.१४/०२/२०२२.
प्रस्तावना : औरंगाबाद महसूल विभागातील लेखाशिर्ष “२०५३ - जिल्हा प्रशासन" या खाली वेतन आहरित करणाऱ्या १३६ क्षेत्रीय अधिकाऱ्यांना शासकीय वाहनांची अनुज्ञेयता संदर्भाधीन दि.१२/०९/२०१६ च्या शासन निर्णयान्वये मंजूर करण्यात आली आहे. निवासी उपजिल्हाधिकारी यांनी भूसंपादन निवाड्यातील सेवा सुविधा शुल्क (UTILITY CHARGES) मधील शिल्लक निधीतून अपर जिल्हाधिकारी, लातूर यांना त्यांच्या निर्लेखित वाहनाच्या बदली नवीन वाहने खरेदी करण्याचा प्रस्ताव शासनास सादर केला आहे. सदर प्रस्ताव शासनाच्या विचाराधीन होता.
शासन निर्णय : औरंगाबाद महसूली विभागातील अपर जिल्हाधिकारी, लातूर यांना त्यांच्या पूर्वीच्या जुन्या निर्लेखित वाहन क्रमांक एमएच-२४-डी-८१०० च्या बदली नवीन वाहन खरेदी करण्यास व तदप्रित्यर्थ येणाऱ्या एकूण रुपये ८.०० लाख (रुपये आठ लाख फक्त) इतक्या खर्चास खालील अटींच्या अधिन राहून शासन मंजूरी देण्यात येत आहे १. शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दिनांक २८/०७/२०२० च्या शासन निर्णयामधील तरतुदीनुसार, अपर जिल्हाधिकारी, लातूर यांच्यासाठी रुपये ८.०० लाखाच्या कमाल मर्यादेत (वाहनाची किंमत + वस्तू व सेवा कर + टेम्पररी रजिस्ट्रेशन चार्जेस + मूल्यवर्धित कर + सहाय्यभूत साहित्य (Accessories) इत्यादी अंतर्भूत करुन) वाहन खरेदी करण्यात यावी.
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दि.०१/१२/२०१६ व क्र. संकीर्ण-२०१६/प्र.क्र.२१५/उद्योग-४, दि.२४/०८/२०१७ च्या शासन निर्णयानुसार वाहन खरेदी GeM Portal वरुन विहित पध्दतीचा अवलंब करुन करण्यात यावी.
# Page 2
शासन निर्णय क्रमांकः वाहन-२०२२/प्र.क्र.४५/ई-८
३. नवीन वाहन ज्या पदधारकास मंजूर करण्यात आले आहे, त्या पदधारकाने सदर वाहनाचा वापर संबंधित कार्यालयाच्या शासकीय कामकाजासाठीच करावा.
४. नविन वाहन खरेदीनंतर जुन्या वाहनांची नोंद महावाहन वरून नष्ट करून नविन वाहनांची नोंद त्या ठिकाणी करण्यात यावी.
५. शासन परिपत्रक, महसूल व वन विभाग क्र. संकिर्ण-०५/२०१७/प्र.क्र.७१/अ-२ मधील अटी व शर्तींच्या अधिन राहून सदर वाहन खरेदी करण्यात यावी.
२. सदर प्रस्तावातील वाहन खरेदीचा खर्च भूसंपादन निवाड्यातील सेवा सुविधा शुल्क (UTILITY CHARGES) मधील शिल्लक निधीतून भागविण्यात यावा.
३. सदर शासन निर्णय, वित्त विभागाच्या अनौपचारीक संदर्भ क्रमांक ३१०/२०२२ / विनियम, दिनांक २४/०८/२०२२ व अनौपचारीक संदर्भ क्रमांक २०२२/सं.क्र.२७०/व्यय-९,दि.०४/०८/२०२२ अन्वये त्या विभागाने दिलेल्या संमतीने निर्गमित करण्यात येत आहे.