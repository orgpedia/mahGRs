# Page 1
त्रिपक्षीय करारनामा करुन अवनत वनक्षेत्राचे पुनर्वनीकरण करण्यासाठी खाजगी व अशासकीय संस्थांचा सहभाग घेण्याबाबत औद्योगिक संस्था - मे. नवी मुंबई आंतरराष्ट्रीय विमानतळ प्रा. लि. कंपनी, मुंबई.
अशासकीय संस्था- ए. के. रूरल डेव्हलपमेंट ट्रस्ट, कळवा, जि. ठाणे
महाराष्ट्र शासन
महसूल व वन विभाग
शासन आदेश क्रमांकः एफएलडी-२०२२/प्र.क्र.१४९/फ-१०
मंत्रालय, मुंबई - ४०० ०३२
दिनांक : २८/०७/२०२२
वाचा १. महसूल व वन विभाग, शासन आदेश क्र. एफएलडी-२०२०/प्र.क्र.४८/फ-१०, दि.०१.१०.२०२० २. अपर प्रधान मुख्य वनसंरक्षक तथा केंद्रस्थ अधिकारी यांचे पत्र क्र. कक्ष-१७/नोसेल/१७-४/ प्र.क्र.९३/५५४/२०२२-२३, दि.०८.०६.२०२२
प्रस्तावना - अवनत वन क्षेत्राचे पुनर्वनीकरण करण्यासाठी खाजगी व अशासकीय संस्थांचा सहभाग घेण्याबाबत त्रिपक्षीय करारनामा करुन वनीकरण हाती घेण्याच्या धोरणास शासनाने दि.२३.०९.२०११ रोजीच्या शासन निर्णयान्वये मान्यता दिली आहे. त्यानुसार संदर्भीय शासन आदेश क्र. १ अन्वये मे.नवी मुंबई आंतरराष्ट्रीय विमानतळ प्रा. लि. कंपनी, मुंबई या औद्योगिक संस्थेच्या व मुंबई आंतरराष्ट्रीय विमानतळ लि., मुंबई या अशासकीय संस्थेच्या सहाय्याने मौ.जिते, ता. पेण, जि.
रायगड येथील स. नं. ३२, ३३, ३४ व ३५ मधील ३५ हे. क्षेत्रावर १४,००० वृक्ष लागवडीच्या प्रस्तावास शासनाने मान्यता दिली होती.
अपर प्रधान मुख्य वनसंरक्षक व केंद्रस्थ अधिकारी तथा सदस्य सचिव, उच्चाधिकार समिती यांनी संदर्भीय पत्र क्र.२ अन्वये उक्त औद्योगिक संस्था अदानी ग्रुपने संपादित केली असल्याचे तसेच मुंबई आंतरराष्ट्रीय विमानतळ लि., मुंबई या संस्थेऐवजी ए.के. रूरल डेव्हलपमेंट ट्रस्ट, कळवा, जि.
ठाणे या अशासकीय संस्थेमार्फत उक्त जमिनीवर ३८,८८५ वृक्ष लागवड करण्याचा प्रस्ताव उच्चाधिकार समितीसमोर ठेवला आहे. उच्चाधिकार समितीने सदर प्रस्तावास मान्यता दिली आहे.
शासन आदेश उच्चाधिकार समितीच्या मान्यतेस अनसरून, शासन आता असे आदेश देत आहे की, महसूल व वन विभाग, शासन आदेश क्र. एफएलडी-२०२०/प्र.क्र.४८/फ-१०, दि.०१.१०.२०२० आता अधिक्रमित करण्यात येत आहेत.
मे. नवी मुंबई आंतरराष्ट्रीय विमानतळ प्रा. लि. कंपनी, मुंबई ( अदानी ग्रुप) ही औद्योगिक संस्था, ए.के. रूरल डेव्हलपमेंट ट्रस्ट, कळवा, जि. ठाणे ही अशासकीय संस्था व उपवनसंरक्षक, अलिबाग यांच्यातनव्याने त्रिपक्षीय करारनामा करून मौ. जिते, ता. पेण, जि. रायगड येथील स. नं.
३२, ३३, ३४ व ३५ मधील ३५ हे. क्षेत्रावर ३८,८८५ वृक्ष लागवड करण्याच्या प्रकल्पास मान्यता देण्यात येत आहे.
# Page 2
शासन आदेश क्रमांकः एफएलडी-२०२२/प्र.क्र.१४९/फ-१०
२. सदर प्रकल्पास दिलेली मान्यता खालील अटींच्या अधीन राहून देण्यात येत आहे.
a) वरील क्षेत्रात वृक्ष लागवड करणे, जलमृदसंधारण करणे, ७ वर्षापर्यंत त्यांचे संरक्षण व संवर्धन करण्याचे काम मे. नवी मुंबई आंतरराष्ट्रीय विमानतळ प्रा. लि. कंपनी (अदानी ग्रुप) यांच्या अर्थसहाय्याने ए.के. रूरल डेव्हलपमेंट ट्रस्ट, कळवा, जि. ठाणे यांनी करावे.
b) प्रकल्पासाठी व त्याच्या व्यवस्थापनासाठी येणारा सर्व खर्च मे. नवी मुंबई आंतरराष्ट्रीय विमानतळ प्रा. लि. कंपनी (अदानी ग्रुप) ही औद्योगिक संस्था करेल.
c) प्रकल्पांतर्गत करण्यात येणारी वृक्ष लागवड ही वन विभागाच्या अधिकाऱ्यांच्या पर्यवेक्षणाखाली करण्यात यावी.
d) प्रकल्पासाठी शासन पत्र क्र. एफएलडी-१०१२/प्र.क्र.२०३/फ-१०, दिनांक ८/१/२०१३ अन्वये विहित केलेल्या त्रिपक्षीय करारनाम्याच्या मसुद्याप्रमाणे मे. नवी मुंबई आंतरराष्ट्रीय विमानतळ प्रा.लि. कंपनी (अदानी ग्रुप) ही औद्योगिक संस्था, ए. के. रूरल डेव्हलपमेंट ट्रस्ट, कळवा, जि.
ठाणे ही अशासकीय संस्था व उपवनसंरक्षक, अलिबाग वन विभाग यांच्यामध्ये त्रिपक्षीय करारनामा करण्यात यावा. वन विभागाच्या वतीने त्रिपक्षीय करारनाम्यावर स्वाक्षरी करण्यासाठी उपवनसंरक्षक, अलिबाग यांना प्राधिकृत करण्यात येत आहे.
e) प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर किंवा त्यांनी प्राधिकृत केलेले वन विभागाचे कोणतेही अधिकारी यांना प्रकल्प स्थळी भेट देवून प्रकल्पाचे निरीक्षण करण्याचा व त्याबाबत सुधारणा / सूचना करण्याचा अधिकार राहील.
f) त्रिपक्षीय करारनाम्यातील कोणत्याही अटीचे मे. नवी मुंबई आंतरराष्ट्रीय विमानतळ प्रा.लि.
कंपनी (अदानी ग्रुप) अथवा ए.के. रूरल डेव्हलपमेंट ट्रस्ट, कळवा, जि. ठाणे यांच्याकडून भंग झाल्यास त्रिपक्षीय करारनामा तात्काळ समाप्त करण्याचा अथवा इतर कोणतीही दंडात्मक कार्यवाही करण्याचा अधिकार प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना असेल.
g) प्रस्तावित जमिनीचा वन दर्जा कायम राहील. तेथे वृक्ष लागवड करताना, ती केल्यानंतरच्या ७ वर्षाच्या कालावधीत आणि भविष्यात कधीही या वनक्षेत्रावर मे. नवी मुंबई आंतरराष्ट्रीय विमानतळ प्रा.लि. कंपनी (अदानी ग्रुप) या औद्योगिक संस्थेस व ए.के. रूरल डेव्हलपमेंट ट्र्स्ट, कळवा, जि.
ठाणे या अशासकीय संस्थेस कोणताही कायदेशीर व मालकी हक्क प्राप्त होणार नाही आणि त्याबद्दल त्यांना कोणत्याही न्यायालयात वा प्राधिकरणापुढे कोणताही दावा दाखल करता येणार नाही.
h) प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना आवश्यक वाटतील अशा इतर अटी.
# Page 3