# Page 1
जिल्हा अधीक्षक भूमि अभिलेख, जळगाव,जि.जळगाव यांना त्यांच्या जुन्या निर्लेखित वाहनाच्या बदली नवीन वाहन खरेदी करण्यास मंजुरी देणेबाबत.
महाराष्ट्र शासन
महसूल व वन विभाग
शासन निर्णय, क्रमांक : लेखा-०५२३/प्र.क्र.२०४/ई-६.
हुतात्मा राजगुरू चौक, मादाम कामा मार्ग,
मंत्रालय, मुंबई ४०००३२
दिनांक : २६ ऑक्टोबर, २०२३
वाचा: १) महसूल व वन विभाग, शासन निर्णय, क्र. जेपीएस २००७/प्र.क्र.२१६/ई-६, दि.२०.०६.२०१२.
२) वित्त विभाग, शासन निर्णय,क्र.वाहन-२०१७/प्र.क्र.४१/१७/विनियम, दि.२८०७.२०२०.
३) महसूल व वन विभाग, शासन निर्णय क्र. संकिर्ण-२०२२/प्र.क्र.४०/ई-८ दि.२७.०६.२०२२.
४) नियोजन विभाग, शासन ज्ञापन क्र.डीपीए-१०२२/प्र.क्र.१३९/का.१४८१, दि.१६.०१.२०२३.
५) जमाबंदी आयुक्त आणि संचालक भूमि अभिलेख(म.राज्य),पुणे यांचे दि.२०.०४.२०२३, व दि.२५.०७.२०२३ रोजीचे पत्र.
प्रस्तावना : महसूल व वन विभागाच्या अधिनस्त भूमि अभिलेख विभागातील कार्यालयांच्या आस्थापनेवरील वाहनांचा आढावा झालेला असून विभागाने दिनांक २०.०६.२०१२ रोजी आढाव्याचा शासन निर्णय निर्गमित केला आहे. सदर शासन निर्णयानुसार भूमि अभिलेख विभागास एकूण ५२ वाहने (१९ कार +३३ जीप) अनुज्ञेय आहेत. त्यामध्ये जिल्हा अधीक्षक भूमि अभिलेख, जळगाव कार्यालयास जीप प्रकारातील एक वाहन अनुज्ञेय आहे. सन २०२३-२४ या वार्षिक योजनेकरिता जिल्हा नियोजन समिती, जळगाव यांनी उपलब्ध केलेल्या नियतव्ययामधून, जिल्हा अधीक्षक भूमि अभिलेख, जळगाव कार्यालयासाठी वाहन खरेदीस तांत्रिक मंजूरी मिळण्याबाबत जमाबंदी आयुक्त आणि संचालक भूमि अभिलेख(म.राज्य),पुणे यांनी प्रस्ताव सादर केला आहे. सदर प्रस्ताव शासनाच्या विचाराधीन होता.
शासन निर्णय : महसूल व वन विभागाच्या अधिपत्याखालील जिल्हा अधीक्षक भूमि अभिलेख, जळगाव यांच्या कार्यालयातील वाहन क्र. एमएच-१२-एच-६१०९ या निर्लेखित वाहनाऐवजी जीप प्रकारातील नविन वाहन रु.८.०० लक्ष किंमत मर्यादेत, निधी उपलब्धतेच्या व विहीत कार्यपद्धतीचा अवलंब करुन वाहन खरेदी करण्याच्या अटीअधीन खरेदीस राज्यस्तरीय वाहन आढावा समितीने मान्यता दिली आहे. सदर वाहन खरेदीस खालील अटींच्या अधिन राहून मंजूरी देण्यात येत आहे.
१. निधी उपलब्धतेनुसार शासन निर्णय, वित्त विभाग, क्र.- वाहन-२०१७/प्र.क्र.४१/१७/ विनियम, दि.२८.०७.२०२० च्या शासन निर्णयामधील तरतुदीच्या अनुषंगाने जिल्हा अधीक्षक भूमि अभिलेख, जळगाव यांना रुपये ८.०० लक्षच्या कमाल मर्यादेत वाहनाची किंमत वस्तू व सेवा कर+टेम्पररी
# Page 2
शासन निर्णय क्रमांकः लेखा-०५२३/प्र.क्र.२०४/ई-६.
रजिस्ट्रेशन चार्जेस+सहाय्यभूत साहित्य (Accessories) इत्यादी अंतर्भूत करून) वाहन खरेदी करण्यात यावी.
२.शासन निर्णय,उद्योग, उर्जा व कामगार विभाग,क्र.भांखस-२०१४/प्र.क्र.८२/भाग-III/उद्योग-४, दि.०१.१२.२०१६ व क्र.संकीर्ण-२०१६/प्र.क्र.२१५/उद्योग-४,दि.२४.०८.२०१७ च्या शासन निर्णयानुसार वाहन खरेदी GeM Portal वरुन विहीत पद्धतीचा अवलंब करुन करण्यात यावी.
३.वाहन क्र. क्र.एमएच-१२-एच-६१०९ या निर्लेखित वाहनाच्या बदली यापूर्वी नविन वाहन खरेदी करण्यात आले नाही, या अटीच्या अधिन राहून नविन वाहन खरेदीस शासन मान्यता देण्यात येत आहे.
४.नविन वाहन खरेदीनंतर जुन्या वाहनांची नोंद महावाहन वरुन नष्ट करुन नवीन वाहनांची नोंद त्याठिकाणी करण्यात यावी.
२. सदर प्रस्तावातील खर्च महसूल व वन विभाग, शासन निर्णय क्र. संकिर्ण-२०२२/प्र.क्र.४०/ई-८, दि.२७.०६.२०२२ अन्वये सन २०२३-२०२४ या आर्थिक वर्षाकरीता जिल्हा वार्षिक योजनेअंतर्गत “गतीमान प्रशासन तथा आपात्कालीन व्यवस्थेचे बळकटीकरण” या योजनेच्या माध्यमातून नियोजन विभागाने जळगाव जिल्ह्यास उपलब्ध करुन दिलेल्या “मागणी क्र.ओ-४० लेखाशीर्ष (२०५३९३०४) खालील ३१ सहाय्यक अनुदाने” उपलब्ध असलेल्या तरतूदीतून भागविण्यात यावा.
३. सदर शासन निर्णय, वित्त विभागाच्या अनौपचारीक संदर्भ क्रमांक २४४/२०२३/व्यय-१० दि. २८.०६.२०२३ व अनौपचारीक संदर्भ क्रमांक ३२५ / २०२३ / विनियम, दि. २९.०८.२०२३ अन्वये त्या विभागाने दिलेल्या संमतीने निर्गमित करण्यात येत आहे.