# Page 1
जिल्हाधिकारी, गडचिरोली यांना त्यांच्या जुन्या निर्लेखित वाहनाच्या बदली नवीन वाहन खरेदी करण्यास मंजुरी देणेबाबत..
महाराष्ट्र शासन
महसूल व वन विभाग
शासन निर्णय क्रमांकः वाहन-२०२१/प्र.क्र.२४३/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ फेब्रुवारी, २०२२.
संदर्भ: १) शासन निर्णय, महसूल व वन विभाग क्र. जेपीएस-२०१३/प्र.क्र.३१४/ई-८, दि. २१/०४/२०१६.
२) शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दि.२८/०७/२०२०.
३) जिल्हाधिकारी, गडचिरोली यांचे पत्र क्र. कार्या-२/जि.ना./सं.क्र.०३/कावि/१०३९/२०२१, दि.२७/०८/२०२१.
प्रस्तावना: नागपूर महसूल विभागातील लेखाशिर्ष “२०५३ - जिल्हा प्रशासन” या खाली वेतन आहरित करणाऱ्या ११६ क्षेत्रीय अधिकाऱ्यांना शासकीय वाहनांची अनुज्ञेयता संदर्भाधीन दि.२१/०४/२०१६ च्या शासन निर्णयान्वये मंजूर करण्यात आली आहे. जिल्हाधिकारी, गडचिरोली यांनी त्यांच्या संदर्भाधिन दिनांक २७/०८/२०२१ च्या पत्रान्वये जिल्हाधिकारी, गडचिरोली यांचेकरिता निर्लेखित केलेल्या वाहनांच्या बदली नवीन वाहन खरेदीस मंजूरी देण्यासाठीचा प्रस्ताव शासनास सादर केला आहे. सदर प्रस्ताव शासनाच्या विचाराधीन होता.
शासन निर्णय: नागपूर महसूली विभागातील जिल्हाधिकारी, गडचिरोली यांना त्यांच्या पूर्वीच्या जुन्या निर्लेखित वाहन क्र. एम.एच.- ३३-सी- ११११ (कार) यांच्या बदली नवीन वाहन खरेदी करण्यास व तदप्रित्यर्थ येणाऱ्या रुपये ९.०० लाख (अक्षरी रुपये नऊ लाख फक्त) च्या खर्चास खालील अटींच्या अधिन राहून शासन मंजूरी देण्यात येत आहे.
१. शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दिनांक २८/०७/२०२० च्या शासन निर्णयामधील तरतुदीच्या अनुषंगाने जिल्हाधिकारी, गडचिरोली यांना रुपये ९.०० लाखाच्या कमाल मर्यादेत (वाहनाची किंमत + वस्तू व सेवा कर + टेम्पररी रजिस्ट्रेशन चार्जेस + मूल्यवर्धित कर + सहाय्यभूत साहित्य (Accessories) इत्यादी अंतर्भूत करुन) वाहन खरेदी करण्यात यावी.
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/उद्योग ४,दि.०१/१२/२०१६ व क्रमांक संकीर्ण-२०१६/प्र.क्र.२१५/उद्योग-४, दिनांक २४/०८/२०१७ च्या शासन निर्णयानुसार वाहन खरेदी GeM Portal वरुन विहित पध्दतीचा अवलंब करुन करण्यात यावी.
३. वाहन क्र. एम.एच.- ३३-सी- ११११ (कार) या निर्लेखित वाहनाच्या बदली यापूर्वी नवीन वाहन खरेदी करण्यात आले नाही, या अटीच्या अधिन राहून नवीन वाहन खरेदीस शासन मान्यता देण्यात येत आहे.
४. नवीन वाहन ज्या पदधारकास मंजूर करण्यात आले आहे, त्या पदधारकाने सदर वाहनाचा वापर संबंधित कार्यालयाच्या शासकीय कामकाजासाठीच करावा.
५. नवीन वाहन खरेदीनंतर जुन्या वाहनांची नोंद महावाहन वरून नष्ट करून नवीन वाहनांची नोंद त्या ठिकाणी करण्यात यावी.
# Page 2
शासन निर्णय क्रमांकः वाहन-२०२१/प्र.क्र.२४३/ई-८
२. सदर प्रस्तावातील खर्च लेखाशिर्ष मागणी क्रमांक सी-१, २०५३-जिल्हा प्रशासन (००) ०९३ जिल्हा आस्थापना ९३ (०१) सर्वसाधारण आस्थापना ०९३ (०१) (०५), आयुक्त नागपूर (२०५३ ०१०८) अंतर्गत सन २०२१-२२ या आर्थिक वर्षाकरीता उपलब्ध करुन दिलेल्या निधीतून भागविण्यात यावा.
३. सदर शासन निर्णय, वित्त विभागाच्या अनौपचारीक संदर्भ क्र.२०२१/सं.क्र.५०७/व्यय-९, दि.२८/१२/२०२१ अन्वये त्या विभागाने दिलेल्या संमतीने निर्गमित करण्यात येत आहे.