# Page 1
पुणे जिल्यातील जुन्नर वन विभागात मौजे
आंबेगव्हाण, ता. जुन्नर येथे बिबट सफारीच्या
सविस्तर प्रकल्प अहवालास (DPR) मान्यता
देणेबाबत.
महाराष्ट्र शासन
महसूल व वन विभाग,
शासन निर्णय क्र.डब्ल्यूएलपी-१२२२ /प्र.क्र.३८३ /फ-१
मंत्रालय, मुंबई ४०० ०३२
दिनांक- १६ फेब्रुवारी, २०२४.
प्रस्तावना :-
जुन्नर वनविभागाच्या कार्यक्षेत्रामध्ये एकुण ५८५८५ हेक्टर वनक्षेत्र समाविष्ट्ट असुन या
वनविभागात उत्तर पुणे जिल्याच्या जुन्नर, आंबेगाव, खेड व शिरूर या चार तालुक्यातील वनक्षेत्राचा
समावेश होतो. जुन्नर वन विभागामध्ये प्रामुख्याने जुन्नर तालुक्यात बिबट वन्यप्राण्यांची संख्या मोठया
प्रमाणात असल्याने सर्वसामान्य जनता आणि लोकप्रतिनिधी यांची मागणी विचारात घेवुन जुन्नर
तालुक्यात बिबट सफारी निर्मिती करण्याची बाब शासनाच्या विचाराधीन होती.
शासन निर्णय :-
पुणे जिल्याच्या जुन्नर, आंबेगाव, खेड व शिरूर या चार तालुक्यांना निसर्ग व ऐतिहासिक स्थळांचा
मोठा वारसा आहे. सबब या चारही तालुक्यात पर्यटनाकरीता मोठया संख्येने पर्यटक विविध पर्यटन
स्थळांना तसेच गड किल्ल्यांना भेटी देत असतात. सन २०१८ मध्ये शासनाने जुन्नर तालुका हा पर्यटन
तालुका म्हणुन घोषीत केलेला आहे.
जुन्नर वन विभागांतर्गत बिबट या वन्य प्राण्यांचे व्यवस्थापन करणे, जुन्नर तालुक्यात येणा-या
पर्यटकांसाठी सुविधा निर्माण करुन रोजगार निर्मिती करण्यासाठी पुणे जिल्यातील जुन्नर वन विभागात
मौजे आंबेगव्हाण, ता. जुन्नर येथे बिबट सफारीकरिता Detail Project Report तसेच प्रकल्प आराखडा
मांडणी (Master Layout Plan) यास केंद्रीय प्राणी संग्रहालय प्राधिकरण, नवी दिल्ली (Central Zoo
Authority) यांचेकडून प्राप्त होणाऱ्या मान्यतेचे अधिन राहून प्रकल्पाच्या एकूण रु. ८०४३.२३ लक्ष
रकमेच्या सविस्तर प्रकल्प अहवालास (Detail Project Report) मान्यता देण्यात येत आहे.
सदर प्रकल्प हा निसर्ग पर्यटन या प्रकारामध्ये समाविष्ट्ठ होत असल्यामुळे सद्यस्थितीमध्ये वन
विभागाकडे अस्तित्वात असलेल्या निसर्ग पर्यटन (Eco Tourism) (२४०६ २२९५) या राज्य योजनेंतर्गत
या प्रकल्पाकरिता निधी उपलब्ध करुन देण्यास मान्यता प्रदान करण्यात येत आहे.
वरील शासन निर्णय मा. मंत्रीमंडळाच्या मान्यतेने निर्गमित करण्यात येत आहे.
# Page 2
शासन निर्णय क्रमांकः डब्ल्यूएलपी-१२२२ /प्र.क्र.३८३ /फ-१
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर