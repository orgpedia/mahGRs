# Page 1
मराठवाडा क्षेत्रातील वृक्षाच्छादन वाढविण्यासाठी वृक्ष लागवड, संरक्षण व संगोपन याकरिता केंद्रीय संरक्षण विभागांतर्गत मराठवाडा विभागात हिंगोली व बीड येथे दोन इको-बटालियन स्थापन करण्याबाबत.
महाराष्ट्र शासन
महसूल व वन विभाग
शासन निर्णय क्रमांक: साववि-२०२३/प्र.क्र.११/फ-११
मंत्रालय, मुंबई-४०० ०३२
दिनांक : २७.०६.२०२३.
वाचा:
१. महसूल व वन विभाग, शासन निर्णय क्रमांक साववि-२०१६/प्र.क्र.१२९/फ-११, दिनांक १३.१०.२०१६ २. संरक्षण विभाग, केंद्र शासन, यांचे क्रमांक ६८६४०/Eco/Raising/Two Addl Coys/TA-२/ २०/D/(GS-III/A)दिनांक १८.०५.२०२३ रोजीचे पत्र.
३. डीटीई जनरल ऑफ स्टाफ ड्युटीस, जनरल स्टाप बँच, भारतीय सेना, नवी दिल्ली यांचे क्रमांक -ए/५४०१२/टीए/इसीओ/एसडी-५/दिनांक २६.०५.२०२३ रोजीचे पत्र.
प्रस्तावना:
राज्यातील एकूण भौगोलिक क्षेत्राच्या तुलनेत वनक्षेत्र जवळपास २० टक्के आहे.
मराठवाड्याच्या एकूण ८ जिल्ह्यांमध्ये भौगोलिक क्षेत्राच्या तुलनेत वनाच्छादित क्षेत्राचे प्रमाण कमी
आहे. मराठवाड्यात एकंदर पर्जन्यमान तसेच वृक्ष लागवडीसाठी लागणारी आवश्यक जमिनीची प्रत
या दोन्ही बाबी प्रतिकूल असल्याने वृक्ष लागवडीसाठी विविध पर्याय विचारात घेणे आवश्यक आहे.
०२. मराठवाड्यातील दुष्काळावर आणि पाण्याच्या दुर्भिक्षावर प्रभावीपणे मात करावयाची
असल्यास मराठवाड्यासाठी व्यापक वृक्ष लागवडीचा कार्यक्रम हाती घेणे आवश्यक आहे. त्यासाठी वन
विभागाच्या उपलब्ध यंत्रणेमार्फत वृक्षाच्छादन (Tree Cover) आणि वनाच्छादन (Forest cover)
वाढविण्यासाठी सातत्याने प्रयत्न करण्यात येत आहेत. परंतु, वृक्षारोपणाची आणि पुढील देखभाल
आणि संगोपन याची व्याप्ती पाहता मोठ्या प्रमाणात मनुष्यबळ आणि तांत्रिक सहाय्य आवश्यक आहे.
सदर बाब विचारात घेवून नमूद क्रमांक १ येथील दिनांक १३.१०.२०१६ रोजीच्या शासन निर्णयान्वये
मराठवाडा विभागात इको-बटालियन अंतर्गत प्रथम टप्प्यात एका कंपनीची व त्यानंतर अनुभवांती
अधिक कंपन्याची स्थापना टप्प्याटप्प्याने करण्यासाठी केंद्र शासनास सविस्तर प्रस्ताव पाठविण्यास
# Page 2
शासन निर्णय क्रमांकः साववि-२०२३/प्र.क्र.११/फ-११
शासन मान्यता देण्यात आली आहे. त्यानुषंगाने मराठवाड्यात वृक्ष लागवड करण्यासाठी हिंगोली व
बीड या दोन जिल्ह्यामध्ये अतिरिक्त दोन कंपन्यांची स्थापना करण्याबाबत नियोजन विभाग व वित्त
विभागाच्या मान्यतेने केंद्र शासनास दिनांक ३१.०३.२०२१ रोजीच्या पत्रान्वये विनंती करण्यात आली
होती. त्यानुषंगाने वाचा येथे नमूद क्रमांक २ येथील दिनांक १८.०५.२०२३ रोजीच्या पत्रान्वये केंद्र
शासनाच्या संरक्षण मंत्रालयाकडून मान्यता प्रदान करण्यात आली आहे. त्यानुषंगाने मराठवाड्यातील
हिंगोली व बीड येथे दोन इको बटालियनची स्थापना करण्याची बाब शासनाच्या विचाराधीन होती.
शासन निर्णय:
मराठवाड्यातील हिंगोली व बीड या दोन जिल्ह्यांमध्ये प्रत्येकी एक अशा एकूण दोन इको -
बटालियनची स्थापना करण्यास या शासन निर्णयान्वये मान्यता प्रदान करण्यात येत आहे. सदर दोन्ही
बटालियनचा कालावधी हा प्रत्यक्ष स्थापनेपासून ५ वर्ष इतका असेल. सदर दोन्ही नव्याने स्थापन
करावयाच्या इको बटालियन करीता उपरोक्त संदर्भ क्रमांक २ येथे नमूद संरक्षण मंत्रालय, केंद्र
शासनाच्या दिनांक १८.०५.२०२३ रोजीच्या पत्रात नमूद केल्यानुसार आवश्यक ती कार्यवाही सक्षम
प्राधिकाऱ्यांमार्फत करावी.
०२. तसेच सदर हिंगोली व बीड येथे स्थापन करावयाच्या दोन्ही इको-बटालियनची निर्मिती
झाल्यानंतर सदर दोन्ही इको बटालियन मार्फत करण्यात येणारी वृक्ष लावगड, संगोपन आणि
देखभाल इ. कामानुसार निधीची प्रतीपूर्ती खाली नमूद केलेल्या लेखाशीर्षाखाली संबंधित वर्षाच्या
मंजूर अर्थसंकल्पीत निधीतून खर्ची टाकण्यात यावा.
मागणी क्र. सी - ०७ २४०६, वनीकरण व वन्यजीवन (राज्य) योजनांतर्गत योजना ११० वन्य जीव संरक्षण इको टास्क फोर्स बटालियन (००) (२६) (२४०६ A२११) ५० - इतर खर्च
पृष्ठ ४ पैकी २
# Page 3
शासन निर्णय क्रमांकः साववि-२०२३/प्र.क्र.११/फ-११
०३. सदर शासन निर्णय वित्त विभाग व नियोजन विभागाच्या सहमतीने निर्गमित करण्यात येत आहे.
# Page 4