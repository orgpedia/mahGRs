# Page 1
वनक्षेत्रपाल, गट-ब (राजपत्रित) या संवर्गात पदोन्नतीने पदस्थापना.
महाराष्ट्र शासन
महसूल व वन विभाग,
शासन आदेश क्रमांक: एफएसटी-१२/२०/प्र.क्र.२१०/फ-४
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : २२ सप्टेंबर, २०२१
पहा : अपर प्रधान मुख्य वनसंरक्षक (प्रशासन व दुय्यम संवर्ग), नागपूर यांचे पत्र क्र.कक्ष-१०(१)/आस्था/एक/प्रक्र.४ (२०-२१)/३७, दि.७.५.२०२०
शासन आदेश :
वन विभागातील, वनक्षेत्रपाल, गट-ब (राजपत्रित) या पदावर पदोन्नती देण्यासाठी तयार करण्यात आलेल्या सन २०१९-२०२० च्या निवडसूचीमध्ये समाविष्ट करण्यात आलेल्या वनपाल (गट-क) या संवर्गातील खालील कर्मचाऱ्यांना वनक्षेत्रपाल, गट-ब (राजपत्रित) या पदावर तात्पुरत्या स्वरूपात खुल्या प्रवर्गातून तदर्थ पदोन्नती देण्यात येत असून, त्यांच्या नावासमोर दर्शविलेल्या ठिकाणी पदस्थापना देण्यात येत आहे :
--------------------------------------------------------------------------------------------------------------
| अ. क्र. | वनपालाचे नांव (सर्वश्री) | मंजूर महसूली संवर्ग | पदोन्नतीने पदस्थापना | शेरा |
| १ | २ | ३ | ५ | ६ |
| १ | विजेंद्र महेशप्रसाद दुबे | अमरावती | वनपरिक्षेत्र अधिकारी, चौराकुंड (वन्यजीव), सिपना वन्यजीव विभाग | रिक्त पदावर |
| २ | भारत महादेवराव वाघाडे | औरंगाबाद | वनपरिक्षेत्र अधिकारी, सामाजिक वनीकरण गेवराई, सा.व.वि. बीड | रिक्त पदावर |
--------------------------------------------------------------------------------------------------------------
२. उपरोक्त अधिकाऱ्यांच्या पदोन्नतीने रिक्त झालेल्या पदांवर अन्य कर्मचाऱ्यांच्या नियुक्तीबाबतचे आदेश स्वतंत्रपणे निर्गमित करण्यात यावेत.
३. वर नमूद अधिकाऱ्यांना खालील अटींच्या अधीन राहून तदर्थ / तात्पुरत्या स्वरुपातील पदोन्नती देण्यात येत आहे :
अ) सरळसेवेच्या कोट्यातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाजेष्ठतेनुसार मा. सर्वोच्च न्यायालयात दाखल केलेल्या विशेष अनुमती याचिका क्र.२८३०६/२०१७ च्या अधिन राहून भरण्याबाबत सामान्य प्रशासन विभाग / १६ - ब यांनी दि.२९/१२/२०१७ च्या पत्रान्वये दिलेल्या सुचनांनूसार मान्यता देण्यात येत आहे.
ब) सरळसेवा कोट्यात रिक्त असलेल्या पदावर देण्यात आलेली तदर्थ पदोन्नती ही ११ महिने किंवा महाराष्ट्र लोकसेवा आयोगाकडून उमेदवार उपलब्ध होतील त्यापैकी जे आधी घडेल तोपर्यंत राहील. दरम्यानच्या काळात आयोग पुरस्कृत उमेदवार उपलब्ध झाल्यास तदर्थ पदोन्नत झालेल्या अधिकाऱ्यास पदावनत करण्यात येईल. सदर पदोन्नती ही तात्पुरत्या स्वरुपात असून सदर पदावर संबंधित अधिकाऱ्याचा कायमस्वरुपी धारणाधिकार राहणार नाही.
# Page 2
शासन आदेश क्रमांक: एफएसटी-१२/२०/प्र.क्र.२१०/फ-४
क) सदर पदोन्नती निव्वळ तात्पुरत्या स्वरुपाची असल्याने, तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
ड) शासन निर्णय, सामान्य प्रशासन विभाग दि.१५/१२/२०१७ व दि.३०/०८/२०१८ मधील तरतुदीनुसार विभागीय पदोन्नती समितीच्या बैठकीच्या दिनांकाला निलंबित आहेत किंवा त्यांचेविरुद्ध शिस्तभंग विषयक कार्यवाहीच्या अनुषंगाने दोषारोप बजावून शिस्तभंग विषयक कार्यवाही चालू झालेली आहे किंवा या अधिकाऱ्यांविरूद्ध फौजदारी आरोपाचे न्यायालयीन प्रकरण प्रलंबित आहेत अशा अधिकाऱ्यांच्या पदोन्नतीच्या प्रकरणात विभागीय पदोन्नती समितीने त्यांची गोपनीय अभिलेखाच्या व इतर सेवाप्रवेश नियमाच्या तरतुदींच्या अनुषंगाने पात्रता तपासली असून या अधिकाऱ्यासंदर्भात विभागीय पदोन्नती समितीने केलेले मुल्यमापन आणि दिलेली प्रतवारी स्वतंत्र पाकीटात मोहरबंद करून ठेवण्यात आली आहे. याबाबत प्रस्तुत शासन निर्णयातील तरतुदीनुसार कार्यवाही करण्यात येईल.
इ) सदर अधिकाऱ्यांना देण्यात आलेली तात्पुरती पदोन्नती कोणतीही पूर्व सूचना वा नोटिस न देता रद्द करण्याचा अधिकार शासन राखून ठेवीत आहे.
ई) सदर पदोन्नती महाराष्ट्र प्रशासकीय न्यायाधिकरण, मुंबई / नागपूर / औरंगाबाद तसेच मा.उच्च न्यायालय/ मा.सर्वोच्च न्यायालय इत्यादी ठिकाणी वनक्षेत्रपाल, गट-ब संवर्गातील जेष्ठतेबाबत काही दावे / याचिका दाखल केले असल्यास, सदर प्रलंबित याचिकेच्या अंतिम निर्णयाच्या अधीन राहील.
४. सदर पदोन्नत अधिकाऱ्यांना कळविण्यात येते की, त्यांनी पदोन्नतीचे / नियुक्तीचे आदेश प्राप्त झाल्यापासून तात्काळ नियुक्तीच्या ठिकाणी हजर होणे आवश्यक आहे. त्याप्रमाणे कार्यमुक्त केल्यानंतर विहित मुदतीत ते नियुक्तीच्या ठिकाणी हजर झाले नाहीत, तर त्यांना सदर पदोन्नतीमध्ये स्वारस्य नाही असे गृहित धरुन शासन निर्णय, सामान्य प्रशासन विभाग, दि.३०/०४/१९९१ व दि.१२/०९/२०१६ मधील नमूद तरतुदीनुसार शासनस्तरावरुन त्यांची पदोन्नती रद्द करण्यात येईल. तसेच पदोन्नती नाकारणाऱ्या अधिकाऱ्यांना आश्वासित प्रगती योजनेअंतर्गत वनक्षेत्रपाल, गट-ब पदाचा १२/२४ वर्षाचा लाभ दिला असल्यास तो तात्काळ थांबविण्यात येईल व त्यांना वनक्षेत्रपाल, गट-ब संवर्गात प्रत्यक्ष पदोन्नतीनंतर सदरचा लाभ देण्यात येईल.
५. पदोन्नत झालेल्या अधिकाऱ्याने वनक्षेत्रपाल, गट-ब या पदाचा कार्यभार ग्रहण केल्यावर वेतन निश्चितीचा विकल्प तात्काळ द्यावा. असा विकल्प न दिल्यास, त्यांची वेतन निश्चिती महाराष्ट्र नागरी सेवा (वेतन) नियमावली १९८१ मधील नियम क्र.११ (१) (ए) नुसार पदोन्नतीचा दिनांक विचारात घेऊन करण्यात यावी.
६. हे आदेश तात्काळ अंमलात येतील. सदर नियुक्ती / पदस्थापना दिलेल्या अधिकाऱ्यास नियंत्रक अधिकाऱ्यांनी नवीन नियुक्तीच्या जागी हजर होण्यास तात्काळ कार्यमुक्त करावे. तसेच संबंधित अधिकाऱ्यांना नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत संबंधित नियंत्रक अधिकाऱ्यांनी शासनास ashok.lakkas@nic.in या ई-मेल संकेतस्थळावर त्वरीत कळवावे.
पृष्ठ ३ पैकी २
# Page 3
शासन आदेश क्रमांकः एफएसटी-१२/२०/प्र.क्र.२१०/फ-४