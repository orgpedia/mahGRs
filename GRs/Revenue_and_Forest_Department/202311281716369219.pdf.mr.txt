# Page 1
सन १९९१ च्या महापूरामुळे मौजे पळसवाडा, हातुर्णा व भापकी (अजितपूर) ता. वरुड, जि. अमरावती या गावातील ३७० घरांचे सुरक्षित ठिकाणी पुनर्वसन करणेसाठी प्रशासकीय मान्यता प्रदान करणेबाबत....
महाराष्ट्र शासन
महसुल व वन विभाग
शासन निर्णय क्र.एलएफडी २०२३/प्र.क्र.९७/र-१२
हुतात्मा राजगुरु चौक, मादाम कामा मार्ग,
मंत्रालय, मुंबई
दिनांक २८ नोव्हेंबर, २०२३
वाचा : १. महसुल व वन विभाग, शासन निर्णय क्र. एफएलडी ४६९५/प्र.क्र.६०१/र-१२, दि.२१/०४/१९९५ २. विभागीय आयुक्त, अमरावती यांचे क्र. उपआ/ पुनर्व/भूसं-१/म.स./कावि-६४/२०२३, दि.१८/०४/२०२३.
शासन निर्णय
सन १९९१ च्या पुरामुळे बाधित झालेल्या अमरावती जिल्हयामधील वरुड तालुक्यातील हातुर्णा १९७, पळसवाडा-१३३, भापकी - १०५ असे एकूण ४३५ घरांचे एक विशेष बाब म्हणून सुरक्षित ठिकाणी पुनर्वसन करण्याचा निर्णय दि.२१/०४/१९९५ च्या शासन निर्णयान्वये घेण्यात आला असून पुनर्वसित करावयाच्या घरांसाठी अंदाजित खर्चास मंजूरी देण्यात आली होती. परंतु या पुनर्वसित करावयाच्या घरांचे बांधकाम भूखंडा अभावी झाले नाही. सध्यस्थितीत काही घरकुल योजना मंजूर झाले असल्याने ते वगळून हातुर्णा-१६७, भापकी-१०१ व पळसवाडा-१०२ असे एकूण वाटप ३७० लाभार्थी कुटूंबे शिल्लक आहेत त्यांचे नवीन सुरक्षित ठिकाणी पुनर्वसन करण्यासाठी भूसंपादित केलेल्या ठिकाणी पुनर्वसन करण्यास व त्यानूसार घरबांधणीसाठी खालीलप्रमाणे लागणाऱ्या रु.६,१०.५० लक्ष (रुपये सहा कोटी दहा लक्ष पन्नास हजार फक्त) इतक्या खर्चास शासनाची खालील अटी व शर्तीच्या अधीन राहून मंजूरी देण्यात येत आहे.
-------------------------------------------------------------------------------------------
| अ.क्र. | बाधीत गावे | लाभार्थी संख्या | घरबांधणी करीता रु.०१.६५ लक्ष प्रमाणे आवश्यक असलेला निधी |
| १ | हातुर्णा | १६७ | २,७५,५५,०००.०० |
| २ | पळसवाडा | १०२ | १,६६,६५,०००.०० |
| ३ | भापकी | १०१ | १,६८,३०,०००.०० |
|  | एकूण | ३७० | ६,१०,५०,०००.०० |
-------------------------------------------------------------------------------------------
अटी व शर्ती १) सन १९९५-२०२२ पर्यंतच्या कालावधीत ज्या बाधितांना घरकुल योजनेमधून घरकुल मंजूर झाले असतील किंवा प्रत्यक्ष लाभ मिळाला असेल ते वगळून उर्वरित बाधितांना लाभ अनुज्ञेय करण्यात यावा. तसेच कोणत्याही लाभार्थ्यांस दुबार लाभ मिळणार नाही याचीही खातरजमा तहसीलदार वरुड व जिल्हाधिकारी, अमरावती यांनी करावी.
२) बाधित लाभार्थ्यांच्या घरकुल योजनेचे बांधकाम निश्चित/निर्धारीत केलेल्या टप्पे व निधी वाटप झाल्यानंतर सदर निधीचा विनियोजन बाधित लाभार्थ्यांना घरकुल बांधकामासाठीच करण्यात आल्याचे उपयोगिता विनियोजन प्रमाणपत्रासह माहिती जिल्हाधिकारी, अमरावती यांनी विभागीय आयुक्त अमरावती यांचेमार्फत शासनास सादर यावे.
# Page 2
शासन निर्णय क्रमांक: एलएफडी २०२३/प्र.क्र.९७/र-१२
३) पुनर्वसनास पात्र कुटूंबे त्यांच्या सध्याच्या घराखालील जमीन शासनास समर्पित करण्यात तयार असल्याचे लेखी हमी पत्रे देतील. त्यांचा मूळ जमीन जिल्हा आपत्ती व्यवस्थापन प्राधिकरणाच्या नावे करुन त्याचा ताबा द्यावा लागेल, अशी तरतूद ताबा पत्रात करणे आवश्यक राहील आणि तशी नोंद शासन दप्तरी घेण्यात यावी. त्यांना देण्यात आलेल्या भूखंडावर ६ महिन्याच्या आत घरे बांधणे आवश्यक राहील. या सहा महिन्यात त्यांची जुनी घरे पाडून त्या जागेचा वापर सामाजिक वनीकरणासाठी किंवा जिल्हा आपत्ती व्यवस्थापन प्राधिकरणाला योग्य वाटेल अशा सार्वजनिक उद्देशासाठी करता येईल.
२. पुनर्वसनास पात्र कुटूंबांच्या घरकुल बांधकामाची कार्यवाही होईपर्यंतच्या कार्यवाहीवर संपूर्ण नियंत्रण जिल्हाधिकारी, अमरावती यांचे राहील.
३. शासन निर्णय वित्त विभाग क्र. विअप्र.२०१३/प्र.क्र.३०/२०१३/ विनियम, भाग-२, दि.१७ एप्रिल, २०१५ अनुसार वित्तीय अधिकार नियमपुस्तिका, १९७८ मधील भाग पहिला, उपविभाग तीन अनुक्रमांक ४ परिच्छेद क्र.२७ (२) (अ) अनुसार प्रशासकीय विभागास असलेल्या अधिकारांनुसार, पुनर्वसित करावयाच्या ३७० घरांचे बांधकामासाठी सन २०२३-२०२४ या वित्तीय वर्षात BEAMS प्रणालीवर उपलब्ध तरतूदीतून रु.६,१०,५०,०००/- (रुपये सहा को दहा लक्ष पन्नास हजार फक्त) एवढा निधीपैकी प्रति घर रु.१,२०,०००/- प्रमाणे एकूण रु.४,४४,००,०००/- एवढा निधी मागणी सी-६, मुख्य लेखा शीर्ष २२४५ नैसर्गिक आपत्तींच्या निवारण्यासाठी सहाय्य, ०२-पूर, चक्रीवादळे, इत्यादी, ११३ घरदुरूस्ती/ पुनर्बांधणी यासाठी सहाय्य (९१) राज्य आपत्ती प्रतिसाद निधीच्या मानकांनूसार खर्च (९१) (०१) घरांची दुरुस्ती/पुनर्बांधणी यासाठी सहाय्य (अनिवार्य), ३१ - सहाय्यक अनुदाने (वेतनेत्तर) (२२४५०२७१)" या लेखाशीर्षाखाली प्रमाणे व उर्वरित रु.४५,०००/- प्रति घर प्रमाणे एकूण रु.१,६६,५०,०००/- एवढा निधी मागणी क्रमांक सी-६, मुख्य लेखा शीर्ष २२४५-नैसर्गिक आपत्तींच्या निवारण्यासाठी सहाय्य, ०२ - पूर, चक्रीवादळे, इत्यादी, ११३ घरदुरूस्ती / पुनर्बांधणी यासाठी सहाय्य (९२) राज्य आपत्ती प्रतिसाद निधीच्या मानकांव्यतिरिक्त खर्च (९२) (०१) घरांची दुरुस्ती / पुनर्बांधणी यासाठी सहाय्य (अनिवार्य), ३१- सहाय्यक अनुदाने (वेतनेत्तर) (२२४५ २३२७)” विभागीय आयुक्त, अमरावती उपलब्ध करुन देण्यात येईल. सदर वितरीत करण्यात आलेल्या निधीच्या अनुषंगाने प्रलंबित उपयोजन प्रमाणपत्रे प्राथ्यम्याने सादर करावीत.
# Page 3