# Page 1
सन २०२५-२६ या आर्थिक वर्षाकरीता प्रचार, प्रसिद्धी
व प्रशिक्षण या योजनेंतर्गत वन विभागाच्या विविध
योजनांची प्रचार व प्रसिद्धी करण्याकरीता वन
विभागाच्या माध्यम आराखड्यास प्रशासकीय व
वित्तीय मान्यता प्रदान करण्याबाबत.
महाराष्ट्र शासन
महसूल व वन विभाग
शासन निर्णय क्रमांक : साववि-२०२५/प्र.क्र.३३ /वने-११
मंत्रालय, मुंबई-४०० ०३२
दिनांक : २२ जानेवारी, २०२६
वाचा -: १)सामान्य प्रशासन विभाग, शासन निर्णय क्र.मावज-२०२१/प्र.क्र.१२६/का-३४, दि.१३.०८.२०२१
२)सामान्य प्रशासन विभाग, शासन निर्णय क्र.मावज-२०२३/प्र.क्र.१८७/का-३४, दि.२३.११.२०२३
३)वित्त विभाग, शासन परिपत्रक क्र. अर्थसं -२०२५/प्र.क्र.४४/अर्थ-३, दिनांक ०७.०४.२०२५
४) प्रधान मुख्य वनसंरक्षक (सामाजिक वनीकरण), पुणे यांचे पत्र क्र.कक्ष१(ब)/प्रसिद्धी/नबाप्र/९३८/२०२५-
२६, दि.२९.०७.२०२५
५) माहिती व जनसंपर्क महासंचालनालय, मुंबई यांच्या माध्यम आराखडा नियोजन व अंमलबाजवणी
समितीच्या दि.२३.०९.२०२५ रोजीच्या बैठकीचे इतिवृत्त.
६) राज्य निवडणूक आयोग, महाराष्ट्र यांचे पत्र क्र.रानिआ/ जिपपंस-२०२६/ आचारसंहिता/ प्र.क्र.९/९/
का.७, दि.२२.०१.२०२६
प्रस्तावना:-
जागतिक तापमानातील बदल (Global Warming), हवामानातील बदल (Climate change),
पर्यावरणीय बदल (Environmental change) याबाबत तसेच वन, वन्यजीव, जैव विविधता यांचे संरक्षण,
संवर्धन व व्यवस्थापन आणि वनक्षेत्र व वनाच्छादन वाढविणे इ. बाबींची जनजागृती करुन लोकांमध्ये विचार
मंथन घडवून आणणे व जनतेला पर्यावरण पुरक उपाययोजनांमध्ये सहभागी करून घेणे आवश्यक आहे.
त्याकरीता वन विभागामार्फत विविध योजना राबविण्यात येतात. त्यामाध्यमातून वन, वन्यप्राणी, जैवविविधता,
पर्यावरण आणि वृक्षाच्छादन यासंदर्भात प्रिंट आणि इलेक्रॉनिक मिडीया, बस/रेल्वे इ. सार्वजनिक वाहतुकीची
साधने, आणि सार्वजनिक जागा याठिकाणी जाहिरातीव्दारे प्रसिध्दी करणे, चित्रफिती, लहान स्वरुपातील
चित्रपट, लेख, भित्तीचित्रे, छोट्या पुस्तिका याव्दारे मोठ्याप्रमाणावर जनजागृती करण्यात येते. शासनाच्या
विविध वेबसाईट आणि सोशल मिडीया यावर वन आणि पर्यावरणासंबंधित महत्तवपूर्ण कामांची/ योजनांची/
निर्णयांची माहिती, वन, वन्य प्राण्यांचे व वनक्षेत्र वाढविण्याचे महत्व जनतेसमोर ठळकरित्या आणण्याचे
देखिल शासनाचे उद्दिष्ट्ट आहे.
वाचा क्र.१ येथील सामान्य प्रशासन विभागाच्या दिनांक १३.०८.२०२१ च्या शासन निर्णयानुसार शासकीय
जाहिराती वितरण धोरणाच्या अंमलबजावणीची कार्यपध्दती विहित करण्यात आली आहे. वन विभागाच्या
विविध योजनांची प्रचार व प्रसिध्दी करण्यासाठी माध्यम आराखड्याचा प्रस्ताव माहिती व जनसंपर्क
# Page 2
शासन निर्णय क्रमांकः साववि-२०२५/प्र.क्र.३३ /वने-११
महासंचालनालयाच्या माध्यम आराखडा नियोजन व अंमलबजावणी समितीच्या मंजूरीसाठी सादर करण्यात
आला होता. त्यानुसार माहिती व जनसंपर्क महासंचालनालयाच्या माध्यम आराखडा नियोजन व
अंमलबजावणी समितीच्या दिनांक २३.०९.२०२५ रोजी झालेल्या बैठकीत वन विभागाच्या माहिती व जनसंपर्क
महासंचालनालयामार्फत करावयाच्या प्रचार व प्रसिद्धीच्या माध्यम आराखड्यास मान्यता दिली आहे. तसेच
सदर माध्यम आराखड्यास वित्त विभागाने दि.१७.११.२०२५ रोजीच्या अनौपचारिक संदर्भान्वये वित्तीय मंजूरी
प्रदान केली आहे. तथापि, दरम्यानच्या कालावधीत राज्यात स्थानिक स्वराज्य संस्थाच्या सार्वत्रिक
निवडणूकाच्या अनुषंगाने आदर्श आचारसंहिता लागू असल्यामुळे माध्यम आराखड्यास प्रशासकीय व वित्तीय
मंजुरी देण्यास राज्य निवडणूक आयोगाची मान्यता आवश्यक असल्याने विभागाचा सविस्तर प्रस्ताव मा.मुख्य
सचिव यांच्या अध्यक्षतेखालील छाननी समितीमार्फत राज्य निवडणूक आयोगाच्या मान्यतेसाठी पाठविण्यात
आला होता. त्याअनुसरून राज्य निवडणूक आयोगाने वाचा क्र.६ येथील दि.२२.०१.२०२६ च्या पत्रान्वये वन
विभागाच्या माध्यम आराखड्याचा शासन निर्णय निर्गमित करण्यास परवानगी दिली आहे. त्याअनुषंगाने वन
विभागाच्या माध्यम आराखड्यास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय :-
उपरोक्त प्रस्तावनेत नमूद करण्यात आलेल्या उद्दिष्ट्टांकरीता सन २०२५-२६ या वर्षाकरीता प्रचार,
प्रसिध्दी व प्रशिक्षण या योजनेंतर्गत वन विभागाच्या रू.४४,४०,९०,१००/- इतक्या रकमेच्या माध्यम
आराखड्यास प्रशासकीय व वित्तीय मान्यता प्रदान करण्यात येत आहे. या प्रचार व प्रसिद्धी माध्यम
आराखड्यानुसार येणाऱ्या अंदाजित खर्चाचा तपशील या शासन निर्णयासोबत जोडलेल्या विवरणपत्र-१ व २
नुसार राहील.
२. वाचा क्र.२ येथील सामान्य प्रशासन विभागाच्या दि.२३.११.२०२३ शासन निर्णयान्वये निविदेमध्ये
सहभागी होण्याबाबत पात्रता नमुद करण्यात आली असून कार्यक्रमाची अंदाजित रकमेच्या आधारे जाहिरात
संस्थाची सूची मधील संस्थाकडून संकल्पना व वित्तीय देकार माहिती व जनसंपर्क महासंचालनालयामार्फत
मागविण्यात येतील.
३. विवरणपत्र-१ मध्ये नमुद बाय (Outdoor Media) माध्यमांकरिता (उदा.बीटलएल अॅक्टीव्हीटी,
एलईडी व्हॅन / मोबाईल व्हॅन / चित्ररथ / मोबाईल किऑस्क / प्रदर्शने / मेळावे आदी) या माध्यमांवरुन प्रसिद्धी
करताना विहित प्रक्रियेचा अवलंब करुन संस्था निश्चित माहिती व जनसंपर्क संचालनालयामार्फत करण्यात
येईल. निवड करण्यात आलेल्या संस्थेने ठिकाणांच्या यादीसह प्रचार व प्रसिद्धीकरिता योजनांची आवश्यक
माहिती प्रधान मुख्य वनसंरक्षक (सामाजिक वनीकरण), महाराष्ट्र राज्य, पुणे यांचे कार्यालयाकडून उपलब्ध
करुन घ्यावी. प्रसिद्धी करताना एका ठिकाणी केवळ एकाच माध्यमाद्वारे प्रसिद्धी होईल, याबाबत दक्षता
घेण्यात यावी. जेणेकरुन एकाच ठिकाणी विविध माध्यमांची द्विरुक्ती होणार नाही.
पृष्ट्ठ १३ पैकी २
# Page 3
शासन निर्णय क्रमांकः साववि-२०२५/प्र.क्र.३३ /वने-११
४. विवरणपत्र-१ मध्ये नमुद केलेल्या बाबींव्यतिरिक्त अन्य माध्यमांचा प्रसिध्दीसाठी वापर करता येणार
नाही. तसेच सदर विवरणपत्रामध्ये त्या त्या प्रयोजनार्थ नमुद रकमेमध्ये कोणताही बदल करता येणार नाही.
माध्यमांमध्ये वा रकमेमध्ये बदल करावयाचा झाल्यास वन विभागाची पूर्व मान्यता घेणे आवश्यक राहील.
५. सदर आराखड्यामधील माध्यमांकरीता नमुद केलेल्या रकमेपेक्षा कोणत्याही परिस्थितीत अधिक
खर्च होणार नाही, याची दक्षता संबंधित अंमलबजावणी यंत्रणांनी घ्यावी.
६. सदर प्रचार व प्रसिद्धी माध्यम आराखड्यानुसार निविदांबाबतच्या प्रचलित शासन निर्णयांचे/
आदेशांचे/ CVC निदेश/ CAG मार्गदर्शक तत्वे इत्यादींचे काटेकोरपणे पालन करण्यात यावे.
७. प्रसिद्धी नंतर देयके पारित करताना आवश्यक असलेल्या बाय माध्यमांचे जिओ टॅग फोटो (पहिल्या
व शेवटच्या दिवसाचे) आवश्यकतेनुसार तसेच ज्या माध्यमाकडे एकाधिकार आहेत, अशा माध्यमांचे त्या
संबंधित कंपनीचे काम पूर्ण केल्याबाबतच प्रमाणपत्र देयक तपासणीकरिता आवश्यक राहील. तसेच दृकश्राव्य
जाहिरातीबाबतचे Telecast /Broadcast Certificate आणि Call logs Reports देयके तपासणीकरिता
आवश्यक राहील.
८. निर्मिती / कार्यक्रमाची प्रसिद्धी / आयोजन / व्यवस्थापन पूर्ण झाल्यानंतर देयकासंदर्भातील संपूर्ण
कार्यवाही करून कार्यादेश आणि वित्तीय देकारासोबत जोडण्यात आलेल्या कामाच्या तपशिलानुसार संबंधित
संस्थेने काम केले आहे किंवा कसे याबाबतची पडताळणी प्रधान मुख्य वनसंरक्षक (सामाजिक वनीकरण),
महाराष्ट्र राज्य, पुणे यांनी करून देयके व निधी मागणी प्रस्ताव मुख्य वनसंरक्षक (वनबल प्रमुख), महाराष्ट्र
राज्य यांच्यामार्फत शासनास सादर करावा.
९. प्रधान मुख्य वनसंरक्षक (सामाजिक वनीकरण), महाराष्ट्र राज्य, पुणे यांनी महासंचालनालयामार्फत
निर्मिती व प्रसिद्धी विषयक बाबींकरिता नेमणूक करण्यात आलेल्या संस्थांशी समन्वय साधून जाहिरातीच्या
प्रसिद्धी मोहीमेवर परीक्षण व निरीक्षण करावे, प्रसिद्धी करण्यात येणाऱ्या जाहिरातीचे नियंत्रण राज्यातील
जिल्हा, तालुका व क्षेत्रीय स्तरावरील कार्यालयामार्फत करण्यात यावेत.
१०. विवरणपत्र-२ नुसार वन विभागाच्या मार्फत करावयाच्या प्रसिद्धीच्या अनुषंगाने कामनिहाय सविस्तर
स्वंतत्र निधी मागणी प्रस्ताव प्रधान मुख्य वनसंरक्षक (सामाजिक वनीकरण), महाराष्ट्र राज्य, पुणे यांनी प्रधान
मुख्य वनसंरक्षक (वनबल प्रमुख), महाराष्ट्र राज्य यांच्यामार्फत शासनास सादर करावेत.
११. सदर शासन निर्णय निर्गमित करण्यास राज्य निवडणूक आयोगाने वाचा क्र.६ येथील
दि.२२.०१.२०२६ च्या पत्रान्वये पुढील अटीच्या अधीन राहून परवानगी दिली असून त्यांचे काटोकोरपणे
पालन करण्यात यावे.
अ) सदर माध्यम आराखड्याची प्रत्यक्ष अंमलबजावणी सध्या सुरु असलेल्या जिल्हा परिपद / पंचायत
समितीच्या सार्वत्रिक निवडणुकांसंदर्भातील आदर्श आचारसंहिता संपुष्ट्टात आल्यानंतर करण्यात
यावी.
ब) राज्यस्तरावरील विशेष बाब म्हणून विभागामार्फत प्रजासत्ताक दिनानिमित्त मुंबई येथे चित्ररथ प्रदर्शन
करण्यास अनुमती देण्यात येत आहे.
पृष्ट्ठ १३ पैकी ३
# Page 4
शासन निर्णय क्रमांकः साववि-२०२५/प्र.क्र.३३ /वने-११
१२. सदर योजनेअंतर्गत होणारा खर्च मागणी क्र. सी-७, प्रधान शिर्ष २४०६ वनीकरण व वन्यजीव
(योजनांतर्गत) (०१) वनीकरण ००३, शिक्षण व प्रशिक्षण (००) (०३) प्रचार, प्रसिद्धी व प्रशिक्षण लेखाशिर्ष क्र.२४०६
८५८९, १३- कार्यालयीन खर्च, २६-जाहिरात व प्रसिद्धी व ५०-इतर खर्च या उद्दिष्ट्टाअंतर्गत मंजूर करण्यात
आलेल्या अनुदानातून भागविण्यात यावा.
१३. सदर शासन निर्णय, वित्त विभाग व्यय-१० च्या अनौपचारिक संदर्भ क्र.७५८, दि.१७.११.२०२५ अन्वये
दिलेल्या मान्यतेनुसार निर्गमित करण्यात येत आहे.
१४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13