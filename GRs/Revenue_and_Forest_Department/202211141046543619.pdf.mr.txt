# Page 1
१९३/
राष्ट्रीय चक्रीवादळ धोके निवारण प्रकल्पांतर्गत मौजे वाढीव, ता. जि.
पालघर येथील खार प्रतिबंधात्मक बंधाऱ्याचे सक्षमीकरण करण्याबाबत.
सुधारित प्रशासकीय मान्यता.
महाराष्ट्र शासन
महसूल व वन विभाग
(आपत्ती व्यवस्थापन, मदत व पुनर्वसन )
शासन निर्णय क्र. आव्यप्र-२०१९/प्र.क्र.१९५/आव्यप्र-१
मंत्रालय, मुंबई: ४०००३२.
दि. १४ नोव्हेंबर, २०२२
वाचा : १) शासन निर्णय क्र. आव्यप्र-२०१९/प्र.क्र.१९५/आव्यप्र-१, दि २६ जून, २०१९ ( २) शासन निर्णय क्र. आ पप्र-२०२१/प्र.क्र.१७६/आव्यप्र-१, दि १० नोव्हेंबर २०२१ ३) व्यय अग्रक्रम समितीच्या दिनांक १९ सप्टेंबर २०२२ रोजी झालेल्या बैठकीत देण्यात आलेली मान्यता.
प्रस्तावना:
जागतिक बँक सहाय्यित राष्ट्रीय चक्रीवादळ धोके निवारण प्रकल्पांतर्गत मौजे वाढीव, ता. पालघर जि.
पालघर येथील खार प्रतिबंधक बंधान्याच्या सक्षमीकरण करण्याचे काम करण्यात येणार होते. गृह मंत्रालय, भारत सरकार यांनी दि.१७/०६/२०१६ रोजी घेतलेल्या बैठकीत या प्रकल्पाचा आढावा घेण्यात आला. या बैठकीत या संदर्भातील निविदा कोणत्याही परिस्थितीत दि. ३०/०६/२०१९ पूर्वी प्रसिध्द करण्यात याव्यात या तारखेपर्यंत निविदा प्रसिध्द न झाल्यास त्यासाठी केंद्र शासनाकडून कोणताही निधी मिळणार नाही असे स्पष्ट करण्यात आले.
केंद्र शासनाने निविदा प्रसिध्दीसाठी घालून दिलेली दि. ३०/०६/२०१९ ची कालमर्यादा पाळण्यासाठी राज्य सुकाणू समितीच्या दि. २४/०६/२०१९ च्या बैठकीत दिलेल्या मान्यतेस अनुसरून वाढीव येथील खार प्रतिबंधक बंधाऱ्याच्या सक्षमीकरणासाठी सन २०१८-१९ च्या दरसूचीचा आधार घेवून दि. २९/०६/२०१९ च्या शासन निर्णयान्वये रु.१७६५९९३७४/- च्या खर्चास प्रशासकीय मान्यता देण्यात आली होती.
दरम्यानच्या काळात दरसूचीतील बदलामुळे वाढीव खारभूमी योजनेच्या किंमतीत वाढ झाल्याने त्याची अंदाजपत्रकीय किंमत मूळ प्रशासकीय मान्यतेच्या तुलनेत सुमारे ३४.६९% इतक्या रकमेने वाढल्याने व्यय अग्रक्रम समितीच्या दिनांक १९ सप्टेंबर २०२२ रोजी झालेल्या बैठकीत सुधारित प्रशासकीय मान्यता देण्याचा प्रस्ताव सादर
# Page 2
करण्यात आला होता. समितीने या बैठकीत या प्रस्तावास मान्यता दिल्याने संदर्भाधीन क्रमांक २ च्या शासन शासन निधी निर्णयान्वये कोकण आपत्ती सौम्यीकरण प्रकल्प राबविण्याबाबत शासनाने निर्णय घेतला असून त्यामधून उपलब्ध करुन प्रकल्प राबविण्याबाबत आदेश निर्गमित करण्याची बाब शासनाच्या विचाराधीन होती.
शासन निर्णय: मौजे वाढीव, ता. जि. पालघर येथील खार प्रतिबंधात्मक बंधाऱ्याचे सक्षमीकरण करण्यासाठी रु. २३,७८,६९,१७१/- (रु. तेवीस कोटी अठ्याहत्तर लक्ष एकोणसत्तर हजार एकशे एकाहत्तर) एवढ्या अंदाजपत्रकीय किंमतीस सुधारित प्रशासकीय मान्यता खालील अटींच्या अधीन राहून देण्यात येत आहे.
अ) योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपध्दती अनुसरणे, आवश्यतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांची व त्रुटींची पुर्तता करणे याची सर्वस्वी जबाबदारी विभागाची राहिल.
आ) सदर सुधारित प्रशासकीय मान्यता म्हणजे अहवालातील तांत्रिक बाबी निविदा विषयक क्षेत्रीय निर्णय किंवा अनियमितता यास मान्यता गृहीत धरली जाणार नाही. अशा प्रकरणाची तपासणी त्यावेळेच्या प्रचलित शासन नियमानुसार करण्याची जबाबदारी विभागाची राहिल.
याकामी होणारा खर्च कोकण आपत्ती सौम्यीकरण प्रकल्पांतर्गत राज्य शासनाकडून उपलब्ध करण्यात
येणाऱ्या रु.१२०० कोटीच्या राज्य शासनाच्या निधीमधून करण्यात यावा.
वाढीव ता. पालघर जि. पालघर येथिल खार प्रतिबंधक बंधाऱ्याचे सक्षमीकरण करण्याचे काम
दि. ३०/०६/२०२३ पर्यंत पूर्ण करण्यात येईल.
अधिक्षक अभियंता तथा प्रकल्प संचालक, खारभूमी विकास मंडळ, ठाणे यांनी या कामाचे संनियंत्रण करुन सुधारित काम दि. ३०/०६/२०२३ पर्यंत पूर्ण करण्याची दक्षता घ्यावी.
या कामी होणारा खर्च मागणी क्र. मागणी क्र. सी-६, २२४५, नैसर्गिक आपत्तीच्या निवारणासाठी सहाय्य, ०७, आपत्ती व्यवस्थापन, १०१ आपत्ती सौम्यीकरण, (९२) राज्य आपत्ती प्रतिसाद निधिच्या मानकाव्यतिरिक्त खर्च (९२) (०१) कोकण आपत्ती सौम्यीकरण प्रकल्प (कार्यक्रम) (२२४५-४१६१) -३१ सहाय्यक अनुदाने या लेखाशिर्षात सन २०२२-२३ या आर्थिक वर्षात प्राप्त तरतूदीतून भागविण्यात येईल.
# Page 3
सदर आदेश वित्त विभागाच्या सहमतीने त्या विभागाचा अनौपचारीक सदंर्भ क्र. १९७/२०२२/ व्यय-९, दि.
२४/०६/२०२२ आणि व्यय अग्रक्रम समितीच्या दि. १९ सप्टेंबर २०२२ रोजी झालेल्या बैठकीत दिलेल्या मान्यतेस
अनुसरून निर्गमित करण्यात येत आहेत.