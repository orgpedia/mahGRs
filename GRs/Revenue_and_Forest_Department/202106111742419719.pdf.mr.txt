# Page 1
पांढरकवडा वनविभागातील राळेगाव भागातील टी- १ वाघिण ठार केल्याप्रकरणी विशेष चौकशी समिती स्थापन करणे.
महाराष्ट्र शासन
महसुल व वन विभाग
शासन निर्णय क्रमांक : डब्ल्यूएलपी-०८१८/प्र.क्र.२९०/फ-१
मंत्रालय, मुंबई- ४०० ०३२
दिनांक:- ११ जून, २०२१
प्रस्तावना : यवतमाळ जिल्हयातील पांढरकवडा वनविभागातील राळेगाव भागातील टी–१ वाघिण ठार केल्याप्रकरणी विधी व न्याय विभाग, मंत्रालय, मुंबई यांनी दिलेल्या अभिमतानुसार तसेच मा. उच्च न्यायालय, मुंबई, खंडपीठ नागपूर येथे दाखल क्रिमीनल जनहित याचिका क्र. १/२०१९ मध्ये दिनांक ०९.०२.२०२१ रोजी मा. न्यायालयाने पारित केलेल्या आदेशानुसार प्रकरणी दोषींविरुध्द जबाबदारी निश्चित करण्यासाठी विशेष चौकशी समिती स्थापन करण्याची बाब शासनाच्या विचाराधीन होती.
शासन निर्णय : यवतमाळ जिल्हयातील पांढरकवडा वनविभागातील राळेगाव भागातील टी-१ वाघिण ठार केल्याप्रकरणी दोषींविरुध्द जबाबदारी निश्चित करण्यासाठी गृह विभाग, विधी व न्याय विभाग, पशुसंवर्धन, दुग्धव्यवसाय विकास व मत्स्यव्यवसाय विभाग अशा विविध विभागातील तज्ज्ञ व्यक्तींना समाविष्ट करून खालीलप्रमाणे समिती स्थापन करण्यात येत आहे :
---------------------------------------------------------------------------------------------------------------------------
| अ.क्र. | नांव | पद | विभाग |
| १ | श्री. विकास गुप्ता, अपर प्रधान मुख्य वनसंरक्षक (प्रशासन दुय्यम संवर्ग), नागपूर | अध्यक्ष | वन विभाग |
|  | पोलीस उप अधीक्षक (मुख्यालय), यवतमाळ | सदस्य | गृह विभाग |
|  | संचालक, न्याय सहाय्यक वैज्ञानिक प्रयोगशाळा, नागपूर  |  यांनी नामनिर्देशित केलेले उप संचालक दर्जाचे अधिकारी | सदस्य | गृह विभाग |
| ४ | डॉ. तुषार बावणे, सहाय्यक आयुक्त (पशु संवर्धन), अकोला | सदस्य | पदुम विभाग |
| ५ | श्री. ज.प्र.पाटील, सहाय्यक विधी सल्लागार तथा अवर  |  सचिव, विधी व न्याय विभाग, मंत्रालय | सदस्य | विधी व न्याय विभाग |
| ६ | श्री. शतानीक भागवत, विभागीय वन अधिकारी, ताडोबा- अंधारी व्याघ्र प्रकल्प, चंद्रपूर | सदस्य सचिव | वन विभाग |
---------------------------------------------------------------------------------------------------------------------------
विशेष चौकशी समितीमधील सदस्यांना राष्ट्रीय व्याघ्र संवर्धन प्राधिकरण यांनी स्थापित केलेल्या समितीचा चौकशी अहवाल व शासन गठीत समितीचा अहवाल प्रधान मुख्य वनसंरक्षक (वन्यजीव), महाराष्ट्र राज्य, नागपूर यांचे मार्फत उपलब्ध करुन देण्यात येईल.
वरीलप्रमाणे गठित समितीची कार्यकक्षा खालीलप्रमाणे राहील -:
१. मा. उच्च न्यायालय, नागपूर यांनी क्रिमीनल जनहित याचिका क्र. १/२०१९ मध्ये दिनांक ०९.०२.२०२१ रोजी पारीत केलेल्या आदेशातील मुद्यांना अनुसरून समितीने चौकशी करणे.
# Page 2
शासन निर्णय क्रमांकः डब्ल्यूएलपी-०८१८/प्र.क्र.२९०/फ-१
२. सदर प्रकरणी सबंधित कायदा, नियम व मार्गदर्शक सूचनांचे पालन झाले आहे किंवा कसे याबाबत चौकशी करणे.
३. सदर प्रकरणी कायदा, नियम व मार्गदर्शक सूचनांचे उल्लंघन झाले असल्यास सबंधितांवर जबाबदारी निश्चित करणे.
सदर शासन निर्णय निर्गमित झाल्याच्या दिनांकापासून तीन महिन्याचे कालावधीत शासनास अहवाल सादर करणे आवश्यक राहील.