# Page 1
राज्यात विविध जिल्यांत खरीप २०२५ या
कालावधीत अतिवृष्ट्टी व पूर यामुळे बाधित
झालेल्या शेतकऱ्यांना येत्या रब्बी
हंगामाकरीता बियाणे व इतर अनुषंगिक
बाबींकरीता विशेष मदत देण्याबाबत
महाराष्ट्र शासन
महसूल व वन विभाग
शासन निर्णय क्रमांक- सीएलएस २०२५/प्र.क्र. ३९८ (भाग-३) /म-३
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- ०४ नोव्हेंबर, २०२५
वाचा :-
१)शासन निर्णय, महसूल व वन विभाग, क्र. संकीर्ण.क्र.६७/म-११,दि.२४.०१.२०२३.
२)शासन निर्णय, महसूल व वन विभाग क्र.सीएलएस-२०२२/प्र.क्र.३४९/म-३,दि.२७.०३.२०२३
३)शासन निर्णय, महसूल व वन विभाग क्र.सीएलएस-२०२५/प्र.क्र.२०/म-३,दि.३०.०५.२०२५
४)शासन निर्णय, महसूल व वन विभाग क्र.सीएलएस-२०२५/प्र.क्र.३६५/म-३,दि.१०.१०.२०२५
५)शासन निर्णय, वित्त विभाग क्र.मंमंबै-२०२५/प्र.क्र.०१/अर्थ-६,दि.२८.१०.२०२५
६)विभागीय आयुक्त, छत्रपती संभाजीनगर यांचे पत्र क्र. जा.क्र.२०२५/मशाका/नैआ/कावि-१८३०,
दि. ०३.११.२०२५
७)विभागीय आयुक्त, पुणे पत्र क्र. मह-३/नै. आ./कावि ३९९/२०२५, दि. ०३.११.२०२५
प्रस्तावना:-
राज्यातील बहुतांशी जिल्यांमध्ये जून ते सप्टेंबर २०२५ या कालावधीत मोठ्या प्रमाणात
अतिवृष्ट्टी व पुरामुळे आपत्ती उद्भवलेली आहे. यामुळे शेतकऱ्यांचे शेतीपिक नुकसान, शेतजमीन
खरडून जाणे, विहिरीचे नुकसान, मनुष्ट्य व पशुहानी, घर पडझड, घरातील वस्तू/साहित्य नुकसान,
वैयक्तिक तसेच सार्वजनिक मालमत्तेचे मोठ्या प्रमाणात नुकसान झालेले आहे. त्यानुषंगाने ज्या
शेतकऱ्यांना अतिवृष्ट्टी/पूर इत्यादींमुळे राष्ट्रीय नैसर्गिक आपत्ती प्राधिकरणाच्या नियमानुसार नुकसान
भरपाई देय ठरते, अशा शेतकऱ्यांना येत्या रब्बी हंगामामध्ये बियाणे व इतर अनुषंगिक बाबींकरिता
विशेष मदत पॅकेज (Relief Package) अंतर्गत, प्रति हेक्टरी रु. १०,०००/- (अक्षरी दहा हजार रुपये)
प्रमाणे (३ हेक्टरच्या मर्यादेत) अतिरिक्त मदत/अर्थसहाय्य देण्याबाबतचा संदर्भाधीन शासन निर्णय
दिनांक १०.१०.२०२५ अन्वये निर्णय घेण्यात आला आहे.
# Page 2
२. तद्नुषंगाने विभागीय आयुक्त, छत्रपती संभाजीनगर व पुणे यांनी संदर्भ क्र. ६ व ७ येथील
पत्रान्वये माहे जून २०२५ ते सप्टेंबर, २०२५ मध्ये अतिवृष्ट्टी व पूर यामुळे झालेल्या बाधित शेतकऱ्यांना
मदत म्हणून येत्या रब्बी हंगामाकरीता बियाणे व इतर अनुषंगिक बाबींकरीता प्रति हेक्टरी रू.
१०,०००/- प्रमाणे (३ हेक्टर मर्यादेत विशेष मदत ) अतिरिक्त मदतीबाबत निधी मागणीचे प्रस्ताव सादर
केले आहेत. त्यानुषंगाने खालीलप्रमाणे निर्णय घेण्यात आलेला आहे.
शासन निर्णय :-
जून २०२५ ते सप्टेंबर, २०२५ या कालावधीत राज्यात विविध जिल्यांत “अतिवृष्ट्टी व पूर”
यामुळे झालेल्या बाधित शेतकऱ्यांना मदत म्हणून येत्या रब्बी हंगामाकरीता बियाणे व इतर अनुषंगिक
बाबींकरीता प्रति हेक्टरी रू. १०,०००/- प्रमाणे (३ हेक्टर मर्यादेत विशेष मदत ) अतिरिक्त मदत
देण्याकरिता संदर्भाधीन दि.१०/१०/२०२५ शासन निर्णयान्वये निश्चित केलेल्या दरानुसार एकूण
(रूपये तीन हजार चारशे नव्याणव कोटी चौऱ्याऐंशी लक्ष अकरा हजार फक्त) इतका निधी वितरीत
करण्यास शासनाची मंजूरी देण्यात येत आहे.
२. या शासन निर्णयासोबत जोडलेल्या प्रपत्रात दर्शविल्याप्रमाणे उपलब्ध तरतुदीमधून अथवा
आवश्यकतेनुसार पुर्नविनियोजनाव्दारे तरतुद उपलब्ध करुन घेऊन अथवा वित्त विभागाने,
दिनांक २८.१०.२०२५ रोजीच्या शासन निर्णयान्वये उपलब्ध करून दिलेल्या उणे (-) प्राधिकरणाच्या
सुविधेअंतर्गत निधी उपलब्धतेबाबत संबंधितांनी कार्यवाही करावी.
३. संदर्भाधीन अनुक्रमांक १ येथे नमूद दि.२४.०१.२०२३ अन्वये सूचित केल्यानुसार DBT
पोर्टलव्दारे लाभार्थ्यांना थेट त्यांच्या बँक खात्यात निधी वितरीत करण्यात यावा. सोबतच्या
प्रपत्रामधील सर्व लाभार्थ्यांची माहिती विहित नमुन्यात काळजीपूर्वक तयार करुन संबंधित
अधिकाऱ्यांनी ती संगणकीय प्रणालीवर भरुन मान्यतेबाबत नियमानुसार कार्यवाही करावी. तथापि,
अ) चालू हंगामामध्ये यापूर्वी सर्व विभागांना शेतीपिकांच्या नुकसानीकरिता वितरीत
करण्यात आलेल्या मदतीच्या निधीमध्ये या प्रस्तांवातर्गत मागणी करण्यात आलेल्या निधीचा
समावेश नाही याची दक्षता घ्यावी.
ब) कोणत्याही लाभार्थ्यांना मदत देतांना व्दिरुक्ती होणार नाही याची तहसिल व
जिल्हाधिकारी कार्यालयाने तसेच सर्व संबंधितांनी कटाक्षाने काळजी घ्यावी.
# Page 3
४. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे
काटेकोरपणे पालन करण्यात यावे. ज्या प्रयोजनासाठी निधी मंजूर करण्यात आला आहे त्याच
प्रयोजनासाठी सदर निधी खर्च करण्यात यावा. ही मदत देताना नैसर्गिक आपत्तीकरिता विहित
केलेल्या अटी व शर्तीची पूर्तता होत असल्याची खात्री सर्व संबंधितांनी करावी.
५. लाभार्थ्यांना मदत वाटपाची कार्यवाही पूर्ण झाल्यानंतर लाभार्थ्यांची यादी व मदतीचा तपशील
जिल्यांच्या संकेतस्थळावर प्रसिध्द करण्यात यावा. या आदेशाव्दारे तसेच यापूर्वी वेळोवेळी निर्गमित
केलेल्या आदेशाव्दारे नैसर्गिक आपत्तीमध्ये शेतकऱ्यांना दिलेला मदतीचा निधी बँकांनी कर्ज खात्यात
अथवा अन्यथा वसुलीसाठी वळती करु नये याकरिता जिल्हाधिकारी यांनी सर्व बँकांना आवश्यक त्या
सूचना निर्गमित कराव्यात. या सर्व सूचनांची अंमलबजावणी करण्याची जबाबदारी संबंधित
जिल्हाधिकारी यांची राहील.
६. सदर निधीतून करण्यात येत असलेल्या खर्चाचे लेखे संबंधित निधी आहरित करण्यात येणाऱ्या
व खर्ची पडणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार
कार्यालये व महालेखापाल कार्यालयाशी त्रैमासिक ताळमेळ घेण्यात यावा व उपलब्ध करून दिलेला
उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून
घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
७. वरील प्रयोजनासाठी, संदर्भ क्र.४, दिनांक १०.१०.२०२५ च्या शासन निर्णयान्वये निधीच्या
निकषानुसार व दरानुसार, सदर नुकसानीचा खर्च मागणी क्र.सी-६; मुख्य लेखाशिर्ष २२४५ (९३)
इतर (९३) (०१) शेतीची खते, बी-बियाणे इत्यादींच्या खरेदीसाठी शेतकऱ्यांना सहाय्य (अनिवार्य)
३१ सहाय्यक अनुदाने (वेतनेत्तर) (२२४५ ०२८२) या लेखाशीर्षाखाली सोबतच्या विवरणपत्राप्रमाणे
आर्थिक वर्ष २०२५-२६ मधून भागविण्यात यावा.
८. या बाबतची देयके अधिदान व लेखा कार्यालय मुंबई यांना सादर करण्याकरिता शासन निर्णय
क्रमांक ओएफएम दि.१०/०७/प्र.क्र.२०२/ई/२००७ ला अनुदान लेखाधिकारी, आपत्ती व्यवस्थापन
यांना आहरण व सवितरण अधिकारी तसेच वितीय सल्लागार व सहसचिव यांना नियंत्रण अधिकारी
म्हणून प्राधिकृत करण्यात आले आहे. त्यांनी उपरोक्त परिच्छेद २ मध्ये नमुद प्रमाणे कार्यवाही करावी.
९. सदरचा शासन निर्णय संदर्भ क्र.५ वित्त विभाग शासन निर्णय क्र.मं.मं.वै-२०२५/प्र.क्र.०१/अर्ज-
०६ दि.२८.१०.२०२५ ला अनुसरुन निर्गमीत करण्यात येत आहे.
# Page 4
१०. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5