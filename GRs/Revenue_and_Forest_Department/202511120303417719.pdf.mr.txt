# Page 1
उप जिल्हाधिकारी संवर्गातील
अधिकाऱ्यांना बदलीने पदस्थापना
देणेबाबत.
महाराष्ट्र शासन
महसूल व वन विभाग
शासन आदेश क्र. .पदोन्नती-१०२५/प्र.क्र. २४६/११०/आस्था-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ११ नोव्हेंबर, २०२५
संदर्भ:- १. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय
कर्तव्ये पार पाडताना होणाऱ्या विलंबास प्रतिबंध अधिनियम, २००५
२. सामान्य प्रशासन विभाग अधिसूचना क्र.एसआरव्ही-२०२१ प्र.क्र.४९/कार्या-
१२, दि.१४.०७.२०२१
३. महसूल व वन विभाग, शासन आदेश टिआरएफ-०९२५/प्र.क्र. २४१/१३/
आस्था-२ (ई-१३७००४३)
४. मा. राज्य निवडणूक आयोगाचे क्र. रानिआ-२०२५/नप-२०२५/
आचारसंहिता/ सं.क्र.६८४/का-६, दि.११.११.२०२५.
शासन आदेश :-
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना
होणाऱ्या विलंबास प्रतिबंध अधिनियम, २००५ च्या कलम ४(४) व ४(५) मधील तरतुदींनुसार उप
जिल्हाधिकारी संवर्गातील खालील अधिका-यांची प्रशासकीय कारणास्तव त्यांच्या नावासमोर स्तंभ
क्र. ४ मध्ये दर्शविण्यात आलेल्या पदावर सक्षम प्राधिकाऱ्यांच्या मान्यतेने सार्वजनिक सेवेच्या हितार्थ
व प्रशासकीय सोयीच्या दृष्ट्टीने पदस्थापना देण्यात येत आहे.
------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव | सध्याचे पद | बदलीनंतरची पदस्थापना |
| १. | २. | ३. | ४. |
| १. | श्री. उदय किसवे | निवासी उप जिल्हाधिकारी, धाराशिव | उप जिल्हाधिकारी, महाराष्ट्र राज्य रस्ते विकास महामंडळ मर्यादित, मुंबई (संदर्भाधिन क्र.३ च्या आदेशात अंशत: बदल करून) |
------------------------------------------------------------------------------------------------------------------------------------------------------------------------
सदरचे आदेश हे सक्षम प्राधिकारी यांच्या मान्यतेने तसेच मा. राज्य निवडणूक आयोगाचे
उपरोक्त संदर्भ क्र. ४ येथील पत्रान्वये दिलेल्या मान्यतेस अनुसरून निर्गमीत करण्यात येत आहेत.
२. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन,
बडतर्फी व सेवेतून काढून टाकणे यांच्या काळांतील प्रदाने) नियम, १९८१ च्या नियम १५ अन्वये विहित
केलेल्या उक्त तरतूदींनुसार, पदग्रहण अवधी समाप्त होण्यापूर्वी बदलीच्या ठिकाणी रुजू झाले
# Page 2
नसल्याचे निदर्शनास आल्यास, त्यांचेविरुद्ध लोकप्रतिनिधीत्व अधिनियम, १९५० व महाराष्ट्र नागरी
सेवा (वर्तणूक) नियम, १९७९ मधील तरतूदींनुसार शिस्तभंगविषयक कारवाई करण्यात येईल, याची
संबंधितांनी नोंद घ्यावी.
३. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून
काढून टाकणे यांच्या काळांतील प्रदाने) नियम, १९८१ मधील नियमांनुसार दिलेल्या विहित
कालावधीत संबंधित अधिकारी यांनी पदस्थापनेच्या ठिकाणी रुजू होण्याची दक्षता घ्यावी. अन्यथा या
पदस्थापनेच्या पदावर रुजू न झाल्यास, त्यांचा अनुपस्थितीचा कालावधी हा “अकार्यदिन” (dies
non) म्हणून गणला जाईल, याची संबंधितांनी नोंद घ्यावी.
४. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर
करू नये. तसेच, महाराष्ट्र नागरी सेवा (रजा) नियम, १९८१ मधील नियम-३० (सी) नुसार मूळ
कार्यालयाने बदली झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज
प्राप्त झाल्यास ते संबंधित अधिकाऱ्यांना मूळ पत्तयावर नोंदणी पोच देय डाकेने परत करावेत.
५. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही
प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक)
नियम, १९७९ मधील नियम २३ चे उल्लघंन करणारी असल्यामुळे, ती गैरवर्तणूक समजून त्यांचे विरुध्द
शिस्तभंग विषयक कारवाई करण्यात येईल, याची संबंधितांनी नोंद घ्यावी.
६. उपरोक्त अधिकाऱ्यांविरूद्ध भविष्ट्यात कोणत्याही प्रकारचा फौजदारी अथवा इतर गुन्हा
दाखल झाल्यास त्याबाबतचा सविस्तर अहवाल संबंधित विभागीय आयुक्त यांच्यामार्फत तात्काळ
शासनास सादर करण्यात यावा.
७. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर
# Page 3