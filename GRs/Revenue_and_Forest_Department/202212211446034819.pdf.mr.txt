# Page 1
भूमि अभिलेख विभागातील गट-क संवर्गातील प्रादेशिक स्तरावरील पदे भरण्यासाठी प्रादेशिक निवड समिती स्थापन करणेबाबत...
महाराष्ट्र शासन
महसूल व वन विभाग
शासन निर्णय, क्रमांक : राभूअ-२०१९/प्र.क्र.५५/ई-६.
हुतात्मा राजगुरू चौक, मादाम कामा मार्ग,
मंत्रालय, मुंबई ४०००३२.
दिनांक : २१ डिसेंबर, २०२२.
वाचा: १) महसूल व वन विभाग, शासन आदेश समक्रमांक दिनांक २५ ऑक्टोबर, २०२१.
२) सामान्य प्रशासन विभाग, शासन परिपत्रक क्रमांक प्रानिमं १२१६/(प्र.क्र.६५/१६)/१३-अ, दिनांक १३ जून, २०१८.
३) सामान्य प्रशासन विभाग, शासन निर्णय क्रमांक प्रानिमं १२२२/प्र.क्र.५४/का.१३-अ, दिनांक ४ मे, २०२२.
४) जमाबंदी आयुक्त आणि संचालक, भूमि अभिलेख (महाराष्ट्र राज्य), पुणे यांचे पत्र क्रमांक: जआपु-१४०३३/१५/२०२२-EST-४, दिनांक १४ डिसेंबर, २०२२.
प्रस्तावना: उपरोक्त संदर्भ क्र.१ च्या शासन आदेशान्वये भूमि अभिलेख विभागातील प्रादेशिक स्तरावरील गट-क संवर्गातील पदे भरण्यासाठी जमाबंदी आयुक्त आणि संचालक, भूमी अभिलेख, पुणे यांच्या अध्यक्षतेखाली निवड समिती गठीत करण्यात आली आहे. आता सामान्य प्रशासन विभाग, शासन निर्णय, दिनांक ०४.०५.२०२२ नुसार दिनांक १३.०६.२०१८ रोजीचा शासन निर्णय अधिक्रमित करण्यात येवून भूतपुर्व दुय्यम सेवा निवड मंडळाच्या कक्षेतील गट-ब (अराजपत्रित), गट-क व गट-ड संवर्गातील नामनिर्देशनाच्या कोट्यातील पदे सरळसेवेने भरण्याबाबतच्या एकत्रित मार्गदर्शक सूचना निर्गमित करण्यात आलेल्या आहेत. सदर शासन निर्णयातील क्र. १ (ब) नुसार प्रादेशिक निवड समितीची रचना विहीत करण्यात आली आहे. त्यानुसार संदर्भ क्र.१ अन्वये जमाबंदी आयुक्त आणि संचालक, भूमि अभिलेख (म.रा.), पुणे यांच्या अध्यक्षतेखाली स्थापन करण्यात आलेली प्रादेशिक निवड समिती अधिक्रमित करून ज्या विभागातील पदे भरावयाची आहेत त्या विभागाचे उपसंचालक भूमि अभिलेख यांच्या अध्यक्षतेखाली प्रादेशिक निवड समिती स्थापन करण्यास जमाबंदी आयुक्त आणि संचालक, भूमी अभिलेख, पुणे यांनी संदर्भ क्र.४ येथील पत्रान्वये विनंती केलेली आहे. यास्तव, भूमि अभिलेख विभागातील प्रादेशिक स्तरावरील गट-क संवर्गातील पदे भरण्यासाठी प्रादेशिक स्तरावरील निवड समिती गठीत करण्याची बाब शासनाच्या विचाराधीन होती.
शासन निर्णयः
भूमि अभिलेख विभागातील गट-क संवर्गातील प्रादेशिक स्तरावरील पदे भरण्यासाठी संदर्भ क्र.१ अन्वये स्थापन करण्यात आलेली प्रादेशिक निवड समिती अधिक्रमित करण्यात येत
# Page 2
शासन निर्णय क्रमांकः राभूअ-२०१९/प्र.क्र.५५/ई-६
असून, ज्या विभागातील पदे भरावयाची आहेत त्या विभागाचे उपसंचालक भूमि अभिलेख यांच्या अध्यक्षतेखाली पुढीलप्रमाणे प्रादेशिक निवड समिती स्थापन करण्यात येत आहे :
----------------------------------------------------------------------------------------------------------------------------------
| १ | ज्या विभागातील पदे भरावयाची आहेत त्या विभागाचे उपसंचालक भूमि अभिलेख. | अध्यक्ष |
| २ | अ.जा./अ.ज./इ.मा.व. या मधून एक जिल्हा अधीक्षक भूमि अभिलेख दर्जाचा अधिकारी | सदस्य |
| ३ | अल्पसंख्यांकामधून एक गट-अ वर्गाचा प्रतिनिधी (गट अ मधील अल्पसंख्यांक अधिकारी उपलब्ध होत नसल्यास गट ब (राजपत्रीत) अधिकारी) | सदस्य |
| ४ | ज्या विभागातील पदे भरावयाची आहेत त्या विभागातील जिल्हा अधीक्षक भूमि अभिलेख संलग्न उपसंचालक भूमि अभिलेख | सदस्य सचिव |
----------------------------------------------------------------------------------------------------------------------------------
२. सर्वसाधारण किंवा उपरोक्त प्रवर्गापैकी कोणत्याही प्रवर्गामधील एक प्रतिनिधी महिला असणे अनिवार्य आहे. निवड समितीमध्ये वरील अटीची पूर्तता होत नसल्यास जमाबंदी आयुक्त आणि संचालक भूमि अभिलेख (म.राज्य), पुणे यांचे मान्यतेने अतिरिक्त सदस्याची निवड करण्यात येईल.