# Page 1
नायब तहसिलदार संवर्गातील
अधिकाऱ्यांच्या पदस्थापनेबाबत...
महाराष्ट्र शासन
महसूल व वन विभाग
शासन निर्णय क्र.: R&FD-१५०७०/२५/२०२५-MRF(DESKE९)
(E-१४१७९०१)
मादाम कामा मार्ग,हुतात्मा राजगुरू चौक,
मंत्रालय, मुंबई-४०० ०३२.
दिनांक:- २४ डिसेंबर, २०२५
वाचा :-
१) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना
होणाऱ्या विलंबास प्रतिबंध अधिनियम, २००५.
शासन आदेश:-
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना
होणाऱ्या विलंबास प्रतिबंध अधिनियम, २००५ च्या कलम ४(४) व ४(५) मधील तरतुदीनुसार, नायब
तहसिलदार संवर्गातील खाली नमूद केलेल्या अधिकाऱ्यांची प्रशासकीय कारणास्तव त्यांच्या नावासमोर
स्तंभ क्र. ३ मध्ये दर्शविण्यात आलेल्या पदावर सक्षम प्राधिकाऱ्यांच्या मान्यतेने सार्वजनिक सेवेच्या हितार्थ व
प्रशासकीय सोयीच्या दृष्ट्टीने पदस्थापना करण्यात येत आहे .
------------------------------------------------------------------------------------------------------------------------------------------------------
|  | अ.क्र. |  |  | नायब तहसिलदाराचे नाव व पदनाम |  |  | बदलीने करण्यात आलेली पदस्थापना |  |
| १ | २ | ३ |
| १ | श्री.एस.डी.शिंदे, नायब तहसिलदार (महसूल), तहसिल कार्यालय जळगांव जामोद, जि.बुलढाणा | नायब तहसिलदार (संगायो), तहसिल कार्यालय अकोला, जि.अकोला |
| २ | श्री.अनिल बबनराव ब्रम्हे, नायब तहसिलदार (नियमित), तहसिल कार्यालय मौदा, जि.नागपूर | नायब तहसिलदार (नियमित), तहसिल कार्यालय हिंगणा, जि.नागपूर |
| ३ | श्रीम.मंदा शिवणकर, नायब तहसिलदार (निवडणूक), तहसिल कार्यालय वडसा/देसाईगंज, जि.गडचिरोली | नायब तहसिलदार (संगायो), तहसिल कार्यालय मुलचेरा, जि.गडचिरोली. |
| ४ | श्री.माधव भिवसिंग राठोड, नायब तहसिलदार (नियमित), तहसिल कार्यालय मुलचेरा, जि.गडचिरोली | नायब तहसिलदार (निवडणूक), तहसिल कार्यालय सेलू, जि.वर्धा |
| ५ | श्री.संजय देशमुख, नायब तहसिलदार, तहसिल कार्यालय मोताळा, जि.बुलढाणा | नायब तहसिलदार (महसूल), तहसिल कार्यालय जळगांव जामोद, जि.बुलढाणा. |
------------------------------------------------------------------------------------------------------------------------------------------------------
२. सदर आदेश तात्काळ अंमलात येत असून, उपरोक्त नमूद अधिकाऱ्यांना बदलीने पदस्थापना
दर्शविण्यात आलेल्या पदावर तात्काळ रुजू होण्यासाठी ते धारण करत असलेल्या पदावरुन या आदेशान्वये
एकतर्फी कार्यमुक्त करण्यात येत आहे.
# Page 2
शासन निर्णय क्र.: R&FD-१५०७०/२५/२०२५-MRF(DESKE९)
३. संबंधित अधिकारी नवीन नियुक्तीच्या जागी कोणत्या दिनांकास हजर झाले याबाबत deske९- rfd@mah.gov.in या ई-मेलद्वारे/टपालाद्वारे संबंधित विभागीय आयुक्त कार्यालयाने शासनास त्वरित
कळवावे.
४. संबंधित अधिकारी हे महाराष्ट्र नागरी सेवा (पदग्रहण अवधी, स्वीयत्तेर सेवा आणि निलंबन, बडतर्फी
व सेवेतून काढून टाकणे यांच्या काळातील प्रदाने) नियम, १९८१ च्या नियम १५ अन्वये विहित केलेल्या उक्त
तरतुदीनुसार, पदग्रहण अवधी समाप्त होण्यापुर्वी बदलीच्या ठिकाणी रुजू झाले नसल्याचे निदर्शनास
आल्यास, त्यांचेविरुद्ध शिस्तभंगविषयक कारवाई करण्यात येईल, याची संबंधितांनी नोंद घ्यावी.
५. संबंधित अधिकाऱ्यांना शासनाच्या पूर्वपरवानगीशिवाय कोणत्याही कारणास्तव रजा मंजूर करु नये,
तसेच महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने सदर
अधिकाऱ्यांचे कोणत्याही प्रकारचे रजेचे अर्ज स्वीकारू नयेत. असे अर्ज प्राप्त झाल्यास ते सदर अधिकाऱ्यांच्या
मूळ पत्तयावर नोंदणी पोच देय डाकेने परत करावेत.
६. उपरोक्त आदेश सक्षम प्राधिकाऱ्यांच्या मान्यतेने निर्गमीत करण्यात येत असल्याने पदस्थापनेच्या
ठिकाणी परिविक्षाधीन तहसीलदार वा अन्य अधिकाऱ्यांना विभागीय आयुक्त यांच्या स्तरावरुन तात्पुरते
व्यवस्थेने पदस्थापना दिलेली असल्यास अशा अधिकाऱ्यांना विभागीय आयुक्त यांनी अन्य रिक्त पदावर
पदस्थापना द्यावी.
७. सदरहू बदली आदेशानुसार तात्काळ पदस्थापनेच्या पदावर रूजू न झाल्यास वा कोणत्याही प्रकारचा
दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९
मधील नियम २३ चे उल्लंघन करणारी असल्यामुळे, ही गैरवर्तणूक समजून त्यांचे विरूद्ध शिस्तभंगविषयक
कारवाई करण्यात येईल, याची सर्व संबंधितांनी नोंद घ्यावी.
८. सदर आदेश मा.राज्य निवडणूक आयोगाने दि.२४.१२.२०२५ रोजीच्या पत्रान्वये दिलेल्या मान्यतेस
अनुसरून निर्गमित करण्यात येत आहेत.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3