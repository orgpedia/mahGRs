# Page 1
श्री.प्रशांत पंढरीनाथ बिलोलीकर, जिल्हा अधीक्षक भूमि अभिलेख, धुळे यांना बदलीने जिल्हा अधीक्षक भूमि अभिलेख, हिंगोली, या पदावर पदस्थापना देण्याबाबत...
महाराष्ट्र शासन
महसूल व वन विभाग
शासन आदेश क्रमांक : आस्था-२०२३/प्र.क्र.९४/ई-६
मंत्रालय, मुंबई-४०० ०३२
दिनांक: ३१ ऑगस्ट, २०२३
संदर्भ:- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५.
२) सामान्य प्रशासन विभाग, शासन अधिसूचना क्र. एसआरव्ही-२०२१/प्र.क्र.४९/कार्या-१२, दिनांक १४.०७.२०२१.
३) जमाबंदी आयुक्त आणि संचालक, भूमि अभिलेख महाराष्ट्र राज्य, पुणे यांचे क्र.जआपु ११०१३/३/२०२२-EST-१, दिनांक ०१.०३.२०२३ रोजीचे पत्र.
शासन आदेश:
श्री.प्रशांत पंढरीनाथ बिलोलीकर हे भूमि अभिलेख विभागात जिल्हा अधीक्षक भूमि अभिलेख, धुळे या पदावर दिनांक १९.०७.२०१८ पासून कार्यरत आहेत. आता, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४(४) (दोन) मधील तरतुदींनुसार, सार्वजनिक सेवेच्या हितार्थ व प्रशासकीय कारणास्तव, श्री.बिलोलीकर, यांची बदली करण्यास प्राप्त झालेल्या शासन मान्यतेस अनुसरुन, खालील स्तंभ क्र.४ मध्ये दर्शविण्यात आलेल्या पदावर सक्षम प्राधिकाऱ्यांच्या मान्यतेने बदलीने पदस्थापना करण्यात येत आहे.
----------------------------------------------------------------------------------------------------------------------
| अ.क्र  |  | अधिकाऱ्याचे नांव | कार्यरत पदस्थापना | बदलीनंतरची पदस्थापना |
| (१) | (२) | (३) | (8) |
| १ | श्री.प्रशांत पंढरीनाथ बिलोलीकर | जिल्हा अधीक्षक भूमि अभिलेख, धुळे | जिल्हा अधीक्षक भूमि अभिलेख, हिंगोली या रिक्त पदावर |
----------------------------------------------------------------------------------------------------------------------
२. उपरोक्त अधिकाऱ्यांच्या बदलीमुळे रिक्त झालेल्या पदावर अन्य अधिकाऱ्यांच्या नियुक्तीचे आदेश स्वतंत्रपणे निर्गमित करण्यात येतील.
३. उपरोक्त नमूद अधिकाऱ्यास त्यांच्या सद्य पदावरुन कार्यमुक्त करणे व नवीन नियुक्तीच्या पदावर हजर करुन घेण्याबाबत जमाबंदी आयुक्त आणि संचालक, भूमि अभिलेख (म.रा.), पुणे यांनी आवश्यक ती पुढील कार्यवाही करावी.
४. संबंधीत अधिकारी हे नवीन नियुक्तीच्या जागी कोणत्या दिनांकास हजर झाले, याबाबत त्यांनी ई-मेलव्दारे/टपालाद्वारे शासनास त्वरीत कळवावे.
५. सदर बदल्यांचे आदेश निर्गमित केल्यानंतर, महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदान) नियम, १९८१ मधील
# Page 2
शासन आदेश क्रमांकः आस्था-२०२३/प्र.क्र.९४/ई-६
नियमानुसार दिलेल्या अवधीतच बदली झालेल्या अधिकारी यांनी बदलीच्या ठिकाणी रुजू होण्याची दक्षता घ्यावी. अन्यथा या पदग्रहण अवधीत बदलीच्या पदावर रुजू न झाल्यास, त्यांचा अनुपस्थितीचा कालावधी हा “अकार्यदिन” (dies-non) म्हणून गणला जाईल, याची संबंधितांनी नोंद घ्यावी.
६. संबंधीत अधिकाऱ्यास शासनाच्या पूर्वपरवानगी शिवाय कोणत्याही कारणास्तव रजा मंजूर करू नये. तसेच, महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने बदली झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधीत अधिकाऱ्यांना मूळ पत्त्यावर नोंदणी पोच देय डाकेने परत करावेत. मूळ कार्यालयाकडे बदली झालेल्या अधिकाऱ्यांचे रजेचे अर्ज पाठविल्यास सदर अर्जाची दखल घेण्यात येणार नाही.
७. सदरहू बदली आदेशांनुसार तात्काळ पदस्थापनेच्या पदावर रुजू न झाल्यास वा कोणत्याही प्रकारचा दबाव आणून बदली रद्द करण्याचा प्रयत्न झाल्यास ही कृती महाराष्ट्र नागरी सेवा (वर्तणूक) नियम १९७९, मधील नियम २३ चे उल्लघंन करणारी असल्यामुळे ती गैरवर्तणूक समजून त्यांच्याविरुद्ध शिस्तभंग विषयक कारवाई करण्यात येईल. याची संबंधीत अधिकाऱ्यानी नोंद घ्यावी.