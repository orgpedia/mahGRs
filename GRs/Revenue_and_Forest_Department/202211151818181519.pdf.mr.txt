# Page 1
राज्यातील सर्प दंशाच्या घटना, त्यावरील उपाययोजना, नुकसान भरपाई तसेच राज्यात सर्पविष तपासणी केंद्र स्थापित करण्याची पडताळणी करण्या संदर्भात अभ्यासगट स्थापन करणे.
महाराष्ट्र शासन
महसूल व वनविभाग
शासन निर्णय क्र. बैठक-१०२२/प्र.क्र.३४२/फ-१
मंत्रालय, मुंबई-४०००३२
दिनांक:- १५ नोव्हेंबर, २०२२
प्रस्तावना : राज्यातील सर्प दंशाच्या घटना व त्यावरील उपाययोजना, नुकसान भरपाई तसेच राज्यात सर्पविष तपासणी केंद्र स्थापित करण्याची पडताळणी करणे या मुद्यांवर अभ्यास करण्यासाठी अभ्यासगट स्थापन करण्याची बाब शासनाचे विचाराधिन होती. त्या अनुषंगाने शासन पुढील प्रमाणे निर्णय घेत आहे.
शासन निर्णय :
राज्यातील सर्प दंशाच्या घटना व त्यामुळे होणाऱ्या मृत्यूंच्या घटनांचे विश्लेषण करुन अभ्यास करणे, सर्प दंशाच्या घटनांवरील उपाययोजना, सर्प दंशाच्या घटनेबाबत संबंधित व्यक्तीस नुकसान भरपाई आणि राज्यात सर्पविष तपासणी केंद्र स्थापित करण्याची पडताळणी करणे तसेच सर्प व सर्पविष गोळा करणे व हाताळणे संदर्भात खालीलप्रमाणे अभ्यासगट स्थापन करण्यात येत आहे:
१. श्री. क्लेमेंट बेन, अपर प्रधान मुख्य वन संरक्षक (वन्यजीव), पश्चिम, मुंबई : - अध्यक्ष २. श्रीमती. निशीगंधा नाईक, ICMR Emeritus Scientist, Khalsa College :- सदस्य ३. श्री. केदार भिडे, सर्प तज्ज्ञ :- सदस्य ४. श्री. मल्लिकार्जुन, वनसंरक्षक व संचालक, संजय गांधी राष्ट्रीय उद्यान, :- सदस्य सचिव बोरीवली.
२. सदर अभ्यासगटाची कार्यकक्षा पुढीलप्रमाणे राहील: i) राज्यातील सर्प दंशाच्या घटना व त्यामुळे होणाऱ्या मृत्यूच्या घटनांचे विश्लेषण करुन अभ्यास करणे.
राज्यामध्ये Anti Snake Venom Serum (ASVS) च्या आवश्यकतेबाबत अभ्यास करणे व त्याची उपलब्धता सुनिश्चित करण्याकरिता सूचना करणे.
iii) राज्यामध्ये सर्पविष तपासणी केंद्र तसेच सर्पविष Repository / Bank स्थापित करण्याची पडताळणी करणे.
३. उपरोक्त तरतुदी शासन निर्णय निर्गमित झाल्याच्या दिनांका पासून लागू करण्यात येत आहेत.
४. सदर अभ्यासगट त्यांचा अहवाल ९० दिवसाचे आत प्रधान मुख्य वनसंरक्षक (वन्यजीव), महाराष्ट्र राज्य, नागपूर यांचेकडे सादर करेल. सदर अभ्यासगटाचा अहवाल प्रधान मुख्य वन संरक्षक (वन्यजीव), महाराष्ट्र राज्य, नागपूर हे त्यांचे अभिप्रायासह शासनास सादर करतील.
# Page 2
शासन निर्णय क्रमांक: बैठक-१०२२/प्र.क्र.३४२/फ-१