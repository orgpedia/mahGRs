# Page 1
मौजे शेणवाई ( डोंगरी), ता. रोहा, जि.
रायगड येथे डोंगराच्या खचलेल्या ठिकाणी संरक्षक भिंत बांधण्याकरीता निधी मंजूर करणेबाबत.
महाराष्ट्र शासन
महसूल व वन विभाग (मदत व पुनर्वसन,आ.व्य.प्र.)
शासन निर्णय क्रमांक: आव्यप्र २०२०/प्र.क्र.२६/आव्यप्र-२,
१४ वा मजला, नवीन प्रशासन भवन,
मादाम कामा रोड, हुतात्मा राजगुरु चौक,
मंत्रालय, मुंबई-४०००३२,
दिनांक : २३ जून, २०२२.
वाचा : जिल्हाधिकारी,रायगड यांचे पत्र क्र. :- साशा/कार्या-१/ब-५/जिआव्य/डोंगरी शेणवाई / २०२२, दि.०५.०५.२०२२.
प्रस्तावना : जिल्हाधिकारी, रायगड यांच्या वर नमूद दि.०५.०५.२०२२ च्या पत्राद्वारे प्राप्त प्रस्तावाच्या अनुषंगाने मौजे शेणवाई ( डोंगरी), ता. रोहा, जि. रायगड येथे येथे सन २०१९ मध्ये झालेल्या अतिवृष्टीमुळे डोंगरभाग कोसळल्याने डोंगरावरील ३० घरांना व शेणवाई गावामधील १० घरांना धोका निर्माण झाल्याने ग्रामस्थांच्या सुरक्षिततेच्या दृष्टीने मौजे शेणवाई (डोंगरी), ता. रोहा, जि. रायगड येथील डोंगराच्या खचलेल्या ठिकाणी संरक्षक भिंत बांधण्याच्या प्रस्तावास मान्यता देणची बाब शासनाच्या विचाराधीन होती.
शासन निर्णय : जिल्हाधिकारी, रायगड यांनी प्रस्तावित केल्यानुसार मौजे शेणवाई (डोंगरी), ता. रोहा, जि.
रायगड येथे सन २०१९ मध्ये झालेल्या अतिवृष्टीमुळे डोंगरभाग कोसळल्याने डोंगरावरील ३० घरांना व शेणवाई गावामधील १० घरांना धोका निर्माण झाल्याने ग्रामस्थांच्या सुरक्षिततेच्या दृष्टीने मौजे शेणवाई ( डोंगरी), ता. रोहा, जि. रायगड येथील डोंगराच्या खचलेल्या ठिकाणी संरक्षक भिंत बांधण्याकरीता प्रशासकीय मान्यता व सदर कामासाठी रु.१,३८,४८,३९१/- (रुपये एक कोटी अडतीस लाख अठ्ठेचाळीस हजार तीनशे एक्याण्णव फक्त) निधी मंजूरीसाठी प्रस्ताव शासनास सादर केला आहे. जिल्हाधिकारी, रायगड यांनी प्रस्तावित केल्यानुसार मौजे शेणवाई (डोंगरी), ता. रोहा, जि. रायगड येथे डोंगर खचलेल्या ठिकाणी संरक्षक भिंत बांधण्यासाठीच्या अंदाजपत्रकास या शासन निर्णयाद्वारे प्रशासकीय मान्यता देण्यात येत आहे. तसेच सदर कामासाठी रु. १,३८,४८,३९१/- (रुपये एक कोटी अडतीस लाख अठ्ठेचाळीस हजार तीनशे एक्याण्णव फक्त) इतका निधी शासन निर्णयाद्वारे मंजूर करण्यात येत आहे.
२. वरील कामासाठी जिल्हाधिकारी, रायगड यांना प्राधिकृत करण्यात येत आहे.
३. उपरोक्त नमूद संरक्षक भिंतीच्या कामाकरीता होणारा खर्च हा “२२४५ - नैसर्गिक आपत्तीच्या निवारणासाठी सहाय्य (९१) राज्य आपत्ती प्रतिसाद निधीच्या मानकानुसार खर्च (९१) (०६) नैसर्गिक आपत्तीमुळे अनुज्ञेय विभागातील आपत्तीग्रस्त पायाभूत सुविधांचा तातडीच्या स्वरुपाच्या दुरुस्ती/पुर्नस्थापनेसाठी खर्च (अनिवार्य) लेखाशिर्ष २२४५ २४६१" या लेखाशिर्षाखाली खर्ची टाकण्यात यावा.
४. हा निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे याची जिल्हाधिकारी, रायगड यांनी खातरजमा करावी. निधी ज्या प्रयोजनासाठी वितरीत करण्यात आला आहे त्याबाबतची माहिती जिल्हाधिकारी, रायगड यांनी या विभागाकडे मासिक
# Page 2
शासन निर्णय क्रमांकः आव्यप्र २०२०/प्र.क्र.२६/आव्यप्र-२,
खर्चाचा अहवालासोबत सादर करावी. निधीच्या वाटपाचे लेखे, अभिलेखे/ नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अद्यावत ठेवण्यात याव्यात. त्याचप्रमाणे होणाऱ्या प्रत्यक्ष खर्चाचे पत्र पुढील महिन्याच्या १० तारखेपर्यंत जिल्हाधिकारी, रायगड यांनी एकत्रितपणे महसुल व वन विभागास ( कार्यासन म-११ ) न चुकता सादर करावे.
झालेल्या खर्चाची महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे प्रमाणपत्र या विभागाकडे तात्काळ सादर करावे. तसेच कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही याची दक्षता घ्यावी व हा खर्च तात्काळ करण्यात यावा.
वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यार्पित करण्यात यावी.
५. नियंत्रक अधिकाऱ्यांनी अनुदान वाटपाची एक प्रत प्रधान सचिव ( मदत व पुनर्वसन ) यांना न चुकता सादर करावी. आहरण व संवितरण अधिकाऱ्यांनी कोषागार / उपकोषागार यांच्याकडे पाठविण्यात येणाऱ्या बिलांसोबत जोडल्या जाणाऱ्या संगणक चिठ्ठीमध्ये गौण / उपशिर्षाच्या “संगणक यंत्र” संकेतांकाचा न चुकता उल्लेख करावा, असे आदेश कृपया संबंधित अधिकाऱ्यांना नियंत्रण अधिकाऱ्यांनी द्यावेत. तसेच कोषागारातून / उपकोषागारातून आहरित केलेल्या रकमेचा अहवाल शासनास सादर करावा.
६. सदर शासन निर्णय वित्त विभागाच्या अनौ. संदर्भ क्र.१७५/२०२२/व्यय-९, दिनांक २६.०५.२०२२ अन्वये दिलेल्या सहमतीने निर्गमित करण्यात येत आहे.