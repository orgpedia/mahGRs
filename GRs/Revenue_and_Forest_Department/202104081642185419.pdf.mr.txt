# Page 1
जिल्हाधिकारी कार्यालयामार्फत देण्यात आलेल्या गौण खनिज परवान्यांस मुदतवाढ देण्याबाबत..
महाराष्ट्र शासन
महसूल व वन विभाग
शासन निर्णय क्रमांक: गौखनि१०/०९२०/प्र.क्र.१००/ख-१
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२
तारीख: ०८/०४/२०२१
वाचा : १) केंद्र शासनाच्या नगर विकास व गृहनिर्माण मंत्रालयामार्फत मार्गदर्शक सुचना अधिसूचना क्र. O-१७०२४/२३०/२०१८-Housing-UD/EFS-९०५ ६४०५, दि. १३ मे, २०२०.
२) नगर विकास विभागाचे परिपत्रक क्र. TPS-१८२०/CR-५९/२०२०/UD-१३/, दि. ४ जून २०२०.
प्रस्तावना: देशभर उद्भवलेल्या कोवीड -१९ या साथीच्या आजाराच्या परिस्थितीमुळे दि. २५ मार्च, २०२० पासून ताळेबंदी (Lockdown) जारी करण्यात आली आहे. त्यामुळे बांधकाम क्षेत्रावर अनिष्ट परिणाम झाला आहे. त्यामुळे बांधकाम क्षेत्राला साहित्यपुरवठा करणारी यंत्रणा ब-याच अंशी प्रभावित झाली आहे. तसेच श्रमीक कामगार मोठ्या प्रमाणावर स्वग्रामी परतल्यामुळे बांधकाम क्षेत्रातील कामे अपूर्ण राहिली व परिणामी मोठ्या प्रमाणावर बांधकाम प्रकल्पांवर अनिष्ट परिणाम झाला आहे. यास्तव गौण खनिज उत्खनन व वाहतूकीस देण्यात आलेल्या परवान्यांच्या अनुषंगाने पुढीलप्रमाणे निर्णय घेण्यात येत आहे: शासन निर्णय:
केंद्र शासनाच्या नगर विकास व गृहनिर्माण मंत्रालयामार्फत प्रसिध्द करण्यात आलेल्या संदर्भ क्र. १ येथील अधिसूचनेनूसार सद्यस्थितीत उद्भवलेल्या अप्रत्याशित व आपत्कालीन परिस्थितीमुळे निर्माण झालेली असंभवता विचारात घेऊन सर्व संबंधित प्राधिकरणांनी मंजूरी दिलेल्या परवानग्या, अनुज्ञप्त्या, नाहरकत प्रमाणपत्रे, बांधकाम प्रारंभ प्रमाणपत्रे, भोगवटा प्रमाणपत्रे, प्राधिकरणाकडे जमा करावयाचे शुल्क इ. ची वैधानिक मुदत आपोआप ६ महिन्यांनी वाढवण्याचा विचार करावा असे निर्देश दिले आहेत. केंद्र शासनाच्या सदरहू निदेशांच्या धर्तीवर राज्य शासनाच्या नगर विकास विभागामार्फत संदर्भ क्र. २ येथील परिपत्रकानुसार बांधकाम परवानगीसाठी आवश्यक असणा-या विविध परवाने, ना हरकत प्रमाणपत्र, चालान इत्यादीकरिता ९ महिन्यांची मुदत वाढवून देण्यात आली आहे.
# Page 2
शासन निर्णय क्रमांकः गौखनि१०/०९२०/प्र.क्र.१००/ख-१
२. केंद्र शासनाच्या उक्त मुद्दा क्र. १ येथील मार्गदर्शक सूचनांच्या आधारे जिल्हाधिकारी कार्यालय अथवा त्यांचे अधिनस्त कार्यालयामार्फत बांधकाम व्यावसायिकांना दिलेल्या गौण खनिज उत्खनन परवानासाठीची मुदतदेखील ६ महिन्यासाठी वाढविणे आवश्यक आहे.
त्यानूसार दिनांक २५ मार्च, २०२० नंतर मुदत संपणाऱ्या परवान्यासाठी उत्खनन व वाहतूक पूर्ण झाले नसल्यास यापुढे पुढील ६ महिन्यांच्या कालावधीसाठी मुदत वाढविण्यात येत आहे.
या वाढीव ६ महिन्यांच्या कालावधीतही उपरोक्त कारणास्तव अप्रत्याशित व आपत्कालीन परिस्थितीमुळे निर्माण झालेली असंभवता विचारात घेऊन, दिलेल्या परवान्याप्रमाणे बांधकाम व्यासायिक उत्खनन व वाहतूक पूर्ण न करु शकल्यास योग्य त्या कारणांची नोंद घेऊन, आणखी पुढील ३ महिने मुदतवाढ देण्याबाबत जिल्हाधिकारी यांनी कार्यवाही करावी.
# Page 3