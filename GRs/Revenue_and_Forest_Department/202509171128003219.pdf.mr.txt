# Page 1
जनहिताय सर्वदा महाराष्ट्र शासन
महसूल व वन विभाग
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२.
दूरध्वनी क्र.०२२-२२०४८२४७ Email ID :dokh.rfd@maharashtra.gov.in
---------------------------------------------------------------------------------
क्रमांक: गौखनि-३३/०२२२/प्र.क्र.०४/ख-१, दिनांक :- १७ सप्टेंबर,२०२५
प्रति,
जिल्हाधिकारी,
अहिल्यानगर
विषय :- गौण खनिज-अहिल्यानगर
सन २०२०-२१ करीता मौजे सोनारी-कोळगांवथडी, ता.कोपरगांव या
वाळूगटात पाणी असल्यामुळे वाळूगटाचा ताबा लिलावधारक यांना
देता न आल्यामुळे लिलावाची रक्कम परत मिळणेबाबत.
श्री.आण्णासाहेब रंगनाथ थोरात
संदर्भ :- १) आपले पत्र क्र.गौख/कार्या ४ब/४१८/२०२१, दि.१८/११/२०२१
२) विभागीय आयुक्त, नाशिक यांचे पत्र क्र.मशा-२/कार्या./ज-१/
गौ.ख. २०९४२/२०२२, जा.क्र.८९९६, दि.२८/६/२०२२
शासन ज्ञापन:
सन २०२०-२१ या वर्षाकरीता मौजे सोनारी-कोळगावथडी, ता.कोपरगांव, जि.अहिल्यानगर हा
संयुक्त वाळूगट ४०५५ ब्रास वाळू परिमाणाच्या साठ्याकरीता दि.१९/१/२०२१ रोजीच्या ई-लिलावाद्वारे
श्री.आण्णासाहेब रंगनाथ थोरात यांना रक्कम रूपये १,८६,२७,२५०/- इतक्या रक्कमेच्या सवोच्च
बोलीने मंजूर करण्यात आला होता. लिलावधारक यांनी वाळू लिलावाच्या रक्कम विहित वेळेत शासन
जमा केली होती.
०२. तथापि, सदर वाळूगटात पाणी असल्याने लिलावधारकास लिलाव झाल्यानंतर सुमारे ३ महिने
ताबा देणे शक्य झाले नाही, तद्नंतर दिनांक ०३.०२.२०२१ रोजी वाळू गट कोरडा झाला तथापि, दि.१०
जून ते ३० सप्टेंबर या पावसाळ्याच्या कालावधीमध्ये वाळू/रेती उत्खनन करण्यास प्रतिबंध असल्याने
वाळू उत्खनन व वाहतूकीस पुरेसा कालावधी मिळणार नसल्याने तसेच, सदर कालावधीत कोव्हीडच्या
साथीमुळे बाहेरून कामगार आणण्यास गावक-यांनी केलेला विरोध या सर्व कारणांमुळे लिलावधारकाने
वाळूस्थळाचा ताबा घेतलेला नाही.
०३. जिल्हा संनियत्रण समितीच्या दि.२८/०६/२०२१ रोजी झालेल्या बैठकीत समितीने सन २०२०-
२१ कालावधीत मौजे सोनारी-कोळगांवथडी, ता. कोपरगांव येथील वाळूगटास मुदतवाढ मिळणे किंवा
लिलावापोटी भरलेली रक्कम परत मिळणेबाबतचा प्रस्ताव शासनास सादर करणेबाबत शिफारस
केलेली आहे.तसेच,लिलावधारक यांनी मौजे सोनारी-कोळगावथडी या वाळूस्थळाचा ताबा न
घेण्याबाबत दिलेली कारणे संयुक्तीक असल्याचे दिसून येत असल्याने सदर वाळूगटाच्या लिलावाची
रक्कम परत करणेबाबत अथवा वाळूगटातून वाळू उत्खनन करण्यास मुदतवाढ देण्याबाबत
शासनस्तरावरुन निर्णय घेण्याची विनंती जिल्हाधिकारी, अहिल्यानगर यांनी केली आहे.
# Page 2
शासन ज्ञापन क्रमांकः गौखनि-३३/०२२२/प्र.क्र.०४/ख-१,
०४. सदर बाबी विचारात घेता मौजे सोनारी-कोळगांवथडी, ता. कोपरगांव वाळू लिलावगटाचा ताबा
लिलावधारक यांना दिला नसल्याने शासन निर्णय, दिनांक ३/९/२०१९ मधील तरतुदीनुसार
लिलावधारक श्री. अण्णासाहेब रंगनाथ थोरात यांनी लिलावापोटी भरलेली संपुर्ण रक्कम रुपये
१,८६,२७,२५०/- लिलावधारक यांना अदा करण्याचा शासनाने निर्णय घेतला आहे.
०५. लिलावधारक श्री.अण्णासाहेब रंगनाथ थोरात यांनी सन २०२०-२१ या वर्षाकरीता मौजे
सोनारी-कोळगावथडी, ता.कोपरगांव, जि.अहिल्यानगर या वाळू गटांच्या लिलावाची संपूर्ण रक्कम
प्रत्यक्षात शासनाकडे जमा केल्याची व यापूर्वी ही रक्कम अदा केलेली नाही, याची खातरजमा करुन
घेण्याच्या अटीवर लिलावधारक श्री.अण्णासाहेब रंगनाथ थोरात यांना १,८६,२७,२५०/- (रुपये एक
कोटी शहाऐंशी लाख सत्ताविस हजार दोनशे पन्नास) अदा करण्यास या ज्ञापनाद्वारे शासन मान्यता
देण्यात येत आहे.
०६. या बाबीवर होणारा खर्च सन २०२५-२६ या आर्थिक वर्षाकरीता "०८५३-अलोहयुक्त खाणी व
धातुशास्त्रीय उद्योग" १०२-खनिजाबाबत सवलत फी व स्वामित्वधन,९००, अलोहयुक्त खाणकाम व
धातुशास्त्रीय उद्योग-वजा परतावे (००) (०१) वजा परतावे (०८५३ ००८६) या लेखाशिर्षाखाली उपलब्ध
असलेल्या अंदाजपत्रकीय तरतुदीमधून खर्ची टाकून भागविण्यात यावा.
०७. सदर शासन ज्ञापन, वित्त विभागाच्या सहमतीने त्या विभागाच्या अनौपचारिक संदर्भ क्रमांक
८६/२०२३/व्यय-९, दि.०६/०३/२०२३ अन्वये दिलेल्या सहमतीनुसार निर्गमित करण्यात येत आहे.
सदर ज्ञापन महाराष्ट्र शासनाच्या www.maharashtra.gov.in या संकेतस्थळावर उपलब्ध