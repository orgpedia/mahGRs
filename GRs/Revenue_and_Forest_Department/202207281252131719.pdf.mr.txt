# Page 1
त्रिपक्षीय करारनामा करुन अवनत वनक्षेत्राचे पुनर्वनीकरण करण्यासाठी खाजगी व अशासकीय संस्थांचा सहभाग घेण्याबाबत औद्योगिक संस्था- मे. डायनामिक्स व्हॅकेशन रिसॉर्ट प्रा. लि., मुंबई.
अशासकीय संस्था - मे. हिरानंदानी फाऊंडेशन, मुंबई
महाराष्ट्र शासन
महसूल व वन विभाग
शासन आदेश क्रमांक: एफएलडी-२०२२/प्र.क्र.१४८/फ-१०
मंत्रालय, मुंबई - ४०० ०३२
दिनांक : २८/०७/२०२२
वाचा- अपर प्रधान मुख्य वनसंरक्षक तथा केंद्रस्थ अधिकारी यांचे पत्र क्र. कक्ष-१७/नोसेल/१७-४/ प्र.क्र.१५०/११२४/२०२१-२२, दि.२९.०९.२०२१
प्रस्तावना - अवनत वन क्षेत्राचे पुनर्वनीकरण करण्यासाठी खाजगी व अशासकीय संस्थांचा सहभाग घेण्याबाबत त्रिपक्षीय करारनामा करुन वनीकरण हाती घेण्याच्या धोरणास शासनाने दिनांक २३/०९/२०११ रोजीच्या शासन निर्णयान्वये मान्यता दिली आहे.
मे. डायनामिक्स व्हॅकेशन रिसॉर्ट प्रा. लि., मुंबई यांनी १०.६६२ हेक्टर अवनत वनक्षेत्रावर वनीकरण करण्याबाबतचा प्रस्ताव वन विभागाकडे सादर केला आहे. सदर प्रस्ताव अपर प्रधान मुख्य वनसंरक्षक व केंद्रस्थ अधिकारी, नागपूर तथा सदस्य सचिव, उच्चाधिकार समिती यांनी निर्णयार्थ उच्चाधिकार समितीपुढे चक्राकार पध्दतीने ठेवला होता. उच्चाधिकार समितीने विचार करून सदर प्रस्तावास मान्यता दिली आहे.
शासन आदेश उच्चाधिकार समितीच्या मान्यतेस अनसरून, शासन आता असे आदेश देत आहे की, यांनी सादर केलेल्या प्रस्तावास अनुसरुन अपर प्रधान मुख्य वनसंरक्षक तथा केंद्रस्थ अधिकारी, नागपूर यांनी दि.१७.०५.२०२२ रोजीच्या पत्रान्वये सादर केलेल्या प्रस्तावानुसार खाली नमूद केलेल्या अवनत वनक्षेत्र असलेल्या ठिकाणी मे. डायनामिक्स व्हॅकेशन रिसॉर्ट प्रा. लि., मुंबई ही औद्योगिक संस्था, मे.हिरानंदानी फाऊंडेशन, मुंबई ही अशासकीय संस्था व उपवनसंरक्षक, अलिबाग वन विभाग यांच्यामध्ये त्रिपक्षीय करार करुन एकूण १०.६६२ हेक्टर क्षेत्रावर वृक्ष लागवड करण्याचा प्रकल्प राबविण्यास शासनाची मान्यता देण्यात येत आहे.
-------------------------------------------------------------------------------------------------------------------------------------------------------
| गाव | तपशील | वैधानिक दर्जा | लागवडीसाठी प्रस्तावित क्षेत्र (हे.) | लागवडीसाठी प्रस्तावित रोपांची संख्या |
| मौ. नागाव व रेवदंडा, ता. अलिबाग, जि.रायगड | कंपार्टमेंट नं. २०५ (जुना सर्व्हे नं. ५३१ पार्ट) | राखीव वन | १०.६६२ | प्रति हेक्टर ६२५ रोपे याप्रमाणे ६,२५० रोपे |
-------------------------------------------------------------------------------------------------------------------------------------------------------
# Page 2
शासन आदेश क्रमांकः एफएलडी-२०२२/प्र.क्र.१४८/फ-१०
२. सदर प्रकल्पास दिलेली मान्यता खालील अटींच्या अधीन राहून देण्यात येत आहे.
a) वरील क्षेत्रात वृक्ष लागवड करणे, जलमृदसंधारण करणे, ७ वर्षापर्यंत त्यांचे संरक्षण व संवर्धन करण्याचे काम मे.डायनामिक्स व्हॅकेशन रिसॉर्ट प्रा.लि., मुंबई यांच्या अर्थसहाय्याने मे. हिरानंदानी फाऊंडेशन, मुंबई यांनी करावे.
b) प्रकल्पासाठी व त्याच्या व्यवस्थापनासाठी येणारा सर्व खर्च मे. डायनामिक्स व्हॅकेशन रिसॉर्ट प्रा. लि., मुंबई ही औद्योगिक संस्था करेल.
c) प्रकल्पांतर्गत करण्यात येणारी वृक्ष लागवड ही वन विभागाच्या अधिकाऱ्यांच्या पर्यवेक्षणाखाली करण्यात यावी.
d) प्रकल्पासाठी शासन पत्र क्र.एफएलडी-१०१२/प्र.क्र.२०३/फ-१०, दिनांक ८/१/२०१३ अन्वये विहित केलेल्या त्रिपक्षीय करारनाम्याच्या मसुद्याप्रमाणे मे. डायनामिक्स व्हॅकेशन रिसॉर्ट प्रा. लि., मुंबई ही औद्योगिक संस्था, मे. हिरानंदानी फाऊंडेशन, मुंबई ही अशासकीय संस्था व उपवनसंरक्षक, अलिबाग वन विभाग यांच्यामध्ये त्रिपक्षीय करारनामा करण्यात यावा. वन विभागाच्या वतीने त्रिपक्षीय करारनाम्यावर स्वाक्षरी करण्यासाठी उपवनसंरक्षक, अलिबाग यांना प्राधिकृत करण्यात येत आहे.
e) प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर किंवा त्यांनी प्राधिकृत केलेले वन विभागाचे कोणतेही अधिकारी यांना प्रकल्प स्थळी भेट देवून प्रकल्पाचे निरीक्षण करण्याचा व त्याबाबत सुधारणा/ सूचना करण्याचा अधिकार राहील.
↑) त्रिपक्षीय करारनाम्यातील कोणत्याही अटीचे मे.डायनामिक्स व्हॅकेशन रिसॉर्ट प्रा.लि., मुंबई अथवा मे.
हिरानंदानी फाऊंडेशन, मुंबई यांच्याकडून भंग झाल्यास त्रिपक्षीय करारनामा तात्काळ समाप्त करण्याचा अथवा इतर कोणतीही दंडात्मक कार्यवाही करण्याचा अधिकार प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना असेल.
g) प्रस्तावित जमिनीचा वन दर्जा कायम राहील. तेथे वृक्ष लागवड करताना, ती केल्यानंतरच्या ७ वर्षाच्या कालावधीत आणि भविष्यात कधीही या वनक्षेत्रावर मे. डायनामिक्स व्हॅकेशन रिसॉर्ट प्रा.लि., मुंबई या औद्योगिक संस्थेस व मे. हिरानंदानी फाऊंडेशन, मुंबई या अशासकीय संस्थेस कोणताही कायदेशीर व मालकी हक्क प्राप्त होणार नाही आणि त्याबद्दल त्यांना कोणत्याही न्यायालयात वा प्राधिकरणापुढे कोणताही दावा दाखल करता येणार नाही.
h) प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना आवश्यक वाटतील अशा इतर अटी.
# Page 3