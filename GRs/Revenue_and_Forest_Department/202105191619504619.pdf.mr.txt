# Page 1
तालुका निफाड, जिल्हा नाशिक येथे १६ तलाठी कार्यालय व निवासस्थान, ०६ मंडळ अधिकारी कार्यालय व निवासस्थान बांधकाम अंदाजपत्रकास प्रशासकीय मान्यता देण्याबाबत.
महाराष्ट्र शासन
महसूल व वन विभाग
शासन निर्णय क्रमांक :- बीएलडी-२०२१/प्र.क्र.६९/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २९ एप्रिल, २०२१.
संदर्भ:- १) विभागीय आयुक्त, नाशिक यांचे पत्र क्र. साशा-२/३८/२०२१ दि. २३.०२.२०२१
प्रस्तावना: संदर्भाधीन पत्रान्वये तालुका निफाड, जिल्हा नाशिक येथे १६ तलाठी कार्यालय व निवासस्थान, ०६ मंडळ अधिकारी कार्यालय व निवासस्थान बांधकाम अंदाजपत्रकास प्रशासकीय मान्यता देण्याबाबत प्रस्ताव शासनास सादर करण्यात आला आहे.
२. सदर कार्यकारी अभियंता, सार्वजनिक बांधकाम उपविभाग, नाशिक सन २०२०-२०२१ च्या जिल्हा दर सुचीवर आधारित रु.६९३.००/- (रु. सहा कोटी त्र्याण्णव लक्ष फक्त) किंमतीची स्वतंत्र अंदाजपत्रके तयार करुन सादर केली आहेत. व सदर अंदाजपत्रके जिल्हाधिकारी कार्यालय,अहमदनगर यांनी शासनास अग्रेषित केली आहेत.
शासन निर्णय:
तालुका निफाड, जिल्हा नाशिक येथे १६ तलाठी कार्यालय व निवासस्थान, ०६ मंडळ अधिकारी कार्यालय व निवासस्थान बांधकाम प्रस्तावास प्रशासकीय मान्यता मिळणेबाबत सोबतच्या “सहपत्र अ” मध्ये नमूद केल्यानुसार एकूण रु.६९३.००/- (रु. सहा कोटी त्र्याण्णव लक्ष फक्त)च्या खर्चास खालील अटींच्या अधीन राहून शासन प्रशासकीय मान्यता प्रदान करीत आहे:
अटी व शर्ती
१) सदर बांधकाम सुरु करण्यापुर्वी जिल्हाधिकारी, नाशिक यांनी जागेची मालकी हक्काबाबतची पूर्ण खात्री करणे बंधनकारक राहील.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक दरपत्रके मंजूर करुनच काम हाती घ्यावे.
३) काम सुरु करण्यापूर्वी वास्तू मांडणी नकाशा व तसेच विस्तृत नकाशास शासनाचे मुख्य वास्तुशास्त्रज्ञ यांचेकडून मंजूरी घेऊनच काम सुरु करावे.
४) फोफिर येथील कामाचे विषयांकीत अंदाजपत्रकावर उपभोक्ता विभागाच्या सक्षम अधिकाऱ्यांचे साक्षांकन घेण्यात यावे.
५) अर्थसंकल्पात तरतूद केल्याशिवाय सदर योजनेच्या बांधकामाविषयीच्या प्रक्रियेस सुरुवात करता येणार नाही.
६) सदर अंदाजपत्रक सन २०२०-२०२१ च्या जिल्हा दरसुचीवर आधारित आहे. अंदाजपत्रकत ५ टक्के पाणीपुरवठा व मलनिस्सारण, ५ टक्के अंतर्गत व ६ टक्के बाह्य विद्युतीकरण, ४ टक्के आकस्मिक
# Page 2
शासन निर्णय क्रमांकः बीएलडी-२०२१/प्र.क्र.६९/ई-८
खर्च तरतूदी योग्य करण्यात आल्या आहेत. तसेच खर्चाच्या दरवाढीसाठी १० टक्के व १५ टक्के सेवाकरासाठी (४०% बांधकामाच्या किंमतीवर) तरतुद धरुन अंदाजपत्रक सुधारीत करण्यात आले आहे. तसेच २ टक्के संगणकीकरणासाठी धरलेली तरतुद वगळण्यात आली आहे. सदरील काम जर अर्थसंकल्पाव्यतिरिक्त करावयाचे झाल्यास ४ टक्के सेंटेज चार्जेसची तरतूद मिळविण्यात यावी.
वरील कामाची प्राथमिकता जिल्हाधिकारी, नाशिक यांनी त्यांचे स्तरावर ठरवावी.
७) प्रत्यक्ष काम करताना पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्त्वांनुसार कार्यवाही करण्यात यावी.
३. सदर मान्यता शासन निर्णय, वित्त विभाग, क्रमांक - विअप्र-२०१३/प्र.क्र.-३०/१३/विनियम, भाग-२, दिनांक १७/०४/२०१५ मधील भाग- पहिला, उपविभाग-पाच मधील अनुक्रमांक १ नियम क्र. १३४ अन्वये प्रदान केलेल्या वित्तीय अधिकारानुसार मंजूर करण्यात येत आहे.
४. सदरहू इमारतीच्या बांधकामासाठी येणारा खर्च लेखाशिर्ष “मागणी क्रमांक एच-८ ४०५९ सार्वजनिक बांधकामावरील भांडवली खर्च ०१ कार्यालयीन इमारती ०५१, बांधकाम (०७) जिल्हा प्रशासन (योजनांतर्गत) ५३, मोठी बांधकामे (०७)(०१) मोठी बांधकामे (४०५९ ०७९९), (०७)(०२) आस्थापना खर्च (४०५९ ०८०५), (०७)(०३) हत्यारे व संयंत्र यांचा खर्च (४०५९ ०८१४)” या उद्दिष्टाखाली उपलब्ध असलेल्या
अर्थसंकल्पीय अनुदानामधून भागविण्यात यावा.
५. सदर कामाची सुरुवात सन २०२१-२२ या आर्थिक वर्षापासून सुरु होत आहे.
६. सदर शासन निर्णय सार्वजनिक बांधकाम विभागाच्या अनौपचारिक संदर्भ क्र.-३१५/१६/इमा-३, दि. २४/०६/२०१६ अन्वये मिळालेल्या सहमतीनुसार निर्गमित करण्यात येत आहे.
# Page 3