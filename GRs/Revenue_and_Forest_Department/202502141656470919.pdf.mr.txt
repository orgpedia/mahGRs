# Page 1
कोविड-१९ विविध उपाययोजनांतर्गत मौजे
सावद, ता. भिवंडी येथील कोविड
रूग्णालयामधील सुरक्षा रक्षकांचे प्रलंबित
वेतन अदा करण्याबाबत .
महाराष्ट्र शासन
महसूल व वन विभाग
शासन निर्णय क्रमांक- सीएलएस-२०२४/प्र.क्र. २४/म-३
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- १४ फेब्रुवारी, २०२५
वाचा :-
१)जिल्हाधिकारी तथा अध्यक्ष जिल्हा आपत्ती व्यवस्थापन प्राधिकरण ठाणे यांचे पत्र क्र.
जिकाठा/नौ. आ./कोविड-१९/एस. आर. न.४५/२०२३, दि. १५.१२.२०२३
२)विभागीय आयुक्त, कोकण यांचे पत्र क्र. मशा/कार्या-६/कोरोना/SDRF निधी/आ. वि. छा.
समिती बैठक/२०२४, दि. २७.०२.२०२४.
३) महाराष्ट्र राज्य मानवाधिकार आयोग, मुंबई येथे दाखल केस नं. ७९३४/१३/३०/२०२३, (एम.
जी. भैसाळे व इतर विरुद्ध प्रधान सचिव, मदत व पुनर्वसन व इतर) वरील दि. ०६.११.२०२४ चे
आदेश.
प्रस्तावना:-
जिल्हाधिकारी, ठाणे यांनी त्यांच्या संदर्भाधीन पत्र क्र. १ अन्वये असे कळविले की, ठाणे
जिल्हयातील ग्रामीण भागात कोव्हीड-१९ या विषाणूजन्य आजाराचा प्रादुर्भाव पाहता, ग्रामिण
भागातील कोव्हीड-१९ रूग्णांच्या उपचारासाठी सुसज्य असे रुग्णांच्या गरजेनुसार रुग्णालय उपलब्ध
नव्हते. त्या अनुषंगाने ठाणे जिल्हयातील ग्रामीण भागात उदा. मुरबाड, शहापूर, भिवंडी, कल्याण,
अंबरनाथ-बदलापूर मधील ग्रामिण भागातील रुग्णांना त्वरीत उपचार सुविधा मिळाव्यात म्हणून
तात्कालीन मा. पालकमंत्री व सध्याचे मा. उप मुख्यमंत्री मा.ना. एकनाथ शिंदे ठाणे जिल्हा, शल्य
चिकित्सक, जिल्हा आरोग्य अधिकारी व इतर संबंधितांची एकत्रितरित्या बैठक होवून सदर बैठकीत
मौजे सावद, ता. भिवंडी येथे मध्यवर्ती ठिकाणी ठाणे ग्रामीण रुग्णालय उभारणेत यावे असे मा.
पालकमंत्री महोदय यांनी निदेशित केले होते. त्या अनुषंगाने जागेची प्रत्यक्ष पाहणी करून
जिल्हाधिकारी, ठाणे यांच्या आदेशान्वये, ठाणे जिल्यातील भिवंडी तालुक्यात मौजे सावद येथे ठाणे
ग्रामीण कोविड रुग्णालय स्थापन करण्यात आले होते. त्या अनुषंगाने सदर केंद्रातील सुरक्षा रक्षकांचे
माहे, जून २०२२ ते मे २०२३ या कालावधीचे वेतन रू.७२,१२,६७४/- अदा करण्यासाठी निधी उपलब्ध
होण्याबाबत जिल्हाधिकारी, ठाणे यांनी प्रस्ताव सादर केलेला आहे. दरम्यान महाराष्ट्र राज्य
मानवाधिकार आयोग, मुंबई येथे दाखल केस नं. ७९३४/१३/३०/२०२३, (एम. जी. भैसाळे व इतर
विरुद्ध प्रधान सचिव, मदत व पुनर्वसन व इतर) वरील दि. ०६.११.२०२४ रोजी दिलेल्या आदेशानुसार
सदर देयके अदा करण्याबाबतचा प्रस्ताव शासनाच्या विचाराधीन होता.
# Page 2
शासन निर्णय क्रमांकः सीएलएस-२०२४/प्र.क्र. २४/म-३
शासन निर्णयः-
कोविड १९ विषाणूच्या साथीच्या कालावधीत जिल्हाधिकारी ठाणे तथा अध्यक्ष जिल्हा आपत्ती
व्यवस्थापन प्राधिकरण, ठाणे यांनी सदर जिल्यातील भिवंडी तालुक्यात मौजे सावद येथे ठाणे ग्रामीण
कोविड रुग्णालय स्थापन करण्यात आले होते. त्या अनुषंगाने सदर केंद्रातील सुरक्षा रक्षकांचे माहे,
जून २०२२ ते मे २०२३ या कालावधीचे वेतन रू.७२,१२,६७४/- (रूपये बहात्तर लाख बारा हजार सहाशे
चाऱ्याहत्तर) निधी मंजूर करुन वितरीत करण्यास मान्यता देण्यात येत आहे.
२. वरीलप्रमाणे मंजूर निधी बीम्स प्रणालीवर विभागीय आयुक्त, कोकण यांना कार्यासन अधिकारी
म-११ यांनी वितरित करावा.
३. सदर निधी खर्च करतांना खालील अटी व शर्तीचे पालन करण्यात यावे.
अ) कोविड १९ विषाणूचा प्रादुर्भाव रोखण्यासाठी अन्य योजनामधून सदर बाबीसाठी निधी प्रस्तावित
केलेला नाही अथवा खर्च केलेला नाही, याबाबत विभागीय आयुक्त, कोकण यांनी खातरजमा करावी
जेणेकरुन निधीबाबत व्दिरुक्ती होणार नाही याची कटाक्षाने काळजी घ्यावी.
ब) विभागीय आयुक्त, कोकण कार्यालयाने सदर निधी प्राप्त झाल्यानंतर संबंधित सुरक्षा रक्षकांची
देयके विना विलंब अदा होतील याची दक्षता घ्यावी.
क) सदर निधीबाबत करण्यात आलेल्या खर्चाचे लेखे निधी आहरीत करण्यात येणाऱ्या कार्यालयाच्या
स्तरावर करण्यात यावे व करण्यात आलेल्या खर्चाचा कोषागार कार्यालय व महालेखापाल
कार्यालयाशी ताळमेळ घेण्यात यावा. सदर देयकाचे उपयोगिता प्रमाणपत्र महालेखापाल/शासनास
सादर करण्यात यावे.
४. वरील प्रयोजनासाठी होणारा खर्च मागणी क्र. सी-६, मुख्य लेखाशीर्ष २२४५ नैसर्गिक आपत्तीच्या
निवारणासाठी सहाय्य, ८०, सर्वसाधारण, ८००, इतर खर्च, (९२) राज्य आपत्ती प्रतिसाद निधीच्या
मानकांव्यतिरिक्त खर्च, (९२) (०३) कोव्हीड-१९ प्रादुर्भाव रोखण्यावरील खर्च (अनिवार्य), ३१, सहायक
अनुदाने (वेतनेत्तर) (२२४५ ४१५२) या लेखाशीर्षाखाली उपलब्ध / पुर्नविनियोजनाद्वारे उपलब्ध
तरतुदीमधून भागविण्यात यावा.
५. हा शासन निर्णय वित्त विभागाचा अनौपचारीक संदर्भ क्र. २६ /२०२४, व्यय ९ दि. २०.०१.२०२५
अन्वये मिळालेल्या सहमतीने निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः सीएलएस-२०२४/प्र.क्र. २४/म-३
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर