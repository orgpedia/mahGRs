# Page 1
मुंबई मेट्रो-३ प्रकल्पासाठी माहिम महसूल विभागामधील भूकर क्र.२११६ (पै.) व भूकर क्र. १६१८ (पै.) मधील क्षेत्र ३८६५ चौ.मी. मिळकत मुंबई महानगर प्रदेश विकास प्राधिकरणास ३० वर्षांच्या कालावधीसाठी भाडेपट्टा तत्वावर नाममात्र दराने मंजूर करण्याबाबत...
महाराष्ट्र शासन
महसूल व वन विभाग,
शासन निर्णय क्रमांक : जमीन-२५२२/प्र.क्र.१३/ज-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २२ डिसेंबर, २०२३
शासन निर्णय :
महाराष्ट्र जमीन महसूल अधिनियम, १९६६ मधील कलम ४० व कलम २९५ अन्वये तसेच नगर विकास विभागाच्या क्र. एमआरडी-३३११/प्र.क्र.१४९/नवि-७, दि. ३ मार्च, २०१४ रोजीच्या शासन निर्णयामधील तरतुदींस अनुसरून माहिम महसूल विभागामधील भूकर क्र. २११६ (पै.) व भूकर क्र.१६१८ (पै.) मधील क्षेत्र ३८६५ चौ.मी. शासकीय मिळकत मुंबई मेट्रो-३ प्रकल्पास मालमत्ता विकासासाठी मुंबई महानगर प्रदेश विकास प्राधिकरणास शासन वेळोवेळी ठरवेल त्या नाममात्र दराने खालील नमूद अटी व शर्तींच्या अधिन राहून ३० वर्षांच्या भाडेपट्टा तत्वावर हस्तांतरीत करण्यात येत आहे.
अटी व शर्ती : १. सदर शासकीय मिळकतीचा वापर प्रस्तावित प्रयोजनाव्यतिरिक्त अन्य कोणत्याही प्रयोजनासाठी अनुज्ञेय असणार नाही.
२. भाडेपट्ट्याचा कालावधी जमिनीचा ताबा दिल्याच्या दिनांकापासून ३० वर्षे इतका मर्यादित असेल व त्याच तत्वावर नुतनीकरणास पात्र असेल.
३. मंजूर करण्यात आलेल्या या जमिनीचा नियोजित वापर मुंबई महानगर प्रदेश विकास प्राधिकरण यांनी पुढील ३ वर्षांमध्ये सुरु करणे आवश्यक राहील.
४. शासनाच्या/जिल्हाधिकारी यांच्या पूर्वपरवानगीशिवाय सदरहू जमीन गहाण ठेवता येणार नाही किंवा कोणत्याही प्रकारे हस्तांतरीत अथवा विक्री करता येणार नाही.
५. सदर जमीन नगर विकास विभागाच्या क्र. एमआरडी-३३११/प्र.क्र.१४९/नवि-७, दि. ३ मार्च, २०१४ रोजीच्या शासन निर्णयामधील तरतुदीनुसार मुंबई महानगर प्रदेश विकास प्राधिकरणामार्फत मुंबई मेट्रो रेल कॉर्पोरेशन लिमिटेड यांना हस्तांतरित करण्यास मान्यता राहील.
६. नियोजनाच्या दृष्टीकोनातून सदर शासकीय जमिनीचा वापर प्रस्तावित कारणासाठी अनुज्ञेय असल्याची खात्री बांधकाम करण्यापूर्वी बृहन्मुंबई महानगरपालिका किंवा संबंधित सक्षम प्राधिकरण यांचेकडून करणेची जबाबदारी मुंबई महानगर प्रदेश विकास प्राधिकरण यांची राहील.
७. सदर जागा सी.आर.झेड. अंतर्गत येत असल्यास त्या जमिनीचा प्रत्यक्ष वापर सुरू करण्यापूर्वी एम.सी.झेड.एम.ए. यांची पूर्वमान्यता घेण्याची जबाबदारी मुंबई महानगर प्रदेश विकास प्राधिकरण यांची राहील.
# Page 2
शासन निर्णय क्रमांकः जमीन-२५२२/प्र.क्र.१३/ज-२
८. सदर जमिनीचे अतिक्रमणापासून संरक्षण करण्याची जबाबदारी मुंबई महानगर प्रदेश विकास प्राधिकरण यांची राहील.
९. सदर जमिनीचा विकास करण्यापूर्वी नियोजन प्राधिकरणाची तसेच वारसा संवर्धन समिती (Heritage Conservation Committee) व इतर सर्व संबंधित प्राधिकरणांची आवश्यकतेनुसार पूर्वपरवानगी मिळविणे अनिवार्य असेल.
१०. जिल्हाधिकारी, मुंबई शहर यांना आवश्यक व योग्य वाटतील अशा सुसंगत अटी व शर्ती विहित करण्याची मुभा असेल.