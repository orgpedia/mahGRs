# Page 1
राज्यातील २० पूरप्रवण जिल्ह्यांमध्ये ‘आपदामित्र' कार्यक्रमांतर्गत प्रशिक्षण खर्चाची रक्कम नेहरू युवा केंद्राला अदा करण्याबाबत.
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्र. आव्यप्र-२०२१/प्र.क्र.७३/आव्यप्र-१
मादाम कामा रोड, हुतात्मा राजगुरु चौक,
मंत्रालय, मुंबई: ४०० ०३२.
दि. १७ जून, २०२२
वाचा:- १) महसूल व वन विभागाचा शासन निर्णय क्र. आव्यप्र-२०२१/प्र.क्र.७३/आव्यप्र-१, दि. १० डिसेंबर, २०२१.
प्रस्तावना:
राज्यातील २० पूरप्रवण जिल्ह्यांमध्ये क्षमताबांधणीसाठी राष्ट्रीय आपत्ती व्यवस्थापन प्राधिकरणाने ‘आपदामित्र’ कार्यक्रम राबविण्यात मंजूरी दिली आहे. सदर कार्यक्रम राबविण्यासाठी राज्य शासन व राष्ट्रीय आपत्ती व्यवस्थापन प्राधिकरण यांच्यामध्ये झालेल्या करारानुसार केंद्र शासनाकडून प्राप्त होणाऱ्या निधीसाठी स्वतंत्र बँक खाते उघडण्याबाबत संदर्भाधिन शासन निर्णयान्वये मंजूरी देण्यात आली. आपदा मित्र कार्यक्रमामध्ये स्वयंसेवकांना प्रशिक्षण देण्यासाठी केंद्र शासनाच्या मालकीची संस्था नेहरू युवा केंद्र यास प्राधिकृत करण्यात आले आहे. प्रशिक्षण खर्चासाठी लागणाऱ्या निधीचा पहिला हप्ता म्हणून निधी वितरीत करण्याची बाब शासनाच्या विचाराधीन होती.
शासन निर्णय:
आपदा मित्र कार्यक्रमांतर्गत ७,९०० स्वयंसेवकांना प्रशिक्षणाचे सर्व नियोजन नेहरू युवा केंद्र या संस्थेमार्फत करण्यात येणार असल्याने ७,९०० स्वयंसेवकांना प्रशिक्षण देण्यासाठी निधीची मागणी केली.
सदर प्रशिक्षण कालावधीत प्रशिक्षणार्थीच्या राहण्याची व भोजनाची व्यवस्था त्या संस्थेतर्फे करण्यात येणार आहे. सदर प्रशिक्षण कालावधीमध्ये खर्च करतांना केंद्र शासनाने संबंधित बाबीसाठी दर निश्चित केलेले आहेत. त्यानूसार निवास, प्रवास, भोजन व प्रशिक्षण व्यवस्थेसाठी प्रति प्रशिक्षणार्थी रु.१८,०००/- निश्चित केले आहे. केंद्र शासनाच्या मार्गदर्शक सूचनेनुसार प्रशिक्षणावरील एकूण खर्चासाठी रु. १४,२२,००,०००/ (रुपये चौदा कोटी बावीस लक्ष फक्त) एवढी तरतूद प्राप्त झालेली आहे. सदर प्रशिक्षण अद्याप सुरु झालेले नसल्याने नेहरू युवा केंद्राला प्रशिक्षण खर्च म्हणून पहिला टप्पा रु.४,००,००,०००/- (रुपये चार कोटी फक्त) इतक्या निधीस शासन मान्यता देण्यात येत आहे.
२९९.C:\users\ Aamvir.Sharma\Desklop Office २०२२\ नोट २०२२.Docx
# Page 2
२. या कामी होणारा खर्च महाराष्ट्र आपदा मित्र कार्यक्रमासाठी स्वतंत्र बँक खात्यात शिल्लक असलेल्या निधीतून भागविण्यात यावा.