# Page 1
विभागीय आयुक्त, कोकण यांच्या अध्यक्षतेखाली चौकशी समिती गठित
करण्याबाबत.
महाराष्ट्र शासन
महसूल व वन विभाग
शासन परिपत्रक क्र. विपता-२०२२/प्र.क्र.१५५/अ-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २३ फेब्रुवारी, २०२३.
प्रस्तावना : महाराष्ट्र विधानमंडळाच्या सन २०२२ च्या तीसरे (हिवाळी) अधिवेशनात श्री. अंबादास दानवे, विधानपरिषद सदस्य यांनी “बुलेट ट्रेनसाठी पालघर व ठाणे जिल्ह्यातील शेतकऱ्यांच्या संपादित करण्यात आलेल्या जमिनींचा मोबादला देण्याबाबत” या विषयाचा विधानपरिषद तारांकित प्रश्न क्र.१६२५२ हा दि.२७.१२.२०२२ रोजी विधानपरिषदेत प्राथम्य क्र.३ वर चर्चेस उपस्थित करण्यात आला होता. सदर तारांकीत प्रश्नावरील चर्चे दरम्यान प्रस्तुत प्रकरणी “समिती मार्फत चौकशी करुन त्याआधारे कार्यवाही करण्यात येईल” असे मा.मंत्री (महसूल) महोदयांनी सभागृहाला आश्वासित केले आहे. वरील वस्तुस्थितीच्या अनुषंगाने चौकशी समिती स्थापित करण्याची बाब शासनाच्या विचाराधीन होती.
शासन परिपत्रक:
“बुलेट ट्रेनसाठी पालघर व ठाणे जिल्ह्यातील शेतकऱ्यांच्या संपादित करण्यात आलेल्या जमिनींचा मोबादला देण्याबाबत” विभागीय आयुक्त, कोकण यांच्या अध्यक्षतेखाली या आदेशान्वये खालीलप्रमाणे तीन सदस्यीय चौकशी समिती गठित करण्यात येत आहे.
१) विभागीय आयुक्त, कोकण- अध्यक्ष २) उपायुक्त (भूसंपादन), विभागीय आयुक्त कर्यालय, कोकण ३) समन्वय अधिकारी, भूसंपादन शाखा, ठाणे
२. सदर चौकशी समितीची कार्यकक्षा खालीलप्रमाणे राहील.
१) पालघर व ठाणे जिल्ह्यातील बुलेट ट्रेन, मुंबई - अहमदाबाद द्रुत गती मार्ग, दिल्ली फ्रिट कॉरिडॉर (DFCCL) प्रकल्पाच्या भूसंपादनात अनियमितता अथवा गैरव्यवहार झाल्याबाबत प्राप्त विविध तक्रारी व दाखल गुन्ह्यात सक्षम प्राधिकारी व अन्य महसूल अधिकारी यांचा सहभाग असल्याबाबत पडताळणी करणे.
२) वरील चौकशीत तथ्य आढळल्यास संबंधीतांविरुद्ध विभागीय चौकशी / फौजदारी गुन्हा संदर्भात प्रकरण परत्वे शासनास अहवाल देणे.
३) सोबत जोडलेल्या परिशिष्ट-अ मधील तक्रारींच्या अनुषंगाने भूसंपादन प्रक्रियेत सखोल चौकशी करुन त्याबाबत अहवाल दि.२१.०३.२०२३ पर्यंत शासनास सादर करण्यात यावा.
# Page 2
शासन परिपत्रक क्रमांकः विपता-२०२२/प्र.क्र.१५५/अ-२
# Page 3
# Page 4