# Page 1
नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या खुद आस्थापनेवरील व त्यांच्या अधिपत्याखालील आस्थापनेवरील अनुसचित जमाती प्रवर्गातून - नियुक्त झालेल्या तथापि जात वैधता प्रमाणपत्र सादर करू न शकलेल्या अथवा अन्य जात वैधता प्रमाणपत्र सादर केलेल्या गट - "अ" "ब" "क" व गट "ड" या संवर्गातील कर्मचारी यांच्याकरिता अधिसंख्य पदे निर्माण करण्याबाबत....
महाराष्ट्र शासन
महसूल व वन विभाग
शासन निर्णय क्रमांक: अस्थाप-२०२३/१९६/प्र.क्र.५५/म-१
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
दिनांक : १५ फेब्रुवारी, २०२३.
संदर्भ : १) नोंदणी महानिरीक्षक व मुद्रांक नियंत्रक, पुणे यांचे पत्र क्र.९/आस्था-३/अ.ज./२०१९/३१८, दि.०३/०२/२०२३.
२) सामान्य प्रशासन विभाग, शासन निर्णय क्र. बीसीसी २०१८/प्र.क्र.३०८/१६-ब, दि.२१/१२/२०१९.
३) सामान्य प्रशासन विभाग, शासन निर्णय क्र. बीसीसी २०२०/प्र.क्र.१८७/१६-ब, दि.३०/०६/२०२० ४) सामान्य प्रशासन विभाग, शुध्दिपत्र क्र. बीसीसी २०२०/प्र.क्र.१८७/१६-ब, दि.२८/०९/२०२० ५) सामान्य प्रशासन विभाग, शासन निर्णय क्र. बीसीसी २०१९/प्र.क्र.५८१/१६-ब, दि.१४/१२/२०२२
प्रस्तावना : सामान्य प्रशासन विभागाने संदर्भाधीन क्र. २ येथील शासन निर्णयान्वये मा. सर्वोच्च न्यायालयाने सिव्हील अपिल क्र.८९२८/२०१५ (चेअरमन आणि मॅनेजिंग डायरेक्टर, एफसीआय आणि इतर विरुद्ध जगदिश बालाराम बहिरा व इतर) व इतर याचिका यामध्ये दि.०६/०७/२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही या निर्णयाची
अंमलबजावणी करण्यासाठी मा.उच्च न्यायालय, मुंबई, खंडपीठ नागपूर यांनी रिट याचिका क्र.३१४०/२००८ मध्ये दि.२८/०२/२०१८ च्या आदेशान्वये मा. सर्वोच्च न्यायालयाच्या आदेशानुसार दि. ३१/१२/२०१९ पर्यंत कार्यवाही करण्याचे आदेश दिले असल्याने अशा अधिकारी / कर्मचारी यांची अधिसंख्य पदे निर्माण करुन या अधिसंख्य पदावर अधिकारी / कर्मचारी यांना वर्ग करण्याची
कार्यवाही करण्यची सूचना दिली आहे. त्यास अनुसरून नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या खुद्द आस्थापनेवरील व त्यांच्या अधिनस्त कार्यालयातील आस्थापनेवर अधिसंख्य पदे निर्माण करण्याची बाब शासनाच्या विचाराधीन होती. या संदर्भात शासन पुढीलप्रमाणे निर्णय देत आहे.
शासन निर्णय :.
# Page 2
शासन निर्णय क्रमांक: अस्थाप-२०२३/१९६/प्र.क्र.५५/म-१ अनुसूचित जमातीचे प्रमाणपत्र अवैध ठरलेले अवैध ठरल्यानंतर विशेष मागास प्रवर्गाचे अथवा अन्य कोणत्याही मागास प्रवर्गाचे जात वैधता प्रमाणपत्र सादर केलेले, अनुसुचीत जमातीचा दावा सोडून दिलेले, जात पडताळणी समितीकडे प्रस्ताव सादर न केलेले, जात पडताळणी समितीच्या निर्णयाविरोधात मा. न्यायालयात याचिका दाखल केलेले मात्र मा. न्यायालयाने स्थगिती न दिलेले व जात वैधता प्रमाणपत्र अवैध ठरल्याने सेवा समाप्त केलेल्या गट-"अ", "ब", "क" व गट "ड" या संवर्गातील कर्मचाऱ्यांची १६ अधिसंख्ये पदे नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या आस्थापनेवरील व त्यांच्या अधिनस्त आस्थापनेवर निर्माण करण्यात येत आहे. सदर पदांचा तपशील सोबतच्या विवरणपत्र क्र.१ व २ मध्ये नमुद केला आहे.
०२. सदर अधिसंख्य पदावर सेवा वर्ग करण्यात येणारे कर्मचाऱ्यांपैकी सेवेत कार्यरत अधिकारी, सध्या ज्या पदावर कार्यरत आहेत त्या पदाकरिता निर्माण करण्यात आलेले अधिसंख्य पद तात्पुरत्या स्वरुपात ११ महिन्यांकरिता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत, यापैकी जे आधी घडेल त्या दिनांकापर्यंत सदर अधिसंख्य पद अस्तित्वात राहील.
०३. संदर्भिय शासन निर्णयापूर्वी सेवासमाप्त करण्यात आलेल्या अधिकारी व कर्मचारी हे सेवासमाप्त पुर्वी ज्या पदावर कार्यरत होते, त्या पदाकरिता अधिसंख्य पद निर्माण करून सदर अधिसंख्य पद तात्पुरत्या स्वरुपात ११ महिन्यांकरिता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत सदर अधिकारी / कर्मचारी यांच्याकरिता अधिसंख्य पद अस्तित्वात राहील.
०४. सदरहू गट-अ संवर्गातील १, गट-ब संवर्गातील ४, गट-क संवर्गातील ८, व गट-ड संवर्गातील-२ तसेच सेवा समाप्त करण्यात आलेले श्रीमती. एन. एच. शरीफ गट-क (सेवा समाप्त करण्यात आलेल्या कर्मचारी) अशी एकूण १६ अधिसंख्य पदे नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या आस्थापनेवरील व त्यांच्या अधिनस्त आस्थापनेवर विवरणपत्र १ व २ नमूद केलेल्या (अधिसंख्य पदावर सेवा वर्ग करण्यात आल्याचा दिनांका) दिनांका पासून निर्माण करण्यात येवून त्या अधिसंख्य पदावर संबंधित कर्मचा-यांच्या सेवा वर्ग करण्यात याव्यात.
०५. अधिसंख्य पदावर वर्ग करण्यापूर्वी संबंधित कर्मचा-यांना जेवढे मासिक वेतन व भत्ते मिळत होते, तेवढे वेतन व भत्ते त्यांना पुढील आदेश होईपर्यंत देण्यात यावेत.
०६. अधिसंख्य पदांच्या वेतनावर येणारा खर्च हा संबंधित कर्मचारी सध्या ज्या कार्यालयात कार्यरत आहेत त्या विभागाच्या वेतनासंबंधीच्या लेखाशिर्षाखाली खर्ची टाकण्यात यावा व त्या वित्तीय वर्षाच्या मंजूर अनुदानातून भागविण्यात यावा.
०७. सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दि.२१/१२/२०१९, तसेच शुध्दीपत्रक क्र. बीसीसी-२०२०/प्र.क्र.१८७/१६-ब, दि.२८.०९.२०२० व क्र. बीसीसी २०१९/प्र.क्र.५८१/१६-ब, दि.१४.१२.२०२२ मधील तरतुदीनुसार व सामान्य प्रशासन विभागाच्या क्र.बीसीसी २०२०/प्र.क्र.१८७/१६-ब, दि.३०/६/२०२० अन्वये प्रदान करण्यात आलेल्या प्राधिकारान्वये सदर शासन निर्णय निर्गमित करण्यात येत आहे.
पृष्ठ ५ पैकी २
# Page 3
शासन निर्णय क्रमांक: अस्थाप-२०२३/१९६/प्र.क्र.५५/म-१
# Page 4
# Page 5