# Page 1
राज्यातील सुरू असलेल्या विविध
प्रकल्पांच्या भूसंपादन निवाड्याच्या
अनुषंगाने ७/१२ अथवा मालमत्ता
पत्रक मिळकतीवर फेरफार नोंदी
जलद गतीने करण्याबाबत.
महाराष्ट्र शासन
महसूल व वन विभाग
शासन परिपत्रक क्र. संकीर्ण- २०२४/ प्र.क्र.१६/भूसंपादन-०४
मंत्रालय, मुंबई - ४०० ०३२.
दि. ०३.१०.२०२५.
प्रस्तावना :-
राज्यामध्ये केंद्र शासन तसेच राज्य शासनाशी निगडीत विविध प्रकल्पांसाठी भूसंपादन
अधिनियम, २०१३ तसेच इतर अनुषंगिक अधिनियमानुसार तरतुदीनुसार खाजगी जमिनींचे त्या त्या
भूसंपादन संस्थांसाठी भूसंपादन करण्यात येते. भूसंपादनाची वैधानिक कार्यवाही पूर्ण झाल्यानंतर अशा
जमिनीचा संबंधित संस्थांना ताबा देण्यात येतो, तरीही अशा जमिनीच्या अधिकार अभिलेख्यामध्ये मूळ मालकांचीच नावे असल्याने प्रत्यक्ष काम करतेवेळी आणि प्रकल्प पूर्ण झाल्यानंतरही ( भूसंपादन संस्थेची नावाची नोंद न झाल्याने ) मालकी हक्कावरून वाद निर्माण होणे वा न्यायालयीन प्रकरणे उद्भवणे अशा
बाबी मा.मुख्य सचिव महोदयांच्या अध्यक्षतेखाली भारतीय राष्ट्रीय राजमार्ग प्राधिकरणाकडील
प्रकल्पांच्या अनुषंगाने पार पडलेल्या दि.११.०८.२०२५ च्या बैठकीमध्ये निदर्शनास आल्या आहेत.
यास्तव अशा भूसंपादित जमिनीच्या अधिकार अभिलेख्यामध्ये भूसंपादन संस्थेच्या नावाची फेरफारद्वारे
नोंदी घेण्याच्या अनुषगांने निदेश देण्याची बाब शासनाच्या विचारधीन होती.
शासन परिपत्रक : -
राज्यात सुरू असलेल्या विविध प्रकल्पांसाठी भूसंपादित जमिनीच्या अधिकार अभिलेख्यामध्ये
भूसंपादन संस्थेच्या नावाची फेरफार नोंदी जलद गतीने होण्यासाठी जमाबंदी आयुक्त आणि संचालक
भूमी अभिलेख, महाराष्ट्र राज्य, पुणे यांनी दि.१०.०९.२०२५ च्या पत्रान्वये कार्यपध्दती शासनास सादर
केली आहे. सदरची बाब विचारात घेता राज्यातील संबंधित प्रादेशिक विभाग प्रमुख/प्रकल्प
अधिकारी/नोडल अधिकारी,भूसंपादन संस्था उदा. भारतीय राष्ट्रीय महामार्ग प्राधिकरण, भारतीय
रेल्वे, जलसंपदा विभाग, महाराष्ट्र औद्योगिक विकास महामंडळ, महाराष्ट्र राज्य रस्ते विकास
महामंडळ) यांनी निवाडा घोषित केल्यानंतर भूसंपादनाशी निगडीत उक्त पत्रामध्ये नमूद सर्व कागदपत्रे
व फेरफार नोंदी घेणेबाबतचे पत्र भूसंपादन अधिकारी यांच्याकडून प्राप्त करून संबंधित उप अधिक्षक
भूमी अभिलेख यांच्या कार्यालयाकडे १५ दिवसांच्या आत सादर करावीत व तसेच अशा पत्राची प्रत
जमाबंदी आयुक्त आणि संचालक भूमी अभिलेख, महाराष्ट्र राज्य, पुणे यांनाही पाठविण्यात यावी.
# Page 2
तदनंतर संबंधित उप अधिक्षक भूमी अभिलेख यांनी भूसंपादन संस्थेकडून प्राप्त होणा-या अशा
प्रस्तावामधील भूसंपादन अधिका-याकडील कागदपत्रे विचारात घेउन विहित कार्यपध्दतीनुसार
कार्यवाही करून भूसंपादन संस्थेच्या नावाची नोंद संबंधित अधिकार अभिलेख्यामध्ये घेऊन असे
अभिलेख अदयावत करावेत. अशा फेरफार नोंदीबाबत पाठपुरावा करून भूसंपादन संस्थेच्या नावाची
नोंदी करून घेण्याची जबाबदारी भुसंपादन संस्थेची राहील.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3