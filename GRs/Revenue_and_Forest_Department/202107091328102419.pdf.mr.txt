# Page 1
मा. महाराष्ट्र प्रशासकीय न्यायाधिकरण, मुंबई खंडपीठ नागपूर यांच्या आदेशानुसार भूकरमापक या संवर्गाला तांत्रिक वेतनश्रेणी मंजूर करण्याच्या मागणी संदर्भात विचार करण्यासाठी समिती स्थापन करण्याबाबत...
महाराष्ट्र शासन
महसूल व वन विभाग
शासन निर्णय क्र.आस्था-२०२१/प्र.क्र.४२/ई-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०९ जुलै, २०२१
प्रस्तावना : भूमि अभिलेख यंत्रणेमध्ये जमीन मोजणीचे प्रमुख काम हे भूकरमापक या संवर्गातील कर्मचाऱ्यांकडून हाताळले जाते. सदर कामकाजाचे स्वरुप हे तांत्रिक असल्याने भूकरमापक या संवर्गास तांत्रिक वेतनश्रेणी मंजूर करण्याच्या मागणी संदर्भात श्री. पवनकुमार रेवाराम केवटे व इतर ९८ भूकरमापकांनी मा. महाराष्ट्र प्रशासकीय न्यायाधिकरण, मुंबई खंडपीठ नागपूर येथे मूळ अर्ज क्र.४३६/२०१७ दाखल केला होता. त्यावर, मा. न्यायाधिकरणाने दि.१४.०१.२०२० रोजी शासनास पुढीलप्रमाणे निदेश दिले आहेत.
"In the view of this matter and the caution given by the Hon'ble Apex Court, we are of the firm view that it is necessary in the interest of justice to direct the Government to constitute a Committee to examine the matter keeping in view the pay scales admissible to the post of Surveyor in Land Record and Survey Department, Forest Department and PCMC, Pune in comparison with their qualifications and exact nature of the duties and take decision within reasonable time. In the result we pass the following order”
मा. न्यायाधिकरणाच्या उपरोक्त आदेशास अनुसरुन आवश्यक समिती स्थापन करण्याची बाब शासनाच्या विचाराधीन होती. त्यावर शासनाने पुढीलप्रमाणे निर्णय घेतला आहे.
शासन निर्णय : मा. महाराष्ट्र प्रशासकीय न्यायाधिकरण, मुंबई खंडपीठ नागपूर यांनी भूकरमापक या संवर्गास तांत्रिक वेतनश्रेणी मंजूरीच्या मागणी संदर्भात दि.१४.०१.२०२० रोजी दिलेल्या निदेशास अनुसरुन जमाबंदी आयुक्त तथा संचालक, भूमि अभिलेख, पुणे यांच्या अध्यक्षतेखाली पुढीलप्रमाणे समितीची स्थापना करण्यात येत आहे.
# Page 2
शासन निर्णय क्रमांक: आस्था-२०२१/प्र.क्र.४२/ई-६
-----------------------------------------------------------------------------------------------
| १ | जमाबंदी आयुक्त आणि संचालक भूमि अभिलेख, (म.राज्य)  |  पुणे | अध्यक्ष |
|  | अप्पर जमाबंदी आयुक्त आणि संचालक भूमि अभिलेख, (म.राज्य) पुणे | सदस्य |
| ३ | उपसचिव (महसूल), महसूल व वन विभाग, मंत्रालय मुंबई-३२ | सदस्य |
| ४ | उपसंचालक भूमि अभिलेख,पुणे प्रदेश पुणे | सदस्य |
| ५ | उपसंचालक, तंत्रशिक्षण संचालनालय, पुणे | सदस्य |
| ६ | प्रशासकीय अधिकारी, मुख्य वनसंरक्षक (प्रादेशिक) पुणे | सदस्य |
| ७ | मा. म.प्र.न्या. नागपूर खंडपीठ मु.अ.क्र. ४३६/२०१७ याचिकेतील मुळ अर्जदार यांचे प्रतिनिधी | सचिव |
| ८ | कार्यालय अधिक्षक, आस्था-४, जमाबंदी आयुक्त कार्यालय, पुणे | सदस्य सचिव |
-----------------------------------------------------------------------------------------------
उपसंचालक, तंत्रशिक्षण संचालनालय, पुणे व प्रशासकीय अधिकारी, मुख्य वनसंरक्षक (प्रादेशिक) पुणे यांना
जमाबंदी आयक्त तथा संचालक भूमि अभिलेख, पुणे यांचेमार्फत स्वतंत्रपणे निमंत्रित करण्यात यावे.
समितीची कार्यकक्षा पुढीलप्रमाणे राहील.
१. मा. महाराष्ट्र प्रशासकीय न्यायाधिकरण, मुंबई खंडपीठ, नागपूर यांच्या दि.१४/०१/२०२० रोजीच्या आदेशातील मुख्य आशय विचारात घेऊन समितीने भूकरमापक यांच्या मागणीची वस्तुनिष्ठ छाननी करुन शासनास “भूकरमापक या संवर्गासाठी तांत्रिक वेतनश्रेणी मंजूर करण्यात यावी अथवा नाही अशी सुस्पष्ठ शिफारस योग्य दाखले व कारणमीमांसेसह करणे.
२. भूकरमापक या संवर्गासाठी तांत्रिक वेतनश्रेणी मंजूर करण्यासंदर्भात यापूर्वी करण्यात आलेल्या प्रयत्नांची शहानिशा करुन त्यातील उणिवा विचारात घेऊन सदर मागणीची वस्तुनिष्ठ छाननी करणे.
३. भूमि अभिलेख विभाग, वन विभाग तसेच पिंपरी चिंचवड महानगरपालिका यांच्याकडे सर्वेक्षक पदाची अर्हता व नेमकी कर्तव्ये, वेतनश्रेणी, पदोन्नतीची संधी, शासनावर येणारा अतिरिक्त बोजा व भविष्यात वापरले जाणारे आधुनिक तंत्रज्ञान, इ. बाबी विचारात घेऊन भूकरमापक या संवर्गास तांत्रिक दर्जा व तदनुसार, वेतनश्रेणी मंजूर करण्याबाबत व्यवहार्यता तपासणे.
४. अध्यक्षांना, आवश्यकतेप्रमाणे तज्ञ व्यक्तीचा समावेश समितीच्या कामकाजात करण्याची मुभा असेल.
पृष्ठ ३ पैकी २
# Page 3
शासन निर्णय क्रमांक: आस्था-२०२१/प्र.क्र.४२/ई-६
समितीने त्यांचा अहवाल शासनास तीन महिन्यात सादर करावा. तथापि, कोविड-१९ च्या प्रादुर्भावामुळे कामकाजात अडचण येत असल्यास अध्यक्षांच्या विनंतीनुसार समितीच्या कार्यकाळास मुदतवाढ देण्यात येईल.
उक्त मान्यतेनुसार समितीने त्यांच्या कामकाजास तातडीने सुरुवात करावी.