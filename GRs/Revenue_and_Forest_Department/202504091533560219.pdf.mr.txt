# Page 1
उपसंचालक भूमि अभिलेख (गट-अ)
संवर्गातील अधिकाऱ्यांच्या बदल्यांच्या
अधिकाराबाबत...
महाराष्ट्र शासन
महसूल व वन विभाग
शासन निर्णय क्रमांक : बदली-०४२४/प्र.क्र.११९/ई-६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२,
दिनांक : ०९ एप्रिल, २०२५
वाचा:- महसूल व वन विभाग, शासन आदेश,क्र.आस्था-२०१४/प्र.क्र.२७७/ई-६, दि.२८.०६.२०१६
प्रस्तावना:-
महाराष्ट्र शासकीय कर्मचाऱ्यांच्या बदल्यांचे विनियमन आणि प्रतिबंध अधिनियम, २००५
मध्ये शासकीय अधिकारी/कर्मचारी यांच्या बदल्यांबाबत तरतुदी विहीत करण्यात आल्या असून
त्यातील नियम ६ मध्ये बदल्यांबाबत सक्षम प्राधिकाऱ्यांची तरतुद करण्यात आली आहे. सदर
नियम ६ च्या दुसऱ्या परंतुकानुसार प्राप्त अधिकारान्वये भूमि अभिलेख विभागातील उपसंचालक
भूमि अभिलेख (गट-अ) संवर्गातील अधिकाऱ्यांच्या नियतकालिक बदल्यांचे अधिकार वाचा येथील
शासन आदेशान्वये जमाबंदी आयुक्त आणि संचालक भूमि अभिलेख,पुणे यांना प्रत्यायोजित
करण्यात आलेले आहेत. उपसंचालक भूमि अभिलेख (गट-अ) संवर्गातील अधिकाऱ्यांच्या
नियतकालिक बदल्यांचे अधिकार क्षेत्रीय कार्यालयास प्रत्यायोजित करण्यात आल्यामुळे सदर
संवर्गाच्या सेवाविषयक व अन्य प्रशासकीय बाबींच्या नियंत्रणामध्ये शासनस्तरावर अडचणी निर्माण
होत होत्या. सबब, प्रशासकीय कारणास्तव उपसंचालक भूमि अभिलेख (गट-अ) संवर्गातील
अधिकाऱ्यांच्या नियतकालिक बदल्यांचे अधिकार शासनाकडे पुर्ववत करण्याची बाब शासनाच्या
विचाराधिन होती. त्यानुसार शासनाने पुढीलप्रमाणे निर्णय घेतला आहे-
शासन निर्णय :
भूमि अभिलेख विभागातील उपसंचालक भूमि अभिलेख (गट-अ) संवर्गातील
अधिकाऱ्यांच्या नियतकालिक बदल्यांचे अधिकार जमाबंदी आयुक्त आणि संचालक भूमि
अभिलेख, पुणे यांना प्रत्यायोजित केलेला वाचा येथील शासन आदेश, क्र.आस्था-
२०१४/प्र.क्र.२७७/ई-६, दि.२८.०६.२०१६ हा याद्वारे रद्द करण्यात येत आहे.
महाराष्ट्र शासकीय कर्मचाऱ्यांच्या बदल्यांचे विनियमन आणि प्रतिबंध अधिनियम, २००५
मधील नियम ६ मध्ये शासकीय अधिकारी यांच्या बदल्यांबाबत सक्षम प्राधिकाऱ्यांची तरतुद विहीत
करण्यात आली आहे. उक्त नियमात विहीत केलेले सक्षम प्राधिकारी यानुसार उपसंचालक भूमि
# Page 2
अभिलेख (गट-अ) या संवर्गातील अधिकाऱ्यांच्या नियतकालिक आणि मध्यावधी / मुदतपूर्व
बदल्यांसंदर्भात खालील तक्त्यात रकाना क्र.४ मध्ये नमूद केल्याप्रमाणे सक्षम प्राधिकारी राहतील-
------------------------------------------------------------------------------------------------------------------
| अ.क्र | शासकीय कर्मचाऱ्यांचा गट/संवर्ग | बदलीचे स्वरुप | बदली अधिनियमातील तरतुदीनुसार बदली करण्यासाठी सक्षम प्राधिकारी |
| १ | २ | ३ | ४ |
| १ | उप संचालक भूमी अभिलेख (गट-अ) | एप्रिल-मे महिन्यात नियतकालिक बदली | मा.मुख्यमंत्री |
| नियम ४ (४) व नियम ४(५) नुसार मध्यावधी व मुदतपूर्व | मा.मुख्यमंत्री |
------------------------------------------------------------------------------------------------------------------
२. उपसंचालक भूमि अभिलेख (गट-अ) या संवर्गातील अधिकाऱ्यांच्या नियतकालिक आणि
मध्यावधी/मुदतपूर्व बदल्यांसंदर्भात निर्णय घेताना संवर्गाशी संबंधित महाराष्ट्र शासकीय
कर्मचाऱ्यांच्या बदल्यांचे विनियमन आणि प्रतिबंध अधिनियम, २००५ आणि सामान्य प्रशासन
विभाग, महसूल व वन विभाग यांच्याकडून याबाबत निर्गमित करण्यात आलेल्या सर्व
अधिसूचना,शासन निर्णय, शासन परिपत्रके यातील तरतुदी व निर्गमित केलेल्या सूचना लागू
राहतील.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर