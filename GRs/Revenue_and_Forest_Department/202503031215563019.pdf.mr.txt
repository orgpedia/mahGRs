# Page 1
हैद्राबाद इनामे व रोख अनुदाने रद्द
करण्याबाबत (सुधारणा) अधिनियम, २०२४
(सन २०२५ चा महाराष्ट्र अधिनियम क्र. ७) -
हैद्राबाद इनाम निर्मूलन व रोख अनुदाने रद्द
करण्याबाबत अधिनियम १९५४ च्या कलम
२(ए) व कलम ६ मध्ये करण्यात आलेली
सुधारणा
महाराष्ट्र शासन
महसूल व वन विभाग
शासन परिपत्रक क्रमांक बैठक-२०२४/प्र.क्र. ९५/ज-७
मादाम कामा मार्ग, हुतात्मा राजगुरू चौक,
मंत्रालय, मुंबई -४०० ०३२.
दिनांक ३ मार्च, २०२५
वाचा :- १. हैद्राबाद इनामे व रोख अनुदाने रद्द करण्याबाबत (सुधारणा) अधिनियम २०१५ (सन २०१५ चा महाराष्ट्र अधिनियम क्र.२५)
२. दिनांक १३.०८.२०२४ रोजी झालेल्या मंत्रिमंडळ बैठकीतील निर्णय
३. हैद्राबाद इनाम निर्मूलन व रोख अनुदाने रद्द करण्याबाबत (सुधारणा) अध्यादेश, २०२४ ( सन २०२४ चा महाराष्ट्र अध्यादेश क्र. ८)
४. सम क्रमांकाचे दिनांक ०८ ऑक्टोबर २०२४ चे परिपत्रक.
५. सन २०२५ चा महाराष्ट्र अधिनियम क्रमांक ७-दिनांक ०१/०१/२०२५
प्रस्तावना :-
मराठवाडा विभागातील मदतमाश इनाम जमिनींना हैद्राबाद इनामे व रोख अनुदाने
रद्द करण्याबाबत अधिनियम, १९५४ मधील तरतूदी लागू होतात. मराठवाड्यातील आठ
जिल्यांमध्ये हैद्राबाद इनामे व रोख अनुदान रद्द करण्याबाबत अधिनियम, १९५४ चे कलम
६(१) च्या तरतूदीनुसार शासन परिपत्रक, महसूल विभाग क्रमांक HIA १०५९ VI-L,
दि.०९.०७.१९६० अन्वये सुचित केल्यानुसार तत्कालीन परिस्थितीमध्ये दि.०१.०७.१९६०
रोजी इनामदार यांच्याकडील जमीनी खालसा (Abolition) करुन शासनाकडे निहित
करण्यात आल्या. तसेच, या अधिनियमाच्या कलम ६ (३) अन्वये सक्षम अधिकारी यांच्या
पूर्वपरवानगीशिवाय हस्तांतरण व विभाजन करण्यास प्रतिबंध ठेवून नवीन अविभाज्य
भोगवटादार २ च्या शर्तीवर इनामदार, काबीज-ए-कदीम, कायम कुळ व साधे कुळ
यांचेकडून जमीनीचे तत्कालीन परिस्थितीत नजराणा/भोगवटा मुल्य घेवून पुनःप्रदान
(Regrant) करण्यात आले आहे. मराठवाडा विभागातील मदतमाश इनाम जमिनींच्या
हस्तांतरणावर हैद्राबाद इनामे व रोख अनुदाने रद्द करण्याबाबत अधिनियम, १९५४ चे कलम
६ (३) अन्वये निबंध होते. मराठवाडा विभागात मोठ्या प्रमाणावर शेतकऱ्यांनी इनाम जमिनी
धारण केलेल्या आहेत. या जमिनींचे बेकायदेशीररित्या हस्तांतरणे झालेली आहेत. या
जमिनीवरील निबंध कमी करण्यासाठी हैद्राबाद इनामे व रोख अनुदाने रद्द करण्याबाबत
अधिनियम, १९५४ च्या कलम ६ मध्ये सन २०१५ मध्ये सुधारणा करण्यात आली आहे. तथापि,
त्यानंतरही या इनाम मिळकतीच्या हस्तांतरणासंदर्भात आणखी काही निबंध कमी करणे
# Page 2
शासन परिपत्रक क्रमांकः बैठक-२०२४/प्र.क्र. ९५/ज-७
आवश्यक होते. तसेच अधिनियमाच्या कलम २ (ए) (३) मध्ये नमूद १ वर्षाचा कालावधी
संपल्यानंतर अपवादात्मक प्रकरणी उप कलम (१) अन्वये घेण्यात आलेल्या प्रकरणांची
कायदेशीर वैधता, नियमितता तपासण्यासाठी एक वर्षाच्या कालावधीची मर्यादा वाढविणे
आवश्यक होते.
सदर जमिनीची उपयोगिता वाढविण्यासाठी तसेच अशा जमिनीचा कालानुरूप वापर
करणे शक्य व्हावे यासाठी करण्याच्या हेतूने कायद्यात सुधारणा करण्याची गरज निर्माण
झाली होती. याकरिता नियुक्त करण्यात आलेल्या समितीच्या शिफारशीस अनुसरुन राज्य
मंत्रिमंडळाच्या दि.१३.०८.२०२४ रोजी झालेल्या बैठकीतील निर्णयानुसार उक्त
अधिनियमाच्या कलम २ (ए) व कलम ६ मध्ये दि. २४.०९.२०२४ रोजी प्रसिध्द करण्यात
आलेल्या हैद्राबाद इनामे व रोख अनुदाने रद्द करण्याबाबत (सुधारणा) अध्यादेश, २०२४ (सन
२०२४ चा महाराष्ट्र अध्यादेश क्र. ८) अन्वये सुधारणा करण्यात आली होती. या अध्यादेशाचे
अधिनियमात रुपांतर करण्यासाठी हैद्राबाद इनामे व रोख अनुदाने रद्द करण्याबाबत
(सुधारणा) अधिनियम, २०२४ (सन २०२५ चा महाराष्ट्र अधिनियम क्रमांक ७ ) महाराष्ट्र शासन
राजपत्र, असाधारण भाग ४ मध्ये दिनांक १ जानेवारी २०२५ रोजी प्रसिद्ध करण्यात आला
आहे. हा अधिनियम दिनांक २४ सप्टेंबर २०२४ रोजी अंमलात आलेला आहे. त्यानुषंगाने सर्व
संबंधीतांना सूचना निर्गमित करण्याची बाब विचाराधीन होती.
शासन परिपत्रक :-
हैद्राबाद इनामे व रोख अनुदाने रद्द करण्याबाबत (सुधारणा) अधिनियम, २०२४ (सन
२०२५ चा महाराष्ट्र अध्यादेश क्र. ७) याची प्रत जोडली असून हैद्राबाद इनामे व रोख अनुदाने
रद्द करण्याबाबत अधिनियम, १९५४ च्या कलम २ (ए) व कलम ६ मध्ये या अध्यादेशाव्दारे
करण्यात आलेल्या सुधारणेची अंमलबजावणी सर्व संबंधित जिल्हाधिकारी यांनी करावी.
यापुढे हैद्राबाद इनामे व रोख अनुदाने रद्द करण्याबाबत अधिनियम, १९५४ अंतर्गत येणाऱ्या
मदतमाश जमीनी भोगवटदार वर्ग-१ मध्ये रुपांतरीत करण्यासाठी/कृषीतर प्रयोजनासाठी
करण्यात आलेली हस्तांतरणे नियमित करणेसाठी ५०% ऐवजी ५% इतकी नजराणा रक्कम
आकारण्यात यावी. लागू असलेल्या प्रकरणी दंडाच्या रकमेत कोणताही बदल करण्यात
आलेला नाही.
२. हैद्राबाद इनामे व रोख अनुदाने रद्द करण्याबाबत अधिनियम, १९५४ चे कलम २ (ए)
नुसार सक्षम न्यायालयाच्या निर्णयामुळे कोणत्याही जमीनीबाबतचा वाद वरीष्ट्ठ न्यायालयात
गेल्यानंतर न्यायालयाच्या निर्णयानुसार कार्यवाही करण्याचे बंधन संबंधीत यंत्रणेवर राहील.
विशेषत: इनाम जमीन मदतमाश आहे किंवा खिदमतमाश आहे याबाबतचा वाद मा. उच्च
न्यायालयात अथवा मा. सवोच्च न्यायालयात गेल्यास व मा. उच्च न्यायालयाने अथवा मा.
सवोच्च न्यायालयाने त्याबाबत निर्णय दिल्यास त्या निर्णयानुसार संबंधीत जिल्हाधिकारी
यांनी अंमलबजावणी करावी.
३. हैद्राबाद इनामे व रोख अनुदाने रद्द करण्याबाबत अधिनियम, १९५४ चे कलम ६(१)
नुसार तसेच जोडतक्ता २-अ, लेजर अकाउंट नुसार मदतमाश म्हणून जाहीर करण्यात
आलेली जमीन जर वक्फ बोर्डाने वक्फ अधिनियम, १९५४ च्या कलम ५(२)अन्वये वक्फ
मालमत्ता म्हणून जाहिर केली असेल तर, वक्फ बोर्ड जोपयंत जाहिर केलेल्या जमीनीच्या
पृष्ट्ठ ३ पैकी २
# Page 3
शासन परिपत्रक क्रमांकः बैठक-२०२४/प्र.क्र. ९५/ज-७
यादीमधून जाहिर करण्यात आलेल्या या जमीनीचा तपशील वगळत नाही तोपयंत महसूल
अभिलेखानुसार ही जमीन मदतमाश म्हणून नोंद घ्यावयाची कार्यवाही करण्यात येऊ नये.
मात्र वर २ येथे नमूद केल्यानुसार वरिष्ट्ठ न्यायालयाने निर्णय दिला असल्यास त्याप्रमाणे
महसूल अभिलेखात नोंद घेण्याची कार्यवाही करता येईल.
४. शासन अधिसूचना, महसूल व वन विभाग क्रमांक-जमीन-२०१८/प्र.क्र. ९०/ज-१
दिनांक ८.३.२०१९ व दिनांक २७.३.२०२३ मधील तरतुदीनुसार या मदतमाश जमिनीचे
भोगवटादार वर्ग-१ मध्ये रुपांतरण करताना/कृषीतर प्रयोजनासाठी करण्यात आलेली
हस्तांतरणे नियमित करताना रुपांतरण अधिमूल्याची रक्कम ₹१ कोटी पेक्षा अधिक आहे,
अशा प्रकरणी रुपांतरण करण्यापूर्वी शासनाची पूर्व मान्यता घेण्यात यावी.
५. तसेच, या मदतमाश जमीनीच्या प्रकरणी परवानगी शिवाय हस्तांतरण / वापरात
बदल केला असल्यास शेवटचा शर्तभंग हाच एकमेव शर्तभंग समजून अशी प्रकरणे शासन
निर्णय महसूल व वन विभाग क्रमांक जमीन-२०२२/प्र.क्र.१०६/ज१, दिनांक ५ जूलै २०२३
मधील तरतूदीनुसार नियमानुकुल करण्यासाठी शासनास सादर करण्यात यावीत.
६. सदर शासन परिपत्रक महाराष्ट्र शासनाच्या www.maharashtra.gov.in या
# Page 4
# Page 5
# Page 6
# Page 7