# Page 1
राज्य योजना सन २०२२-२३ अंतर्गत ग्रामपरिसर व आदिवासी विकास कार्यक्रम (२४०६ १५२१) अंतर्गत संरक्षित वनांचे लगत क्षेत्रातील गावातील सर्वसाधारण जातीच्या लाभार्थ्यांना सवलतीच्या दराने कुकींग गॅस वाटपाच्या (बांधील व नविन लाभार्थ्यासह) चालू बाब प्रस्तावाकरीता अनुदान वितरीत करण्याबाबत.
महाराष्ट्र शासन
महसूल व वन विभाग
शासन निर्णय क्रमांक : एफडीएम-२०२२/प्र.क्र. ८२ /फ-२
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२,
दिनांक :- ३१ मार्च, २०२३
संदर्भ :- १) वित्त भाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२, दि.०८.०२.२०२३ व दि.१६.०३.२०२३.
२) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र. कक्ष- १/यो/इए/संवव्य/प्र.क्र.०३/२०२२-२३/२७२, दि.२६.०९.२०२२ व दि.३०.११.२०२२.
३) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र. कक्ष- १/यो/इए/संवव्य/प्र.क्र.०३/२०२२-२३/५७२, दि. २३.०३.२०२३.
४) शासन निर्णय क्रमांक : एफडीएम-२०२२/प्र.क्र. ८२/फ-२, दि.३१.०१.२०२३ व दि.०१.०३.२०२३.
प्रस्तावना : प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य नागपूर यांनी मागणी केल्यानुसार सन २०२२-२३ करिता राज्य योजनांतर्गत "ग्राम परिसर व आदिवासी विकास कार्यक्रम " (२४०६ १५२१) या योजनेंतर्गत उपलब्ध असलेल्या अनुदानानुसार संदर्भ क्र.४ येथील अनुक्रमे शासन निर्णय दि.३१.०१.२०२३ अन्वये ०५ - बक्षिसे या सविस्तर शिर्षांतर्गत रु.२.१६ लक्ष व ५०- इतर खर्च या सविस्तर शिषांतर्गत रु.३१७.६५ लक्ष आणि शासन निर्णय दि.०१.०३.२०२३ अन्वये ०२ - मजूरी या सविस्तर शिषांतर्गत २२३.२१ लक्ष व २१-पुरवठा व सामग्री या सविस्तर शिषांतर्गत रु.१०४.२६ लक्ष अशाप्रकारे एकूण रु.६४७.२८ लक्ष इतका निधी वितरीत करण्यात आला आहे.
तथापि, प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य नागपूर कार्यालयाने संदर्भ क्र.२ मागणीतील प्रलंबित असलेला रु.७४.९१ लक्ष व क्र.३ येथील दि.२३.०३.२०२२ रोजीच्या पत्रान्वये नागपूर वनवृत्तातील संरक्षित वनांचे लगत क्षेत्रातील गावातील सर्वसाधारण जातीच्या लाभार्थ्यांना सवलतीच्या दराने कुकींग गॅस व बायोगॅस, दुभत्या जनावरांसाठी
# Page 2
शासन निर्णय क्रमांकः एफडीएम-२०२२/प्र.क्र. ८२/फ-२
अनुदान व वृक्ष लागवडीच्या संरक्षणासाठी प्रोत्साहनाकरिता (२४०६ १५२१) या लेखाशिर्षाखाली बांधील व नविन लाभार्थ्यांसह चालू बाब प्रस्तावान्वये रु. २८.४९ लक्षचा निधी असा एकूण रु.१०३.४० लक्ष निधी (रु.७४.९१ लक्ष + रु.२८.४९ लक्ष) ५०- इतर खर्च या सविस्तर शिषांतर्गत वितरीत करण्याची विनंती शासनास केली आहे.
त्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी अनुदानाची मागणी केल्यानुसार व सुधारीत अंदाजानुसार उपलब्ध असलेल्या निधीतून ग्राम परिसर व आदिवासी विकास कार्यक्रम (२४०६ १५२१) या लेखाशीर्षाखाली ५०- इतर खर्च या सविस्तर शिषांतर्गत निधी वितरीत करण्याची बाब शासनाच्या विचाराधीन होती.
शासन निर्णय :
प्रधान मुख्य वन संरक्षक (अर्थसंकल्प नियोजन व विकास), महाराष्ट्र राज्य, नागपूर यांनी प्रस्तावित केल्यानुसार व वित्त विभागामार्फत सुधारीत अंदाजाच्या मर्यादेत अर्थसंकल्पिय अंदाज, वाटप आणि संनियंत्रण प्रणालीवर निधी उपलब्ध करुन दिल्यानुसार सन २०२२-२३ मधील मागणी क्र. सी-०७- २४०६ (११) (१०) ग्राम परिसर व आदिवासी विकास कार्यक्रम (२४०६-१५२१) या योजनेकरीता ५०- इतर खर्च अंतर्गत रु. १०३.४० लक्ष इतक्या रक्कमेस उद्दिष्ट निहाय खर्च करण्यास नमूद अटी व शर्तींचे अधिन राहून मान्यता देण्यात येत आहे. सदरहू शासकीय मान्यता खालील अटींच्या अधिन राहून देण्यात येत आहे.
१) प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी सदर निधी या विभागाकडून मंजूर केलेल्या प्रस्तावातील क्षेत्र / कार्यक्रम / कामे यावरच खर्च होईल व कामाची द्विरुक्ती होणार नाही आणि मंजूर कामांव्यतिरिक्त कोणत्याही नवीन बाबीवर/नवीन क्षेत्रावर/नवीन कामांवर खर्च करण्यात येणार नाही याची दक्षता घ्यावी.
२) सदरहू निधी वितरित करण्यापूर्वी प्रस्तावानुसार योजनेतील निश्चित केलेल्या कामांना सक्षम अधिका-यांची तांत्रिक व प्रशासकीय मंजूरी असल्याची व त्याचबरोबर सध्या वाटप करण्यात येणा-या अनुदानातून खर्च करताना यामध्ये कोणतीही वित्तिय अनियमितता होणार नाही याची दक्षता घ्यावी.
३) सदर योजनेकरिता वितरित केलेला निधी खर्ची पडल्यानंतर त्याचे उपयोगिता प्रमाणपत्र शासनास सादर करावे.
४) त्याचप्रमाणे वित्त विभागाच्या संदर्भ क्र. १ येथील दि.०४.०४.२०२२, दि.०८.०२.२०२३ व दि.१६.०३.२०२३ रोजीच्या शासन परिपत्रकातील अटी व शर्तींची पूर्तता करण्यात येईल याची देखील दक्षता घ्यावी.
५) सदर प्रस्तावांतर्गत करावयाच्या कामाचा खर्च मागणी क्र. सी-७, प्रधान शीर्ष २४०६ वनीकरण व वन्यजीव, पंचवार्षिक योजनांतर्गत योजना (बिगर आदिवासी उपयोजना ) १०१(११) वनसंरक्षण, विकास व पुनर्निर्मिती, (११)(१०) ग्राम परिसर व आदिवासी विकास कार्यक्रम (संयुक्त वनव्यवस्थापन) कार्यक्रम (२४०६ १५२१) राज्य योजनांतर्गत योजना या
पृष्ठ ३ पैकी २
# Page 3
शासन निर्णय क्रमांक: एफडीएम-२०२२/प्र.क्र. ८२/फ-२
लेखाशिर्षांतर्गत सन २०२२-२३ मध्ये उपलब्ध करुन देण्यात आलेल्या अनुदानामधून भागविण्यात यावा.
सदर शासन निर्णय, वित्त विभागाच्या संदर्भ क्र.१ येथील दि.०४.०४.२०२, दि.०८.०२.२०२३ व दि.१६.०३.२०२३ रोजीच्या शासन परिपत्रकांनुसार व वित्त विभागाचा अनौपचारिक संदर्भ क्र.
१५५/व्यय-१०, दि.२९.०३.२०२३ अन्वये प्राप्त सहमतीनुसार तसेच वित्त विभागाचा शासन निर्णय क्र.विअप्र-२०१३/प्र.क्र.३०/२०१३/ विनियम, भाग-२, दिनांक १७.०४.२०१५ भाग पहिला, उपविभाग ३, परिच्छेद २७ (२) अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.