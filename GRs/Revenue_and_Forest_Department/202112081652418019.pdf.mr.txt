# Page 1
कोव्हीड-१९ या आजारामुळे निधन पावलेल्या व्यक्तीच्या नजिकच्या नातेवाईकास सानुग्रह सहाय्य प्रदान करणेबाबत....
महाराष्ट्र शासन
महसूल व वन विभाग,
शासन निर्णय :- सीएलएस-२०२१/प्र.क्र. २५४/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- ८ डिसेंबर, २०२१
वाचा :- शासन निर्णय, महसूल व वन विभाग, क्र. सीएलएस-२०२१/प्र.क्र.२५४/म-३, दि.२६.११.२०२१
प्रस्तावना : मा. सर्वोच्च न्यायालयाने रिट याचिका क्र.५४१/२०२१ मधील संकीर्ण अर्ज क्र.१८०५/२०२१ मध्ये दिनांक ०४.१०.२०२१ रोजी दिलेल्या आदेशास अनुसरून कोव्हीड-१९ या आजारामुळे मृत पावलेल्या व्यक्तींच्या जवळच्या नातेवाईकास रू.५०,०००/- इतके सानुग्रह सहाय्य प्रदान करण्याबाबत दिनांक २६.११.२०२१ रोजी शासन निर्णय निर्गमित करण्यात आला आहे. मा. सर्वोच्च न्यायालयाने दिनांक ०६.१२.२०२१ रोजी झालेल्या सुनावणीमध्ये ऑनलाईन पोर्टलवर अर्जदाराने अर्ज केल्यानंतर त्यांनी सादर केलेली कागदपत्रे मा. सर्वोच्च न्यायालयाच्या दि.०४.१०.२०२१ रोजीच्या आदेशाशी सुसंगत असतील तर सानुग्रह सहाय्य देण्याकरिता ३० दिवस वाट पहाण्याची आवश्यकता नाही असे आदेश दिले आहेत. त्यास अनुसरून दिनांक २६.११.२०२१ रोजीच्या शासन निर्णयामध्ये सुधारणा करण्याची बाब शासनाच्या विचाराधीन होती.
शासन निर्णय : महसूल व वन विभागाच्या दि.२६.११.२०२१ च्या शासन निर्णयातील परिच्छेद क्र.९ पुढीलप्रमाणे सुधारित करण्यात येत आहे :
“वरिल परिच्छेद ५,६, ७ व ८ प्रमाणे अर्ज स्वीकृत झाल्यानंतर जिल्हा आपत्ती व्यवस्थापन प्राधिकरण यास सानुग्रह अनुदान वितरीत करण्यासाठी संगणकीय प्रणालीवर अंतिम मंजूरी देईल. सर्व मंजूर प्रकरणे संगणकीय प्रणालीवर सर्वसामान्य जनतेला माहितीसाठी उपलब्ध राहतील.”
# Page 2
शासन निर्णय क्रमांक: सीएलएस-२०२१/प्र.क्र२५४/म-३,