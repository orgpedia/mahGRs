# Page 1
महसूल विभागांतर्गत महाराष्ट्र राज्याचे क्रीडा धोरण - २०१२ याची अंमलबजावणी करणेबाबत.
महाराष्ट्र शासन
महसूल व वन विभाग
शासन निर्णय क्रमांक- संकीर्ण २०२३/प्र.क्र.१८/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २३ फेब्रुवारी, २०२३.
संदर्भ:- शालेय शिक्षण व क्रीडा विभाग, मंत्रालय, मुंबई, शासन निर्णय क्र. क्रीडायो-२०११/प्र.क्र.५५/ ११/क्रियुसे-१, दिनांक २४ जून, २०१२.
प्रस्तावना: राज्यात क्रीडा संस्कृतीचे संवर्धन, प्रचार, प्रसार व जोपासना करणेसाठी पोषक वातावरण निर्माण करणेसाठी क्रीडा धोरण जाहीर करणारे महाराष्ट्र हे देशातील पहिले राज्य आहे. महाराष्ट्र राज्याच्या धोरणामध्ये क्रीडा विषयक पायाभूत सुविधांची निर्मिती, खेळाडूंचे प्रशिक्षण तसेच विकास या बाबींचा प्रामुख्याने समावेश आहे.
२. संदर्भीय शासन निर्णयातील मुद्दा क्र. ४.६, खेळाद्वारे सर्वांसाठी सुदृढता क्रीडा राज्याच्या विकास प्रक्रियेमध्ये आरोग्यसंपन्न मनुष्यबळ प्रत्यक्ष अप्रत्यक्षपणे परिणाम करत असते, असे उद्धृत करुन कर्मचाऱ्यांची शारीरिक तंदुरुस्ती वा कार्यक्षमता वाढीस लागून उत्पादन वाढविण्यासाठी शासकीय, निमशासकीय, महामंडळ, सहकारी संस्था इ. ठिकाणी कार्यरत कर्मचाऱ्यांसाठी विविध क्रीडा स्पर्धांचे आयोजन संबंधित विभागामार्फत करणेचे आदेश दिलेले आहेत.
३. महसूल विभागांतर्गत क्रीडा स्पर्धा तसेच सांस्कृतिक कार्यक्रम दरवर्षी घेण्याची मागणी क्षेत्रिय स्तरावरील अधिकारी / कर्मचारी तसेच महराष्ट्र राज्य महसूल कर्मचारी संघटना यांच्याकडून मा. मंत्री महसूल यांच्याकडे संपन्न झालेल्या बैठकीमध्ये वारंवार करण्यात येत होती. राज्याचे क्रीडा धोरण व उपरोक्त अधिकारी/कर्मचारी/संघटनांच्या सूचनांचा विचार करता महसूल विभागांतर्गत जलसंपदा, सार्वजनिक बांधकाम विभाग, गृह विभाग, सहकार विभागाप्रमाणे विभाग/राज्यस्तरीय क्रीडा व सांस्कृतिक कार्यक्रमांचे आयोजन करण्याची बाब शासनाच्या विचाराधीन होती.
शासन निर्णय : शालेय शिक्षण व क्रीडा विभागाच्या दिनांक २४ जून २०१२ च्या शासन निर्णयास अनुलक्षून महसूल विभागांतर्गत सन २०२३-२४ या आर्थिक वर्षापासून दरवर्षी विभाग / राज्यस्तरीय क्रीडा व सांस्कृतिक कार्यक्रम आयोजित करण्याचा निर्णय घेण्यात येत आहे. तद्नुसार विभाग स्तरावर दरवर्षी नोव्हेंबर महिन्यात व राज्यस्तरावर जानेवारी महिन्यात कार्यक्रमाचे दरवर्षी नियमितपणे आयोजन करण्यात यावे.या कार्यक्रमासाठी विभागनिहाय रु.२५ लक्ष / प्रति विभाग व राज्यस्तरीय आयोजनासाठी रु. ५० लक्ष तरतूद करण्यात येत असून उपलब्ध तरतुदीच्या मर्यादेतच कार्यक्रमाचे आयोजन करण्यात यावे.
राज्यस्तरीय / विभागस्तरीय क्रीडा व सांस्कृतिक कार्यक्रमांतर्गत महसूल विभाग (खुद्द) / नोंदणी महानिरीक्षक व मुद्रांक नियंत्रक / जमाबंदी आयुक्त तथा संचालक भूमी अभिलेख या उपविभागांमधील अधिकारी / कर्मचारी यांना सहभाग घेता येईल.
राज्यस्तरीय क्रीडा व सांस्कृतिक कार्यक्रमाच्या आयोजनासाठी येणारा खर्च हा मागणी क्र. सी-४, २०५२ - सचिवालयीन सर्वसाधारण सेवा, ००,०९०, सचिवालय (००) (००) (०१) महसूल व वन विभाग (अनिवार्य) (२०५२०२१२) या लेखाशिर्षांतर्गत २० इतर प्रशासकीय खर्च या उदीष्टांतर्गत खर्ची टाकण्यात यावा. तसेच विभागस्तरीय क्रीडा व सांस्कृतिक कार्यक्रमाच्या आयोजनासाठी येणारा खर्च हा मागणी क्र. सी
# Page 2
शासन निर्णय क्रमांक: संकीर्ण २०२३/प्र.क्र.१८/ई-८
१, २०५३- जिल्हा प्रशासन, १०१-आयुक्त, (०१) - आयुक्त, या लेखाशिर्षांतर्गत २० इतर प्रशासकीय खर्च या उद्दिष्टांतर्गत खर्ची टाकण्यात यावा.
राज्यस्तरीय / विभागस्तरीय क्रीडा व सांस्कृतिक कार्यक्रमामध्ये सर्व अधिकारी/कर्मचारी यांचा सहभाग होण्यासाठी महसूल विभाग (खुद्द) / नोंदणी महानिरीक्षक व मुद्रांक नियंत्रक / जमाबंदी आयुक्त तथा संचालक, भूमी अभिलेख या उपविभागांमार्फत व्यापक प्रसिध्दी देण्यात यावी.