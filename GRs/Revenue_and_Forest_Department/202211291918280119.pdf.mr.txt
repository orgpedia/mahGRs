# Page 1
गावोगावी इंटरनेटच्या सुविधा पोहचण्यासंदर्भात "डिजिटल इंडिया" या योजनेअंतर्गत "GROUND BASED TOWER AND HOISTING OF EQUIPMENT" या प्रयोजनासाठी भारत संचार निगम लिमिटेड (BSNL) यांना जागा उपलब्ध करून देणेबाबत.
महाराष्ट्र शासन
महसूल व वन विभाग
शासन निर्णय क्रमांक:- जमीन-२०२२/प्र.क्र.१८८/ज-१ मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक :- २९ नोव्हेंबर, २०२२
संदर्भ: १. महाराष्ट्र जमीन महसूल संहिता, १९६६ मधील कलम ४०.
२. महाराष्ट्र जमीन महसूल (सरकारी जमिनीची विल्हेवाट लावणे), नियम १९७१ मधील नियम ६ व नियम ३१.
३. महाप्रबंधक, भारत संचार निगम लिमिटेड (BSNL) यांचे पत्र क्र.No.MHCO NOCM/१२(११)/२/२०२२-O/OPGM CM, दि.१६/०८/२०२२
प्रस्तावना:
इंटरनेट सुविधांपासून वंचित राहिलेल्या राज्यातील एकूण २३८६ गावांमध्ये ४G
सर्व्हीसेसच्या सेवा उपलब्ध करुन देण्यासाठी केंद्र शासनामार्फत योजना राबविण्यात येत
असून दि. ०९ डिसेंबर २०२३ रोजी पर्यंत योजना पूर्णत्वास नेण्याचे लक्ष्य आहे व उपरोक्त
प्रयोजनासाठी गावोगावी इंटरनेटच्या सुविधा पोहचण्यासंदर्भात “डिजीटल इंडिया” बाबतच्या
मा. पंतप्रधान महोदयांच्या दूरदृष्टीनुसार सदर कार्यक्रम राबविणे कामी दि. २७ जुलै २०२२
रोजी मा. पंतप्रधान महोदयांच्या अध्यक्षतेखाली दि. २७ जुलै २०२२ रोजी झालेल्या
मंत्रीमंडळाच्या बैठकीतील निर्णयास अनुलक्षून मुख्य महाप्रबंधक, BSNL यांनी दि. १६ ऑगस्ट
२०२२ च्या पत्राद्वारे सादर केलेला महाराष्ट्रातील दूरक्षेत्रातील (remote villages) २३८६
विशिष्ट गावांमध्ये "GROUND BASED TOWER AND HOISTING OF EQUIPMENT" या
प्रयोजनासाठी २०० चौ. मी. जागा ही विना मोबदला उपलब्ध करुन देण्याबाबतचा प्रस्ताव
शासनाच्या विचाराधीन होता.
शासन निर्णय:
भारत संचार निगम लिमिटेड (BSNL) या केंद्रशासनाच्या संस्थेस दूरक्षेत्रातील
गावांमध्ये दूरसंचार व इंटरनेट सेवा पुरविणे या सार्वजनिक प्रयोजनासाठी जमीन उपलब्ध
करण्याच्या अनुषंगाने पुढीलप्रमाणे शासन निर्णय घेणेत येत आहे :
# Page 2
शासन निर्णय क्रमांकः जमीन-२०२२/प्र.क्र.१८८/ज-१
अ) "GROUND BASED TOWER AND HOISTING OF EQUIPMENT" या
प्रयोजनासाठी परिशिष्ट "अ" येथे नमूद केलेल्या सर्व गावांमध्ये २०० चौ.मी.
निर्बाध्यरित्या उपलब्ध असलेली खुली जागा अथवा गायरान जमीन विनामूल्य
उपलब्ध करुन देण्यास जिल्हाधिकारी यांना प्राधिकृत करण्यात येत आहे.
जिल्हाधिकारी यांचेकडे असे प्रस्ताव प्राप्त झाल्यानंतर जिल्हाधिकारी यांनी १५
दिवसांत जमीन मंजूरी व Tower उभारणीस मंजूरी देणे आवश्यक राहील.
ब) "GROUND BASED TOWER AND HOISTING OF EQUIPMENT" या
प्रयोजनासाठी उपलब्ध करुन देण्यात येणाऱ्या २०० चौ.मी. जागेस ऊर्जा
विभागाने MSEDCL च्या निधीतून प्राधान्याने २ ते ३ महिन्यांच्या कालावधीत
पायाभूत सुविधा उपलब्ध करुन वीज पुरवठा व जोडणी देण्यात यावी. त्यानंतर
वीज वापरानुसार मासिक देयक उपभोक्ता यांनी भरावे.
क) "GROUND BASED TOWER AND HOISTING OF EQUIPMENT" या
प्रयोजनासाठी उपलब्ध करुन देण्यात आलेल्या २०० चौ.मी. या जागेपर्यंत
OFC केबल टाकण्यासाठी रस्त्याचा वापर (Right of Way) उपलब्ध करुन
देण्याबाबत BSNL ने OFC केबल टाकण्यासाठी स्थानिक स्वराज्य संस्थांच्या
तसेच सार्वजनिक बांधकाम विभागाच्या अधिपत्याखालील रस्ते पूर्ववत
करण्याच्या अटीच्या अधीन राहून उपरोक्त प्रयोजनासाठी उपलब्ध करून
दिलेल्या जागेपर्यंत OFC केबल टाकण्यासाठी रस्त्याचा वापर (Right of
Way) विनामूल्य उपलब्ध करून देण्यास मान्यता देण्यात येत आहे.
ड) ऑप्टिकल फायबर(OFC) केबलसाठी स्थानिक स्वराज्य संस्थांकडून
आकारण्यात येणा-या नाममात्र भाड्यातून पूर्ण सूट देण्यात येत आहे.
इ) "GROUND BASED TOWER AND HOISTING OF EQUIPMENT" या
प्रयोजनासाठी दुरक्षेत्रातील टॉवर उभारणीसाठी संबंधित जिल्हयाचे
जिल्हाधिकारी हे "नोडल अधिकारी" म्हणून समन्वय साधतील.
०२. सदर शासन निर्णय हा वित्त विभागाच्या सहमतीने व त्यांचेकडील अनौपचारीक संदर्भ क्र.३०७/२०२२/व्यय-९, दिनांक १०/११/२०२२ अन्वये आणि दि. २९/११/२०२२ च्या मा. मंत्रीमंडळ बैठकीतील निर्णयाच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः जमीन-२०२२/प्र.क्र.१८८/ज-१
# Page 4
# Page 5
# Page 6
# Page 7
# Page 8
# Page 9
# Page 10