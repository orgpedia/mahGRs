# Page 1
लोकलेखा समितीच्या सन २०१७-१८ च्या एकसष्ठाव्या अहवालातील शिफारसीनुसार आल्लापल्ली वन विभागातील शासकीय आरागिरणी एफ.डी.सी. एम. लि. कडे हस्तांतरीत करण्यास मान्यता देणेबाबत.
महाराष्ट्र शासन
महसूल व वन विभाग
शासन निर्णय क्रमांक :- टिआरएस-०६/२०२१/प्र.क्र.१८९/फ-६
मंत्रालय, मुंबई-४०० ०३२.
दिनांक :- १९ जुलै, २०२१
वाचा :- प्रधान मुख्य वनसंरक्षक (वन बल प्रमुख), महाराष्ट्र राज्य, नागपूर यांचे पत्र क्र.कक्ष १६/ए-१/लोलेस/भाग-३/प्र.क्र.१०(२०२१-२२)/२४३, दि. १८.६.२०२१.
प्रस्तावना :
गडचिरोली जिल्हयातील मौजे आलापल्ली येथील सर्व्हे क्र. ८३ मध्ये सन १९२६ साली शासकीय
क्रकचालय स्थापन करण्यात आले आहे. या शासकीय क्रकचालयात सन १९७८ पूर्वी १० आरायंत्रे कार्यरत
होती. तथापि, उक्त १० आरायंत्रांपैकी सद्यस्थितीत ३ आरायंत्रे कार्यरत आहेत. याविषयी लोकलेखा
समितीच्या सन २०१७-१८ च्या एकसष्ठाव्या अहवालात आरागिरणी नियोजन निदान ना-नफा-ना-तोटा या
तत्वावर सुरु ठेवणे किंवा तेथील कर्मचाऱ्यांना अन्य ठिकाणी काम देणे; कार्यान्वीत आरायंत्रांकरिता
आवश्यक कर्मचारी ठेवून बाकीची यंत्रे व व कर्मचारी इतरत्र प्रस्थापित करणे जेणेकरुन यंत्रे व मनुष्यबळाचा
योग्य व व्यावहारीक वापर होऊन शासनाचे कमी नुकसान होईल; प्रचालन किंमत आणि महसूल वसूली
यांच्यातील फरक कमी कराण्यासाठी आरायंत्राद्वारे कापणी किंमतीत सुधारणा करणे तसेच सदर
आरागिरणी सहकारी संस्थाना चालविण्यासाठी देणेबाबत शासनाने विचार करावा, अशा शिफारसी केलेल्या
आहेत.
वन विकास महामंडळातर्फे सागवान व इतर मिश्र प्रजातीच्या गोल इमारती लाकडास योग्य
आकारात घडविल्यास जनतेस चांगल्या प्रतीचे घरबांधणी साहित्य उपलब्ध करुन देता येईल व या
माध्यमातून महसूलात देखील वाढ होईल. याकरिता वन विकास महामंडळास आरागिरणीची आवश्यकता
आहे.
# Page 2
शासन निर्णय क्रमांकः टिआरएस-०६/२०२१/प्र.क्र.१८९/फ-६
लोकलेखा समितीच्या शिफारशी विचारात घेऊन व प्रधान मुख्य वनसंरक्षक (वन बल प्रमुख), नागपूर
यांनी प्रस्तावित केल्यानुसार आलापल्ली वन विभागातील शासकीय क्रकचालय (एकूण १० आरायंत्रे, इमारती
व परिसरासह) वन विकास महामंडळास हस्तांतरण करण्याची बाब शासनाच्या विचाराधीन होती.
शासन निर्णय :
आलापल्ली वनविभागातील सर्वे क्रमांक ८६, पैकी ३.१०० हेक्टर आरागिरणी परिसर क्षेत्र, एकूण १०
आरायंत्रे व त्या परिसरातील १० इमारती वन विकास महामंडळास खालील अटी व शर्तीच्या अधीन राहून
कायमस्वरुपी हस्तांतरीत करण्यास शासन मान्यता देण्यात येत आहे.
१) आरागिरणी ज्या स्थितीत आहे त्या स्थितीत हस्तांतरीत करावी.
२) आरागिरणी वन विकास महामंडळास हस्तांतरण झाल्यानंतरही संपूर्ण मालमत्तेची मालकी वन विभागाची
राहील. तथापि, यापुढे महामंडळाने गुंतवणूक केलेल्या चल संपत्तीवर महामंडळाचे स्वामित्व राहील.
३) आरागिरणीचे वन विकास महामंडळास हस्तांतरण झाल्यानंतर आरागिरणी चालविण्याकरिता लागणाऱ्या
सर्व परवानग्या व इतर सर्व कायदेशीर बाबींचे कटाक्षाने पालन करण्याची जबाबदारी वन विकास
महामंडळाची राहील.
४) आरागिरणीत कार्यरत वन विभागाचे कर्मचाऱ्यांना आवश्यकतेनुसार वन विकास महामंडळाकडे
प्रतिनियुक्तीवर पाठविण्यात यावे, उर्वरित कर्मचाऱ्यांना वन विभागात इतरत्र समायोजीत करण्यात यावे.
# Page 3