# Page 1
भूमि अभिलेख विभागातील पदसिद्ध
उप संचालक या नात्याने
जिल्हाधिकारी यांनी अधिकार व
कर्तव्ये पार पाडण्याबाबत.
महाराष्ट्र शासन
क्र. संकीर्ण-०९२५/प्र.क्र.२९०/आस्था-६
महसूल व वन विभाग, पहिला मजला,
मंत्रालय, मुंबई - ४०० ०३२.
दिनांक :- १६ सप्टेंबर, २०२५
वाचा : १. शासन निर्णय, क्र.आस्थापना-१०९३/प्र.क्र.१९/ल-१, दि.१८.०८.१९९४
२. जमाबंदी आयुक्त आणि संचालक भूमि अभिलेख (म. राज्य), पुणे यांचे
परिपत्रक क्र.२०४ अ/ई-२/जा.क्र.८५६/९८, दि.३०.०९.१९९८
प्रस्तावना :-
भूमि अभिलेख विभागाकरीता संबंधित जिल्याचे जिल्हाधिकारी यांना वाचा
क्र.१ येथील शासन निर्णयान्वये पदसिद्ध उपसंचालक, भूमि अभिलेख म्हणून घोषित
करण्यात आले असून त्यामध्ये जिल्हाधिकारी यांना पदसिद्ध उप संचालक म्हणून
असलेली कर्तव्ये व जबाबदा-या नमूद करण्यात आलेल्या आहेत. तसेच त्याअन्वये
जिल्हाधिकारी यांना भूमि अभिलेख विभागातील वर्ग-१ अधिका-यांचे गोपनीय
अहवालांचे प्रतिवेदन करणे व वर्ग-२ अधिका-यांच्या गोपनीय अहवालांचे
पुनर्विलोकन करणे हे अधिकार प्रदान करण्यात आले आहेत. त्यास अनुसरून
जमाबंदी आयुक्त आणि संचालक भूमि अभिलेख (म. राज्य), पुणे कार्यालयाच्या वाचा
क्र.२ येथील दि.३०.०९.१९९८ रोजीच्या परिपत्रकान्वये भूमि अभिलेख विभागातील
वर्ग-१ व वर्ग-२ अधिका-यांचे गोपनीय अहवाल लिहीणे व पुनर्विलोकन करणे
याबाबत सुचना निर्गमित करण्यात आल्या आहेत.
शासन परिपत्रक :-
जिल्हाधिकारी यांच्याकडून पदसिद्ध उपसंचालक या नात्याने विहीत
करण्यात आलेली कर्तव्ये व जबाबदा-या पुरेशा प्रमाणात पार पाडीत नसल्याचे
तसेच जिल्हा अधिक्षक भूमि अभिलेख संवर्गातील अधिका-यांच्या गोपनीय अहवाला
बाबतीत प्रतिवेदन तसेच उप अधिक्षक भूमि अभिलेख (गट-ब) संवर्गातील
अधिका-यांच्या गोपनीय अहवाला बाबतीत पुनर्विलोकनाची कार्यवाही विहीत
मुदतीत करित नसल्याचे आढळून येत आहे.
# Page 2
२. सबब, जिल्हाधिकारी यांनी पदसिद्ध उप संचालक या नात्याने वाचा क्र.१
येथील दि.१८.०८.१९९४ रोजीच्या शासन निर्णयामध्ये नमूद केलेली कर्तव्ये व
जबाबदा-या पार पाडण्याकरीता लक्ष वेधण्यात येत आहे. तसेच वाचा क्र.२ येथील
दि.३०.०९.१९९८ रोजीच्या परिपत्रकामध्ये नमूद सुचनांच्या अनुषंगाने
जिल्हाधिकारी यांनी भूमि अभिलेख विभागातील संबंधीत अधिका-यांच्या गोपनीय
अहवालांच्या बाबतीत प्रतिवेदन/पुनर्विलोकन करण्याची कार्यवाही विहीत मुदतीत
पार पाडण्याबाबतची दक्षता घेण्यात यावी.
३. सदर शासन परिपत्रक महाराष्ट्र शासनाच्या www.maharashtra.gov.in