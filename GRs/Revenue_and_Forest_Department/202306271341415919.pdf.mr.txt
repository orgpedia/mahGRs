# Page 1
महाराष्ट्र शासन
महसूल व वन विभाग
मुख्य इमारत, पहिला मजला, मादाम कामा मार्ग,
हुतात्मा राजगुरु चौक, मंत्रालय, मुंबई - ४०००३२.
दूरध्वनी क्र.०२२-२२०४८२४७ Email ID : deskkh2-rfd@mah.gov.in क्रमांक: गौखनी-५०/१२२२/प्र.क्र.३७४/ख-२ दिनांक २७ जून, २०२३
विषय : गौण खनिज-भंडारा सन २०१६-१७ करीता मौजा टाकळी, ता.जि. भंडारा या वाळूगटातून उत्खनन न करता आलेल्या वाळू साठ्याची रक्कम परत करण्याबाबत.
- श्री. जितेंद्र गणेश मस्के. रा. संताजी नगर, कांद्री, ता. पारशिवनी जि. नागपुर
शासन ज्ञापन: जिल्हाधिकारी, भंडारा यांचे पत्र क्र. आसन-१४/खनिज/अका/कावी-११८९/२०२२, दिनांक ११.११.२०२२ रोजीच्या पत्राच्या अनुषंगाने कळविण्यात येते की, सन २०१६-१७ करीता मौजा टाकळी, ता.जि.भंडारा या वाळूगटासाठी रक्कम रू.९२,७५,०००/- एवढ्या सर्वोच्च बोलीस लिलावधारक श्री.
जितेंद्र गणेश मस्के. रा. संताजी नगर, कांद्री, ता. पारशिवनी जि. नागपुर यांना मंजूर करण्यात आला.
सदर वाळूघाटाच्या अनुषंगाने लिलावधारक यांना रितसर ताबा देण्यात आला असता लिलावधारक यांनी सदर वाळूगटातील उत्खननास सरूवात केली. दरम्यान लिलावधारक यांनी सदर वाळूघाटातून वाहतूक करण्यासाठी रस्ता उपलब्ध करून देण्यात यावा अथवा वाळू गटाच्या अनुषंगाने शासन जमा केलेली रक्कम परत करण्याबाबत जिल्हाधिकारी, भंडारा यांच्याकडे अर्ज सादर केला.
०२. तथापी, लिलावधारक यांनी सदर वाळूघाटातून उत्खनन करता न आल्याने शासनास जमा केलेली रक्कम परत करण्याबाबत मा. मुंबई उच्च न्यायालय, खंडपीठ नागपूर येथे रिट याचिका क्र.५८६८/२०१९ दाखल केली. सदर याचिकेमध्ये मा. न्यायालयाने लिलावधारक यांनी वाळू गटाच्या अनुषंगाने शासन जमा केलेली रक्कम परत करण्याबाबत जिल्हाधिकारी, भंडारा यांच्याकडे दिनांक ०१.०२.२०१९ रोजीचे निवेदनावर जिल्हास्तरीय समितीने घेतलेल्या निर्णयाच्या अनुषंगाने मा.
न्यायालयाने निर्णय घेण्याबाबत आदेश पारीत केले आहेत.
03. मा. मुंबई उच्च न्यायालय, खंडपीठ नागपूर येथे रिट याचिका क्र.५८६८/२०१९ मध्ये दिलेल्या आदेशाच्या अनुषंगाने व लिलावधारक यांनी सदर वाळूघाटातून उत्खनन केलेल्या परिमाण (६ ब्रास) तसेच लिलावधारकाने लिलावाच्या सर्वोच्च बोलीच्या २५ टक्के रक्कम विहित वेळेत जमा न केल्या मुळे सर्वोच्च बोलीच्या » रक्कम जप्त करून लिलावधारकास प्रमाणशीर रक्कम रू.६९,४५,७५०/- (रू. एकोणसत्तर लाख पंचेचाळीस हजार सातशे पंन्नास फक्त) परत करण्याच्या शासनाने निर्णय घेतला आहे.
# Page 2
शासन ज्ञापन क्रमांकः गौखनी-५०/१२२२/प्र.क्र.३७४/ख-२
४. सबब, श्री. जितेंद्र गणेश मस्के. रा. संताजी नगर, कांद्री, ता. पारशिवनी जि. नागपुर यांना रक्कम रू.६९,४५,७५०/- (रू. एकोणसत्तर लाख पंचेचाळीस हजार सातशे पंन्नास फक्त) इतकी रक्कम, त्यांनी लिलावाची रक्कम प्रत्यक्षात शासनाकडे जमा केल्याची व यापूर्वी ही रक्कम अदा केलेली नाही याची खातरजमा करुन घेण्याच्या अटीवर अदा करण्यास शासन ज्ञापनाद्वारे मान्यता देण्यात येत आहे.
५. या बाबीवर होणारा खर्च सन २०२३-२४ या वर्षाकरीता लेखाशिर्ष "०८५३ - अलोहयुक्त खाणी व धातुशास्त्रीय उद्योग "१०२ - खनिजबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग - वजा परतावे ( ००) (०१) वजा परतावे ( ०८५३ ००८६) खाली वजा परतावे देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
६. सदर शासन ज्ञापन वित्त विभागाच्या क्र.विअप्र-२०१९/प्र.क्र.२०/२०१९/विनियम, दिनांक ०८.०८.२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.