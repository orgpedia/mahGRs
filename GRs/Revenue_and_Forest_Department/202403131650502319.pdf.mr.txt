# Page 1
महाराष्ट्र राज्य शेती महामंडळाच्या जमिनी
महाराष्ट्र शेत जमीन (जमीन धारणेची कमाल
मर्यादा) अधिनियम, १९६१ अन्वये कलम २८-१
अअ मधील पोटकलम ३अ तरतूदीनुसार नगरपालिका/नगरपरिषद/ ग्रामपंचायत यांना
सार्वजनिक प्रयोजनाकरीता विनामुल्य प्रदान
करणेबाबत...
महाराष्ट्र शासन
महसूल व वन विभाग
शासन निर्णय क्रमांक : मशेम-२०२४/प्र.क्र.११/ल-७
हुतात्मा राजगुरु चौक, मादाम कामा रोड
मंत्रालय, मुंबई ४०००३२
दिनाक : १३ मार्च, २०२४
वाचा- १) महसूल व वन विभाग,शासन परिपत्रक क्र.एलएनडी १०८३/२७०२/सीआर-१९०९-जी-५,
दि.०४.०२.१९८३ २) महसूल व वन विभाग, शासन निर्णय क्र.जमीन १०/२००५/ प्र.क्र.३८/ज-१,दि.०७.०३.२००६.
३) महसूल व वन विभाग, शासन परिपत्रक क्र.जमीन११/२००८/प्र.क्र.१६८/ज-१
दि.०४ ऑक्टोबर,२०१० ४) महसूल व वन विभाग, शासन परिपत्रक क्र.मशेम २०२०/ प्र.क्र.५०/ल-७, दि.०८.०२.२०२४
५) महाराष्ट्र शेत जमीन (जमीन धारणेची कमाल मर्यादा) अधिनियम, १९६१ (सुधारणा)
अधिनियम, २०२३, दि.१९/०१/२०२४
प्रस्तावना-
महाराष्ट्र शेत जमीन (जमीन धारणेची कमाल मर्यादा) अधिनियम, १९६१ (सुधारणा) अधिनियम, २०२३ अन्वये कलम २८-१ अअ मधील पोटकलम ३अ मध्ये महाराष्ट्र महसूल संहिता, १९६६ च्या कलम २
च्या खंड (१०) मध्ये परिभाषित केलेल्या गावठाण किंवा गावाच्या जागेच्या हद्दीपासुन ५ किलोमीटर
अंतरातील शेती महामंडळाची जमीन सार्वजनिक प्रयोजनासाठी देण्याची तरतुद करण्यात आलेली आहे.त्यानुषंगाने उक्त संदर्भ क्र.४ मध्ये नमुद केलेल्या दि.०८.०२.२०२४ रोजीच्या परिपत्रकान्वये
ग्रामपंचायतीकडुन केवळ गावठाण विस्तार, शासकीय घरकुल योजना, घनकचरा व्यवस्थापन किंवा
पाणीपुरवठा योजना या सार्वजनिक प्रयोजनार्थच जमीन मागणी अनुज्ञेय राहील याबाबत मार्गदर्शक सूचना
निर्गमित करण्यात आल्या आहेत.
वरील तरतुदीनुसार महाराष्ट्र राज्य शेती महामंडळाच्या जमिनी ज्या ग्रामपंचायत क्षेत्रामध्ये आहेत,अशा ग्रामपंचायतींकडून गावठाण विस्तार, शासकीय घरकुल योजना, घनकचरा व्यवस्थापन किंवा
पाणीपुरवठा योजना या सार्वजनिक प्रयोजनार्थ जमीन मागणीचे शासनास प्राप्त होणा-या प्रस्तावांची
वारंवारता, महाराष्ट्र शेत जमीन (जमीन धारणेची कमाल मर्यादा) अधिनियम, १९६१ (सुधारणा) अधिनियम, २०२३ अन्वये कलम २८-१ अअ मधील पोटकलम ३अ मधील तरतुद, स्थानिक स्वराज्यसंस्थाचे मर्यादित
आर्थिक स्त्रोत तसेच शासकीय जमीन नगरपालिकांना सार्वजनिक सुविधा/ सार्वजनिक प्रयोजनांकरिता
विनामुल्य प्रदान करण्याबाबतचे सद्यस्थितीत अस्तित्वात असलेले धोरण व संबंधित शासन आदेश यांचा साकल्याने विचार करता, महाराष्ट्र राज्य शेती महामंडळाच्या जमिनी नगरपालिका/ नगरपंचायत/
ग्रामपंचायत यांना अनुज्ञेय सार्वजनिक प्रयोजनार्थ विनामुल्य देण्याबाबतचे धोरण निश्चित करण्याची बाब
शासनाच्या विचाराधिन होती.
# Page 2
शासन निर्णय क्रमांकः मशेम-२०२४/प्र.क्र.११/ल-७
शासन निर्णय-
महाराष्ट्र राज्य शेती महामंडळाच्या जमिनी स्थानिक स्वराज्य संस्थाकडुन महाराष्ट्र शेत जमीन (जमीन
धारणेची कमाल मर्यादा) अधिनियम, १९६१ च्या कलम २८-१ अअ मधील पोटकलम ३अ मधील तरतुदींन्वये
सार्वजनिक प्रयोजनार्थ मिळणेबाबत मागणी करण्यात येते. जमीन मागणीचे शासनास प्राप्त होणा-या
प्रस्तावांची वारंवारता व स्थानिक स्वराज्य संस्थाचे मर्यादित आर्थिक स्त्रोत विचारात घेऊन याबाबत धोरणात्मक
निर्णय घेण्यासाठीचा प्रस्ताव मा. मंत्रीमंडळा समोर सादर करण्यात आला होता. त्यानुषंगाने दि.११/०३/२०२४
रोजीच्या मा. मंत्रीमंडळ बैठकीत खालील प्रमाणे निर्णय घेण्यात आला आहे.
“अशा प्रकारे ज्या कारणांसाठी शासकीय जमीन नगर पालिकांना मोफत देण्यात येते, अशा सर्व
कारणांसाठी महाराष्ट्र राज्य शेती महामंडळाच्या जमिनी नगरपालिका/नगरपरीषद यांना तसेच ग्रामपंचायत
यांना दि.०८/०२/२०२४ रोजीच्या शासन परिपत्रकामध्ये नमुद असलेल्या सार्वजनिक प्रयोजनांसाठीच
विनामुल्य देण्याबाबत मान्यता देण्यात यावी.”
मा. मंत्रीमंडळाने घेतलेल्या निर्णयानुसार संदर्भ क्र, १,२ व ३ च्या तरतुदी विचारात घेऊन, ज्याप्रमाणे
नगरपालिका/नगरपरिषद यांना सार्वजनिक प्रयोजनार्थ जमीन विनामुल्य प्रदान करण्याची तरतुद आहे. त्या
धर्तीवरच महाराष्ट्र शेत जमीन (जमीन धारणेची कमाल मर्यादा) अधिनियम, १९६१ च्या कलम २८-१ अअ
मधील पोटकलम ३अ मधील तरतुदींन्वये महाराष्ट्र राज्य शेती महामंडळाच्या जमिनी
नगरपालिका/नगरपंचायत यांना शासन मान्येतेने विनामुल्य देण्याची कार्यवाही करण्यात यावी. तसेच उक्त
अधिनियमातील तरतुदी व संदर्भाधिन क्र.४ मधील नमुद दि.०८.०२.२०२४ रोजीच्या शासन परिपत्रकामधील
तरतुदींन्वये ग्रामपंचायतींना महाराष्ट्र राज्य शेती महामंडळाच्या जमिनी अनुज्ञेय सार्वजनिक प्रयोजनार्थ शासन
मान्यतेने विनामुल्य देण्याची कार्यवाही करण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3