# Page 1
राष्ट्रीय चक्रीवादळ धोके निवारण प्रकल्प (NCRMP-II) अंतर्गत कंपोनंट-सी करिता केंद्र शासनाकडून प्राप्त झालेला निधी यशवंतराव चव्हाण विकास प्रशासन प्रबोधिनी (यशदा), पुणे यांच्या बँक खात्यात जमा करण्याबाबात...
महाराष्ट्र शासन
महसूल व वन विभाग
(आपत्ती व्यवस्थापन प्रभाग )
शासन निर्णय क्र. आव्यप्र- २०२०/प्र.क्र.२१६ / आव्यप्र-१
मादाम कामा रोड, मंत्रालय, मुंबई : ४०० ०३२.
दि. १३.०१.२०२३
वाचा - १) शासन ज्ञापन क्र.: आव्यप्र-२०२०/प्र.क्र.२१६/ आव्यप्र-१, दि. ०१.१०.२०२१.
२) शासन ज्ञापन क्र.: आव्यप्र-२०२०/प्र.क्र.२१६/ आव्यप्र-१, दि. ३०.०३.२०२२.
३) शासन निर्णय क्रमांक: आव्यप्र-२०२०/प्र.क्र.२१६/ आव्यप्र-१, दि. १४.०७.२०२२.
४) महासंचालक, यशवंतराव चव्हाण विकास प्रशासन प्रबोधिनी (यशदा), पुणे यांचे क्र. सीडीएम /२०-२१/एनसीआरएमपी - न्यू /आर ॲण्ड आर, दि. २५.०८.२०२२ चे पत्र.
प्रस्तावना राष्ट्रीय चक्रीवादळ धोके निवारण प्रकल्प (NCRMP-II) अंतर्गत क्षमता बांधणी (Capacity Building) च्या संदर्भात विविध विभागातील कर्मचाऱ्यांना द्यावयाच्या प्रशिक्षणाकरिता यशवंतराव चव्हाण विकास प्रशासन प्रबोधिनी (यशदा), पुणे यांच्याकडून दि. १८.१२.२०२१ पर्यंत एकूण ११५ प्रशिक्षण कार्यक्रम आयोजित करण्यात आले असून सदर प्रशिक्षणासाठी आतापर्यंत एकूण रु.१,५७,७९,२००/- (एक कोटी सत्तावन्न लाख एकोणऐंशी हजार दोनशे फक्त) इतका खर्च झालेला आहे. त्यानुसार, संदर्भ क्र. १ ते ३ येथील शासन निर्णय / ज्ञापनान्वये, राष्ट्रीय चक्रीवादळ धोके निवारण प्रकल्प (NCRMP-II) अंतर्गत यशवंतराव चव्हाण विकास प्रशासन प्रबोधिनी (यशदा), पुणे यांना यापूर्वी रु.१,१३,००,०००/- (एक कोटी तेरा लाख फक्त) इतकी रक्कम अदा करण्यात आली असून उर्वरित रु.४४,७९,२००/- (चव्वेचाळीस लाख एकोणऐंशी हजार दोनशे फक्त) इतकी रक्कम यशदा, पुणे यांना देय आहे.
यास्तव, राष्ट्रीय चक्रीवादळ धोके निवारण प्रकल्प (NCRMP-II) अंतर्गत राष्ट्रीय आपत्ती व्यवस्थापन प्राधिकरण (NDMA) नवी दिल्ली यांचेकडून “कंपोनंट - सी” मध्ये प्राप्त निधीमधून क्षमता बांधणी (Capacity Building) च्या संदर्भातील प्रशिक्षणाकरिता रु. ४४,७९,२००/- (चव्वेचाळीस लाख एकोणऐंशी हजार दोनशे फक्त) इतकी देय रक्कम यशवंतराव चव्हाण विकास प्रशासन प्रबोधिनी (यशदा), पुणे यांना अदा करण्याबाबतचा प्रस्ताव शासनाच्या विचाराधीन होता.
शासन निर्णय - राष्ट्रीय चक्रीवादळ धोके निवारण प्रकल्प (NCRMP-II) अंतर्गत क्षमता बांधणी (Capacity Building) करिता “कंपोनंट सी" च्या लेखाशीर्ष २२४५ २६१२ अंतर्गत सन २०२२-२३ या वर्षासाठी एकूण रु.२,००,००,०००/- (रुपये दोन कोटी) इतक्या मंजूर तरतुदीमधून रु.९८,००,०००/- (रुपये अठ्ठ्यान्नव लाख) इतकी रक्कम वित्त विभागाने वितरीत केली आहे. सदर रकमेपैकी सद्य:स्थितीत अखर्चित असलेल्या रकमेमधून क्षमता बांधणी (Capacity Building) च्या संदर्भातील प्रशिक्षणाकरिता रु. ४४,७९,२००/
# Page 2
(चव्वेचाळीस लाख एकोणऐंशी हजार दोनशे फक्त) इतकी देय रक्कम यशवंतराव चव्हाण विकास प्रशासन प्रबोधिनी (यशदा), पुणे यांना खालील तक्त्यात नमूद केलेल्या बँक खात्यात वितरीत करण्यास या शासन निर्णयान्वये मान्यता देण्यात येत आहे.
यशवंतराव चव्हाण विकास प्रशासन प्रबोधिनी (यशदा), पुणे यांच्या बँक खात्याचा तपशील -
बँकेचे नाव बँक ऑफ बडोदा खाते क्रमांक YASZCDMXDMUMCBDM IFSC क्रमांक BARBOASHOKN अशोकनगर शाखा, पुणे
शाखा
सदर निधी आहरित करण्यासाठी लेखाधिकारी आणि वित्तीय सल्लागार तथा सह सचिव यांना अनुक्रमे, आहरण व संवितरण अधिकारी आणि नियंत्रक अधिकारी म्हणून घोषित करण्यात येत आहे.
या कामी होणारा खर्च “मागणी क्रमांक सी-६, (०७) धोके प्रवणता व्यवस्थापनासाठी तांत्रिक सहाय्य (०७) (०१) धोके प्रवणता व्यवस्थापनासाठी तांत्रिक सहाय्य (१०० टक्के केंद्र हिस्सा) (कार्यक्रम) ३१, सहायक अनुदाने (वेतनेतर) २२४५ २६१२ या लेखाशिर्षांतर्गत सन २०२२-२३ करिता करण्यात आलेल्या तरतुदीतून भागविण्यात यावा.
सदर शासन निर्णय वित्त विभागाच्या सहमतीने त्या विभागाच्या अनौपचारिक संदर्भ क्रमांक ३८९/२०२२/व्यय-९, दि. १२.१२.२०२२ अन्वये निर्गमित करण्यात येत आहे.