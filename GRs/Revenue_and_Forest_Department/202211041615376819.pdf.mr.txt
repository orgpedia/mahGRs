# Page 1
भूमि अभिलेख विभागातील गट क पदसमूह - ४ संवर्गातील सरळसेवा भरतीप्रक्रिया खर्चाकरीता पुरवणी मागणीद्वारे उपलब्ध झालेला निधी वितरीत करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : पुरवणी-२०२२/प्र.क्र.१५५/ई-६
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक : ४ नोव्हेंबर, २०२२.
वाचा: १) वित्त विभाग, शासन परिपत्रक क्रमांक: पूरक-२०२२/प्र.क्र.६६ / अर्थ-३, दि. २९ ऑगस्ट, २०२२.
२) महसूल व वन विभाग, शासन निर्णय, क्रमांक: पूरक-२०२२/प्र.क्र.९०/ब-१,दि.१ सप्टेंबर, २०२२.
३) जमाबंदी आयुक्त आणि संचालक, भूमि अभिलेख (महाराष्ट्र राज्य), पुणे यांचे पत्र क्रमांक: ले-३/जआपू-१७/४८/२०२१/३१४,दि. ११ ऑक्टोबर, २०२२.
प्रस्तावना: भूमि अभिलेख विभागातील गट-क पदसमूह ४ संवर्गातील सरळसेवा कोट्यातील रिक्त १०२० पदे सरळसेवेने भरण्यास वित्त विभागाच्या उपसमितीची मान्यता प्राप्त झालेली आहे. त्यानुसार दिनांक ०९.१२.२०२१ रोजी विविध वृत्तपत्रात जाहिरात प्रसिध्द करुन भरती प्रक्रिया सुरु करण्यात आलेली आहे. भरतीप्रक्रिया खर्चाकरीता रु.३,००,००,०००/- (रुपये तीन कोटी फक्त) इतके पुरवणी अनुदान मंजूर करण्यात आले आहे. सदर पुरवणी अनुदानापैकी ९०% अनुदान उपलब्ध करुन देण्याची जमाबंदी आयुक्त व संचालक भूमि अभिलेख महाराष्ट्र राज्य, पुणे यांचेकडून विनंती प्राप्त झाली आहे. त्यानुसार अनुदान वितरीत करण्याची बाब शासनाच्या विचाराधीन होती.
शासन निर्णय: भूमि अभिलेख विभागातील गट-क पदसमूह ४ संवर्गातील सरळसेवा भरतीप्रक्रिया खर्चाकरीता पुरवणी मागणीद्वारे मंजुर अनुदानापैकी रु.१,५०,००,०००/- (रुपये एक कोटी पन्नास लाख फक्त) इतका निधी वित्त विभागाने, अर्थसंकल्पीय निधी वितरण प्रणालीवर उपलब्ध केला आहे. त्यानुसार जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांना भूमि अभिलेख विभागातील गट-क पदसमूह ४ संवर्गातील सरळसेवा भरतीप्रक्रिया खर्चाकरीता, रु.१,५०,००,०००/- (रुपये एक कोटी पन्नास लाख फक्त) इतका निधी खालील अटी व शर्थीच्या अधीन अर्थसंकल्पीय निधी वितरण प्रणालीवर (BEAMS) वितरीत करण्यासाठी याद्वारे, शासनाची मान्यता प्रदान करण्यात येत आहे:
१) जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांनी सदर निधी आंहरित करुन संबधितांना देयक अदा करण्याची कार्यवाही त्वरीत करावी.
# Page 2
शासन निर्णय क्रमांकः पुरवणी-२०२२/प्र.क्र.१५५/ई-६
२) सदर निधी भरती प्रक्रिया खर्चाचे प्रयोजनार्थ वापरण्यात येईल, याची दक्षता घेण्यात यावी.
३) निधी वितरणासंबंधीच्या वित्त विभागाच्या उक्त परिपत्रकामधील मार्गदर्शक सूचनांचे काटेकोर पालन करावे.
४) सदर तरतूद खर्च करताना वित्त विभागाने वेळोवेळी घालून दिलेल्या अटी व शर्तींचे पालन करावे.
यामध्ये कोणतीही वित्तीय अनियमितता होणार नाही, याची दक्षता घेण्यात यावी.
५) अर्थसंकल्प वितरण प्रणालीवर उपलब्ध झालेला निधी कोषागारातून आंहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पिय नियम पुस्तिकेतील तरतूदी व सर्व अटी/शर्तीचे पालन करावे.
६) सदर भरती प्रक्रिया खर्चाचे उपयोगिता प्रमाणपत्र मा. महालेखापाल कार्यालयास सादर करुन त्याची प्रत शासनास सादर करावी.
७) कोणत्याही कारणास्तव निधी अखर्चित राहिल्यास, सदरची रक्कम परस्पर अन्य कामासाठी वितरित न करता तातडीने शासनाकडे प्रत्यार्पित करावी.
८) उपरोक्त खर्च, “मागणी क्र.सी-१, २०२९, जमीन महसूल, १०२ सर्वेक्षण व जमाबंदीची कामे (००) (०१) जमाबंदी आयुक्त व संचालक भूमि अभिलेख महाराष्ट्र राज्य, पुणे - आस्थापना (अनिवार्य) (२०२९०३४२) (१३) कार्यालयीन खर्च,” या लेखाशिर्षाखाली सन २०२२-२३ या वित्तीय वर्षात मंजूर अनुदानातुन खर्ची टाकण्यात यावा.
सदर शासन निर्णय, वित्त विभागाच्या अनौ. संदर्भ क्र.२८९/२०२२/व्यय-१०, दिनांक १०.१०.२०२२ नुसार दिलेल्या सहमतीस अनुसरुन निर्गमित करण्यात येत आहे.