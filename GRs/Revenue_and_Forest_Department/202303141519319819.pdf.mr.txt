# Page 1
आस्थापना – कोकण विभाग
एकूण १३१५ अस्थायी पदांना दिनांक ०१ मार्च, २०२३ ते दिनांक ३१ ऑगस्ट, २०२३ या कालावधीपर्यंत मुदतवाढ देण्याबाबत.
महाराष्ट्र शासन
महसूल व वन विभाग
शासन निर्णय क्रमांक : इएसटी-२०२२/प्र.क्र.५४/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ मार्च, २०२३
संदर्भ : १. महसूल व वन विभाग, शासन निर्णय, क्र.संकिर्ण-१००२/प्र.क्र. ६६(भाग-२)/ई-८, दि.२०/०३/२००६.
२. महसूल व वन विभाग, शासन निर्णय, क्र. प्राफेब-२०१०/प्र.क्र.-२६/पुनर्बांधणी-३/म-१०, दि.३०/०७/२०१३.
३. महसूल व वन विभाग, शासन निर्णय, क्र. ईएसटी-२०१७/प्र.क्र.३४/ई-८,दि. १३/०४/२०१७.
४. वित्त विभाग, शासन निर्णय क्र. पदनि-२०१६/प्र.क्र. ८/१६/आ.पु.क., दि. १८/०८/२०२२ ५. महसूल व वन विभाग, शासन निर्णय, क्र. ईएसटी-२०२२/प्र.क्र.५४/ई-८, दि.०३/१०/२०२२ ६. वित्त विभाग,शासन निर्णय, क्र. पदनि-२०१६/प्र.क्र.८/१६/आ.पु.क., दि.०८/०२/२०२३.
प्रस्तावना : वित्त विभागाच्या दिनांक १८/०८/२०२२ च्या शासन निर्णयास अनुसरुन विभागीय आयुक्त कोकण विभाग, कोकण भवन, नवी मुंबई यांच्या कार्यालयाच्या आस्थापनेवरील तसेच जिल्हाधिकारी, मुंबई शहर, मुंबई उपनगर, ठाणे, पालघर, रायगड, रत्नागिरी व सिंधुदुर्ग यांच्या आस्थापनेवरील व त्यांच्या अधिपत्याखालील उप विभागीय अधिकारी, तहसिलदार व मंडळ अधिकारी या क्षेत्रिय कार्यालयातील आकृतीबंधातील एकूण १३१५ अस्थायी पदांना दिनांक ०१/०९/२०२२ ते दिनांक २८/०२/२०२३ या कालावधीसाठी महसूल व वन विभागाच्या संदर्भाधिन दिनांक ०३/१०/२०२२ च्या शासन निर्णयान्वये मुदतवाढ देण्यात आली होती.
२. वित्त विभागाच्या संदर्भाधिन दिनांक ०८/०२/२०२३ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच यापूर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१/०३/२०२३ ते दिनांक ३१/०८/२०२३ पर्यंत मुदतवाढ देण्याचे अधिकार प्रशासकीय विभागांना प्रदान करण्यात आले आहेत. त्यास अनुसरुन कोकण विभागातील विभागीय आयुक्त व त्यांच्या अधिपत्याखालील क्षेत्रिय कार्यालयांच्या आस्थापनेवरील आकृतीबंधाबाहेरील १३१५ अस्थायी पदांना वरील कालावधीसाठी मुदतवाढ देण्याची बाब शासनाच्या विचाराधीन होती.
शासन निर्णय : विभागीय आयुक्त कोकण विभाग, कोकण भवन, नवी मुंबई यांच्या कार्यालयाच्या आस्थापनेवरील तसेच जिल्हाधिकारी, मुंबई शहर, मुंबई उपनगर, ठाणे, पालघर, रायगड, रत्नागिरी व सिंधुदुर्ग यांच्या आस्थापनेवरील व त्यांच्या अधिपत्याखालील उप विभागीय अधिकारी, तहसिलदार व मंडळ अधिकारी या क्षेत्रिय कार्यालयातील आकृतीबंधातील संदर्भाधीन क्र.०३ येथील दिनांक १३/०४/२०१७ च्या शासन निर्णयासोबत जोडलेल्या २० विवरणपत्रामधील एकूण १३१५ अस्थायी दि.०१ मार्च, २०२३ ते दि.३१ऑगस्ट, २०२३ या कालावधीसाठी वित्त विभागाच्या संदर्भाधीन दिनांक ०८/०२/२०२३ च्या शासन निर्णयातील अटींच्या अधीन राहून मुदतवाढ देण्यात येत आहे.
# Page 2
शासन निर्णय क्रमांकः इएसटी-२०२२/प्र.क्र.५४/ई-८
२. सदर अस्थायी पदांवर होणारा खर्च संदर्भाधीन क्र.०३ येथील शासन निर्णयासोबतच्या संबंधित विवरणपत्रातील रकाना- क्र. ०५ मध्ये दर्शविलेल्या लेखाशिर्षाखालील सन २०२३-२४ साठी मंजूर झालेल्या अर्थसंकल्पिय अनुदानातून भागविण्यात यावा.
३. वित्त विभागाच्या संदर्भाधीन दिनांक ०८/०२/२०२३ च्या शासन निर्णयात दरम्यानच्या काळात सुधारीत आकृतीबंधास उच्चस्तरीय सचिव समितीची मान्यता घेण्याबाबत सर्व प्रशासकीय विभागांनी दक्षता घेण्याबाबत वित्त विभागाने निर्देशित केले आहे. त्यानुषंगाने सदर प्रकरणी उचित कार्यवाही करण्यात यावी.
४. सदर शासन निर्णय, वित्त विभाग, क्रमांक पदनि-२०१६/प्र.क्र.८/१६/आ.पु.क., दिनांक ०८/०२/२०२३ अन्वये प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे.