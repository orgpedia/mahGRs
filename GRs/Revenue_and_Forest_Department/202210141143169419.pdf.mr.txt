# Page 1
आपदामित्र कार्यक्रमात पुरविण्यात आलेल्या साहित्याचे देयक अदा करण्याबाबत.
महाराष्ट्र शासन
महसूल व वन विभाग
शासन ज्ञापन क्र. आव्यप्र- २०२२/प्र.क्र.२४७/आव्यप्र-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १४ ऑक्टोबर, २०२२
वाचा :- १) महसूल व वन विभाग शासन निर्णय क्र. आव्यप्र-२०२१/प्र.क्र.७३/आव्यप्र-१, दि. १० डिसेंबर, २०२१.
२) GeM Portal Work Order No. GEMC-51168777888869, Date: 08-Jul-2022.
प्रस्तावना:
राष्ट्रीय आपत्ती व्यवस्थापन प्राधिकरणाच्या मार्गदर्शनानूसार आपदामित्र कार्यक्रम राबविण्यासाठी संदर्भाधिन शासन निर्णयान्वये स्वतंत्र बँक खाते उघडण्यात आले. त्या कार्यक्रमासाठी आवश्यक असलेले साहित्य उपलब्ध करुन घेण्यासाठी GeM Portal वर दि. २३ मे, २०२२ रोजी निविदा प्रसिध्द करण्यात आली होती. त्यामध्ये ४ निविदाधारकांनी निविदा दाखल केल्या होत्या. सदर निविदा दि. ८ जुलै, २०२२ रोजी उघडण्यात आल्या. मे. श्रध्दा डिस्ट्रिब्युटर त्यांनी संबंधित वस्तुंचे एकूण रु. ७,७५,८५,९००/- (रुपये सात कोटी पंचाहत्तर लक्ष पंचाऐंशी हजार नऊशे फक्त) (सर्व करांसह) इतकी रक्कम नमूद केली असून या कंपनीची निविदा न्यूनतम दराची (L1) असल्याने त्यांना दि. ०८ जुलै, २०२२ रोजी GeM Portal वर कार्यादेश देण्यात आले होते.
निविदा कागदपत्रात नमूद केल्यानूसार आपदामित्र कार्यक्रमामध्ये आवश्यक साधनसामुग्री २० जिल्ह्यांत पोहोचविण्यासंदर्भात कागदपत्रांत नमूद केलेले होते. त्यानुसार पुरवठाधारकाने सदर २० जिल्ह्यांपैकी १० जिल्ह्यांना प्रत्येकी १५ वस्तुंच्या किट पोहोचविलेल्या आहेत. प्राप्त न्युनतम दरानुसार सदर किटसाठी प्रत्येकी रु.९८२१/ (रु. नऊ हजार आठशे एकवीस फक्त) इतका खर्च अपेक्षित आहे. तथापि, राष्ट्रीय आपत्ती व्यवस्थापन प्राधिकरण यांनी किटसाठी प्रत्येकी रु. ९०००/- किंमत नमूद केली होती.
त्यामुळे सदर किटसाठी प्रत्येकी रु. ८२१/- इतका अतिरिक्त खर्च होणार आहे. उद्योग, ऊर्जा व कामगार विभागाच्या दि. ०१ डिसेंबर, २०१६ रोजीच्या शासन निर्णयातील नियम क्र. ४.४.३.१ नूसार, तसेच वित्तीय अधिकार अधिनियम, १९७८ मधील तरतूदीनूसार विभाग प्रमुखांना दिलेल्या अधिकारानूसार सदर अतिरिक्त खर्च रु. ६४,८५,९००/- राज्य योजनेतून करण्यास मंजूरी देण्यात आली. आता प्राप्त देयकाची रक्कम केंद्र शासनाच्या निधीतून अदा करण्यात येईल व दुसऱ्यांदा प्राप्त होणाऱ्या देयकाची रक्कम मंजूर असलेल्या केंद्र शासनाच्या रक्कमेतून व उर्वरित रक्कम राज्य शासनाच्या निधीतून देण्यात येईल.
सदर १० जिल्ह्यांसाठी मे. श्रध्दा डिस्ट्रिब्युटर्स यांनी पुरविलेल्या किटसाठी सादर केलेल्या देयक रु. ३,८३,०१,९००/- (रुपये तीन कोटी त्र्याऐंशी लक्ष एक हजार नऊशे फक्त) निधी केंद्र शासनाकडून प्राप्त निधीतून खर्च करण्यास मान्यता देण्याची बाब विचाराधिन होती.
५३४. C:\Users\Ramvir.Sharma\Desktop \Office २०२२ \ नोट २०२२, Docx
# Page 2
शासन ज्ञापन:
राष्ट्रीय आपत्ती व्यवस्थापन प्राधिकरणाच्या मार्गदर्शनानूसार आपदामित्र या कार्यक्रमासाठी मे. श्रध्दा डिस्ट्रिब्युटर यांना ३९०० किटसाठी प्रतिकिट रु. ९,८२१/- याप्रमाणे रु. ३,८३,०१,९००/- (रुपये तीन कोटी त्र्याऐंशी लक्ष एक हजार नऊशे फक्त) इतकी रक्कम अदा करणेस मान्यता देण्यात येत आहे.
२. सदर रक्कम मे. श्रध्दा डिस्ट्रिब्युटर यांना “महाराष्ट्र आपदामित्र” या नावाने बँक ऑफ महाराष्ट्र या बँकेत असलेल्या बचत खाते क्र. ६०४०२६४१५५५ मध्ये जमा असलेल्या रक्कमेतून अदा करण्यात यावी.