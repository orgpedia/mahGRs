# Page 1
फोर्ट महसूल विभागातील भू.क्र. १ / २२५ ही मिळकत रिझर्व्ह बँक ऑफ इंडिया यांना देण्याबाबत...
महाराष्ट्र शासन
महसुल व वन विभाग
शासन ज्ञापन क्रमांक:- जमीन-२५१८/प्र.क्र.५३/ज-२,
मुख्य इमारत, पहिला मजला,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : ०७ जून, २०२२
शासन ज्ञापन: जिल्हाधिकारी मुंबई शहर कार्यालयाच्या पत्र क्र. सीएसएलआर/मशा-२/आरबीआय/ भू.क्र.१/२२५/इंडो बर्मा पे./२०१८/१५६८३ दि. १०.०८.२०१८ रोजीच्या पत्रास अनुलक्षुन मला असे कळविण्याचे निदेश आहेत की, फोर्ट महसूल विभागातील भू.क्र.१/ २२५ ही शासकीय मिळकत दि. १६.०५.१९५६ चे भाडेपट्टा कराराने दि.२०.११.१९५४ पासून इंडो बर्मा पेट्रोलियम यांना २१ वर्षाच्या भाडेपट्ट्याने दिली होती. सदर मिळकतीचा भाडेपट्टा दि. १९.११.१९७५ रोजी संपुष्टात आला आहे. तथापि, सदर जागेवरील पेट्रोलपंपाबाबत भारत सरकारच्या गृहमंत्रालयाने रिझर्व बँकेजवळ पेट्रोलपंप असणे धोकादायक असुन सदर पेट्रोलपंप इतरत्र स्थलांतरीत करणेबाबत भारतीय रिझर्व बँक यांनी दि.२९.०८.२००७ रोजीच्या पत्रान्वये केलेल्या विनंतीच्या अनुषंगाने सदर मिळकत शासन जमा करून भाडेपट्टा रद्द करण्याची कार्यवाही करुन इंडो बर्मा पेट्रोलियम कं.
यांना इतरत्र जागा वाटप करण्यात आली आहे. तसेच जिल्हाधिकारी मुंबई शहर यांनी फोर्ट महसूल विभागातील भूकर क्र. १/२२५ या मिळकतीचे २९५.९९ चौ. मी. इतके क्षेत्र असलेल्या जागेचा ताबा हा तात्पुरत्या स्वरूपात दि.१६.०३.२००९ रोजी रिझर्व बँक ऑफ इंडिया यांना देण्यात आला आहे. आता भारतीय रिझर्व बँक, भारत सरकार यांना पुर्वलक्षी प्रभावाने दि. १६.०३.२००९ पासून खालील अटी व शर्तीवर ३० वर्षांकरीता भाडेपट्ट्याने देण्यास मंजूरी देण्यात येत आहे.
अटी व शर्ती :
(i) रिझर्व्ह बँक ऑफ इंडिया यांनी सदर भूखंडाचे प्रचलित धोरणानुसार बाजारभावाच्या किंमतीवर शासन जो निर्णय घेईल त्या दराप्रमाणे भुईभाडे भरणा करणे आवश्यक राहील.
(i) सदर जागा ही रिझर्व्ह बँक ऑफ इंडिया यांनी सुरक्षिततेच्या दृष्टिने कंट्रोल वा तद्नुषंगाने आवश्यक सुविधासाठीच वापरावी.
(iii) सदर जागेची शासनास सार्वजनिक कामासाठी आवश्यकता असल्यास ती ताब्यात घेणेचा शासनास अधिकार राहील.
(iv) भूखंडाचा भाडेपट्टा ३० वर्षांचा असावा व शासन वेळोवेळी जे धोरण निश्चित करील ते संबंधितांवर बंधनकारक राहील.
(v) सदर भूखंडाचा ताबा रिझर्व्ह बँक ऑफ इंडिया यांना दि. १६.०३.२००९ रोजी दिलेला असल्याने त्या दिवसापासून भाडेपट्टा व भूईभाडे लागू करण्यात यावा.
(vi) सदर जागेच्या वापराबाबत मुंबई महानगरपालिकेच्या विकास नियंत्रण नियमावलीतील नियमाप्रमाणे कार्यवाही करणे बंधनकारक राहील.
(vii) सदर जमिनीच्या संरक्षणाची सर्वस्वी जबाबदारी भारतीय रिझर्व्ह बँकेची असेल.
(vii) जिल्हाधिकारी, मुंबई शहर यांना योग्य वाटतील अशा सुसंगत अटी व शर्ती.
# Page 2
शासन ज्ञापन क्रमांकः जमीन-२५१८/प्र.क्र.५३/ज-२