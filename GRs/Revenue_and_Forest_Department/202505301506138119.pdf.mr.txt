# Page 1
खरीप-२०२५ पासून राज्यातील विविध
जिल्यात अतिवृष्ट्टी/ पूरपरिस्थितीमुळे
झालेल्या नुकसानीसाठी बाधित
शेतकऱ्यांना द्यावयाच्या मदतीबाबत...
महाराष्ट्र शासन
महसुल व वन विभाग
शासन निर्णय, क्रमांक : सीएलएस-२०२५/प्र.क्र.२०/म-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ३० मे, २०२५.
वाचा :
१) शासन निर्णय, महसूल व वन विभाग क्र.सीएलएस-२०२३/प्र.क्र.३४९/म-३, दि.२७.०३.२०२३
२) शासन निर्णय, महसूल व वन विभाग क्र. सीएलएस-२०२३/प्र.क्र.५२/म-३,दि.२२.०६.२०२३
३) शासन निर्णय, महसूल व वन विभाग क्र. सीएलएस-२०२३/प्र.क्र.२७२/म-३,दि.०१.०१.२०२४
प्रस्तावना:
राज्यात उद्भवणाऱ्या विविध नैसर्गिक आपत्तीमध्ये बाधित होणाऱ्या नागरिकांना मदत देण्यासाठी
आपत्ती व्यवस्थापन अधिनियम, २००५ मधील कलम ४८ (२) अन्वये राज्य आपत्ती प्रतिसाद निधी (SDRF)
ची स्थापना करण्यात आली आहे. या निधीमध्ये केंद्र शासनाकडून ७५ टक्के व राज्य शासनाकडून २५
टक्के या प्रमाणे अंशदान दिले जाते. राज्य आपत्ती प्रतिसाद निधीमधून केवळ चक्रीवादळ, दुष्ट्काळ,
भूकंप, आग, पूर, त्सुनामी, गारपीट, दरड कोसळणे, बर्फखंड कोसळणे (हिमवर्षाव), ढगफुटी,
टोळधाड, थंडीची लाट व कडाक्याची थंडी या १२ नैसर्गिक आपत्तीमध्ये बाधित होणाऱ्या नागरिकांना
मदत अनुज्ञेय आहे.
२. केंद्र शासनाने विहित केलेल्या १२ नैसर्गिक आपत्ती व्यतिरिक्त राज्य शासनाने शासन निर्णय,
महसूल व वन विभाग दि.३० जानेवारी, २०१४ अन्वये घोषित अवेळी पाऊस, अतिवृष्ट्टी, वीज कोसळणे,
समुद्राचे उधाण व आकस्मिक आग तसेच, शासन निर्णय, महसूल व वन विभाग दि.२२ जून,२०२३ अन्वये
घोषित सततचा पाऊस या स्थानिक आपत्तीमध्ये बाधित होणाऱ्या नागरिकांना देखील राज्य आपत्ती
प्रतिसाद निधीच्या दरानुसार मदत देण्याचे धोरण निश्चित केले आहे. शासन निर्णय, महसूल व वन
विभाग दि.२७ मार्च, २०२३ अन्वये राज्य आपत्ती प्रतिसाद निधीचे मदतीचे सुधारित निकष व दर विहित
करण्यात आले होते. प्रस्तुत निकष व दरानुसार निविष्ट्ठा अनुदान देण्याबाबत केंद्र शासनाच्या सूचना
आहेत.
राज्यात नुकत्याच अवेळी पावसामुळे, अतिवृष्ट्टी व पुरामुळे झालेल्या शेती पिकहानी संदर्भात
दि.२७.०५.२०२५ रोजी मा.मंत्रिमंडळ बैठकीत चर्चा होऊन राष्ट्रीय आपत्ती व्यवस्थापन प्राधिकरण
यांच्या निदेशाप्रमाणे निविष्ट्ठा अनुदान देण्याचा निर्णय घेण्यात आला आहे.
प्रस्तुत विषयी, खरीप-२०२५ पासून विहित नैसर्गिक आपत्तीमुळे होणाऱ्या नुकसानीकरिता
द्यावयाच्या निविष्ट्ठा अनुदान व तातडीने पंचनामे करण्याच्या सूचना निर्गमित करण्याची बाब शासनाच्या
विचाराधीन होती.
# Page 2
शासन निर्णय क्रमांकः सीएलएस-२०२५/प्र.क्र.२०/म-३
शासन निर्णय :-
राज्य शासनाने नैसर्गिक आपत्तीमध्ये होणाऱ्या नुकसानीबाबत आपतग्रस्तांना द्यावयाच्या
मदतीबाबत शासन निर्णय, महसूल व वन विभाग दि.२७ मार्च, २०२३ अन्वये राज्य आपत्ती प्रतिसाद
निधीचे मदतीचे दर विहित केले आहेत. प्रस्तुत निकष व दरानुसार निविष्ट्ठा अनुदान देण्याबाबत केंद्र
शासनाच्या सूचना आहेत.
२. राज्यात नुकत्याच झालेल्या अवेळी पाऊस, अतिवृष्ट्टी/पुरामुळे झालेल्या शेती पिक हानी
संदर्भात शासनाने पुढील प्रमाणे निर्णय घेतला आहे.:-
१)अवेळी पाऊस, अतिवृष्ट्टी/पुरामुळे झालेल्या शेती पिक नुकसानीचे पंचनामे तात्काळ करण्यात
यावेत.
२)खरीप -२०२५ व या पुढील कालावधीकरिता केंद्र/राज्य शासनाने अधिसूचित केलेल्या नैसर्गिक
आपत्तींमुळे झालेल्या शेती पिक नुकसानीबाबत द्यावयाचे निविष्ट्ठा अनुदानाचे दर व निकष शासन
निर्णय दि.२७.०३.२०२३ प्रमाणे देय राहतील.
३)शासन निर्णय दि.०१.०१.२०२४ अन्वये दिलेल्या सूचना अधिक्रमित करण्यात येत आहेत.
४)प्रस्तुत आदेशाची तात्काळ प्रभावाने अंमलबजावणी करण्यात यावी.
३. आपदग्रस्तांना मदतीची रक्कम प्रदान करण्यासाठी वेळोवेळी निर्गमित करण्यात आलेल्या
शासन निर्णयामध्ये विहित केलेल्या इतर अटी व शर्ती लागू राहतील. तसेच, शेती पिकांचे
नुकसानीकरिता संपूर्ण हंगामाकरिता एकदाच अनुदान अनुज्ञेय राहील.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3