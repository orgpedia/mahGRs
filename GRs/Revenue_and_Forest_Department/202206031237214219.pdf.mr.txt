# Page 1
सन २०२२-२३ मध्ये लेखाशीर्ष (२२४५ ०१५५) अंतर्गत उणे (-) प्राधिकार पत्रावर कोषागारातून रक्कम आहरित करण्याकरिता प्राधिकृत करण्याबाबत.
महाराष्ट्र शासन
महसूल व वन विभाग (मदत व पुनर्वसन, आ.व्य. प्रभाग),
शासन निर्णय क्र. :-एससीवाय-०४/२०२२/प्र.क्र.३१/म-११
मादाम काम मार्ग, हुतात्मा राजगुरु चौक
नवीन प्रशासकीय इमारत, १४ वा मजला,
मंत्रालय, मुंबई - ४०००३२.
दिनांक:- ३,जून २०२२.
प्रस्तावना : राज्यात अचानक उद्भवणाऱ्या नैसर्गिक आपत्तीमध्ये पंचनामे होऊन प्रस्ताव प्राप्त होऊन बाधितांना मदत वितरीत करण्यासाठी बराच कालावधी जातो. त्यामुळे नैसर्गिक आपत्तीमध्ये बाधित होणाऱ्या, मृत्यु पावलेल्या व जखमी झालेल्या नागरिकांना तसेच त्यांच्या वारसांना तातडीने मदत वाटप करणे शक्य व्हावे म्हणून लेखाशीर्ष २२४५ ०१५५ (नैसर्गिक आपत्तीमुळे मृत्यु झालेल्या व्यक्तींच्या कुटुंबियांना व जखमींना मदत इ.) अंतर्गत जिल्हाधिकारी यांना उणे (-) प्राधिकार पत्रावर कोषागारातून रक्कम आहरित करण्यासाठी मान्यता देण्याची बाब शासनाच्या विचाराधीन होती.
शासन निर्णय : नैसर्गिक आपत्तीमध्ये बाधित होणाऱ्या, मृत्यु पावलेल्या व जखमी झालेल्या नागरिकांना तसेच त्यांच्या वारसांना तातडीने मदत देणे आवश्यक असल्याने, सन २०२२-२३ या वित्तीय वर्षाचा खर्च भागविता यावा म्हणून मागणी क्रमांक सी-६,२२४५, नैसर्गिक आपत्तीच्या निवारणासाठी सहाय्य या मुख्य लेखाशीर्षाखाली ०२, पूर, चक्रीवादळे, इत्यादी १०१, अनुग्रह सहाय्य (९१) राज्य आपत्ती प्रतिसाद निधीच्या मानकानुसार खर्च (९१)(०१) रोख भत्ता, मृत व्यक्तींच्या कुटुंबियांना सहाय्य व जखमींना मदत (अनिवार्य) ३१, सहायक अनुदाने (वेतनेत्तर) (२२४५ ०१५५) या लेखाशिर्षांतर्गत उणे (-) प्राधिकार पत्रावर कोषागारातून रक्कम आहरित करण्यासाठी मान्यता देण्यात येत आहे.
२. सदर शासन निर्णय वित्त विभागाच्या अनौपचारीक संदर्भ क्रमांक १५६/२०२२/व्यय-९, दिनांक १३.५.२०२२ अन्वये मिळालेल्या सहमतीनुसार निर्गमित करण्यात येत आहेत.
# Page 2