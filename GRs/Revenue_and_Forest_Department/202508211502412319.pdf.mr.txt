# Page 1
शेत / पाणंद रस्ते यांचे मजबुतीकरण
करण्यासंदर्भात मा.मंत्री (महसूल)
यांच्या अध्यक्षतेखाली गठीत समितीस
शिफारस करण्यासाठी अभ्यासगट
स्थापन करणेबाबत.
महाराष्ट्र शासन
महसूल व वन विभाग
शासन निर्णय क्रमांक : लवेसू-२०२५/प्र.क्र.४५८/भूमापन
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २१ ऑगस्ट, २०२५
संदर्भ : महसूल व वन विभाग, शासन निर्णय क्र.लवेसू-२०२५/प्र.क्र.४५८/भूमापन,
दि.०१.०८.२०२५.
प्रस्तावना:-
शेत / पाणंद रस्ते यांचे मजबुतीकरण करण्यासंदर्भात समग्र योजना तयार करण्यासाठी
संदर्भिय शासन निर्णयाव्दारे मा.मंत्री (महसूल) यांच्या अध्यक्षतेखाली समिती गठीत करण्यात
आली आहे. सदर समितीच्या दि.०६.०८.२०२५ च्या बैठकीत मा.मंत्री (महसूल) यांनी दिलेल्या निदेशास अनुसरून अभ्यासगट स्थापन करण्याची बाब शासनाच्या विचाराधिन होती.
शासन निर्णय :-
शेत / पाणंद रस्ते यांचे मजबुतीकरण करण्यासंदर्भात समग्र योजना तयार करण्यासाठी
मा.मंत्री (महसूल) यांच्या अध्यक्षतेखाली गठीत केलेल्या समितीचे निदेश / सूचना तपासून
समितीस शिफारस करण्यासाठी अपर मुख्य सचिव (महसूल) यांच्या अध्यक्षतेखाली
खालीलप्रमाणे अभ्यासगट स्थापन करण्यात येत आहे.
-----------------------------------------------------------------------
| अ.क्र. | पदनाम | समितीमधील पद |
| १ | अपर मुख्य सचिव (महसूल), मंत्रालय, मुंबई | अध्यक्ष |
| २ | अपर मुख्य सचिव (जलसंपदा), मंत्रालय, मुंबई | सदस्य |
| ३ | अपर मुख्य सचिव (सार्वजनिक बांधकाम), मंत्रालय, मुंबई | सदस्य |
| ४ | प्रधान सचिव (ग्रामविकास), मंत्रालय, मुंबई | सदस्य |
| ५ | प्रधान सचिव (व्यय), वित्त विभाग, मंत्रालय, मुंबई | सदस्य |
| ६ | सचिव/प्रधान सचिव (रोजगार हमी योजना), मंत्रालय, मुंबई | सदस्य |
| ७ | श्री. निरंजनकुमार सुधांशु, महासंचालक, यशदा, पुणे. | सदस्य |
| ८ | जमाबंदी आयुक्त आणि संचालक भूमि अभिलेख, महाराष्ट्र राज्य, पुणे | सदस्य |
| ९ | सह / उप सचिव, विधि व न्याय विभाग, मंत्रालय, मुंबई | सदस्य |
| १० | उप सचिव (जमिन-१अ), महसूल व वन विभाग, मंत्रालय, मुंबई. | सदस्य |
| ११ | सह सचिव (ल-१), महसूल व वन विभाग, मंत्रालय, मुंबई. | सदस्य सचिव |
-----------------------------------------------------------------------
# Page 2
२. वरील अभ्यासगटाने खालीलप्रमाणे मुद्यांचा अभ्यास करून मा.मंत्री (महसूल) यांच्या
अध्यक्षतेखाली संदर्भिय शासन निर्णयाव्दारे गठीत केलेल्या समितीस वेळोवेळी अहवाल सादर
करावा.
१)अस्तित्वात असलेल्या शेत व पाणंद रस्ते योजनांचा अभ्यास करणे.
२)नागपूर, अमरावती व लातूर जिल्यांमध्ये शेत रस्त्यांबाबत राबविण्यात आलेल्या
योजनांचा अभ्यास करणे.
३)जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांच्या
अध्यक्षतेखाली स्थापन केलेल्या समितीने सादर केलेल्या अहवालानुसार पुढील कार्यवाही
करणे.
४)शेत / पाणंद रस्ते योजना राबविण्यासाठी स्वतंत्र लेखाशीर्ष ठेवावे किंवा कसे?, सध्या
अस्तित्वात असलेल्या योजनेनुसार Convergence ने योजना पूर्ण होते किंवा कसे?,
त्याकरिता कोणत्या लेखाशीर्षातून किती निधी उपलब्ध करावा, याचे निश्चित परिमाण
ठरविणे.
५)सदर योजना कोणत्या विभागामार्फत राबवावी याबाबत अभ्यास करणे.
६)संदर्भिय शासन निर्णयाव्दारे मा.मंत्री (महसूल) यांच्या अध्यक्षतेखाली गठीत केलेल्या
समितीचे निदेश/सूचना कायदेशिररित्या तपासून अहवाल सादर करणे.
३. समितीचे अध्यक्ष अपर मुख्य सचिव (महसूल) यांना विशेष निमंत्रित म्हणून त्यांना योग्य
वाटेल अशा अधिकारी/ सेवानिवृत्त अधिकारी किंवा तज्ञ व्यक्तींना समितीच्या बैठकीसाठी
आमंत्रित करण्याचे अधिकार प्रदान करण्यात येत आहेत. तसेच वर नमूद कार्यकक्षेव्यतिरिक्त
आणखी काही शिफारशी करावयाच्या असल्यास समितीस स्वातंत्र्य राहील.
४. सदर शासन निर्णय महाराष्ट्र शासनाच्या www.maharashtra.gov.in या
# Page 3