# Page 1
सहायक वन संरक्षक गट-अ (कनिष्ठ श्रेणी) या संवर्गातील अधिकाऱ्याच्या बदलीबाबत...
महाराष्ट्र शासन
महसूल व वन विभाग
शासन आदेश क्रमांक : एमएफएस-२०२०/प्र.क्र.७७/फ-८.
मादाम कामा मार्ग, हुतात्मा राजगुरु चौक
मंत्रालय,मुंबई-४०० ०३२.
दिनांक : १६ एप्रिल, २०२१.
संदर्भ :- १) शासन आदेश महसूल व वन विभाग क्र. एमएफएस-२०१९/प्र.क्र.७५/फ-८, दि.१७/०७/२०१९.
२) शासन आदेश महसूल व वन विभाग क्र. एमएफएस-२०१९/प्र.क्र.११६/फ-८, दि.२१/०८/२०१९.
३) मा.महाराष्ट्र प्रशासकीय न्यायाधिकरण, नागपूर यांचे मुळ अर्ज क्र.३३९/२०२० मधील दि.२०/०७/२०२० चे आदेश.
४) अप्पर प्रधान मुख्य वन संरक्षक (कार्मिक) नागपू यांचे पत्र क्र.कक्ष-९/मवसे/वैन/ प्र.क्र.४९/१७-१८/५५३/२०-२१ दि.०५/०८/२०२० प्रस्तावना -
शासन अधिसुचना सामान्य प्रशासन विभाग दि.२८.०४.२०१५ व दि.१५.६.२०१७ (सुधारीत) मधील तरतुदीनुसार श्री. शेख अब्दुल मजीद अब्दुल रज्जाक, सहायक वनसंरक्षक (रोहयो व वन्यजीव) गोंदिया यांच्या पत्नी मनोरूग्ण असल्याकारणास्तव शासन पत्र दि.२७/०५/२०१९ अन्वये श्री. शेख यांना नागपूर महसूली संवर्गातुन औरंगाबाद महसूली संवर्गात बदल करण्यास मान्यता दिली आहे.
२. शासन आदेश दिनांक १७/०७/२०१९ अन्वये श्री. शेख यांची औरंगाबाद महसूली विभागामध्ये सहायक वनसंरक्षक (जंकास व कॅम्पा) किनवट नांदेड वन विभाग या पदावर पदस्थापना करण्यात आली तथापि मा.मुख्यमंत्री व मा.मुख्य सचिव यांनी नक्षलग्रस्त व आदिवासी विभागातील रिक्त पदे भरण्याबाबत दिलेले आदेश विचारात घेऊन शासन आदेश दि.२१/०८/२०१९ अन्वये श्री. शेख अब्दुल मजीद अब्दुल रज्जाक, सहायक वनसंरक्षक (रोहयो व वन्यजीव) गोंदिया यांचे सहायक वनसंरक्षक (जंकास व कॅम्पा) किनवट नांदेड वन विभाग या पदावरील बदलीस दि. ३१/०५/२०२० पर्यंत स्थगिती देण्यात आली होती. सदरची स्थगिती दिनांक ३१/५/२०२० रोजी संपली आहे. त्याअनुषंगाने श्री. शेख अब्दुल मजीद अब्दुल रज्जाक, सहायक वनसंरक्षक यांना गोंदिया वनविभागातून दिनांक १९/०६/२०२० रोजी कार्यमुक्त करण्यात आले आहे.
३. श्री. शेख अब्दुल मजीद अब्दुल रज्जाक यांच्या पत्नी मनोविकार या आजाराने पिडीत असल्याने त्यांच्यावरील उपचारच्या दृष्टीने श्री. शेख यांची सुधारीत पदस्थापना त्यांचे विनंतीचे जिल्हयाचे ठिकाणी करण्याबाबत विनंती केली आहे. मा. प्रशासकीय न्यायाधिकरण मुंबई, खंडपीठ नागपूर यांनी मूळ अर्ज क्र.३३९/२०२० मध्ये दिनांक २०/०७/२०२० रोजी आदेश पारित करून श्री. शेख अब्दुल मजीद अब्दुल
# Page 2
शासन आदेश क्रमांकः एमएफएस-२०२०/प्र.क्र. ७७/फ-८.
रज्जाक यांनी त्यांचे बदलीबाबत केलेले निवेदनावर निर्णय घेण्यास आदेशीत केले आहे. वरील वस्तुस्थिती विचारात घेऊन शासन खालील प्रमाणे आदेश निर्गमित करत आहे.
शासन आदेश :
महाराष्ट्र वनसेवा, गट-अ (कनिष्ठ श्रेणी) मधील सहायक वन संरक्षक या संवर्गातील खाली नमूद अधिकारी यांची शासकीय कर्मचाऱ्याची बदल्यांचे विनियम आणि शासकीय कामे पार पाडताना होणाऱ्या विलंबास प्रतिबंध अधिनियम, २००५ मधील तरतुदीनुसार बदलीने पदस्थापना करण्यात येत आहे :
--------------------------------------------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव व सद्याची पदस्थापना | बदलीने पदस्थापना | अभिप्राय |
| १ | श्री. शेख अब्दुल मजीद अब्दुल रज्जाक,सहायक वनसंरक्षक (जंकास व कॅम्पा) किनवट नांदेड वन विभाग | सहायक वनसंरक्षक -२ सामाजिक वनीकरण विभाग, बीड (रिक्त पदावर) | अधिनियम २००५ मधील कलम ४ (४) व ४ (५) नुसार (रिक्त पदावर) (विनंती नुसार) |
--------------------------------------------------------------------------------------------------------------------------------------------------------------------------------------------------------------------------------
२. सदर पदस्थापना दिलेल्या अधिकाऱ्याला नियंत्रक अधिकाऱ्यांनी नवीन नियुक्तीच्या जागी हजर होण्यास तात्काळ कार्यमुक्त करावे. तसेच, संबंधित अधिकाऱ्यांना नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले, याबाबत संबंधित नियंत्रक अधिकाऱ्यांनी शासनास anil.dhas@nic.in या ई-मेल संकेतस्थळावर त्वरीत कळवावे.
# Page 3