# Page 1
ई-पिक पाहणी प्रकल्पाअंतर्गत प्रचार, प्रसिध्दी व अनुषंगिक बाबींकरीता बाबनिहाय खर्चाच्या बाबीमध्ये रु. ५ कोटी मर्यादेपर्यंत खर्च करण्यास तसेच बाबनिहाय बदल करण्याचे अधिकार जमाबंदी आयुक्त आणि संचालक, भूमी अभिलेख, पुणे यांना प्रदान करणेबाबत.
महाराष्ट्र शासन
महसूल व वन विभाग
शासन निर्णय क्रमांकः बैठक-२०२१/प्र.क्र.३१२/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : ११ नोव्हेंबर, २०२१.
वाचा :- प्रकल्प अंमलनबजावणी समितीच्या दिनांक २३/९/२०२१ रोजीच्या बैठकीचे इतिवृत्त.
प्रस्तावना : शेतकऱ्यांना पिक पेरणीबाबतची माहिती भ्रमणध्वनी वरील अॅप व्दारा उपलब्ध करून देण्याकरीता “ई- पिक पाहणी” हा कार्यक्रम दिनांक १५ ऑगस्ट २०२१ पासून संपूर्ण राज्यात राबविण्यात येत आहे. सदर प्रकल्पाचे अंमलबजावणीसाठी जमाबंदी आयुक्त आणि संचालक, भूमी अभिलेख, पुणे यांच्या नियंत्रणाखाली प्रकल्प अंमलबजावणी कक्ष स्थापन करण्यात आला आहे. सदर कार्यक्रम संपूर्ण राज्यात यशस्वी करण्यासाठी जमाबंदी आयुक्त आणि संचालक, भूमी अभिलेख, पुणे यांचेवर जबाबदारी सोपविण्यात आली आहे. त्याअनुषंगाने जमाबंदी आयुक्त आणि संचालक, भूमी अभिलेख, पुणे हे सदर कार्यक्रमाच्या अंमलबजावणीची कार्यवाही करीत आहेत. सदर योजनेच्या प्रचार, प्रसिध्दी व अनुषंगिक खर्चाकरीता रु. ५ कोटीच्या मर्यादेमध्ये खर्च करण्याचे व बाबनिहाय खर्चाच्या बाबीमध्ये बदल करण्याचे अधिकार जमाबंदी आयुक्त आणि संचालक, भूमी अभिलेख, पुणे यांना प्रदान करण्याची बाब शासनाच्या विचाराधिन होती. त्यानुसार खालीलप्रमाणे निर्णय घेण्यात आला आहे.
शासन निर्णय: प्रकल्प अंमलबजावणी समितीने ई-पीक पाहणी प्रकल्पांतर्गत प्रचार व प्रसिध्दी व इतर अनुषंगिक खर्चासाठी मागणी केलेल्या रक्कमेपैकी रु. ५ कोटी पर्यंतचा खर्च जमाबंदी आयुक्त आणि संचालक, भूमी अभिलेख, पुणे यांचे स्विय प्रपंजी खात्यामधून ( PLA) खात्यामधून खर्च करण्यास मंजूरी देण्यात आली असून प्रस्तावातील बाबनिहाय खर्चाच्या बाबीमध्ये रु. ५ कोटीच्या मर्यादेमध्ये खर्च करण्याचे व बाबनिहाय खर्चाच्या बाबीमध्ये बदल करण्याचे अधिकार जमाबंदी आयुक्त आणि संचालक, भूमी अभिलेख, पुणे यांना प्रदान करण्यात येत आहेत.
# Page 2
शासन निर्णय क्रमांक: बैठक-२०२१/प्र.क्र.३१२/ल-१.