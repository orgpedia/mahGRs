# Page 1
अशासकिय संस्था, औद्योगिक संस्था आणि वनविभाग यांच्यामार्फत त्रिपक्षीय करारनामा करुन अवनत वनक्षेत्राचे पुनर्वनीकरण करण्याबाबत.
औद्योगिक संस्था - जे. एस. डब्ल्यू स्टिल कोटेड प्रोडक्स लि. वासिंद,
अशासकिय संस्था-एनव्हायरो क्रिएटर्स फाऊंडेशन, मुंबई आणि उपवनसंरक्षक शहापूर.
महाराष्ट्र शासन
महसूल व वन विभाग
शासन आदेश क्रमांक: एफएलडी-२०२३/प्र.क्र.१५८/फ-१०
मंत्रालय, मुंबई - ४०० ०३२
दिनांक : ३१/०७/२०२३
प्रस्तावना - अवनत वन क्षेत्राचे पुनर्वनीकरण करण्यासाठी खाजगी व अशासकीय संस्थांचा सहभाग घेण्याबाबत त्रिपक्षीय करारनामा करुन वनीकरण हाती घेण्याच्या धोरणास शासनाने शासन निर्णय क्र.एफएलडी २०११/प्र.क्र.१६७/फ-१०, दिनांक २३/०९/२०११ अन्वये मान्यता दिली आहे. सदर प्रकरणी निर्णय घेण्याकरीता शासन निर्णय क्र. एफएलडी-२०११/प्र.क्र.१६७/फ-१०, दिनांक ०५/०६/२०२३ अन्वये गठीत उच्चाधिकार समितीपुढे मे. जे. एस. डब्ल्यू स्टिल कोटेड प्रोडक्स लि. वासिंद या औद्योगिक संस्थेचा मौजे-कानविंदे, ता. शहापूर, जि. ठाणे येथे २.३१ हेक्टर अवनत वनक्षेत्रावर वनीकरण करण्याचा प्रस्ताव अपर प्रधान मुख्य वनसंरक्षक व केंद्रस्थ अधिकारी तथा सदस्य सचिव, उच्चाधिकार समिती यांनी पत्र क्र.कक्ष-१७/नोसेल/१७-४/प्र.क्र.१६४/५१९/२३-२४, नागपूर, दिनांक २२/०५/२०२३ अन्वये सादर केला होता. सदर प्रस्तावास उच्चाधिकार समितीने चक्राकार पध्दतीने दिनांक ०६/०७/२०२३ रोजी दिलेल्या मान्यतेस अनुलक्षून शासन पुढीलप्रमाणे आदेश निर्गमित करीत आहे.
शासन आदेश अपर प्रधान मुख्य वनसंरक्षक व केंद्रस्थ अधिकारी तथा सदस्य सचिव, उच्चाधिकार समिती यांनी सादर केलेल्या प्रस्तावाचा साकल्याने विचार करुन, शासन आता असे आदेश देत आहे की, मे.जे.एस.डब्ल्यू स्टिल कोटेड प्रोडक्स लि. वासिंद, या औद्योगिक संस्थेच्या प्रस्तावास अनुसरुन अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी दिनांक २२/०५/२०२३ रोजीच्या पत्रान्वये सादर केलेल्या प्रस्तावानुसार खाली नमूद केलेल्या ठिकाणी मे. जेएसडब्ल्यू स्टिल कोटेड प्रोडक्स लि. वासिंद ही औद्योगिक संस्था, एनव्हायरो क्रिएटर्स फाऊंडेशन, मुंबई ही अशासकिय संस्था व उपवनसंरक्षक शहापूर यांच्यामध्ये त्रिपक्षीय करार करुन एकूण २.३१ हेक्टर अवनत वनक्षेत्रावर वृक्ष लागवड करण्यास शासनाची मान्यता देण्यात येत आहे.
-----------------------------------------------------------------------------------------
| गाव | सर्व्हे. नं. | वैधानिक दर्जा  |  | लागवडयोग्य क्षेत्र (हेक्टर) | लागवडीसाठी प्रस्तावित रोपे |
| मौजे-कानविंदे, ता. शहापूर, जि. ठाणे. | १३८ | संरक्षित वन | २.३१ | ३६,००० रोपे. (मियावाकी रोपवन) |
| एकूण वनक्षेत्र (हेक्टर) | २.३१ |
-----------------------------------------------------------------------------------------
# Page 2
शासन आदेश क्रमांकः एफएलडी-२०२३/प्र.क्र.१५८/फ-१०
२. सदर प्रकल्पास दिलेली मान्यता खालील अटींच्या अधीन राहून देण्यात येत आहे: i. वरील अवनत वनक्षेत्रात (मियावाकी रोपवन) पध्दतीने वृक्ष लागवड करणे, जल व मृदसंधारण करणे, ७ वर्षापर्यंत त्यांचे संरक्षण व संवर्धन करण्याचे काम मे. जेएसडब्ल्यू स्टिल
कोटेड प्रोडक्स लि. वासिंद यांच्या अर्थसहाय्याने एनव्हायरो क्रिएटर्स फाऊंडेशन, मुंबई यांनी करावे.
ii. प्रकल्पासाठी व त्याच्या व्यवस्थापनासाठी येणारा खर्च मे जे.एस.डब्ल्यू स्टिल कोटेड प्रोडक्स लि. वासिंद ही औद्योगिक संस्था करेल.
iii. प्रकल्पांतर्गत करण्यात येणारी (मियावाकी रोपवन) वृक्ष लागवड ही वन विभागाच्या अधिकाऱ्यांच्या पर्यवेक्षणाखाली करण्यात यावी. करारनाम्यानंतर २ वर्षांच्या आत वृक्ष लागवड पूर्ण करण्यात यावी.
iv. प्रकल्पासाठी शासनपत्र क्र.एफएलडी-१०१२/प्र.क्र.२०३/फ-१०, दिनांक ०८/०१/२०१३ अन्वये विहित केलेल्या त्रिपक्षीय करारनाम्याच्या मसुद्याप्रमाणे मे.जे.एस.डब्ल्यू स्टिल कोटेड प्रोडक्स लि. वासिंद यांच्या अर्थसहाय्याने एनव्हायरो क्रिएटर्स फाऊंडेशन, मुंबई आणि उपवनसंरक्षक शहापूर यांच्यामध्ये त्रिपक्षीय करारनामा करण्यात यावा. वन विभागाच्या वतीने त्रिपक्षीय करारनाम्यावर स्वाक्षरी करण्यासाठी उपवनसंरक्षक शहापूर यांना प्राधिकृत करण्यात येत आहे.
प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर हे किंवा त्यांनी प्राधिकृत केलेले वन विभागाचे कोणतेही अधिकारी यांना प्रकल्प स्थळी भेट देवून प्रकल्पाचे निरीक्षण करण्याचा व त्याबाबत सुधारणा / सूचना करण्याचा अधिकार राहील.
vi. त्रिपक्षीय करारनाम्यातील कोणत्याही अटीचा औद्योगिक संस्था मे.जे.एस.डब्ल्यू स्टिल कोटेड प्रोडक्स लि. वासिंद किंवा अशासकिय संस्था एनव्हायरो क्रिएटर्स फाऊंडेशन, मुंबई
यांच्याकडून भंग झाल्यास त्रिपक्षीय करारनामा तात्काळ समाप्त करण्याचा अथवा इतर कोणतीही दंडात्मक कार्यवाही करण्याचा अधिकार प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना असेल.
vii. ज्या ठिकाणी आवश्यकता असेल त्या ठिकाणी औद्योगिक संस्थेच्या खर्चाव्दारे रोपवनास तारेचे कुंपण (Wire Fencing) करण्यात यावे.
viii. आवश्यकतेनुसार रोपवनास सिंचनाची व्यवस्था करण्यात यावी. सदर सिंचनाची व्यवस्था करताना वन (संवर्धन) अधिनियम, १९८० चा भंग होणार नाही याची दक्षता संबंधित संस्था आणि उपवनसंरक्षक यांनी घ्यावी.
पृष्ठ ३ पैकी २
# Page 3
शासन आदेश क्रमांकः एफएलडी-२०२३/प्र.क्र.१५८/फ-१०
ix. मे. जे. एस. डब्ल्यू स्टिल कोटेड प्रोडक्स लि. वासिंद औद्योगिक संस्था, एनव्हायरो क्रिएटर्स फाऊंडेशन, मुंबई अशासकिय संस्था यांना शासन निर्णय क्रमांक एफएलडी २०११/प्र.क्र.१६७/फ-१०, दिनांक ०५/०६/२०२३ मधील सर्व अटी व शर्ती बंधनकारक राहतील.
त्रिपक्षीय कराराअंतर्गत रोपवन कामे करताना वन (संवर्धन) अधिनियम, १९८० व इतर वन वनकायद्यांचा भंग होणार नाही याची दक्षता संबंधित संस्था आणि उपवनसंरक्षक यांनी घ्यावी.
३. वरील ठिकाणी (मियावाकी रोपवन) वृक्ष लागवड करताना, ती केल्यानंतरच्या ७ वर्षाच्या कालावधीत आणि भविष्यात कधीही या वनक्षेत्रावर मे. जे. एस. डब्ल्यू स्टिल कोटेड प्रोडक्स लि.
वासिंद ही औद्योगिक संस्था, एनव्हायरो क्रिएटर्स फाऊंडेशन, मुंबई ही अशासकीय संस्था यांना
कोणताही कायदेशीर व मालकी हक्क प्राप्त होणार नाही आणि त्याबद्दल त्यांना कोणत्याही
न्यायालयात वा प्राधिकरणापुढे कोणताही दावा दाखल करता येणार नाही.
4. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांना आवश्यक वाटतील अशा इतर अटी.