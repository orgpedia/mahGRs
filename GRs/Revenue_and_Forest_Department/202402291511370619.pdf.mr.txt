# Page 1
श्री.सी.यु.पाटील, सह दुय्यम निबंधक
(वर्ग-२), सिल्लोड यांचे निलंबनाबाबत...
महाराष्ट्र शासन
महसूल व वन विभाग
शासन आदेश क्रमांक : तक्रार-२०२३/प्र.क्र.४७४/२०२३/म-१(धोरण)
दालन क्र.एम-७ ए, पोटमाळा,मादाम कामा रोड,हुतात्मा राजगुरु चौक,
मंत्रालय(विस्तार), मुंबई-४०० ०३२.
दिनांक : २९ फेब्रुवारी, २०२४.
आदेश
ज्याअर्थी, श्री. सी.यु.पाटील, सह दुय्यम निबंधक वर्ग-२, सिल्लोड यांनी सह दुय्यम निबंधक
वर्ग-२, सिल्लोड या कार्यालयात कार्यरत असताना दि.०७.०९.२०२२ ते दि.३०.०९.२०२३ या
कालावधीतील अंतर्गत तपासणीतील महाराष्ट्र नोंदणी नियम, १९६१ मधील नियम ४४ (i) चे उल्लंघन
करून एकूण ४४ दस्तांची नोंदणी केली आहे. तसेच एकूण ४२ दस्तांमध्ये मुल्यांकन कमी करून
रु.४८,०६,२७३/- (रु. अठ्ठेचाळीस लाख सहा हजार दोनशे त्र्याहत्तर) इतक्या मुद्रांक शुल्क व नोंदणी
फीचे शासनाचे नुकसान केल्याचे निर्दशनास आले आहे.
२. ज्याअर्थी, श्री. सी.यु.पाटील यांनी सह दुय्यम निबंधक वर्ग-२, सिल्लोड येथे कार्यरत असताना
वर नमुद ८६ दस्तांमध्ये नोंदणी नियमांचा भंग करून यथोचित मुद्रांक शुल्काची आकारणी न-करता
शासनाच्या रु.४८,०६,२७३/- (रु. अठ्ठेचाळीस लाख सहा हजार दोनशे त्र्याहत्तर) इतक्या मोठया
प्रमाणात मुद्रांक शुल्करुपी महसूलाची हानी केली असल्याची बाब प्रथमदर्शनी निदर्शनास आली
असल्याने श्री.सी.यु.पाटील यांच्या विरुध्द महाराष्ट्र नागरी सेवा (शिस्त व अपील) नियम, १९७९ च्या
तरतूदीनुसार शिस्तभंगविषयक कार्यवाही करण्याचे योजिले आहे.
३. त्याअर्थी, आता, श्री. सी.यु.पाटील, सह दुय्यम निबंधक वर्ग-२, सिल्लोड हे महाराष्ट्र नागरी
सेवा (शिस्त व अपील) नियम, १९७९ च्या नियम ४ च्या पोट-नियम (१) च्या खंड (अ) च्या तरतूदीनुसार
या आदेशाच्या दिनांकापासून ते पुढील आदेश काढले जाईपयंत निलंबित राहतील.
४. त्याअर्थी, आणखी असाही आदेश देण्यात येत आहे की, हा आदेश अंमलात असेल तेवढ्या
कालावधीत श्री. सी.यु.पाटील, सह दुय्यम निबंधक (वर्ग-२) यांचे मुख्यालय हे सह जिल्हा निबंधक
(वर्ग-१) तथा मुद्रांक जिल्हाधिकारी, धुळे, जि. धुळे येथे राहील आणि श्री. सी.यु.पाटील, सह दुय्यम
निबंधक (वर्ग-२) यांना शासनाच्या पूर्व परवानगीशिवाय मुख्यालय सोडता येणार नाही.
५. ज्याअर्थी, निलंबन आदेश अस्तित्वात राहतील त्या कालावधीसाठी श्री. सी.यु.पाटील, सह
दुय्यम निबंधक (वर्ग-२) यांना, महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन,
बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या नियम ६८ व नियम ६९
अन्वये निर्वाहभत्ता व त्यावरील इतर भत्ते सह जिल्हा निबंधक तथा मुद्रांक जिल्हाधिकारी, धुळे, जि.
धुळे यांच्या कार्यालयामार्फत देय राहतील.
# Page 2
शासन आदेश क्रमांकः तक्रार-२०२३/प्र.क्र.४७४/२०२३/म-१(धोरण)
६. त्याअर्थी, निलंबन कालावधीत श्री. सी.यु.पाटील, सह दुय्यम निबंधक (वर्ग-२) यांना महाराष्ट्र
नागरी सेवा (वर्तणूक) नियम, १९७९ च्या नियम १६ मधील तरतूदीनुसार, कोणतीही खाजगी नोकरी
स्वीकारता येणार नाही अथवा कोणताही व्यवसाय करता येणार नाही. जर, श्री. सी.यु.पाटील, सह
दुय्यम निबंधक (वर्ग-२) यांनी खाजगी नोकरी स्वीकारली अथवा काही व्यवसाय केला तर,
गैरवर्तणूकीबाबत त्यांना दोषी समजण्यात येऊन, त्याप्रमाणे त्यांचेविरुध्द कारवाई करण्यास ते पात्र
होतील आणि अशा परिस्थितीत ते निर्वाहभत्ता मिळण्याचा हक्क गमावतील.
७. सदर आदेश सक्षम प्राधिकाऱ्यांच्या मान्यतेने महाराष्ट्र शासनाच्या www.maharashtra.gov.in