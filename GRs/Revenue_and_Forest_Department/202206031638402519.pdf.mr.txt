# Page 1
महसूल मुद्रांक (Revenue Stamp) विक्री करीता पोस्ट खात्याच्या विभागांना थकीत मनौती अदा करण्यास मंजूरी देण्याबाबत.........
महाराष्ट्र शासन
महसूल व वन विभाग
शासन निर्णय क्र. मुद्रांक- २०१४/५००८/प्र.क्र.५२३/म-१
मंत्रालय, मुंबई - ४०००३२.
दिनांक : ०३ जून, २०२२.
पहा : १) शासन निर्णय क्रमांक : विअप्र-२०१३/प्र.क्र.३०/२०१३/विनियम, भाग-२ दि. १७ एप्रिल, २०१५.
२) नोंदणी महानिरीक्षक व मुद्रांक नियंत्रक, पुणे यांचे पत्र जा.क्र. का. ८/ नोंमनि/ लेखा/पोस्ट मनौती/१३९/२०२२, दि.१३.०४.२०२२
प्रस्तावना : महसूल मुद्रांकाची (Revenue Stamp) विक्री संपूर्ण राज्यभर पोस्ट खात्याच्या विविध कार्यालयांमार्फत करण्यात येते. महसूल मुद्रांकाच्या (Revenue Stamp) विक्री करीता पोस्ट खात्याला विहीत दराने मनौती (Commission) देय आहे. अशा महसूल मुद्रांकाच्या (Revenue Stamps) विक्रीवरील दि.०१.१०.२००३ ते दि.३०.०६.२००९ या कालावधीतील थकित मनौती पोस्ट खात्यास अदा करण्याचा प्रस्ताव शासनाच्या विचाराधीन होता.
शासन निर्णय : महसूल मुद्रांक (Revenue Stamp) विक्री करीता पोस्ट खात्याच्या पुणे, कोकण, औरंगाबाद, नाशिक, अमरावती व नागपूर विभागांना दि. ०१.१०.२००३ ते दि.३०.०६.२००९ या कालावधीत देय असलेली थकीत मनौतीची रक्कम रू.४४,५१,७४१/- (रू. चव्वेचाळीस लाख एक्कावन्न हजार सातशे एक्केचाळीस फक्त) अदा करण्यास शासन याद्वारे मंजूरी देत आहे. पुणे, कोकण, औरंगाबाद, नाशिक, अमरावती व नागपूर विभागाची थकित मनौतीची रक्कम खालील प्रमाणे आहे.
--------------------------------------
| अ.क्र. | विभागाचे नाव | एकूण रक्कम रुपये |
| १ | पुणे विभाग | ३,७३,१२०/ |
| २ | कोकण विभाग | १३,२९,७११/ |
| ३ | औरंगाबाद विभाग | १२,०८,२७०/ |
| ४ | नाशिक विभाग | ६,०८,४३२/ |
| ५ | अमरावती विभाग | ६,१७,३२८/ |
| ६ | नागपूर विभाग | ३,१४,८८०/ |
|  | एकूण देय मनौतीची रक्कम | ४४,५१,७४१/ |
--------------------------------------
# Page 2
शासन निर्णय क्रमांकः मुद्रांक- २०१४/५००८/प्र.क्र.५२३/म-१
२. याकरीता होणारा खर्च नोंदणी महानिरीक्षक, पुणे यांच्या मागणी क्र. सी-२ मुख्यलेखाशीर्ष २०३० मुद्रांक नोंदणी ०२ मुद्रांक न्यायिकेतर (१०२) मुद्रांक विक्रीवरील खर्च (००) (०१) मुद्रांक विक्रीवरील खर्च ५० इतर खर्च २०३०००८३ या उपलेखाशीर्षाखालील मंजूर अनुदानातून भागविण्यात यावा.
३. हा शासन निर्णय, वित्त विभागाच्या शासन निर्णय क्रमांक: विअप्र- २०१३/ प्र.क्र.३० / २०१३ / विनियम, भाग-२ दि. १७ एप्रिल २०१५ तसेच वित्तीय अधिकार नियम पुस्तिका १९७८, भाग पहिला, उप विभाग - एक, अनु. क्र. ६, नियम क्र. ४० नुसार, प्रशासनिक विभागास प्रदान केलेल्या अधिकारांनुसार निर्गमित करण्यात येत आहे.