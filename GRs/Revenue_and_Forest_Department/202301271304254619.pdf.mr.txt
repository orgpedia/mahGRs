# Page 1
महसूल विभागाच्या नियंत्रणाखाली कार्यरत असलेल्या सर्व संवर्गातील अधिकारी व कर्मचारी यांच्या सेवाविषयक बाबींसाठी कालबध्द मंत्रालयीन सेवा कार्यक्रमासंदर्भात
महाराष्ट्र शासन
महसूल व वन विभाग
शासन परिपत्रक क्र. सर्वसा-२०२१/प्र.क्र.१/ई-१
१ ला मजला, मुख्य इमारत, मादाम कामा रोड,
हुतात्मा राजगुरु चौक, मंत्रालय, मुंबई - ४००००३२
दिनांक- २७ जानेवारी, २०२३.
संदर्भ :- १. शासन निर्णय, साप्रवि क्र.सीएफआर १२१०/प्र.क्र.४७/२०१०/१३, दि.०१.११.२०११
२. शासन निर्णय, साप्रवि क्र. एसआरव्ही- २०१८/ प्र.क्र १५९/का.१२,
दि. ०१.०८.२०१९
३. शासन अधिसूचना, साप्रवि क्र. एसआरव्हि-२०१६/प्र.क्र.२८१/बारा,
दि.२१.०६.२०२२
प्रस्तावना: राज्य शासकीय अधिकारी/कर्मचारी यांच्या पदोन्नतीचे प्रस्ताव जलदगतीने निकाली काढण्याच्या प्रयोजनास्तव सामान्य प्रशासन विभागाने पदोन्नती प्रक्रियेसंदर्भात एकत्रित मार्गदर्शक तत्वे संदर्भाधीन दिनांक ०१.०८.२०१९ अन्वये निर्गमित केली आहेत.
त्यास अनुलक्षून, महसूल विभागाच्या नियंत्रणाखाली कार्यरत असलेल्या सर्व संवर्गातील अधिकारी / कर्मचारी यांच्या सेवा विषयकबाबी म्हणजेच परिविक्षाधीन कालावधी समाप्ती, स्थायित्व, सेवाप्रवेश नियमातील तरतुदीनुसार आवश्यक असलेल्या परिक्षा उत्तीर्ण करणे वा सूट मिळविणे, पदांचे नियमितीकरण, सेवाज्येष्ठता, पदांचे नियमितीकरण, पदोन्नती, आश्वासित प्रगती योजनेचा लाभ, ५०/५५ वर्षाचे पुनर्विलोकन इत्यादी संदर्भात सूसुत्रीकरण करुन, पदोन्नतीचे व सेवानिवृत्तीचे प्रस्ताव अधिक जलद गतीने निकाली काढण्याच्या अनुषंगाने सर्वसमावेशक सूचना देण्याची व कालबध्द कार्यक्रम आखण्याची बाब शासनाच्या विचाराधीन होती. आता या अनुषंगाने शासनाने पुढीलप्रमाणे निर्णय घेतलेला आहे.
शासन परिपत्रक :
पदोन्नतीचे प्रस्ताव सादर करण्यासाठी दिनांक १ सप्टेंबर ते ३१ ऑगस्ट असे निवडसूची वर्ष निर्धारीत करण्यात आले आहे. पदोन्नतीच्या प्रस्तावावर विहित कालावधीत कार्यवाही पूर्ण करण्याच्या अनुषंगाने महसूल प्रशासकीय विभाग, विभागीय आयुक्त व जिल्हाधिकारी, नोंदणी महानिरीक्षक व मुद्रांक नियंत्रक तसेच जमाबंदी आयुक्त व भूमी अभिलेख इ. यांचेस्तरावर दक्षता घेण्यात यावी, जेणेकरुन पदोन्नतीसाठी पात्र असूनही, पदोन्नतीची कार्यवाही विहित वेळेत न केल्यामुळे सेवानिवृत्त होऊन पदोन्नतीपासून तसेच सेवानिवृत्त झाल्यानंतर सेवानिवृत्तीच्या लाभापासून अधिकारी/कर्मचारी यांना वंचित रहावे लागणार नाही. सबब, महसूल विभागाच्या नियंत्रणाखाली कार्यरत असलेल्या सर्व संवर्गातील अधिकारी व कर्मचारी यांचे सेवाविषयक बाबींसाठी विहित केलेल्या कालबध्द कार्यक्रमाचे प्रतिवर्षी नियमितपणे पालन करण्यात यावे.
२. पदोन्नतीचे प्रस्ताव जलद गतीने निकाली काढण्यासाठी पुढील प्रमाणे वेळापत्रक तयार करण्यात येत आहे :
# Page 2
शासन परिपत्रक क्रमांकः सर्वसा- 2021/प्र.क्र.1/ई-1
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र | सेवाविषयक बाब | दरवर्षी कार्यवाही पूर्ण करण्याची अंतिम तारीख | कार्यवाही |
|  | अंतिम सेवा ज्येष्ठतायादी प्रसिध्द करणे | दिनांक ३१ मार्च | पदोन्नती द्यावयाच्या पदाच्या निम्नस्तरीय पदाचे लगतच्या वर्षाची दिनांक ०१ जानेवारी रोजीची स्थिती दर्शविणारी अंतिम सेवा ज्येष्ठतासूची तयार करुन प्रसिध्द करणे आवश्यक राहील. |
|  | गोपनीय अहवालाचे संस्करण करणे | दिनांक ३० जून | पदोन्नतीच्या प्रस्तावास विलंब होण्याचे प्रमुख कारण हे मागील सलग ५ वर्षाचे गोपनीय अहवाल उपलब्ध न होणे हे आहे. सबब, गोपनीय अहवालांच्या संस्करणाची प्रक्रीया पूर्ण करुन दिनांक १ जुलै पर्यत उपलब्ध करुन देण्यात यावेत. गोपनीय अहवालात प्रतिकूल शेरे तसेच एकदंरीत गुणांकन पदोन्नतीच्या पात्रतेपर्यत नसल्यास सामान्य प्रशासन विभाग, शासन निर्णय, दिनांक ०१.११.२०११ मधील तरतुदीनुसार कार्यवाही करावी. |
| ३ | विचारक्षेत्रातील अधिकारी यांचा सेवाविषयक तपशील संकलित करणे. | दिनांक ३१ जुलै | पदोन्नतीच्या विचारक्षेत्रातील अधिकारी/कर्मचारी यांचा पुढीलप्रमाणे सेवाविषयक तपशीलाची पूर्तता करणे आवश्यक राहील : १. परिविक्षा कालावधी समाप्ती २. स्थायित्व लाभ प्रमाणपत्र ३. आश्वासित प्रगती योजना ४. वयाची ५०/५५ वर्षे पुनर्विलोकन ५. परिपूर्ण गोपनीय अहवालांचे संस्करण ६. विभागीय अर्हता परिक्षा/ सूट ७. मराठी/ हिंदी भाषा परीक्षा ८. संगणक अर्हता परीक्षा इत्यादी |
| OC | बिंदूनामावली प्रमाणित करणे | दिनांक ३१ जुलै | सरळसेवा भरती व पदोन्नतीच्या प्रस्तावासंदर्भात शासनस्तरावर साप्रवि (कार्यासन १६ - ब) तसेच विभागीय आयुक्त/जिल्हाधिकारी यांचे स्तरावरुन विभागीय आयुक्त स्तरावरील (मावक) यांचेकडून तसेच नोंदणी महानिरीक्षक व मुद्रांक नियंत्रक आणि जमाबंदी आयुक्त यांचे स्तरावरून बिंदूनामावली प्रमाणित करणे. |
| ५ | रिक्त पदांची संख्या  |  निश्चित करणे/ आरक्षण निश्चिती | दिनांक ३१ ऑगस्ट  |  | निवडसूची वर्ष दि.१ सप्टेंबर ते ३१ ऑगस्ट या कालावधीत रिक्त होणाऱ्या पदांची संख्या निश्चित करावी. पदोन्नती संदर्भातील आरक्षणाबाबत वेळोवेळी जे आदेश निर्गमित करण्यात येतात त्यानुसार विचारक्षेत्रातील अधिकारी पदोन्नतीसाठी पात्र आहेत किंवा कसे याची साप्रवि (कार्यासन १६ - ब ) व विभागीय आयुक्त स्तरावरील (मावक) कक्षाकडून, नोंदणी महानिरीक्षक व मुद्रांक नियंत्रक आणि जमाबंदी आयुक्त इ. यांनी काटेकोरपणे तपासणी करावी. |
| पदोन्नतीचे प्रस्ताव सादर करणे : |
| ६ | पदोन्नतीचे प्रस्ताव सादर करणे | दिनांक १५ सप्टेंबर | आरक्षण निश्चितीनंतर आस्थापना मंडळ, विभागीय पदोन्नती समिती, निवडसमिती मंडळास संबंधित संवर्गाच्या पदोन्नतीचे परिपूर्ण प्रस्ताव सादर करणे |
| ७ | पदोन्नतीच्या बैठका आयोजित करणे | दिनांक ३० सप्टेंबर | संबंधित निवड समिती मंडळाने पर्यत पदोन्नती समितीच्या बैठका आयोजित करुन इतिवृत्त अंतिम करावे. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन परिपत्रक क्रमांकः सर्वसा-2021/प्र.क्र.1/ई-1
-----------------------------------------------------------------------------------------------------------------------------------------------------------------------------------------------------------------------------------------------------------------------------------
|  | पदोन्नती प्रस्तावाच्या शिफारशी कळविणे | दिनांक १५ ऑक्टोबर | आस्थापना मंडळ, विभागीय पदोन्नती समिती, निवडसमिती मंडळास पदोन्नतीचे प्रस्ताव सादर केल्यानंतर शिफारशी कळविण्यात याव्यात. |
| पदोन्नतीचे आदेश निर्गमित करणे : |
| ९ | विभाग संवर्ग वाटपाचे विकल्प मागविणे पदोन्नतीचे आदेश निर्गमित करणे | दिनांक ३१ ऑक्टोबर | विभागीय संवर्ग वाटपाचे विकल्प मागवून पदोन्नतीने पदस्थापनेचा प्रस्ताव नागरी सेवा मंडळाच्या मान्यतेस्तव सादर करण्यात यावा व सक्षम प्राधिका-यांच्या मान्यतेने पदोन्नतीचे आदेश निर्गमित करावेत. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------
४. दिव्यांग अधिनियम,२०१६ अनुसार शासन सेवेतील गट-अ ते गट-ड पदांवर शारीरिकदृष्टया दिव्यांग व्यक्तींसाठी ४% आरक्षण विहित केले असून ज्या ज्या सवंर्गातील पदे दिव्यांगांसाठी सुनिश्चित करण्यात आली आहेत, त्या पदांवर पदोन्नती देताना आरक्षणाची अंमलबजावणी करण्यात यावी.
५. सामान्य प्रशासन विभाग, शासन अधिसूचना क्र. महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूल विभाग वाटप नियम, २०२१, दि.१४.०७.२०२१ ही नियमावली अपर जिल्हाधिकारी (निवडश्रेणी) व अपर जिल्हाधिकारी या संवर्गास लागू होत नसल्यामुळे विविध कार्यालय / महामंडळे इत्यादीमध्ये प्रतिनियुक्तीने कार्यरत असलेल्या अपर जिल्हाधिकारी (निवडश्रेणी) व अपर जिल्हाधिकारी या संवर्गातील अधिका-यांच्या सेवांविषयक बाबींचा लेखे व इतर आस्थापनाविषयक माहिती ते कार्यालय ज्या विभागात आहे त्या संबंधित विभागीय आयुक्त कार्यालय स्तरावर जतन करणे अनिवार्य राहील. तसेच याव्यतिरिक्त अन्य महसूली अधिकारी / कर्मचारी ज्यांचा विभागीय महसूली वाटप भिन्न असून ते प्रतिनियुक्तीने वेगवेगळया विभागात कार्यरत आहेत अशा अधिकारी/कर्मचा-यांच्या सेवांविषयक बाबींचे लेखे व इतर आस्थापनाविषयक माहिती ते कार्यालय ज्या विभागात आहे त्या संबंधित विभागीय आयुक्त कार्यालय स्तरावर जतन करणे अनिवार्य राहील.
६. विभागीय चौकशी नियम पुस्तिका, १९९१ ( आवृत्ती ४) मधील तरतुदीनुसार विभागीय चौकशीची प्रक्रीया विभागीय चौकशी करण्याचा निर्णय घेतल्याच्या तारखेपासून सहा महिन्याचे आत पूर्ण करणे आवश्यक आहे. यास्तव शासनस्तरावर, विभागीय आयुक्त स्तरावर आणि जिल्हाधिकारी स्तरावर प्रलंबित विभागीय चौकशी प्रकरणांचा आढावा घेऊन अशी प्रकरणे त्वरेने निकाली काढण्यात यावी.
७. आस्थापनाविषयक बाबींसंदर्भात वा सेवानिवृत्ती लाभाविषयी उदभवणारी न्यायालयीन प्रकरणे, अवमान याचिका वा अन्य न्यायालयीन प्रकरणांमध्ये विहित कालावधीत शपथपत्र दाखल करण्याची दक्षता घ्यावी. तसेच माहिती अधिकार अधिनियम, लोकसेवा हक्क आयोग, अनुसूचित जाती जमाती आयोग, लोकायुक्त, उपलोकायुक्त इत्यादी प्रकरणांसंदर्भात विहित कालमर्यादेत कार्यवाही करण्यात यावी.
८. राज्यातील महसूली संवर्गातील अधिकारी / कर्मचारी यांच्या आस्थापनेविषयक पुढील प्रलंबित बाबींसंदर्भात विभागस्तरावर / जिल्हास्तरावर विशेष मोहिम राबवून दिनांक ३० एप्रिल, २०२३ पर्यंत कार्यवाही करावी.
१. पदांचे नियमितीकरण करणे
२. आश्वासित प्रगती योजना
३. वेतननिश्चिती
४. मानीव दिनांक प्रकरणे
५. सेवापुस्तकांचे अद्ययावतीकरण
६. सेवानिवृत्तीवेतन प्रकरणे
७. संवर्ग संख्या निश्चित करणे
८. बिंदूनामावली प्रमाणित करणे
९. प्रशासकीय कार्यपध्दतीमधील दिरंगाई दूर करुन पदोन्नतीचे प्रस्ताव जलद गतीने निकली काढण्याच्यादृष्टीने तसेच राज्यातील महसूली संवर्गातील अधिकारी / कर्मचारी यांच्या सेवा विषयक
पृष्ठ ४ पैकी ३
# Page 4
शासन परिपत्रक क्रमांकः सर्वसा-2021/प्र.क्र.1/ई-1
कार्यक्रमासंदर्भात निर्गमित केलेल्या उपरोक्त सूचना तसेच संदर्भाधीन सा.प्र.वि. शासन निर्णय / अधिसूचना दि.०१.११.२०११, दि.०१.०८.२०१९ तसेच २१.०६.२०२२ मधील सूचनांचे तंतोतंत व काटेकोरपणे पालन करावे.
१०. सदर परिपत्रकामध्ये दिलेल्या सूचनांचे पालन न झाल्याचे निदर्शनास आल्यास, शासन स्तरावर संबंधित कार्यासनाचे अवर सचिव / कक्ष अधिकारी विभागीय आयुक्त स्तरावर उपायुक्त (महसूल), जिल्हाधिकारी स्तरावर निवासी उपजिल्हाधिकारी यांना जबाबदार धरुन याबाबतची नोंद त्यांच्या त्यांच्या संबंधित पर्यवेक्षिय अधिकारी यांनी गोपनीय अहवालात घेण्यात यावी.