# Page 1
सन २०२२-२३ या आर्थिक वर्षाकरिता संनियंत्रण व मुल्यमापन आणि सामाजिक वनीकरण (२४०६८६२२) लेखाशीर्षांतर्गत अनुदान वितरित करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२२/प्र.क्र.५६/फ-११.
मंत्रालय, मुंबई - ४०० ०३२
दिनांक : १७.०८.२०२२.
वाचा: १) वित्त विभाग, शासन परिपत्रक क्र.अर्थसं-२०२२/प्र.क.४३/अर्थ-३, दि.०४.०४.२०२२.
२ ) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर, यांचे पत्र क्र.कक्ष-१/पी/यो/नबाप्र/प्र.क्र.६४/२६१/२०२२-२३, दि.०८.०८.२०२२.
३) प्रधान मुख्य वनसंरक्षक (सामाजिक वनीकरण), महाराष्ट्र राज्य, पुणे, यांचे पत्र क्र.कक्ष-१/योजना/ चा.बा./प्र.क्र.७/५१५/२०२१-२२, दि.२२.०७.२०२२.
प्रस्तावना : महसूल व वन विभागांतर्गत सामाजिक वनीकरण शाखेतील कार्यरत असलेल्या विविध योजनांचे मुख्यालयाच्या स्तरावरुन ई-निविदा प्रक्रिया राबवून स्वतंत्र यंत्रणेमार्फत केंद्रीकृत पध्दतीने राज्यभरातील रोपवनाचे मुल्यांकन करणे इ. कामे संनियंत्रण व मुल्यमापन आणि सामाजिक वनीकरण (२४०६ ८६२२) या योजनेंतर्गत करण्यात येतात. सामाजिक वनीकरणाचे महत्त्व लक्षात घेऊन वृक्षलागवड व संवर्धन करण्यासाठी सामाजिक वनीकरणांतर्गत राबविण्यात येणाऱ्या विविध योजनांचे संनियंत्रण व मुल्यमापन करण्याच्या दृष्टीने सदर योजनेंतर्गत सन २०२२-२३ करिता रू.२०.०० लक्ष इतका निधी अर्थसंकल्पित करण्यात आला आहे.
२. वित्त विभागाच्या संदर्भ क्र. १ चे परिपत्रकान्वये, वित्तीय वर्ष सन २०२२-२३ च्या अर्थसंकल्पीय तरतुदींची मासिक निधी विवरणपत्रे, अर्थसंकल्पीय अंदाज, वाटप आणि संनियंत्रण प्रणालीवर (बीम्स) प्रशासकीय विभागांकडून नोंदविण्यात आल्यानंतर सन २०२२-२३ च्या प्रथम नऊमाहीकरिता (डिसेंबर, २०२२ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतुदीच्या ६०% च्या मर्यादेत अर्थसंकल्पीय अंदाज, वाटप आणि संनियंत्रण प्रणालीवर (बीम्स) वितरित करण्याच्या अनुषंगाने सूचना देण्यात आलेल्या आहेत.
३. प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांच्या संदर्भ क्र. २ च्या पत्रान्वये, सन २०२२-२३ वर्षात संनियंत्रण व मुल्यमापन आणि सामाजिक वनीकरण (२४०६ ८६२२) या योजनेंतर्गत कामे पूर्ण करण्यासाठी रू.२०.०० लक्ष निधीचा चालू बाब प्रस्ताव शासनास सादर करण्यात आला असून, सन २०२२-२३ करिता मंजूर नियतव्ययाच्या अनुषंगाने अनुदान उपलब्ध करून देण्याची विनंती करण्यात आली आहे. त्यानुसार सदर कामांसाठी अनुदान वितरित करण्याची बाब शासनाच्या विचाराधीन होती.
शासन निर्णय :
सन २०२२-२३ या आर्थिक वर्षाकरीता संनियंत्रण व मूल्यांकन आणि सामाजिक वनीकरण (२४०६ ८६२२) योजनेकरिता रु.२०.०० लक्ष नियतव्यय अर्थसंकल्पित करण्यात आलेला आहे. त्यापैकी २१ टक्के (रू.४.२० लक्ष) निधी वितरीत करण्यास शासन मान्यता देण्यात येत आहे.
२. सदर निधी नियंत्रक अधिकारी म्हणून प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्याकडे सुपूर्त करण्यात येत आहे. या योजनेंतर्गत घ्यावयाच्या कामाची अंमलबजावणी कृती आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी. याबाबत
# Page 2
शासन निर्णय क्रमांक: साववि-२०२२/प्र.क्र.५६/फ-११
सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी आढावा घ्यावा.
सदर निधी मंजूर असलेल्या योजनांवरच खर्च करण्यात यावा. मंजूर निधीपेक्षा जास्त खर्च होणार नाही याची नियंत्रक अधिकाऱ्यांनी दक्षता घ्यावी.
३. प्रधान मुख्य वनसंरक्षक (अर्थसंकल्प, नियोजन व विकास), नागपूर हे वर्ष २०२२-२३ मध्ये सदर योजनेंतर्गत वितरित केलेल्या निधीबाबत उपयोगिता प्रमाणपत्र ७ दिवसांत शासनास सादर करतील.
४. सदर निधी वितरित करण्यापूर्वी प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी सदर योजनेसाठी सन २०२२-२३ करीता वितरित केलेला निधी अर्थसंकल्पीय वितरण प्रणालीव्यतिरिक्त अन्यत्र ठिकाणी वळती केला नसल्याची खात्री करावी.
५. सदर निधी खर्च करताना वित्त विभागाच्या संदर्भ क्रमांक १ येथील शासन परिपत्रकातील तरतूदी व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या तरतुदी व वेळोवेळी दिलेल्या सूचनांचे पालन करण्यात यावे.
६. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची/झालेल्या खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
७. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२२-२३ च्या मंजूर अर्थसंकल्पीत निधीतून खर्ची टाकण्यात यावा.
मागणी क्र. सी-०७ २४०६, वनीकरण व वन्यजीवन (११) (३५) संनियंत्रण व मुल्यमापन आणि सामाजिक वनीकरण योजना (२४०६ ८६२२) ३३- अर्थसहाय्य
८. सदर शासन निर्णय, वित्त विभागाचे दि.०४.०४.२०२२ रोजीचे परिपत्रक तसेच वित्त विभागाच्या शासन निर्णय क्र.विअप्र/२०१३/प्र.क्र.३०/२०१३/ विनिमय, भाग-२, दि. १४.०४.२०१५ अन्वये विभागास प्रदान करण्यात आलेल्या अधिकारास अनुसरून निर्गमित करण्यात येत आहे.
# Page 3