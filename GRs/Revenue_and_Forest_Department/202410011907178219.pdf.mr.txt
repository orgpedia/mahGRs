# Page 1
राज्य आपत्कालीन कार्य केंद्राचे (SEOC), (मंत्रालय नियंत्रण
कक्ष) आधुनिकीकरण व बळकटिकरण करण्यासाठी
प्रशासकीय मान्यता देणेबाबत.
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक:-आव्यप्र-२०२३/प्र.क्र.९०(१)/आव्यप्र-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक:- ०१ ऑक्टोंबर, २०२४
संदर्भ-:१) दिनांक ३१.०७.२०२४ रोजी आयोजित करण्यात आलेल्या राज्य कार्यकारी समितीच्या
बैठकीचे इतिवृत्त.
२) दिनांक १३.०८.२०२४ रोजी आयोजित करण्यात आलेल्या राज्य आपत्ती व्यवस्थापन
प्राधिकरणाच्या बैठकीचे इतिवृत्त.
प्रस्तावना:-
राज्य आपत्कालीन कार्य केंद्र (SEOC) (मंत्रालय नियंत्रण कक्ष) हे राज्याचे मुख्य आपत्ती प्रतिसाद केंद्र
आहे. सदर केंद्र २४x७ या तत्वावर कार्यरत असून सदर आपत्कालीन कार्यकेंद्राव्दारे राज्यात घडणाऱ्या विविध
आपत्तीबाबत जिल्यांतील क्षेत्रीय स्तरावरून माहिती गोळा करून त्याबाबतचा अहवाल तयार करून तो वरिष्ट्ठ
प्रशासकीय अधिकारी तसेच मा. मंत्री व मा. मुख्यमंत्री महोदय तसेच केंद्र शासनाच्या यंत्रणा यांना सादर करणे,
प्रतिसाद दलांना आदेश/सूचना देणे, समन्वय ठेवणे, हवामान व आपत्तीबाबत इशारे प्रसारित करणे इत्यादी कार्य
पार पाडली जातात.
महाराष्ट्र राज्य हे बहुआपत्तीप्रवण राज्य असून गेल्या दशकात राज्यात नैसर्गिक व मानवनिर्मित
आपत्तीमध्ये झालेली वाढ, आपत्ती पूर्वसूचना प्रणालीचे वाढलेले महत्व, प्रतिसाद व मदत कार्यात मंत्रालय नियंत्रण
कक्षाची महत्तवाची भूमिका तसेच आपत्ती व्यवस्थापनासंबंधी उपलब्ध आधुनिक तंत्रज्ञान व संपर्क यंत्रणा, आधुनिक
बैठक व्यवस्था व रचना, बहुउपयोगी Video Wall, सर्वर रूम, आराम व्यवस्था, सर्व समावेशक कॉन्फरन्स रूम
इत्यादी बाबी अंतर्भूत करून राज्य आपत्कालीन कार्य केंद्राचे (SEOC) (मंत्रालय नियंत्रण कक्ष) आधुनिकीकरण व
बळकटीकरण करण्याबाबतच्या रु.२०.०० कोटी इतक्या रकमेच्या प्रस्तावास तांत्रिक मूल्यमापन समितीची मान्यता
प्राप्त झालेली आहे. सदर प्रस्तावास दिनांक ३१ जुलै, २०२४ रोजीच्या आयोजित करण्यात आलेल्या राज्य
कार्यकारी समितीच्या (SEC) तसेच दिनांक १३.०८.२०२४ रोजी आयोजित करण्यात आलेल्या राज्य आपत्ती
व्यवस्थापन प्राधिकरणाच्या बैठकीत मान्यता देण्यात आली आहे.
राज्य कार्यकारी समिती तसेच राज्य आपत्ती व्यवस्थापन प्राधिकरणाणे दिलेल्या मान्यतेनुसार राज्य
आपत्कालीन कार्य केंद्राचे (SEOC), (मंत्रालय नियंत्रण कक्ष) आधुनिकीकरण व बळकटिकरण करण्यासाठी
सार्वजनिक बांधकाम विभागास अमंलबजावणी करणारा विभाग (Implementing Department) म्हणून घोषित
करण्यासह राज्य आपत्कालीन कार्यकेंद्राचे आधुनिकिकरण व बळकटीकरण करण्यानुषंगाने अत्याधुनिक यंत्र
सामग्री खरेदी करणे व पुढील ३ वर्षासाठी देखभाल दुरुस्ती करणे इ.कामे Turnkey Basis तत्वानुसार बाय
यंत्रणेमार्फत करण्यासाठी (System Integrator) होणाऱ्या खर्च रु.१९.०३ कोटी इतक्या रकमेच्या प्रस्तावास
प्रशासकीय मान्यता देण्याची बाब शासनाच्या विचाराधिन होती.
शासन निर्णय:-
राज्य कार्यकारी समिती तसेच राज्य आपत्ती व्यवस्थापन प्राधिकरणाणे दिलेल्या मान्यतेनुसार राज्य
आपत्कालीन कार्य केंद्राचे (SEOC), (मंत्रालय नियंत्रण कक्ष) आधुनिकीकरण व बळकटिकरण करण्यासाठी
सार्वजनिक बांधकाम विभागास अमंलबजावणी करणारा विभाग (Implementing Department) म्हणून घोषित
# Page 2
करण्यात येत असून राज्य आपत्कालीन कार्यकेंद्राचे आधुनिकिकरण व बळकटीकरण करण्यानुषंगाने अत्याधुनिक
यंत्र सामग्री खरेदी करणे व पुढील ३ वर्षासाठी देखभाल दुरुस्ती करणे इ. कामे Turnkey Basis तत्वानुसार बाय
यंत्रणेमार्फत करण्यासाठी (System Integrator) होणाऱ्या खर्च रु.१९.०३ कोटी इतक्या रकमेच्या प्रस्तवास
प्रशासकीय मान्यता देण्यात येत आहे.
०२. या बाबीवर होणारा खर्च मागणी क्रमांक सी- ६, प्रधानशीर्ष, राज्य आपत्ती (९१) (२२४५) प्रतिसाद निधीच्या
मानकानुसार खर्च (०१) (९१) पूर्वतयारी व क्षमताबांधणी (२२४५ ४१८८) (वित्त आयोग) ३१-सहायक अनुदाने
(वेतनेत्तर), (अनिवार्य) या लेखाशिर्षाखाली ज्या आर्थिक वर्षात प्रत्यक्ष खर्च होणार आहे त्या संबंधीत आर्थिक वर्षात
मंजूर असलेल्या तरतुदीमधून भागविण्यात यावा.
०३. सदर शासन निर्णय वित्त विभागाच्या अनौपचारिक संदर्भ क्रमांक ३५०/२०२४/व्यय-९ दिनांक १६.०८.२०२४
अन्वये प्रदान करण्यात आलेल्या मान्यतेस अनुसरून, निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात