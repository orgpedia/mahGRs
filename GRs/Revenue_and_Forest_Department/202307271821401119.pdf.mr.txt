# Page 1
प्रतिनियुक्तीने नियुक्ती श्री. सचिन म्हस्के, तहसिलदार यांची तहसिलदार प्रशासन, पुणे महानगर प्रदेश विकास प्राधिकरण, पुणे या पदावर प्रतिनियुक्तीने नियुक्ती करणेबाबत...
महाराष्ट्र शासन
महसूल व वन विभाग
शासन आदेश क्र. बदली-२०२३/प्र.क्र.७६/ई-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २७ जुलै, २०२३
संदर्भ :- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ २) सामान्य प्रशासन विभाग अधिसुचना क्र.एसआरव्ही-२०२१/प्र.क्र.४९/कार्या-१२, दि.१४.०७.२०२१
शासन आदेश : महाराष्ट्र बदली अधिनियम, २००५ मधील कलम ४(४) व ४(५) च्या तरतूदीनुसार व महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी, सेवेतून काढूण टाकणे) नियम, १९८१ च्या नियम-४० मधील परिशिष्ट-२ मधील विहित अटी व शर्तीना अधीन राहून श्री.सचिन म्हस्के, तहसिलदार यांची तहसिलदार प्रशासन, पुणे महानगर प्रदेश विकास प्राधिकरण, पुणे या पदावर ३ वर्षांच्या कालावधीसाठी सक्षम प्राधिकाऱ्यांच्या मान्यतेने सार्वजनिक सेवेच्या हितार्थ व प्रशासकीय सोयीच्या दृष्टीने प्रतिनियुक्तीने नियुक्ती करण्यात येत आहे.
२. सदर आदेश तात्काळ अंमलात येत असून श्री. सचिन म्हस्के, तहसिलदार यांना या आदेशानुसार एकतर्फी कार्यमुक्त करण्यात येत आहे. उपरोक्त अधिका-यांनी पदस्थापनेच्या पदावर तात्काळ रुजू व्हावे.
३. सदरील आदेश हेच कार्यमुक्ततेचे आदेश असून संबंधित विभागीय आयुक्त/ जिल्हाधिकारी यांनी नव्याने आदेश काढण्याची आवश्यकता नाही.
४. तहसिलदार प्रशासन, पुणे महानगर प्रदेश विकास प्राधिकरण, पुणे या कार्यालयातील प्रतिनियुक्तीच्या अनुषंगाने श्री. सचिन म्हस्के, तहसिलदार यांच्या सेवा नगर विकास विभाग, मंत्रालय, मुंबई यांचेकडे सुपूर्द करण्यात येत आहेत.
५. श्री. सचिन म्हस्के, तहसिलदार यांनी प्रधान सचिव, नगर विकास विभाग, मंत्रालय, मुंबई यांचेकडे हजर व्हावे.
# Page 2
शासन आदेश क्रमांकः बदली-२०२३/प्र.क्र.७६/ई-३