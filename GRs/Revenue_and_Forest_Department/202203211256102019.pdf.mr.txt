# Page 1
महसूल व वन विभागातील वन उपविभागांतर्गत ई-प्रकल्प राबविण्यासाठी प्रकल्प अंमलबजावणी समिती (Project Implementation Committee) गठीत करण्याबाबत
महाराष्ट्र शासन
महसूल व वन विभाग
शासन निर्णय क्रमांक :- एस १०/२०२१/प्र.क्र.६०२/फ-३
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : २१ मार्च, २०२२
वाचा: १. सामान्य प्रशासन विभाग शासन निर्णय क्रमांक सीओएम १०९८/प्र.क्र.२१२/९८/३१, दि. ०५ ऑक्टोबर २००१.
२. सामान्य प्रशासन विभाग शासन निर्णय क्रमांक सीओएम १००१/प्र.क्र.१७४/०१/३१, दि. २९ ऑक्टोबर २००१ ३. सामान्य प्रशासन विभाग शासन निर्णय क्रमांक डीआयटी/फाईल ०५/१००/३९, दि. २९ ऑक्टोबर २००५ ४. सामान्य प्रशासन विभाग शासन निर्णय क्रमांक मातस/२०११/प्र.क.१२५/३९.
दि. २३ सप्टेंबर, २०११ प्रस्तावना: राज्याचे प्रशासन अधिक गतिमान तसेच लोकाभिमुख करण्याच्या दृष्टीने राज्याचे ई प्रशासन धोरण संदर्भाधीन अनु. क्रमांक ४ येथील शासन निर्णयान्वये निश्चित करण्यात आले आहे.
शासकीय विभाग/ कार्यालयातील कामकाजाचे संगणकीकरण करण्यासाठी दिनांक २९.१०.२००१ च्या शासन निर्णयान्वये सर्वसमावेशक कार्यपध्दती विहित करण्यात आली आहे. तसेच सदर शासन निर्णयान्वये प्रशासकीय विभागाच्या अधिपत्याखालील कार्यालयांतर्गत संगणकीकरणाचे प्रकल्प राबविण्याकरिता प्रत्येक प्रशासकीय विभागामध्ये प्रकल्प अंमलबजावणी समिती गठीत करण्याचे निर्देश देण्यात आले आहे. त्यानुसार महसूल व वन विभागातील वन उप विभागांतर्गत ई-प्रशासन प्रकल्प राबविण्यासाठी प्रधान सचिव ( वने) यांच्या अध्यक्षतेखाली प्रकल्प अंमलबजावणी समिती (Project Implementation Committee) गठीत करण्याची बाब शासनाच्या विचाराधीन होती.
शासन निर्णय: सामान्य प्रशासन विभागाने उपरोक्त संदर्भ क्र. १ ते ४ येथे नमूद शासन निर्णयान्वये दिलेल्या मागदर्शक सूचना/ निर्देश विचारात घेऊन महसूल व वन विभागातील वन उप विभागांतर्गत ई प्रशासन प्रकल्प राबविण्याकरीता प्रधान सचिव ( वने ) यांच्या अध्यक्षतेखाली खालीलप्रमाणे प्रकल्प अंमलबजावणी समिती (Project Implementation Committee) गठीत करण्यात येत आहे:
# Page 2
शासन निर्णय क्रमांक: एस १०/२०२१/प्र.क्र.६०२/फ-३
------------------------------------------------------------------------------------------------------------
| अ.क्र. | अधिका-याचे पदनाम | पद |
| १ | प्रधान सचिव, (वने) महसूल व वन विभाग | अध्यक्ष |
| २ | सचिव/प्रधान सचिव/अपर मुख्य सचिव, नियोजन विभाग किंवा त्यांचे प्रतिनिधी | सदस्य |
| ३ | सचिव/प्रधान सचिव/अपर मुख्य सचिव, वित्त विभाग किंवा त्यांचे प्रतिनिधी, | सदस्य |
| ४ OC | सचिव/प्रधान सचिव/अपर मुख्य सचिव, (उद्योग), उद्योग, उर्जा व कामगार विभाग किंवा त्यांचे प्रतिनिधी | सदस्य |
| ५ | सचिव/प्रधान सचिव/अपर मुख्य सचिव, किंवा त्यांचे प्रतिनिधी, माहिती तंत्रज्ञान, मंत्रालय, मुंबई | सदस्य |
| ६ | राज्य सूचना अधिकारी, राष्ट्रीय सूचना केंद्र (NIC), महाराष्ट्र किंवा त्यांचे प्रतिनिधी | सदस्य |
| ७ | समिती समोर विचारार्थ विषयाशी संबंधित कार्यासनाचे सह सचिव/ उप सचिव सदस्य सचिव | सदस्य सचिव |
------------------------------------------------------------------------------------------------------------
२. उपरोक्त समितीची कार्यकक्षा सामान्य प्रशासन विभागाच्या संदर्भाधीन शासन निर्णयातील तरतूदीनुसार राहील. सामान्य प्रशासन विभाग (माहिती व तंत्रज्ञान) यांनी वेळोवेळी घेतलेल्या निर्णयानुसार तसेच प्रदान केलेल्या अधिकारानुसार प्रकल्प अंमलबजावणी समितीस अधिकार राहतील.
३. या समितीस ई-प्रशासन प्रकल्पाची अंमलबजावणी करण्यासाठी आवश्यक से हार्डवेअर सॉफ्टवेअर उपलब्ध करण्याकरीता सल्लागार / पुरवठादाराची निवड इतर अनुषंगिक बाबी याबाबत निर्णय घेण्याचे अधिकार तसेच संदर्भाधीन अनु. ४ येथील दि. २३ सप्टेंबर, २०११ अन्वये निर्गमित केलेल्या शासन निर्णयातील मुद्दा क्र. १२.७ मधील तरतुदीनुसार रु.१० लाखापेक्षा जास्त व रु.५ कोटी पेक्षा कमी खर्चाच्या निविदा प्रकल्पांना मान्यता देण्याचे अधिकार असतील.
४. प्रकल्प अंमलबजावणी समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार वित्त विभाग शासन निर्णय क्र. विअप्र २०१३/प्र.क्र.३०/२०१३ / विनियम, दिनांक १७ एप्रिल २०१५ च्या परिशिष्टातील वित्तीय अधिकार नियम पुस्तिका १९७८ मधील भाग पहिला, उप विभाग तीनच्या अनुक्रमांक चार, परिच्छेद क्रमांक २७(२)(अ) नुसार राहतील. अशा प्रकारे मान्यता दिलेल्या प्रकल्पांच्या अंमलबजावणीसाठी उपरोक्त संदर्भाधीन अनु. क्र. १ येथे नमूद शासन निर्णयातील अनु. क्र. ७.३ मध्ये नमूद केल्याप्रमाणे वित्त विभाग, नियोजन विभाग किंवा माहिती तंत्रज्ञान विभाग यांच्या मान्यतेची आवश्यकता असणार नाही. ही मान्यता देताना अंमलबजावणी समितीने शासन निर्णय दि. २९/१०/२००१ मधील परिच्छेद ९ ची अंमलबजावणी काटेकोरपणे होईल याची दक्षता घ्यावी.
पृष्ठ ४ पैकी २
# Page 3
शासन निर्णय क्रमांक: एस १०/२०२१/प्र.क्र.६०२/फ-३
५. ई-प्रशासन प्रकल्पाच्या मंजूरीबाबत समितीमध्ये एकवाक्यता न झाल्यास सदर प्रकल्प माहिती तंत्रज्ञान विभागाच्या शासन निर्णय दि.०५ ऑक्टोबर, २००१ अन्वये गठीत केलेल्या उच्चाधिकार समितीकडे मान्यतेस्तव सादर करण्यात यावेत.
६. प्रकल्प अंमलबजावणी समितीने मान्यता दिल्यानंतर ई-प्रशासनाच्या अनुषंगाने आवश्यक बाबी जसे की, संगणकीकरणाची व्यवस्था, हार्डवेअर / सॉफ्टवेअर उपलब्धता, वेब साईट विकसन/देखभाल, इतर माहिती व तंत्रज्ञान विषयक यंत्रसामुग्रीची खरेदी तसेच संगणक प्रणालीचे विकसन, दुरुस्ती सुधारणा बाबतची खरेदी / करार शासनाने विहित केलेल्या पध्दतीने तसेच वेळोवेळी निर्गमित होणा-या शासन निर्णय/परिपत्रकानुसार निश्चित केलेल्या धोरणानुसार करण्यात यावेत.
७. समितीसमोर विचारार्थ विषयाशी संबंधित कार्यासनाचे सह सचिव / उपसचिव हे उपरोक्त समितीचे सदस्य सचिव असतील, ज्या कार्यासनाशी संबंधित विषय बैठकीत असेल त्या कार्यासनाने प्रकल्प अंमलबजावणी समितीची बैठक आयोजित करणे, बैठकीचे इतिवृत्त तयार करणे व त्या अनुषंगाने पुढील कार्यवाही करणे या सर्व बाबी विषयाशी संबंधित कार्यासनाने करावयाच्या आहेत.
सदर समितीच्या आवश्यकतेनुसार वेळोवेळी बैठका घेण्यात याव्यात.
# Page 4