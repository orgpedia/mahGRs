# Page 1
महाराष्ट्र संवर्गातील भारतीय वन सेवेतील अधिकाऱ्यांना प्रवास भत्ता व विमान प्रवास संदर्भातील अनुज्ञेय सवलती (Entitlements) बाबत...
महाराष्ट्र शासन
महसूल व वन विभाग
शासन परिपत्रक क्रमांकःआयएफएस २०२३/प्र.क्र.११९/फ-७अ मंत्रालय, मुंबई-४०० ०३२.
दिनांक : ३०/०८/२०२३
वाचा-१. वित्त विभाग, शासन निर्णय क्र. प्रवास १०१०/प्र.क्र.२/ सेवा ५, दिनांक ०३/०३/२०१० २. वित्त विभाग, शासन निर्णय क्र. प्रवास १०१०/प्र.क्र.२/सेवा ५, दिनांक २३/०६/२०१० ३. वित्त विभाग, शासन निर्णय क्र. प्रवास १०११/प्र.क्र. १/सेवा ५, दिनांक २१/०१/२०११ ४. वित्त विभाग, शासन निर्णय क्र. प्रवास २०११/प्र.क्र.२९/ सेवा ५, दिनांक २१/०१/२०११
५. सामान्य प्रशासन विभाग शासन निर्णय क्र. भाप्रसे १०१२/प्र.क्र.९३ (एन)/२०१२/९, दिनांक २६/११/२०१२.
६. वित्त विभाग, अधिसूचना क्र. संकीर्ण-२०१५/प्र.क्र.२३/सेवा-६, दि. १८/०४/२०१७ ७. केंद्र शासन, वित्त मंत्रालय, व्यय विभाग, ज्ञापन क्र. एफ क्र. १९०३०/३/२००८-ई. V, दिनांक २३/०९/२००८ ८. केंद्र शासन, वित्त मंत्रालय, व्यय विभाग, ज्ञापन क्र. एफ क्र. १९०३०/१/२००७-ई.IV, दिनांक १३/०७/२०१७ ९. सामान्य प्रशासन विभाग शासन निर्णय क्रमांक भाप्रसे १५१६/प्र.क्र.२८८/२०१६/९, दिनांक ०९/०१/२०१८ १०. सामान्य प्रशासन विभाग शासन निर्णय क्रमांक भाप्रसे १५१६/प्र.क्र.२८८/२०१६/९, दिनांक २६/०४/२०२२.
शासन परिपत्रक
महाराष्ट्र संवर्गात कार्यरत असलेल्या अखिल भारतीय सेवेतील अधिकाऱ्यांना अ.भा.से. (प्रवास भत्ता) नियम, १९५४ नुसार प्रवास भत्ता अनुज्ञेय आहे. सदर नियमातील नियम क्र. ३ (१) नुसार अखिल भारतीय सेवेतील अधिकाऱ्यांच्या प्रवास भत्त्यांचे नियमन राज्य शासनाच्या योग्य त्या नियमांन्वये
करण्यात येईल, असे विहित करण्यात आले आहे. तद्नुषंगाने सामान्य प्रशासन विभागाच्या संदर्भ क्र. ५ येथे नमूद दि. २६/११/२०१२ च्या शासन निर्णयानुसार महाराष्ट्र संवर्गात कार्यरत अखिल भारतीय सेवेतील (भाप्रसे/भापोसे/भावसे) अधिकाऱ्यांना वित्त विभागाच्या उपरोक्त संदर्भ क्र. १ ते ४ येथे नमूद शासन निर्णयांनुसार प्रवास भत्ता मंजूर व अदा करण्यात येतो. वित्त विभागाच्या उक्त संदर्भ क्र. ४ येथील दिनांक २१/०१/२०११ रोजीच्या शासन निर्णयामध्ये सचिवांपेक्षा कनिष्ठ दर्जाच्या अधिका-यांना न्यायालयीन व विधिमंडळाशी संबंधित कामकाजाव्यतिरीक्त अन्य अत्यावश्यक शासकीय कामकाजासाठी अन्य कोणत्याही मार्गाने / साधनाने वेळेत पोहोचणे शक्य नसल्यास संबंधित विभागाच्या
सचिवांच्या पूर्व परवानगीने विमान प्रवास करता येईल, अशी तरतूद करण्यात आली आहे.
# Page 2
शासन परिपत्रक क्रमांकः आयएफएस २०२३/प्र.क्र.११९/फ-७अ
२. तथापी, महाराष्ट्र संवर्गातील अखिल भारतीय सेवेतील अधिकाऱ्यांना शासकीय/ न्यायालयीन कामानिमित्त विमान प्रवासाव्यतिरिक्त इतर मार्गाने प्रवास करावयाचा असल्यास तात्काळ आरक्षण मिळविण्यात येणा-या अडचणी, तातडीच्या कामासंदर्भात संबंधीत ठिकाणी उपस्थित होण्यास होणारा उशीर व वेळेचा अपव्यय टाळण्याकरीता केंद्रशासनाकडील अ.भा.से. अधिकाऱ्यांप्रमाणेच प्रवास भत्ता, बदली प्रवास भत्ता व विमान प्रवासाबाबतच्या सवलती अनुज्ञेय करण्याबाबतचा निर्णय संदर्भ क्र.९ व १० येथील शासन निर्णयान्वये घेण्यात आलेला आहे. तसेच संदर्भ क्र. १० येथील शासन निर्णयानुसार सदरच्या सवलती ह्या सातव्या वेतन आयोगानुसार अनुज्ञेय करण्यात आल्या आहेत. त्यानुसार वेतन मॅट्रीक्स स्तर (Level-११) रु.६७७००-२०८७००, वेतन मॅट्रीक्स स्तर (Level- १२) रु.७८८००-२०९२०० व वेतन मॅट्रीक्स स्तर (Level - १३) रु.१२३१००-२१५९०० या वेतन मॅट्रीक्स स्तर मधील किंवा जबाबदारीच्या पदावर कार्यरत असणा-या विभाग प्रमुख दर्जाच्या अखिल भारतीय सेवेतील अधिका यांना ज्या ठिकाणी रस्ते / रेल्वेने लागणारा प्रवासाचा कालावधी हा ३०० कि.मी. पेक्षा जास्त आहे, अशा ठिकाणी विभागाच्या सचिवांच्या अथवा विभागीय आयुक्तांच्या पूर्वपरवानगी शिवाय इकॉनॉमी क्लासने विमान प्रवास अनुज्ञेय करण्यात आला आहे.
३. महाराष्ट्र संवर्गातील अखिल भारतीय सेवेतील अधिकाऱ्यांना (भाप्रसे/भापोसे/भावसे) प्रवास भत्ता व विमान प्रवास सवलती यासंदर्भात उक्त शासन निर्णयांमध्ये स्वयंस्पष्ट तरतुदी असतानाही भारतीय वन सेवेतील अधिका-यांकडून यासंदर्भातील प्रस्ताव सचिव (वने) यांच्या पुर्वमंजुरीसाठी सादर करण्यात येत असल्याचे निदर्शनास येत आहे.
४. यास्तव, यासंदर्भात महाराष्ट्र संवर्गातील भारतीय वन सेवेतील अधिका-यांचे संदर्भ क्र.१ ते १० येथील शासन निर्णयांकडे लक्ष वेधण्यात येत असून त्यांनी प्रवास भत्ता, बदली प्रवास भत्ता व विमान प्रवास ई. मंजुरी व अदा करणेबाबत प्रस्ताव सचिव (वने) यांच्या पुर्वमंजुरीसाठी सादर न करता, वित्त विभागाच्या संदर्भाधीन शासन निर्णय दिनांक २६/०४/२०२२ मधील अनुज्ञेय तरतुदींनुसार आपल्या स्तरावर आवश्यक नियमोचित कार्यवाही करण्याची दक्षता घ्यावी.
# Page 3