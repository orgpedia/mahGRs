# Page 1
OMD
महाराष्ट्र शासन
महसूल व वन विभाग, मंत्रालय मुख्य इमारत, पहिला मजला,
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दुरध्वनी क्र. ०२२-२२०४८२४७ Email ID : dokh.rfd@maharashtra.gov.in
क्रमांक :- गौखनि- २८/११२२/४७६/प्र.क्र.७६ /ख-१ दिनांक :- ०२ फेब्रुवारी, २०२३.
विषय : गौण खनिज- रायगड
कुंडलिका नदी रेवदंडा खाडी, रेती गट क्र. १, महादेवखार ते गोफण, उपगट A-२ मध्ये डूबी/हातपाटीद्वारे वाळू/रेती उत्खनन परवान्यापोटी शासन जमा केलेली रक्कम परत मिळणेबाबत
श्री गणेश तुकाराम बाजी
शासन ज्ञापन: अपर जिल्हाधिकारी, रायगड यांचे पत्र क्र.खशा/गौख/परतावा/बाजी/४२९९८/२०२२ दि.२६/०९/२०२२ च्या पत्रास अनुलक्षून असे कळविण्यात येते की, कुंडलिका नदी रेवदंडा खाडी, रेती गट क्र. १, महादेवखार ते गोफण, उपगट A-२ मध्ये ६०० ब्रास परिमाणाच्या डूबी/हातपाटीद्वारे वाळू/रेती उत्खनन परवान्यापोटी श्री. गणेश तुकाराम बाजी यांनी स्वामित्वधन रक्कम रु.९,२४,६००/ दि. ३०/१२/२०१७ रोजी शासन जमा केलेली आहे. सदर रक्कम शासन जमा करुनही आजतागायत जिल्हाधिकारी, रायगड कार्यालयाकडून सदर गटाचा हातपाटीद्वारे रेती उत्खनन परवाना श्री. गणेश तुकाराम बाजी यांना मंजूर केलेला नाही.
०२. सबब, अपर जिल्हाधिकारी, रायगड यांचा दि.२६/०९/२०२२ चा अहवाल व सागर किनारपट्टी विनियमन क्षेत्रातून नौकानयन मार्ग सुकर करण्यासाठी वाळू/रेती निर्गती धोरण दि.२१/०५/२०१५ सी ४(इ) मधील तरतूद विचारात घेता, कुंडलिका नदी रेवदंडा खाडी, रेती गट क्र. १, महादेवखार ते गोफण, उपगट A-२ मध्ये ६०० ब्रास परिमाणाच्या डूबी/हातपाटीद्वारे वाळू/रेती उत्खनन परवान्यापोटी अर्जदार श्री. गणेश तुकाराम बाजी यांनी स्वामित्वधनाची शासनजमा केलेली रक्कम रुपये ९,२४,६००/- (अक्षरी नऊ लाख चोवीस हजार सहाशे मात्र) त्यांना परत करण्याचा शासनाने निर्णय घेतला आहे.
०३. सबब, अर्जदार श्री. गणेश तुकाराम बाजी यांना रक्कम रुपये ९,२४,६००/- (अक्षरी नऊ लाख चोवीस हजार सहाशे मात्र) इतकी रक्कम, त्यांनी डूबी / हातपाटीद्वारे वाळू/रेती उत्खनन परवान्याची रक्कम प्रत्यक्षात शासनाकडे जमा केल्याची व यापुर्वी ही रक्कम अदा केलेली नाही, याची खातरजमा करुन घेण्याच्या अटीवर अदा करण्यास या ज्ञापनाद्वारे शासन मान्यता देण्यात येत आहे.
# Page 2
शासन ज्ञापन क्रमांकः गौखनि-२८/११२२/४७६/प्र.क्र.७६/ख-१
०४. या बाबीवर होणारा खर्च सन २०२२-२३ या आर्थिक वर्षाकरीता "०८५३-अलोहयुक्त खाणी व धातुशास्त्रीय उद्योग" १०२-खनिजाबाबत सवलत फी व स्वामित्वधन,९००, अलोहयुक्त खाणकाम व धातुशास्त्रीय उद्योग-वजा परतावे (००) (०१) वजा परतावे (०८५३ ००८६) या लेखाशिर्षाखाली उपलब्ध असलेल्या अंदाजपत्रकीय तरतुदीमधून खर्ची टाकून भागविण्यात यावा.
०५. सदर शासन ज्ञापन, वित्त विभागाच्या क्र.विअप्र-२०१९/प्र.क्र.२०/२०१९/विनियम, दि.८/८/२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.