# Page 1
भारतनेट / महानेट प्रकल्पांतर्गत वनक्षेत्रातून ऑप्टीकल फायबर केबल टाकण्यासाठी वन (संवर्धन) अधिनियम, १९८० अंतर्गत प्रस्ताव सादर करण्यासंदर्भात मार्गदर्शक सूचना
महाराष्ट्र शासन
महसूल व वन विभाग
शासन निर्णय क्रमांक: एफएलडी-२०१५/प्र.क्र.८/फ-१०
मंत्रालय, मुंबई - ४०० ०३२.
दिनांक : २५.०३.२०२१
वाचा : १) महसूल व वन विभाग, शासन परिपत्रक क्र. एफएलडी - २०१५/प्र.क्र.८/फ-१०, दि.२६.०२.२०१५ २) महसूल व वन विभाग, शासन निर्णय क्र. एफएलडी-२०१५/प्र.क्र.८/फ-१०, दि.११.०१.२०१९ ३) पर्यावरण, वन व जलवायु परिवर्तन मंत्रालय, भारत सरकार, नवी दिल्ली यांचे पत्र क्र.
एफ. नं. ११-९/१९९८- एफ सी (भाग), दि. १७.०९.२०१८ ४) पर्यावरण, वन व जलवायु परिवर्तन मंत्रालय, भारत सरकार, नवी दिल्ली यांचे पत्र क्र.
एफ. नं. ५-२/२०१७-एफ सी, दि. २८.०३.२०१९ अन्वये निर्गमित केलेल्या मार्गदर्शक सूचना प्रस्तावना :
राज्य शासनाने अ.क्र. १) व २) येथील परिपत्रक व शासन निर्णयान्वये भारत ब्रॉडबँड नेटव लि. (BBNL) / Maha-IT कंपनी व तिच्या एजन्सीज मार्फत वनक्षेत्रात भूमिगत ऑप्टीकल फायबर केबल टाकण्याकरीता वन (संवर्धन) अधिनियम, १९८० अंतर्गत प्राप्त होणा-या प्रस्तावांवर निर्णय घेण्यासाठी संबंधित उपवनसंरक्षक (प्रा.) यांना प्राधिकृत करण्यात आले होते.
केंद्रीय पर्यावरण, वन व जलवायु परिवर्तन मंत्रालयाने अ.क्र. ३) येथील पत्रान्वये भूमिगत ऑप्टीकल फायबर टाकण्यासाठी वन (संवर्धन) अधिनियम, १९८० च्या कलम २ (ii) अंतर्गत परवानगी देण्याचे अधिकार क्षेत्रीय स्तरावर प्रदान करता येणार नसल्याचे नमूद करून सदर परवानगी राज्य शासन स्तरावरून देण्याचे निर्देश दिले आहेत.
केंद्रीय पर्यावरण, वन व जलवायु परिवर्तन मंत्रालयाने अ.क्र. ४) येथील पत्रान्वये निर्गमित केलेल्या मार्गदर्शक सूचनांतील प्रकरण क्र. ४, परि. ४.१ ४.२ मधील तरतूदीस अनुसरून भारत ब्रॉडबँड नेटवर्क लि. (BBNL) / Maha-IT कंपनी व तिच्या एजन्सीज मार्फत वनक्षेत्रात भूमिगत ऑप्टीकल फायबर केबल टाकण्याकरीता वन (संवर्धन) अधिनियम, १९८० अंतर्गत प्राप्त होणा-या प्रस्तावांवर इतर प्रस्तावांप्रमाणेच राज्य शासन स्तरावरून निर्णय घेण्याची बाब शासनाच्या विचाराधीन होती.
शासन निर्णय:
# Page 2
शासन निर्णय क्रमांकः एफएलडी-२०१५/प्र.क्र.८/फ-१०
केंद्रीय पर्यावरण, वन व जलवायु परिवर्तन मंत्रालयाच्या सूचनांस अनुसरून शासन याद्वारे, महसूल व वन विभाग, शासन परिपत्रक क्र. एफएलडी-२०१५/प्र.क्र.८/फ-१०, दि.२६.०२.२०१५ आणि महसूल व वन विभाग, शासन निर्णय क्र. एफएलडी-२०१५/प्र.क्र.८/फ-१०, दि.११.०१.२०१९ अधिक्रमित करीत आहे.
भारत ब्रॉडबँड नेटवर्क लि. (BBNL) / Maha-IT कंपनी व तिच्या एजन्सीज मार्फत वनक्षेत्रात भूमिगत ऑप्टीकल फायबर केबल टाकण्याकरीता वन (संवर्धन) अधिनियम, १९८० अंतर्गत प्राप्त होणा-या प्रस्ताव यापुढे अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचेमार्फत राज्य शासनास सादर करावेत. संबंधित उपवनसंरक्षक (प्रा.) यांनी दि.२५.०३.२०२१ पूर्वी निर्णय घेतलेली प्रकरणे नव्याने राज्य शासनास सादर करण्याची आवश्यकता नाही.