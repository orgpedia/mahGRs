# Page 1
तात्पुरता निवारा केंद्राचा पुरवठा केल्याने मे.लाईफ लाईन सिक्युरिटी अँड सिस्टीम यांना पहिला हप्ता अदा करण्याबाबत.
महाराष्ट्र शासन
महसूल व वन विभाग
शासन निर्णय क्र. आव्यप्र- २०२२/प्र.क्र. ९९५ / आव्यप्र-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दि. २५ जानेवारी, २०२३
प्रस्तावना: महाराष्ट्र राज्य हे आपत्तीप्रवण असल्याने विविध आपत्तींचा सामना वेळोवेळी करावा लागतो. सदर आपत्तींना प्रतिसाद देतांना आपत्ती प्रतिसाद दले तसेच स्थानिक प्रतिसाद देणाऱ्या यंत्रणा तसेच जिल्हास्तरावर विविध प्रशिक्षण कार्यक्रम आयोजित करण्यात येतात. त्यावेळी तात्पुरत्या निवारा केंद्राची आवश्यकता भासत असल्याने जिल्हा आपत्ती व्यवस्थापन प्राधिकरणाने यासाठी मागणी प्रस्तावित केलेली आहे. सदर मागणीनुसार जिल्ह्यांना दोन वेगवेगळ्या आकाराचे ४X४ मिटर व १०X५ मिटर तात्पुरत्या निवारा केंद्राची उपयुक्तता असल्याचे संचालक, महाराष्ट्र अग्निशमन सेवा यांच्या अध्यक्षतेखाली असलेल्या तांत्रिक समितीने प्रमाणित केले. सदर समितीने प्रमाणित केल्यानूसार राज्य कार्यकारी समितीने त्यास मान्यता दिली आहे. सदर निवारा केंद्रे उपलब्ध होण्यासाठी GeM पोर्टलवर मागणी नोंदविण्यात आली. त्यानूसार मे. लाईफ लाईन सिक्युरिटी अँड सिस्टीम या कंपनीने आकारलेले दर न्यूनतम (L१) असल्याने त्यांना कार्यादेश देण्यात आले. कंपनीव्दारे टप्प्याने निवारा केंद्राचा पुरवठा करण्यात येणार आहे. तेथील संबंधितास प्रशिक्षण दिल्यानंतर त्याच टप्प्याचे देयक अदा करण्याबाबत सदर कंपनीने पुरवठा केलेल्या पहिल्या टप्प्यातील निवारा केंद्राचे देयक अदा करण्याची बाब कार्यादेशात नमूद आहे. त्यानूसार सदर कंपनीने सादर केलेल्या पहिल्या टप्प्यातील देयक अदा करण्याची बाब शासनाच्या विचाराधिन होती.
शासन निर्णय:
मे. लाईफ लाईन सिक्युरिटी अँड सिस्टीम या कंपनीने १३ जिल्ह्यांना १०X५ मी. चे १७ व ४X४ मी. चे ३० तात्पुरता निवारा केंद्राचा पुरवठा पहिल्या टप्प्यात केला आहे. त्यासाठी देय होणारी रक्कम रु. २,८१,८१,२१६/- (रु.
दोन कोटी एक्याऐंशी लक्ष एक्याऐंशी हजार दोनशे सोळा फक्त) संबंधित कंपनीस अदा करण्यास शासन मान्यता देण्यात येत आहे.
उपरोक्त निधी आहरित करण्यासाठी श्री. अर्जुन पालव, लेखाधिकारी, आपत्ती व्यवस्थापन प्रभाग आणि श्री.
संजय धारुरकर, वित्तीय सल्लागार तथा उप सचिव यांना अनुक्रमे आहरण व संवितरण अधिकारी आणि नियंत्रण अधिकारी म्हणून घोषित करण्यात येत आहे.
या प्रयोजनासाठी होणारा खर्च “मागणी क्र. सी. ६. लेखाशीर्ष क्र. २२४५. नैसर्गिक आपत्ती निवारणासाठी सहाय्य, उपप्रधान लेखाशिर्ष ८० सर्वसाधारण गौण शीर्ष ९१ राज्य आपत्ती प्रतिसाद निधीच्या मानकानूसार खर्च पृष्ठ क्र. १
# Page 2
(९१) (०१) पूर्वतयारी व क्षमताबांधणी (वित्त आयोग) (अनिवार्य), (२२४५ ४१८८) ३१ सहायक अनुदाने या लेखाशिर्षाखाली सन २०२२-२०२३ या वित्तीय वर्षाकरिता मंजूर झालेल्या अनुदानातून भागविण्यात यावा.
सदर आदेश वित्तीय अधिकार नियम १९७८ मधील भाग पहिला उपविभाग तीन मधील परिच्छेद क्र. २७ (२) मध्ये प्रशासनातील विभागास प्रदान केलेल्या अधिकारान्वये मान्यता देण्यात येत आहे.