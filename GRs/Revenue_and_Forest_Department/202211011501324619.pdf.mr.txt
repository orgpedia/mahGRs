# Page 1
वनसंरक्षक (वन्यजीव), पुणे ऐवजी उप वनसंरक्षक (वन्यजीव), पुणे या पदास पुर्वीपासून असलेला आहरण व संवितरण सांकेतांक क्रमांक (२२०१ - ००११०८) आहे तोच ठेवून आहरण व संवितरण अधिकारी घोषित करण्याबाबत.
महाराष्ट्र शासन
महसूल व वन विभाग
शासन निर्णय क्रमांक : एफडीएम २०२२/प्र.क्र.६१/फ-२
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक :- ०१ नोव्हेंबर, २०२२
संदर्भ :- १) प्रधान मुख्य वनसंरक्षक (अर्थसंकल्प नियोजन व विकास), नागपूर यांच्या कार्यालयाचे पत्र क्र.कक्ष-२(१)/असं/प्र.क्र.०७/१०५/२०२२-२३, दि. ०२.०८.२०२२ २) वित्त विभाग, शासन निर्णय, क्रमांक-मकोनि-१०००/प्र.क्र.४४/०५,कोषा-प्र.५ दि. ०४.०१.२००६.
प्रस्तावना - शासनाच्या वन विभागाच्या क्षेत्रिय कार्यालयातील कर्मचाऱ्यांची वेतन व भत्त्यांची देयके फेब्रुवारी २००६ पासून इतर विभागाच्या कर्मचाऱ्यांप्रमाणेच कोषागारातून पारित करण्याबाबत वित्त विभागाच्या संदर्भाधिन दि.०४.०१.२००६ च्या शासन निर्णयान्वये निर्णय घेण्यात आला आहे.
यानुसार महाराष्ट्र कोषागार नियम १९६८ खंड-१ मधील नियम १३ नुसार व नियम १५(३) नुसार विभागातील आहरण व संवितरण अधिकाऱ्यांची यादी महालेखापाल कार्यालयाकडे पाठविण्यात येते. यानुसार वेळोवेळी निर्गमीत केलेल्या शासन निर्णयानुसार विभागातील आहरण व संवितरण अधिकाऱ्यांच्या याद्या प्रसिध्द करण्यात आल्या आहेत.
त्याअनुषंगाने प्रधान मुख्य वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ क्र.१ येथील पत्रान्वये वनसंरक्षक (वन्यजीव), पुणे ऐवजी पुर्वीपासून असलेला आहरण व संवितरण अधिकारी संकेतांक क्रमांक कायम ठेऊन उप वनसंरक्षक (वन्यजीव) पुणे या पदास आहरण व संवितरण अधिकारी म्हणून घोषित करण्याबाबतचा प्रस्ताव शासनास सादर केला आहे. त्याअनुषंगाने सदरहू पदास "आहरण व संवितरण अधिकारी" म्हणून घोषित करण्याची बाब शासनाच्या विचाराधीन होती.
शासन निर्णय प्रधान मुख्य वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ क्र.१ येथील पत्रान्वये तसेच वित्त विभागाच्या दि.०४.०१.२००६ रोजीच्या शासन निर्णयानूसार वनसंरक्षक (वन्यजीव), पुणे या पदास पुर्वीपासून असलेला आहरण व संवितरण सांकेतांक क्रमांक (२२०१–००११०८) आहे तोच ठेवून उप वनसंरक्षक (वन्यजीव), पुणे या पदास त्यांच्या अधिपत्याखालील क्षेत्रिय कर्मचाऱ्यांचे वेतन व भत्त्याची देयके पारीत करण्यासाठी आहरण व संवितरण अधिकारी म्हणून घोषित करण्यात येत आहे :
# Page 2
शासन निर्णय क्रमांक: एफडीएम २०२२/प्र.क्र.६१/फ-२
--------------------------------------------------------------------------------------------------------------------------------------------------------------------
| अ.  |  क्र. | वनवृत्ताचे नाव | आहरण व संवितरण अधिकारी घोषित करावयाचे पदनाम | मुख्यालय ठिकाण | जवळचे उपकोषागार कार्यालय व सांकेतांक क्र. | आहरण व संवितरण अधिकारी सांकेतांक क्र |
| १ | अपर प्रधान मुख्य |  वनसंरक्षक (वन्यजीव), मुंबई. | उप वनसंरक्षक वन्यजीव पुणे | पुणे | कोषागार अधिकारी, पुणे (२२०१ ) | २२०१-००११०८ |
--------------------------------------------------------------------------------------------------------------------------------------------------------------------
सदर शासन निर्णय वित्त विभागाच्या अनौ. सं. क्र. १९४/२०२२/को.प्र.५ दि.१९.०९.२०२२ नुसार वित्त विभागाच्या सहमतीने निर्गमित करण्यात येत आहे.