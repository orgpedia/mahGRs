# Page 1
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे यांचेमार्फत योजनांच्या प्रभावीपणे अंमलबजावणी करण्यासाठी समन्वय अधिकारी घोषित करणेबाबत..
महाराष्ट्र शासन
महसूल व वन विभाग
शासन आदेश, क्रमांक: सारथी-११२२/प्र क्र.२२१/ई-२,
मंत्रालय, मुंबई - ४०००३२.
दिनांक : १० ऑगस्ट, २०२३.
संदर्भ :- छत्रपती शाहू महाराज संशोधन, प्रशिक्षण व मानव विकास संस्था, पुणे.
जा.क्र.सारथी/आस्थापना/स.अ.२/२०२२-२३/२४८२, दिनांक १७/१०/२०२२
प्रस्तावना :
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या कंपनीचे दिनांक २५ जून, २०१८ रोजी कंपनी अधिनियम २०१३ च्या कलम ८ अन्वये नोंदणीकरण करण्यात आले आहे.
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या कंपनी मार्फत मराठा, कुणबी-मराठा व मराठा-कुणबी या प्रवर्गाच्या आर्थिक, सामाजिक व शैक्षणिक विकासासाठी विविध कल्याणकारी योजनांची कालबध्दत-हेने व प्रभावीपणे अंमलबजावणी होण्यासाठी ०६ विभागीय कार्यालयांची (मुंबई, नाशिक, अमरावती, नागपूर, औरंगाबाद व पुणे) स्थापना करण्यात आली आहे.
शासन आदेश:
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे संस्थेमार्फत मराठा, कुणबी-मराठा व मराठा-कुणबी या लक्षित गटामधल्या विविध उपक्रम योजना सुरु असून प्रभावीपणे अंमलबजावणी करण्यासाठी तालुका स्तरावर तहसिलदार यांना सारथी संस्थेचे तालुका समन्वय अधिकारी, उप विभागीय स्तरावर उप विभागीय अधिकारी यांना उप विभागीय समन्वय अधिकारी तसेच जिल्हास्तरावर निवासी उप जिल्हाधिकारी यांना जिल्हा समन्वय अधिकारी व विभागीय स्तरावर उपायुक्त (महसुल), विभागीय आयुक्त कार्यालय यांना विभागीय समन्वय अधिकारी म्हणून या आदेशाद्वारे घोषित करण्यात येत आहे.
# Page 2