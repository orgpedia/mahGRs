# Page 1
महाराष्ट्र राज्याची आपत्ती प्रवणता विचारात घेऊन राज्यात IRS प्रणाली लागू करण्यास प्रशासकीय मान्यता देणेबाबत.
महाराष्ट्र शासन
महसूल व वन विभाग
(आपत्ती व्यवस्थापन, मदत व पुनर्वसन )
शासन निर्णय क्र. आव्यप्र- २०२०/प्र.क्र. ७७/आव्यप्र-१
मंत्रालय, मुंबई : ४०००३२.
दि. २९ सप्टेंबर, २०२१
प्रस्तावना :
आपत्ती उद्भवल्यास त्यास तात्काळ प्रतिसाद दिल्यास होणारी जीवित / वित्तहानी कमी करणे शक्य होते त्यासाठी अत्याधुनिकरित्या प्रतिसाद देणे आवश्यक आहे. त्यासाठी राष्ट्रीय आपत्ती व्यवस्थापन प्राधिकरणाने राज्य आणि जिल्हास्तरावर कार्यरत असलेली आपत्तकालीन कार्य केंद्रे सर्व साधनसामुग्रीने सुसज्ज करण्याच्या सुचना दिल्या आहेत. त्यास अनुसरून राज्याची आपत्ती प्रवणता विचारात घेऊन राज्यात IRS प्रणाली लागू करावयाची आहे.
IRS प्रणाली देशातील काही राज्यात कार्यान्वित करण्यात आली असल्याने त्यासाठी Expression of Interest (EOI) प्रसिध्द करण्याऐवजी सरळ Request For Proposal (RFP) प्रसिध्द करण्यात यावे, असे माहिती व तंत्रज्ञान विभागाने अभिप्राय दिल्याने माहिती व तंत्रज्ञान संचालनालयाच्या पॅनल वरील मे. विप्रो या कंपनीची RFP तयार करण्यासाठी निवड करण्यात आली होती. मे. विप्रो आणि राज्य शासनाच्या Maha-IT या दोन कंपन्यानी IRS प्रणाली लागू करण्यासाठी RFP तयार केली आहे. मे. विप्रो यांनी सादर केलेल्या BOQ प्रमाणे होणाऱ्या खर्चास तसेच या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
राज्याची बहू आपत्ती प्रवणता आणि आपत्ती व्यवस्थापनात IRS प्रणालीचे महत्व विचारात घेऊन आपत्ती व्यवस्थापनासाठी राज्यात IRS प्रणाली लागू करण्यास आणि त्यासाठी होणाऱ्या रु. ३४,८१,७६,०००/ (रुपये चौत्तीस कोटी एक्क्याऐंशी लाख शहात्तर हजार फक्त) एवढा खर्चास प्रशासकीय मान्यत देण्यात येत आहे.
सदर IRS प्रणाली राज्यात लागू करण्याचे काम सन २०२१-२२ या वर्षात करण्यात येईल.
IRS प्रणाली लागू करण्यासाठी निवडलेल्या कंपनीस खालीलप्रमाणे प्रदाने करण्यात येतील.
• राज्य आपत्कालीन कार्य केंद्र (SEOC) आणि जिल्हा आपत्कालीन कार्य केंद्र (DEOC) येथे IRS प्रणालीची उभारणी आणि सदर प्रणाली सुरु केल्यानंतर ६०% निधी वितरीत करण्यात येईल.
• IRS प्रणालीसाठी आवश्यक हार्डवेअरचा पुरवठा झाल्यानंतर १० % निधी वितरीत करण्यात येईल.
राज्यस्तरावर आणि जिल्हास्तरावर IRS प्रणाली संदर्भातील प्रशिक्षण पूर्ण केल्यानंतर ३०% निधी वितरीत करण्यात येईल.
C:\Users\ramvir.sharma \Desktop \URS प्रशासकीय मान्यता \IRS प्रणाली लागू करण्यास प्रशासकीय मान्यता देणेबाबत...docx
# Page 2
या कामी होणारा खर्च या कामी होणारा खर्च केंद्र शासनाकडून SDRMF अंतर्गत क्षमता बांधणी आणि पूर्व तयारी यासाठी प्राप्त होणाऱ्या १०% निधीतून करण्यात येईल.
सदर आदेश नियोजन विभागाच्या सहमतीने त्या विभागाचा अनौपचारिक संदर्भ क्र. नियोजन वि/अनौ.
सं./१७८/१४७५ दि. ०४.०८.२०२१ अन्वये निर्गमित करण्यात येत आहेत.