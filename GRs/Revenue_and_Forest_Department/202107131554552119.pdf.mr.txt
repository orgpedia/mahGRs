# Page 1
सन २०२१-२२ या चालू वित्तीय वर्षासाठी लेखाशीर्ष (२२४५ ०१५५) अंतर्गत औरंगाबाद व कोकण विभागास निधी वितरीत करणेबाबत.
महाराष्ट्र शासन
महसूल व वन (आप.व्य.प्रभाग) विभाग
शासन निर्णय, क्रमांक:-एससीवाय-०३/२०२१/प्र.क्र.२६/म-११
मंत्रालय, मुंबई-४०० ०३२,
दिनांक:- १३ जुलै २०२१.
वाचा: १. शासन निर्णय, महसूल व वन विभाग, क्र. सीएलएस-२०१२/प्र.क्र.१५७/म-३, दिनांक ३०/०१/२०१४.
२. शासन निर्णय, महसूल व वन विभाग, क्र.सीएलएस-२०१५/प्र.क्र.४०/म-३, दिनांक १३/०५/२०१५.
३. विभागीय आयुक्त, अ औरंगाबाद यांचे पत्र क्र.जा.क्र.२०२१/महसूल/पाटं/सीआर दिनांक ०६/०५/२०२१.
४. विभागीय आयुक्त, कोकण यांचे पत्र क्र. मशा/कार्या-६//तौक्ते चक्री-/ मालवणी व दहिसर दुर्घटना/कावि-१९०५२/२०२१,दि.१७/०६/२०२१ व दि.२९/०६/२०२१.
प्रस्तावना : संदर्भाधिन क्रमांक १ व २ येथील शासन निर्णयान्वये राज्यामध्ये नैसर्गिक आपत्तीच्या घटनांमध्ये बाधित होणाऱ्या व्यक्तींना राज्य आपत्ती प्रतिसाद निधीमधून दयावयाच्या मदतीचे दर निश्चित करण्यात आले आहेत. सन २०२१-२२ मध्ये औरंगाबाद व कोकण विभागात नैसर्गिक आपत्तीमध्ये मृत पावलेल्या व्यक्तींच्या वारसांना व जखमी व्यक्तींना राज्य आपत्ती प्रतिसाद निधीच्या मानकांनुसार मदत देण्याचे प्रस्ताव संदर्भाधिन क्र.३ व ४ च्या पत्रान्वये शासनास प्राप्त झाले आहेत.
त्यानुसार राज्य आपत्ती प्रतिसाद निधीमधून मदत देण्याचा प्रस्ताव शासनाच्या विचाराधीन होता.
शासन निर्णय : सन २०२१-२२ मध्ये, औरंगाबाद व कोकण विभागात नैसर्गिक आपत्तीमध्ये मृत पावलेल्या व्यक्तींच्या वारसांना व जखमी व्यक्तींना राज्य आपत्ती प्रतिसाद निधीच्या मानकांनुसार मदत देण्याकरीता विभागीय आयुक्त, औरंगाबाद व कोकण यांना खालील तक्त्यात दर्शविल्याप्रमाणे एकूण रुपये ५४,१३,५००/- इतका निधी या शासन निर्णयाद्वारे निधी मंजूर करण्यात येत आहे.
---------------------------------------------------------------------------------------
| अ.क्र. | विभाग | जिल्हा | लेखाशीर्ष (२२४५ ०१५५) अंतर्गत एकूण वितरीत करावयाची रक्कम (रुपयात) |
| १ | औरंगाबाद | जालना | २०,००० |
| नांदेड | ५५,००० |
| बीड | ४५,००० |
| लातूर | १०,००० |
| एकूण | १,३०,००० |
|  | कोकण | मुंबई उपनगर | ५२,८३,५०० |
| एकूण | ५२,८३,५०० |
| सर्व एकूण | ५४,१३,५०० |
---------------------------------------------------------------------------------------
# Page 2
शासन निर्णय क्रमांकः एससीवाय-०३/२०२१/प्र.क्र.२६/म-११
२. मागणी क्र. सी-६, २२४५-नैसर्गिक आपत्ती निवारणार्थ सहाय्य अंतर्गत ०२,पूर, चक्रीवादळे, इत्यादी, १०१ अनुग्रह सहाय्य (९१) राज्य आपत्ती प्रतिसाद निधीच्या मानकांनुसार खर्च, (९१)(०१) रोख भत्ता, मृत व्यक्तींच्या कुटुंबीयांना सहाय्य व जखमींना मदत,३१ सहायक अनुदाने (वेतनेतर) (२२४५ ०१५५) या लेखाशिर्षांखाली सन २०२१-२२ या चालू वित्तीय वर्षात उपलब्ध करुन देण्यात आलेल्या अनुदानातून विभागीय आयुक्त, औरंगाबाद, कोकण व नागपूर यांना एकूण रुपये ५४,१३,५००/- (अक्षरी रुपये चौपन लक्ष तेरा हजार पाचशे फक्त) इतका निधी अर्थसंकल्पीय वितरण प्रणाली (BEAMS) द्वारे संबंधित विभागांना वितरीत करण्यात येत आहे.
३. मदतीचे वाटप संदर्भाधिन क्र. १ व २ येथील शासन निर्णयातील अटी/शर्ती व कार्यपध्दतीनुसार करण्यात यावे, या मदत वाटपाचे लेखे, अभिलेख / नोंदवह्या विहित कार्यपध्दतीनुसार अनुदान आहरीत व वितरीत करणाऱ्या कार्यालयाच्या स्तरावर अद्ययावत ठेवण्यात यावेत.
४. अर्थसंकल्पीय वितरण प्रणालीवर उपलब्ध निधी अनावश्यक रितीने कोषागारात आहरीत करुन तो वाटपा अभावी बँकेत पडून राहणार नाही, याची काटेकोर दक्षता घेण्याचे आदेश वेळोवेळी देण्यात आलेले आहेत,असे असतानाही कोषागारातून रक्कम आहरीत करुन बँकेत ठेवले असल्याच्या बाबी निदर्शनास आल्या आहेत. यास्तव निधी आहरीत करुन बँकेत ठेऊ नये, अशा सक्त सूचना या शासन निर्णयान्वये पुनःश्च देण्यात येत आहेत. अशी बाब आढळून आल्यास त्याला तात्पुरता अपहार समजून संबंधितांवर शिस्तभंगाची कार्यवाही करण्यात येईल, याची सर्वांनी नोंद घ्यावी.
५. नियंत्रक अधिकाऱ्यांनी अनुदान वाटपाची एक प्रत मा. प्रधान सचिव (मदत व पुनर्वसन) यांना न चुकता सादर करावी.
आहरण व संवितरण अधिकाऱ्यांनी कोषागार/उपकोषागार यांच्याकडे पाठविण्यात येणाऱ्या देयकासोबत जोडल्या जाणाऱ्या संगणक चिठ्ठीमध्ये गौण / उपशिर्षाच्या संकेतांकाचा न चुकता उल्लेख करावा, असे आदेश कृपया संबंधित अधिकाऱ्यांना नियंत्रण अधिकाऱ्यांनी दयावेत.
६. या शासन निर्णयान्वये वितरीत करण्यात आलेल्या निधीतून दरमहा करण्यात आलेल्या खर्चाचा तपशील केंद्र शासनाने तयार केलेल्या www.ndmis.mha.gov.in या प्रणालीमध्ये संबंधित जिल्हयांनी भरावा. सदर माहिती या प्रणालीमध्ये न भरल्यास पुढील निधी वितरीत केला जाणार नाही.
७. सदर शासन निर्णय वित्त विभागाच्या अनौपचारीक संदर्भ क्र.२१३/२०२१/व्यय-९,दि.१४/०६/२०२१ अन्वये मिळालेल्या सहमतीने निर्गमित करण्यात येत आहे.
# Page 3