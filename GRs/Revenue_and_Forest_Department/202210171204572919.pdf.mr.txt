# Page 1
महाराष्ट्र शासन
महसूल व वन विभाग,
मुख्य इमारत, पहिला मजला, मादाम कामा मार्ग,
हुतात्मा राजगुरु चौक, मंत्रालय, मुंबई - ४०० ०३२.
दूरध्वनी क्र.०२२-२२०४८२४७ Email ID : deskkh२-rfd@mah.gov.in क्रमांक: गौखनि ५०/०९२२/प्र.क्र.२६१/ख-२ दिनांक : १४ ऑक्टोबर, २०२२
विषय : गौण खनिज-भंडारा
सन २०१६-१७ करीता मौजा वडेगांव रिठी ता. भंडारा रेतीघाटा संबंधाने शासनखाती भरणा केलेली EMD रक्कम रु.३१,२६,१००/- परत मिळणेबाबत.
- मे.वैनगंगा कन्ट्रक्शन कंपनी प्रो.प्रा. श्री. आनंदराव बोधीराम मुंडले
शासन ज्ञापन: जिल्हाधिकारी, भंडारा यांचे पत्र क्र.आसन-१४/ खनिज/ अका/ कावि-६६४/२०२२, दिनांक १५.०६.२०२२ रोजीच्या पत्राच्या अनुषंगाने कळविण्यात येते की, सन २०१६-१७ करीता मौजा वडेगांव रिठी ता. भंडारा रेतीघाट रक्कम रू.१,२५,०४,४००/- एवढ्या सर्वोच्च बोलीस लिलावधारक मे.वैनगंगा कन्ट्रक्शन कंपनी प्रो. प्रा. श्री. आनंदराव बोधीराम मुंडले, रा. बेटाळा, ता. पवनी, जि. भंडारा यांना मंजूर करण्यात आला. सदर वाळूघाटाच्या संबंधाने लिलावधारकाने सन २०१६-१७ करीता मौजा वडेगांव रिठी ता.
भंडारा रेतीघाट संबंधाने शासनखाती रक्कम रु.३१,२६,१००/- इतक्या EMD चा भरणा केला. परंतु, जिल्हाधिकारी, भंडारा यांनी दिनांक २४.०३.२०१७ अन्वये लिलावधारकास रेतीघाटाच्या अनुषंगाने उर्वरीत रक्कम भरण्याबाबत कळविण्यात आले.
तथापि, लिलावधारक यांनी मा. मुंबई उच्च न्यायालय, खंडपीठ नागपूर येथे मौजा वडेगांव रिठी ता.
भंडारा वाळूघाटाच्या संबंधाने भरणा केलेली EMD ची रक्कम रू. ३१,२६,१००/- परत मिळण्यासाठी रिट याचिका क्र.१७१८/२०१८ दाखल केली. सदर याचिकेमध्ये मा. न्यायालयाने दिनांक २५.०२.२०१९ रोजी लिलावधारक मे.वैनगंगा कन्ट्रक्शन कंपनी प्रो.प्रा. श्री. आनंदराव बोधीराम मुंडले यांनी मौजा वडेगांव रिठी ता.
भंडारा वाळूघाटाच्या संबंधाने भरणा केलेली EMD ची रक्कम रू.३१,२६,१००/- आदेश प्राप्त झाल्यापासून चार आठवड्यात परत करण्याचे आदेशीत केले आहे.
०२. मा. मुंबई उच्च न्यायालय, खंडपीठ नागपूर रिट याचिका क्र.१७१८/२०१८ मध्ये दिनांक २५.०२.२०१९ रोजी दिलेले आदेशाच्या अनुषंगाने मौजा वडेगांव रिठी ता. भंडारा वाळूघाटाच्या संबंधाने भरणा केलेली EMD ची रक्कम रू.३१,२६, १००/- (रू. एकतीस लाख सव्वीस हजार शंभर फक्त) लिलावधारक मे.वैनगंगा कन्ट्रक्शन कंपनी प्रो.प्रा.श्री. आनंदराव बोधीराम मुंडले यांना परत करण्याचा शासनाने निर्णय घेतला आहे.
०३. सबब मे.वैनगंगा कन्ट्रक्शन कंपनी प्रो.प्रा.श्री. आनंदराव बोधीराम मुंडले यांना सन २०१६-१७ करीता मौजा वडेगांव रिठी ता. भंडारा रेतीघाट संबंधाने शासनखाती भरणा केलेली EMD ची रु.३१,२६,१००/-(रू.
एकतीस लाख सव्वीस हजार शंभर फक्त) इतकी रक्कम, त्यांनी लिलावाची रक्कम प्रत्यक्षात शासनाकडे जमा केल्याची व यापूर्वी ही रक्कम अदा केलेली नाही याची खातरजमा करुन घेण्याच्या अटीवर अदा करण्यास शासन ज्ञापनाद्वारे मान्यता देण्यात येत आहे.
०४. या बाबीवर होणारा खर्च सन २०२२-२३ या वर्षाकरीता लेखाशिर्ष "०८५३ - अलोहयुक्त खाणी व धातुशास्त्रीय उद्योग "१०२ - खनिजबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग - वजा परतावे (००) (०१) वजा परतावे (०८५३ ००८६) खाली वजा परतावे देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
०५. सदर शासन ज्ञापन वित्त विभागाच्या क्र.विअप्र-२०१९/प्र.क्र.२०/२०१९/विनियम, दिनांक ०८.०८.२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.
# Page 2
शासन ज्ञापन क्रमांकः गौखनि ५०/०९२२/प्र.क्र.२६१/ख-२