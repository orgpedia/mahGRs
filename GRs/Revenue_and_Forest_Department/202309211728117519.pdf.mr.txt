# Page 1
मुंबई प्रेस क्लब यांना फोर्ट महसूल विभागातील भूकर क्र. ९/७२९ या मिळकतीचा पुनर्विकास करण्यास शासनाची परवानगी देण्याबाबत...
महाराष्ट्र शासन
महसुल व वन विभाग,
शासन निर्णय क्रमांक : जमीन-२५१९/प्र.क्र.२५/ज-२
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक : २१ सप्टेंबर, २०२३
संदर्भ : १) महसूल व वन विभाग, शासन निर्णय, क्र.जमीन-२५१२/०७/प्र.क्र.३०/ज-२, दि.१३.०४.२०१७ २) महसूल व वन विभाग, शासन निर्णय, क्र.जमीन-२५१२/०७/प्र.क्र.३०/ज-२, दि.२३.०२.२०१८ ३) शासनाचे समक्रमांकाचे दिनांक २२.०३.२०२१ चे ज्ञापन.
४) जिल्हाधिकारी, मुंबई शहर यांचे क्र. सीएसएलआर/मशा-२/फोर्ट/भू.क्र.९/७२९/पु.र्वि./परवानगी/ २०२२/८०६३, दि. ०१.०४.२०२२ चे पत्र.
प्रस्तावना :
फोर्ट महसूल विभागातील भूकर क्र. ९/७२९ ही मिळकत शासनाने The Governor of Bombay यांनी दि.२२.१०.२०१८ रोजीच्या भाडेपट्टाकरारान्वये प्रेस क्लब मुंबई यांना दि.०२.११.१९९४ पासून ३० वर्षाच्या कालावधीसाठी प्रदान करण्यात आली आहे.
भाडेपट्ट्याने/कब्जेहक्काने दिलेल्या जमिनींच्या पुनर्विकासास / पुर्नबांधकामास परवानगी देण्याबाबतचे धोरण संदर्भिय क्र.१ येथील दि.१३.०४.२०१७ अन्वये निश्चित करण्यात आले आहे.
तसेच, संदर्भिय क्र.२ येथील दि.२३.०२.२०१८ च्या शासन निर्णयान्वये, पुनर्विकासास/पुर्नबांधकामास परवानगी देण्याबाबतच्या धोरणात सुधारणा करण्यात आली आहे.
तद्नंतर फोर्ट महसूल विभागातील भूकर क्र.९/७२९ या शासकीय मिळकतीच्या पुनर्विकासास शासन निर्णय दि.२३.०२.२०१८ मधील तरतुदींनुसार १२.५% अधिमूल्य/पुनर्विकास मूल्य आकारुन संदर्भिय क्र.३ येथील दि.२२.०३.२०२१ च्या ज्ञापनान्वये काही अटी व शर्तीवर परवानगी/ना-हरकत देण्यात आली होती.
२. दरम्यानच्या कालावधीत मुंबई प्रेस क्लब यांनी शासनाच्या दि. २२.०३.२०२१ च्या शासन ज्ञापनान्वये पुनर्विकासास दिलेल्या मंजुरीच्या अनुषंगाने सदर संस्थेस पुनर्विकास अधिमुल्य आकारण्यापासून सूट देण्यासंदर्भात जिल्हाधिकारी मुंबई शहर यांच्याकडे केलेली विनंती विचारात घेऊन मा. मंत्रिमंडळाच्या दि.१८.०८.२०२३ च्या बैठकीत झालेल्या निर्णयानुसार खालीलप्रमाणे निर्णय घेण्यात येत आहे.
शासन निर्णय :
फोर्ट महसूल विभागातील भूकर क्र.९/७२९ ही भाडेपट्ट्यावर मुंबई प्रेस क्लब यांना दिलेल्या मिळकतीच्या पुनर्विकासासंदर्भात खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः जमीन-२५१९/प्र.क्र.२५/ज-२
१) मुंबई प्रेस क्लब यांना पुनर्विकासासाठी परवानगी देण्यात आलेले दि.२२.०३.२०२१ चे शासन ज्ञापन रद्द करण्यात येत आहे.
२) मुंबई प्रेस क्लब संस्था यांना भाडेतत्वावर दिलेल्या मिळकतीतील काही भागाचा वाणिज्यिक प्रयोजनास्तव वापर करीत असल्याने झालेला शर्तभंग नियमानुकुल करण्याबाबत जिल्हाधिकारी, मुंबई शहर यांनी आवश्यक ती कार्यवाही करावी.
३) मुंबई प्रेस क्लब यांना एक विशेष बाब म्हणून प्रचलित शासन निर्णयातील तरतूदीनुसार कोणतेही अधिमुल्य न आकारता पुनर्विकासास खालील अटी व शर्तीच्या अधीन राहून परवानगी देण्यात येत आहे :
अटी व शर्ती :
(१) भाडेपट्टयाने दिलेल्या शासकीय जमिनीवर असलेल्या मूळ भाडेपट्टेधारकाचे दायित्व संबंधित विकासकाला / नियोजित संस्थेला स्वीकारावे लागेल. त्याबाबत शासन कोणतीही बांधिलकी स्विकारणार नाही.
(२) पुनर्विकासामुळे अशा जमिनीवरील भाडेकरुमध्ये बदल होत असल्यास त्याकरिता तसेच पुनर्विकासानंतर धारण केलेल्या संस्था भविष्यात हस्तांतर/विक्री करण्यास अथवा पोटभाडयाने देण्यास परवानगी देण्याकरिता जिल्हाधिकारी, मुंबई शहर यांची पूर्वपरवानगी घेणे तसेच, शासनाच्या प्रचलित धोरणातील तरतुदीनुसार हस्तांतरण शुल्क / अनुज्ञप्ती शुल्क आकारण्यात येईल.
(३) भाडेपट्टयाने/कब्जेहक्काने दिलेल्या शासकीय जमिनीवरील संस्था जिल्हाधिका-यांच्या लेखी पुर्वानुमतीशिवाय सदर जमीन गहाण ठेवू शकणार नाही, तसेच हस्तांतरण करु शकणार नाही.
(४) भाडेपट्टयाने दिलेल्या शासकीय जमिनीवरील इमारतीच्या पुनर्विकासास परवानगी दिलेल्या आदेशातील अटी/शर्तीशी विसंगत नसलेल्या मूळ जमीन प्रदान आदेशातील/भाडेपट्टाकरारातील अटी व शर्ती संबंधितांवर बंधनकारक राहतील.
(५) पुनर्विकासाच्या प्रस्तावाला संबंधित नियोजन प्राधिकरण यांची मान्यता घेणे आवश्यक राहील व आवश्यकतेनुसार हेरीटेज कमिटीचेही ना-हरकत प्रमाणपत्र घेणे बंधनकारक राहील.
(६) पुनर्विकासानंतर विचाराधीन जागेचा शासन निर्णय दि.१४ जून, १९८८ नुसार अनुज्ञेय अधिक किफायतशीर वापर केल्यास प्रचलित धोरणानुसार शासनाची अनुज्ञप्ती फी / भुईभाडे भरणा करणे बंधनकारक राहील.
(७) सदर जमिनीचा पुनर्विकास करण्यापूर्वी नियोजन प्राधिकरण म्हणून बृहन्मुंबई महानगरपालिकेची पूर्वपरवानगी घ्यावी लागेल.
(८) शासनाने प्रदान केलेल्या शासकीय जमिनींवर संबंधित प्राधिकरण / नियोजन प्राधिकरण यांच्या विकास नियंत्रण नियमावलीनुसार (D.C.P.R.) प्राप्त होणारा अतिरिक्त चटई क्षेत्र निर्देशांक (Additional FSI) /प्रिमिअम चटई क्षेत्र निर्देशांक (Premium FSI ) वापरण्यासंदर्भात आकारावयाच्या अधिमूल्याबाबत धोरण शासनाच्या विचाराधीन आहे. सदर धोरणाप्रमाणे अधिमूल्य भरण्याबाबत संस्था तयार असल्याबाबत संस्थेकडून रु.५००/- मुद्रांक पेपर वर हमीपत्र घेण्यात यावे.
पृष्ठ ३ पैकी २
# Page 3
शासन निर्णय क्रमांकः जमीन-२५१९/प्र.क्र.२५/ज-२
(९) पुनर्विकासानंतर सदर जमिनीचा वापर भाडेपट्टा करारानुसार मंजूर केलेल्या प्रयोजनासाठीच करण्यात यावा.
(१०) सदर जमीन महाराष्ट्र जमीन महसूल अधिनियम १९६६ मधील नियम २९ अन्वये भाडेपट्टाधारक (Lessee) या धारणाधिकारातील असेल.
(११) या पुनर्विकासासंदर्भात कोणत्याही कायदेशीर बाबी निर्माण झाल्यास त्याची सर्वस्वी जबाबदारी अर्जदाराची राहील.
(१२) महाराष्ट्र जमिन महसूल अधिनियम १९७१ मधील नियम ४९ प्रमाणे नुमना १८ नुसार सदर मिळकतीवर भाडेपट्टा प्रमाणपत्र दर्शनी भागात लावणे भाडेपट्टाधारकावर बंधनकारक राहील.
(१३) मुंबई प्रेस क्लब या संस्थेचा भाडेपट्ट्याचा कालावधी दि.०१.११.२०२४ रोजी संपुष्टात येणार आहे. भाडेपट्ट्याचा अत्यल्प कालावधी शिल्लक असताना संस्थेस भूखंडावरील इमारतीच्या पुनर्विकासासाठी परवानगी देताना भाडेपट्ट्याचे नुतनीकरणाबाबतचा निर्णय घेण्यात यावा.
(१४) जिल्हाधिकारी, मुंबई शहर यांना आवश्यक वाटतील अशा अन्य अटी व शर्ती.