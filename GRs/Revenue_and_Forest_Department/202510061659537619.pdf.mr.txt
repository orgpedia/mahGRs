# Page 1
राज्य आपत्ती व्यवस्थापन प्राधिकरणाचा वार्षिक
अहवाल” तयार करण्यासाठी समिती गठित
करणेबाबत.
महाराष्ट्र शासन
महसूल व वन विभाग
( आपत्ती व्यवस्थापन, मदत व पुर्नवसन )
शासन निर्णय क्रमांक :- आव्यप्र-२०२५/प्र.क्र.३२१/आपत्ती-२
पहिला मजला, मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
दिनांक :- ६ ऑक्टोबर, २०२५
वाचा :- १) आपत्ती व्यवस्थापन अधिनियम, २००५.
२) महसूल व वन विभाग, अधिसूचना असाधारण क्र.२९, दि.२४ जानेवारी, २०१९.
प्रस्तावना :-
आपत्ती व्यवस्थापन अधिनियम, २००५ च्या कलम ७८ द्वारे प्रदान करण्यात आलेल्या
अधिकारांचा वापर करून राज्य शासनाने “आपत्ती व्यवस्थापन नियम, २०१९” तयार केले आहेत. या
अधिनियमाच्या कलम ७० (२) व अधिसूचनेच्या नियम क्र. २० नुसार राज्य प्राधिकरण प्रत्येक वर्षातून
वित्तीय वर्ष समाप्त झाल्यापासून ९ महिन्याच्या आत वार्षिक अहवाल तयार करील आणि तो राज्य
शासनामार्फत विधानमंडळाच्या दोन्ही सभागृहापुढे ठेवण्यात येईल अशी तरतूद आहे.
सन २०१८-१९ या वर्षाचे वार्षिक अहवाल सभागृहात सादर करण्यात आलेले आहेत. “राज्य
आपत्ती व्यवस्थापन प्राधिकरणाचा वार्षिक अहवाल” ( कालावधी सन २०१९-२० ते २०२४-२५ पयंतचे ६
अहवाल ) तयार करण्यासाठी समिती स्थापन करण्याची बाब शासनाच्या विचाराधीन होती.
शासन निर्णय :-
उपरोक्त “वाचा” अनुषंगाने “राज्य आपत्ती व्यवस्थापन प्राधिकरणाचा वार्षिक अहवाल”
( कालावधी सन २०१९-२० ते २०२४-२५ पयंतचे ६ अहवाल ) तयार करण्यासाठी खालील समिती गठित
करण्यात येत आहे.
-------------------------------------------------------------
| अ.क्र. | पदनाम | पदनाम |
| १ | उप सचिव ( मंत्रालय नियंत्रण कक्ष ) | अध्यक्ष |
| २ | विभागीय आपत्ती व्यवस्थापन समन्वयक (DDMC) | सदस्य |
| ३ | प्रकल्प संनियंत्रण गटाचे प्रतिनिधी | सदस्य |
| ४ | UNDP सल्लागार | सदस्य |
| ५ | जिल्हा आपत्ती व्यवस्थापन अधिकारी ( DDMO ) | निमंत्रित सदस्य |
| ६ | अवर सचिव/ कक्ष अधिकारी (आव्यप्र) | सदस्य सचिव |
-------------------------------------------------------------
समितीमार्फत तयार करण्यात येणारे अहवाल संचालक ( आपत्ती व्यवस्थापन ) यांना सादर
करण्यात येतील.
x. उपरोक्त समितीने नमूद कालावधीतील अहवाल तयार करण्याची कार्यवाही करावी. सदर
अहवाल तयार करण्यासाठी होणारा साहित्य, स्टेशनरी, प्रवास खर्च तसेच अनुषंगिक खर्च उद्भवल्यास
क्षमता बांधणी निधीद्वारे विनियोग करण्यात यावा.
# Page 2
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर