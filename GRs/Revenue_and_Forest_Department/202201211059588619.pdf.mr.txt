# Page 1
सांगली जिल्हयातील तहसिल कार्यालय, जत तसेच अप्पर तहसिल कार्यालय, संख यांचे सुधारीत कार्यक्षेत्रास मान्यता देणेबाबत.
महाराष्ट्र शासन
महसूल व वन विभाग
शासन निर्णय क्रमांक प्राफेब-२०१८/ प्र.क्र.१८६/म-१०
हुतात्मा राजगुरू चौक, मादाम कामा रोड,
मंत्रालय, मुंबई- ४०००३२.
दिनांक :- २१ जानेवारी, २०२२
वाचा:- १) शासन निर्णय क्रमांक प्राफेब-२०१५/प्र.क्र.७१/म-१० दिनांक: १० ऑगस्ट, २०१७ २) विभागीय आयुक्त, पुणे विभाग, पुणे यांची दि.२९.११.२०१८, दि.२२.०७.२०१९ तसेच दि.१३.०१.२०२० व दि. २३.०२.२०२१ ची पत्रे
प्रस्तावना:
संदर्भाधीन क्र.१ वरील शासन निर्णयान्वये प्रशासकीय सोईच्या दृष्टीने सांगली जिल्हयातील जत तालुक्यातील संख येथे स्वतंत्र अप्पर तहसिल कार्यालय स्थापन करण्यास मान्यता देण्यात आली असून कार्यक्षेत्र निश्चित करण्यात आले आहे. तथापी भौगोलीक सलगतेच्या दृष्टीने संख, ता.जत, जि. सांगली येथील स्वतंत्र अप्पर तहसील कार्यालयांतर्गत काही गावांना जत हे ठिकाण सोयीस्कर असल्याची ग्रामस्थ व लोकप्रतिनिधींनी केलेल्या मागणीच्या अनुषंगाने विभागीय आयुक्त, पुणे यांचेकडुन अहवाल मागविण्यात आला. विभागीय आयुक्त, पुणे यांचेकडुन संदर्भाधीन क्र. २ वरील विविध पत्रांन्वये प्राप्त अहवालानुसार सांगली जिल्ह्यातील तहसील कार्यालय जत व अप्पर तहसिल कार्यालय, संख यांचे कार्यक्षेत्रात सुधारणा करण्याची बाब शासनाच्या विचाराधीन होती.
शासन निर्णय :
सांगली जिल्ह्यातील तहसिल कार्यालय, जत तसेच अप्पर तहसिल कार्यालय, संख यांचे सुधारीत कार्यक्षेत्रास उक्त शासन निर्णयान्वये मान्यता देण्यात येत आहे.
२. अप्पर तहसिल कार्यालय संख मधील सनमडी, घोलेश्वर, मायथळ, कुणीकोणूर, आबाची वाडी, कोळगिरी, काराजनगी, वळसंग, मुचंडी, रावळगुंडवाडी, उंटवाडी, शेड्याळ, सालेकेरी, सोरडी व दरीकोणूर ही १५ गावे जत तहसिल अंतर्गत नवीन वळसंग महसुल मंडळात समाविष्ट करण्यात येत आहेत.
३. अप्पर तहसिल कार्यालय संख अंतर्गत मुचंडी महसूल मंडळ रद्द करण्यात येत असुन सिद्धनाथ साझेतील सिद्धनाथ, जालीहाळ खुर्द व पांढरेवाडी अशी १ साझा व ३ गावे संख महसुल मंडळामध्ये समाविष्ट करण्यात येत आहेत. त्यामुळे संख महसुल मंडळामध्ये एकूण ६ साझे व १५ गावांचा समावेश राहील.
# Page 2
शासन निर्णय क्रमांकः प्राफेब-२०१८/प्र.क्र.१८६/म-१०
४. सांगली जिल्ह्यातील तहसिल कार्यालय, जत तसेच अप्पर तहसिल कार्यालय, संख यांचे सुधारीत कार्यक्षेत्र खालीलप्रमाणे आहेत.
----------------------------------------------------------------
|  |  | सुधारीत कार्यक्षेत्र |
| अ.क्र  |  | कार्यालयाचे नाव | महसुल मंडळे | साझांची संख्या | महसुली गावे |
|  | तहसिलदार, जत | जत | ८ | १६ |
| डफळापुर | ७ | १५ |
| शेगांव | ६ | १३ |
| कुंभारी | ७ | १४ |
| वळसंग | ७ | १५ |
| एकुण महसुली गावे | ३५ | ७३ |
|  | अप्पर तहसिलदार, संख | संख | ६ | १५ |
| उमदी | ६ | १५ |
| माडग्याळ | ४ | ९ |
| तिकोंडी | ६ | १४ |
| एकुण महसुली गावे | २२ | ५३ |
----------------------------------------------------------------
५. सांगली जिल्हयातील तहसिल कार्यालय, जत तसेच अप्पर तहसिल कार्यालय, संख, ता. जत यांच्या कार्यक्षेत्रातील महसूल मंडळांतर्गत तलाठी साझे व त्यामध्ये अंतर्भूत होणा-या गावांची यादी प्रसिद्ध करण्याबाबतची कार्यवाही जिल्हाधिकारी, सांगली यांचे स्तरावर करण्यात यावी.
# Page 3