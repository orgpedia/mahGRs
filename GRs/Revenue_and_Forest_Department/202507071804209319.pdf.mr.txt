# Page 1
मौजे मुलुंड (प.) ता. कुर्ला येथे
महसूल भवन कार्यालय इमारतीचे
बांधकाम करणेबाबत.
महाराष्ट्र शासन
महसूल व वन विभाग
शासन निर्णय क्रमांक:- बीएलडी- २०१९/प्र.क्र.४९/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०७ जुलै, २०२५.
संदर्भ:- १) निवासी उपजिल्हाधिकारी,मुंबई उपनगर यांचे पत्र क्र.कार्या-२/कावि-८७/१९,
दि. १४/०३/२०१९.
२) पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क्र.,१,
दि.१०/१/२०१४.
प्रस्तावना :-
उपरोक्त संदर्भाधिन क्र.१ येथील पत्रान्वये मौजे मुलुंड (प.) ता. कुर्ला येथे महसूल भवन
कार्यालय इमारतीचे बांधकाम करण्याबाबत रुपये १७०.५१ लक्ष किंमतीचे अंदाजपत्रक
प्रशासकीय मान्यतेसाठी शासनास सादर केले होते.
२. सदर अंदाजपत्रक सहा. अभियंता, श्रेणी-१ ठाणे खाडी पुल उपविभाग क्र.१ तुभे यांनी
तयार केले असून कार्यकारी अभियंता, इमारत बांधकाम (सा.बां.) विभाग, मुलुंड, मुंबई यांनी
तपासले आहे. तसेच अधिक्षक अभियंता, सार्वजनिक बांधकाम मंडळ, मुंबई यांनी स्वाक्षांकित
केले आहे.
३. सदर अंदाजपत्रकातील बाबी सन २०२२-२३ च्या दरसूचीवर आधारीत आहे.
शासन निर्णय :-
मौजे मुलुंड (प.) कुर्ला येथे येथे महसूल भवन इमारतीचे बांधकाम करण्याबाबत प्राप्त
झालेल्या अंदाजपत्रकांची सार्वजनिक बांधकाम विभाग,मंत्रालय, मुंबई यांनी तपासणी
केल्यानंतर तपासणी अंती सोबतच्या सहपत्र-अ अनुसार रुपये १०१४५.१९ लक्ष इतक्या
रकमेच्या अंदाजपत्रकास दिनांक १७/०१/२०२४ रोजी झालेल्या उच्चाधिकार सचिव
समितीच्या झालेल्या बैठकीमध्ये तांत्रिक मान्यता प्रदान केली आहे.
# Page 2
शासन निर्णय क्रमांकः बीएलडी- २०१९/प्र.क्र.४९/ई-८
त्यास अनुसरुन मौजे मुलुंड (प.) ता. कुर्ला येथे महसूल भवन कार्यालय इमारतीचे बांधकाम
करण्याबाबत रुपये १०१४५.१९ लक्ष ( अक्षरी रुपये एकशे एक कोटी, पंचेचाळीस लाख, एकोणीस
हजार फक्त ) इतक्या रकमेच्या अंदाजपत्रकास खालील अटींच्या अधीन राहून शासन प्रशासकीय
मान्यता प्रदान करीत आहे.
अटी व शर्ती :-
१) सदर कामास प्रशासकीय मान्यता देण्यापूर्वी जागेच्या मालकी हक्काबाबतची खातरजमा
करण्यात यावी.
२) प्रस्तुत काम पुरातत्व विभागाच्या अखत्यारीत येत असल्यास संबंधित विभागाची तसेच
महानगरपालिका व तत्सम प्राधिकरणे यांची पूर्व परवानगी घ्यावी.
३) तांत्रिक मंजूरी देतांना राज्य दरसूचीबाय बाबींच्या दराकरीता शासन परिपत्रक क्रमांक
२०१७/प्र.क्र.११/ नियोजन-३, दिनांक ११/०४/२०१७ नुसार कार्यवाही करण्यात यावी.
४) प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग,
ऊर्जा व कामगार विभागाकडील दिनांक २४/०८/२०१७ च्या शासन निर्णयान्वये निर्गमित
केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/ प्र.क्र.१७७/
तां.क., दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार
कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगीक कामांचे
योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरीता उपलब्ध करुन द्यावयाच्या विविध सोयींबाबत शासनाने
वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) विषयांकीत कामांकरीता सुधारीत प्रशासकीय मान्यतेची आवश्यकता लागणार नाही,
यादृष्ट्टीने विशेष दक्षता घेऊन काम करण्यात यावे.
सदर इमारत बांधकामासाठी येणारा खर्च लेखाशिर्ष “मागणी क्रमांक एच-८ ४०५९-
सार्वजनिक बांधकामावरील भांडवली खर्च ०१ कार्यालयीन इमारती ०५१, बांधकाम (०७) जिल्हा
पृष्ट्ठ ३ पैकी २
# Page 3
शासन निर्णय क्रमांकः बीएलडी- २०१९/प्र.क्र.४९/ई-८
प्रशासन (योजनांतर्गत) ५३,मोठी बांधकामे (०७)(०१)मोठी बांधकामे (४०५९ ०७९९) (०७) (०२)
आस्थापना खर्च (४०५९ ०८०५) (०७) (०३) हत्यारे व संयंत्र यांचा खर्च (४०५९ ०८१४)” या
उद्दिष्ट्टाखाली उपलब्ध असलेल्या अर्थसंकल्पीय अनुदानामधून भागविण्यात यावा.
३. सदर कामाची सुरुवात सन २०२५-२६ या आर्थिक वर्षापासून सुरु होत आहे.
४. सदर शासन निर्णय, वित्त विभाग, क्रमांक-विअप्र-२०१३/प्र.क्र.३०/१३/विनियम, भाग-२,
दिनांक १७/०४/२०१५ मधील भाग- पहिला, उपविभाग-पाच मधील अनुक्रमांक १ नियम क्र.१३४
अन्वये प्रदान केलेल्या वित्तीय अधिकारानुसार आणि दिनांक १७/०१/२०२४ रोजी झालेल्या
उच्चाधिकार समितीच्या बैठकीमध्ये मान्यता दिल्यानुसार तसेच सार्वजनिक बांधकाम विभागाच्या
अनौपचारीक संदर्भ क्र.१४९/इमा-३, दिनांक ०८/११/२०२३ च्या सहमतीने निर्गमित करण्यात येत
आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर