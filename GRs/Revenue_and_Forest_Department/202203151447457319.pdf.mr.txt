# Page 1
भूमी अभिलेख कक्षातील ३२ अस्थायी पदांना मुदतवाढ देण्याबाबत...
महाराष्ट्र शासन
महसूल व वन विभाग
शासन निर्णय क्रमांक :- एस-१०/२०२२/प्र.क्र.५९/फ-३,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२,
दिनांक : १४ मार्च, २०२२.
पहा : १) महसूल व वन विभागाचे शासन निर्णय क्र. एमएफएस-२०१७/प्र.क्र.७७/फ-८, दिनांक १३.०९.२०१९ व दिनांक २१.०९.२०२१.
२) शासन निर्णय महसूल व वन विभाग, क्रमांक एस-१०/२०२१/प्र.क्र.२४९/फ-३, दिनांक १६.०३.२०२१ व दिनांक १३.०९.२०२१.
३) वित्त विभागाचे शासन निर्णय क्र.पदनि-२०१६/प्र.क्र.८/१६/आ.पु.क., दिनांक २२.०२.२०२२.
४) प्रधान मुख्य वनसंरक्षक (अर्थसंकल्प नियोजन व विकास) महाराष्ट्र राज्य, नागपूर यांचे पत्र क्रमांक कक्ष-३ / योजनेत्तर/प्र.क्र.२१/२१-२२/२७४; दिनांक १०.०२.२०२२.
शासन निर्णय : भूमी अभिलेख कक्षातील ३२ अस्थायी पदांना संदर्भ क्रमांक २ च्या शासन निर्णयान्वये दिनांक २८.२.२०२२ पर्यंत मुदतवाढ देण्यात आली आहे. प्रधान मुख्य वनसंरक्षक (अर्थसंकल्प नियोजन व विकास) महाराष्ट्र राज्य, नागपूर यांनी संदर्भ क्र. ४ अन्वये सदर पदांची मुदतवाढ संपुष्टात आली असल्याने सदर पदांना सन २०२२-२३ मध्ये मुदतवाढ देण्याची विनंती केली आहे.
२. वित्त विभागाच्या दिनांक २२.०२.२०२२ च्या शासन निर्णयानुसार प्रशासकीय विभागांना त्यांच्या अधिनस्त अस्थायी पदांना दिनांक ३१.०८.२०२२ पर्यंत मुदतवाढ देण्याचे अधिकार प्रदान करण्यात आले आहेत. त्यानुसार सोबत जोडलेल्या विवरणपत्र मध्ये दर्शविल्यानुसार ३२ अस्थायी पदांना दिनांक १.०३.२०२२ ते दिनांक ३१.०८.२०२२ या कालावधीकरिता खालील अटीं व शर्तींच्या अधीन राहून मुदतवाढ देण्यात येत आहे -
अ) सदर ३२ अस्थायी पदे ६ महिन्यांपेक्षा अधिक कालावधीसाठी रिक्त नाहीत.
ब) सदर ३२ अस्थायी पदे भूमी अभिलेख कार्यालयातील असून ती वन विभागातील पदांच्या आढाव्याअंती संदर्भ क्र. १ येथील शासन निर्णयान्वये मान्य केलेल्या आकृतीबंधातील पदांमध्ये समाविष्ट असणे आवश्यक आहे.
३. सदर पदावर होणारा खर्च हा २४०६ वनीकरण व वन्यजीवन (योजनेत्तर), ०१ वनीकरण, १०१ वनसंधारण व विकास, १०१ (दोन) वनाचे सर्वेक्षण, जमाबंदी व सिमांकन (२४०६ ०१०२) या लेखाशीर्षाखाली सन २०२२-२३ या वित्तीय वर्षातील मंजूर होणाऱ्या अनुदानातून भागविण्यात यावा.
४. सदर शासन निर्णय वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दिनांक २२.०२.२०२२ अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.
# Page 2
शासन निर्णय क्र. एस-१०/२०२२/प्र.क्र.५९/फ-३
# Page 3