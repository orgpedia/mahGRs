# Page 1
महसूल विभागातील तलाठी पदाचे
पदनाम बदलून “ग्राम महसूल
अधिकारी” करणेबाबत.
महाराष्ट्र शासन
महसूल व वन विभाग,
शासन निर्णय क्र.संकीर्ण २०२४/प्र.क्र.२१३/ई-१०
मंत्रालय, मुंबई-४०००३२.
दिनांक :- १४ ऑक्टोबर, २०२४
प्रस्तावना:-
तलाठ्यास महाराष्ट्र जमीन महसूल संहिता, १९६६ मधील कलम १४ , ७६, १४९, १५०, १५१,
१५३, १५४ या कलमात नमूद केलेली कर्तव्ये व जबाबदाऱ्या पार पाडाव्या लागतात. जिल्हाधिकारी याने
नमूद केलेली नोंदणीपत्रके, रजिस्टरे व जमाखर्च लिहिण्याचे काम तलाठ्याकडे असते. जमीन महसूल व
जमीन महसूल थकबाकी म्हणून सर्व रकमा त्यास गोळा कराव्या लागतात. कोणत्याही वरिष्ट्ठ महसूल
अधिकारी किंवा पोलीस सांगेल ते गावासंबंधी लिहिण्याचे काम तलाठयास करावे लागते. महसूल
विभागातील तलाठी संवर्गाच्या पदनामात बदल करून “ग्राम महसूल अधिकारी” असे पदनाम करण्याची
विनंती महाराष्ट्र राज्य तलाठी संघ यांच्याद्वारे करण्यात येत होती. महसूल विभागातील तलाठी संवर्गाच्या
पदनामात बदल करून “ग्राम महसूल अधिकारी” असे पदनाम करण्याची बाब शासनाच्या विचाराधीन
होती.
शासन निर्णय:-
महसूल विभागातील तलाठी (गट-क) संवर्गाच्या पदनामात बदल करून “ग्राम महसूल
अधिकारी” असे पदनाम करण्यास पुढील अटींच्या अधिन राहून मान्यता देण्यात येत आहे.:-
(१) वरीलप्रमाणे पदनाम बदलामुळे भविष्ट्यात वेतनश्रेणी वाढी संदर्भात प्राप्त होणारी कोणतीही
मागणी विचारात घेतली जाणार नाही. तसेच, पदनाम बदलानंतर वेतनश्रेणी/ वेतनस्तर
देण्याच्या अनुषंगाने भविष्ट्यात वेतनत्रुटी समितीपुढे मागणी करता येणार नाही व अशी मागणी
विचारात घेतली जाणार नाही.
(२) सातव्या वेतन आयोगानुसार “तलाठी” या पदाची वेतनश्रेणी एस-८, रू.२५५००-८११००/-
अशी आहे. तलाठी या पदनामामध्ये बदल केल्यामुळे या वेतनस्तरामध्ये अथवा वेतनश्रेणीमध्ये
बदल करण्याची वा वेगळयाने वेतनश्रेणी लागू करण्याची मागणी विचारात घेतली जाणार नाही.
# Page 2
(३) वरीलप्रमाणे पदनाम बदलानंतर सध्याच्या गट-क संवर्गामध्ये कोणताही बदल होणार नाही
वा गट बदला संदर्भातील कोणतीही मागणी विचारात घेतली जाणार नाही.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर