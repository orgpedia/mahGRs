# Page 1
पीक पेरणीची माहिती भ्रमणध्वनी वरील अॅप द्वारा (Mobile App) गा.न.नं. १२ मध्ये नोंदविण्यासाठी स्वत: शेतकऱ्यांनी उपलब्ध करुन देण्याचा “ई-पीक पाहणी” कार्यक्रम संपूर्ण राज्यात राबविण्याच्या अनुषंगाने क्षेत्रिय महसूली अधिकारी व प्राधिकारी यांना दिशानिर्देश देण्याबाबत
महाराष्ट्र शासन
महसूल व वन विभाग
शासन निर्णय क्रमांकः जमीन-२०१८/प्र.क्र. ९२/(भाग-१) /ज-१अ मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३० जुलै, २०२१
प्रस्तावना :
महाराष्ट्र जमीन महसूल संहिता, १९६६, महाराष्ट्र जमीन महसूल नियमपुस्तिका (खंड-४) भाग-दोन महाराष्ट्र राज्यातील ग्राम पातळीवरील महसूली लेखांकन पध्दती, महाराष्ट्र जमीन महसूल अधिकार अभिलेख आणि नोंदवहया ( तयार करणे व सुस्थितीत ठेवणे) नियम, १९७१ यामधील तरतुदींनुसार राज्याच्या ग्रामीण क्षेत्रात ग्राम पातळीवर महसूली लेखे ठेवण्याकरिता विविध गाव नमुने व दुय्यम नोंदवहया विहित करण्यात आलेल्या आहेत. यामधील गाव नमुना नं ७ हा “अधिकार अभिलेख” विषयक असून गाव नमुना नं.१२ हा “पिकांची नोंदवही” ठेवण्यासंदर्भात आहे. उक्त नमूद नियमपुस्तिकेतील, गा.न.नं. ७-१२ संबंधी खुलासा ( अधिकार अभिलेख आणि पिकांची नोंदवही) या शीर्षाखाली प्रकरणांमध्ये या एकत्रित नमुन्यावरील सर्वसाधारण सूचना तसेच पीक नोंदवहीमधील नोंदी घेण्या संदर्भातील कार्यपध्दती नमूद केलेली आहे. त्यानुसार, सध्या गाव नमुना नं.१२ मधील पिकांच्या नोंदी या संबंधित तलाठी यांनी घ्यावयाच्या असून, गावभेटी नंतर, सदर नोंदी चुकीच्या आढळल्यास, त्या दुरुस्त करण्याबाबतचा अधिकार मंडळ निरीक्षक किंवा त्याहून वरिष्ठ असलेल्या अधिकारी यांना आहे.
तसेच सध्या गा.न.नं.१२ मधील “पिकांच्या नोंदी” या सदरी संबंधित तलाठी हे पीक पेरणी अहवालाच्या नोंदी घेतात.
क्षेत्रीय स्तरावरुन पीक पेरणी अहवालाचा Real time crop data संकलित होण्याच्या दृष्टीने, तसेच, सदर data संकलित करताना पारदर्शकता आणणे, पीक पेरणी अहवाल प्रक्रीयेत शेतकऱ्यांचा सक्रीय सहभाग घेणे, कृषी पतपुरवठा सुलभ करणे, पीक विमा आणि पीक पाहणी दावे निकाली काढण्याची प्रक्रिया सुलभ करणे, नैसर्गिक आपत्तीमुळे पिकांचे नुकसान झाल्यास अचूक भरपाई आणि योग्य प्रकारे मदत करणे शक्य व्हावे इत्यादी उद्देशाने पीक पेरणीबाबतची माहिती भ्रमणध्वनी वरील अॅप द्वारा (Mobile App) गा.न.नं. १२ मध्ये नोंदविण्यासाठी शेतकऱ्यांनी स्वत: उपलब्ध करुन देण्याच्या दृष्टीने (Farmer friendly App) टाटा ट्रस्ट्स यांनी आज्ञावली विकसित केली आहे. त्यानुसार मौजे करंजपाडा, तालुका वाडा, जिल्हा पालघर येथे प्रायोगिक तत्त्वावर सदर आज्ञावलीचा वापर करुन उत्सुक शेतकऱ्यांनी त्यांच्या स्मार्ट भ्रमणध्वनीमध्ये अॅपची स्थापना करुन पीक अहवालाची नवीन पध्दत स्विकारली, तद्नंतर सदर आज्ञावलीनुसार याबाबतचा पथदर्शी कार्यक्रम प्रायोगिक तत्त्वावर, राज्याच्या १० जिल्हयांतील निवडक २० तालुक्यांमध्ये राबविण्यात आला. त्यामुळे, आता टाटा ट्रस्टस मार्फत
# Page 2
शासन निर्णय क्रमांकः जमीन-२०१८/प्र.क्र. ९२/(भाग-१)/ज-१अ
तयार करण्यात आलेल्या आज्ञावलीनुसार “ई-पीक पाहणी" कार्यक्रम राज्याच्या सर्व जिल्हयांमध्ये राबविण्यासंदर्भात क्षेत्रीय महसूली अधिकारी व प्राधिकारी यांना दिशानिर्देश देण्याची बाब शासनाच्या विचाराधीन होती.
शासन निर्णय : उपरोक्त पार्श्वभूमीवर, पीक पेरणी बाबतची माहिती गा.न.नं. १२ मध्ये नोंदविण्यासाठी शेतकऱ्यांनी स्वत: भ्रमणध्वनी वरील अॅप द्वारा उपलब्ध करून देण्याबाबतचा “ई-पीक पाहणी” हा कार्यक्रम टाटा ट्रस्ट्स ने विकसित केलेल्या आज्ञावलीचा वापर करून, त्यांच्या तांत्रिक व इतर अनुषंगिक बाबींच्या सहाय्याने व सहकार्याने दिनांक १५ ऑगस्ट, २०२१ पासून संपूर्ण राज्यात राबविण्याच्या दृष्टीने शासनाने पुढीलप्रमाणे निर्णय घेतला आहे : १. “ई-पीक पाहणी” हा कार्यक्रम Tata Trusts च्या सहकार्याने/मदतीने, त्यांनी विकसित केलेल्या आज्ञावलीद्वारे दिनांक १५ ऑगस्ट, २०२१ पासून संपूर्ण राज्यामध्ये राबविण्यात येईल.
२. राज्यस्तरीय ई-पीक पाहणी कार्यक्रमाच्या अंमलबजावणीकरिता पुढीलप्रमाणे (अ) राज्यस्तरीय (ब) विभागस्तरीय (क) जिल्हास्तरीय (ड) तालुकास्तरीय संनियत्रण समिती गठित करण्यात येत आहे.: (अ) राज्यस्तरीय संनियत्रण समिती
------------------------------------------------------------------------------
| अ.क्र. | पदनाम | अध्यक्ष / सदस्य |
| १ | जमाबंदी आयुक्त व संचालक भूमी अभिलेख, महाराष्ट्र राज्य,पुणे | अध्यक्ष |
| २ | कृषी आयुक्त, पुणे | सह अध्यक्ष |
| ३ | सहकार आयुक्त, पुणे | सदस्य |
| ४ | साखर आयुक्त, पुणे | सदस्य |
| ५ | विभागीय आयुक्त, पुणे | सदस्य |
| ६ | पणन संचालक, पुणे | सदस्य |
| ७ | टाटा ट्रस्टचे प्रतिनिधी | सदस्य |
| ८ | सहयोगी अधिष्ठाता, कृषी महाविदयालय, पुणे | सदस्य |
| ९ | राष्ट्रीय सूचना विज्ञान केंद्र, पुणे प्रतिनिधी | सदस्य |
| १० | महाराष्ट्र सुदूर संवेदन केंद्र, नागपूर/ पुणे यांचे प्रतिनिधी | सदस्य |
| ११ | कमिटीने नियुक्त केलेले दोन तज्ञ व्यक्ती | सदस्य |
| १२ | अग्रणी बँक व पीक विमा कंपनीचे राज्यस्तरावरील प्रत्येकी एक प्रतिनिधी | सदस्य |
| १३ | महाराष्ट्र माहिती तंत्रज्ञान महामंडळ यांचे प्रतिनिधी | सदस्य |
| १४ | उप जिल्हाधिकारी व राज्य समन्वयक ई-पीक पाहणी प्रकल्प | सदस्य सचिव |
------------------------------------------------------------------------------
(ब) विभागस्तरीय संनियत्रण समिती
-----------------------------------------------------------
| अ.क्र. | पदनाम | अध्यक्ष / सदस्य |
| १ | विभागीय आयुक्त | अध्यक्ष |
| २ | विभागीय कृषी सह संचालक | सह अध्यक्ष |
| ३ | मुख्यालयातील अधिक्षक कृषी अधिकारी | सदस्य |
| ४ | विभागीय सहनिबंधक सहकारी संस्था | सदस्य |
| ५ | पणन मंडळाचे प्रतिनिधी | सदस्य |
| ६ | मुख्यालयाचा निवासी उप जिल्हाधिकारी किंवा डी.डी.ई. | सदस्य |
|  | उपायुक्त, महसूल | सदस्य सचिव |
| ८ | टाटा ट्रस्टचे प्रतिनिधी | सदस्य |
-----------------------------------------------------------
पृष्ठ ५ पैकी २
# Page 3
शासन निर्णय क्रमांकः जमीन-२०१८/प्र.क्र. ९२/(भाग-१)/ज-१अ
---------------------------------------------------------------------------------
|  | अग्रणी बँक व पीक विमा कंपनीचे विभागीय स्तरावरील प्रत्येकी एक  |  प्रतिनिधी | सदस्य |
---------------------------------------------------------------------------------
(क) जिल्हास्तरीय संनियत्रण समिती
------------------------------------------------------------------------------
| अ.क्र. | पदनाम | अध्यक्ष / सदस्य |
| १ | जिल्हाधिकारी | अध्यक्ष |
| २ | निवासी उप जिल्हाधिकारी किंवा डी.डी.ई. | सदस्य सचिव |
|  | जिल्हा अधिक्षक कृषी अधिकारी | सदस्य |
| ४ | अधिक्षक, भूमी अभिलेख | सदस्य |
| ५ | जिल्हा सूचना विज्ञान अधिकारी | सदस्य |
| ६ | टाटा ट्रस्टचे प्रतिनिधी/ जिल्हा समन्वयक | सदस्य |
| ७ | जिल्हयातील कृषी महाविदयालयाचे प्राचार्य (असल्यास) | सदस्य |
| ८ | अग्रणी बँक व पीक विमा कंपनीचे जिल्हास्तरावरील प्रत्येकी एक प्रतिनिधी | सदस्य |
------------------------------------------------------------------------------
(ड) तालुकास्तरीय संनियत्रण समिती
-------------------------------------------------------------------------------
| अ.क्र. | पदनाम | अध्यक्ष / सदस्य |
| १ | उप विभागीय अधिकारी | अध्यक्ष |
| २ | उप विभागीय कृषी अधिकारी | सह अध्यक्ष |
| ३ | तहसिलदार | सदस्य |
| 8 | तालुका कृषी अधिकारी | सदस्य सचिव |
| ५ | अग्रणी बँक व पीक विमा कंपनीचे तालुका स्तरावरील प्रत्येकी एक प्रतिनिधी | सदस्य |
-------------------------------------------------------------------------------
३. “ई-पीक पाहणी” हा कार्यक्रम संपूर्ण राज्यात यशस्वीपणे राबविण्यासाठी, पुढीलप्रमाणे
प्रकल्प अंमलबजावणी कक्षाची स्थापना जमाबंदी आयुक्त तथा संचालक भूमी
अभिलेख, पुणे यांच्या नियंत्रणाखाली करण्यात येत आहे.
(अ) प्रकल्प अंमलबजावणी कक्ष
---------------------------------------------------------------
| अ.क्र. | पदनाम | अध्यक्ष / सदस्य |
| १ | उप जिल्हाधिकारी व राज्य समन्वयक-ई पीक पाहणी प्रकल्प | अध्यक्ष |
| २ | कृषी अधिकारी (वर्ग-१) | सदस्य |
| ३ | टाटा ट्रस्ट्स यांचे प्रतिनिधी | सदस्य |
| ४ | राष्ट्रीय सूचना विज्ञान केंद्र पूणे यांचे प्रतिनिधी | सदस्य |
| ५ | महाराष्ट्र सुदूर संवेदन केंद्र पूणे यांचे प्रतिनिधी | सदस्य |
| ६ | महा आयटीचे प्रतिनिधी | सदस्य |
| ७ | दोन विषयतज्ञ महसूल अधिकारी/ कर्मचारी | सदस्य |
| ८ | दोन विषयतज्ञ कृषी अधिकारी/कर्मचारी | सदस्य |
|  | कक्ष अधिकारी- ई पीक पाहणी प्रकल्प | सदस्य सचिव |
---------------------------------------------------------------
४. “ई-पीक पाहणी” हा कार्यक्रम संपूर्ण राज्यात यशस्वीपणे राबविण्यासाठी, जमाबंदी
आयुक्त व संचालक भूमी अभिलेखमहाराष्ट्र , राज्य यांच्यावर पुढील जबाबदारी सोपविण्यात येत आहेत :
अ) सदर कार्यक्रम राबविताना महसूल आणि कृषी विभागाच्या क्षेत्रीय यंत्रणा, जमाबंदी आयुक्त, NIC, माहिती व तंत्रज्ञान उपविभाग, अर्थ व सांख्यिकी
पृष्ठ ५ पैकी ३
# Page 4
शासन निर्णय क्रमांकः जमीन-२०१८/प्र.क्र.९२/(भाग-१)/ज-१अ
संचालनालय आणि Tata Trusts यांच्या भूमिका निश्चित करण्याबाबत मार्गदर्शक सूचना काढणे.
ब) सदर कार्यक्रमांतर्गत नवीन प्रणालीमध्ये, पीक पेरणी अहवाल नोंदविण्यासाठी शेतकऱ्यांनी स्वत: माहिती उपलब्ध करुन देण्याची कार्यपध्दती ( Procedure of Self Reporting of Crops by farmers) निश्चित करणे.
क) "ई-पीक पाहणी" हा कार्यक्रम यशस्वीपणे राबविण्यासाठी, क्षेत्रीय स्तरावरील पूर्वतयारी करणे, संबंधितांना प्रशिक्षण देणे, मार्गदर्शन करणे, ई-पीक पाहणी अॅपसंबंधीचे हस्तांतरण इत्यादिसंदर्भात आवश्यकतेनुसार दिशानिर्देश देणे.
ड) सदर कार्यक्रमाची प्रचार व प्रसिध्दी करणे.
५. सर्व संबंधित क्षेत्रीय प्राधिकारी व अधिकारी यांनी या कामासाठी टाटा ट्रस्ट्स च्या नियुक्त अधिकारी व कर्मचारी यांच्या सहकार्याने सदर कार्यक्रम यशस्वी पध्दतीने राबविण्याची खबरदारी व दक्षता घ्यावी.
६. सदर कार्यक्रम संपूर्ण राज्यात राबविण्याबाबत टाटा ट्रस्ट्स आणि महाराष्ट्र शासन यांच्यातील सामंजस्य कराराची प्रत (M.O.U.) लवकरच सर्व संबंधितांना पाठविण्यात येईल.
७. NIC यांनी मागील तीन कृषी वर्षाचा गाव नमुना नं.१२ मधील record केलेला तपशील टाटा ट्रस्टस यांच्या नामनिर्देशित सल्लागारांकडे तातडीने editable soft copy मध्ये उपलब्ध करण्यात यावा.
# Page 5