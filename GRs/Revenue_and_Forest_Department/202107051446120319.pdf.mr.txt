# Page 1
अपर जिल्हाधिकारी संवर्गातील अधिकाऱ्यांची दिनांक ०१.०१.२०१२ ते ३१.१२.२०१६ या कालावधीची दिनांक ०१.०१.२०१७ ची स्थिती दर्शविणारी अंतिम ज्येष्ठतासूची.
महाराष्ट्र शासन
महसूल व वन विभाग
शासन परिपत्रक क्रमांक: एसएनटी-२०१७/प्र.क्र.२१/ई-१ अ
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : ५ जुलै २०२१.
संदर्भ : १. शासन निर्णय, सामान्य प्रशासन विभाग क्र: एसआरव्ही-२०११/प्र.क्र.२८४/१२, दिनांक २१.१०.२०११ २. शासन परिपत्रक, महसूल व वन विभाग क्र:एसएनटी-२०१४/प्र.क्र.११/ई-१(अ), दिनांक २६.०३.२०१५ ३. शासन परिपत्रक, महसूल व वन विभाग क्र: एसएनटी-२०१४/प्र.क्र.२९/ई-१ (अ), दिनांक ०५.०७.२०१६ ४. शासन परिपत्रक, महसूल व वन विभाग क्र:एसएनटी-२०१५/प्र.क्र.६६/ई-१(अ), दिनांक ३.०५.२०१७ ५. शासन परिपत्रक,महसूल व वन विभाग क्र:एसएनटी-२०१७/प्र.क्र.२१/ई१(अ) दिनांक १०.०५.२०१९
परिपत्रक : शासन अधिसूचना, सामान्य प्रशासन विभाग दिनांक २१.०६.१९८२ अन्वये शासन सेवेतील अधिकारी/ कर्मचाऱ्यांची ज्येष्ठतासूची दरवर्षी प्रसिध्द करण्याबाबत मार्गदर्शक सूचना विहित केल्या आहेत. त्यानुसार प्रत्येक संवर्गाची प्रत्येक कॅलेंडर वर्षाची ज्येष्ठतासूची त्या वर्षाचा १ जानेवारी हा आधारभूत दिनांक मानून तयार करुन प्रसिध्द करावयाची आहे. सामान्य प्रशासन विभागाच्या संदर्भ क्र. १ येथे नमूद केलेल्या शासन निर्णय, दिनांक २१.१०.२०११ अन्वये ज्येष्ठतेबाबतचे धोरण निश्चित करुन तपशीलवार सूचना दिल्या आहेत. या सूचनांनुसार महसूल सेवेतील अपर जिल्हाधिकारी या संवर्गातील अधिकाऱ्यांची एकत्रित अंतिम ज्येष्ठतासूची प्रसिध्द करण्याची बाब विचाराधीन होती.
२. अपर जिल्हाधिकारी संवर्गातील अधिकाऱ्यांची दिनांक ०१.०१.२०१२ ते ३१.१२.२०१६ या कालावधीची दिनांक ०१.०१.२०१७ ची स्थिती दर्शविणारी तात्पुरती ज्येष्ठतासूची संदर्भ क्र. ५ येथे नमूद दिनांक १०.०५.२०१९ च्या शासन परिपत्रकान्वये प्रसिध्द करण्यात आली होती. यासंदर्भात सर्व संबंधितांकडून आक्षेप/ सूचना मागविण्यात आले. त्या अनुषंगाने प्रपत्र-ब नुसार प्राप्त झालेले आक्षेप/ निवदने विचारात घेऊन, दिनांक ०१.०१.२०१२ ते ३१.१२.२०१६ या कालावधीत अपर जिल्हाधिकारी संवर्गात नियुक्त झालेल्या अधिकाऱ्यांची दिनांक ०१.०१.२०१७ रोजीची स्थिती दर्शविणारी अंतिम ज्येष्ठतासूची सोबत जोडलेल्या प्रपत्र-अ प्रमाणे याद्वारे खालील तरतूदीनुसार प्रसिध्द करण्यात येत आहे.
# Page 2
शासन परिपत्रक क्रमांक: एसएनटी-२०१७/प्र.क्र.२१/ई-१अ
३. सदर तात्पुरती ज्येष्ठता सूची म.ना.से. (ज्येष्ठतेचे विनियमन) नियम, १९८२ मध्ये विहित केलेली सर्वसाधारण तत्त्वे विचारात घेऊन तयार करण्यात आली आहे:
४. सदर ज्येष्ठता सूची ही निम्न संवर्गाच्या म्हणजेच उप जिल्हाधिकारी संवर्गाच्या दिनांक ०१/०१/१९९९ ते ३१/१२/२००३ या कालावधीची दि.०१/०१/२००४ रोजीची सद्य:स्थिती दर्शविणा-या दिनांक ३१/१२/२०२० रोजी प्रसिद्ध करण्यात आलेल्या अंतिम ज्येष्ठता सुचीसंदर्भात मा. महाराष्ट्र प्रशासकीय न्यायधिकरण, मुंबई येथे दाखल असलेल्या मूळ अर्ज क्र.२३६/२०२१ व मुळ अर्ज क्र. २३७/२०२१ या याचिकांवर होणाऱ्या न्याय निर्णयाच्या अनुषंगाने तसेच मा.सर्वोच्च न्यायालय, मा. उच्च न्यायालय, मुंबई त्याचप्रमाणे मा.महाराष्ट्र प्रशासकीय न्यायाधिकरण, मुंबई येथे यापूर्वी दाखल करण्यात आलेल्या किंवा कोणत्याही दिवाणी याचिकेवरील निर्णयाच्या अधीन राहून प्रसिध्द करण्यात येत आहे.
५. सर्व विभागीय आयुक्तांना विनंती करण्यात येते की, सदर ज्येष्ठतासूची त्यांच्या विभागातील सर्व अपर जिल्हाधिकारी यांना विभागात (प्रतिनियुक्तीवर असलेल्या अधिकाऱ्यांसह) वितरित करावी व त्याबाबतची पोच घेण्यात यावी. तसेच सदर ज्येष्ठतासूची विभागीय आयुक्त व जिल्हाधिकारी कार्यालयातील सूचनाफलकांवर लावण्यात यावी व तसा अहवाल शासनास सादर करावा.
# Page 3
# Page 4
# Page 5
# Page 6
# Page 7