# Page 1
महाराष्ट्र शासन
महसूल व वन विभाग
मुख्य इमारत, १ ला मजला, मादाम कामा मार्ग,
हुतात्मा राजगुरू चौक, मंत्रालय, मुंबई-४०० ०३२.
दुरध्वनी क्रमांक - २२०४८२४७-०२२ ई मेल- deskkh२-rfd@mah.gov.in
क्रमांक: गौखनी-४६/०३२१/प्र.क्र.११८/ख-२ दिनांक:- ०१ ऑक्टोबर, २०२१.
विषय : गौण खनिज-अमरावती "सन २०१८-१९ या वर्षाकरिता मौजे गोकुळसरा, ता. धामणगांव रेल्वे या
वाळूगटाची जप्त केलेली रक्कम परत करणेबाबत”.
मे. समीर बिल्डींग मटेरीयल सप्लायर्स प्रो. प्रा. अहमद गुलाम जिलानी,
रा. फ्रेजरपुरा, जि. अमरावती
शासन ज्ञापन:
जिल्हाधिकारी, अमरावती यांना त्यांचे पत्र क्र.खनिज/अका/कावि-१७७३/२०१९, दिनांक १९.१०.२०१९ च्या अनुषंगाने कळविण्यात येते की, सन २०१८-१९ या वर्षाकरिता मौजे गोकुळसरा, ता. धामणगांव रेल्वे (५९३६ ब्रास) या वाळूगटाचा लिलाव रु.१,५१,५६,८१६/- इतक्या (मात्र एक कोटी एक्कावन्न लाख छप्पन हजार आठशे सोळा रूपये) सर्वोच्च बोलीस मे समीर बिल्डींग मटेरीयल सप्लायर्स प्रो.प्रा. अहमद गुलाम जिलानी यांना मंजूर करण्यात आला होता. त्यानुसार लिलावधारक यांनी सदर वाळूगटाची १/४ रक्कम रू.२७,४५,८००/- (मात्र सत्तावीस लाख पंचेचाळीस हजार आठशे रूपये) शासनजमा केली. तसेच लिलाव मंजूरी आदेश दिनांक २५.०४.२०१९ नुसार लिलावधारकास वाळूगटाच्या इतर रकमा १५ दिवसांत शासनजमा करण्याबाबत कळविण्यात आले.
२. जिल्हाधिकारी अमरावती यांच्या दिनांक ०९.०५.२०१९ रोजीच्या पत्रान्वये मा. उच्च न्यायालयाच्या स्थगितीमुळे जिल्हातील बंद केलेली उत्खननन व वाहतूक दिनांक १०.०६.२०१९ रोजीच्या पत्रान्वये सुरु करण्यात आली. त्यानंतर दिनांक १२.०६.२०१९ रोजीच्या पत्रान्वये लिलावधारक श्री. जिलानी यांना उर्वरीत रकमा शासनजमा करण्याबाबत कळविण्यात आले. तथापि, लिलावधारक यांनी सदर रकमा शासनजमा न केल्याने दिनांक २०.०७.२०१९ रोजीच्या आदेशान्वये सदर वाळूगट रद्द करून लिलावधारक यांनी भरणा केलेली १/४ रक्कम रू.२७,४५,८००/-(मात्र सत्तावीस लाख पंचेचाळीस हजार आठशे रूपये) जप्त केली.
३. सदर आदेशाविरूध्द लिलावधारक यांनी अपर आयुक्त, अमरावती यांच्याकडे दाखल केलेल्या अपील अर्जावर अपर आयुक्त, अमरावती यांनी दिनांक १९.०८.२०१९ रोजीच्या आदेशान्वये जिल्हाधिकारी, अमरावती यांचा दिनांक २०.०७.२०१९ रोजीचा आदेश रद्द करून अर्जदार यांनी शासनजमा केलेली रक्कम रू. २७,४५,८००/- (मात्र सत्तावीस लाख पंचेचाळीस हजार आठशे रूपये) परत करण्याचे आदेश पारीत केले.
सदर आदेशानुसारलिलावधारक यांना जप्त केलेली रक्कम रु.२७,४५,८००/- ( मात्र सत्तावीस लाख पंचेचाळीस हजार आठशे रूपये)परत करण्याच्या शासनाने निर्णय घेतला आहे.
४. सबब, में. समीर बिल्डींग मटेरीयल सप्लायर्स प्रो. प्रा. अहमद गुलाम जिलानी यांना रक्कम रु. २७,४५,८००/- (मात्र सत्तावीस लाख पंचेचाळीस हजार आठशे रूपये) इतकी रक्कम, त्यांनी प्रत्यक्षात शासनाकडे जमा केल्याची व यापूर्वी ही रक्कम त्यांना अदा केलेली नाही याची खातरजमा करुन घेण्याच्या अटीवर अदा करण्यास या शासन ज्ञापनाद्वारे मान्यता देण्यात येत आहे.
# Page 2
शासन ज्ञापन क्रमांकः गौखनी-४६/०३२१/प्र.क्र.११८/ख-२
५. या बाबीवर होणारा खर्च सन २०२१-२२ या वर्षाकरीता लेखाशिर्ष "०८५३-अलोहयुक्त खाणी व धातुशास्त्रीय उद्योग "१०२ - खनिजबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग - वजा परतावे (००) (०१) वजा परतावे (०८५३००८६) खाली वजा परतावे देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
६. सदर शासन ज्ञापन वित्त विभागाच्या क्र.विअप्र-२०१९/प्र.क्र.२०/२०१९/विनियम, दिनांक ०८.०८.२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.