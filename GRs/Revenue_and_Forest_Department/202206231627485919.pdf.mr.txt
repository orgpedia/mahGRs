# Page 1
मौजे माण-म्हाळुंगे गावातील मंजूर नगर रचना योजना क्र.१ मध्ये समाविष्ट क्षेत्राचे नगर भूमापन करणे, अभिलेख तयार करणे व अनुषंगिक कामे करण्यास मान्यता देणेबाबत.
महाराष्ट्र शासन
महसूल व वन विभाग
शासन निर्णय क्रमांकः संकीर्ण-२०२२/प्र.क्र.२२५/ल-१
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : : २३ जुन, २०२२.
संदर्भ :- १. जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांचे क्र.ना.भू.३/माण म्हाळुंगे/कावि/२४७/२०२२, दिनांक २२.०४.२०२२ चे पत्र.
२. जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांचे क्र.ना.भू.३ / माण म्हळुगे/कावि / ३१६/२०२२, दिनांक ३०.०५.२०२२ चे पत्र.
३. नगर विकास विभागाकडील अधिसूचना क्र. टिपीएस/१८१८/१६७३/प्र.क्र.२५६/१८नवि-१३, दिनांक २.१२.२०१९.
४. जिल्हाधिकारी, पुणे यांचेकडील अधिसूचना क्र. पमज/एम.आर./०२/२०२०,दि.१५.३.२०२२.
प्रस्तावना : मौजे माण-म्हाळुंगे येथील मंजूर प्रारुप नगररचना योजना क्र. १ संदर्भाधिन क्र. ३ च्या शासन अधिसूचनेन्वये मंजूर केलेली आहे. संदर्भाधिन क्र. ४ नुसार मौजे माण-म्हाळुंगे गावातील मंजूर नगर रचना क्र. १ मध्ये समाविष्ट क्षेत्राचा तपशील जाहीर केला आहे. मौजे माण-म्हाळुंगे येथील मंजूर प्रारुप नगर रचना योजना क्र.१ हे गांव पुणे महानगरपालिका हद्दीमध्ये येत आहे. त्यानुसार अंतिम भूखंड निहाय मिळकत पत्रिका स्वतंत्ररीत्या तयार करुन त्यानुसार अभिलेख दुरुस्त करुन मिळकत पत्रिका व सिटी सर्व्हे नकाशा तातडीने उपलब्ध करुन देणेबाबत पुणे महानगर प्रदेश विकास प्राधिकरण, पुणे यांचेकडून भूमी अभिलेख विभागास कळविण्यात आले आहे.
त्यासअनुसरून जमाबंदी आयुक्त व संचालक, भूमी अभिलेख, पुणे यांनी संदर्भाधिन क्र. १ व २ अन्वये सादर केलेल्या प्रस्तावानुसार मौजे माण-म्हाळुंगे गावातील मंजूर नगररचना योजना क्र.१ मध्ये समाविष्ट क्षेत्राचे नगर भूमापन मोजणीकाम, अभिलेख तयार करणे, इ. अनुषंगीक कामे करण्यासाठी महाराष्ट्र जमीन महसूल अधिनियम १९६६ चे कलम १२६ नुसार शासन मान्यता देण्याची बाब शासनाच्या विचाराधिन होती. त्यानुसार शासनाने खालीलप्रमाणे निर्णय घेतलेला आहे.
शासन निर्णय : जिल्हाधिकारी, पुणे यांनी दिनांक १५.३.२०२२ रोजीच्या अधिसूचनेनुसार मौजे माण-म्हाळुंगे गावातील मंजूर नगररचना योजना क्र. १ मध्ये समाविष्ट क्षेत्राचा तपशील जाहीर केलेला आहे. सदर क्षेत्राचे नगर भूमापन, मोजणीकाम, अभिलेख तयार करणे, इ. अनुषंगिक कामे करण्यासाठी खालील अटी व शर्तींच्या अधीन राहून महाराष्ट्र जमीन महसूल अधिनियम १९६६ चे कलम १२६ नुसार शासन मान्यता देण्यात येत आहे.
१. जिल्हाधिकारी, पुणे यांनी संदर्भाधिन क्र. ४ नुसार जाहीर केलेल्या मौजे माण-म्हाळुंगे गावातील मंजूर नगररचना योजना क्र. १ मध्ये समाविष्ट क्षेत्राचे/मिळकतींचे नगर भूमापन, मोजणी काम, अभिलेख तयार करणे इ.अनुषंगिक कामे संबंधित यंत्रणेच्या समन्वयाने पूर्ण करावीत.
२. सदर कामासाठी लागणारा सर्व खर्च पुणे महानगर प्रदेश विकास प्राधिकरण यांनी करावा व आवश्यकता असल्यास तसे हमीपत्र त्यांचेकडून घेण्याची जबाबदारी उपसंचालक, भूमी अभिलेख, पुणे यांचेवर राहील.
# Page 2
शासन निर्णय क्रमांक: संकीर्ण-२०२२/प्र.क्र.२२५/ल-१
३.सदर क्षेत्राचे नगर भूमापन, मोजणीकाम, अभिलेख तयार करणे, इ. अनुषंगीक कामांवर जमाबंदी आयुक्त व संचालक, भूमी अभिलेख, पुणे यांनी संनियंत्रण ठेवावे.
४. मौजे माण-म्हाळुंगे गावातील मंजूर नगररचना योजना क्र. १ मधील क्षेत्राची मोजणी करणे व नगर भूमापन क्रमांक देऊन भूखंडाचा नकाशा व मालकी हक्क दस्ताऐवज तयार करण्यासाठी लागणारे कर्मचारी जिल्ह्यातील किंवा उपसंचालक, भूमि अभिलेख पुणे प्रदेश, पुणे यांच्या अधिनस्त असलेल्या जिल्ह्यातील उप अधीक्षक भूमि अभिलेख कार्यालयातून भूकरमापक, निमतानदार, शिरस्तेदार / मुख्यालय सहाय्यक यांच्या सेवा उपलब्ध करून देण्याची जबाबदारी उपसंचालक, भूमि अभिलेख पुणे प्रदेश, पुणे यांची असेल. तसेच, ज्या कार्यालयातील कर्मचाऱ्यांच्या सेवा उपलब्ध करून घेतल्या आहेत, त्या कार्यालयाच्या कामकाजावर त्याचा परिणाम होणार नाही याची दक्षता घेण्यात यावी.
५. नगर भूमापन मोजणी व अनुषंगिक काम खाजगी संस्थेकडून करून घ्यावयाचे झाल्यास त्याअनुषंगाने शासनाने वेळोवेळी निर्गमित केलेले नियम/शासन निर्णय इत्यादीचे काटेकोर पालन करण्याची जबाबदारी जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांची राहिल.
६. चौकशी काम करण्यासाठी उपसंचालक, भूमि अभिलेख पुणे प्रदेश, पुणे या विभागात उपलब्ध असलेल्या अधिकाऱ्यांची सेवा उपलब्ध करून घेऊन चौकशीचे काम पूर्ण करण्यात यावे.
७. चौकशी काम करण्यासाठी उपसंचालक, भूमि अभिलेख पुणे प्रदेश, पुणे या विभागात उपलब्ध असलेल्या अधिकाऱ्यांची सेवा उपलब्ध करून घेऊन चौकशीचे काम पूर्ण करण्यात यावे. तसेच शक्य असेल त्या ठिकाणी आधुनिक तंत्रज्ञानाचा (CORS Rovers, ई.टी.एस मशीन, इ) वापर करून सदर मिळकतींचे नगर भूमापन व सर्वेक्षण करण्यात यावे.
२. मौजे माण-म्हाळुंगे गावातील मंजूर नगररचना योजना क्र. १ मधील मिळकतींचे नगर भूमापन व सर्वेक्षण याबाबतचा प्रगतिक माहितीचा मासिक अहवाल शासनास सादर करण्याची जबाबदारी उपसंचालक, भूमि अभिलेख, पुणे प्रदेश, पुणे यांची असेल.