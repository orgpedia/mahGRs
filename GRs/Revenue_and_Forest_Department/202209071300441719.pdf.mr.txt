# Page 1
राज्यामध्ये ऑक्सिजन प्लांट सुरु करण्यासाठी BHEL प्राधिकरणास रक्कम वितरीत करणेबाबत.
महाराष्ट्र शासन
महसूल व वन विभाग
आपत्ती व्यवस्थापन, मदत व पुनर्वसन
शासन निर्णय क्र. आव्यप्र-२०२१/प्र.क्र.१०२-अ/आव्यप्र-१
मंत्रालय, मुंबई ३२.
दि. ०७ सप्टेंबर, २०२२
वाचा :- १) शासन निर्णय क्र. आव्यप्र-२०२०/प्र.क्र.१०२-अ/आव्यप्र-१,
दि. ०५ ऑक्टोबर, २०२१.
२) शासन निर्णय क्र. आव्यप्र-२०२०/प्र.क्र.१०२-अ/आव्यप्र-१
दि. २५ फेब्रुवारी, २०२२.
३) शासन निर्णय क्र. आव्यप्र-२०२०/प्र.क्र.१०२-अ/आव्यप्र-१
दि. २३ मे, २०२२.
प्रस्तावना:
दि. १५ जुन, २०२१ रोजी झालेल्या राज्य कार्यकारी समितीच्या बैठकीत, राज्यातील गंभीर परिस्थितीचा विचार करुन केंद्र शासनाच्या प्राधिकरणाकडून ऑक्सिजन प्लांट लावण्यासाठी खरेदी प्रक्रिया राबविण्याबाबत निर्णय घेण्यात आला. त्या निर्णयान्वये CSIR यांना प्रकल्प व्यवस्थापक म्हणून नियुक्ती करण्यात आली व राज्यामध्ये १० ऑक्सिजन प्लांट उभारण्यासाठी भारत हेवी इलेक्ट्रीकल्स लि. (BHEL) यांना कळविण्यात आले होते. त्यानूसार या केंद्र शासनाच्या कंपन्यांना दि. १५ जून, २०२१ रोजी कार्यादेश देण्यात आले.
१० ऑक्सिजन प्लांट उभारण्यासाठी एकूण किंमत रु.१४,९६,२४,०००( १२.६८ x १८% GST ) आहे.
कार्यादेशात नमूद केल्यानूसार १० ऑक्सिजन प्लांट उभारण्यासाठी BHEL प्राधिकरणास रक्कम एकूण ०४ हप्त्यात अदा करावयाची आहे.
संदर्भाधिन शासन निर्णय क्र. १ अन्वये BHEL प्राधिकरणास बँक हमीच्या मोबदल्यात १० प्लांटच्या किंमतीच्या ३०% म्हणजे रु.०३,८०,४०,०००/- (रु. तीन कोटी ऐंशी लक्ष चाळीस हजार फक्त) व प्रकल्प व्यवस्थापक म्हणून CSIR यांना रु.१,१८,०००/- (रु. एक लक्ष अठरा हजार फक्त) वितरीत करण्यात आले होते. संदर्भ क्र. २ च्या शासन निर्णयान्वये पहिल्या ऑक्सिजन प्लांटसाठी आगाऊ रक्कम (Prior to Dispatch) रु.३८,०४,०००/- (रु. अडतीस लक्ष चार हजार फक्त) तसेच दुसऱ्या ऑक्सिजन प्लांटसाठी आगाऊ रक्कम (Prior to Dispatch) रु.३८,०४,०००/- (रु. अडतीस लक्ष चार हजार फक्त ) BHEL प्राधिकरणास ३०% संदर्भ क्र. ३ च्या शासन निर्णयान्वये वितरीत करण्यात आली होती. BHEL प्राधिकरणाकडून पहिल्या व दुसऱ्या प्लांटचा पुरवठा अनुक्रमे कोल्हापूर व बुलढाणा येथे केला असून तिसरा प्लांट तयार झाला असल्याने त्या बाबतचे देयक (INVOICE) प्राधिकरणाने सादर केला आहे. तसेच, दुसरा हप्ता FAT (Prior to Dispatch) ची रक्कम व दोन प्लांन्टसाठी तिसऱ्या हप्त्याची रक्कम BHEL प्राधिकरणास वितरीत करण्याची बाब शासनाच्या विचारधीन आहे.
# Page 2
शासन निर्णय:
BHEL प्राधिकरणास दिलेल्या कार्यादेशात नमूद केल्याप्रमाणे १० ऑक्सिजन प्लांटपैकी दोन प्लांटचा पुरवठा झाला आहे व तिसरा प्लांटची FAT झाली असल्याने त्याचा दुसरा हप्ता व दोन प्लांन्टसाठी तिसरा हप्त्याची रक्कम अदा करावयाचा असल्याने त्यासाठी होणारी एकूण रक्कम रु. १,३७,८८, ४००/- (रु. एक कोटी सदतीस लक्ष अठ्ठयांऐंशी हजार चारशे फक्त) वितरीत करण्यास शासन मान्यता देण्यात येत आहे.
अ.क्र. प्लांन्टचा टप्पा प्लांटचे ठिकाण देय रक्कम १ तिसरा टप्पा बुलढाणा ४९,९२, २०० /- (जीएसटी सह) २ तिसरा टप्पा कोल्हापूर ४९,९२, २००/- (जीएसटी सह) ३ दुसरा टप्पा FAT ३८,०४,०००/ एकूण १,३७,८८, ४००/
उपरोक्त निधी आहरित करण्यासाठी श्री. अर्जुन पालव, लेखाधिकारी, आपत्ती व्यवस्थापन प्रभाग आणि श्री. संजय धारुरकर, वित्तीय सल्लागार तथा उप सचिव यांना अनुक्रमे आहरण व संवितरण अधिकारी आणि नियंत्रण अधिकारी म्हणून घोषित करण्यात येत आहे.
या कामी होणारा खर्च मागणी क्र. सी - ६ २२४५, नैसर्गीक आपत्तीच्या निवारणासाठी सहाय्य, ८०० इतर खर्च, (९१)(०२) कोविड १९ चा प्रादुर्भाव रोखण्यावरील खर्च लेखाशिर्ष (२२४५४९४९) ३१ - सहायक अनुदाने या लेखाशिर्षांतर्गत सन २०२२-२३ या आर्थिक वर्षात प्राप्त तरतुदीतून करण्यात येईल.