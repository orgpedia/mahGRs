# Page 1
कोतवाल संवर्गाच्या पदभरतीसंदर्भात सुधारीत मार्गदर्शन.
MON
महाराष्ट्र शासन
महसूल व वन विभाग
शासन निर्णय क्र. संकीर्ण-२०२३/प्र.क्र.१७/ई-१०
पहिला मजला, मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक :- १७ मे, २०२३
वाचा : शासन निर्णय, महसूल व वन विभाग क्र.केओटी-२०१२/प्र.क्र.४३२/ई-१०, दिनांक ०५ सप्टेंबर, २०१३
प्रस्तावना : राज्यातील महसूल विभागाच्या अखत्यारीत कार्यरत असलेला कोतवाल संवर्ग हा
अवर्गीकृत मानधन तत्वावरील पद असून शासकीय कर्मचारी नाही. कोतवाल संवर्गाकरीता
दिनांक ०७ मे, १९५९ च्या शासन निर्णयान्वये स्वतंत्र सेवाप्रवेश नियम विहित करण्यात आलेले
आहेत. तसेच कोतवाल संवर्गाची पदे भरतांना राज्यात सर्व ठिकाणी समानता येण्यासाठी
महसूल व वन विभागाच्या दिनांक ०५ सप्टेंबर, २०१३ च्या शासन निर्णयान्वये सुधारीत नियम व
मार्गदर्शक सूचना निर्गमित करण्यात आलेल्या आहेत. तथापि, आता शासनाने भूतपूर्व दुय्यम
सेवा निवड मंडळाच्या कक्षेतील नामनिर्देशनाच्या कोट्यातील पदे भरतांना मौखिक परीक्षा /
मुलाखत न घेण्याबाबतचे धोरण ठरविले आहे. तसेच शासनाने सरळसेवा भरतीसाठी
नामनिर्देशनाव्दारे पदभरती करताना वेळोवेळी सुधारित केलेल्या बिंदुनामावलीची
अंमलबजावणी व आरक्षण कायद्यातील तरतुदींचे पालन करणे आवश्यक आहे. सबब, सदरच्या
बाबी विचारात घेता, कोतवाल संवर्गाच्या पदभरतीसंदर्भात महसूल व वन विभागाच्या दिनांक ०५
सप्टेंबर, २०१३ च्या शासन निर्णयातील सुधारित नियम व मार्गदर्शक तत्वांमधील अनुक्रमांक (४)
व (५) मध्ये योग्य त्या सुधारणा करण्याची बाब शासनाच्या विचाराधीन होती. त्यास अनुसरुन
शासन पुढीलप्रमाणे निर्णय घेत आहे.
# Page 2
शासन निर्णय क्रमांकः संकीर्ण-२०२३/प्र.क्र.१७/ई-१०
शासन निर्णय :
महसूल व वन विभागाच्या संदर्भीय शासन निर्णय क्र.केओटी-२०१२/प्र.क्र.४३२/ई-१०,
दिनांक ०५ सप्टेंबर, २०१३ च्या शासन निर्णयातील परिच्छेद-१ येथील सुधारित नियम व
मार्गदर्शक तत्वांमधील अनुक्रमांक (४) व (५) च्या तरतूदी अधिक्रमित करण्यात येत असून
त्याऐवजी पुढीलप्रमाणे तरतूदी लागू करण्यात येत आहेत :
(४) कोतवाल संवर्गाची पदे नामनिर्देशनाने भरतांना १०० गुणांची लेखी परीक्षा
घेण्यात यावी. लेखी परीक्षेसाठी वस्तुनिष्ठ बहुपर्यायी स्वरुपाचे ५० प्रश्न
असावेत. त्यानुसार सदर लेखी परीक्षेमध्ये उमेदवारांनी प्राप्त केलेल्या
गुणांच्या आधारे निवडसूची तयार करुन निवडसूचीतील पात्र उमेदवारांची
गुणवत्तेनुसार निवड करण्यात यावी.
(५) नामनिर्देशनाव्दारे पदभरती करतांना बिंदुनामावलीची अंमलबजावणी
संदर्भात शासनाकडून वेळोवेळी निर्गमित करण्यात येणाऱ्या प्रचलित शासन
निर्णयातील तरतूदींची अंमलबजावणी करावी व आरक्षण कायद्यातील
तरतुदींचे पालन करावे.
२. महसूल व वन विभागाच्या संदर्भीय शासन निर्णय दिनांक ०५ सप्टेंबर, २०१३ च्या शासन
निर्णयातील उर्वरित तरतूदींमध्ये कोणताही फेरबदल केला नसून सदरच्या तरतूदी जशाच्या
तशाच लागू राहतील.
# Page 3