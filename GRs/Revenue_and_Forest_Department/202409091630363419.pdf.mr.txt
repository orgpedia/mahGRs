# Page 1
शासनसेवेत पुन:स्थापित करून पदस्थापना
देण्याबाबत..
महाराष्ट्र शासन
महसूल व वन विभाग,
क्रमांक:-निलंब - २०२४/प्र.क्र.११६/ई-९
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०९ सप्टेंबर, २०२४
वाचा:- १. जिल्हाधिकारी, परभणी यांचे निलंबन आदेश दि.०४.०७.२०२३
२. विभागीय आयुक्त कार्यालय छत्रपती संभाजीनगर यांचे पत्र दि.०२.०७.२०२४.
३. महसूल व वन विभाग, शासन निर्णय क्र. निप्रआ- २०१५/ प्र.क्र.१०५/ ई-४,
दि.०८.०५.२०१५
४.सामान्य प्रशासन विभाग, शासन परिपत्रक क्रमांक निप्रआ-१११२/ प्र.क्र.८२/११अ,
दिनांक २०/०४/२०१३.
शासन आदेश-
श्री.नकुल वाघुंडे, तत्का. नायब तहसिलदार (निवडणूक), तहसिल कार्यालय मानवत तथा
तत्का.मुख्याधिकारी, नगरपरिषद पाथरी, जि.परभणी यांनी निवडणूकीच्या कामात अनियमितता
केल्यामुळे त्यांना संदर्भीय आदेश क्र.१ अन्वये महाराष्ट्र नागरी सेवा (शिस्त व अपील) नियम, १९७९
च्या नियम ४ (१) मधील तरतुदीनुसार दि.०४.०७.२०२३ पासून शासन सेवेतून निलंबित करण्यात
आले आहे.
२. श्री.नकुल वाघुंडे, तत्का. नायब तहसिलदार (निवडणूक), तहसिल कार्यालय मानवत तथा
तत्का.मुख्याधिकारी, नगरपरिषद पाथरी, जि.परभणी यांच्या निलंबन प्रकरणाचा आढावा घेण्यात
आला असून, श्री.नकुल वाघुंडे, तत्का. नायब तहसिलदार (निवडणूक), तहसिल कार्यालय मानवत
तथा तत्का.मुख्याधिकारी, नगरपरिषद पाथरी, जि.परभणी यांना अकार्यकारी पदावर शासनसेवेत
पुन:स्थापित करण्याची मान्यता प्राप्त झाली आहे. त्यानुषंगाने महाराष्ट्र नागरी सेवा (शिस्त व
अपील) नियम, १९७९ च्या नियम ४ (५) (क) अन्वये प्रदान करण्यात आलेल्या शक्तींचा वापर करुन
श्री.नकुल वाघुंडे, तत्का. नायब तहसिलदार (निवडणूक), तहसिल कार्यालय मानवत तथा
तत्का.मुख्याधिकारी, नगरपरिषद पाथरी, जि.परभणी यांचे निलंबन संपुष्ट्टात आणून त्यांना,
त्यांच्याविरुध्दच्या विभागीय चौकशीच्या निर्णयाच्या अधिन राहून अकार्यकारी पदावर शासनसेवेत
पुन:स्थापित करण्यात येत आहे.
# Page 2
शासन आदेश क्रमांकः निलंब - २०२४/प्र.क्र.११६/ई-९
३. सामान्य प्रशासन विभागाच्या संदर्भाधीन क्र.३ येथील परिपत्रकामधील मार्गदर्शक
सूचनांनुसार श्री.नकुल वाघुंडे, तत्का. नायब तहसिलदार (निवडणूक), तहसिल कार्यालय मानवत
तथा तत्का.मुख्याधिकारी, नगरपरिषद पाथरी, जि.परभणी यांना त्यांचा मूळ जिल्हा व ज्या
जिल्यात कार्यरत असताना निलंबित केले तो जिल्हा वगळून नायब तहसिलदार (रोहयो),
जिल्हाधिकारी कार्यालय हिंगोली, जि.हिंगोली या पदावर पदस्थापना देण्यात येत आहे.
४. श्री.नकुल वाघुंडे यांनी तात्काळ सदर पदावर रूजू व्हावे. संबंधित अधिकारी नवीन
नियुक्तीच्या जागी कोणत्या दिनांकास हजर झाले याबाबत विभागीय आयुक्त कार्यालय, नागपूर
यांनी deske९-rfd@mah.gov.in या ई-मेलद्वारे/टपालाद्वारे शासनास त्वरित कळवावे.
५. संबंधित अधिकारी हे महाराष्ट्र नागरी सेवा (पदग्रहण अवधी, स्वीयत्तेर सेवा आणि निलंबन,
बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या नियम १५ अन्वये
विहित केलेल्या उक्त तरतुदीनुसार, पदग्रहण अवधी समाप्त होण्यापुर्वी बदलीच्या ठिकाणी रुजू
झाले नसल्याचे निदर्शनास आल्यास, त्यांचेविरुद्ध शासन निर्णय, क्र. संकीर्ण-२०१६/प्र.क्र.
१८६/१६/का. १४, दि.२३.१२.२०१६ मधील तरतुदीनुसार शिस्तभंगविषयक कारवाई करण्यात
येईल, याची संबंधितांनी नोंद घ्यावी.
६. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून
काढून टाकणे यांच्या काळातील प्रदाने) नियम, १९८१ मधील नियमांनुसार दिलेल्या विहित
कालावधीत संबंधित अधिकारी यांनी पदस्थापनेच्या ठिकाणी रूजू होण्याची दक्षता घ्यावी. अन्यथा
या पदस्थापनेच्या पदावर रूजू न झाल्यास, त्यांच्या अनुपस्थितीचा कालावधी हा अकार्यदिन (dies
non) म्हणून गणला जाईल, याची संबंधितांनी नोंद घ्यावी.
७. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर
करु नये. तसेच महाराष्ट्र नागरी सेवा (रजा) नियम, १९८१ मधील नियम - ३० (सी) नुसार मूळ
कार्यालयाने सदर अधिकाऱ्यांचे कोणत्याही प्रकारचे रजेचे अर्ज स्वीकारू नयेत. असे अर्ज प्राप्त
झाल्यास ते सदर अधिकाऱ्याच्या मूळ पत्तयावर नोंदणी पोच देय डाकेने परत करावेत.
८. उपरोक्त आदेश सक्षम प्राधिकाऱ्यांच्या मान्यतेने निर्गमीत करण्यात येत असल्याने
पदस्थापनेच्या ठिकाणी परिविक्षाधीन तहसीलदार वा अन्य अधिकाऱ्यांना विभागीय आयुक्त यांच्या
स्तरावरुन तात्पुरते व्यवस्थेने पदस्थापना दिलेली असल्यास अशा अधिकाऱ्यांना विभागीय आयुक्त
यांनी अन्य रिक्त पदावर पदस्थापना द्यावी.
९. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही
प्रकारचा दबाव आणून पदस्थापना रद्द करण्याचा प्रयत्न झाल्यास, ही कृती महाराष्ट्र नागरी सेवा
(वर्तणूक) नियम १९७९ मधील नियम २३ चे उल्लंघन करणारी असल्यामुळे, ही गैरवर्तणूक समजून
त्यांचे विरूद्ध शिस्तभंगविषयक कारवाई करण्यात येईल, याची सर्व संबंधितांनी नोंद घ्यावी.
पृष्ट्ठ ३ पैकी २
# Page 3
शासन आदेश क्रमांकः निलंब - २०२४/प्र.क्र.११६/ई-९
१०. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर