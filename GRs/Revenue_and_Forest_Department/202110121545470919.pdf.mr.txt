# Page 1
सन २०२१-२२ चंद्रपूर वन प्रशासन, विकास व व्यवस्थापन अकादमी, चंद्रपूर यांना (२४१५ १०७७) या योजनेंतर्गत ३१- सहाय्यक अनुदाने (वेतनेत्तर) करिता निधी वितरीत करण्याबाबत.
महाराष्ट्र शासन
महसूल व वन विभाग,
शासन निर्णय क्र. संकीर्ण-२०२१/प्र.क्र.८२/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- १२ ऑक्टोबर, २०२१
वाचा : १. वित्त विभाग, शासन परिपत्रक क्र.अर्थसं-२०२१/प्र.क्र.४८/अर्थ-३, दि. ०६ एप्रिल, २०२१ २. महसूल व वन विभाग, शासन निर्णय क्र. संकीर्ण-२०२१/प्र.क्र.८२/फ-९ दि.१०.०५.२०२१ ३. वित्त विभाग, शासन निर्णय क्र.अर्थसं-२०२१/प्र.क्र.४८/अर्थ-३, दि. २४ जून, २०२१ ४. प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष- १/पी/यो/चाबाप्र/प्र.क्र.०८/२२४/२०२१-२२, दिनांक ०१.०८.२०२१
प्रस्तावना : सन २०२१-२२ या वित्तीय वर्षात “चंद्रपूर वन प्रशासन, विकास व व्यवस्थापन अकादमी, चंद्रपूर (२४१५–१०७७)” या लेखाशिर्षाअंतर्गत ३६- सहाय्यक अनुदाने (वेतन) रुपये १५००.०० लक्ष व ३१ सहाय्यक अनुदाने (वेतनेत्तर) रु.५००.०० लक्ष व असे एकूण रु.२०००.०० लक्ष नियतव्यय मंजूर व अर्थसंकल्पित करुन दिलेला आहे. संदर्भ क्र.२ च्या शासन निर्णयान्वये सदर योजनेंतर्गत ३६-सहाय्यक अनुदाने (वेतन) रु.२२५.०० लक्ष इतका निधी वितरीत करण्यात आला आहे.
वित्त विभागाच्या संदर्भ क्र.१ व ३ चे परिपत्रक व शासन निर्णयान्वये सन २०२१-२२ या आर्थिक वर्षाच्या प्रथम सहामाही कालावधीसाठी अनिवार्य व कार्यक्रमांतर्गत खर्चाच्या उद्दीष्टांकरीता ६० टक्के रक्कमेच्या मर्यादेत निधी BEAMS प्रणालीवर वितरीत करण्यात येणार आहे.
सदर योजनेअंतर्गत अर्थसंकल्पित असलेल्या नियतव्ययाच्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचेकडून संदर्भ क्र.४ अन्वये ३१- सहाय्यक अनुदाने (वेतनेत्तर) रु.५००.०० लक्षचा चालू बाब प्रस्ताव प्राप्त झाला असून अनुदान उपलब्ध करुन देण्यास विनंती केली आहे. त्यानुसार या कामासाठी अनुदान वितरीत करण्याची बाब शासनाच्या विचाराधिन होती.
शासन निर्णय : प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यानी संदर्भ क्र.४ नुसार सादर केलेला प्रस्ताव व वित्त विभागाचे संदर्भ क्र.१ व ३ येथील परिपत्रक व शासन निर्णय विचारात घेता, प्रस्तावातंर्गत मागणी लक्षात घेऊन, चंद्रपूर वन प्रशासन, विकास व व्यवस्थापन
# Page 2
शासन निर्णय क्रमांकः संकीर्ण-२०२१/प्र.क्र.८२/फ-९
अकादमी, चंद्रपूर (२४१५-१०७७)” यांना सन २०२१-२२ या आर्थिक वर्षाच्या अनिवार्य व कार्यक्रम खर्चासाठी “३१ - सहाय्यक अनुदाने (वेतनेत्तर)" अंतर्गत रु.१५०.०० लक्ष इतका निधी (२४१५-१०७७) या लेखाशिर्षा अंतर्गत विहीत केलेल्या खालील अटी व शर्तींचे अधिन राहून वितरीत करण्यास मान्यता प्रदान करण्यात येत आहे: १. सदर निधीसाठी नियंत्रक अधिकारी म्हणून प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर हे राहतील. त्यांच्याकडे हा निधी सुपूर्द करण्यात येत आहे.
२. उपरोक्त खर्च विहीत कार्यपध्दतीनुसार तसेच अर्थसंकल्प वितरण प्रणालीवर उपलब्ध मासिक निधी प्रवाहानुसार खर्च करण्यात यावा. यामध्ये कोणतीही वित्तीय अनियमितता होणार नाही याची दक्षता घेण्यात यावी.
३. नियंत्रक अधिकाऱ्यांना सूचित करण्यात येते की, एकूण वितरीत केलेल्या/करण्यात येणाऱ्या तरतूदीपेक्षा कोणत्याही परिस्थितीत अतिरिक्त खर्च होणार नाही, याची दक्षता घ्यावी.
४. सदर तरतूद खर्च करतांना वित्त विभागाने वेळो वेळी घालून दिलेल्या अटी व शर्तीचे पालन करावे.
५. संस्थेने आर्थिक वर्ष २०२१-२२ मध्ये मंजूर व वितरीत अनुदानाच्या मर्यादेत खर्च सिमित ठेवावा.
६. अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/शर्तीचे पालन करावे.
७. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र शासनास सादर करावे.
८. संस्थेने मागील वर्षाकरिता त्यांना उपलब्ध करुन दिलेल्या अनुदानाच्या विनियोगाबाबतचे प्रमाणपत्र शासनास तसेच महालेखापालांना तात्काळ सादर करावे. त्याचप्रमाणे, आता वितरित करण्यात येत असलेल्या अनुदानाचे तपशिलवार देयक व विनियोग प्रमाणपत्र देखिल (Utilization Certificate) महालेखापाल, लेखा परिक्षा, महाराष्ट्र-२ नागपूर व शासनाला तातडीने सादर करावे.
९. उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र-२, नागपूर यांना राहतील व त्याकरीता सदर संस्था त्यांना संपूर्ण सुविधा उपलब्ध करुन देईल.
१०.सदर खर्च वित्त विभागाच्या दिनांक ०६.०४.२०२१ रोजीच्या परिपत्रक व दिनांक २४.०६.२०२१ चा शासन निर्णयातील अटींची पूर्तता होईल, याची दक्षता घेण्यात यावी.
११.सदर मंजूरीस शासन निर्णय क्रमांक एमएससी- २०११/प्र.क्र. १७८/फ-५, दिनांक ३०.९.२०११ च्या परिशिष्टात नमुद केलेल्या अटी व शर्ती बंधनकारक असतील.
सदर खर्च मागणी क्रमांक- सी-७, प्रधानशिर्ष- २४१५- कृषिविषयक संशोधन व शिक्षण, ०६ वनीकरण, २७७-शिक्षण (००) (०३) चंद्रपूर वन प्रशासन, विकास व व्यवस्थापन अकादमी चंद्रपूर (कार्यक्रम) (२४१५–१०७७) ३१- सहायक अनुदाने (वेतनेत्तर) या लेखाशिर्षाखाली सन २०२१-२२ वित्तीय वर्षात उपलब्ध असलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२१/प्र.क्र.८२/फ-९
सदर शासन निर्णय नियोजन व वित्त विभागाच्या सहमतीने व वित्त विभागाच्या अनौपचारीक संदर्भ क्र.३२३/२०२१/ व्यय- १०, दिनांक ०१.१०.२०२१ अन्वये व वित्त विभागाचे दिनांक ०६.०४.२०२१ चे परिपत्रक व दिनांक २४.०६.२०२१ चा शासन निर्णय तसेच वित्त विभागाच्या शासन निर्णय क्र. विअप्र / २०१३ / प्र.क्र.३० / २०१३ / विनिमय, भाग - २, दिनांक १७.४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.