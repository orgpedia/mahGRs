# Page 1
भूसंपादन आस्थापना- पुणे विभाग
कृष्णा खोरे विकास महामंडळ, पाटबंधारे विभाग व सार्वजनिक बांधकाम विभाग यांच्या प्रकल्पाकरिता लागणारी खाजगी जमीन भूसंपादन कायद्यातील तरतुदीनुसार तातडीने संपादन करण्यासाठी निर्माण करण्यात आलेल्या पुणे विभागातील विशेष भूसंपादन अधिकाऱ्यांच्या पथकास दिनांक २९.०२.२०२४ पर्यंत मुदतवाढ देण्याबाबत.
महाराष्ट्र शासन
महसूल व वन विभाग
शासन निर्णय क्रमांक संकीर्ण-२०१८/प्र.क्र.७/(iii)/अ-३
मंत्रालय, मुंबई - ४०० ०३२
दिनांक - ०६ ऑक्टोबर, २०२३.
वाचा- १) शासन निर्णय क्रमांक संकीर्ण-२०१८/प्र.क्र.७/(ii)/अ-३, दिनांक १०.०४.२०२३.
२) शासन निर्णय क्रमांक पदनि-२०१६/प्र.क्र.८/१६/आ.पु.क., दिनांक ३१.०८.२०२३ व शासन शुध्दिपत्रक पदनि-२०१६/प्र.क्र.८/१६/आ.पु.क., दिनांक ०६.०९.२०२३ ३) विभागीय आयुक्त, पुणे विभाग यांचे क्र. भूसं/आरआर-१/कावि/३९८/२०२३,दि.
१८.०९.२०२३ व क्र.विआपुणे / निवाडा / आस्था/मु.वाढ/६१/२०२३-२४,दि.०१.०९.२०२३ ची पत्रे.
प्रस्तावना : वित्त विभागाच्या शासन निर्णय दि. ३१.०८.२०२३ व शासन निर्णय शुद्धीपत्रक
दि.०६.०९.२०२३ अन्वये, दि.०१.०९.२०२३ ते दि.२९.०२.२०२४ या कालावधी करीता अस्थायी
पदांना मुदतवाढ देण्याबाबत प्रशासकीय विभागांना अधिकार प्रदान करणेबाबत मान्यता देण्यात
आली आहे.
विभागीय आयुक्त, पुणे यांनी त्यांचे दि.०१.०९.२०२३ व दि. १८.०९.२०२३ रोजीच्या पत्रान्वये,
त्यांच्या अधिनस्त असलेल्या भूसंपादन कार्यालयातील अस्थायी पदांना मुदतवाढ देणेबाबत विनंती
केली आहे. यापूर्वी उपरोक्त संदर्भाधीन क्र.१ येथील दि.१०.०४.२०२३ रोजीच्या शासन निर्णयान्वये
दि.०१.०३.२०२३ ते दि.३१.०८.२०२३ पर्यंत अस्थायी पदांना मुदतवाढ प्रदान करण्यात आलेली आहे.
त्याच धर्तीवर राज्यात कृष्णा खोरे विकास महामंडळ, पाटबंधारे विभाग व सार्वजनिक बांधकाम विभाग
यांच्यामार्फत राबविण्यात येणारे विविध पाटबंधारे प्रकल्प, द्रुतगती महामार्ग व रस्ते बांधणी यांसारखी
# Page 2
शासन निर्णय क्रमांकः संकीर्ण-२०१८/प्र.क्र.७/(iii)/अ-३
विकासाच्या कामासांठी मोठ्या प्रमाणावर लागणाऱ्या खाजगी जमिनी भूसंपादन कायदयातील
तरतुदीनुसार संपादन करण्यासाठी व त्याअनुषंगाने इतर भूसंपादनविषयक कामकाज हाताळण्यासाठी
भूसंपादन अधिकाऱ्यांच्या/कर्मचाऱ्यांच्या पथकात कार्यरत पदांचा आकृतीबंध निश्चित झालेला
नसल्यामुळे वित्त विभागाने प्रदान केलेल्या अधिकारांचा वापर करून विभागीय आयुक्त, पुणे यांचे
अधिनस्त विभागातील भूसंपादन कार्यालयातील अस्थायी पदांना मुदतवाढ देण्याची बाब शासनाच्या
विचाराधीन आहे.
शासन निर्णय राज्यात कृष्णा खोरे विकास महामंडळ, पाटबंधारे विभाग व सार्वजनिक बांधकाम विभाग
यांच्यामार्फत राबविण्यात येणारे विविध पाटबंधारे प्रकल्प, द्रुतगती महामार्ग व रस्ते बांधणी
यांसारखी विकासाची कामे मोठ्या प्रमाणात हाती घेण्यात आलेली आहेत. या प्रकल्पांच्या
कामांसाठी मोठ्या प्रमाणावर लागणाऱ्या खाजगी जमिनी भूसंपादन कायदयातील तरतुदीनुसार
संपादन करण्यासाठी व त्याअनुषंगाने इतर भूसंपादनविषयक प्रलंबित कामे पूर्ण करण्यासाठी
एकूण १८ अस्थायी पदांना संदर्भाधीन क्रमांक १ येथील दि.१०.०४.२०२३ रोजीच्या शासन
निर्णयान्वये दि. ३१.०८.२०२३ पर्यंत मुदतवाढ देण्यात आली आहे. आता खालील तक्त्यातील सदर
१८ अस्थायी पदांना पुढील अटी/शर्तींवर दि. ०१.०९.२०२३ ते २९.०२.२०२४ पर्यंत मुदतवाढ
देण्यास शासन मंजुरी देत आहे
१) अतिरिक्त ठरविण्यात आलेल्या पदावरील अधिकारी / कर्मचारी यांना विभागामार्फत रिक्त
पदावर सामावून घेण्यात आले आहे अथवा वित्त विभागाकडील अतिरिक्त संवर्ग कक्षाकडे वर्ग
करण्यात आले आहे.
२) अतिरिक्त ठरविण्यात आलेल्या पदांवरील कर्मचाऱ्यांचे वेतन व भत्ते यांचे प्रदान कोणत्याही
परिस्थितीत विभागातील कायम / स्थायी, अस्थायी पदांसाठीच्या अर्थसंकल्पीय तरतूदीतून
करण्यात येत नाही.
३) प्रस्तावाधीन प्रकरणामध्ये मुदतवाढ प्रस्तावित करण्यात आलेल्या पदांपैकी कोणतेही पद ६
महिन्यांपेक्षा अधिक कालावधीसाठी रिक्त नाही अथवा अतिरिक्त कार्यभाराने चालू ठेवलेले
पृष्ठ ४ पैकी २
# Page 3
शासन निर्णय क्रमांकः संकीर्ण-२०१८/प्र.क्र.७/(iii)/अ-३
नाही.सदर शासन निर्णयातील तरतूदीस विसंगत कार्यवाही करण्यात आल्यास व त्यामुळे
काही अडचणी उद्भवल्यास त्यास संबंधित कार्यालय जबाबदार राहील.
४) सदर अस्थायी पदांच्या वेतनाचा खर्च मंजूर अनुदानातून भागविण्यात येईल.
५) सदर पदांचा अस्थायी पदांच्या आढाव्यामध्ये समावेश आहे.
२. ही सर्व पदे संबंधित विभागाच्या स्थायी संवर्गातील तात्पुरती भर म्हणून समजण्यात यावी.
३. सदरहू पदांवरील पदधारक शासनाच्या वेळोवेळी निघालेल्या आदेशांप्रमाणे महागाई भत्ता
व इतर पूरक भत्ते मिळण्यास पात्र राहतील.
------------------------------------------------------------------------------------------------------------------------------------------------------------------
| अ.क्र. | कार्यालयाचे नाव | पदनाम | पदांची संख्या |
|  | विशेष भूमी संपादन अधिकारी क्र. २६, पुणे | विशेष भूमी संपादन अधिकारी अव्वल कारकून मंडळ अधिकारी लिपिक-नि-टंकलेखक चपराशी एकूण | १ १ १ २ ६ |
| ४ | विशेष भूसंपादन अधिकारी, कृष्णा खोरे, सातारा | विशेष भूमी संपादन अधिकारी अव्वल कारकून मंडळ अधिकारी लिपिक-नि-टंकलेखक चपराशी एकूण | १ १ १ २ ६ |
|  | विशेष भूसंपादन अधिकारी क्र.११, सोलापूर | विशेष भूमी संपादन अधिकारी (उपजिल्हाधिकारी श्रेणी) अव्वल कारकून मंडळ अधिकारी लिपिक-नि-टंकलेखक चपराशी एकूण | १ १ १ २ tu on ६ |
| एकूण पदे | १८ |
------------------------------------------------------------------------------------------------------------------------------------------------------------------
४. सदर पदांच्या आस्थापनेवर व त्या पदांना देण्यात येणाऱ्या सोई-सुविधांवर होणारा खर्च प्रथमत: मागणी क्र.सी-१,२०२९, जमीन महसूल-००१, संचालन व प्रशासन (०१) भूमी संपादन आस्थापना (योजनेतर) (०१) (०१) आयुक्त,पुणे-०१, वेतन (२०२९ ००८२) या लेखाशीर्षांखाली टाकून
पृष्ठ ४ पैकी ३
# Page 4
शासन निर्णय क्रमांकः संकीर्ण-२०१८/प्र.क्र.७/(iii)/अ-३
तो खर्च २०२३-२०२४ या वित्तीय वर्षाच्या मंजूर अनुदानातून भागविण्यात यावा व प्रत्यक्ष खर्च वर्षाअखेरीस संबंधित संपादक विभागाकडे (महसूल व वन विभागाखेरीज) वर्ग करण्यात यावा.
५. सदर शासन निर्णय वित्त विभागाच्या क्र. पदनि २०१६/प्र.क्र.८/१६/आ.पु.क., दि.३१.०८.२०२३ व शासन शुध्दिपत्रक क्र.पदनि-२०१६/प्र.क्र.८/१६/आ.पु.क., दिनांक ०६.०९.२०२३ अन्वये प्रशासकीय विभागांना देण्यात आलेल्या अधिकारांनुसार निर्गमित करण्यात येत आहे.