# Page 1
केंद्रीय वेठबिगार पुनर्वसन योजना, २०१६ मधील तरतुदीनुसार, पुणे जिल्ह्यातील मुक्ति प्रमाणपत्र दिलेल्या ५५ वेठबिगार कामगारांना तात्काळ आर्थिक सहाय्य देण्यासाठी निधी मंजूर करणेबाबत...
महाराष्ट्र शासन
महसूल व वन विभाग
शासन निर्णय क्रमांकः अर्थसं-२०२१/२०२/प्र.क्र.७३/र-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ११ ऑगस्ट, २०२१
वाचा : १) जिल्हाधिकारी, पुणे यांचे कार्यालयीन पत्र क्र.पगम/कावि/२५४१/२०२०, दि.१६.०७.२०२० २) जिल्हाधिकारी, पुणे यांचे कार्यालयीन पत्र क्र.पगम/कावि/२९५६/२०२१, दि.१४.०७.२०२१
प्रस्तावना -
केंद्रीय वेठबिगार पुनर्वसन योजना, २०१६ मधील तरतुदीनुसार पुणे जिल्ह्यात सन २०१९ मध्ये ५५ वेठबिगार कामगारांना मुक्ति प्रमाणपत्र दिले आहे. केंद्रीय वेठबिगार पुनर्वसन योजना, २०१६ मधील तरतुदीन्वये, सदर ५५ मुक्त वेठबिगार कामगारांना प्रत्येकी रुपये २०,०००/- तात्काळ आर्थिक सहाय्य देय असल्याने, त्यासाठी जिल्हाधिकारी, पुणे यांनी संदर्भाधीन क्र.१ येथील पत्रान्वये शासनाकडे एकूण रुपये ११.०० लक्ष निधी उपलब्ध करुन देण्याची मागणी केली आहे. त्यानुषंगाने निधी उपलब्ध करुन देण्याची बाब शासनाच्या विचाराधिन होती.
शासन निर्णय –
२. केंद्रीय वेठबिगार पुनर्वसन योजना, २०१६ मधील तरतुदीनुसार पुणे जिल्ह्यात एकूण ५५ वेठबिगार कामगारांना मुक्ति प्रमाणपत्र दिले आहे. केंद्रीय वेठबिगार पुनर्वसन योजना, २०१६ मधील तरतुदीन्वये, सदर ५५ मुक्त वेठबिगार कामगारांना प्रत्येकी रुपये २०,०००/- तात्काळ आर्थिक सहाय्य देण्यासाठी एकूण रुपये ११,००,०००/- इतक्या रकमेस शासन मंजूरी देण्यात येत आहे.
३. सन २०२१-२०२२ या आर्थिक वर्षात मागणी क्र. सी-५, २२३५ - सामाजिक सुरक्षा व कल्याण, ०२ समाजकल्याण, १०४-वृध्द, विकलांग, निराश्रीत व्यक्तींचे कल्याण (००)(०२) मुक्त वेठबिगारांसाठी पुनर्वसन योजना (५० टक्के केंद्र हिस्सा) (कार्यक्रम) (२२३५ ०३२९) ३१- सहायक अनुदाने (वेतनेतर) या लेखाशिर्षाअंतर्गत रुपये ४.०० लक्ष व मागणी क्र. सी-५, २२३५ - सामाजिक सुरक्षा व कल्याण, ०२ समाजकल्याण, १०४ - वृध्द, विकलांग, निराश्रीत व्यक्तींचे कल्याण (००) (०४) मुक्त वेठबिगारांसाठी पुनर्वसन योजना (५० टक्के राज्य हिस्सा) (कार्यक्रम) (२२३५ ३४०८) ३१- सहायक अनुदाने (वेतनेतर) या लेखाशिर्षाअंतर्गत रुपये ७.०० लक्ष अशाप्रकारे एकूण रुपये ११,००,०००/- (रुपये अकरा लक्ष फक्त) निधी विभागीय आयुक्त, पुणे यांना BEAMS प्रणालीवर उपलब्ध करुन देण्यात येत आहे.
४. विभागीय आयुक्त, पुणे यांनी या आदेशान्वये प्राप्त होणारा निधी जिल्हाधिकारी, पुणे यांना अर्थसंकल्प वितरणप्रणाली BEAMS द्वारे तात्काळ वितरित करावा. जिल्हाधिकारी, पुणे यांनी मुक्ति प्रमाणपत्र दिलेल्या वेठबिगार कामगारांना तात्काळ आर्थिक सहाय्यता निधी वितरित करण्याच्या अनुषंगाने कार्यवाही करावी.
# Page 2
शासन निर्णय क्रमांक: अर्थसं-२०२१/२०२/प्र.क्र.७३/र-८
५. प्रस्तुत शासन निर्णय नियोजन विभागाच्या अनौ. संदर्भ क्र.१६९/१४७५, दि.२८.०७.२०२१ व वित्त विभागाच्या अनौ.संदर्भ क्र.२६६ / व्यय - १०, दि. ०३.०८.२०२१ नुसार निधी वितरणास दिलेल्या सहमतीस अनुसरुन निर्गमित करण्यात येत आहे.