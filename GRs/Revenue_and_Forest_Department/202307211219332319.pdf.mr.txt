# Page 1
सहकारी संस्था (सहकारी गृहनिर्माण संस्था आणि मध्यवर्ती सहकारी बँका वगळून) यांना भाडेपट्ट्याने प्रदान केलेल्या जमीनीवर आकारावयाच्या भुईभाडेबाबत.
महाराष्ट्र शासन
महसुल व वन विभाग
शासन निर्णय क्रमांक:-जमीन-२५२२/४३६/प्र.क्र.५०/ज-२,
मुख्य इमारत, पहिला मजला,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : १९ जुलै, २०२३
प्रस्तावना: राज्यातील शासकीय जमिनी वेगवेगळ्या औद्योगिक / वाणिज्यिक व निवासी, क्रीडेत्तर, जिमखाना इत्यादी प्रयोजनासाठी भाडेपट्टयाने अथवा कब्जेहक्काने प्रदान करण्यात येतात. सहकारी संस्थाना (सहकारी गृहनिर्माण संस्था आणि मध्यवर्ती सहकारी बँका वगळून) जमीन देताना महाराष्ट्र जमीन महसूल (सरकारी जमीनीची विल्हेवाट लावणे) नियम, १९७१ मधील नियम ३२ ( २ ) प्रमाणे ५०% कब्जेहक्काची रक्कम आकारण्याची तरतूद असून सदर तरतूदीच्या आधारावर अशा सहकारी संस्थांना भाडेपट्याने दिलेल्या शासकीय जमीनीसंदर्भात ५०% भुईभाडे आकारणी करण्याची बाब शासनाच्या विचाराधीन होती. त्यास अनुसरून शासन पुढीलप्रमाणे निर्णय घेत आहे.
शासन निर्णयः सहकारी संस्था (सहकारी गृहनिर्माण संस्था आणि मध्यवर्ती सहकारी बँका वगळून) यांना सवलतीच्या दराने जमीन देताना महाराष्ट्र जमीन महसूल (सरकारी जमीनीची विल्हेवाट लावणे) नियम, १९७१ मधील नियम ३२(२) प्रमाणे ५०% कब्जेहक्काची रक्कम आकारणी करण्याची तरतूद असून सदर तरतूदीनुसार, सहकारी संस्था (सहकारी गृहनिर्माण संस्था आणि मध्यवर्ती सहकारी बँका वगळून) ५०% सवलतीच्या दराने कब्जेहक्काने जमीन प्रदान करण्यात येते. त्याच प्रमाणे भाडेपट्टयाने जमीन प्रदान करतांना/केलेल्या जमीनीबाबत संपूर्ण मुल्यांकनावर भाडेपट्टयाचे दर आकारण्याऐवजी ५०% मूल्यांकन विचारात घेऊन त्या नुसार भुईभाडे आकारण्यात यावे.
# Page 2