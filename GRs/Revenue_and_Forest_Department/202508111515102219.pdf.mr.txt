# Page 1
विशेष तपास पथक (SIT) स्थापन करणेबाबत.
महाराष्ट्र शासन
महसूल व वन विभाग, पहिला मजला, मंत्रालय,
शासन निर्णय क्र. संकीर्ण-२०२५/प्र.क्र.९१/ज-७
हुतात्मा राजगुरु चौक, मादाम कामा मार्ग,
मुंबई ४०० ०३२.
दिनांक : ११ ऑगस्ट, २०२५
प्रस्तावना :-
महाराष्ट्र विधानमंडळाच्या सन २०२५ च्या पहिल्या (अर्थसंकल्पिय) अधिवेशनामध्ये “पाथरी,
जि. परभणी येथील सर्व्हिस रोडवरील बेकायदेशीर अतिक्रमणाबाबत” उपस्थित केलेल्या
लक्षवेधीच्या अनुषंगाने सभागृहात मा. मंत्री (महसूल) यांनी “विभागीय आयुक्त, छत्रपती संभाजीनगर
यांचे अध्यक्षतेखाली विशेष तपास पथकाची (Special Investigation Team) स्थापना करण्यात येईल
” असे विधानमंडळ सभागृहात आश्वासन दिले आहे. त्यानुसार खालीलप्रमाणे विशेष तपास पथक
स्थापन करण्याचा निर्णय शासनाने घेतलेला आहे.
शासन निर्णय :-
पाथरी, जि. परभणी येथील सव्र्हीस रोडवरील बेकायदेशीर प्लॉट अतिक्रमण काढून सव्र्हीस
रोड कायम करण्याबाबत व मोकळया जागेत बेकायदेशीररित्या बांधलेले व्यापारी संकुल
अतिक्रमणाबाबत सखोल चौकशी करण्याकरिता विभागीय आयुक्त, छत्रपती संभाजीनगर यांच्या
अध्यक्षतेखाली खालीलप्रमाणे विशेष तपास पथक (Special Investigation Team) स्थापन करण्यात
येत आहे.
---------------------------------------------------------------------------------------------
| अ.क्र. | पदनाम | समितीची रचना |
| १. | विभागीय आयुक्त, छत्रपती संभाजीनगर | अध्यक्ष |
| २. | अपर जिल्हाधिकारी,परभणी | सदस्य |
| ३ | आयुक्त तथा संचालक, नगर परिषद प्रशासन संचालनालय किंवा त्यांचे प्रतिनिधी | सदस्य |
| ४ | संचालक,नगर रचना आणि मूल्यनिर्धारण संचालनालय किेंवा त्यांनी नियुक्त केलेले प्रतिनिधी | सदस्य |
| ५ | पोलीस अधीक्षक, परभणी किंवा त्यांनी सुचविलेले प्रतिनिधी | सदस्य |
---------------------------------------------------------------------------------------------
# Page 2
२. सदर समितीची कार्यकक्षा खालीलप्रमाणे राहील :-
(I)सन्माननीय विधानसभा सदस्य यांनी उपरोक्त प्रकरणाबाबत उपस्थित केलेल्या तसेच या
विषयाशी निगडीत असलेल्या तक्रारी समितीसमोर उपस्थित केल्यास, अशा सर्व
तक्रारींबाबत सविस्तर चौकशी करणे.
(II)रेखांकन मंजुरी, बांधकाम परवाने, अभिन्यासानुसार खुली जागा सोडणे, भूखंडाची
अदलाबदली, सव्र्हीस रोड व त्यावरील अतिक्रमण, प्रशासकीय मान्यता इत्यादी सर्व बाबीं
तपासणे
(III)सदर प्रकरण हे फौजदारी स्वरुपाचे असल्याने संबंधितांची सखोल चौकशी करुन
जबाबदार असणा-या विरुद्ध कारवाई करणेबाबत शासनास शिफारस करणे.
(IV) उपरोक्त विशेष तपास पथकाने चौकशीची कार्यवाही तीन महिन्यात पूर्ण करून त्याप्रमाणे
सविस्तर अहवाल शासनास सादर करावा.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर