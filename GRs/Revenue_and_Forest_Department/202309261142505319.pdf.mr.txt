# Page 1
तालुका विभाजनाच्या अनुषंगाने सुधारित निकष निश्चित करण्याबाबत गठित समितीस अहवाल सादर करण्यास मुदतवाढ देणेबाबत
महाराष्ट्र शासन
महसूल व वन विभाग
शासन परिपत्रक क्रमांकः प्राफेब- २०११/प्र.क्र.९६ /म-१०
पहिला मजला, मुख्य इमारत मंत्रालय,
मादाम कामा मार्ग, हुतात्मा राजगुरु चौक, मुंबई
तारीख: २६ सप्टेंबर, २०२३
वाचा: १) शासन परिपत्रक समक्रमांक, दि. ०२.०३.२०२३ २) विभागीय आयुक्त, कोकण विभाग यांचे पत्र क्रमांकः मशा/प्रशासन/कार्या ५/प्र.क्र.६०६/५८५४२७/२०२३, दि.२२.०८.२०२३
प्रस्तावना : राज्यातील तालुका विभाजनाबाबत सुधारीत निकष निश्चित करण्यासाठी विभागीय आयुक्त,
कोकण विभाग, नवी मुंबई यांच्या अध्यक्षतेखाली उपरोक्त वाचा क्र. १ येथे नमुद दि. ०२.०३.२०२३
रोजीच्या शासन परिपत्रकान्वये तालुका पुनर्रचना समिती गठित करण्यात आली होती. सदर समितीस
१८० दिवसांत अहवाल सादर करण्याबाबत निर्देशित करण्यात आले होते. तथापि, तालुका
विभाजनाच्या संदर्भात राज्यातील इतर विभागीय आयुक्त यांचेकडून प्रस्ताव व शिफारशी प्राप्त करुन
घेण्याची कार्यवाही सुरु असल्याने तसेच नजिकच्या काळात कोकण विभागातील नैसर्गिक आपत्तीच्या
कामांमुळे विहीत मुदतीत अहवाल सादर करणे शक्य नसल्याचे नमुद करुन विभागीय आयुक्त, कोकण
विभाग यांनी वाचा क्र.२ येथे नमुद दि. २२.०८.२०२३ च्या पत्रान्वये प्रस्तुत प्रकरणी अहवाल शासनास
सादर करण्यासाठी समितीस ६० दिवसांचा अधिकचा कालावधी वाढवून मिळण्यास विनंती केली आहे.
त्याअनुषंगाने सदर समितीस अहवाल सादर करण्यास मुदतवाढ देण्याची बाब शासनाच्या विचाराधीन
होती.
# Page 2
शासन परिपत्रक क्रमांकः प्राफेब २०११/प्र.क्र.९६/म-१०
शासन परिपत्रक :
वाचा क्र.१ येथे नमुद दि.०२.०३.२०२३ रोजीच्या शासन परिपत्रकान्वये विभागीय आयुक्त,
कोकण विभाग यांच्या अध्यक्षतेखाली गठित समितीकडील विषयाचे व्यापक स्वरुप व विभागीय
आयुक्त, कोकण विभाग यांनी समितीस अहवाल सादर करण्याकरीता मुदतवाढ मिळणेबाबत नमुद
केलेली कारणमिमांसा विचारात घेवून, सदर समितीस शासनाला अहवाल सादर करण्याकरीता दि.३१
ऑक्टोबर,२०२३ पर्यंत मुदतवाढ देण्यात येत आहे.
# Page 3