# Page 1
सन २०२३-२४ करिता निसर्ग पर्यटन स्थळाचा विकास (२४०६-२२९५) या राज्य योजनेअंतर्गत निधी वितरित करण्याबाबत.
महाराष्ट्र शासन
महसूल व वन विभाग,
शासन निर्णय क्र. संकीर्ण-२०२३/प्र.क्र.८९/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- ०७ नोव्हेंबर,२०२३
वाचा : १. वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३, दि. १२ एप्रिल, २०२३ २. महसुल व वन विभाग, शासन निर्णय क्र. संकीर्ण-२०२३/प्र.क्र.८९/फ-९, दिनांक २२.०५.२०२३ ३. महसुल व वन विभाग, शासन निर्णय क्र. संकीर्ण-२०२३/प्र.क्र.८९/फ-९, दिनांक १२.०७.२०२३ ४. महसुल व वन विभाग, शासन निर्णय क्र. संकीर्ण-२०२३/प्र.क्र.११८/फ-९, दिनांक ०२.०८.२०२३ ५. महसुल व वन विभाग, शासन निर्णय क्र.साकवि-२०२३/प्र.क्र.५३/फ-११, दिनांक २२.०८.२०२३ ६. महसुल व वन विभाग, शासन निर्णय क्र.संकीर्ण-२०२३/प्र.क्र.११८/फ-९, दिनांक २०.०९.२०२३ ७. महसुल व वन विभाग, शासन निर्णय क्र.संकीर्ण-२०२३/प्र.क्र.११८/फ-९, दिनांक २२.०९.२०२३ ८. महसुल व वन विभाग, शासन निर्णय क्र. संकीर्ण-२०२३/प्र.क्र.८९/भाग-१/फ-९, दिनांक १९.१०.२०२३ ९. महसुल व वन विभाग, शासन निर्णय क्र.संकीर्ण-२०२३/प्र.क्र.१६२/फ-९, दिनांक २०.१०.२०२३ १०. महसुल व वन विभाग, शासन निर्णय क्र.संकीर्ण-२०२३/प्र.क्र.११८/फ-९, दिनांक ३०.१०.२०२३ ११. महसुल व वन विभाग, शासन निर्णय क्र.संकीर्ण-२०२३/प्र.क्र.८९/फ-९, दिनांक ०२.११.२०२३ १२. अपर प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष- १/पी/यो/चाबाप्र/प्र.क्र.२०/५०७/२०२३-२४, दिनांक २६.०९.२०२३ १३. अपर प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष- १/पी/यो/चाबाप्र/प्र.क्र.२०/५६१/२०२३-२४, दिनांक १५.१०.२०२३
प्रस्तावना -: सन २०२३-२४ करिता निसर्ग पर्यटन स्थळाचा विकास (२४०६-२२९५) या लेखाशिर्षांतर्गत रुपये १५५७०.०० लक्ष नियतव्यय मंजूर व अर्थसंकल्पित आहे. त्यानुषंगाने वाचा येथील क्र.२ ते ११ येथील शासन निर्णयान्वये सदर लेखाशिर्षांतर्गत एकूण रु.३८२३.०६ लक्ष अनुदान वितरित करण्यात आले आहे.
वित्त विभागाच्या वाचा येथील क्र.१ च्या परिपत्रकान्वये वित्तीय वर्ष सन २०२३-२४ करिता प्रथम नऊमाहीकरीता (डिसेंबर, २०२३ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतूदीच्या ७०% च्या मर्यादेत अर्थसंकल्पिय अंदाज, वाटप आणि संनियत्रण प्रणालीवर (बीम्स) वितरीत करण्याच्या अनुषंगाने सूचना देण्यात आलेल्या आहेत.
सदर योजनेअंतर्गत अर्थसंकल्पित असलेल्या नियतव्ययाच्या अनुषंगाने अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचेकडून वाचा येथील क्र.१२ व १३ अन्वये एकूण रु.७९१.८४ लक्ष रकमेचा चालू बाब प्रस्ताव प्राप्त झाला असून, या कामासाठी अनुदान वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२३/प्र.क्र.८९/फ-९
शासन निर्णय :
अपर प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांनी वाचा
येथील क्र. १२ व १३ नुसार सादर केलेला प्रस्ताव, वित्त विभागाचे वाचा येथील क्र.१ चे परिपत्रक व बीम्स प्रणालीवरील निधी उपलब्धतेनुसार निसर्ग पर्यटन स्थळाचा विकास (२४०६-२२९५) या योजनेमधून सन
२०२३-२४ या आर्थिक वर्षात खालील तक्त्यात नमूद केलेल्या निसर्ग पर्यटन स्थळाना उपशिर्षनिहाय
रु.७९१.८४ लक्ष इतका निधी खालील अटींच्या अधिन राहून वितरित व खर्च करण्यास मान्यता प्रदान करण्यात येत आहे:
(रु. लक्ष)
------------------------------------------------------------------------------------------------------------------------------------------------------------
| अ. वि | नियंत्रक अधिकारी | निसर्ग पर्यटन स्थळाचे नाव | ०२ मजुरी | २१ साहित्य व पुरवठा | २७ लहान बांधकामे | ५०-इतर खर्च | या शासन निर्णयान्वये वितरित करावयाची एकूण रक्कम |
| १ | २ | ३ | ४ | ५ | ६ | ७ | (४+५+६+७) =८ |
| १ | अ.प्र.मु.व.सं. (वन्यजीव), पश्चिम  |  मुंबई | नांदुरमधमेश्व र अभयारण्य | ४३.०२ | ८१.७७ | ६८.०२ | १२८.४९ | ३२१.३० |
| २ | फणसाड अभयारण्य | ३.०१ | ५.७३ | ४.७६ | ९.०० | २२.५० |
| ३ | कर्नाळा अभयारण्य | ४.६९ | ८.९१ | ७.४१ | १३.९९ | ३५.०० |
| ४ | अ.प्र.मु.व.सं. (संशोधन शिक्षण व प्रशिक्षण) व्यावस्थापन प्रबोधिनी, चंद्रपूर | जॉगर्स पार्क | २२.५४ | ४२.८३ | ३५.६३ | ६७.३० | १६८.३० |
| ५ | मुख्य वनसंरक्षक (प्रा.) नाशिक | मौजे ओझारखेड, ता. दिंडोरी, जि.नाशिक | ३२.७७ | ६२.२९ | ५१.८१ | ९७.८७ | २४४.७४ |
|  |  | एकूण: | १०६.०३ | २०१.५३ | १६७.६३  |  | ३१६.६५ | ७९१.८४ |
------------------------------------------------------------------------------------------------------------------------------------------------------------
अटी व शर्ती:
१. सदर निधीसाठी नियंत्रक अधिकारी म्हणून अपर प्रधान मुख्य वनसंरक्षक (अर्थसंकल्प,नियोजन व विकास), महाराष्ट्र राज्य, नागपूर हे राहतील. त्यांच्याकडे हा निधी सुपूर्द करण्यात येत आहे.
२. उपरोक्त खर्च विहीत कार्यपध्दतीनुसार तसेच अर्थसंकल्प वितरण प्रणालीवर उपलब्ध मासिक निधी प्रवाहानुसार खर्च करण्यात यावा. यामध्ये कोणतीही वित्तीय अनियमितता होणार नाही याची दक्षता घेण्यात यावी.
पृष्ठ ४ पैकी २
# Page 3
शासन निर्णय क्रमांक: संकीर्ण-२०२३/प्र.क्र.८९/फ-९
३. सदर योजनांतर्गत प्रस्तावित कार्यबाबींना आवश्यकतेनुसार सक्षम प्राधिकाऱ्यांनी तांत्रिक व प्रशासकीय मान्यता प्रदान केलेली आहे याची खातरजमा झाल्यानंतरच सदर कार्यबाबींवर निधी खर्ची टाकण्यात यावा.
४. नियंत्रक अधिकाऱ्यांना सूचित करण्यात येते की, एकूण वितरीत केलेल्या करण्यात येणाऱ्या तरतूदीपेक्षा कोणत्याही परिस्थितीत अतिरिक्त खर्च होणार नाही, याची दक्षता घ्यावी.
५. सदर तरतूद खर्च करतांना वित्त विभागाने वेळोवेळी घालून दिलेल्या अटी व शर्तीचे पालन करावे.
६. अर्थसंकल्प वितरण प्रणालीवर उपलब्ध असलेला निधी कोषागारातून आहरीत करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/शर्तीचे पालन करावे.
७. सदर आर्थिक वर्ष २०२३-२४ मध्ये मंजूर व वितरीत अनुदानाच्या मर्यादेत खर्च सिमीत ठेवावा.
८. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र शासनास सादर करावे.
९. संस्थेने मागील वर्षाकरिता त्यांनी उपलब्ध करुन दिलेल्या अनुदानाच्या विनियोगाबाबतचे प्रमाणपत्र शासनास तसेच महालेखापालांना तात्काळ सादर करावे. त्याचप्रमाणे, आता वितरित करण्यात येत असलेल्या अनुदानाचे तपशिलवार देयक व विनियोग प्रमाणपत्र देखिल (Utilization Certificate) महालेखापाल, लेखा परिक्षा, महाराष्ट्र - २ नागपूर व शासनाला तातडीने सादर करावे.
१०. उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र - २, नागपूर यांना राहतील व त्याकरीता सदर संस्था त्यांना संपूर्ण सुविधा उपलब्ध करुन देईल.
११. सदर खर्च वित्त विभागाच्या दिनांक १२.०४.२०२३ रोजीचे परिपत्रकातील अटींची पूर्तता होईल, याची दक्षता घेण्यात यावी.
१२. सदर मंजूरीस शासन निर्णय क्रमांक एमएससी- २०११/प्र.क्र. १७८/फ-५, दिनांक ३०.९.२०११ च्या परिशिष्टात नमुद केलेल्या अटी व शर्ती बंधनकारक असतील.
१३. सदरहू कामे करतांना वन (संवर्धन) अधिनियम, १९८० अंतर्गत तरतूदी तसेच प्रचलित कायदे व नियम मधील तरतूदींचा भंग होणार नाही याची दक्षता घ्यावी.
१४. कामांची अंमलबजावणी करताना कामांचे एकत्रीकरण करुन नियमानुसार ई-निविदा प्रणाली अवलंबण्याची दक्षता घ्यावी.
०२. उपरोक्त खर्च मागणी क्रमांक - सी - ०७ प्रधान शिर्ष- २४०६, वनिकरण व वन्यजीवन, पंचवार्षिक योजनांतर्गत, राज्य योजनांतर्गत योजना (०२) (०६) इको टुरिझम (राज्य) (२४०६-२२९५) या लेखाशिर्षांतर्गत सन २०२३-२४ या वित्तीय वर्षात उपलब्ध असलेल्या अनुदानातून भागविण्यात यावा.
पृष्ठ ४ पैकी ३
# Page 4
शासन निर्णय क्रमांकः संकीर्ण-२०२३/प्र.क्र.८९/फ-९
०३. सदर शासन निर्णय वित्त विभागाच्या दिनांक १२.०४.२०२३ चे परिपत्रक तसेच वित्त विभागाच्या शासन निर्णय क्र.विअप्र/२०१३/प्र.क्र.३०/२०१३/विनिमय, भाग-२, दिनांक १७.४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.