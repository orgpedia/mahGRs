# Page 1
परिभाषित अंशदान निवृत्तीवेतन / राष्ट्रीय निवृत्तीवेतन योजनेंतर्गत सानुग्रह अनुदान मंजूर करण्याबाबत..
दिवंगत अमोल सर्वोत्तम भोलाने, लिपिक
महाराष्ट्र शासन
महसूल व वन विभाग,
मंत्रालय (मुख्य इमारत), १ ला मजला,
मादाम कामा मार्ग, हुतात्मा राजगुरु चौक, मुंबई - ४०० ०३२.
दूरध्वनी क्र ०२२-२२७९३६२७. Email ID : vikram.nikam@nic.in
क्रमांक : अनुदान २०२१/प्र.क्र.१५०/ई-७ दिनांक : १८ जानेवारी, २०२३.
वाचा :- १. शासन निर्णय, वित्त विभाग क्रमांक :- अंनियो-२०१७/प्र.क्र.२९/सेवा-४, दि.२९.०९.२०१८.
२. विभागीय आयुक्त, कोकण यांच्याकडुन प्राप्त झालेला क्र.साशा कार्या-५/पेंशन/कावि-१७७६३/२०२१, दि.१४.०७.२०२१ रोजीचा सानुग्रह अनुदान मंजूरीचा प्रस्ताव.
३. दिवंगत अमोल सर्वोत्तम भोलाने, लिपिक यांचे नामनिर्देशित व्यक्ती श्रीमती कविता अमोल भोलाने यांचा परिभाषित अंशदान निवृत्तीवेतन योजना/ राष्ट्रीय निवृत्तीवेतन योजनेंतर्गत सानुग्रह अनुदान मिळण्याकरीता प्राप्त झालेला दि.२१.१२.२०१८ रोजीचा अर्ज.
आदेश
उपरोक्त क्रमांक २ अन्वये विभागीय आयुक्त, कोकण यांच्याकडून प्राप्त झालेल्या प्रस्तावासोबत श्रीमती कविता अमोल भोलाने यांच्या उपरोक्त क्र.३ येथे नमुद केलेल्या अर्जाच्या अनुषंगाने प्रशासकीय विभाग प्रमुख हे त्यांना संदर्भ क्रमांक १ येथील वित्त विभाग, शासन निर्णय क्रमांक : अंनियो-२०१७/प्र.क्र.२९/सेवा-४, दि.२९ सप्टेंबर, २०१८ अन्वये प्राप्त झालेल्या अधिकारानुसार, दिवंगत अमोल सर्वोत्तम भोलाने, लिपिक, तहसिल कार्यालय, सुधागड पाली, जि.रायगड यांच्या नामनिर्देशित व्यक्ती श्रीमती कविता अमोल भोलाने यांना सानुग्रह अनुदान रुपये १०,००,०००/- (अक्षरी रुपये दहा लाख फक्त) मंजूर करीत आहेत.
सदर “ सानुग्रह अनुदान ” शासकीय कर्मचारी सेवेत असताना १० वर्षे शासन सेवा होण्यापूर्वी दिनांक २५.०२.२०१८ रोजी मृत्यु पावल्यामुळे मंजूर करण्यात येत आहे. सदर आदेश आदेशाच्या दिनांकापासुन १ वर्षे कालावधीसाठी ग्राहय राहतील.
सदरचा खर्च “ मागणी क्र. जी - ६ २०७१-निवृत्तीवेतन व इतर सेवानिवृत्ती लाभ ०१ नागरी, १०३, अनुकंपा भत्ते, (००)(०६)- परिभाषित अंशदान/ राष्ट्रीय निवृत्तीवेतन योजनेंतर्गत सानुग्रह अनुदान (२०७१०७२२) ” या लेखाशीर्षाखाली खर्ची टाकण्यात यावी.