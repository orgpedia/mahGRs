# Page 1
राज्यातील उर्वरित २८ जिल्हयातील भूमापन नकाशांचे डिजीटायझेशन करणे याकरीता जिल्हास्तरीय सुकाणू समिती व संनियंत्रण समिती स्थापन करणे.
महाराष्ट्र शासन
महसूल व वन विभाग
शासन निर्णय क्रमांकः राभूअ २०१७/प्र.क्र.१२८/ल-१.
महसूल व वन विभाग.
मंत्रालय, मुंबई -४०० ०३२.
दिनांक :- १६ डिसेंबर, २०२२.
वाचा : १. महसूल व वन विभाग शासन निर्णय क्रमांक संकिर्ण १०११/२१०३/प्र.क्र.६१८/ल-१,दि.६.१०.२०१५.
२. महसूल व वन विभाग शासन निर्णय क्रमांकः राभूअ २०१६/१२९९/प्र.क्र.३३६/ल-१, दि.२४.११.२०१६.
३. महसूल व वन विभाग शासन निर्णय क्रमांक राभूअ-२०१६/प्र.क्र.९९/ल-१,दि.३१.०३.२०१७.
४. महसूल व वन विभाग शासन निर्णय क्रमांकः राभूअ २०१७/प्र.क्र.१२८/ल-१, दि.१४.१.२०२२.
५. जमाबंदी आयुक्त आणि संचालक, भूमि अभिलेख, (म.रा.) पुणे यांचेकडील पत्र क्र.पु.मो.१/प्र.क्र.१४१५९/ २०२२, दि. २५.४.२०२२.
प्रस्तावना : शासनाने संदर्भाधिन क्र.१ च्या शासन निर्णयानुसार राष्ट्रीय भूमी अभिलेख अधुनिकीकरण कार्यक्रम (सध्या डिजीटल इंडीया भूमी अभिलेख अधुनिकीकरण कार्यक्रम) याअंतर्गत राबविण्यात येत असलेल्या “ई-नकाशा” प्रकल्पाअंतर्गत राज्यातील भूमी अभिलेख विभागाकडील सर्व भूमापन नकाशांचे डिजीटायझेशन करण्यास मान्यता देण्यात आलेली आहे. तसेच संदर्भाधिन शासन निर्णय क्र. २ अन्वये राज्यातील ६ ६ जिल्हयातील १३ प्रकारच्या भूमापन नकाशांचे डिजीटायझेशनचे काम खाजगी संस्थेमार्फत करण्यास मान्यता देण्यात आली आहे. खाजगी संस्थांमार्फत स्कॅनिंग व डिजीटायजेशनचे काम करण्यास लागलेला विलंब, कमी असलेले मनुष्यबळ व इतर अडचणी यामुळे महाराष्ट्र राज्यातील उर्वरित २८ जिल्ह्यातील विविध प्रकारच्या भूमापन नकाशांचे डिजीटायझेशनचे काम गुणवत्ता असलेल्या मे. भारत इलेक्टॉनिक्स लि. बेंगलोर या सरकारी संस्थेस देण्याबाबतचा प्रस्ताव जमाबंदी आयुक्त आणि संचालक, भूमी अभिलेख, पुणे यांनी सादर केल्यानुसार संदर्भधिन क्र. ४ च्या शासन निर्णयान्वये राज्यातील उर्वरित २८ जिल्हयातील भूमापन नकाशांचे डिजीटायझेशनचे काम मे. भारत इलेक्टॉनिक्स लि. बेंगलोर या सरकारी संस्थेस देण्यात आले आहे. भूमापन नकाशांचे डिजीटायझेशन करणे याकरीता जिल्हास्तरीय सुकाणू समिती व संनियंत्रण समिती गठित करण्याची बाब शासनाच्या विचाराधिन होती. त्यानुसार खालीलप्रमाणे निर्णय घेण्यात आलेला आहे.
शासन निर्णय : संदर्भाधिन क्र. ५ च्या प्रस्तावास अनुसरून संदर्भाधिन क्र.४ च्या शासन निर्णयामधील परि.४ वगळण्यात येत असून डिजीटल इंडीया भूमी अभिलेख अधुनिकीकरण (DILRMP) या कार्यक्रमांतर्गत राज्यातील उर्वरित २८ जिल्हयांतील विविध प्रकारच्या भूमापन नकाशांचे डिजीटायझेशन करणे व त्याअनुषंगिक कामांकरीता खालीलप्रमाणे जिल्हास्तरीय सुकाणू समिती व संनियंत्रण समिती गठित करण्यात येत आहे.
---------------------------------------------------------------------
| अ.क्र. | अधिकाऱ्यांचे पदनाम | समितीतील पद |
| १. | उपसंचालक भूमि अभिलेख (संबधीत विभाग) | अध्यक्ष |
| २. | जिल्हा अधीक्षक भूमि अभिलेख (संबंधीत जिल्हा) | सदस्य सचिव |
| ३. | उप अधीक्षक भूमि अभिलेख (संबंधीत जिल्ह्यांतील सर्व) | सदस्य |
| ४. | नगर भूमापन अधिकारी (संबधीत जिल्ह्यांतील ) | सदस्य |
| ५. | विशेष उप अधीक्षक भूमि अभिलेख गावठाण (संबधीत जिल्ह्यांतील ) | सदस्य |
| ६. | जिल्हा सुचना विज्ञान अधिकारी | निमंत्रित सदस्य |
---------------------------------------------------------------------
२. उपरोक्त जिल्हास्तरीय सुकाणु व संनियंत्रण समितीच्या कार्यवाहीची रुपरेषा खालील प्रमाणे असेल.
१. संस्थेने सादर केलेल्या अंमलबजावणी आराखडयाचे पुनर्विलोकन करुन त्यास मान्यता देणे.
२. प्रकल्पाची अंमलबजावणी विहीत वेळेत पूर्ण होण्याच्या दृष्टीने नियमितपणे बैठकांचे आयोजन करणे.
३. भूमापन नकाशाचे डिजीटायझेशन प्रकल्पाबाबत कर्मचाऱ्यांमध्ये/जनतेमध्ये लोकप्रिय होण्याच्या दृष्टीने प्रसिध्दी मोहिम राबवून जनजागृती करणे.
४. प्रकल्पाच्या सुरळीत अंमलबजावणीसाठी नेमलेल्या संस्थेस सर्वत्तोपरी मदत/सहकार्य करणे.
# Page 2
शासन निर्णय क्रमांकः राभूअ २०१७/प्र.क्र.१२८/ल-१
५. जिल्हयात प्रकल्प व्यवस्थापक पथक स्थापन करुन सदर संस्थेच्या दिवसागणिक कामावर देखरेख ठेवणे तसेच आवश्यकता भासल्यास कामाबाबत सूचना करणे.
६. जिल्हयातील डिजीटायझेशनचे काम सुरु केल्यानंतर सदर संस्थेस डिजीटायझेशन करावयाचे भूमापन नकाशे उपलब्ध करुन देणे.
७. संस्थेने पुर्ण केलेल्या कामाची प्रत्येक टप्प्यावर (स्कॅनिंग, मेटा डाटा, डिजीटायझेशन) गुणवत्ता तपासणी विहीत कालमर्यादेत पुर्ण करणेची दक्षता घ्यावी. याकामी आवश्यक ते मनुष्यबळ उपलब्ध करुन दयावे.
८. नियुक्त संस्थेस कर्मचा-यांचे प्रशिक्षण आयोजित करणे व बदलांच्या व्यवस्थापकीय कार्यक्रमात मदत करणे.
९. प्रकल्पामध्ये अंतर्भूत असलेल्या सर्व संबधीत भूमापन नकाशांचे डिजीटायझेशनचे कामाबाबत समन्वय व एकसमानता राखणे.
१०. प्रकल्पाच्या कामाचा प्रगती संदर्भातील मासिक अहवाल जमाबंदी आयुक्त कार्यालयास सादर करणे.
११. संस्थेकडून डिजीटायझेशन कामाची सर्व डिलिव्हरेबल्स/आऊटपुटस प्राप्त करुन घेणे.
१२. संस्थेने सादर केलेल्या देयकांची तात्काळ पडताळणी/खात्री करुन अहवाल जमाबंदी आयुक्त कार्यालयास सादर करणे.
१३. उपरोक्त नमूद बाबींव्यतीरिक्त इतर आवश्यक त्या बाबी ठरविण्याचे अधिकार जमाबंदी आयुक्त व संचालक, भूमी अभिलेख, पुणे यांना राहतील.
३. राज्यातील सर्व जिल्ह्यांतील नकाशांचे डिजिटायझेशन करणे या प्रकल्पाच्या अंमलबजावणीच्या प्रगतीचा आढावा घेण्याची तसेच त्यानुषंगाने एकत्रित Dashboard तयार करून त्यावर योग्य ते नियंत्रण ठेवण्याची जबाबदारी जमाबंदी आयुक्त आणि संचालक, भुमी अभिलेख, महाराष्ट्र, पुणे यांची राहील.
४. सदर डिजिटायझेशन प्रकल्प पूर्ण करण्यासाठी कालबध्द कार्यक्रम आखून सर्व जिल्ह्यांना देण्याची तसेच त्यावर प्रभावी नियंत्रण ठेवण्याची जबाबदारी जमाबंदी आयुक्त आणि संचालक, भुमी अभिलेख, महाराष्ट्र, पुणे यांची राहील.
५. प्रस्तुत प्रकल्पाच्या अंमलबजावणीकरीता उपलब्ध असलेला निधी विहीत कालमर्यादेत खर्च करण्याची दक्षता जमाबंदी आयुक्त व संचालक, भूमी अभिलेख, पुणे यांनी घ्यावी.