# Page 1
नियुक्तीच्या प्रतीक्षेत असलेल्या नायब
तहसिलदार संवर्गातील अधिकाऱ्यांना
पदस्थापना देणेबाबत....
महाराष्ट्र शासन
महसूल व वन विभाग,
शासन आदेश क्र.बदली-२०२४/प्र.क्र.२०३/ई-९
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: - ०३ ऑक्टोबर, २०२४
संदर्भ :- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकिय कर्तव्य पार
पाडतांना होणाऱ्या विलंबास प्रतिबंध अधिनियम, २००५.
२) अन्न नागरी पुरवठा व ग्राह संरक्षण विभाग, मंत्रालय मुंबई यांचे शासन आदेश क्र.पदोन्न-
२०२४ /प्र.क्र.६०/ ना.पु.१५, दि.०६.०९.२०२४
शासन आदेश : -
अन्न, नागरी पुरवठा व ग्राहक संरक्षण विभागाने संदर्भाधिन क्र. २ येथील शासन आदेशान्वये
सुधारित आकृतीबंध सुनिश्चित केला असुन पुरवठा निरीक्षण अधिकारी व गोदाम व्यवस्थापक श्रेणी-१
संवर्गाची पदे निरसित केली आहे. सदर विभागाने उक्त शासन निर्णयान्वये पुरवठा निरीक्षक या
पदामधून पुरवठा निरीक्षण अधिकारी / परिमंडळ अधिकारी ही पदे पदोन्नतीने भरण्यात आले आहे.
तसेच, खालील तक्त्यामध्ये नमूद करण्यात आलेले अधिकारी कार्यरत असलेल्या पुरवठा निरीक्षण
अधिकारी या पदावर अन्न, नागरी पुरवठा व ग्राहक संरक्षण विभागाने उक्त आदेशान्वये अन्य
अधिकाऱ्याची नियुक्ती केलेली आहे. त्यामुळे सदर अधिकारी हे सद्यस्थितीत नियुक्तीच्या प्रतिक्षेत
आहेत.
२. उक्त वस्तुस्थिती विचारात घेता, महाराष्ट्र शासकीय कर्मचाऱ्यांच्या बदल्यांचे विनियमन
आणि शासकिय कर्तव्य पार पाडतांना होणाऱ्या विलंबास प्रतिबंध अधिनियम, २००५ च्या कलम ४(४)
मधील तरतुदीनुसार, नायब तहसिलदार संवर्गातील खाली नमूद केलेल्या अधिकाऱ्यांची प्रशासकीय
कारणास्तव त्यांच्या नावासमोर स्तंभ क्र.४ मध्ये दर्शविण्यात आलेल्या पदावर सक्षम प्राधिकाऱ्यांच्या
मान्यतेने सार्वजनिक सेवेच्या हितार्थ व प्रशासकीय सोयीच्या दृष्ट्टीने पदस्थापना करण्यात येत आहे.
----------------------------------------------------------------------------------------------------------------------------------------------------------
| अ.क्र. | विभागाचे नाव | नायब तहसिलदाराचे नाव | बदलीने दिलेली पदस्थापना |
| १ | २ | ३ | ४ |
| १ | छत्रपती संभाजीनगर | श्री. एस. पी. बेंबळगे | नायब तहसीलदार, जिल्हाधिकारी कार्यालय लातुर, जि. लातूर या श्रीम. परवीण पठाण यांच्या बदलीने रिक्त होणाऱ्या पदावर |
| २ | श्री. मिलींद लक्ष्मण गायकवाड | नायब तहसिलदार (निवडणूक), तहसिल कार्यालय अंबाजोगाई, जि. बीड या रिक्त पदावर |
----------------------------------------------------------------------------------------------------------------------------------------------------------
# Page 2
शासन निर्णय क्रमांकः बदली-२०२४/प्र.क्र.२०३/ई-९
-----------------------------------------------------------------------------------------------------------------
| ३ |  | श्री. विश्वास धर्माधिकारी | नायब तहसिलदार (निवडणूक), तहसिल कार्यालय अंबड, जि. जालना या रिक्त पदावर |
| ४ | श्रीम. कमल मनोरे | नायब तहसिलदार (निवडणूक), तहसिल कार्यालय केज, जि. बीड या रिक्त पदावर |
| ५ | श्रीम. मंगला म. मोरे | नायब तहसिलदार (निवडणूक), तहसिल कार्यालय हिंगोली, जि. हिंगोली या रिक्त पदावर |
| ६ | अमरावती | श्री. अमरसिंग वा. पवार | नायब तहसिलदार (निवडणूक), तहसिल कार्यालय दर्यापूर, जि. अमरावती या रिक्त पदावर |
| ७ | पुणे | श्री. सुरेश दत्तू मुंढे | नायब तहसिलदार (निवडणूक), जिल्हाधिकारी कार्यालय सांगली, जि. सांगली या रिक्त पदावर |
| ८ | श्रीम. कामिनी दत्तात्रय नगरे | नायब तहसिलदार (निवडणूक), तहसिल कार्यालय पलूस, जि. सांगली या रिक्त पदावर |
| ९ | श्रीम. शितल महादेव कन्हेरे | नायब तहसिलदार (महसूल), तहसील कार्यालय मंगळवेढा, जि. सोलापुर या रिक्त पदावर |
-----------------------------------------------------------------------------------------------------------------
३. सदर आदेश तात्काळ अंमलात येतील. उपरोक्त नमूद अधिकाऱ्यांना बदलीने पदस्थापना
दर्शविण्यात आलेल्या पदावर तात्काळ रुजू व्हावे व त्याबाबतचा अनुपालन अहवाल संबंधितांनी
विभागीय आयुक्त यांना सादर करावा.
४. संबंधित अधिकारी हे महाराष्ट्र नागरी सेवा (पदग्रहण अवधी, स्वीयत्तेर सेवा आणि निलंबन,
बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या नियम १५ अन्वये विहित
केलेल्या उक्त तरतुदीनुसार, पदग्रहण अवधी समाप्त होण्यापुर्वी बदलीच्या ठिकाणी रुजू झाले
नसल्याचे निदर्शनास आल्यास, त्यांचेविरुद्ध सामान्य प्रशासन विभाग, शासन निर्णय, क्र. संकीर्ण-
२०१६/प्र.क्र.१८६/१६/का.१४, दि.२३.१२.२०१६ मधील तरतुदीनुसार शिस्तभंगविषयक कारवाई
करण्यात येईल, याची संबंधितांनी नोंद घ्यावी.
५. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून
काढून टाकणे यांच्या काळातील प्रदाने) नियम, १९८१ मधील नियमांनुसार दिलेल्या विहित
कालावधीत संबंधित अधिकारी यांनी पदस्थापनेच्या ठिकाणी रूजू होण्याची दक्षता घ्यावी. अन्यथा
या पदस्थापनेच्या पदावर रूजू न झाल्यास, त्यांच्या अनुपस्थितीचा कालावधी हा अकार्यदिन (dies
non) म्हणून गणला जाईल, याची संबंधितांनी नोंद घ्यावी.
६. संबंधित अधिकारी बदलीने दिलेल्या पदस्थापनेच्या ठिकाणी विहित कालावधीत रुजू न
झाल्यास शासनाच्या पूर्वपरवानगीशिवाय कोणत्याही कारणास्तव रजा मंजूर करु नये. तसेच
महाराष्ट्र नागरी सेवा (रजा) नियम, १९८१ मधील नियम - ३० (सी) नुसार मूळ कार्यालयाने सदर
अधिकाऱ्यांचे कोणत्याही प्रकारचे रजेचे अर्ज स्वीकारू नयेत. असे अर्ज प्राप्त झाल्यास ते सदर
अधिकाऱ्याच्या मूळ पत्तयावर नोंदणी पोच देय डाकेने परत करावेत.
पृष्ट्ठ ३ पैकी २
# Page 3
शासन निर्णय क्रमांकः बदली-२०२४/प्र.क्र.२०३/ई-९
७. उपरोक्त आदेश सक्षम प्राधिकाऱ्यांच्या मान्यतेने निर्गमीत करण्यात येत असल्याने
पदस्थापनेच्या ठिकाणी परिविक्षाधीन तहसीलदार वा अन्य अधिकाऱ्यांना विभागीय आयुक्त यांच्या
स्तरावरुन तात्पुरते व्यवस्थेने पदस्थापना/सेवा वर्ग केलेली असल्यास अशा अधिकाऱ्यांना विभागीय
आयुक्त यांनी अन्य रिक्त पदावर पदस्थापना द्यावी.
८. सदरहू आदेशानुसार बदलीने दिलेल्या पदस्थापनेच्या ठिकाणी रूजू न झाल्यास वा
कोणत्याही प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी
सेवा (वर्तणूक) नियम १९७९ मधील नियम २३ चे उल्लंघन करणारी व गैरवर्तणूक समजून त्यांचे विरूद्ध
शिस्तभंगविषयक कारवाई करण्यात येईल, याची सर्व संबंधितांनी नोंद घ्यावी.
९. सदर शासन आदेश महाराष्ट्र शासनाच्या या संकेतस्थळावर उपलब्ध करण्यात आले असून
त्याचा संगणक संकेतांक क्र.२०२४१००३१५४८२३६३१९ असा आहे. हे शासन आदेश डिजीटल
स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावांने
(श्रीकांत म. मोहिते)
कार्यासन अधिकारी, महाराष्ट्र शासन
प्रति,
विभागीय आयुक्त, छत्रपती संभाजीनगर/अमरावती/पुणे विभाग, छत्रपती
संभाजीनगर/अमरावती/पुणे.
प्रत,
१)मा.मुख्यमंत्री यांचे अपर मुख्य सचिव, मंत्रालय, मुंबई ३२.
२)मा. उपमुख्यमंत्री (गृह) यांचे सचिव, मंत्रालय, मुंबई-३२
३)मा. उपमुख्यमंत्री (वित्त) यांचे सचिव, मंत्रालय, मुंबई-३२
४)मा.मंत्री (महसूल) यांचे खाजगी सचिव, मंत्रालय, मुंबई ३२.
५)अपर मुख्य सचिव (महसूल) यांचे विशेष कार्य अधिकारी, मंत्रालय, मुंबई ३२.
६)संबंधित जिल्हाधिकारी.
७)प्रधान महालेखापाल, (लेखापरीक्षा व लेखा अनुज्ञेयता) मुंबई .
८)संबंधित जिल्हा कोषागार अधिकारी.
९)संबंधित आहरण व वितरण अधिकारी.
१०)संबंधीत अधिकारी यांना (विभागीय आयुक्त, छत्रपती संभाजीनगर/अमरावती/पुणे विभाग,
छत्रपती संभाजीनगर/अमरावती/पुणे यांच्यामार्फत)
११)सह सचिव (ई-९) यांचे स्वीय सहायक, मंत्रालय, मुंबई-३२.
१२)निवडनस्ती, कार्यासन ई-९, महसूल व वन विभाग, मंत्रालय, मुंबई-३२
पृष्ट्ठ ३ पैकी ३