# Page 1
विलंबाने प्रदान करण्यात आलेल्या सेवानिवृत्ती वेतनावर व्याज अदा करण्याबाबत.
श्री. एस. बी. राठोड, सेवानिवृत्त दुय्यम निबंधक श्रेणी-१
महाराष्ट्र शासन
महसूल व वन विभाग
शासन निर्णय क्रमांक : आस्थाप-२०२३/८५५/प्र.क्र.२३५ / म-१,
दालन क्र.एम-७ ए, पोटमाळा, मादाम कामा रोड,
हुतात्मा राजगुरु चौक, मंत्रालय (विस्तार), मुंबई ४०० ०३२.
दिनांक : १२ सप्टेंबर, २०२३.
संदर्भ : १) नोंदणी महानिरीक्षक व मुद्रांक नियंत्रक, पुणे यांचे पत्र क्र.का.९/आस्था-२/ श्री.एस.अ.राठोड/१८४३/२०२३, दिनांक ०२.०६.२०२३.
२) वित्त विभाग अधिसूचना क्रमांक सेनिये/१००८/७७/सेवा-४/दिनांक ०१.११.२००८.
३) महालेखापाल कार्यालय मुंबई. (ले. व ह.) यांचे क्र.PR-११/Ch-३/OUR-AHDDD/UOR/ ६१२७९६७३/६११४६०८१, दिनांक ०१.०९.२०२३.
प्रस्तावना : श्री. एस.बी. राठोड, सेवानिवृत्त दुय्यम निबंधक श्रेणी-१ हे नियत वयोमानानुसार दिनांक ३१.०१.२०११ रोजी निवृत्त झाले आहेत. श्री. राठोड हे दुय्यम निबंधक, साक्री येथे कार्यरत असताना सन २००६ मध्ये लाच प्रकरणी त्यांना लाचलुचपत प्रतिबंधक विभागाने अटक केली होती.
त्यासंदर्भात त्यांचेविरुध्द सुरु असलेला कोर्ट स्पेशल केस क्र.०५ / २००७ मध्ये मा. न्यायालयाचे दि.१९.११.२०११ रोजीच्या आदेशान्वये त्यांची निर्दोष मुक्तता केली. श्री.राठोड यांचेवर सन २००७ मध्ये सुरु केलेल्या विभागीय चौकशी प्रकरणी दिलेल्या शिक्षा आदेशाविरुध्द श्री. राठोड यांनी मा.प्रशासकीय न्यायाधिकरण, मुंबई खंडपीठ औरंगाबाद येथे दाखल केलेल्या मूळ अर्ज क्र.१७३/२०१५ मध्ये मा. न्यायाधिकरणाने पारित केलेल्या आदेशाचे अनुषंगाने, श्री. राठोड यांच्या शिक्षा व निलंबन कालावधी बाबतचा आदेश रद्द करण्यात येवून सेवानिवृत्ती वेतन, सेवानिवृत्ती उपदान, पेन्शन विक्रीची रक्कम, भ.नि.नि. ची अंतिम प्रदानाची रक्कम व माहे सप्टेंबर, २०१५ पर्यन्तचे नियमित तात्पुरते वेतन अदा करण्यात आले. सदरहू सेवानिवृत्तीनंतरचे लाभ मिळण्यास उशीर झाल्याने विलंबाबत व्याजाची रक्कम अदा करण्याबाबत श्री. राठोड यांनी मा. प्रशासकीय न्यायाधिकरण, औरंगाबाद खंडपीठ येथे मूळ अर्ज क्र.२३/२०२२ दाखल केला.
संदर्भ क्रमांक २ च्या अधिसूचनेतील नियम ३ नुसार तात्पूरत्या निवृत्ती वेतनाचे प्रदान बंद झाल्यानंतर ६ महिन्यांचा कालावधी उलटल्यापासून अंतिम निवृत्ती वेतन प्राधिकृत करेपर्यंतच्या कालावधीसाठी विहित तरतूदीनुसार व्याज अदा केले जाते. श्री. राठोड यांना निवृत्तीवेतन अदा करण्यास प्रशासकीय विलंब झालेला आहे. संदर्भ क्रमांक ३ च्या पत्रान्वये महालेखापाल कार्यालय मुंबई. (ले. व ह.) यांनी श्री. राठोड यांना विलंबाने प्राप्त झालेल्या निवृत्ती वेतनावर ( सेवानिवृत्ती तात्पुरते उपदान व पेन्शन विक्री ) सर्वसाधारण भविष्य निर्वाह निधीच्या व्याज दरानुसार रुपये परिगणीत केलेली रक्कम खालील प्रमाणे :
# Page 2
शासन निर्णय क्रमांक: आस्थाप-२०२३/८५५/प्र.क्र.२३५/म-१
---------------------------------------------------------------------------------------------------------------
| अ. क्र. | सेवानिवृत्ती विषयक लाभ | अदा केलेली रक्कम | अदा केल्याचा दिनांक  |  | देय व्याज कालावधी | देय व्याज रक्कम रुपये |
| १ | सेवानिवृत्ती तात्पुरते उपदान (Gratuity) | २,८३,६२५/ | २०.०७.२०१५  |   |  | दि.०१.०५.२०११ ते दि.२०.०७.२०१५ | ९५,८०८/ |
| २ | पेन्शन विक्री | ३,२६,६२४/ | २०.०१.२०१६  |  | दि.०१.०५.२०११ ते दि.२०.०१.२०१६ | १,२३,३९९/ |
|  | एकूण | २,१९,२०७/ |
---------------------------------------------------------------------------------------------------------------
याअनुषंगाने श्री.एस.बी. राठोड यांना विलंबाने प्रदान करण्यात आलेल्या सेवानिवृत्ती वेतनावर व्याज अदा करण्याची बाब शासनाच्या विचाराधीन होती.
शासन निर्णय : श्री.एस.बी. राठोड, सेवानिवृत्त दुय्यम निबंधक श्रेणी-१, धुळे यांना विलंबाने प्रदान करण्यात आलेल्या सेवानिवृत्ती वेतनावर महालेखापाल कार्यालय मुंबई यांनी परिगणीत केल्यानुसार वाचा येथील क्रमांक २ येथील अधिसूचनेतील नियम ३ च्या तरतूदीमधील प्राप्त अधिकारानुसार रुपये २,१९,२०७/- इतके व्याज प्रदान करण्यास मान्यता देण्यात येत आहे.
०२. प्रस्तुत प्रकरणी होणारा सेवानिवृत्ती तात्पुरते उपदान व पेन्शन विक्री रकमेवरील व्याजाचा खर्च हा २०७१ या लेखाशिर्षामधून भागविण्यात यावा.
०३. सदर शासन निर्णय वित्त विभागाच्या अधिसुचना क्रमांक सेनिवे/१००८/७७/सेवा-४/ दिनांक १.११.२००८ मधील तरतूदीनुसार प्रशासकीय विभागास प्राप्त अधिकारानुसार निर्गमित करण्यात येत आहे.