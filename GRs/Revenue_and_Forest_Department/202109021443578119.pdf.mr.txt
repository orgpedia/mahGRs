# Page 1
निसर्ग चक्रीवादळामुळे निर्माण झालेली परिस्थिती हाताळण्यासाठी रायगड जिल्हयाला निधी वितरित करण्याबाबत.....
महाराष्ट्र शासन
महसुल व वन विभाग
शासन निर्णय, क्रमांक : सीएलएस - २०२०/प्र.क्र.१३६/म-३
मंत्रालय, मुंबई - ४०० ०३२
दिनांक : ०२ सप्टेंबर, २०२१
संदर्भ : १) शासन निर्णय, क्रमांक : सीएलएस-२०१५/प्र.क्र.४०/म -३, दिनांक १३.५.२०१५ २) जिल्हाधिकारी, रायगड यांचे क्र.साप्रशा/कार्या-१/ब-५/नै.आ./२२४५/अनु. मागणी / २०२०,दि.०९.०१.२०२१ रोजीचे पत्र
प्रस्तावना:
दिनांक ३ जून,२०२० रोजी “निसर्ग” चक्रीवादळाचा तडाखा राज्यातील काही जिल्हयांमध्ये बसला आहे.
या चक्रीवादळामुळे रायगड जिल्हयामध्ये नागरिकांना स्थलांतरित केल्यामुळे तसेच घरांच्या पडझडीमुळे मदत छावण्यांमध्ये दाखल झालेल्या नागरिकांना अन्न, पाणी, निवारा व वैद्यकीय देखभाल या सुविधा उपलब्ध करून देण्यासाठी तसेच चक्रीवादळामुळे सार्वजनिक ठिकाणी जमा झालेला कचरा, ढिगारे उचलून स्वच्छता करण्यासाठी रायगड जिल्हयाला राज्य आपत्ती प्रतिसाद निधीमधून निधी उपलब्ध करून देण्याचा निर्णय राज्य कार्यकारी समितीच्या दिनांक ०१.०६.२०२१ रोजी झालेल्या बैठकीमध्ये घेण्यात आला आहे. त्यानुसार निधी वितरित करण्याची बाब शासनाच्या विचाराधीन होती.
शासन निर्णयः
“निसर्ग” चक्रीवादळामुळे निर्माण झालेली परिस्थिती हाताळण्यासाठी रायगड जिल्हयांमध्ये सार्वजनिक ठिकाणी जमा झालेला कचरा व ढिगारे उचलणे यासाठी विभागीय आयुक्त, कोकण यांचेमार्फत राज्य आपत्ती प्रतिसाद निधीमधून रू.१८९.८२ लक्ष (रूपये एक कोटी एकोणव्वद लाख ब्याऐंशी हजार फक्त) इतका निधी मंजूर करण्यात येत आहे.
२. उपरोक्त निधी बीम्स प्रणालीवर विभागीय आयुक्तांना कार्यासन म-११ यांनी तात्काळ वितरित करावा.
३. वरील निधी खर्च करताना संदर्भाधीन शासन निर्णयातील सुचनांचे व निकषांचे पालन करण्यात यावे.
तसेच ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
४. सदर निधी अनावश्यकरित्या आहरित करून बँक खात्यामध्ये काढून ठेवण्यात येवू नये. या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. तसेच राज्य आपत्ती प्रतिसाद निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
# Page 2
शासन निर्णय क्रमांक: सीएलएस - २०२०/प्र.क्र. १३६ /म-३
६. तसेच सार्वजनिक ठिकाणी जमा झालेला कचरा व ढिगारे उचलणे यासाठी प्रधान लेखाशीर्ष २२४५ - नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी, १०१, अनुग्रह सहाय्य, (९१) राज्य आपत्ती प्रतिसाद निधीच्या मानकानुसार खर्च, (९१) (०४) इतर बाबी, ३१ सहाय्यक अनुदाने (२२४५ ०२४४) या लेखाशीर्षाखाली निधी उपलब्ध करून देण्यात येत आहे.
७. सदर शासन निर्णय वित्त विभागाच्या अनौपचारिक संदर्भ क्रमांक : २६३ / २०२१/व्यय - ९, दिनांक ०९.०७.२०२१ अन्वये मिळालेल्या सहमतीने निर्गमित करण्यात येत आहे.