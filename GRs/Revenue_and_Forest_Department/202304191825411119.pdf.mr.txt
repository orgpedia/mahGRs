# Page 1
भूसंपादन अधिनियम, १८९४ मधील कलम १८ खालील भूसंपादन संदर्भांमध्ये सरकारी वकिलांना सहाय्य करण्यासाठी निर्माण केलेल्या मुल्यांकन तज्ञांच्या १४ पथकातील ३८ अस्थायी पदांना दि.०१.०३.२०२३ च्या पुढे मुदतवाढ देण्याबाबत.
महाराष्ट्र शासन
महसूल व वन विभाग
शासन निर्णय क्रमांक- एलक्यूएन-०४/२०१५/प्र.क्र.४२/अ-२
मंत्रालय, मुंबई-४०० ०३२.
दिनांक : १९.०४.२०२३
वाचा:-१) शासन निर्णय, महसूल व वन विभाग, क्र.एलक्यूएन ३१७१/क्यू, दि.०४.०८.१९७२ २) शासन निर्णय, क्रमांक- लक्यूएन-०४/२०१५/प्र.क्र.४२/अ-२, दि.१२.१०.२०२२ ३) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क.,
दि.८.०२.२०२३
प्रस्तावना : वित्त विभागाच्या दि.०८.०२.२०२३ च्या शासन निर्णयाने दि.०१.०३.२०२३ दि.३१.०८.२०२३ या कालावधी करीता अस्थायी पदांना मुदतवाढ देण्याबाबत प्रशासकीय विभागांना अधिकार प्रदान करणेबाबत मान्यता देण्यात आली आहे.
सर्व विभागीय आयुक्त यांनी त्यांचे पत्रानुसार त्यांच्या अधिनस्त असलेल्या भूसंपादन संदर्भांमध्ये सरकारी वकिलांना सहाय्य करण्यासाठी निर्माण केलेल्या मुल्यांकन तज्ञांच्या १४ पथकातील ३८ अस्थायी पदांना मुदतवाढ देणेबाबत विनंती केली आहे. यापूर्वी दि.०१.०९.२०२२ ते दि.२८.०२.२०२३ पर्यंत अस्थायी पदांना मुदतवाढ प्रदान करण्यात आलेली आहे. त्याच धर्तीवर कार्यरत पदांचा आकृतीबंध निश्चित झालेला नसल्यामुळे वित्त विभागाने प्रदान केलेल्या अधिकारांचा वापर करून सर्व विभागीय आयुक्त यांचे अधिनस्त भूसंपादन संदर्भांमध्ये सरकारी वकिलांना सहाय्य करण्यासाठी निर्माण केलेल्या मुल्यांकन तज्ञांच्या १४ पथकातील ३८ अस्थायी पदांना मुदतवाढ देण्याची बाब शासनाच्या विचाराधीन आहे.
शासन निर्णय : उपरोक्त संदर्भाधीन शासन निर्णय क्र.२ अन्वये भूसंपादन अधिनियम, १८९४ च्या कलम १८ खाली वाढीव मोबदला मिळण्यासाठी मा. न्यायालयामध्ये दाखल केलेल्या भूसंपादन संदर्भामध्ये निवाडयांची छाननी करून -मूल्यांकन तज्ञ म्हणून सरकारी वकिलांना जमीन मूल्यांकनाबाबत योग्य ते साहाय्य करण्यासाठी नगररचना व मूल्यनिर्धारण विभागातील नगर रचनाकारांची १४ पथके तात्पुरत्या स्वरुपात दिनांक ०१.०९.२०२२ ते २८.०२.२०२३ पर्यंत पुढे चालू ठेवण्यास मान्यता देण्यात आलेली होती.
२. आता उपरोक्त १४ पथकांतील एकूण ३८ अस्थायी योजनेतर पदे दिनांक ०१.०३.२०२३ ते दिनांक ३१.०८.२०२३ पर्यंत चालू ठेवण्यास शासनाची मंजुरी देण्यात येत आहे. सोबतच्या परिशिष्ट-अ मध्ये दर्शविल्याप्रमाणे उपरोक्त एकूण ३८ पदांना दिनांक ३१.०८.२०२३ पर्यंत खालील अटींच्या अधीन राहून मुदतवाढ देण्यात येत आहे
# Page 2
शासन निर्णय क्रमांकः एलक्यूएन-०४/२०१५/प्र.क्र.४२/अ-२
१) निरनिराळ्या विभागांनी अतिरिक्त म्हणून जाहीर केलेल्या २९,००० अतिरिक्त पदांपैकी (भूसंपादन कक्षातील पदांसह) महसूल व वन विभागाने अतिरिक्त म्हणून जाहीर केलेली पदे रद्द करण्याबाबतचे आदेश काढलेले आहेत.
२) अतिरिक्त ठरविण्यात आलेल्या पदांवरील अधिकारी/कर्मचारी यांना विभागामार्फत रिक्त पदावर सामावून घेण्यात आले आहे अथवा वित्त विभागाकडील अतिरिक्त संवर्ग कक्षाकडे वर्ग करण्यात आले आहे.
३) अतिरिक्त ठरविण्यात आलेल्या पदांवरील कर्मचा-यांचे वेतन व भत्ते यांचे प्रदान कोणत्याही परिस्थितीत विभागातील कायम / स्थायी, अस्थायी पदांसाठीच्या अर्थसंकल्पीय तरतुदीतून करण्यात येत नाही.
४) मुदतवाढ प्रस्तावित करण्यात आलेल्या पदांपैकी कार्यालय प्रमुखाच्या पदाव्यतिरिक्त इतर कोणतेही पद ६ महिन्यांपेक्षा अधिक कालावधीसाठी रिक्त नाही अथवा अतिरिक्त कार्यभाराने चालू नाही.
५) सदर अस्थायी पदांच्या वेतनाचा खर्च मंजूर अनुदानातून भागविण्यात येईल.
६) सदर पदांचा अस्थायी पदांच्या आढाव्यामध्ये समावेश आहे.
नगररचनाकारांच्या पथकामधील पदांची माहिती पुढीलप्रमाणे आहे -
---------------------------------------
| अ.क्र. | पदनाम | वेतनश्रेणी | पदसंख्या |
| १ | नगर रचनाकार वर्ग १ | १५,६००- ३९,१०० | १ |
| २ | रचना सहाय्यक | ९,३००- ३४,८०० | १ |
| ३ | लिपिक-टंकलेखक | ५२००- २०,२०० | १ |
|  | एकूण पदे | ३ |
---------------------------------------
३. उपरोक्त सर्व पदे संबंधित विभागाच्या स्थायी संवर्गातील तात्पुरती अतिरिक्त भर म्हणून समजण्यात यावी.
४. सदरहू पदांवरील पदधारक शासनाच्या वेळोवेळी निघालेल्या आदेशांप्रमाणे वेतन, महागाई भत्ता व पूरक भत्ते मिळण्यास पात्र राहतील.
५. सदर पदांवर व त्या पदांना देण्यात येणाऱ्या सोयी-सुविधांवर सन २०२३-२०२४ या वर्षात होणारा खर्च मागणी क्रमांक - सी-१-२०२९ जमीन महसूल ००१ संचालन व प्रशासन ००१ (०१) भूसंपादन आस्थापना (योजनेतर), ००१(०१)(०१) आयुक्त, कोकण वेतने (२०२९००४६०१)(०१)(०२) आयुक्त, नाशिक वेतने (२०२९००६४०१) (०१) (०३) आयुक्त, पुणे वेतने (२०२९००८२०१) (०१) (०४ ) आयुक्त, अमरावती वेतने (२०२९०१०८०१) (०१) (०५) आयुक्त, नागपूर वेतने (२०२९०१२६०१)(०१)(०६) आयुक्त, औरंगाबाद वेतने (२०२९०१४४०१)" या लेखाशीर्षाखाली खर्ची टाकून तो २०२३-२४ या आर्थिक वर्षाच्या मंजूर अनुदानातून भागविण्यात यावा.
पृष्ठ ४ पैकी २
# Page 3
शासन निर्णय क्रमांकः एलक्यूएन-०४/२०१५/प्र.क्र.४२/अ-२
६. सदर शासन निर्णय वित्त विभागाच्या शासन निर्णय क्र. पदनि-२०१६/प्र.क्र.८/१६/आ.पु.क., दि.०८.०२.२०२३ अन्वये प्रशासकीय विभागांना दिलेल्या अधिकारानुसार निर्गमित करण्यात येत आहे.
संबंधित विभागीय आयुक्त यांनी त्यांच्या आस्थापनेवरील व नियंत्रणाखालील कार्यालयांच्या आस्थापनेवरील मंजूर पदांचा आढावा घ्यावा. पदांचा आढावा घेताना शासनाच्या कार्यपद्धतीतील तंत्रज्ञानाचा वाढता वापर, काळानुरुप शासनाच्या मनुष्यबळात बदल व मनुष्यबळाच्या परिणामकारक वापराची आवश्यकता या बाबींचा विचार करून अनावश्यक पदे कमी करण्याचाही विचार करावा.
दि.०१.०३.२०२३ ते दि.३१.८.२०२३ या कालावधीमध्ये आढाव्यास (नव्याने निर्माण केलेल्या पदांसह) उच्चस्तरीय सचिव समितीची मान्यता घेऊन सुधारित आकृतिबंध निश्चित करणे आवश्यक आहे.
त्यामुळे, त्याबाबतचे प्रस्ताव विहित कालावधीत शासनास सादर करण्याची कार्यवाही करावी. अन्यथा, मुदतवाढीअभावी सदर अस्थायी पदांना वेतनाचा प्रश्न उद्भवल्यास त्याची सर्वस्वी जबाबदारी आपल्या कार्यालयाची राहील याची नोंद घ्यावी.
# Page 4