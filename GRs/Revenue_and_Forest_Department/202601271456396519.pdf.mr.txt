# Page 1
भूसंपादन अधिकारी/ उपविभागीय अधिकारी यांच्या स्वीय प्रपंजी खात्यामध्ये जमा होणाऱ्या
सोई-सुविधा शुल्काच्या वापर प्रयोजनामध्ये सुधारणांबाबत.
महाराष्ट्र शासन
महसूल व वन विभाग
शासन परिपत्रक क्रमांकः संकीर्ण ०५/२०१७/प्र.क्र.७१/अ-२
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: २७.०१.२०२६
वाचा -
१)शासन निर्णय क्रमांक: एलक्यूएन १९९५/प्र.क्र.५४२/अ-२, दि.२ जून, १९९५.
२)शासन अधिसूचना क्रमांक : एलक्यूएन-१२/२०१३/प्र.क्र.१९०/अ-२, दि.१९.३.२०१४.
३)शासन परिपत्रक क्रमांक : संकीर्ण ०५/२०१७/प्र.क्र.७१/अ-२, दि.०३.११.२०१८
प्रस्तावना -
विविध भूसंपादन अधिनियमाखाली प्राप्त सेवा सुविधा शुल्क रक्कमेच्या वापर प्रयोजनाबाबत उपरोक्त वाचा येथील विविध शासन निर्णय, परिपत्रक व अधिसुचनान्वये सविस्तर सुचना देण्यात आल्या आहेत. सदर बाबींस झालेला कालावधी, कार्यालयीन कामकाज पद्धतीमध्ये झालेले बदल विचारात घेऊन याबाबत नविन बाबी समाविष्ट्ट करणे व खर्चाच्या वित्तीय मर्यादेमध्ये सुधारणा करण्याची बाब शासनाच्या विचाराधीन होती. आता वित्त विभागाच्या सहमतीने शासन परिपत्रक दि.०३.११.२०१८
अधिक्रमीत करुन खालीलप्रमाणे नव्याने सुचना देण्यात येत आहे.
शासन परिपत्रक :-
विशेष भूसंपादन अधिकारी / उपविभागीय अधिकारी यांनी स्वीय प्रपंजी खात्यामध्ये सोई सुविधा शुल्कापोटी जमा होणाऱ्या रक्कमेचा वापर संबंधित अधिकाऱ्यांनी प्रमाणित केल्यानंतरच खालील
प्रयोजनासाठी व वित्तीय मर्यादेत सोबतच्या प्रपत्र-अ मध्ये नमूद केल्यानुसार संबंधित जिल्हाधिकारी यांच्या मान्यतेने व खालील अटी शतींच्या अधिनतेने अनुज्ञेय राहील :-
१)सोबतच्या प्रपत्र-अ मधील अनुक्रमांक १ ते ६ मध्ये नमूद केलेल्या बाबींसाठी सोई सुविधा शुल्कामधून रक्कम उपलब्ध करुन दिल्यानंतर सदर कामासाठी अन्य कोणतीही अर्थसंकल्पीय तरतूद करण्यात आलेली नाही म्हणजेच एकाच बाबीसाठी खर्चाची द्विरुक्ती होणार नाही, याबाबत संबंधित जिल्हाधिकारी यांनी दक्षता घेणे आवश्यक राहील.
# Page 2
शासन परिपत्रक क्रमांकः संकीर्ण ०५/२०१७/प्र.क्र.७१/अ-२
२)वित्त विभागाने निदेशित केल्यानुसार स्वीय प्रपंजी खात्यातून उपरोक्त नमूद बाबीवर खर्च
करताना विहित प्रक्रियेचा अवलंब करुन तसेच शासनाकडून विहीत करण्यात आलेल्या मर्यादेत
व पदनिदेशित अधिकारी यांचेसाठी खर्च (उदा. मोटार वाहन खरेदी इ.) करण्यात यावा.
३)तसेच प्रचलित कार्यपद्धतीनुसार जमाबंदी आयुक्त तथा संचालक भूमि अभिलेख, पुणे
यांच्यामार्फत रोव्हर्स व ड्रोन्स खरेदी प्रक्रिया राबविल्यानंतर अशा रोव्हर्स व ड्रोन्स सामग्रीचे
वाटप क्षेत्रीयस्तरावर खरेदीची संख्या, अचूक नोंदी, ताळमेळ व देखभाल याबाबतची संपूर्ण
जबाबदारी त्या कार्यालयाची राहील. तसेच अशा खरेदीबाबतची देयके अदा करण्यासाठी
आवश्यक निधी संबंधित जिल्हाधिकारी, जमाबंदी आयुक्त तथा संचालक भूमि अभिलेख, पुणे
यांच्याकडे वर्ग करतील तसेच अशा रोव्र्हस व ड्रोन्सबाबतच्या अनुषंगिक नोंदी जिल्हाधिकारी
कार्यालयाने देखील ठेवणे बंधनकारक राहील.
४)ई-गव्हर्नन्स प्रकल्पासाठी राज्य योजना व सोयी-सुविधा शुल्क तसेच रोव्र्हस व ड्रोन खरेदीसाठी
विशेष सहाय्य योजना व सोई सुविधा शुल्क, अशा दोन्ही स्त्रोतामधून निधी उपलब्ध होणार
असल्याने सदर खर्चावर अचूक नियंत्रण व ताळमेळ ठेवण्याची जबाबदारी जमाबंदी आयुक्त
तथा संचालक भूमिअभिलेख, पुणे व महसूल उपविभागाच्या अखत्यारितील भूमापन
कार्यासनाची राहील.
५)संबंधित विशेष भूसंपादन अधिकारी/ उपविभागीय अधिकारी यांच्यासाठी स्वीय प्रपंजी
खात्यातील रकमेतून सदर पदास अनुज्ञेय असलेल्या वित्तीय मर्यादेत व राज्यस्तरीय वाहन
आढावा समितीच्या मान्यतेच्या अधीन राहून संबंधित कार्यालयासाठी केवळ १ वाहन (Vehicle)
खरेदी करण्यास परवानगी राहील.
६)कार्यालयीन खर्च, कार्यालय/निवासस्थान दुरुस्तीसाठी वापरण्यात येणाऱ्या निधीचा गैरवापर
होणार नाही याची दक्षता घ्यावी. विशेष भूसंपादन अधिकारी / उपविभागीय अधिकारी यांनी
सदर निधी खर्च केल्याचे उपयोगिता प्रमाणपत्र विनाविलंब जिल्हाधिकारी कार्यालयास सादर
करणे बंधनकारक राहील.
७)एकाच बाबीसाठी संबंधित कार्यालयाकडून वांरवार खर्च होत आहे किंवा कसे याबाबत
जिल्हाधिकारी यांनी दक्षतेने वेळोवेळी तपासणी करणे गरजेचे आहे.
८)सोई सुविधा शुल्क हे भूसंपादन कार्यालयाच्या सोयी-सुविधांसाठी असून सदर रक्कम अन्य
प्रयोजनासाठी वापर होत असल्याने कार्यालयांच्या सोयी-सुविधांवर परिणाम होणार नाही,
याबाबत विशेष भूसंपादन अधिकारी / उपविभागीय अधिकारी यांनी विशेषत्वाने काळजी घ्यावी.
०२. तसेच कार्यालयीन कामकाजासाठी नियमितपणे आवश्यक असणाऱ्या बाबींचा खर्च व
भविष्ट्यकालीन खर्च याची खातरजमा केल्यानंतर स्वीय प्रपंजी खात्यामध्ये पुरेसा निधी उपलब्ध
असल्यास असा निधी संबंधित कार्यालयाच्या कार्यक्षेत्रामधील खालील बाबींसाठी वापरता येईल.
१)विशेष भूसंपादन अधिकारी / उपविभागीय अधिकारी / तहसिलदार / मंडळ अधिकारी /
तलाठी यांच्या कार्यालयीन इमारत दुरुस्तीचे प्रस्ताव मुळ बांधकाम नकाशे व इतर
# Page 3
शासन परिपत्रक क्रमांकः संकीर्ण ०५/२०१७/प्र.क्र.७१/अ-२
आवश्यक कागदपत्रांसह जिल्हाधिकारी यांनी विहीत कार्यपद्धतीनुसार संबंधित विभागीय
आयुक्तांच्या मान्यतेसाठी सादर करावेत.
२)विशेष भूसंपादन अधिकारी / उपविभागीय अधिकारी / तहसिलदार / मंडळ अधिकारी /
तलाठी यांच्या निवासस्थान दुरुस्तीचे प्रस्ताव मुळ बांधकाम नकाशे व इतर आवश्यक
कागदपत्रांसह जिल्हाधिकारी यांनी विहीत कार्यपद्धतीनुसार संबंधित विभागीय आयुक्तांच्या
मान्यतेसाठी सादर करावेत.
०३. सदरचे शासन परिपत्रक हे वित्त विभागाकडुन अनौंपचारिक संदर्भ क्र.
अनौ.सं.क्र.५७३/२०२५/व्यय-९, दि.१७.१०.२०२५ अन्वये निर्गमित करण्यात येत आहे.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6