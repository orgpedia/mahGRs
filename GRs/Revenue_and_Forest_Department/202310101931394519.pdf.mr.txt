# Page 1
श्रीमती आशा विजय जाधव, जिल्हा अधीक्षक भूमि अभिलेख अकोला, गट-अ यांची पुणे अधीक्षक भूमि अभिलेख, महानगर प्रदेश विकास प्राधिकरण, पुणे या पदावर प्रतिनियुक्तीने नियुक्ती करण्याबाबत...
महाराष्ट्र शासन
महसूल व वन विभाग
शासन आदेश, क्रमांक : प्रतिनि-०७२३/प्र.क्र.३१४/ई-६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२,
दिनांक : १० ऑक्टोबर, २०२३
वाचा: १) शासन निर्णय,सामान्य प्रशासन विभाग, क्र. एसआरव्ही-२०११/प्र.क्र.१३७/कार्या.१२, दि.१७.१२.२०१६.
२) शासन निर्णय,सामान्य प्रशासन विभाग क्र. एसआरव्ही-२०१६/प्र.क्र.५१०/कार्या. १२, दि.१६.०२.२०१८.
३) नगर विकास विभाग, शासन निर्णय क्र. पीआरडी-३३१७/प्र.क्र.८०/नवि-७, दिनांक २७.०९.२०२३ शासन आदेश : महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी, सेवेतून काढून टाकणे) नियम, १९८१ मधील नियम ४० च्या परिशिष्ट-२ मधील विहित अटी व शर्तीच्या अधीन राहून संदर्भाधीन क्र.१ येथील शासन निर्णयातील तरतुदीस अनुसरुन प्रशासकीय कारणास्तव सक्षम प्राधिकाऱ्यांच्या मान्यतेने श्रीमती आशा विजय जाधव, जिल्हा अधीक्षक भूमि अभिलेख अकोला (गट-अ), यांच्या सेवा, त्यांचा अमरावती विभाग हा मुळ महसुली विभाग कायम ठेवून, पुणे महानगर प्रदेश विकास प्राधिकरण, पुणे यांच्या आस्थापनेवरील अधीक्षक भूमि अभिलेख (गट-अ), या पदावर प्रतिनियुक्तीने नियुक्ती करण्यासाठी नगर विकास विभागाकडे तीन वर्षाच्या कालावधीकरीता सुपूर्द करण्यात येत आहेत.
अ) श्रीमती आशा विजय जाधव, जिल्हा अधीक्षक भूमि अभिलेख अकोला, गट-अ ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल, त्यानंतर, श्रीमती जाधव जेव्हा सदर प्रतिनियुक्तीच्या पदाचा कार्यभार सुपूर्द करुन, त्यांच्या मूळ विभागात, ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकारी राखून ठेवील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र, याप्रमाणे परत पाठवण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे; ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
# Page 2
शासन आदेश क्रमांकः प्रतिनि-०७२३/प्र.क्र.३१४/ई-६
२. जमाबंदी आयुक्त आणि संचालक भूमि अभिलेख (म.रा.), पुणे यांनी श्रीमती आशा विजय जाधव, जिल्हा अधीक्षक भूमि अभिलेख, अकोला यांना पुणे महानगर प्रदेश विकास प्राधिकरण, पुणे यांच्या आस्थापनेवरील अधीक्षक भूमि अभिलेख (गट-अ), या पदावर हजर होण्याकरीता कार्यमुक्त करावे. श्रीमती आशा विजय जाधव, जिल्हा अधीक्षक भूमि अभिलेख यांनी सद्य पदावरुन कार्यमुक्त झाल्यावर अधीक्षक भूमि अभिलेख, पुणे महानगर प्रदेश विकास प्राधिकरण, पुणे यांच्या आस्थापनेवर हजर होण्याकरीता नगर विकास विभागाकडे रुजू व्हावे. नगर विकास विभागाने श्रीमती आशा विजय जाधव यांचा प्रतिनियुक्तीच्या पदावरील रुजू झाल्याचा अहवाल या विभागास सादर करावा.
३. श्रीमती आशा विजय जाधव ह्या अधीक्षक भूमि अभिलेख, पुणे महानगर प्रदेश विकास प्राधिकरण, पुणे या पदावरुन महसूल विभागाकडे परत हजर झाल्यानंतर त्यांना त्यांच्या मुळ अमरावती महसुल विभागातील विहीत कालावधी पूर्ण करणे बंधनकारक राहील.