# Page 1
सन २०२३-२४ या आर्थिक वर्षाकरीता “संनियंत्रण
व मूल्यांकन या योजनेकरीता (२४०६ ८६२२)”
लेखाशीषांतर्गत निधी वितरित करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२३/प्र.क्र.५४/फ-११
मंत्रालय, मुंबई-४०० ०३२
दिनांक:- २४ जानेवारी, २०२४
संदर्भ:- १) वित्त विभाग,शासन परिपत्रक क्र. अर्थसं-२०२३/प्र.क.४०/अर्थ-३, दिनांक १२.०४.२०२३
२) प्रधान मुख्य वनसंरक्षक (अर्थसंकल्प, नियोजन व विकास ) महाराष्ट्र राज्य, नागपूर, यांचे पत्र
क्रमांक कक्ष-१/पी/योजना/ प्र.क्र.६/सं.नि./२११/२०२३-२४, दिनांक ०८.०५.२०२३
३) शासन निर्णय समक्रमांक दिनांक २२.०८.२०२३
प्रस्तावना :-
महसूल व वन विभागांतर्गत सामाजिक वनीकरण शाखेमार्फत राबविण्यात येणाऱ्या विविध
योजनांतर्गत करण्यात आलेल्या रोपवन कामांचे त्रयस्थ संस्थेमार्फत मुल्यांकन करणे व त्याची
जिल्हास्तरावर अंमलबजावणी इ. कामे संनियंत्रण व मूल्यांकन (२४०६ ८६२२) या योजनेंतर्गत करण्यात
येतात.
०२. सामाजिक वनीकरणाचे महत्व लक्षात घेऊन वृक्षलागवड व संवर्धन करण्यासाठी सामाजिक
वनीकरणांतर्गत राबविण्यात येणाऱ्या विविध योजनांचे संनियंत्रण व मुल्यमापन आणि सामाजिक
वनीकरण (२४०६ ८६२२) या योजनेंतर्गत सन २०२३-२४ करिता २६.५० लक्ष इतका निधी अर्थसंकल्पित
करण्यात आला आहे. सदर योजनेंतर्गत सन २०२३-२४ या वर्षात सदर योजनेंतर्गत करण्यात आलेल्या
तसेच करावयाच्या कामांबाबत संदर्भाधीन क्रमांक २ येथील दिनांक ०८.०५.२०२३ रोजीच्या पत्रान्वये
रु.२५.६८ लक्ष इतक्या रकमेचा चालू बाब प्रस्ताव शासनास सादर करण्यात आलेला आहे. त्यानुषंगाने
संदर्भाधीन क्रमांक ३ येथील दिनांक २२.०८.२०२३ रोजीच्या शासन निर्णयान्वये संनियंत्रण व मूल्यांकन
आणि सामाजिक वनीकरण (२४०६ ८६२२) या योजनेंतर्गत रु.५.३० लक्ष इतका निधी वितरीत करण्यात
आलेला आहे. सदर योजनेंतर्गत संदर्भाधीन क्रमांक २ येथील प्रस्तावानुषंगाने उर्वरित निधी वितरीत
करण्याची बाब शासनाच्या विचाराधीन होती.
शासन निर्णय :-
सन २०२३-२४ या आर्थिक वर्षाकरीता संनियंत्रण व मूल्यांकन आणि सामाजिक वनीकरण
(२४०६ ८६२२) योजनेकरिता अर्थसंकल्पीत, वितरीत तसेच वितरीत करावयाच्या निधीचा तपशिल
खालील तक्त्यात नमूद करण्यात आला आहे:-
# Page 2
शासन निर्णय क्रमांकः साववि-२०२३/प्र.क्र.५४/फ-११
----------------------------------------------------------------------------------------------------------------------------------------------------------
| (रु.लाखात) |
| योजनेचे नाव | सन २०२३-२४ या वर्षाकरीता अर्थसंकल्पीत करण्यात आलेला निधी | शासन निर्णय दिनांक २२.०८.२०२३ अन्वये वितरीत करण्यात आलेला निधी | वितरीत करावयाचा निधी |
| १ | २ | ३ | ४ |
| संनियंत्रण व मूल्यांकन आणि सामाजिक वनीकरण (२४०६ ८६२२) | २६.५० | ५.३० | १३.२५ |
----------------------------------------------------------------------------------------------------------------------------------------------------------
उपरोक्त तक्त्यात स्तंभ क्रमांक ४ मध्ये नमूद केल्यानुसार “संनियंत्रण व मूल्यांकन आणि
सामाजिक वनीकरण (२४०६ ८६२२)” या योजनेंतर्गत रु.१३.२५ लक्ष इतका निधी वितरीत करण्यास व
खर्च करण्यास या शासन निर्णयान्वये मान्यता देण्यात येत आहे.
०२. सदर निधी नियंत्रक अधिकारी म्हणून प्रधान मुख्य वनसंरक्षक (वनबल प्रमुख), महाराष्ट्र राज्य,
नागपूर यांच्याकडे सुपूर्त करण्यात येत आहे. या योजनेंतर्गत घ्यावयाच्या कामाची अंमलबजावणी कृती
आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी.
याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी
आढावा घ्यावा. सदर निधी मंजूर असलेल्या योजनांवरच खर्च करण्यात यावा. मंजूर निधीपेक्षा जास्त
खर्च होणार नाही याची नियंत्रक अधिकाऱ्यांनी दक्षता घ्यावी.
०३. सदर निधी वितरित करण्यापूवी अपर प्रधान मुख्य वनसंरक्षक (अर्थसंकल्प, नियोजन व विकास),
महाराष्ट्र राज्य, नागपूर यांनी सदर योजनेसाठी सन २०२३-२४ करीता वितरित केलेला निधी
अर्थसंकल्पीय वितरण प्रणालीव्यतिरिक्त अन्यत्र ठिकाणी वळती केला नसल्याची खात्री करावी.
०४. सदर निधी खर्च करताना वित्त विभागाच्या संदर्भ क्रमांक १ येथील शासन परिपत्रकातील तरतूदी
व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या
तरतुदी व वेळोवेळी दिलेल्या सूचनांचे पालन करण्यात यावे.
०५. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची/झालेल्या
खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण
प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
०६. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२३-२४ या
वर्षाकरीता करण्यात आलेल्या अर्थसंकल्पीत तरतुदीमधून खर्ची टाकण्यात यावा.
मागणी क्र. सी-०७
२४०६, वनीकरण व वन्यजीवन
(११) (३५) संनियंत्रण व मूल्यांकन आणि सामाजिक वनीकरण योजना (२४०६ ८६२२)
३३- अर्थसहाय्य
पृष्ट्ठ ३ पैकी २
# Page 3
शासन निर्णय क्रमांकः साववि-२०२३/प्र.क्र.५४/फ-११
०७. सदर शासन निर्णय संदर्भ क्रमांक १ येथील वित्त विभागाच्या शासन परिपत्रकानुसार विभागास
प्रदान करण्यात आलेल्या अधिकारास अनुसरुन व वित्त विभागाच्या अनौपचारीक संदर्भ क्रमांक
३९२/२०२३/व्यय-१०, दिनांक १३.१२.२०२३ अन्वये प्राप्त सहमतीनूसार निर्गमित करण्यात येत आहे.
०८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर