# Page 1
श्री.एच.व्ही.माडभुषी यांना सहाय्यक वन संरक्षक गट -अ (कनिष्ठ श्रेणी) पदावरील पदोन्नतीचा मानीव दिनांक देणेबाबत.
महाराष्ट्र शासन
महसूल व वन विभाग
शासन निर्णय क्र. एमएफएस-२०१९/प्र.क्र.१०७/फ-८
मादाम कामा मार्ग, हूतात्मा राजगुरु चौक,
मंत्रालय, मुंबई -४०० ०३२.
दिनांक - २८ एप्रिल, २०२१.
वाचा – १) शासन निर्णय महसूल व वन विभाग क्र. एमएफएस-२०१३/५०७/प्र.क्र.१५४/फ-८, दि.२१/०२/२०१४.
२) शासन निर्णय महसूल व वन विभाग क्र. एमएफएस-२०१३/५०७/प्र.क्र.१५४/फ-८, दि.२१/०२/२०१४.
३) मा.उच्च न्यायालय, मुंबई यांचा रिट याचिका क्र.२७९७/२०१५ मधील दि.४/०८/२०१७ चा आदेश ४) मा.सर्वोच्च न्यायालय, नवी दिल्ली येथील विशेष अनुज्ञा यचिका क्र. २४३०६/२०१७.
५) मुख्य वन संरक्षक (प्रादेशिक) अमरावती यांचे आदेश क्र. मुवसंप्रा/ कक्ष-८/आस्था/विचौ / २५१५ /२०१७-१८ दि.१८/१०/२०१७.
६) अपर प्रधान मुख्य वन संरक्षक (कार्मिक) नागपूर यांचे पत्र क्र.मवसे/मुले/वैन-एमवायटी/प्र.क्र.५७२ (१४-१५)/९५७/कक्ष-९, दि.२९/०६/२०१९.
प्रस्तावना -
अपर प्रधान मुख्य वन संरक्षक (प्रशासन दुय्यम संवर्ग), नागपूर यांचे पत्र कक्ष-१०-(अ)२/आस्था/जे.या.
/प्र.क्र.२४/१३/१४/४८६, दि.२८/०८/२०१३ अन्वये वनक्षेत्रपाल, गट-ब या संवर्गाची दि. ०१/०१/२००९ ते ०१/०१/२०१२ ची अंतिम जेष्ठता यादी प्रसिद्ध करण्यात आली असून यामध्ये श्री.एच.व्ही.माडभुषी यांचा जेष्ठता क्र. ५६७ तसेच श्री.रमाकांत शिवाजीराव भंवर यांचा जे.क्र.५७२ असा नमूद करण्यात आलेला आहे.
वनक्षेत्रपाल, गट-ब या संवर्गातील अधिकाऱ्यांना सहायक वनसंरक्षक, गट-अ (कनिष्ठ श्रेणी) या संवर्गामध्ये पदोन्नती करिता सन २०१३-१४ ची निवडसूची तयार करण्यासाठी दि.१३/१२/२०१३ रोजी पार पडलेल्या विभागीय चौकशी समितीच्या बैठकीच्या वेळी, श्री.एच.व्ही.माडभुषी,तत्का.वनक्षेत्रपाल यांच्या विरूद्ध मग्रारोहयो अतंर्गत कामातील अनियमिततेच्या अनुषंगाने महाराष्ट्र नागरी सेवा (शिस्त व अपील) नियम १९७९ चा नियम ८ नुसार विभागीय चौकशी सुरू होती. त्यामुळे त्यांच्या पदोन्नती आदेश निर्गमित न करता, त्यांचे प्रकरण मोहरबंद लिफाफ्यात ठेवण्यात आले व त्यांना खुल्या प्रवर्गामध्ये त्यांच्यापेक्षा कनिष्ठ असलेले श्री.रमाकांत शिवाजीराव भंवर यांना शासन निर्णय महसूल व वन विभाग संदर्भ क्र.-१ दि.२१/०२/२०१४ अन्वये सहायक वनसंरक्षक (गट-अ) (कनिष्ठ श्रेणी) या संवर्गामध्ये पदोन्नती देण्यात आली आहे.
# Page 2
शासन निर्णय क्रमांकः एमएफएस-२०१९/प्र.क्र.१०७/फ-८
मुख्य वन संरक्षक (प्रादेशिक) अमरावती यांनी श्री. एच. व्ही. माडभुषी यांच्या विरुध्द सुरु असलेल्या विभागीय चौकशी प्रकरणी दि.१८/१०/२०१७ अन्वये अंतीम आदेश पारित केले असून, श्री.एच.व्ही.माडभुषी यांना सेवापुस्तक ताकीद देऊन प्रकरण निकाली काढले आहे. त्यामुळे श्री.एच.व्ही.माडभुषी यांच्यापेक्षा कनिष्ठ असलेले परंतू त्यांच्या अगोदर सहायक वनसंरक्षक, गट-अ (कनिष्ठ श्रेणी) या संवर्गामध्ये पदोन्नत झालेले श्री.रमाकांत शिवाजीराव भंवर यांच्या पदोन्नतीचा दिनांक दि.२१/०२/२०१४ ही मानीव तारीख मंजूर करण्याची बाब शासनाच्या विचाराधीन होती.
शासन निर्णय -
शासनाने आता असा निर्णय घेतला आहे की, मा. उच्च न्यायालय, मुंबई यांनी रिट याचिका क्र.२७९७/२०१५ मध्ये दि.४/०८/२०१७ रोजी दिलेल्या निर्णयान्वये दि.२५/०५/२००४ चा शासन निर्णय रद्द करून पदोन्नतीमधील आरक्षण अवैध ठरविले आहे. मा.उच्च न्यायालयाच्या उक्त निर्णयास स्थगिती देण्याच्या अनुषंगाने राज्य शासनाच्यावतीने मा. सर्वोच्च न्यायालयामध्ये दाखल करण्यात आलेल्या विशेष अनुज्ञा याचिका क्र.२४३०६ / २०१७ मधील अंतरीम / अंतिम निर्णयाच्या अधीन राहून श्री. एच. व्ही. माडभुषी यांचे पेक्षा कनिष्ठ असलेले परंतू त्यांचे अगोदर सहायक वनसंरक्षक, गट-अ (कनिष्ठ श्रेणी) या संवर्गामध्ये पदोन्नत झालेले श्री.रमाकांत शिवाजीराव भंवर यांच्या पदोन्नतीचा दिनांक दि.२१/०२/२०१४ ही मानीव तारीख मंजूर करण्यात येत आहे.
२. शासन परिपत्रक महसूल व वन विभाग दिनांक ०७/०३/२०१९ अन्वये सहा वनसंरक्षक या संवर्गाची दिनांक १.१.२०१९ अंतिम जेष्ठता यादी प्रसिध्द करण्यात आली. सदर जेष्ठता यादीमध्ये श्री. एच.व्ही.माडभुषी यांचे नाव श्री.रमाकांत शिवाजीराव भंवर यांच्या वर जेष्ठता क्रमांक १९९ - अ असे राहील.
३. श्री.एच.व्ही.माडभुषी यांना सहायक वनसंरक्षक, गट-अ (कनिष्ठ श्रेणी) या पदावरील दि.२१/०२/२०१४ हा मानीव दिनांक केवळ जेष्ठतेसाठी प्रदान करण्यात येत आहे.
४. प्रधान मुख्य वनसंरक्षक (वनबल प्रमुख), नागपूर यांचे आदेश दि.१२/११/२०१४ अन्वये श्री.एच.व्ही.माडभुषी यांना आश्वासित प्रगती योजनेतंर्गत पहिला लाभ (सहाय्यक वनसंरक्षक या वरीष्ठ पदाची वेतनश्रेणी) दि.०१.०१.२००२ पासून लागू करण्यात आली आहे. त्यामुळे श्री. एच. व्ही.माडभुषी यांना मानीव दिनांक मंजूरीच्या अनुषंगाने पुन्हा वेतन निश्चिती करण्यात येणार नाही तसेच त्यांना कोणतीही थकबाकी अनुज्ञेय राहणार नाही.
५. हे आदेश संबंधित वर्षाच्या निवडसुचीस महाराष्ट्र लोकसेवा आयोगाची मान्यता प्राप्त होण्याच्या अधीन तसेच सामान्य प्रशासन विभाग अनौ. संदर्भ क्र.८६८/का.१२ दि.०७/०८/२०१९ व वित्त विभाग (सेवा - ३ ) अनौ. संदर्भ क्र.११६/२०/सेवा-३ दि.१६/०७/२०२० अन्वये प्राप्त झालेल्या सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एमएफएस-२०१९/प्र.क्र.१०७/फ-८