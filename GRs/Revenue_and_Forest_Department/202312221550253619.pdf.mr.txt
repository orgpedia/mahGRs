# Page 1
मुख्य वनसंरक्षक (प्रा.) चंद्रपूर यांचेकरीता निवासस्थान बांधकामाचे अंदाजपत्रकास प्रशासकीय मान्यता प्रदान करण्याबाबत.
महाराष्ट्र शासन
महसूल व वन विभाग,
शासन निर्णय क्र. वनबां-२०२३/प्र.क्र.९४/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- २२ डिसेंबर, २०२३
वाचा : १. प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष-२४/लेखा/प्र.क्र.०२/८४/२०२३-२४, दिनांक ०९.०५.२०२३ २. वित्त विभाग, शासन निर्णय क्र. विअप-२०१३/प्र.क्र.३०/१३/ विनियम (भाग-२), दिनांक २०.०९.२०१९ ३. सार्वजनिक बांधकाम विभाग, शासन परिपत्रक क्र.संकीर्ण-२०१९/प्र.क्र.१०/इमा-२, दि.२५.०९.२०१९ ४. मुख्य वनसंरक्षक, चंद्रपूर वनवृत्त, चंद्रपूर यांचे पत्र क्र.कक्ष-२(१)/योजना/२०२३-२४/९९५, दिनांक २५.१०.२०२३
प्रस्तावना: मुख्य वनसंरक्षक (प्रा.) चंद्रपूर यांचेकरीता निवासस्थान बांधकामाचे रु.४६५.०० लक्ष इतक्या रक्कमेच्या अंदाजपत्रकास प्रशासकीय मान्यता प्रदान करण्याबाबत वाचा येथील नमूद क्र.१ च्या पत्रान्वये विनंती केली आहे.
सदर अंदाजपत्रकाबाबत प्रधान सचिव (वने) यांचे अध्यक्षतेखाली दिनांक २२.०९.२०२३ रोजी झालेल्या बैठकीत झालेल्या चर्चेनुसार मुख्य वनसंरक्षक चंद्रपूर, चंद्रपूर वनवृत्त, यांनी वाचा येथील नमूद क्र.४ च्या पत्रान्वये प्रस्तुत अंदाजपत्रकातील काही बाबी वगळून नकाशामध्ये सुधारणा करुन मुख्य वनसंरक्षक (प्रा.) चंद्रपूर यांचे निवासस्थान बांधकामाचे रु.३१७.८७ लक्ष इतक्या रक्कमेचे सुधारीत प्राथमिक अंदाजपत्रक सादर केले आहे.
सदर मुळ अंदाजपत्रकास वाचा येथील क्र. ३ च्या शासन परिपत्रकातील तरतूदीनुसार मुख्य अभियंता सार्वजनिक बांधकाम, प्रादेशिक विभाग, नागपूर यांनी तांत्रिक सहमती (Technical Approval) दिलेली आहे.
वित्त विभागाच्या वित्तीय अधिकारामध्ये सुधारणा करण्यासंदर्भात निर्गमित करण्यात आलेल्या वाचा येथील क्र.२ चा शासन निर्णय दिनांक २०.०९.२०१९ मधील भाग एक उपविभाग-५ परि.क्र.१३४(१), १३४(२) आणि १३४(३) नुसार तसेच सार्वजनिक बांधकाम विभागाचे वाचा क्र.३ येथील दिनांक २५.०९.२०१९ च्या परिपत्रकान्वये स्थापत्य व विद्युत कामाशी संबंधित रु.१५ कोटी किंमती पर्यंतच्या कामांना संबधित मुख्य अभियंता, सार्वजनिक बांधकाम प्रादेशिक विभाग यांनी तांत्रिक सहमती दिल्यानंतर प्रशासकीय मान्यता देण्याबाबतचे अधिकार संबंधीत उपभोक्ता विभागास देण्यात आलेले आहेत.
त्यानुसार मुख्य वनसंरक्षक (प्रा.) चंद्रपूर यांचे निवासस्थान बांधकामाचे सुधारीत प्राथमिक अंदाजपत्रकास प्रशासकीय मान्यता देण्याबाबतची बाब शासनाच्या विचाराधीन होती.
शासन निर्णय : अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी वाचा येथील क्र.१ च्या पत्रान्वये सादर केलेला प्रस्ताव व मुख्य वनसंरक्षक, चंद्रपूर वनवृत्त, चंद्रपूर यांनी वाचा येथील नमूद क्र.४ च्या पत्रान्वये प्राप्त सुधारीत अंदाजपत्रक वित्त विभागाचा वाचा येथील नमूद क्र.२ चा शासन निर्णय व सार्वजनिक बांधकाम विभागाचे वाचा येथील नमूद क्र.३ चे परिपत्रक आणि विभागास प्राप्त अधिकार विचारात घेता, मुख्य वनसंरक्षक (प्रा.) चंद्रपूर यांचेकरीता निवासस्थान बांधकामाच्या रु.२९२.४९ लक्ष इतक्या रक्कमेच्या
# Page 2
शासन निर्णय क्रमांकः वनबां-२०२३/प्र.क्र.९४/फ-९
अंदाजपत्रकास सोबत जोडलेल्या “प्रपत्र-अ” (Recapitulation Sheet) मध्ये नमूद केल्याप्रमाणे तसेच खालील अटींच्या अधीन राहून शासनाची प्रशासकीय मान्यता (वित्तीय मान्यता वगळून) प्रदान करण्यात येत आहे १. अंदाजपत्रक व नकाशे उपभोक्ता विभागाच्या सक्षम प्राधिकाऱ्याकडून साक्षांकित करुन घेण्यात यावे.
२. काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
३. सदरची कामे प्रशासकीय मान्यता प्रदान केलेल्या रक्कमेतच पूर्ण होतील याची दक्षता घेण्यात यावी.
४. प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
५. प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. सदर कामाच्या बांधकामाचा खर्च योजनेंतर्गत मंजूर उपलब्ध असलेल्या नियतव्ययातून करण्यात यावा.
८. ढोबळ स्वरूपात धरण्यात आलेल्या तरतुदीबाबत काम करतेवेळी विस्तृत अंदाजपत्रक दरपत्रके मंजूर करूनच काम हाती घ्यावे.
९. सदरहू कामे करतांना वन (संवर्धन) अधिनियम १९८० अंतर्गत तरतूद तसेच प्रचलित कायदे / नियम संदर्भाधिन तरतूदींचा भंग होणार नाही. तसेच कोणतीही अनियमितता होणार नाही याची दक्षता घ्यावी.
१०. वित्त विभागाच्या दिनांक १२.०४.२०२३ रोजीच्या परिपत्रकातील अटी व वित्त विभागाने वेळो वेळी घालून दिलेल्या अटी व शर्तीचे उल्लंघन होणार नाही याची दक्षता घ्यावी.
११.शासन निर्णय क्रमांक एमएससी- २०११/प्र.क्र.१७८/फ-५, दिनांक ३०.९.२०११ च्या परिशिष्टात नमुद केलेल्या अटी व शर्ती बंधनकारक असतील.
१२. कामांची अंमलबजावणी करताना कामांचे एकत्रीकरण करुन नियमानुसार ई-निविदा प्रणाली अवलंबण्याची दक्षता घ्यावी.
सदर शासन निर्णय वित्त विभाग, क्र. विअप्र-२०१३/प्र.क्र.३०/१३/विनियम (भाग-२), दिनांक २०.९.२०१९ अन्वये वित्तीय अधिकारामध्ये सुधारणा या शासन निर्णयातील भाग एक उपविभाग- ५ परि.क्र.१३४ (१), १३४ (२) आणि १३४ (३) नुसार तसेच सार्वजनिक बांधकाम विभाग, शासन परिपत्रक क्र.संकीर्ण-२०१९/प्र.क्र.१०/इमा-२, दिनांक २५.०९.२०१९ अन्वये स्थापत्य व विद्युत कामाशी संबंधित रु.१५ कोटी किंमती पर्यंतच्या कामांना संबधित मुख्य अभियंता, सार्वजनिक बांधकाम प्रादेशिक विभाग यांनी तांत्रिक सहमती दिल्यानंतर प्रशासकीय मान्यता देण्याबाबतचे उपभोक्ता विभागास प्रदान करण्यात आलेले वित्तीय अधिकारानुसार निर्गमित करण्यात येत आहे.
# Page 3
# Page 4