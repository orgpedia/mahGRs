# Page 1
जुलै-ऑगस्ट, २०१९ मधील अतिवृष्टी व पुरामुळे सांगली जिल्हयातील घरपडझडीच्या नुकसानीकरिता बाधित आपदग्रस्तांना मदत देण्याकरिता निधी वितरीत करण्याबाबत......
महाराष्ट्र शासन
महसूल व वन विभाग
शासन निर्णय क्रमांक :- सीएलएस-२०१९/प्र.क्र.१७७/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- ०७ फेब्रुवारी, २०२३
संदर्भ :- १) शासन निर्णय, महसूल व वन विभाग, क्रमांक :- सीएलएस-२०१५/प्र.क्र.४०/म-३, दिनांक १३.०५.२०१५ २) शासन निर्णय, महसूल व वन विभाग, क्रमांक :- सीएलएस-२०१९/प्र.क्र.१६५/म-३, दिनांक २९.०८.२०१९ व दिनांक ११.०९.२०१९ ३) विभागीय आयुक्त, पुणे यांचे क्र. मह-३ / नैआ/कावि:३२३/२०२२, दिनांक ०४.११.२०२२ रोजीचे पत्र
प्रस्तावना : सन २०१९-२०२० मध्ये राज्यातील विविध जिल्हयात दि. २६ जुलै, २०१९ व त्यानंतर झालेल्या अतिवृष्टीमुळे पुराचे पाणी शहरी व ग्रामीण भागामध्ये पसरले, या पूर परिस्थितीमुळे बाधित झालेल्या कुटूंबियांना मदत देण्याबाबत मा. मुख्यमंत्री यांच्या अध्यक्षतेखालील मंत्रीमंडळ उपसमितीने दिनांक १९.०८.२०१९ रोजीच्या बैठकीत घेतलेल्या निर्णयानुसार बाधितांना द्यावयाच्या मदतीचे दर व निकष संदर्भाधीन क्र.२ च्या शासन निर्णयान्वये निश्चित करण्यात आले आहेत.
२. माहे जुलै-ऑगस्ट, २०१९ मधील अतिवृष्टी व पूर परिस्थितीमुळे सांगली जिल्हयातील घरपडझडीकरिता बाधित आपदग्रस्तांना मदत वाटपासाठी रू.१००१.७३ लक्ष एवढया निधी मागणीचा प्रस्ताव विभागीय आयुक्त, पुणे यांनी संदर्भाधीन क्र.३ अन्वये सादर केला आहे. सदर प्रस्तावास राज्य कार्यकारी समितीच्या दि.२०.०१.२०२३ रोजीच्या बैठकीमध्ये निर्णयार्थ ठेवला असता, रू.१००१.७३ लक्ष एवढया निधीस समितीने मंजूरी दिली आहे. त्यानुसार विभागीय आयुक्त, पुणे यांना निधी वितरीत करण्याची बाब विचाराधीन होती.
शासन निर्णय राज्यात माहे जुलै-ऑगस्ट, २०१९ मधील अतिवृष्टी व पूर परिस्थितीमुळे सांगली जिल्हयातील मिरज, वाळवा व पलुस तालुकयांमध्ये पडझड झालेल्या घरांकरिता बाधित आपदग्रस्तांना रू.१००१.७३ लक्ष (रूपये दहा कोटी एक लक्ष त्र्याहत्तर हजार फक्त) इतका निधी लेखाशीर्ष २२४५ ०२७१ अंतर्गत संबंधित जिल्हाधिकारी यांना विभागीय आयुक्त, पुणे यांच्यामार्फत उपलब्ध करून देण्यास मान्यता देण्यात येत आहे.
२. वरीलप्रमाणे निधी बीम्स प्रणालीवर विभागीय आयुक्त, पुणे यांना कार्यासन म-११ यांनी तात्काळ वितरित करावा.
पृष्ठ ३ पैकी १
# Page 2
शासन निर्णय क्रमांकः सीएलएस-२०१९/प्र.क्र.१७७/म-३
३. विभागीय आयुक्त, पुणे यांना कळविण्यात येते की, जुलै-ऑगस्ट, २०१९ मधील अतिवृष्टी व पूर परिस्थितीमुळे सांगली जिल्हयातील मिरज, वाळवा व पलुस तालुक्यांमध्ये पडझड झालेल्या घरांच्या नुकसानीचे पंचनामे विहित वेळेत योग्यरितीने न केलेल्या अधिकारी / कर्मचारी यांच्याविरूध्द कारवाई करण्याच्या अटीच्या अधीन राहून जिल्हाधिकारी, सांगली यांना निधी वितरीत करण्यात यावा.
४. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे काटेकोरपणे पालन करण्यात यावे. संदर्भाधीन क्रमांक २ येथील दिनांक २९.०८.२०१९ व दिनांक ११.०९.२०१९ च्या शासन निर्णयान्वये मदतीचे वाढीव दर मंजूर करण्यात आले आहेत. त्या वाढीव दरापैकी राज्य आपत्ती प्रतिसाद निधीच्या (SDRF) संदर्भाधीन क्रमांक २ येथील शासन निर्णयातील दराने मदत प्रदान करण्यासाठी राज्य आपत्ती प्रतिसाद निधीच्या लेखाशीर्षाखाली वितरित करण्यात आलेला निधी खर्च करण्यात यावा आणि वाढीव मंजूर दर वजा राज्य आपत्ती प्रतिसाद निधीचे दर यातील फरकाच्या मदतीची रक्कम राज्य शासनाच्या निधीमधुन वितरित करण्यात आलेला निधीतून भागविण्यात यावा. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
५. पंचनामे करण्यात आल्यानंतर लाभार्थी निश्चित करण्यात यावेत. या शासन निर्णयान्वये संपूर्ण रक्कम बीम्स प्रणालीवर वितरित करण्यात येत असली तरी, लाभार्थी निश्चित झाल्यानंतर वित्तिय शिस्तीच्या दृष्टीकोनातून संबंधित जिल्हाधिकारी यांनी प्रत्यक्ष गरजेनुसारच कोषागारातून रक्कम आहरित करून त्यानंतरच रक्कम लाभार्थ्यांच्या थेट बँक खात्यामध्ये ऑनलाईन पध्दतीने हस्तातंरित करण्याबाबत दक्षता घ्यावी. सदर निधी अनावश्यकरित्या कोषागारातून आहरित करून बँक खात्यामध्ये काढून ठेवण्यात येवू नये.
या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा. लाभार्थ्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा तपशील जिल्हयांच्या संकेतस्थळावर प्रसिध्द करण्यात यावा. या सर्व सुचनांची अंमलबजावणी करण्याची जबाबदारी संबंधित जिल्हाधिकारी यांची राहील.
६. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
७. वरील प्रयोजनासाठी प्रधान लेखाशीर्ष “२२४५-नैसर्गिक आपत्तीच्या निवारणासाठी सहाय्य, ०२ पूर चक्रीवादळ इत्यादी, ११३ घरांची दुरुस्ती/पुर्नाबांधणी यासाठी सहाय्य, (९) (०१) घरांची दुरुस्ती/पुर्नबांधणी यासाठी सहाय्य, ३१, सहायक अनुदाने (वेतनेत्तर) (२२४५०२७१) या लेखाशीर्षाखाली उपलब्ध असलेल्या तरतूदीमधून उपलब्ध करून देण्यात येत आहेत.
८. सदर आदेश शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दि.०४.०४.२०२२
अन्वये प्रशासकीय विभागास प्रदान करण्यात आलेल्या अधिकारात विहित अटी व शर्तींची पूर्तता झाल्याची खात्री करुन हा निधी वितरीत करण्यात येत आहे.
# Page 3
शासन निर्णय क्रमांक: सीएलएस-२०१९/प्र.क्र.१७७/म-३