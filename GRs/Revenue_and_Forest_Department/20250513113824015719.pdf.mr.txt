# Page 1
जम्मू काश्मिर राज्यातील पहलगाम येथे
दहशतवादी हल्ल्यात महाराष्ट्र
राज्यातील मृत पावलेल्या व्यक्तीच्या
वारसास वाढीव आर्थिक मदत व इतर
सवलती देणेबाबत..
महाराष्ट्र शासन
महसूल व वन विभाग
शासन निर्णय क्रमांक- आरएलएस-२०२५/प्र.क्र.८९/म-३
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- ०९ मे, २०२५
वाचा :-
१)शासन निर्णय, महसूल व वन विभाग क्र. आरएलएफ-११-०३/प्र.क्र.३१०/म-३,
दि.२४.०८.२००४.
२)शासन निर्णय, महसूल व वन विभाग क्र. आरएलएफ-१२-०८/प्र.क्र.२९८/म-३,
दि.०१.१२.२००८.
३) शासन निर्णय समक्रमांक आरएलएस-२०२५/प्र.क्र.८९/म-३, दि. २३ एप्रिल २०२५.
४) शासन निर्णय क्र. पीडब्लुएफ ०२०९/१०७/पोल ७, दि.०६.०२.२००९.
प्रस्तावना:-
महाराष्ट्र राज्यातील पुणे, रायगड, ठाणे, मुंबई व नागपूर या जिल्यांतील काही पर्यटक
जम्मू काश्मिर राज्यातील पहलगाम येथे पर्यटनासाठी गेलेले होते. दि.२२.०४.२०२५ रोजी
पहलगाम येथे झालेल्या दहशतवादी हल्ल्यात ६ मृत पावलेल्या व्यक्तींच्या वारसांना
संदर्भाधीन क्र.३ येथील दि.२३ एप्रिल २०२५ च्या शासन निर्णयान्वये, प्रत्येकी रु.५.०० लक्ष
(अक्षरी रूपये पाच लक्ष फक्त) इतकी रक्कम आर्थिक मदत देण्याचा शासन निर्णय निर्गमित
केलेला आहे.
दि.२९ एप्रिल २०२५ रोजी झालेल्या मंत्रिमंडळाच्या बैठकीत, पहलगाम येथील
दहशतवादी हल्ल्यात राज्यातील मृत पावलेल्या व्यक्तींच्या कुटुंबियांना/वारसांना सानुग्रह
अनुदान, वारसास नोकरी व पाल्याचे शिक्षण याप्रमाणे सवलती देण्याबाबत निदेशित
केल्यानुसार खालीलप्रमाणे शासन निर्णय निर्गमित करण्यात येत आहे.
पृष्ट्ठ ३ पैकी १
# Page 2
शासन निर्णय क्रमांकः आरएलएस-२०२५/प्र.क्र.८९/म-३
शासन निर्णय :-
पहलगाम येथील दहशतवादी हल्ल्यात मृत पावलेल्या व्यक्तींच्या वारसांना
खालीलप्रमाणे सानुग्रह अनुदान व इतर सवलती मंजुर करण्यात येत आहे.
१. सानुग्रह अनुदान :- पहलगाम येथील दहशतवादी हल्ल्यात मृत पावलेल्या ६ व्यक्तींच्या वारसांना दि. २३ एप्रिल २०२५ च्या शासन निर्णयाने प्रत्येकी रु.५.०० लक्ष (अक्षरी रूपये पाच लक्ष फक्त) इतकी रक्कम आर्थिक मदत म्हणून मंजूर करण्यात आले आहे. दि. २९ एप्रिल २०२५ च्या मंत्रिमंडळ बैठकीत रु. ५० लक्ष (रुपये पन्नास लक्ष) इतकी आर्थिक मदत देण्याचा निर्णय घेण्यात आला असल्याने, आता या आदेशानुसार उर्वरित रु.४५ लक्ष (रुपये पंचेचाळीस लक्ष)असे एकुण रु. ५० लक्ष (रुपये पन्नास लक्ष) इतकी रक्कम सानुग्रह अनुदान म्हणुन मंजुर करण्यात येत आहे.
२. मोफत शिक्षण :-
पहलगाम येथील दहशतवादी हल्ल्यात मृत पावलेल्या व्यक्तीच्या दोन अपत्यांचा
देशांतर्गत शाळा, महाविद्यालय शिक्षणाचा खर्च शासनातफे करण्यात येईल. ही सवलत
पदव्युत्तर स्तरापयंत राहील. यामध्ये व्यावसायिक/अभियांत्रिकी/वैद्यकीय किंवा
व्यवस्थापकीय शिक्षणाचाही समावेश राहील.
३. कुटुंबातील एका व्यक्तीला नोकरी :-
पहलगाम येथील दहशतवादी हल्ल्यात मृत पावलेल्या व्यक्तीच्या एका वारसास
शासकीय नोकरीत सामावुन घेतले जाईल. शैक्षणिक अर्हता व पात्रतेनुसार वर्ग “अ”, वर्ग
“ब” मध्ये किंवा अनुज्ञेय वर्गात शासकीय नोकरीत सामावुन घेतले जाईल.
४. अंमलबजावणी विभाग :-
घटक क्र.१ सानुग्रह अनुदान- मदत व पुनर्वसन विभाग,
घटक क्र.२ मोफत शिक्षण- शालेय शिक्षण विभाग, उच्च व तंत्र शिक्षण विभाग,
वैद्यकीय शिक्षण विभाग
घटक क्र.३- कुटुंबातील एका व्यक्तीला नोकरी- सामान्य प्रशासन विभाग
घटक क्र.२ व ३ बाबतचा विस्तृत शासन निर्णय संबंधित विभाग निर्गमित करुन
त्यांची अंमलबजावणी होईल याची दक्षता घेतील.
२. सानुग्रह अनुदान या बाबीवर होणारा खर्च मागणी क्र.सी-५, २२३५- सामाजिक
सुरक्षा व कल्याण ६० इतर सामाजिक सुरक्षा कल्याण कार्यक्रम - २०० इतर कार्यक्रम, (०१)
दंगलग्रस्त भागातील झळ पोहोचलेल्या व्यक्तींना सहाय्य (०१) (०५) दहशतवादी हल्ल्यात
झळ पोहोचलेल्या व्यक्तींना सहाय्य (अनिवार्य), ३१, सहाय्यक अनुदाने (वेतनेत्तर)
(२२३५बी३८१) या लेखाशिर्षामधुन करण्यात येईल.
पृष्ट्ठ ३ पैकी २
# Page 3
शासन निर्णय क्रमांकः आरएलएस-२०२५/प्र.क्र.८९/म-३
३. सदर शासन निर्णय महाराष्ट्र शासनाच्या www.maharashtra.gov.in या