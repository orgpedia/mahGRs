# Page 1
“हरित महाराष्ट्र, समृद्ध महाराष्ट्र” या अभियानांतर्गत वर्ष २०२५ करीता १०
कोटी वृक्ष लागवड मोहिम
राबविण्याकरीता विभागनिहाय उद्दीष्ट्टे वाटप करणेबाबत.
महाराष्ट्र शासन
महसूल व वन विभाग
शासन निर्णय क्रमांक: साववि-२०२५/प्र.क्र.२८/फ-११
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- ११ जून, २०२५
प्रस्तावना:-
राष्ट्रीय वन नितीप्रमाणे एकुण भौगोलिक क्षेत्राच्या ३३ टक्के क्षेत्रावर वन आणि वृक्षाच्छादन असणे
आवश्यक आहे. सद्यस्थितीत राज्यात वन आणि वृक्षाच्छादनाचे प्रमाण २१.२५ टक्के आहे. जागतिक तापमानातील
वाढ, हवामान आणि ऋतूबदल याची दाहकता आणि तीव्रता कमी करण्यासाठी मोठया प्रमाणात वृक्ष लागवड
हाती घेण्याचे महत्व वैश्विक स्तरावर मान्य झालेले आहे.
राज्यात वृक्षाच्छादन वाढविण्यासाठी “हरित महाराष्ट्र, समृद्ध महाराष्ट्र” या अभियानांतर्गत वर्ष २०२५
करीता १० कोटी वृक्ष लागवड मोहीम लोक चळवळ म्हणुन राबविण्याबाबत मा. मुख्यमंत्री महोदयांनी
दि.०४.०६.२०२५ रोजी संपन्न झालेल्या बैठकीमध्ये निदेशित केले आहे. त्यानुषंगाने राज्यात १० कोटी वृक्ष
लागवड मोहीम राबविण्याकरिता संबंधित विभागांशी सल्लामसलत करुन वृक्ष लागवड व संगोपनाचे नियोजन
करण्यात आले असून त्याअनुषंगाने विभागनिहाय उद्दीष्ट्टे वाटप करण्याची बाब शासनाच्या विचाराधीन आहे.
शासन निर्णयः-
राज्यात वृक्षाच्छादन वाढविण्यासाठी “हरित महाराष्ट्र, समृद्ध महाराष्ट्र” या अभियानांतर्गत वर्ष २०२५
करीता १० कोटी वृक्ष लागवडीच्या अनुषंगाने १० टक्के अधिक वृक्ष लागवडीचे नियोजन विचारात घेऊन
विभाग/प्राधिकरणनिहाय वृक्ष लागवडीचे उद्दीष्ट्टे खालीलप्रमाणे वाटप करण्यात येत आहेत:-
---------------------------------------------
| अ.क्र. | विभाग/प्राधिकरण | उद्दीष्ट्टे |
| १. | रेशीम लागवड (वस्त्रोद्योग विभाग) | ४ कोटी |
| २. | वन विभाग (एफडीसीएम,बांबु बोर्डसह) | २ कोटी |
| ३. | कृषी/फलोत्पादन विभाग | १ कोटी |
| ४. | ग्रामविकास विभाग | १ कोटी |
| ५. | नगरविकास विभाग | १ कोटी |
| ६. | शालेय शिक्षण विभाग | २० लक्ष |
| ७. | सार्वजनिक बांधकाम विभाग | १५ लक्ष |
| ८. | जलसंपदा विभाग | ५ लक्ष |
| ९. | महसुल विभाग | ५ लक्ष |
| १०. | उद्योग विभाग | ५ लक्ष |
| ११. | गृह विभाग | ५ लक्ष |
| १२. | उच्च आणि तंत्र शिक्षण विभाग | ५ लक्ष |
| १३. | मृद व जलसंधारण विभाग | ५ लक्ष |
---------------------------------------------
# Page 2
शासन निर्णय क्रमांकः साववि-२०२५/प्र.क्र.२८/फ-११
----------------------------------------------------------
| १४. | सहकार, पणन आणि वस्त्रोद्योग विभाग | ४ लक्ष |
| १५. | सार्वजनिक आरोग्य विभाग | ३ लक्ष |
| १६. | उर्जा विभाग | ३ लक्ष |
| १७. | आदिवासी विकास विभाग | ३ लक्ष |
| १८. | पशुसंवर्धन, दुग्धव्यवसाय, मत्स्यव्यवसाय विभाग | २ लक्ष |
| १९. | महिला आणि बाल कल्याण विभाग | २ लक्ष |
| २०. | वैद्यकीय शिक्षण व औषधी द्रव्ये विभाग | २ लक्ष |
| २१. | पर्यटन विभाग | १ लक्ष |
| २२. | महाराष्ट्र राज्य रस्ते विकास महामंडळ | २० लक्ष |
| २३. | राष्ट्रीय महामार्ग प्राधिकरण | २० लक्ष |
| २४. | रेल्वे विभाग | २० लक्ष |
| २५. | संरक्षण (डिफेन्स) विभाग | ५ लक्ष |
| २६. | “एक पेड माँ के नाम- २.०” | ५० लक्ष |
----------------------------------------------------------
रोपांची उपलब्धता :-
वन विभागाकडे वर्ष २०२५ लागवड हंगामाकरीता पुरेशी रोपे उपलब्ध नसल्याने इतर विभागांना रोपे
उपलब्ध करुन देणे शक्य होणार नाही. त्यामुळे इतर सर्व विभागांनी विभागाच्या स्तरावर शासन नियमानुसार रोपे
खरेदी करुन वृक्ष लागवडीचे विभागाचे उद्दीष्ट्ट पूर्ण करावे. वृक्षारोपण प्रामुख्याने त्या त्या भागांमधील भौगोलिक
परिस्थिती विचारात घेऊन त्या भागात वाढ होऊ शकणाऱ्या स्थानिक प्रजातींची प्राधान्याने लागवड करावी.
निधीची उपलब्धता :-
शासन निर्णय क्रमांक साववि-२०१६/प्र.क्र.८०(भाग-२)/फ-११, दिनांक २५ जुलै, २०१८ नुसार
वृक्षारोपण आणि संगोपनासाठी प्रत्येक प्रशासकीय विभाग यांना दरवर्षी उपलब्ध होणा-या एकंदरीत अर्थसंकल्पित
तरतुदींपैकी कार्यक्रमावरील खर्चामधुन (पूर्वीची योजनांतर्गत तरतुद) ०.५ टक्के मर्यादेत निधी उपलब्ध करणेबाबत
तरतुद आहे. सदर शासन निर्णयानुसार सर्व विभागांनी निधी उपलब्धततेबाबत आवश्यक कार्यवाही तातडीने
करावी. वन विभागांतर्गत वृक्ष लागवडीची मोहीम योजनांच्या माध्यमातून व त्याकरिता लागणारा निधी विभागाच्या
अर्थसंकल्पीय तरतुदींमधून करावी.
सर्वसाधारण सूचना :-
१.प्रत्येक प्रशासकीय विभागाचे अपर मुख्य सचिव/प्रधान सचिव/सचिव यांनी त्यांचे विभागाचे उद्दीष्ट्टांप्रमाणे
जिल्हानिहाय उद्दीष्ट्टये तात्काळ वाटप करावे. तसेच आपल्या विभागाच्या नोडल अधिकाऱ्यांची नियुक्ती
करावी व त्याबाबत वन विभागास तात्काळ अवगत करावे.
२.विभागस्तरावर विभागीय आयुक्त यांनी सदर मोहिमेच्या यशस्वितेकरिता वेळोवेळी आढावा घ्यावा.
३.जिल्हास्तरावर जिल्हाधिकारी यांनी या मोहिमेच्या यशस्वितेकरीता वरील विभागांचा आढावा घेऊन
जिल्यांचे उद्दीष्ट्टांप्रमाणे Land Bank तयार करुन माहे जुलै/ऑगस्ट महिन्यात वृक्ष लागवडीचे उद्दीष्ट्ट
पूर्ण करावे. वृक्ष संगोपनासाठी योग्य नियोजन करण्याकरिता आवश्यक उपाययोजना कराव्यात. तसेच
पृष्ट्ठ ३ पैकी २
# Page 3
शासन निर्णय क्रमांकः साववि-२०२५/प्र.क्र.२८/फ-११
वृक्ष लागवड मोहिमेसाठी आवश्यक निधी जिल्हा योजनांमधून (DPC) जास्तीत जास्त उपलब्ध करुन
देण्याचा प्रयत्न करावा.
मोहिमेचे संनियंत्रण :-
रोपे लागवडीची स्थळ नोंदणी/जिओ टॅगिंग इत्यादी मुलभूत माहिती अपलोड करण्याची सुविधा वन
विभागाचे संकेतस्थळ www.mahaforest.gov.in वर उपलब्ध करुन देण्यात येत आहे. त्याचा वापर करुन
मोहिमेची माहिती अपलोड करावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध