# Page 1
वनपरिक्षेत्र अधिकारी (वन्यजीव) कोरटा यांना त्यांच्या अधिनस्त अधिकारी / कर्मचारी यांची वेतन, व भत्त्याची देयके पारीत करण्यासाठी तसेच इतर क्षेत्रीय कामकाजाकरीता आहरण व संवितरण अधिकारी म्हणून घोषित करण्याबाबत.
महाराष्ट्र शासन
महसूल व वन विभाग
शासन शुद्धीपत्रक क्रमांक : एफडीएम -२०२१/प्र.क्र.०७/फ-२.
मादाम कामा मार्ग, हुतात्मा राजगुरु चौक,
मंत्रालय,मुंबई-४०० ०३२.
दिनांक : १७ मार्च, २०२२
संदर्भ :- १. शासन आदेश, महसूल व वन विभाग क्रमांक : एफडीएम-२०२१/प्र.क्र.०७/फ-२, दिनांक २७ एप्रिल, २०२१.
२. प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य, नागपूर यांचे पत्र क्रमांक कक्ष-२(१)/असं/प्र.क्र.१७/२९९/२०२१-२२, दि. २१.०१.२०२२.
शासन शुद्धीपत्रक -
उपरोक्त संदर्भाधीन क्र.१ येथील शासन आदेशान्वये वन विभागातील वनपरिक्षेत्र अधिकारी (वन्यजीव), कोरटा यांना त्यांच्या अधिनस्त अधिकारी / कर्मचारी यांची वेतन व भत्त्याची देयके पारीत
करण्यासाठी तसेच इतर क्षेत्रीय कामकाजाकरीता आहरण व संवितरण अधिकारी म्हणून घोषित करण्याबाबतचे आदेश निर्गमित करण्यात आले आहेत.
२. प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य, नागपूर यांनी त्यांच्या दि.२१.०१.२०२२ रोजीच्या पत्रान्वये कोरटा हे अमरावती प्रशासकीय विभागात असल्याने व निवडलेले उपकोषागार कार्यालय किनवट, हे मात्र नांदेड प्रशासकीय विभागात येत असल्याने उपकोषागार कार्यालय निवडण्यास तांत्रिक अडचणी येत असून महसूल व वन विभागाच्या दि. २७.०४.२०२१ रोजीच्या शासन निर्णयामध्ये नमूद असलेले जवळचे उपकोषागार कार्यालय किनवट, जिल्हा नांदेड (३४०७) ऐवजी उपकोषागार कार्यालय उमरखेड, जिल्हा यवतमाळ (६४०६) असा अंशत: बदल करण्याबाबत प्रस्तावित केले आहे.
३. त्या अनुषंगाने शासन निर्णय क्र. १ मधील तक्ता अ. क्र. १ येथील स्तंभ ४ मध्ये “जवळचे उपकोषागार कार्यालय किनवट, जि. नांदेड (३४०७) " या ऐवजी “जवळचे उपकोषागार कार्यालय उमरखेड, जि. यवतमाळ (६४०६)” असे वाचण्यात यावे.
४. सदर शासन शुद्धीपत्रक वित्त विभागाच्या अनौपचारिक संदर्भ क्र.अनौसं/३६/२२/कोषा.प्र.५, दि.१५.०२.२०२२ नुसार वित्त विभागाच्या सहमतीने निर्गमित करण्यात येत आहे.
# Page 2
शासन शुद्धीपत्रक क्रमांकः एफडीएम -२०२१/प्र.क्र.०७/फ-२