# Page 1
तलाठी संवर्गाच्या सेवाजेष्ठतेत एकसूत्रता आणण्याकरीता अभ्यासगट स्थापन करण्याबाबत.
महाराष्ट्र शासन
महसूल व वन विभाग
शासन निर्णय क्रमांक संकीर्ण-२०२१/प्र.क्र.२६८/ई-१०
पहिला मजला, मुख्य इमारत, मंत्रालय, मादाम कामा मार्ग,
हुतात्मा राजगुरु चौक, मुंबई - ४०० ०३२
दिनांक : १७ जानेवारी, २०२२
प्रस्तावना : मा. मंत्री (महसूल) व मा. अ.मु.स.(महसूल) यांना महाराष्ट्र राज्य तलाठी पटवारी मंडळाधिकारी समन्वय महासंघाने सादर केलेल्या दिनांक २०/१०/२०२१ रोजीच्या निवेदनावर चर्चा करण्यासाठी अ.मु.स.(महसूल) यांच्या अध्यक्षतेखाली दिनांक २२/१०/२०२१ रोजी मुंबई येथे बैठक आयोजित करण्यात आली होती. सदर बैठकीत झालेल्या चर्चेनुसार व निदेशानुसार तलाठी संवर्गाचे नियुक्ती प्राधिकारी उपविभागीय अधिकारी असल्याने त्यांची प्राथमिक सेवाज्येष्ठता सूची उपविभागस्तरावर ठेवण्यात येते. मात्र, मंडळ अधिकारी पदावरील पदोन्नतीच्यावेळी सदरची सूची जिल्हास्तरावर एकत्रित करुन सुधारीत सेवाज्येष्ठता सूची ठेवण्यात येते. सदर सेवाज्येष्ठता सूचीमध्ये उदभवणाऱ्या अडचणी लक्षात घेता सेवाज्येष्ठतेत एकसुत्रता आणण्याकरीता निश्चित काय कार्यपध्दती असावी याबाबतचा अहवाल तसेच त्यासंदर्भातील शिफारस शासनास करण्यासाठी उपआयुक्त, कोकण विभाग, कोकण यांच्या अध्यक्षतेखाली “अभ्यास गट” स्थापन करण्याबाबत निर्णय घेण्यात आला. त्यानुषंगाने असा अभ्यास गट स्थापन करण्याची बाब शासनाच्या विचाराधीन होती.
शासन निर्णय : राज्यातील तलाठी व मंडळ अधिकारी यांच्या सेवाज्येष्ठता तयार करतांना उदभवणाऱ्या अडचणी व सेवाज्येष्ठतेत एकसुत्रता आणण्याकरीता निश्चित काय कार्यपध्दती असावी याबाबतचा अहवाल तसेच त्यासंदर्भातील शिफारस शासनास सादर करण्याकरीता खालीलप्रमाणे अभ्यासगट स्थापन करण्यात येत आहे.
(१) उपायुक्त (महसूल) कोकण विभाग अध्यक्ष (२) निवासी उपजिल्हाधिकारी, अमरावती सदस्य (३) निवासी उपजिल्हाधिकारी, औरंगाबाद सदस्य (४) श्री. संजय अनव्हाने (मंडळ अधिकारी), जि. नागपूर नागपूर सदस्य (५) श्री. नारायण रावसाहेब गाढे (तलाठी), जि. नांदेड सदस्य (६) श्री. महेश सुर्यवंशी (तलाठी), जि. कोल्हापूर सदस्य
२. सदर अभ्यास गटाने आपला अहवाल व शिफारशी ३ महिन्यात शासनास सादर कराव्यात.
# Page 2
शासन निर्णय क्रमांकः संकीर्ण-२०२१/प्र.क्र.२६८/ई-१०