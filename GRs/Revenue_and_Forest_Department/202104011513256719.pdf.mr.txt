# Page 1
रोजगार हमी योजनेअंतर्गत वनीकरणासाठी कर्मचारी/अधिकारी यांच्या अस्थायी पदांना सन २०२१-२२ मध्ये मुदतवाढ मिळण्याबाबत.
महाराष्ट्र शासन
महसूल व वन विभाग
शासन निर्णय क्रमांक:- एफडीएम-२०२१/प्र.क्र.३१/फ-२
मंत्रालय, मुंबई-४०० ०३२,
दिनांक :- ३१ मार्च, २०२१
वाचावे:
१) शासन निर्णय, महसूल व वन विभाग,क्रमांक-एफडीएम-२०२०/प्र.क्र.२४/फ-२, दि.२१.०९.२०२० २) शासन निर्णय, वित्त विभाग, क्र.पदनि-२०१७/प्र.क्र.८/१६/आ.पु.क., दि.१५.०२.२०२१ ३) शासन निर्णय, महसूल व वन विभाग, क्र. एमएफएस-२०१७/प्र.क्र.७७/फ-८, दि.१३.०९.२०१९ ४) मुख्य वनसंरक्षक, (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष-१/रोहयो/चाबाप्र/प्र.क्र.२८/२०-२१/२१९, दि.२२.०२.२०२१ ५) मुख्य वनसंरक्षक, (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष-१/रोहयो/चाबाप्र/प्र.क्र.१८/२६१/२०-२१, दि.३१.०३.२०२१
शासन निर्णय: वन विभागामध्ये रोजगार हमी योजनेंतर्गत ग्रामीणांना रोजगार उपलब्ध करुन देण्यासाठी, वन विभागातील कामे (उदा. वनीकरण, जलसंधारण व वनतळयांची कामे) घेण्यात येतात. ही कामे करुन घेण्यासाठी सोबत दर्शविलेल्या विवरणपत्रातील कर्मचारी वन विभागांतर्गत कार्यरत आहेत. सन २०२०-२१ मध्ये संदर्भ क्र. १ येथील शासन निर्णय दि. २१.०९.२०२० अन्वये एकूण ९३८ पदांना दि.०१.०८.२०२० ते २८.०२.२०२१ पर्यन्त मुदतवाढ देण्यात आली होती. मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र.४ व ५ येथिल दि.२२.०२.२०२१ व दि.३१.०३.२०२१ रोजीच्या पत्रान्वये सन २०२१-२२ मध्ये सदर ९३८ अस्थायी पदांना दि. ०१.०३.२०२१ ते दि.२८.०२.२०२२ पर्यंत पुढे चालू ठेवण्याबाबतचा प्रस्ताव शासनास सादर केला आहे. तसेच महसूल व वन विभागाने संदर्भ क्र. ३ येथील शासन निर्णयान्वये निश्चित केलेल्या आकृतीबंधात या अस्थायी पदांचा समावेश आहे.
रोजगार हमी योजनेअंतर्गत वनीकरणासाठी सोबत जोडलेल्या विवरणपत्रातील ९३८ अस्थायी पदांना वित्त विभागाच्या संदर्भ क्र.२ येथील शासन निर्णय दि.१५.०२.२०२१ च्या अधिन राहून दि.०१.०३.२०२१ ते दि.३१.०८.२०२१ पर्यंत चालू ठेवण्यास शासनाची मान्यता देण्यात येत आहे.
या पदांवर होणारा खर्च प्रधान शीर्ष-२४०६-वनीकरण व वन्यजीवन १०१ वनसंधारण, विकास (०२)(०२) कृत्रिम पुनर्निर्मिती (२४०६ ०१२२) या लेखाशीर्षाखाली दर्शविण्यात यावा व सन २०२१-२२ मध्ये उपलब्ध होणा-या अनुदानातून भागविण्यात यावा.
# Page 2
शासन निर्णय क्रमांक: एफडीएम-२०२१/प्र.क्र.३१/फ-२
प्रस्तूत शासन निर्णय वित्त विभागाच्या शासन निर्णय, क्रमांक-पदनि २०१६/प्र.क्र.८/१६/ आ.पु.क., दि. १५.०२.२०२१ अन्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3