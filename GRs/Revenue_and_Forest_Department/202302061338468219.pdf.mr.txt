# Page 1
मुंबई शहर व उपनगर जिल्हयातील शासकीय मोकळ्या जागा / मैदाने तसेच शासकीय / निमशासकीय व खाजगी संस्थाना / महामंडळांना देण्यात आलेल्या शासकीय जमिनीतील मोकळी जागा विविध तात्पुरत्या प्रयोजनाकरीता भाडयाने देण्याबाबतचे धोरण
सर्कस प्रयोजनासाठी सवलत
महाराष्ट्र शासन
महसूल व वन विभाग
शासन निर्णय क्रमांक: जमीन-२०२२/प्र.क्र.१६८/ज-१
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२
दिनांक: ०६ फेब्रुवारी,२०२३
वाचा :- शासन निर्णय महसूल व वन विभाग क्रमांक: जमीन-१०९४/प्र.क्र.५८/ज-१, दि.०३ मार्च २००७
प्रस्तावना :
मुंबई शहर व मुंबई उपनगर जिल्हयातील शासकीय मोकळया जागा/मैदाने तसेच
शासकीय/निमशासकीय व खाजगी संस्थांना / महामंडळांना देण्यात आलेल्या शासकीय
जमिनीतील मोकळी जागा/ मैदाने, प्रासंगिक सोहळे (विवाह व स्वागत समारंभ) करमणूकीचे
कार्यक्रम, धार्मिक कार्यक्रम, सर्कस व अन्य तात्पुरत्या प्रयोजनांस मर्यादित कालावधीकरीता
भाडयाने देण्याबाबत दि. ०३ मार्च २००७ च्या शासन निर्णयाअन्वये धोरण निश्चित करण्यात
आले आहे. तथापि, कायदेशीर बाबींमुळे जंगली श्वापदांचे खेळ सर्कशीमध्ये बंद करण्यात
आले आहेत, प्राणी जगताची भरपूर माहिती डिस्कव्हरी चॅनल व अॅनिमल प्लॅनेट इ.
वाहिनीवर उपलब्ध असून सद्य:स्थितीत सर्कशीमध्ये फक्त सर्कशीतल्या कला (Gymnastic)
तसेच विदुषकांचे खेळ एवढेच शिल्लक राहिले आहेत व त्यामुळे सामान्य जनतेचे/मुलांचे
सर्कशीकडे फारसे आकर्षण राहिले नाही. सन २०१९ पासून सुरु झालेल्या कोव्हिडच्या
महामारीमुळे सर्कस बंद असल्याने पर्यायाने सर्कशीवर अवलंबून असलेल्या कलाकारांचे
भविष्य धोक्यात आलेचे निदर्शनास आले आहे.
# Page 2
शासन निर्णय क्रमांकः जमीन-२०२२/प्र.क्र.१६८/ज-१
सर्कस हा प्रकार लुप्त होण्याच्या मार्गावर असल्याने सर्कशीवर अवलंबून असलेल्या
कलाकारांच्या जीवनमानाचा विचार करता सर्कस कला जिवंत ठेवण्याच्या हेतूने त्यास
सवलत देण्याची बाब शासनाच्या विचाराधीन होती.
शासन निर्णय :
मुंबई शहर व मुंबई उपनगर जिल्हयातील शासकीय जमिनीतील मोकळी जागा
विविध तात्पुरत्या प्रयोजनाकरीता भाडयाने देण्यासंदर्भात शासन निर्णय क्र.जमीन
१०९४/प्र.क्र.५८/ज-१, दि.०३ मार्च २००७ च्या परिच्छेद क्र. १ मधील अ. क्र. ३ मध्ये नमूद
केलेल्या " सर्कस, प्रासंगिक सोहळे व इतर प्रयोजने " या बाबीसाठी रु.५० / प्रति १००
चौ.मीटर प्रतिदिन असा दर नमूद आहे. आणि पुढे “ वरील दर सदर आदेशाच्या
दिनांकापासून तीन वर्षांपर्यंत लागू राहील. त्यानंतर या दरांमध्ये प्रत्येक ३ वर्षानी सरसकट
१०% वाढ करावी व अशी वाढ करताना जवळच्या दशक रुपयात समायोजित करावी, या
विषयींचे संपूर्ण अधिकार जिल्हाधिकाऱ्यांना प्रदान करण्यात येत आहे.” ही अट नमूद
केलेली आहे.
आता फक्त "सर्कस" या प्रयोजनासाठी उपरोक्त नमूद अट वगळण्यात येत आहे.
म्हणजेच "सर्कस" या प्रयोजनासाठी रु.५०/प्रति १०० चौ. मीटर प्रतिदिन हे दर यापुढे कायम राहतील.
उपरोक्त शासन निर्णय हा वित्त विभागाच्या अनौपचारीक संदर्भ क्र. १४३ / सासं दि.
१०.१०.२०२२ अन्वये प्राप्त सहमतीने निर्गमित करण्यात येत आहे.
# Page 3