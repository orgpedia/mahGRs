# Page 1
उप जिल्हाधिकारी संवर्गातील शासन सेवेत पुन:स्थापित
करण्यात आलेल्या अधिकाऱ्यांच्या पदस्थापनेबाबत...
महाराष्ट्र शासन
महसूल व वन विभाग
शासन आदेश क्र. टिआरएफ-०१२५/प्र.क्र. ३७/ई-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ३० जानेवारी, २०२५
संदर्भ-:१)महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम ,२००५
२)सामान्य प्रशासन विभाग अधिसूचना क्र/२०२१-एसआरव्ही. प्र ,१२-कार्या/४९.क्र.
दि. १४.०७.२०२१
३)महसूल व वन विभाग, बैठक- २०२४/प्र.क्र. ११७/ई-४ अ, दि. २६.११.२०२४.
४)महसूल व वन विभाग, क्र. बैठक- २०२४/प्र.क्र. ११७/ई-४ अ, दि. २६.११.२०२४.
५)महसूल व वन विभाग, क्र. पुन:स्था-२०२४/प्र.क्र. ४६/ई-४, दि. ०५.१२.२०२४
शासन आदेश :-
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदींनुसार संदर्भ क्र. ३ ते ५ अन्वये, शासन सेवेत पुन:स्थापित करण्यात आलेल्या उप जिल्हाधिकारी संवर्गातील खालील अधिका-यांची प्रशासकीय कारणास्तव त्यांच्या नावासमोर स्तंभ क्र. ३ मध्ये दर्शविण्यात आलेल्या पदावर सक्षम प्राधिकाऱ्यांच्या मान्यतेने सार्वजनिक सेवेच्या हितार्थ व प्रशासकीय सोयीच्या दृष्ट्टीने पदस्थापना देण्यात येत आहे.
----------------------------------------------------------------------------------------------
| अ.क्र. | अधिकाऱ्यांचे नाव | पुन:स्थापनेनंतरची पदस्थापना |
| १. | २. | ३. |
| १. | श्री. निलेश श्रीराम अपार | जिल्हा पुनर्वसन अधिकारी, जिल्हा छत्रपती संभाजीनगर या रिक्त पदावर |
| २. | श्रीमती भारती सागरे | जिल्हा पुनर्वसन अधिकारी, जिल्हा अहिल्यानगर या रिक्त पदावर |
| ३. | श्री. जयराम देशंपाडे | उप जिल्हाधिकारी (भूसंपादन), (रस्ते प्र) यवतमाळ या रिक्त पदावर |
----------------------------------------------------------------------------------------------
२. उपरोक्त नमूद अधिकारी हे शासन सेवेत पुन:स्थापित झालेले असल्याने त्यांनी नवीन पदस्थापनेच्या पदावर तात्काळ रुजू होणे आवश्यक आहे. सदर संबधित अधिकारी नवीन नियुक्तीच्या जागी कोणत्या दिनांकास हजर झाले, याबाबत e२.revenue@maharashtra.gov.in या ई-मेलद्वारे/ टपालाद्वारे शासनास त्वरित कळवावे.
# Page 2
शासन आदेश क्रमांकः टिआरएफ-०१२५/प्र.क्र. ३७/ई-२
३. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून
काढून टाकणे यांच्या काळांतील प्रदाने) नियम, १९८१ च्या नियम १५ अन्वये विहित केलेल्या उक्त तरतूदींनुसार, पदग्रहण
अवधी समाप्त होण्यापूर्वी बदलीच्या ठिकाणी रुजू झाले नसल्याचे निदर्शनास आल्यास, त्यांचेविरुद्ध लोकप्रतिनिधीत्व
अधिनियम, १९५० व महाराष्ट्र नागरी सेवा (वर्तणूक) नियम, १९७९ मधील तरतूदींनुसार शिस्तभंगविषयक कारवाई करण्यात
येईल, याची संबंधितांनी नोंद घ्यावी.
४. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या
काळांतील प्रदाने) नियम, १९८१ मधील नियमांनुसार दिलेल्या विहित कालावधीत संबंधित अधिकारी यांनी पदस्थापनेच्या
ठिकाणी रुजू होण्याची दक्षता घ्यावी. अन्यथा या पदस्थापनेच्या पदावर रुजू न झाल्यास, त्यांचा अनुपस्थितीचा कालावधी हा
“अकार्यदिन” (dies non) म्हणून गणला जाईल, याची संबंधितांनी नोंद घ्यावी.
५. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर करू नये. तसेच, महाराष्ट्र
नागरी सेवा (रजा) नियम, १९८१ मधील नियम-३० (सी) नुसार मूळ कार्यालयाने बदली झालेल्या अधिकाऱ्यांचे कोणत्याही
प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधित अधिकाऱ्यांना मूळ पत्तयावर नोंदणी पोच देय डाकेने
परत करावेत.
६. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही प्रकारचा दबाव आणून बदली
रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लघंन करणारी
असल्यामुळे, ती गैरवर्तणूक समजून त्यांचे विरुध्द शिस्तभंग विषयक कारवाई करण्यात येईल, याची संबंधितांनी नोंद घ्यावी.
७. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आले
# Page 3