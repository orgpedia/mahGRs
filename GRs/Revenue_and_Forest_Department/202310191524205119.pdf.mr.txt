# Page 1
श्री.एस.पी.भातंबरेकर, सह दुय्यम निबंधक (वर्ग-२), हवेली क्र. २४ यांचे निलंबनाबाबत..
महाराष्ट्र शासन
महसूल व वन विभाग
आदेश क्रमांक : आस्थाप-२०२३/प्र.क्र.५२५/म-१ (धोरण )
दालन क्र.एम-७ ए, पोटमाळा, मादाम कामा रोड,हुतात्मा राजगुरु चौक,
मंत्रालय(विस्तार),मुंबई-४०००३२
दिनांक : १९ ऑक्टोबर,२०२३
वाचा:- नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांचे दि. १७ ऑक्टोबर, २०२३ रोजीचे पत्र क्र.का.९/आस्था-१/श्री.भातंबरेकर/३३२४/२०२३,
आदेश
ज्याअर्थी, सह दुय्यम निबंधक वर्ग-२, हवेली क्र. २४ या कार्यालयाला दि.१२ ऑक्टोबर, २०२३ रोजी सह जिल्हा निबंधक वर्ग-१ तथा मुद्रांक जिल्हाधिकारी (पुणे शहर) यांनी नोंदणी उपमहानिरीक्षक व मुद्रांक उपनियंत्रक, पुणे विभाग यांच्या समवेत अचानक भेट दिली होती. तसेच, सह जिल्हा निबंधक वर्ग–१ तथा मुद्रांक जिल्हाधिकारी (पुणे शहर) यांच्या कार्यालयातील तपासणी पथकामार्फत सह दुय्यम निबंधक (वर्ग-२), हवेली क्र.२४ या कार्यालयामध्ये नियमित कार्यरत असलेले सह दुय्यम निबंधक (वर्ग-२) संगर्वातील श्री.एस.पी.भातंबरेकर, यांनी माहे, सप्टेंबर २०२३ व ऑक्टोबर २०२३ (दिनांक ११ ऑक्टोबर, २०२३ पर्यंत) नोंदविलेल्या दस्तांची स्वैरपध्दतीने तपासणी सुरु करण्यात आली आहे.
०२. ज्याअर्थी, उक्त तपासणी दरम्यान सह दुय्यम निबंधक वर्ग-२, हवेली क्र.२४ या कार्यालयामध्ये नियमित कार्यरत असलेले सह दुय्यम निबंधक वर्ग-२ संगर्वातील श्री. एस. पी. भातंबरेकर यांनी दि. ११ सप्टेंबर, २०२३ रोजी नोंदविलेल्या दस्त क्र.२०३७०/२०२३ या खरेदीखताच्या दस्तामध्ये रु.२४,९०,१५,८००/- इतक्या मुद्रांक शुल्काची कमी आकारणी केली असल्याची बाब उक्त तपासणी पथकाला प्रथमदर्शनी निदर्शनास आली असल्याचे नोंदणी महानिरीक्षक व मुद्रांक नियंत्रक, महाराष्ट्र राज्य,पुणे यांनी त्यांच्या संदर्भाधिन दि.१७ ऑक्टोबर, २०२३ अन्वये शासनास कळविले आहे.
०३. ज्याअर्थी, श्री.एस.पी.भातंबरेकर, सह दुय्यम निबंधक (वर्ग-२), हवेली क्र.२४ यांनी वर नमुद दस्त क्र.२०३७०/२०२३ या खरेदीखताच्या दस्तामध्ये यथोचित मुद्रांक शुल्काची आकारणी न-करुन शासनाच्या रु.२४,९०,१५,८००/- (अक्षरी रुपये चोवीस कोटी नव्वद लाख पंधरा हजार आठशे) इतक्या मोठया प्रमाणात मुद्रांक शुल्करुपी महसूलाची हानी केली असल्याची बाब प्रथमदर्शनी निदर्शनास आली असल्याने श्री.एस.पी.भातंबरेकर यांच्या विरुध्द महाराष्ट्र नागरी सेवा (शिस्त व अपील) नियम, १९७९ च्या तरतूदीनुसार शिस्तभंगविषयक कार्यवाही करण्याचे योजिले आहे.
०४. त्याअर्थी, आता, श्री.एस.पी.भातंबरेकर, सह दुय्यम निबंधक (वर्ग-२), हवेली क्र.२४ (सध्या कार्यरत - सह जिल्हा निबंधक (वर्ग-१) तथा मुद्रांक जिल्हाधिकारी, पुणे शहर यांचे कार्यालय) हे महाराष्ट्र नागरी सेवा (शिस्त व अपील) नियम, १९७९ च्या नियम ४ च्या पोट-नियम (१) च्या खंड (अ) च्या तरतूदीनुसार दि.१९ ऑक्टोबर, २०२३ (म.नं.) पासून आणि ते पुढील आदेश काढले जाईपर्यंत निलंबित राहतील.
# Page 2
शासन आदेश क्रमांकः आस्थाप-२०२३/प्र.क्र.५२५/म-१(धोरण)
०५. त्याअर्थी, आणखी असाही आदेश देण्यात येत आहे की, हा आदेश अंमलात असेल तेवढया कालावधीत श्री.एस.पी. भातंबरेकर, सह दुय्यम निबंधक (वर्ग-२) यांचे मुख्यालय हे सह जिल्हा निबंधक (वर्ग-१) तथा मुद्रांक जिल्हाधिकारी, गडचिरोली, जि. गडचिरोली येथे राहील आणि श्री.एस.पी.भातंबरेकर, सह दुय्यम निबंधक (वर्ग-२) यांना शासनाच्या पूर्व परवानगीशिवाय मुख्यालय सोडता येणार नाही.
०६. ज्याअर्थी, निलंबन आदेश अस्तित्वात राहतील त्या कालावधीसाठी श्री. एस. पी. भातंबरेकर, सह दुय्यम निबंधक (वर्ग-२) यांना, महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या नियम ६८ व नियम ६९ अन्वये निर्वाहभत्ता व त्यावरील इतर भत्ते सह जिल्हा निबंधक तथा मुद्रांक जिल्हाधिकारी, गडचिरोली, जि. गडचिरोली यांच्या कार्यालयामार्फत देय राहतील.
०७. त्याअर्थी, निलंबन कालावधीत श्री. एस. पी. भातंबरेकर, सह दुय्यम निबंधक (वर्ग-२) यांना महाराष्ट्र नागरी सेवा (वर्तणूक) नियम, १९७९ च्या नियम १६ मधील तरतूदीनुसार, कोणतीही खाजगी नोकरी स्वीकारता येणार नाही अथवा कोणताही व्यवसाय करता येणार नाही. जर, श्री.एस.पी.भातंबरेकर, सह दुय्यम निबंधक (वर्ग-२) यांनी खाजगी नोकरी स्वीकारली अथवा काही व्यवसाय केला तर, गैरवर्तणूकीबाबत त्यांना दोषी समजण्यात येऊन, त्याप्रमाणे त्यांचेविरुध्द कारवाई करण्यास ते पात्र होतील आणि अशा परिस्थितीत ते निर्वाहभत्ता मिळण्याचा हक्क गमावतील.
# Page 3