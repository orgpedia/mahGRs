# Page 1
सवंकष वाळू/रेती निर्गती धोरणाच्या
अनूषंगाने निधी वितरण करण्यासाठी
“नियंत्रक अधिकारी” आणि “आहरण व
संवितरण अधिकारी” घोषीत करण्याबाबत.
महाराष्ट्र शासन
महसूल व वन विभाग
शासन निर्णय क्रमांक: गौखनि-१०/१०२३/प्र.क्र.६४/ख-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: २६ फेब्रुवारी, २०२४
वाचा -
१)शासन निर्णय क्रमांक : गौखनि-१०/११२३/प्र.क्र.७५/ख-१, दिनांक १६ फेब्रुवारी, २०२४.
२)शासन निर्णय क्रमांक गौखनि-१०/१२२२/प्र.क्र.८२/ख-१, दिनांक ३० ऑक्टोंबर,२०२३
प्रस्तावना-
शासनामार्फत वाळू/रेतीचे उत्खनन, साठवणूक व्यवस्थापन व ऑनलाईन प्रणालीद्वारे विक्री
याबाबतचे सवंकष धोरण्याच्या अनुषंगाने राज्यात निर्माण करण्यात आलेल्या वाळू
डेपोधारक/निविदाधारकांना नदी/खाडीपात्रातून उत्खनन, वाहतूक डेपोनिर्मिती व व्यवस्थापन या
करीता नव्याने निर्माण करण्यात आलेल्या मागणी क्र.सी-१, मुख्य लेखाशिर्ष २८५३ या
लेखाशिर्षामधून निधी वितरणासाठी नियंत्रक आणि आहरण व संवितरण अधिकारी घोषीत
करण्याची बाब विचाराधीन होती.
शासन निर्णय :-
शासनामार्फत नदी/खाडीपात्रातील वाळू/रेतीचे उत्खनन, साठवणूक व्यवस्थापन, डेपो
निर्मिती व सदर डेपोमधून ऑनलाईन प्रणालीद्वारे वाळू विक्री याबाबतचे सवंकष धोरण निर्गमित
केले आहे. त्यानुषंगाने राज्यात निर्माण करण्यात आलेल्या वाळू डेपोधारक/निविदाधारकांना निधी
वितरण करण्यासाठी मागणी क्रमांक सी-०१, मुख्य लेखाशीर्ष २८५३ अलोहयुक्त खाणी आणि धातू
शास्त्रीय उद्योग, ०२ खाणींचे नियमन आणि विकास १०२ -खनिज अन्वेषण (००)(०१) ०६- उद्योग
आणि धातू ००- उद्योग आणि धातू (०) (दत्तमत) वाळूचे उत्खनन, साठवणूक व वाहतुक यासाठी नवी
खर्चाचे लेखाशिर्ष मंजूर करण्यात आले आहे. त्यानुसार मंजूर अनुदानातून निधी वितरणासाठी
“नियंत्रक अधिकारी” म्हणून सह/उप सचिव, ख-१ तसेच “आहरण व संवितरण अधिकारी” म्हणून
संबंधित जिल्याचे जिल्हाधिकारी यांना घोषीत करण्यात येत आहे.
०२. सदर आदेश वित्तिय बाबीपुरते मर्यादित राहतील तसेच, सदर योजनेचा संगणक सांकेतांक
क्र. २८५३०१८८ असा आहे.
०३. वित्तिय अधिकार नियम, १९७८ भाग - पहिला, उपविभाग-१, तसेच, महाराष्ट्र कोषागार
नियम १९६८ मधील अन्वये प्रदान करण्यात आलेल्या अधिकारानुसार “नियंत्रक अधिकारी” आणि
“आहरण व संवितरण अधिकारी” घोषित करण्यात येत आहे.
# Page 2
शासन निर्णय क्रमांकः गौखनि-१०/१०२३/प्र.क्र.६४/ख-१
०४. सदर शासन निर्णय वित्त विभागाच्या अनौपचारिक संदर्भ क्रमांक ३७/२०२४/को.प्र.-५ दिनांक २१/०२/२०२४ अन्वये दिलेल्या दिलेल्या सहमतीनुसार निर्गमित करण्यात येत आहे.
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर