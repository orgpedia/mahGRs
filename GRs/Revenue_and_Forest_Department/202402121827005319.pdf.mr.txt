# Page 1
लोकसभा सार्वत्रिक निवडणूका-२०२४ च्या
अनुषंगाने उप जिल्हाधिकारी संवर्गातील
अधिकाऱ्यांची बदलीने पदस्थापना...
महाराष्ट्र शासन
महसूल व वन विभाग
शासन आदेश क्र. टिआरएफ-०१२४/प्र.क्र.१६/ई-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १२ फेब्रुवारी, २०२४
संदर्भ:- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना
होणाऱ्या विलंबास प्रतिबंध अधिनियम, २००५ २) सामान्य प्रशासन विभाग अधिसूचना क्र.एसआरव्ही-२०२१/प्र.क्र.४९/कार्या-१२, दि.१४.०७.२०२१
३) भारत निवडणूक आयोगाचे क्रं. ४३७/६/१/INST/ECI/FUNCT/MCC/२०२३ दि.२१.१२.२०२३
रोजीचे पत्र.
शासन आदेश:-
भारत निवडणूक आयोगाच्या संदर्भाधीन क्र.३ येथील पत्रान्वये विहित केलेल्या तरतुदी व महाराष्ट्र
शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४(४) आणि ४(५) मधील तरतुदींनुसार उप जिल्हाधिकारी संवर्गातील खालील
अधिका-यांना प्रशासकीय कारणास्तव त्यांच्या नावासमोर स्तंभ क्र.४ मध्ये दर्शविण्यात आलेल्या पदावर सक्षम
प्राधिकाऱ्यांच्या मान्यतेने सार्वजनिक सेवेच्या हितार्थ व प्रशासकीय सोयीच्या दृष्ट्टीने पदस्थापना देण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव | कार्यरत पदस्थापना | बदलीनंतरची पदस्थापना |
| १ | २ | ३ | ४ |
| १. | श्री. प्रविण कृष्ट्णा साळुंके | उप जिल्हाधिकारी भूसंपादन क्र. १, पुणे | उप जिल्हाधिकारी (भूसंपादन क्र.२१), सातारा या श्री. श्रीरंग तांबे यांच्या बदलीने रिक्त होणा- या पदावर |
| २. | श्री. अभिषेक देशमुख | नोंदणी उप महानिरिक्षक (संगणक), पुणे | प्रतिनियुक्तीच्या सेवा संपुष्ट्टात आणून वाटप करण्यात आलेला अमरावती विभाग कायम ठेवून उप जिल्हाधिकारी, भूसंपादन क्र.४, सातारा या श्री. रामहरी भोसले यांच्या बदलीने रिक्त होणा- या पदावर |
| ३. | श्री. विक्रांत चव्हाण | नियुक्तीच्या प्रतिक्षेत | उप जिल्हाधिकारी (महसूल), सातारा या श्री. प्रशांत आवटे यांच्या बदलीने रिक्त झालेल्या पदावर |
| ४. | श्री. अप्पासाहेब समिंदर | नियुक्तीच्या प्रतिक्षेत | उप जिल्हाधिकारी (रोहयो), कोल्हापूर या रिक्त पदावर |
--------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त अधिका-यांच्या बदलीमुळे रिक्त झालेल्या पदांवर अन्य अधिका-यांच्या नियुक्तीचे आदेश स्वतंत्रपणे निर्गमित करण्यात येतील. श्री. रामहरी भोसले व श्री. श्रीरंग तांबे यांच्या नियुक्तीचे आदेश स्वतंत्रपणे
निर्गमित करण्यात येतील. शासन परिपत्रक, महसूल व वन विभाग, दि.०१.१२.२०२३ अन्वये नियुक्तीच्या
प्रतिक्षेतील अधिका-यांनी पुढील आदेशापयंत संबंधित विभागीय आयुक्तांकडे रुजू व्हावे.
# Page 2
शासन आदेश क्रमांकः टिआरएफ-०१२४/प्र.क्र.१६/ई-२
३. भारत निवडणूक आयोगाने संदर्भाधिन क्र.३ येथील पत्रान्वये दिलेले निदेश विचारात घेता निवडणूक
कामकाजाशी संबंधित पदे भरणे आवश्यक असल्यामुळे प्रतिनियुक्तीच्या पदावर कार्यरत असलेल्या अधिका-
यांच्या प्रतिनियुक्तीच्या सेवा संपुष्ट्टात आणून आवश्यकतेनुसार त्यांना संवर्गातील पदावर पदस्थापना दिली
आहे.
४. सदरील आदेश तात्काळ अंमलात येत असून उपरोक्त नमूद अधिका-यांना बदलीने पदस्थापना
दर्शविण्यात आलेल्या पदावर तात्काळ रुजू होण्यासाठी ते धारण करत असलेल्या पदावरून या आदेशान्वये
एकतर्फी कार्यमुक्त करण्यात येत आहे. संबधित अधिकारी नवीन नियुक्तीच्या जागी कोणत्या दिनांकास हजर
झाले याबाबत e२.revenue@maharashtra.gov.in या ई-मेलद्वारे/ टपालाद्वारे शासनास त्वरित कळवावे.
५. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व
सेवेतून काढून टाकणे यांच्या काळांतील प्रदाने) नियम, १९८१ च्या नियम १५ अन्वये विहित केलेल्या उक्त
तरतूदींनुसार, पदग्रहण अवधी समाप्त होण्यापूर्वी बदलीच्या ठिकाणी रुजू झाले नसल्याचे निदर्शनास
आल्यास, त्यांचेविरुद्ध लोकप्रतिनिधीत्व अधिनियम, १९५० व महाराष्ट्र नागरी सेवा (वर्तणूक) नियम, १९७९
मधील तरतूदींनुसार शिस्तभंगविषयक कारवाई करण्यात येईल, याची संबंधितांनी नोंद घ्यावी.
६. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे
यांच्या काळांतील प्रदाने) नियम, १९८१ मधील नियमांनुसार दिलेल्या विहित कालावधीत संबंधित अधिकारी
यांनी पदस्थापनेच्या ठिकाणी रुजू होण्याची दक्षता घ्यावी. अन्यथा या पदस्थापनेच्या पदावर रुजू न झाल्यास,
त्यांचा अनुपस्थितीचा कालावधी हा “अकार्यदिन” (dies non) म्हणून गणला जाईल, याची संबंधितांनी नोंद
घ्यावी.
७. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर करू नये.
तसेच, महाराष्ट्र नागरी सेवा (रजा) नियम, १९८१ मधील नियम-३० (सी) नुसार मूळ कार्यालयाने बदली
झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधित
अधिकाऱ्यांना मूळ पत्तयावर नोंदणी पोच देय डाकेने परत करावेत.
८. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही प्रकारचा दबाव
आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम, १९७९ मधील
नियम २३ चे उल्लघंन करणारी असल्यामुळे, ती गैरवर्तणूक समजून त्यांचे विरुध्द शिस्तभंग विषयक कारवाई
करण्यात येईल, याची संबंधितांनी नोंद घ्यावी.
९. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3