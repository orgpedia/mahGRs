# Page 1
मा. उच्च न्यायालायाच्या आदेशानुसार प्रकल्पग्रस्तांना पुनर्वसन अधिनियम १९९९ च्या कलम १६(२) ची नोटीस देऊन पर्यायी जमिनीचे वाटप केल्यानंतर अथवा त्यापुर्वी मा. उच्च न्यायालयाच्या आदेशाविरुध्द मा.
सर्वोच्च न्यायालयामध्ये दाखल केलेली विशेष अनुमती याचिका प्रलंबित असल्यास अशा जमिनीच्या ७/१२ मध्ये इतर हक्कात शेरे नोंदविण्याबाबत
महाराष्ट्र शासन
महसूल व वन विभाग
शासन निर्णय क्रमांक- आरपीए-२०२१/प्र.क्र. १४४/र-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- २७ जानेवारी, २०२२
वाचा: १. महाराष्ट्र प्रकल्पबाधित व्यक्तिंचे पुनर्वसन अधिनियम, १९७६ २. महाराष्ट्र प्रकल्पबाधित व्यक्तिंचे पुनर्वसन अधिनियम, १९८६
३. महाराष्ट्र प्रकल्पबाधित व्यक्तिंचे पुनर्वसन अधिनियम, १९९९
प्रस्तावना
प्रचलित शासन निर्णय, पुनर्वसन अधिनियम १९७६, १९८६, १९९९ लागु असलेल्या पाटबंधारे प्रकल्पांमुळे बाधित झालेल्या पात्र प्रकल्पबाधित शेतक-यांना पर्यायी जमिनीचे वाटप करण्यात येते.
पुनर्वसन अधिनियम १९९९ च्या कलम १०(१) मध्ये नमूद तरतुदीनुसार पाटबंधारे प्रकल्पामुळे बाधित झालेल्या व्यक्तींचे पुनर्वसन करण्यासाठी पुरेशी जमीन उपलब्ध झाल्यास अशा प्रकल्पासून लाभ मिळत असलेल्या गावातील जमिनीवर किंवा क्षेत्रांवर त्यांचे पुनर्वसन करण्यात येते. तथापि, काही बाधित शेतक-यांनी तब्बल १० ते ३० वर्षांचा प्रदीर्घ कालावधी उलटल्यानंतर पर्यायी जमिनीचे वाटप करण्याबाबत मा. उच्च न्यायालयामध्ये याचिका दाखल केल्या आहेत. मा. उच्च न्यायालयाने विविध याचिका प्रकरणी पुनर्वसन अधिनियम १९९९ च्या कलम १६ (२) अन्वये संबंधित बाधित शेतकऱ्यांस नोटीस देवून पर्यायी जमिनीच्या कब्जेहक्कापोटी पैसे जमा करुन पर्यायी जमिन देण्याबाबतचे आदेश पारीत केलेले आहेत. मा. उच्च न्यायालयाने पारीत केलेल्या आदेशानुसार पुनर्वसन अधिनियम १९९९ च्या कलम १६ (२) अन्वये बाधित शेतक-यांना नोटीस देऊन त्यांनी कब्जेहक्काची रक्कम शासनाकडे जमा केल्यानंतर पर्यायी जमिनीचे वाटप करणे अभिप्रेत आहे. मा उच्च न्यायालयाच्या आदेशाविरुध्द मा.
सर्वोच्च न्यायालयामध्ये विशेष अनुमती याचिका दाखल करण्याचा निर्णय शासनाने घेतला आहे.
त्यानुसार मा. उच्च न्यायालयाच्या आदेशाविरुध्द मा. सर्वोच्च न्यायालयामध्ये विशेष अनुमती याचिका न्यायप्रविष्ठ असतांना बाधित शेतक-याने त्यास वाटप केलेल्या पर्यायी जमिनीची खरेदी-विक्री, विभाजन, गहाण, हस्तांतरण इत्यादि व्यवहार केल्यास कायदेशीर गुंतागुंत निर्माण होईल व शासनाने
# Page 2
शासन निर्णय क्रमांकः आरपीए-२०२१/प्र.क्र.१४४/र-१
दाखल केलेल्या विशेष अनुमती याचिकांमध्ये शासनाच्या बाजूने निकाल लागल्यास अशा जमिनी शासन जमा करण्यास अडचणी निर्माण होतील. मा. उच्च न्यायालयाच्या आदेशानुसार बाधीत शेतक यांस वाटप केलेल्या पर्यायी जमिनीच्या सात-बारामध्ये इतर हक्कात मा. सर्वोच्च न्यायालयामध्ये न्यायप्रविष्ठ असलेल्या विशेष अनुमती याचिकेच्या अंतिम निर्णयाच्या अधीन राहून पर्यायी जमिनीचे वाटप केल्याबाबतचे शेरे नोंदविण्याची बाब शासनाच्या विचाराधीन होती.
शासन निर्णय
महाराष्ट्र प्रकल्पबाधित व्यक्तींचे पुनर्वसन अधिनियम, १९७६, १९८६ व १९९९ मधील व त्यापुर्वी अस्तित्वात असलेल्या प्रचलीत शासन धोरण/निर्णय यानुसार पात्र असलेल्या बाधित शेतकऱ्यांना त्यांची अनुज्ञेयता तपासून पर्यायी जमिनींचे वाटप करण्याकरीता त्यांनी संपादित जमिनीच्या मोबदल्याची रक्कम स्विकारतेवेळी पर्यायी जमिनीच्या संभाव्य कब्जेहक्काच्या रकमेपोटी ६५/७५ टक्के रक्कम शासनाकडे ठेव म्हणुन जमा करणे आवश्यक आहे. तथापि, काही शेतकऱ्यांनी संभाव्य कब्जेहक्काची रक्कम जमा केलेली नाही व आता त्यांच्याकडुन पर्यायी जमिनींची मागणी करण्यात येत असून संभाव्य कब्जेहक्काची रक्कम भरुन घ्यावी व पर्यायी जमिनीचे वाटप करावे, याबाबत मा. उच्च न्यायालयात बऱ्याच रिट याचिका दाखल झाल्या आहेत. बाधित शेतकऱ्यास पुनर्वसन अधिनियम १९९९ च्या कलम १६ (२) नुसार नोटीस द्यावी व त्याने नोटीस प्राप्त झाल्यानंतर शासनाकडे कब्जेहक्काची रक्कम जमा करावी व तद्नंतर शासनाने अशा बाधित शेतकऱ्यांना पर्यायी जमिनींचे वाटप करावे, असे न्यायनिर्णय विविध याचिकांमध्ये मा. उच्च न्यायालयाने दिलेले आहेत. ज्या रिट याचिका प्रकरणी मा. उच्च न्यायालयाने पारित केलेल्या आदेशाविरुध्द मा. सर्वोच्च न्यायालयात विशेष अनुमती याचिका दाखल केल्या आहेत व अशा विशेष अनुमती याचिका न्यायप्रविष्ठ आहेत अशा सर्व प्रकरणी खालील प्रमाणे कार्यवाही करावी
(अ ) मा.उच्च न्यायालयाने दिलेल्या आदेशानुसार बाधीत शेतकऱ्यास पर्यायी जमिनीचे वाटप करण्यासंबंधी निर्गमित करावयाच्या वाटप आदेशा मध्ये “मा. सर्वोच्च न्यायालयात दाखल असलेल्या विशेष अनुमती याचिकेच्या अंतिम निर्णयाच्या अधीन राहून पर्यायी जमिनीचे वाटप करण्यात आले आहे” असे नमूद करुन करावे.
(ब) बाधित शेतक-यांना मा. उच्च न्यायालयाच्या आदेशानुसार कलम १६(२) ची नोटीस देऊन वाटप केलेल्या पर्यायी जमिनीच्या सात - बारामध्ये इतर हक्कात “मा.सर्वोच्च न्यायालयात दाखल असलेल्या विशेष अनुमती याचिकेच्या अंतिम निर्णयाच्या अधीन राहून पर्यायी जमिनीचे वाटप करण्यात आले आहे.” असे शेरे नोंदविण्यात यावेत.
२. तसेच ज्या प्रकरणांमध्ये मा. सर्वोच्च न्यायालयात विशेष अनुमती याचिका दाखल केलेली नाही, अशा सर्व प्रकरणांमध्ये तात्काळ विशेष अनुमती याचिका मा. सर्वोच्च न्यायालयात दाखल करण्यात यावी व तद्नंतर वरील प्रमाणे कार्यवाही करावी.
पृष्ठ ३ पैकी २
# Page 3
शासन निर्णय क्रमांकः आरपीए-२०२१/प्र.क्र.१४४/र-१