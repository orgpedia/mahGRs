# Page 1
महाराष्ट्र राज्य शेती महामंडळाची मौजे शिरसगाव ता.
श्रीरामपुर जि. अहमदनगर येथील गट नं. ६९,७०,७१ व ७२ पैकी ३.४८ हे. आर जमीन मौजे बेलापूर ग्रामपंचायतीस वाढीव पाणीपुरवठा योजनेसाठी कब्जेहक्काने हस्तांतरीत करण्याबाबत...
महाराष्ट्र शासन
महसूल व वन विभाग
शासन निर्णय क्र. एस-३०/२०१४/प्र.क्र.७३/ल-७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २३ ऑगस्ट, २०२२
प्रस्तावना: मा. उच्च न्यायालय, मुंबई खंडपीठ औरंगाबाद यांनी याचिका क्र. ५७६१/२०१४ मध्ये दि. २९/०१/२०१९ रोजी दिलेल्या आदेशाच्या अनुषंगाने तसेच ग्रामपंचायत बेलापूर (बु.), यांनी केलेल्या जमीन मागणीच्या अनुषंगाने शेती महामंडळाच्या संचालक मंडळाकडील दि. २७/०२/२०१९ रोजी संमत केलेला ठराव क्र. ३१२/१४ व जिल्हाधिकारी, अहमदनगर यांनी सादर केलेला दि. २२/०७/२०२० च्या अहवालानुसार महाराष्ट्र राज्य शेती महामंडळाच्या मौजे शिरसगाव, ता. श्रीरामपूर, जि. अहमदनगर येथील गट क्र. ६९,७०,७१ व ७२ पैकी ३.४८ हे.
आर एवढी जमीन ग्रामपंचायत बेलापूर (बु.), यांना वाढीव पाणीपुरवठा योजनेसाठी कब्जेहक्काने हस्तांतरीत करण्याची बाब विचाराधीन होती.
शासन निर्णय: महाराष्ट्र राज्य शेती महामंडळाच्या मौजे शिरसगाव, ता. श्रीरामपूर, जि. अहमदनगर येथील गट क्र.
६९,७०,७१ व ७२ पैकी ३.४८ हे. आर एवढी जमीन ग्रामपंचायत बेलापूर (बु.) यांना वाढीव पाणीपुरवठा योजनेसाठी चालु बाजार भावानुसार संपुर्ण किंमत आकारल्यानंतर ग्रामपंचायत बेलापूर (बु.) यांच्याकडे कब्जेहक्काने हस्तांतरीत करण्यास महाराष्ट्र शेतजमीन (जमीन धारणेची कमाल मर्यादा) अधिनियम, १९६१ च्या कलम २८(१) (अ) (अ) च्या पोटकलम (३-अ) अन्वये शासनाची मान्यता देण्यात येत आहे.
२. प्रस्तुत जमीन हस्तांतरणाबाबतच्या अटी व शर्ती पुढीलप्रमाणे राहतील:
१) प्रस्तुतची जमीन ग्रामपंचायत बेलापूर (बु.), ता. श्रीरामपूर, जि. अहमदनगर भोगवटादार वर्ग-२ म्हणुन धारण करील.
२) सदर जमीनीचा वापर बेलापूर ग्रामपंचायतीस वाढीव पाणीपुरवठा या प्रयोजनासाठीच करणे बंधनकारक राहील.
३) प्रस्तुत जमीनीची चालु बाजार भावानुसार संपुर्ण किंमत महाराष्ट्र राज्य शेती महामंडळास ग्रामपंचायत बेलापूर (बु.), यांच्याकडून देण्यात आल्यानंतरच सदर जमीनीचा ताबा देण्यात येईल.
४) सदर जमीनीचे वाढीव पाणीपुरवठा योजनेसाठी हस्तांतरण करण्यापुर्वी, वाढीव पाणीपुरवठा योजनेसाठी आवश्यक ती प्रशासकीय मान्यता प्रदान करण्यात आलेली आहे याची खातरजमा तसेच सदर प्रकरणी संबधित अधिनियम, विनियम, नियम व प्रचलित धोरणातील तरतूदीचा भंग होणार नाही याची दक्षता जिल्हाधिकारी यांनी घ्यावी.
# Page 2
शासन निर्णय क्रमांकः एस-३०/२०१४/प्र.क्र.७३/ल-७