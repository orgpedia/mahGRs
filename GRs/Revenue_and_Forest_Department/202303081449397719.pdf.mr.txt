# Page 1
एकात्मिक प्रकल्प व्यवस्थापन (Unified Project Management Unit-UPMU) कक्षांतर्गत शासन निर्णयांचे एकत्रीकरण व सुसुत्रीकरण करण्यासाठी जमाबंदी आयुक्त व संचालक, भूमी अभिलेख, पुणे यांचे अध्यक्षतेखाली समिती स्थापन करण्याबाबत.
महाराष्ट्र शासन
महसूल व वन विभाग
शासन निर्णय क्रमांक: संकिर्ण-२०२२/प्र.क्र.६३/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : ८ मार्च, २०२३.
संदर्भ :- १. महसूल व वन विभाग, शासन निर्णय क्रमांक संकिर्ण-२०२२/प्र.क.६३/ल-१, दिनांक १८.४.२०२२.
२. जमाबंदी आयुक्त व संचालक, भूमी अभिलेख, पुणे यांचे दिनांक १६.१.२०२३ चे पत्र.
प्रस्तावना : महसूल विभाग हा राज्याच्या प्रशासनाचा कणा असून खुद्द महसूल विभाग, नोंदणी व मुद्रांक विभाग तसेच भूमी अभिलेख विभाग हे स्थावर मालमत्तांशी संबंधित कामकाज हाताळतात. महसूल, भूमि अभिलेख व नोंदणी विभागाअंतर्गत पार पाडण्यात येणाऱ्या अर्धन्यायिक व प्रशासकीय कामकाजाची व्याप्ती अत्यंत मोठी आहे. याकामी विविध विषयांबाबत कायदेशीर तरतुदींनुसार करावयाच्या कामकाजाबाबत वेळोवेळी शासन निर्णय व शासन परिपत्रकांमध्ये सुधारणा करण्यात आलेली आहे.
एकाच विषयाबाबत वेगवेगळ्या कालावधीत निर्गमित केलेल्या शासन निर्णयाच्या/शासन परिपत्रकांच्या आधारे कार्यवाही करणे आवश्यक असते. याकरीता शासन निर्णयांचे एकत्रीकरण व सुसुत्रीकरण करण्यासाठी जमाबंदी आयुक्त व संचालक, भूमी अभिलेख, पुणे यांचे अध्यक्षतेखाली समिती स्थापन करण्याबाबत प्रस्ताव शासनास संदर्भ क्र. २ अन्वये प्राप्त झाला आहे. त्यानुसार शासनाने खालीलप्रमाणे निर्णय घेतला आहे.
शासन निर्णय: महसूल विभाग (खुद्द), नोंदणी व मुद्रांक विभाग तसेच भूमी अभिलेख विभाग त्याचबरोबर भूसंपादन शाखा तसेच मदत व पुनर्वसन विभाग या सर्व विभागातील संगणकीकरणाच्या कामकाजाचे परिचालन, व्यवहार्यता, राज्यव्यापी अंमलबजावणी तसेच समन्वयाच्या अनुषंगाने एकात्मिक प्रकल्प अंमलबजावणी कक्ष (Unified Project Management Unit-UPMU) स्थापन करण्यात आले आहे.
एकात्मिक प्रकल्प अंमलबजावणी कक्ष (Unified Project Management Unit-UPMU) अंतर्गत शासन निर्णयांचे एकत्रीकरण व सुसुत्रीकरण करण्यासाठी जमाबंदी आयुक्त व संचालक, भूमी अभिलेख, पुणे यांचे अध्यक्षतेखाली खालीलप्रमाणे समिती स्थापन करण्यात येत आहे.
------------------------------------------------------------
| अ.क्र. | पदनाम | समितीतील पदनाम |
| १ | जमाबंदी आयुक्त व संचालक, भूमि अभिलेख, पुणे. | अध्यक्ष |
| २ | नोंदणी महानिरीक्षक व मुद्रांक नियंत्रक, पुणे. | सह अध्यक्ष |
| ३ | विभागीय आयुक्त, पुणे. | सदस्य |
------------------------------------------------------------
# Page 2
शासन निर्णय क्रमांक: संकिर्ण-२०२२/प्र.क्र.६३/ल-१
------------------------------------------------------------------
| ४ | विभागीय आयुक्त, नाशिक. | सदस्य |
| ५ | जिल्हाधिकारी, मुंबई उपनगर. | सदस्य |
| ६ | एकात्मिक प्रकल्प व्यवस्थापन कक्ष, प्रभारी अधिकारी | सदस्य |
| ७ | संबंधित सह सचिव / उप सचिव, महसूल व वन विभाग | निमंत्रित सदस्य |
| ८ | राज्य समन्वयक, ई -फेरफार प्रकल्प, पुणे. | सदस्य |
| ९ | अपर जिल्हाधिकारी - १ | सदस्य |
| १० | उप जिल्हाधिकारी - १ | सदस्य |
| ११ | नोंदणी उपमहानिरीक्षक व मुद्रांक उपनियंत्रक - १ | सदस्य |
| १२ | सह जिल्हानिबंधक व मुद्रांक जिल्हाधिकारी -१ | सदस्य |
| १३ | जिल्हा अधिक्षक, भूमी अभिलेख -१ | सदस्य |
| १४ | उप अधिक्षक भूमी अभिलेख / नगर भूमापन अधिकारी | सदस्य |
| १५ | नायब तहसिलदार - १ | सदस्य |
| १६ | अपर जिल्हाधिकारी, एकात्मिक प्रकल्प व्यवस्थापन कक्ष | सदस्य सचिव |
------------------------------------------------------------------
उपरोक्त अनु. ९ ते १५ वरील सदस्यांचे नामनिर्देशन जमाबंदी आयुक्त व संचालक, भूमि अभिलेख, पुणे व नोंदणी महानिरीक्षक व मुद्रांक नियंत्रक, पुणे यांचे स्तरावरून निश्चित करण्यात यावे.
२. सदर समितीची कार्यकक्षा : १. महसूल, भूमि अभिलेख व नोंदणी विभागांतर्गत शासन निर्णय / शासन परिपत्रके/मार्गदर्शक सुचना इ. यांचे विषयानुसार दिनांक ३१.१२.२०२२ अखेरचे संकलन करणे.
२. याबाबत समितीने दर महिन्याला आढावा बैठका घेऊन प्रचलित शासन निर्णय/शासन परिपत्रके/ मार्गदर्शक सुचना इ. बाबत संकलनाअंती चर्चा करून व आवश्यक त्या बाबींचे एकत्रिकरण करून सुधारित शासन निर्णय/परिपत्रक/मार्गदर्शक सुचना इ. बाबत प्रारूप सादर करण्यात यावे.
३. वरीलप्रमाणे कार्यवाही दर पाच वर्षांनी करण्यात यावी.
४. उपरोक्त मुद्या क्र.१ व २ बाबत कार्यवाही करून अंतरीम अहवाल २ महिन्यांमध्ये सादर करावा.
# Page 3