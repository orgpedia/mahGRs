# Page 1
तिवरे व सागरतटीय जैवविविधतेचे संवर्धन प्रतिष्ठानच्या (MFOM) नियामक मंडळावर (Board of Governors) राज्य विधीमंडळ सदस्यांचे नामनिर्देशन करण्याबाबत.
महाराष्ट्र शासन
महसूल व वन विभाग
शासन निर्णय क्र. एस-३०/२०१५/प्र.क्र.२१९/फ-३
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२.
दिनांक : १८ ऑक्टोबर, २०२२.
वाचा: महसूल व वन विभाग, शासन निर्णय क्र. एस-३०/२०१५/प्र.क्र.२१९/फ-३, दिनांक २३.०९.२०१५
प्रस्तावना:
कांदळवन संवर्धनाच्या अधिक परिणामकारक प्रयत्नांसाठी व किनाऱ्यावरील जनतेच्या जीवनमानात सकारात्मक प्रभाव आणण्यासाठी उक्त संदर्भाधिन शासन निर्णयान्वये मा.मुख्यमंत्री यांच्या आश्रयाखाली (Patron) तथा मा.मंत्री (वने) यांच्या अध्यक्षतेखाली तिवरे व सागरतटीय जैवविविधतेचे संवर्धन प्रतिष्ठानाची (Mangrove and Marine Biodiversity Conservation Foundation of Maharashtra (MFOM)) स्थापना करण्यात आली आहे.
तिवरे व सागरतटीय जैवविविधतेचे संवर्धन प्रतिष्ठानाचे (Mangrove and Marine Biodiversity Conservation Foundation of Maharashtra (MFOM)) प्रशासकीय कामकाज करणे, व्यवस्थापन करणे तसेच पर्यवेक्षण व नियंत्रण ठेवणे याकरिता नियामक मंडळ ( Board of Governors) आणि प्रतिष्ठानाने घेतलेल्या निर्णयांची प्रशासकीयदृष्ट्या अंमलबजावणी करण्याच्या हेतूने कार्यकारी समिती (Executive Committee) ची रचना करण्यात आली आहे.
सदर नियामक मंडळाचे (Board of Governors) “सदस्य” म्हणून राज्य विधीमंडळाच्या “एका” सदस्यास नामनिर्देशीत करण्याची तरतूद आहे. आता, नियामक मंडळामध्ये (Board of Governors) नामनिर्देशीत विधीमंडळ सदस्यांच्या संख्येत बदल करण्याची बाब शासनाच्या विचाराधीन होती.
शासन निर्णय -
तिवरे व सागरतटीय जैवविविधतेचे संवर्धन प्रतिष्ठानाच्या (Mangrove and Marine Biodiversity Conservation Foundation of Maharashtra (MFOM)) नियामक मंडळामध्ये (Board of Governors ) "सदस्य" म्हणून राज्य विधीमंडळाच्या "दोन” सदस्यांना नामनिर्देशीत करता येईल.
२. शासन निर्णय क्र. एस-३०/२०१५/प्र.क्र.२१९/फ-३, दिनांक २३.०९.२०१५ मधील अन्य अटी व शर्ती कायम राहतील.
# Page 2
शासन निर्णय क्रमांकः एस-३०/२०१५/प्र.क्र.२१९/फ-३