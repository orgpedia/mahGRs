# Page 1
सप्टेंबर, २०२३ या कालावधीत अतिवृष्टीमुळे व पुरामुळे मालमत्ता व पायाभूत सुविधांच्या नुकसानीकरिता मदत देण्यासाठी निधी वितरीत करणेबाबत (पावसाळी हंगाम २०२३ आदेश क्र. ३)...
महाराष्ट्र शासन
महसुल व वन विभाग
शासन निर्णय क्रमांक : सीएलएस-२०२३/प्र.क्र.२२७/म-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ३० नोव्हेंबर, २०२३.
वाचा :१) शासन निर्णय, महसूल व वन विभाग क्र. सीएलएस-२०२३/प्र.क्र.३४९/म-३, दि.२७.०३.२०२३ २) विभागीय आयुक्त, नागपूर यांचे पत्र क्र.मशा-७(५)/नै.आ.व्य./कावि-३८२/२०२३, दि.२०.१०.२०२३
प्रस्तावना: अतिवृष्टी, पूर व चक्रीवादळ या सारख्या नैसर्गिक आपत्तीमुळे शेतीपिकांचे नुकसान झाल्यास पुढील हंगामामध्ये उपयोगी पडावे याकरिता शेतकऱ्यांना निविष्ठा अनुदान (Input subsidy) स्वरूपात एका हंगामात एक वेळेस याप्रमाणे राज्य आपत्ती प्रतिसाद निधीमधून विहित दराने मदत देण्यात येते. तसेच, राज्य आपत्ती प्रतिसाद निधीच्या इतर मान्य बाबींकरिता देखील विहित दराने मदत देण्यात येते. यासाठी शासन निर्णय, महसूल व वन विभाग क्र. सीएलएस-२०२२/प्र.क्र.३४९/म-३, दि.२७.०३.२०२३ अन्वये राज्य आपत्तीचे निकष व दर विहित करण्यात आले आहेत.
नागपूर शहरात माहे सप्टेंबर, २०२३ मध्ये अतिवृष्टी व पूर परिस्थितीमुळे रस्ते, घरे व इतर मालमत्तेच्या झालेल्या नुकसानीकरिता मदत देण्यासाठी निधी मागणी प्रस्ताव विभागीय आयुक्त, नागपूर यांनी शासनास सादर केला आहे
शासन निर्णयः नागपूर शहरात माहे सप्टेंबर, २०२३ मध्ये अतिवृष्टी व पूर परिस्थितीमुळे रस्ते, घरे व इतर मालमत्तेच्या झालेल्या नुकसानीकरिता संदर्भाधीन क्र.१ येथील शासन निर्णयान्वये निश्चित केलेल्या निकषानुसार व दरानुसार मदत देण्यासाठी खालीलप्रमाणे रु.८३८.५४ लक्ष (अक्षरी रुपये आठ कोटी अडतीस लक्ष चोपन्न हजार फक्त) इतका निधी वितरीत करण्यास शासनाची मंजूरी देण्यात येत आहे.
-----------------------------------------------------------------------------------------------------------------------------------------------
| अ. क्र. | विवरण | कामाची व्याप्ती | राज्य आपत्ती प्रतिसाद निधीच्या दराने निधी (रु. लक्ष) | लेखाशिर्ष सांकेतांक क्र. |
| १ | क्षतीग्रस्त रस्त्यांची दुरुस्ती | ६१.३ कि.मी. | ६१.३८ | २२४५ २४६१ |
| २ | क्षतीग्रस्त पुलांचे पुर्नबांधकाम | ०१ | ६००.०० | २२४५ २४६१ |
| ३ | नुकसानग्रस्त घरांकरिता आर्थिक मदत | १३६ | ८५.४४ | २२४५ ०२७१ |
| ४ | वाळूच्या पिशव्या आणि दगडांचा वापर करुन क्षत्रीग्रस्त झालेल्या नाल्यांच्या दगडी बांधकामाची दुरुती | नालाभिंत कोसळलेल्या ठिकाणी | ९०.०० | २२४५ २४६१ |
| ५ | ड्रेनेज सिस्टीममधून साहित्य / डेब्रीज काढून टाकणे, तसेच सार्वजनिक |  | १.७२ | २२४५ ०२४४ |
-----------------------------------------------------------------------------------------------------------------------------------------------
# Page 2
शासन निर्णय क्रमांक: सीएलएस-२०२३/प्र.क्र.२२७/म-३
------------------------------------------------
|  | क्षेत्रातील जमा झालेला कचरा व ढिगारे उचलणे |  |  |  |
| एकूण |  | ८३८.५४ |  |
------------------------------------------------
२. कार्यासन म-११ यांनी हा निधी विभागीय आयुक्त, नागपूर यांच्यामार्फत जिल्हाधिकारी, नागपूर यांना वितरीत करावा.
३. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे काटेकोरपणे पालन करण्यात यावे. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा. राज्य आपत्ती प्रतिसाद निधीच्या निकषामध्ये न बसणाऱ्या बाबींकरिता संबंधित विभागांना मदत वितरीत करण्यात येऊ नये व मदतीची ही रक्कम शासन जमा करण्यात यावी. ही मदत देताना केंद्र शासनाने चक्रीवादळ, पूर इत्यादी नैसर्गिक आपत्तीकरिता विहित केलेल्या अटी व शर्तींची पूर्तता होत असल्याची खात्री सर्व संबंधितांनी करावी. तसेच राज्य शासनाने घोषित केलेल्या अतिवृष्टी या नैसर्गिक आपत्तीकरिता अतिवृष्टीच्या निकषानुसार मंडळामध्ये २४ तासात ६५ मि.मी. पेक्षा जास्त नोंद झालेली असल्यास ही मदत अनुज्ञेय राहील. मात्र, ज्या ठिकाणी पूर आलेला असेल त्या ठिकाणी अतिवृष्टीचा निकष लागू राहणार नाही.
४. मदत वाटपाची कार्यवाही पूर्ण झाल्यानंतर मदतीचा तपशील जिल्हयांच्या संकेतस्थळावर प्रसिध्द करण्यात यावा. या सर्व सूचनांची अंमलबजावणी करण्याची जबाबदारी संबंधित जिल्हाधिकारी यांची राहील.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
६. वरील प्रयोजनासाठी “मागणी क्र.सी-६, प्रधान लेखाशीर्ष २२४५, नैसर्गिक आपत्तीच्या निवारणासाठी अर्थसहाय” या प्रधान लेखाशिर्षाखाली चालू वर्षी उपलब्ध करुन दिल्या जाणाऱ्या निधीमधून खर्च करण्यात यावा.
# Page 3