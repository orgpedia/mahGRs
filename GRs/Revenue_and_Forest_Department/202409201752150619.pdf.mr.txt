# Page 1
पात्र प्रकल्पग्रस्तांच्या वाढीव कुटुंब सदस्यांना
गावठाण भूखंड वाटप करण्याबाबत
महाराष्ट्र शासन
महसूल व वन विभाग
शासन निर्णय क्रमांक : आरपीए-२०२४/प्र.क्र.७४/र-१
मंत्रालय, मुंबई -४०००३२.
दिनांक :-१९.०९.२०२४
वाचा:- महाराष्ट्र प्रकल्पबाधित व्यक्तींचे पुनर्वसन अधिनियम, १९७६, १९८६ व १९९९
प्रस्तावना:-
पुनर्वसन अधिनियमानुसार प्रारंभिक अधिसूचना प्रसिध्द झालेल्या दिनांकास गाव नमुना नं. ८
अ मध्ये असलेल्या कुटुंबातील सदस्य संख्या विचारात घेऊन पुनर्वसन गावठाण भूखंड देय ठरतात.
राज्यातील ज्या पाटबंधारे प्रकल्पाचे कामकाज २० वषांपासून पासून प्रलंबित आहे, अशा
प्रकल्पामधील ज्या बाधित (पुर्ण) गावांचे पुनर्वसन प्रशासकीय कारणास्तव अद्याप झालेले नाही व
कालौघात पात्र प्रकल्पग्रस्ताच्या कुटुंबातील सदस्य संख्येत वाढ झालेली आहे, अशा
प्रकल्पग्रस्तांच्या वाढीव कुटुंब सदस्य संख्या विचारात घेऊन, पुनर्वसन गावठाण भूखंड वाटप करणे
हे नैसर्गिक न्यायोचित आहे. त्याअनुषंगाने शासन निर्णय निर्गमित करण्याची बाब शासनाच्या
विचाराधीन होती.
शासन निर्णय-
राज्यातील ज्या पाटबंधारे प्रकल्पाचे कामकाज दि.०१.०१.२००३ वषांपासून पासून प्रलंबित
आहे, अशा प्रकल्पामधील बाधित परंतु पूर्ण गावाचे पुनर्वसन प्रशासकीय कारणास्तव अद्याप झालेले
नाही व कालौघात अशा गावातील पात्र प्रकल्पग्रस्ताच्या कुटुंबातील सदस्य संख्येत वाढ झालेली
आहे, अशा पात्र प्रकल्पग्रस्तांची वाढीव कुटुंब सदस्य संख्या विचारात घेऊन, पुनर्वसन गावठाण
भूखंड वाटप पुनर्वसन अधिनियमातील तरतूदीनुसार करण्यात यावे.
तथापि ज्या प्रकरणांमध्ये, पात्र प्रकल्पग्रस्तांना पुनर्वसन गावठाण भूखंड देय करण्यात आले
होते. परंतु, प्रकल्पग्रस्ताने देऊ केलेला गावठाण भूखंड स्वीकारला नाही, त्या प्रकरणांमध्ये हा लाभ अनुज्ञेय होणार नाही.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 2