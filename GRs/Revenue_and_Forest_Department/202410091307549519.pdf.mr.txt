# Page 1
घराची बोळकांडी किंवा सफाई गल्ली (conservancy lane)
यांच्या खालील शासकीय किंवा नझूल जमीन प्रदानाकरीता
आकारावयाच्या कब्जेहक्काची अथवा भुईभाड्याची रक्कम
विहीत करण्याबाबत...
महाराष्ट्र शासन
महसूल व वन विभाग
शासन निर्णय क्रमांकः जमीन-२०१८/प्र.क्र.०२/ज-१,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ०९ ऑक्टोबर, २०२४
वाचा :-
१) महाराष्ट्र जमीन महसूल संहिता, १९६६ चे कलम ४०.
२) महाराष्ट्र जमीन महसूल (सरकारी जमिनीची विल्हेवाट करणे) नियम, १९७१ चे नियम-३७अ व ५०.
३) महसूल व वन विभाग,शासन अधिसूचना क्र.जमीन-२०१८/प्र.क्र.०२/ज-१, दिनांक ६ नोव्हेंबर,२०१८.
प्रस्तावना :-
शासन राजपत्रातील अधिसूचना क्र. जमीन-२०१८/प्र.क्र.०२/ज-१, दिनांक ६ नोव्हेंबर, २०१८ अन्वये,
महाराष्ट्र जमीन महसूल (सरकारी जमिनींची विल्हेवाट करणे) नियम १९७१ च्या नियम ३७ नंतर “नियम ३७अ” आणि
नियम ५० नंतर “परंतुक” समाविष्ट्ट करण्यात आले आहेत. या नियमांन्वये महानगरपालिका किंवा नगरपरिषद
क्षेत्रातील भूखंडालगत असलेल्या घराची बोळकांडी किंवा सफाई गल्ली (conservancy lane) ची शासकीय किंवा
नझूल जमीन, लगतचा भूखंडधारक ज्या धारणाधिकारावर उक्त भूखंड तो धारण करीत असेल, त्याच
धारणाधिकारावर प्रदान करण्यासंदर्भात तरतूद करण्यात आली आहे. त्यानुषंगाने, लगतच्या भूखंड धारकास, असा
घराची बोळकांडी किंवा सफाई गल्ली (conservancy lane) या शासकीय किंवा नझूल जमिनीचा भूखंड भाडेपट्ट्ाने
अथवा कब्जेहक्काने अथवा भोगवटादार वर्ग-१ धारणाधिकाराने प्रदान करण्याकरीता आकारावयाच्या मुल्याबाबत
धोरण विहीत करणे गरजेचे आहे.
ज्याअर्थी, महाराष्ट्र जमीन महसूल (सरकारी जमिनींची विल्हेवाट करणे) नियम १९७१ च्या नियम ३७अ
अन्वये जमिनींच्या लहान पट्टयांची विल्हेवाट लावण्यासंदर्भात लगतचा भूखंडधारक ज्या धारणाधिकारावर उक्त
भूखंड तो धारण करीत असेल, त्याच धारणाधिकारावर जमीन प्रदान करण्याची तरतूद आहे. त्याअर्थी, अशा
जमिनीच्या प्रदानाकरीता जमीन प्रदानासमयी असलेल्या प्रचलित वार्षिक दर विवरणपत्रातील दरानुसार अशा
जमिनीची येणारी संपुर्ण किंमत विचारात घेणे आवश्यक आहे, त्यानुषंगाने धोरण विहीत करण्याची बाब शासनाच्या
विचाराधीन होती.
# Page 2
शासन निर्णय क्रमांकः जमीन-२०१८/प्र.क्र.०२/ज-१,
शासन निर्णय :-
महाराष्ट्र जमीन महसूल (सरकारी जमिनीची विल्हेवाट करणे) नियम, १९७१ च्या नियम ३७अ मधील
तरतुदीनुसार, लगतच्या भूखंड धारकांना प्रदान करावयाच्या, घराची बोळकांडी किंवा सफाई गल्ली
(conservancy lane) यांच्या खालील शासकीय किंवा नझूल जमीन प्रदानाकरीता, वार्षिक भुईभाड्याची अथवा
कब्जेहक्काची रक्कम तसेच भोगवटादार वर्ग-१ या धारणाधिकाराने जमीन प्रदानाची रक्कम पुढीलप्रमाणे
आकारण्यात यावी, असे दिशानिदेश या शासन निर्णयान्वये क्षेत्रीय महसूली अधिकारी व प्राधिकारी यांना देण्यात
येत आहेत :-
(१)"नियम ३७ अ" च्या प्रयोजनार्थ -
(i) जर लगतच्या भूखंडधारकाने, धारण केलेला भूखंड हा शासकीय किंवा नझूल जमीन असुन, असा
भूखंड संबंधितांनी भाडेपट्ट्ाने धारण केलेला असल्यास, अशा लगतच्या भूखंडधारकांना घराची बोळकांडी किंवा
सफाई गल्ली (conservancy lane) खालील जमीन प्रदान करतांना, अशा लगतच्या भूखंडधारकाच्या शासकीय
किंवा नझूल जमिनीस ज्या प्रति चौ.मी. दराने वार्षिक भुईभाडे आकारण्यात येत असेल, त्याच दराने वार्षिक
भुईभाडे आकारून भाडेपट्टयाने प्रदान करण्यात यावी.
वरीलप्रमाणे बोळकांडी किंवा सफाई गल्ली (conservancy lane) खालील जमीन भुईभाडे आकारून
भाडेपट्टयाने प्रदान करताना भाडेपट्ट्ाचा कालावधी आणि भाडेपट्ट्ाच्या अटी व शर्ती या मुळ शासकीय किंवा
नझूल जमिनीच्या भाडेपट्ट्ाशी सुसंगत ठेवण्यात याव्यात.
(ii) जर लगतच्या भूखंडधारकाने, धारण केलेला भूखंड हा शासकीय किंवा नझूल जमीन असुन, असा
भूखंड संबंधितांनी कब्जेहक्काने भोगवटादार वर्ग-२ या धारणाधिकारावर धारण केलेला असल्यास, अशा
लगतच्या भूखंडधारकांना घराची बोळकांडी किंवा सफाई गल्ली (conservancy lane) खालील जमीन प्रदान
करतांना, अशा जमिनीची प्रचलित वार्षिक दर विवरणपत्रातील दरानुसार येणारी संपुर्ण किंमत आकारून व वसूल
करून कब्जेहक्काने भोगवटादार वर्ग-२ या धारणाधिकारावर प्रदान करण्यात यावी.
(iii) जर लगतच्या भूखंडधारकाने, धारण केलेला भूखंड हा शासकीय किंवा नझूल जमीन असुन, असा
भूखंड संबंधितांनी भोगवटादार वर्ग-१ या धारणाधिकारावर धारण केलेला असल्यास, अशा लगतच्या
भूखंडधारकांना घराची बोळकांडी किंवा सफाई गल्ली (conservancy lane) खालील जमीन प्रदान करतांना, अशा
जमिनीची प्रचलित वार्षिक दर विवरणपत्रातील दरानुसार येणारी संपुर्ण किंमत अधिक अशा किमतीच्या २५%
इतकी अधिमुल्याची रक्कम (म्हणजेच एकूण १२५%) आकारून व वसूल करून भोगवटादार वर्ग-१ या
धारणाधिकारावर प्रदान करण्यात यावी.
पृष्ट्ठ ५ पैकी २
# Page 3
शासन निर्णय क्रमांकः जमीन-२०१८/प्र.क्र.०२/ज-१,
(२)“नियम ३७अ” अन्वये घराची बोळकांडी किंवा सफाई गल्ली (conservancy lane) ची शासकीय जमीन
किंवा नझूल जमीन प्रदान करण्यासंदर्भात, बोळकांडी किंवा सफाई गल्ली च्या दोन्ही बाजु लगत असलेल्या एक
अथवा एकापेक्षा अधिक भूखंडधारकांनी जिल्हाधिकारी यांच्याकडे मागणी केली असल्यास, अशी जमीन संबंधीत
लगतच्या भूखंडधारकांना (त्यांच्या सीमेला लागून असलेल्या बाजूस समांतर) समप्रमाणात विभागून वरील परि. (१)
मध्ये नमूद केल्याप्रमाणे किंमत आकारून प्रदान करण्यात यावी.
तसेच, भूखंडधारकाने धारण केलेल्या भूखंडाच्या सीमेला लागून असलेल्या बाजूस समांतर जमिनीची एकाच
बाजूच्या भूखंडधारकाने मागणी केली तर अशा भूखंडधारकास घराची बोळकांडी किंवा सफाई गल्ली (conservancy
lane) चे संपूर्ण क्षेत्र प्रदान न करता त्यापैकी ५० टक्के क्षेत्रामध्ये समोरील बाजुच्या भूखंडधारकाचा हितसंबंध
राहील. जर दोन्ही बाजुच्या भूखंडधारकांनी घराची बोळकांडी किंवा सफाई गल्ली (conservancy lane) च्या क्षेत्राची
मागणी केली असेल तर दोन्ही भूखंडधारकांना असे क्षेत्र समप्रमाणात प्रदान करण्यात यावे. तथापि, एकाच बाजुच्या
भूखंडधारकाने घराची बोळकांडी किंवा सफाई गल्ली (conservancy lane) च्या संपूर्ण क्षेत्राची मागणी केली
असल्यास असे क्षेत्र मागणी करणाऱ्या भूखंडधारकास प्रदान करण्यापुर्वी त्याच्या समोरील बाजुच्या भूखंडधारकाने
त्याला सदर जमिनीची आवश्यकता नसल्याचे लेखी प्रतिवेदन सादर करणे आवश्यक राहील.
उदा. :-
aA
ASA
घराची बोळकांडी किंवा सफाई
गल्ली (conservancy lane) चे क्षेत्र
a
भूष>ताच्क
वरील चित्रामध्ये दर्शविल्यानुसार ‘’‘’ अ व ब या दोन्ही भूखंडधारकांनी घराची बोळकांडी किंवा सफाई गल्ली
(conservancy lane) च्या क्षेत्राची मागणी केली असेल तर ‘’‘’ अ व ब यांना असे क्षेत्र समप्रमाणात प्रदान करण्यात यावे.
जर ‘’ अ भूखंडधारकाने त्याच्या भूखंडाच्या सीमेला लागून असलेल्या बाजूस समांतर घराची बोळकांडी किंवा सफाई
गल्ली (conservancy lane) च्या संपूर्ण क्षेत्राची मागणी केली असल्यास असे क्षेत्र ‘’ अ ला प्रदान करण्यापूर्वी त्याच्या
समोरील बाजुच्या ‘’ ब भूखंडधारकाने त्याला सदर जमिनीची आवश्यकता नसल्याचे लेखी प्रतिवेदन सादर करणे
आवश्यक राहील.
पृष्ट्ठ ५ पैकी ३
# Page 4
शासन निर्णय क्रमांकः जमीन-२०१८/प्र.क्र.०२/ज-१,
(३)एखाद्या भूखंडधारकाने मागणी केलेल्या -घराची बोळकांडी किंवा सफाई गल्ली (conservancy lane) ची
शासकीय जमीन किंवा नझूल जमीन  इतर भूखंडधारकाने मागणी केली नसेल तरीही अशी जमीन प्रदान
करण्यापूर्वी लगतच्या सर्व भूखंडधारकांची संमती घेणे आवश्यक राहील.
(४)अशी जागा प्रदान करण्यापूर्वी संबंधित स्थानिक स्वराज्य संस्थेची तसेच संबंधित नियोजन प्राधिकरणाची ना-
हरकत मागणी करणाऱ्या भूखंडधारकाने प्राप्त करुन घेणे आवश्यक राहील.
(५)घराची बोळकांडी किंवा सफाई गल्ली (conservancy lane) ची शासकीय जमीन किंवा नझूल जमीनीमध्ये
दुरध्वनी केबल, तसेच उच्च दाबाच्या विद्युत तारा जात नसल्याबाबत संबंधीत विभागाचे सुस्पष्ट्ट अभिप्राय
अथवा तसा दाखला सादर करणे आवश्यक राहील.
सदर शासन निर्णय, वित्त विभागाच्या अनौपचारिक संदर्भ क्र. ३७२/२०२४/व्यय-९/२०२४, दि.२३.०८.२०२४
अन्वये प्राप्त सहमतीने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5