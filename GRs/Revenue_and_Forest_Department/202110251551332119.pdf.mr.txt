# Page 1
भूमि अभिलेख विभागातील गट “क” संवर्गातील प्रादेशिक स्तरावरील पदे भरण्यासाठी प्रादेशिक निवड समिती स्थापन करणेबाबत...
महाराष्ट्र शासन
महसूल व वन विभाग
शासन आदेश क्रमांक : राभूअ-२०१९/प्र.क्र.५५/ई-६
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक : २५ ऑक्टोबर, २०२१
संदर्भ - १. महसुल व वन विभाग, शासन आदेश क्रमांक ईएसटी २००६/प्र.क्र.१६/ई-६ दिनांक २१ एप्रील २००६.
२. सामान्य प्रशासन विभाग, शासन परिपत्रक क्रमांक प्रानिमं १२१६/(प्र.क्र.६५/१६)/१३-अ दिनांक १३ जून, २०१८.
३. जमाबंदी आयुक्त आणि संचालक भूमि अभिलेख (म.राज्य), पुणे यांचेकडील पत्र क्रमांक आस्था४/स.से.भ./प्र.क्र.१०७/२०२१, दिनांक ०३.०८.२०२१ व दि.०४.१०.२०२१
प्रस्तावना - उपरोक्त संदर्भ क्रमांक १ च्या शासन आदेशान्वये भूमि अभिलेख विभागातील प्रादेशिक स्तरावरील गट क संवर्गातील पदे भरण्यासाठी जमाबंदी आयुक्त, पुणे यांच्या अध्यक्षतेखाली निवड समिती गठीत करण्यात आलेली आहे. तथापि, सामान्य प्रशासन विभागाकडील संदर्भ क्र. २ च्या शासन परिपत्रकानुसार भूतपूर्व दुय्यम सेवा निवड मंडळाच्या कक्षेतील नामनिर्देशनाच्या कोट्यातील गट-ब (अराजपत्रीत) व गट-क संवर्गातील पदे सरळसेवेने भरताना अनुसरावयाची कार्यपध्दती सुधारीत करण्यात आलेली आहे. सदर शासन परिपत्रकान्वये प्रादेशिक व राज्यस्तरीय गट-ब (अराजपत्रीत) व गट क पदांवर उमेदवारांची निवड करण्याकरीता सर्व मंत्रालयीन प्रशासकीय विभागांनी प्रादेशिक विभाग प्रमुख यांच्या अध्यक्षतेखाली प्रादेशिक निवड समित्या व विभाग प्रमुखांच्या अध्यक्षतेखाली राज्यस्तरीय निवड समित्या स्थापन करण्याचे आदेश निर्गमित करावेत, असे निर्देश दिलेले आहेत. त्याअनुषंगाने भूमि अभिलेख विभागातील प्रादेशिक स्तरावर उपसंचालक भूमि अभिलेख कोकण, पुणे, नाशिक, औरंगाबाद, अमरावती व नागपुर प्रदेशातील गट “क” संवर्गातील पदांवर भरती करण्यासाठी निवड समिती गठीत करण्याची बाब शासनाच्या विचाराधीन होती.
शासन निर्णय - भूमि अभिलेख विभागातील गट “क” संवर्गातील प्रादेशिक स्तरावरील पदे भरण्यासाठी संदर्भ क्र. १ अन्वये स्थापन करण्यात आलेली प्रादेशिक निवड समिती अधिक्रमित करण्यात येत असून संदर्भ क्र. २ येथील शासन निर्णयान्वये निश्चित करण्यात आलेल्या सुधारीत कार्यपध्दतीनुसार भूमि अभिलेख विभागातील प्रादेशिक स्तरावर उपसंचालक भूमि अभिलेख, कोकण, पुणे, नाशिक, औरंगाबाद, अमरावती व नागपुर प्रदेशातील गट “क” संवर्गातील पदे भरण्यासाठी खालील प्रमाणे निवड समिती गठीत करण्यात येत आहे
१) जमाबंदी आयुक्त आणि संचालक भूमि अभिलेख (म.राज्य), पुणे अध्यक्ष ज्या विभागातील पदे भरावयाची आहेत तेथे अन्य विभागाचे उपसंचालक सदस्य भूमि अभिलेख ३) ज्या विभागातील पदे भरावयाची आहेत त्या विभागातील विभागीय सदस्य कौशल्य विकास, रोजगार व उद्योजगता मार्गदर्शन अधिकारी ४) ज्या विभागातील पदे भरावयाची आहेत त्या विभागातील विभागीय सदस्य समाजकल्याण अधिकारी ५) ज्या विभागातील पदे भरावयाची आहेत त्या विभागातील अपर आयुक्त, सदस्य आदिवासी विकास
# Page 2
शासन आदेश क्रमांकः राभूअ-२०१९/प्र.क्र.५५/ई-६
६) ज्या विभागातील पदे भरावयाची आहेत त्या विभागातील विभागीय सैनिक सदस्य कल्याण अधिकारी ७) ज्या विभागातील पदे भरावयाची आहेत त्या विभागातील जिल्हा अधीक्षक सदस्य सचिव भूमि अभिलेख संलग्न उपसंचालक भूमि अभिलेख
२. जमाबंदी आयुक्त आणि संचालक भूमि अभिलेख (म.राज्य), पुणे यांच्या अनुपस्थितीत निवड समितीचे अध्यक्ष म्हणून अप्पर जमाबंदी आणि अतिरिक्त संचालक भूमि अभिलेख, पुणे हे कामकाज पहातील.
३. संदर्भ क्रमांक २ च्या शासन निर्णयातील क्र. २(ब) (२) खाली नमुद बाबींची पूर्तता होत नसल्यास, निवड समितीमध्ये आवश्यकतेप्रमाणे अतिरिक्त सदस्याची निवड करण्याची मुभा जमाबंदी आयुक्त आणि संचालक भूमि अभिलेख (म. राज्य), पुणे यांना राहील.
४. ज्या विभागात पदे भरावयाची आहेत त्या विभागात निवड समितीचे सदस्य म्हणून अन्य विभागातील उपसंचालक भूमि अभिलेख यांची नियुक्ती जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांच्या स्तरावरुन करण्यात यावी