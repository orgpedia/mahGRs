# Page 1
"डिजिटल इंडिया" या योजनेअंतर्गत "Ground based tower and Hoisting of equipment" या प्रयोजनासाठी भारत संचार निगम लिमिटेड (BSNL) यांना मंजूर करण्यात आलेल्या/करावयाच्या गावांमध्ये टॉवर उभारणीच्या प्रयोजनासाठी लागणारी २०० चौ.मी.
जागेकरीता मोजणी फी आकारणेबाबत.
महाराष्ट्र शासन
महसूल व वन विभाग
शासन निर्णय क्रमांक: संकिर्ण-२०२३/प्र.क्र.१६०/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २१ जून, २०२३.
वाचा : १) महसूल व वन विभाग शासन निर्णय क्र.जमीन-२०२२/प्र.क्र.१८८/ज-१, दिनांक २९/११/२०२२.
प्रस्तावना : इंटरनेट सुविधांपासून वंचित राहिलेल्या राज्यातील एकूण २३८६ गावांमध्ये ४G सर्व्हसेसच्या सेवा उपलब्ध करुन देण्यासाठी केंद्र शासनामार्फत योजना राबविण्यात येत असून उक्त प्रयोजनासाठी गावोगावी इंटरनेटच्या सुविधा पोहचण्यासंदर्भात “डिजीटल इंडिया” बाबतच्या मा. पंतप्रधान महोदयांच्या दुरदृष्टीनुसार सदर कार्यक्रम राबविणे कामी दि. २७ जुलै २०२२ रोजी मा. पंतप्रधान महोदयांच्या अध्यक्षतेखाली दि. २७ जुलै २०२२ रोजी झालेल्या मा. मंत्रीमंडळाच्या बैठकीतील निर्णयास अनुलक्षून मुख्य महाप्रबंधक, BSNL यांच्या दि. १६ ऑगस्ट २०२२ च्या पत्रास अनुसरून संदर्भाधीन दिनांक २९/११/२०२२ रोजीच्या शासन निर्णयान्वये महाराष्ट्रातील दूरक्षेत्रातील (remote villages ) २३८६ विशिष्ट गावांमध्ये "Ground based tower and Hoisting of equipment" या प्रयोजनासाठी २०० चौ.मी. जागा ही विना मोबदला उपलब्ध करुन देण्याचा निर्णय घेण्यात आला आहे. भारत संचार निगम लिमिटेड (BSNL) या केंद्र शासनाच्या संस्थेस दुरक्षेत्रातील गावांमध्ये दुरसंचार व इंटरनेट सुविधा पुरविणे या प्रयोजनासाठी मागणी केलेल्या गावांमध्ये GROUND BASED TOWER AND HOISTING EQUIPMENT करीता मंजूर करण्यात आलेल्या २३८६ या विशिष्ट गावांमध्ये टॉवर उभारणीच्या प्रयोजनासाठी लागणारी २०० चौ.मी. जागेची मोजणी तसेच, यापुढे देखील या प्रयोजनासाठी २०० चौ.मी. जागा द्यावयाच्या नवीन प्रस्तावांसंदर्भात मोजणी फी मध्ये सवलत देण्याबाबतचा प्रस्ताव शासनाच्या विचाराधीन होता.
शासन निर्णयः भारत संचार निगम लिमिटेड (BSNL) या केंद्र शासनाच्या संस्थेस दुरक्षेत्रातील गावांमध्ये दुरसंचार व इंटरनेट सुविधा पुरविणे या प्रयोजनासाठी मागणी केलेल्या गावांमध्ये GROUND BASED TOWER AND HOISTING EQUIPMENT करीता या विभागाच्या संदर्भाधीन दि.२९/११/२०२२ रोजीच्या शासन
निर्णयान्वये मंजूर करण्यात आलेल्या २३८६ या विशिष्ट गावांमध्ये टॉवर उभारणीच्या प्रयोजनासाठी लागणारी २०० चौ.मी. जागेची मोजणी करण्याबाबत तसेच, यापुढे देखील सदर प्रयोजनासाठी २०० चौ.मी.
जागा द्यावयाच्या नवीन प्रस्तावांकरीता प्रचलित धोरणानुसार “कंपन्या, इतर संस्था, शेतकऱ्यांव्यतिरिक्त इतर बाबतीत व भूसंपादन प्रकरणातील मोजणी फी (भूमापन हद्दीतील क्षेत्राची मोजणी)” याकरीता निश्चित करण्यात आलेली “ साधी” मोजणी फी आकारून सत्वर मोजणी करण्यास मान्यता देण्यात येत आहे.
# Page 2
शासन निर्णय क्रमांक: संकिर्ण-२०२३/प्र.क्र.१६०/ल-१.