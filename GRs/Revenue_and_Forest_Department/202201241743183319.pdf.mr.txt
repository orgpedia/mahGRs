# Page 1
आकस्मिक खर्चाच्या संक्षिप्त देयकावर काढण्यात आलेल्या रकमांची तपशिलवार
देयके विहीत मुदतीत सादर करणेबाबत.
महाराष्ट्र शासन
महसूल व वन विभाग
शासन परिपत्रक क्र. : विनिप-०९/प्र.क्र. (३०/२०१६)/पीएसी-१
मंत्रालय, मुंबई -४०० ०३२.
दिनांक:- २४ जानेवारी, २०२२
संदर्भ : १) शासन परिपत्रक वित्त विभाग क्र. मआख-१०.०२/प्र.क्र.८८/२००२/विनियम, दिनांक १०.०४.२००३ २) शासन निर्णय, वित्त विभाग क्र. मखाअ-१००३/प्र.क्र. ३१/०३/विनियम, दिनांक २८.६.२००५.
३) शासन निर्णय, वित्त विभाग क्र. मआख-१०.०६/प्र.क्र.४२/२००६/विनियम, दिनांक १२.२.२००८.
४) शासन निर्णय, वित्त विभाग क्र. मआख-१०.०६/प्र.क्र.४२/२००६/विनियम, दिनांक ११.३.२००८.
५) शासन निर्णय, वित्त विभाग क्र. संक्षिप्त-२०१२/प्र.क्र.०८/२०१२/विनियम, दिनांक १४.३.२०१३.
६) शासन परिपत्रक वित्त विभाग क्र. मआख-२०१४/प्र.क्र.४२/विनियम, दिनांक ९.१०.२०१४.
७) शासन परिपत्रक वित्त विभाग क्र. मुंविनि-२०१७/प्र.क्र.३८/२०१७/विनियम, दिनांक १८.१२.२०१७.
महाराष्ट्र आकस्मिक खर्च नियम १९६५ मधिल परिशिष्ट - एक चे विवरणपत्र -२ आणि संदर्भ क्रमांक २
च्या शासन निर्णयान्वये अंतर्भूत केलेले विवरणपत्र एक व सदर शासन निर्णयामध्ये दर्शविलेल्या अन्य बाबीसाठी
जेव्हा तातडीची पैशांची आवश्यकता असेल त्यावेळेस आहरण व संवितरण अधिकाऱ्यांना वित्तीय अधिकाराच्या
मर्यादेत संक्षिप्त देयकांवर रकमा काढता येतात. संक्षिप्त देयकांचे तपशिलवार देयक, सदरच्या संक्षिप्त देयकांची
रक्कम आहरित केल्यापासून १ महिन्याच्या आत कोषागार कार्यालयाच्या मार्फत महालेखापाल मुंबई / नागपूर
यांना तर मुंबई शहर व मुंबई उपनगर जिल्हातील कार्यालयांनी थेट अधिदान व लेखाधिकारी कार्यालय, मुंबई
यांना सादर करणे बंधनकारक असून त्यांचेकडुन निपटारा प्रमाणपत्र प्राप्त करून घेणे आवश्यक असते. सदर
बाबत वित्त विभागाने वेळोवेळी संदर्भीय शासन निर्णय / परिपत्रकान्वये सुचना निर्गमित केलेल्या आहेत. परंतु
विहीत मुदतीत तपशिलवार देयके अधिनस्त कार्यालयाकडुन महालेखापाल कार्यालय, मुंबई / नागपूर / अधिदान
व लेखाधिकारी कार्यालय, मुंबई यांना सादर केली जात नाहीत व परिणामी प्रलंबित संक्षिप्त देयकांची संख्या
वाढत जाते.
भारताचे नियंत्रक व महालेखापरीक्षक यांच्याकडुन दरवर्षी विधानमंडळास सादर केल्या जाणाऱ्या राज्य
वित्त व्यवस्थेवरील अहवालात “संक्षिप्त आकस्मिक देयकांसंदर्भातील तपशिलवार देयके सादर करण्यातील
प्रलंबितता” या शिर्षाखाली परिच्छेद घेतला जातो व त्यात प्रत्येक विभागाकडे प्रलंबित असलेल्या संक्षिप्त
देयकांची संख्या व त्यात गुंतलेली रक्कम दर्शविली जाते. सदर बाबत लोकलेखा समितीसमोर विभागीय सचिवांची
# Page 2
शासन परिपत्रक क्रमांकः विनिप-०९/प्र.क्र. (३०/२०१६)/पीएसी-१
साक्ष होत असते. त्यामुळे महसूल व वन विभागातील प्रलंबित तपशिवार देयक संख्या कमी करण्याच्या दृष्टीने
विभागाच्या नियंत्रणाखालील सर्व आहरण व संवितरण अधिकारी / नियंत्रक अधिकारी यांना सुचना देण्याची बाब
शासनाच्या विचाराधीन होती.
शासन परिपत्रक :--
१. सर्व आहरण व संवितरण अधिकारी यांनी प्रलंबित संक्षिप्त देयकांची माहिती महालेखापाल मुंबई/ नागपूर
यांच्या संकेतस्थळावरून Online Reconciliation Module मध्ये प्रधान लेखाशिर्षनिहाय, जिल्हानिहाय, आहरण
व संवितरण अधिकारी निहाय प्रलंबित संक्षिप्त देयकांची यादी उपलब्ध असते, तर मुंबई शहर व उपनगरामधील
कार्यालयांनी अधिदान व लेखाधिकारी कार्यालय, मुंबई यांचेकडुन प्रलंबित संक्षिप्त देयकांची माहिती प्राप्त करून
घ्यावी. सदर उपलब्ध असलेल्या माहितीच्या आधारे सर्व आहरण व संवितरण अधिकारी यांनी आपल्या
कार्यालयाची प्रलंबित संक्षिप्त देयकांचे तपशिलवार देयके तयार करून तात्काळ संबधित उपकोषागार
अधिकारी / कोषागार अधिकारी / अधिदान व लेखाधिकारी कार्यालयास सादर करावे.
२. सदर देयक सादर केल्यानंतर कोषागार/अधिदान व लेखा कार्यालय व महालेखापाल कार्यालयांकडे
संबधितांनी स्वत: पाठपुरावा करून सदर देयकांचे निपटारा प्रमाणपत्र प्राप्त करून घ्यावे.
३. तसेच जे अधिकारी प्रलंबित संक्षिप्त देयकांची तपशिलवार देयके सादर करणार नाहीत अशा आहरण व
संवितरण अधिकाऱ्याविरुध्द शिस्तभंगविषयक कार्यवाही करण्याचे निर्देश संदर्भिय शासन परिपत्रक दिनांक
९.१०.२०१४ अन्वये दिलेले आहेत.
४. प्रलंबित असलेल्या सर्व संक्षिप्त देयकांची तपशिवार देयके जर सादर केली गेली नाहीत, तर त्या
विभागाची / कार्यालयाची संबधित लेखाशिर्षाखाली प्राप्त होणारी संक्षिप्त देयके / सहाय्यक अनुदान देयके
कोषागार / अधिदान व लेखाधिकारी कार्यालयाकडुन पारीत केली जाणार नाहीत अशा सुचना संदर्भ क्र. ७ च्या
दि.१८/१२/२०१७ रोजीच्या परिपत्रकान्वये दिलेल्या आहेत.
५. संक्षिप्त देयके व तपशिलवार देयकांबाबत संदर्भिय शासन निर्णय / परिपत्रकातील सुचना सर्व आहरण व
संवितरण अधिकारी यांच्या पुन्हा निर्दशनास आणुन देण्यात येत आहेत.
६. सर्व विभागीय आयुक्त, नोंदणी महानिरीक्षक व मुद्रांक नियंत्रक, महाराष्ट्र राज्य, पुणे व जमाबंदी आयुक्त,
संचालक आणि भुमी अभिलेख, महाराष्ट्र राज्य, पुणे व प्रधान मुख्य वनसंरक्षक, नागपूर यांनी त्यांच्या अधिनस्त
पृष्ठ ३ पैकी २
# Page 3
शासन परिपत्रक क्रमांकः विनिप-०९/प्र.क्र. (३०/२०१६)/पीएसी-१
कार्यालयातील प्रलंबित तपशिलवार देयके तात्काळ सादर करण्याबाबत व्यक्तीश: लक्ष घालुन भविष्य काळात
तपशिलवार देयके विहीत मुदतीत महालेखापाल कार्यालयास सादर करण्याची दक्षता घ्यावी.