# Page 1
महाराष्ट्र शासन
महसूल व वन विभाग
शासन आदेश क्र. बदली-२०२३/प्र.क्र.७५/ई-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३० जून, २०२३
संदर्भ:- १) शासन आदेश क्र. निलंबन-२५२२/प्र.क्र.६५/ई-४अ, दि.०४.०७.२०२२ २) शासन आदेश, महसूल व वन विभाग, क्र. बैठक २०२३/प्र.क्र.११/ई-४अ, दि.०२.०३.२०२३
शासन आदेश:
श्रीमती वैशाली नेमगोंडा पाटील स्थावर व्यवस्थापक, गंगापूर मळा, जि. औरंगाबाद या तहसिलदार कळंब, जि. उस्मानाबाद या पदावर कार्यरत असताना त्यांनी केलेल्या अनियमिततांच्या अनुषंगाने त्यांच्याविरुध्द भ्रष्टाचार प्रतिबंध अधिनियम,१९८८ च्या कलम १३(१)(ब) अन्वये दिनांक १६.६.२०२२ रोजी गुन्हा दाखल करण्यात आला आहे. त्या अनुषंगाने श्री. वैशाली नेमगोंडा पाटील यांना संदर्भाधीन क्र.१ येथील दि. ०४.०७.२०२२ रोजीच्या शासन आदेशान्वये निलंबित करण्यात आले होते.
२. निलंबन आढावा समितीच्या दि. २५.०१.२०२३ रोजीच्या बैठकीतील शिफारशींच्या अनुषंगाने श्रीमती वैशाली नेमगोंडा पाटील, तहसिलदार यांना संदर्भ क्र.२ येथील दि. ०२.०३.२०२३ रोजीच्या आदेशान्वये शासन सेवेत पुनःस्थापित करण्यात आले असून श्रीमती पाटील या नियुक्तीच्या प्रतिक्षेत आहेत.
३. सबब, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४ (४) मधील तरतुदींनुसार खाली नमूद केलेल्या अधिकारी यांना स्तंभ क्र. मध्ये दर्शविण्यात आलेल्या पदावर सार्वजनिक सेवेच्या हितार्थ व प्रशासकीय कारणास्तव सक्षम प्राधिका-याच्या मान्यतेने पदस्थापना करण्यात येत आहे.
----------------------------------------------------------------------------------------------------------
| क्र. | अधिकाऱ्याचे नाव | सध्याचे पदनाम | बदलीनंतरची पदस्थापना |
| (9) | (२) | (३) | (४) |
| १. | श्रीमती वैशाली नेमगोंडा पाटील | नियुक्तीच्या प्रतिक्षेत | तहसिलदार (निवडणूक) जि.का. नागपूर या रिक्त पदावर |
----------------------------------------------------------------------------------------------------------
४. सदरील आदेश तात्काळ अंमलात येत असून उपरोक्त नमूद अधिकारी यांनी स्तंभ क्र.४ मधील नमूद पदस्थापनेच्या पदा तात्काळ रुजू व्हावे.
५. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील नियमांनुसार दिलेल्या विहित कालावधीत संबंधित अधिकारी यांनी पदस्थापनेच्या ठिकाणी दि. ३ जुलै, २०२३ (म.पू.) रोजी पुर्वी रुजू होण्याची दक्षता घ्यावी. अन्यथा या पदस्थापनेच्या पदावर रुजू न झाल्यास, त्यांचा अनुपस्थितीचा कालावधी हा “अकार्यदिन” (dies non) म्हणून गणला जाईल, याची संबंधितांनी नोंद घ्यावी.
६. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर करू नये. तसेच, महाराष्ट्र नागरी सेवा (रजा) नियम, १९८१ मधील नियम - ३० (सी) नुसार मूळ कार्यालयाने बदली झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधित अधिकाऱ्यांना मूळ पत्त्यावर नोंदणी पोच देय डाकेने परत करावेत.
७. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक)
# Page 2
शासन आदेश क्रमांकः बदली-२०२३/प्र.क्र.७५/ई-३
नियम १९७९ मधील नियम २३ चे उल्लघंन करणारी असल्यामूळे, ती गैरवर्तणूक समजून त्यांचे विरुध्द शिस्तभंग विषयक कारवाई करण्यात येईल, याची संबंधितांनी नोंद घ्यावी.