# Page 1
अकृषिक कराच्या आकारणीच्या वसूलीसंदर्भात शासनाची भूमिका ठरविण्यासाठी अपर मुख्य सचिव (महसूल) यांच्या अध्यक्षतेखाली अभ्यास समिती नियुक्ती करण्याबाबत”.
महाराष्ट्र शासन
महसूल व वन विभाग
शासन निर्णय क्रमांकः एनएपी-२०२२/प्र.क्र.५०/ज-१ अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०६ जून, २०२२.
वाचा - १. शासन परिपत्रक क्रमांक एनएपी-२०१५/प्र.क्र.४७/टी-१, दिनांक ०५/०२/२०१८ २. शासनाचे समक्रमांकाचे दिनांक ०७/०४/२०२२ चे पत्र
प्रस्तावना - अकृषिक कर हा जमिनीवरील मुलभूत कर असून तो राज्याचा उत्पन्नाचा महत्वाचा स्त्रोत आहे.
महाराष्ट्र जमीन महसूल अधिनियम १९६६ चे कलम ४५, ४२ तसेच कलम १०९ ते ११४ मधील तरतुदीनुसार अकृषिक वापर करण्यात येणा-या जमिनीच्या संदर्भात अकृषिक आकारणी करण्याची तरतूद करण्यात आलेली आहे. याकरिता महाराष्ट्र जमीन महसूल (जमिनीच्या वापराचे रुपांतर व अकृषिक आकारणी) नियम १९६९ मध्ये तरतूदी करण्यात आलेल्या आहेत.
उपरोक्त तरतुदींनुसार अकृषिक वापरासाठी नागरी तसेच ग्रामीण भागाचे दर ठरविणे, सदर दरांचा हमी कालावधी ठरविणे, अकृषिक दर निश्चित करताना सदर दर निश्चित करण्याची कार्यपद्धतीचा उल्लेख उपरोक्त कलम व नियमांत करण्यात आलेला आहे.
उपरोक्त कायद्यातील व नियमांनुसार, अकृषिक वसूलीत दिलेली स्थगिती उठवण्याबाबत व सुधारित अकृषिक प्रमाणदराच्या आधारे, अकृषिक आकारणी करुन ती वसूल करण्या संदर्भात दिशानिर्देश निर्गमित करण्याबाबत संदर्भाधीन क्र.१ शासन परिपत्रक दिनांक ५ फेब्रुवारी २०१८ रोजी शासनाने निर्गमित केले. सदर परिपत्रकानुसार, साधारणपणे सन २००१ ते २००६ / २००६ ते ते २०११ / २०११ ते २०१६ / २०१६ ते २०२१ या हमी कालावधीत कशाप्रकारे अकृषिक दर निश्चित करुन बिनशेती सा-याची रक्कम आकारणी करावी, याबाबत क्षेत्रीय अधिका-यांना मार्गदर्शन करुन वसूल करण्याच्या अनुषंगाने सूचना देण्यात आल्या आहेत.
यानुसार, क्षेत्रीय स्तरावर संबंधित मिळकतधारकांना नोटीस देऊन अकृषिक कराच्या आकारणीची वसूली करण्यात येत होती. तथापि, सदर अकृषिक कर आकारणीच्या वसूलीचा सर्वसामान्य जनतेवर मोठया प्रमाणात बोजा पडत असल्याचे विधानसभेच्या सन २०२२ च्या अर्थसंकल्पिय अधिवेशनातील उपस्थित झालेल्या लक्षवेधी चर्चेच्या अनुषंगाने निदर्शनास आले आहे.
यानुषंगाने, संदर्भाधीन क्र.२ दिनांक ०७/०४/२०२२ च्या पत्रान्वये, सर्व जिल्हाधिकाऱ्यांना कळविण्यात आले आहे की, दिनांक ५ फेब्रुवारी, २०१८ च्या शासन परिपत्रकात नमूद केलेल्या
# Page 2
शासन निर्णय क्रमांकः एनएपी-२०२२/प्र.क्र.५०/ज-१ अ
दिशानिर्देशाप्रमाणे क्षेत्रीय स्तरावर करण्यात येणाऱ्या अकृषिक कराच्या आकारणीच्या वसूलीस पुढील आदेश होईपर्यंत याद्वारे तात्पुरती स्थगिती देण्यात येत आहे. तसेच यानुषंगाने सक्तीच्या वसुलीसंदर्भात केलेली कार्यवाही थांबविण्यात यावी.
या पार्श्वभूमीवर अकृषिक कराचे दर व दरानुसार आकारणी यावर फेरविचार करण्यासाठी एक अभ्यास समिती नियुक्त करुन शासनास योग्य शिफारस करण्याकरीता अपर मुख्य सचिव (महसूल) यांच्या अध्यक्षतेखाली अभ्यास समिती नेमण्याबाबतची बाब शासनाच्या विचाराधीन होती.
-------------
| शासन निर्णय |
|  |
-------------
राज्यात सुधारित अकृषिक प्रमाणदराच्या आधारे, अकृषिक आकारणीच्या वसूलीस देण्यात आलेली स्थगिती उठविण्याबाबत व त्यासंदर्भात करावयाच्या अनुषंगिक अंमलबजावणीत सुसूत्रता आणण्याकरिता सर्वकष अभ्यास करुन शासनास योग्य शिफारस करण्याकरीता अपर मुख्य सचिव (महसूल) यांच्या अध्यक्षतेखाली खालीलप्रमाणे अभ्यास समिती गठित करण्यात येत आहे.
----------------------------------------------------------------
| अ.क्र. | समिती रचना व पदनाम | पद |
| १ | अपर मुख्य सचिव (महसूल) | अध्यक्ष |
| २ | जमाबंदी आयुक्त व संचालक, भूमी अभिलेख, पुणे | सदस्य |
| ३ | विभागीय आयुक्त, नाशिक | सदस्य |
| ४ | विभागीय आयुक्त, कोकण | सदस्य |
| ६ | सह सचिव (ज-१अ), महसूल व वन विभाग, मंत्रालय, मुंबई | सदस्य सचिव |
----------------------------------------------------------------
०२. सदर समितीची कार्यकक्षा पुढीलप्रमाणे राहिल:
अ) शासन परिपत्रक, दिनांक ५ फेब्रुवारी, २०१८ मध्ये नमूद केलेल्या अकृषिक कराच्या मार्गदर्शन सूचनांबाबत फेरविचार करणे.
ब) सुधारित अकृषिक प्रमाणदर नव्याने निश्चित करणेबाबत विचार करणे.
क) अनुषंगिक बाबी विषयी शिफारशी करणे.
# Page 3