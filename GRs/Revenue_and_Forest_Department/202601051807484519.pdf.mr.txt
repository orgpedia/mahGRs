# Page 1
भूमि अभिलेख विभागाचे आधुनिकीकरण व
अद्ययावतीकरण करण्याकरिता समिती गठीत
करणेबाबत..
महाराष्ट्र शासन
महसूल व वन विभाग
शासन निर्णय क्रमांक : संकिर्ण-२०२५/प्र.क्र.१०२३/१४३५१५५/भूमापन
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई - ४०० ०३२.
दिनांक : ०५ जानेवारी २०२६.
प्रस्तावना :-
जमाबंदी आयुक्त व संचालक, भूमि अभिलेख (महाराष्ट्र राज्य), पुणे यांच्या कार्यालयामार्फत
सर्वसामान्य जनतेशी निगडीत असलेल्या अधिकार अभिलेख उदा. ७/१२ उतारा, मिळकत पत्रिका,
नकाशे इत्यादीच्या अनुषंगाने विविध प्रकल्प राबविण्यात येत आहेत. सदर प्रकल्प राबविण्याकरिता
भूमि अभिलेख विभागाचे आधुनिकीकरण व अद्ययावतीकरण करण्याबाबत तसेच सदरील विभागाच्या
कामकाजाचा आढावा घेण्याकरिता मुख्य सचिव यांच्या अध्यक्षतेखाली समिती गठीत करण्याची बाब
शासनाच्या विचाराधीन होती.
शासन निर्णय :-
भूमि अभिलेख विभागाचे आधुनिकीकरण व अद्ययावतीकरण करण्याबाबत तसेच सदरील विभागाच्या
कामकाजाचा आढावा घेऊन समन्वय व मार्गदर्शन करण्यासाठी पुढीलप्रमाणे समिती गठीत करण्यात येत
आहे.:-
---------------------------------------------------------------------------------------
| अ.क्र. | पदनाम | समितीतील पद |
| १ | मा.मुख्य सचिव | अध्यक्ष |
| २ | अपर मुख्य सचिव (वित्त), वित्त विभाग, मंत्रालय, मुंबई | सदस्य |
| ३ | अपर मुख्य सचिव (महसूल), महसूल व वन विभाग, मंत्रालय, मुंबई | सदस्य |
| ४ | अपर मुख्य सचिव (वने व भूसंपादन), महसूल व वन विभाग, मंत्रालय, मुंबई | सदस्य |
| ५ | अपर मुख्य सचिव (कृषि), कृषि व पदुम विभाग, मंत्रालय, मुंबई | सदस्य |
| ६ | अपर मुख्य सचिव/ प्रधान सचिव/ सचिव, माहिती व तंत्रज्ञान विभाग, मंत्रालय, मुंबई | सदस्य |
| ७ | जमाबंदी आयुक्त व संचालक, भूमि अभिलेख (महाराष्ट्र राज्य), पुणे | सदस्य |
| ८ | नोंदणी महानिरीक्षक व मुद्रांक नियंत्रक, महाराष्ट्र राज्य, पुणे | सदस्य |
| ९ | सह सचिव/ उप सचिव (भूमापन) | सदस्य- सचिव |
---------------------------------------------------------------------------------------
# Page 2
शासन निर्णय क्रमांकः संकिर्ण-२०२५/प्र.क्र.१०२३/१४३५१५५/भूमापन
२. सदर समितीची कार्यकक्षा पुढीलप्रमाणे राहील.:-
१)भूमि अभिलेखांचे आधुनिकीकरण, अद्ययावतीकरण व डिजिटायझेशन करणे याबाबत आढावा घेऊन
मार्गदर्शन करणे.
२)नक्शा योजना राज्यातील सर्व नगरपालिकांमध्ये राबविणे.
३)ॲग्रिस्टॅक योजना राबविताना येणाऱ्या अडचणींबाबत निर्णय घेणे.
४)सर्वसामान्य नागरिकांचे जीवनमान सुकर होण्याच्या अनुषंगाने भूमि अभिलेखामध्ये सुधारणा
करण्याबाबत शिफारशी करणे.
५)आवश्यकतेनुसार इतर विषयांबाबत निर्णय/ उपाय योजना करणे.
३. समितीस आवश्यकतेनुसार इतर अधिकाऱ्यांना निमंत्रित करण्याची मुभा राहील. समितीची बैठक
दरमहा आयोजित करण्यात येईल.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध