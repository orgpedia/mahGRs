# Page 1
नगर भूमापन अधिकारी, गोरेगांव अधिनस्त मौजे एरंगळ, ता. बोरीवली जि. मुंबई उपनगर तसेच उप अधिक्षक, भूमी अभिलेख, मुंबई उपनगर कार्यालयांतर्गत हद्द कायम मोजणीचे नकाशे बनावटरित्या तयार करून, भूमी अभिलेख विभागाच्या मुळ अभिलेखात छेडछाड करण्यात आलेल्या प्रकरणाची जमाबंदी आयुक्त आणि संचालक, भूमी अभिलेख, पुणे यांचे अध्यक्षतेखाली समिती गठित करून चौकशी करणेबाबत.
महाराष्ट्र शासन
महसूल व वन विभाग
शासन निर्णय क्रमांकः लवेसू-२०२१/प्र.क्र.४६५/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : २४ जानेवारी, २०२२.
प्रस्तावना : नगर भूमापन अधिकारी, गोरेगांव अधिनस्त मौजे एरंगळ, ता. बोरीवली जि. मुंबई उपनगर तसेच उप अधिक्षक, भूमी अभिलेख, मुंबई उपनगर या कार्यालयांतर्गत हद्द कायम मोजणीचे नकाशे बनावटरित्या तयार करून, भूमी अभिलेख विभागाच्या मुळ अभिलेखात छेडछाड करण्यात आल्याबाबत भुमी अभिलेख विभागास तक्रारी प्राप्त झाल्या असून याबाबत मा. विरोधीपक्ष नेते, महाराष्ट्र विधानपरिषद व इतर सदस्य यांनी महाराष्ट्र विधानपरिषद नियम १०१ अन्वये महाराष्ट्र विधानमंडळाच्या (हिवाळी) अधिवेशन २०२१ मध्ये लक्षवेधी सूचना क्र. ३४० उपस्थित केली होती. सदर लक्षवेधी सुचनेवरील चर्चेवेळी मा.मंत्री (महसूल) यांनी जमाबंदी आयुक्त आणि संचालक, भूमी अभिलेख, पुणे यांचेमार्फत संपूर्ण प्रकरणाची चौकशी करण्याची घोषणा केली होती. त्यास अनुसरून सदर संपूर्ण प्रकरणाची चौकशी करण्याकरीता जमाबंदी आयुक्त आणि संचालक, भूमी अभिलेख, पुणे यांचे अध्यक्षतेखाली समिती गठित करण्याची बाब शासनाच्या विचाराधिन होती. त्यानुसार खालीलप्रमाणे निर्णय घेण्यात येत आहे.
शासन निर्णय : नगर भूमापन अधिकारी, गोरेगांव अधिनस्त मौजे एरंगळ, ता. बोरीवली जि. मुंबई उपनगर तसेच उप अधिक्षक, भूमी अभिलेख, मुंबई उपनगर या कार्यालयांतर्गत हद्द कायम मोजणीचे नकाशे बनावटरित्या तयार करून, भूमी अभिलेख विभागाच्या मुळ अभिलेखात छेडछाड करण्यात आलेल्या संपूर्ण प्रकरणाची चौकशी करण्याकरीता जमाबंदी आयुक्त आणि संचालक, भूमी अभिलेख, पुणे यांचे अध्यक्षतेखाली खालीलप्रमाणे समिती गठित करण्यात येत आहे.
-------------------------------------------------------------
| अ.क्र. | पदनाम | समितीतील पदनाम |
| १ | जमाबंदी आयुक्त आणि संचालक, भूमी अभिलेख, पुणे. | अध्यक्ष |
|  | अतिरिक्त आयुक्त (पश्चिम उपनगरे), मुंबई महानगरपलिका | सदस्य |
|  | सह जिल्हा निबंधक, मुंबई उपनगर. | सदस्य |
| Oc ४ | उप संचालक, भूमी अभिलेख, कोकण प्रदेश, मुंबई. | सदस्य सचिव |
-------------------------------------------------------------
# Page 2
शासन निर्णय क्रमांकः लवेसू-२०२१/प्र.क्र.४६५/ल-१
३. सदर समितीची कार्यकक्षा : १) लक्षवेधीमध्ये उपस्थित उप अधिक्षक, भुमी अभिलेख, मुंबई उपनगर यांच्या अधिनस्त ८८४ हद्द मोजणी नकाशांची छाननी करून त्यापैकी किती नकाशांमध्ये/अभिलेखांमध्ये छेडछाड झाली आहे. याचा अहवाल सादर करणे.
२) नगर भूमापन गोरेगांव यांच्या अधिनस्त अभिलेखातील मुळ अभिलेखात अनाधिकाराने बदल केलेल्या प्रकरणांची चौकशी करून अहवाल सादर करणे.
३) उपरोक्त दोन्ही ठिकाणांच्या बनावट अभिलेख/नकाशांच्या आधारे बृहन्मुंबई महानगरपलिका अथवा इतर प्राधिकरणांमार्फत परवानगी घेवून अथवा विनापरवानगी केलेल्या बांधकामांची चौकशी करणे.
४) वरील १,२,व ३ येथील गैरप्रकारास जबाबदार अधिकारी, कर्मचारी यांची जबाबदारी निश्चित करणे तसेच आवश्यकतेनुसार कारवाईस बृहन्मुंबई महानगरपलिका / इतर प्राधिकरणांस कळविणे.
५) सदर बनावट तसेच चुकीच्या अभिलेखाच्या आधारे उभारण्यात आलेल्या बांधकामाबाबत करावयाच्या कारवाईबाबत शिफारस करणे.
६) अशा प्रकारांची भविष्यात पुनरावृत्ती होऊ नये याकरीता उपाययोजना सुचविणे.
४. सदर समितीने उक्त प्रकरणाची सखोल चौकशी करून स्वयंस्पष्ट अहवाल १ महिन्यात शासनास सादर करावा.
# Page 3