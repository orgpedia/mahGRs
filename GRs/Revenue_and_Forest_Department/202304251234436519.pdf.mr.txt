# Page 1
सेलर इन्स्टिट्यूट " सागर", Royal Indian Navy, मुंबई यांना फोर्ट महसूल विभागातील भूकर क्र. २/४ या भाडेपट्टयाने दिलेल्या शासकीय मिळकतीच्या भाडेपट्ट्याचे नाममात्र दराने नुतनीकरण करण्यास मंजूरी देण्याबाबत.
महाराष्ट्र शासन
महसूल व वन विभाग
शासन निर्णय क्रमांक : जमीन-२५१९/प्र.क्र.५८/ज-२,
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : २१ एप्रिल, २०२३.
वाचा :- १) शासन निर्णय, महसूल व वन विभाग क्र. जमीन-२५०५/प्र.क्र.४०५/ज-२, दि.१२.१२.२०१२ आणि दि.०५.०५.२०१८.
२) जिल्हाधिकारी, मुंबई शहर यांचे पत्र क्र.सीएसएलआर/मशा-१/टे-/फोर्ट/ एलएनडी-१५९०/भाडेपट्टा नुतनीकरण/२०२१/१५३७०, दि.१३.१२.२०२१.
प्रस्तावनाः फोर्ट महसूल विभागातील भूकर क्र.२/४ क्षेत्र ७४१६.१७ चौ.मी. ही शासकीय इमारत Royal Indian Navy यांना भाडेपट्टयाने दिलेली आहे. सदर मिळकतीच्या भाडेपट्टयाची मुदत दिनांक २८.२.२००३ रोजी संपुष्टात आलेली असल्याने जिल्हाधिकारी, मुंबई शहर कार्यालयाने शासन निर्णय दि.१२.१२.२०१२ मधील तरतूदीनुसार भुईभाडे भरणा करण्याबाबत नोटीस दिलेली होती. तथापि, भाडेपट्टाधारक यांनी भाडेपट्टयाने प्रदान करण्यात आलेल्या जागेचे सवलतीच्या दराने म्हणजेच वार्षिक रू.१/- या नाममात्र दराने भाडेपट्टा नुतनीकरण करून मिळणेबाबत जिल्हाधिकारी, मुंबई शहर यांच्याकडे विनंती केली आहे. सदर विनंतीच्या अनुषंगाने प्रस्ताव वित्त विभागाच्या मान्यतेस्तव सादर केला असता, वित्त विभागाने दिलेले अभिप्राय विचारात घेऊन “बृहन्मुंबईतील शासकीय जमिनीवरील संपुष्टात आलेल्या भाडेपट्टयाचे नुतनीकरण करण्यासंबंधी शासन निर्णय दिनांक १२.१२.२०१२ अन्वये केलेल्या सुधारीत धोरणातील ४ (ब) मध्ये नमुद केलेल्या तरतुदीनुसार भाडेपट्टयाची आकारणी करुन फोर्ट महसूल विभागातील भूकर क्र. २/४ (क्षेत्र ७४१६.१७ चौ.मी.) या भूखंडाचा भाडेपट्टा हा भाडेपट्टाधारकाच्या नावे पुढील ३० वर्षांकरीता नुतनीकरण करणेबाबत आवश्यक ती कार्यवाही करण्याबाबत जिल्हाधिकारी, मुंबई शहर यांना शासनाच्या दिनांक ०८.१२.२०२० रोजीच्या पत्रान्वये कळविण्यात आले आहे.
तथापि, मा. मंत्रिमंडळाच्या दिनांक ०५.०४.२०२३ च्या बैठकीत झालेल्या निर्णयानुसार उपरोक्त मिळकतीबाबत खालीलप्रमाणे निर्णय घेण्यात येत आहे.
शासन निर्णय :
सेलर इन्स्टिटयूट सागर (Royal Indian Navy) मुंबई या संस्थेस भाडेपट्ट्याने प्रदान करण्यात आलेल्या फोर्ट महसूल विभागातील भूकर क्र.२/४, क्षेत्र ७४१६.१७ चौ. मी. या शासकीय मिळकतीचा भाडेपट्टा दिनांक २८.०२.२००३ रोजी संपुष्टात आल्याने भाडेपट्टाकरार ज्या दिनांकास संपुष्टात आला आहे त्या दिनांकापासुन पुढील ३० वर्षे इतक्या कालावधीसाठी भुईभाड्याची रक्कम पुर्वीप्रमाणे सवलतीच्या दराने म्हणजेच वार्षिक रू.१/- या नाममात्र दराने भाडेपट्टा नुतनीकरण करण्यास महाराष्ट्र जमीन महसूल संहिता, १९६६ च्या कलम ४० खालील अधिकारांन्वये मान्यता देण्यात येत आहे. सदर जागेचा वापर कोणत्याही परिस्थितीमध्ये वाणिज्यिक प्रयोजनासाठी करु नये. तसेच, संस्थेस केंद्र शासनाच्या अनुदानाव्यतिरिक्त इतर काही नफा झाल्यास त्या नफ्याच्या ५०% रक्कम महाराष्ट्र शासनास देणे बंधनकारक करण्यात येत आहे.
# Page 2
शासन निर्णय क्रमांकः जमीन-२५१९/प्र.क्र.५८/ज-२