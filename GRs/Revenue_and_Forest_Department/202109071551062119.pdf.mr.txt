# Page 1
औरंगाबाद महसूल विभागातील ३ क्षेत्रिय अधिकाऱ्यांना जुन्या निर्लेखित वाहनांच्या बदली नवीन वाहने खरेदी करण्यास मंजुरी देणेबाबत..
महाराष्ट्र शासन
महसूल व वन विभाग
शासन निर्णय क्रमांक: वाहने-२०२१/प्र.क्र.१५७/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०६ सप्टेंबर, २०२१.
संदर्भ: १) शासन निर्णय, महसूल व वन विभाग क्र. जेपीएस-२०१४/प्र.क्र.७/ई-८, दि. १२/०९/२०१६
२) शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम, दि.२८/०७/२०२०.
३) निवासी उपजिल्हाधिकारी, लातूर यांचे पत्र क्र.जा.क्र.२०२१/लेखा-१/कावि, दि. ०७/०७/२०२१.
प्रस्तावना:
औरंगाबाद महसूल विभागातील लेखाशिर्ष “२०५३ - जिल्हा प्रशासन” या खाली वेतन आहरित
करणाऱ्या १३६ क्षेत्रीय अधिकाऱ्यांना शासकीय वाहनांची अनुज्ञेयता संदर्भाधीन दि. १२/०९/२०१६ च्या
शासन निर्णयान्वये मंजूर करण्यात आली आहे. निवासी उपजिल्हाधिकारी यांनी भूसंपादन निवाड्यातील
सेवा सुविधा शुल्क (UTILITY CHARGES) मधील शिल्लक निधीतून जिल्हाधिकारी, लातूर, उपविभागीय
अधिकारी, निलंगा व उपविभागीय अधिकारी, उदगीर यांना त्यांच्या निर्लेखित वाहनाच्या बदली नवीन वाहने
खरेदी करण्याचा प्रस्ताव शासनास सादर केला आहे. सदर प्रस्ताव शासनाच्या विचाराधीन होता.
शासन निर्णय:
औरंगाबाद महसूली विभागातील या शासन निर्णयासोबतच्या सहपत्र -अ॰ मध्ये नमूद केलेल्या
जिल्हाधिकारी, लातूर, उपविभागीय अधिकारी, निलंगा व उपविभागीय अधिकारी, उदगीर ३ क्षेत्रिय
अधिकाऱ्यांना त्यांच्या पूर्वीच्या जुन्या निर्लेखित वाहनांच्या बदली नवीन वाहने खरेदी करण्यास व तदप्रित्यर्थ
येणाऱ्या एकूण रु.२५.०० लाख (रुपये पंचवीस लाख फक्त) च्या खर्चास खालील अटींच्या अधिन राहून
शासन मंजूरी देण्यात येत आहे.
१. शासन निर्णय, वित्त विभाग क्रमांक-वाहन-२०१७/प्र.क्र.४१/१७/विनियम,
दिनांक २८/०७/२०२० च्या शासन निर्णयामधील तरतुदीनुसार, सहपत्र ‘अ’ मधील
जिल्हाधिकारी यांच्यासाठी रू.९.०० लाख व उपविभागीय अधिकारी यांच्यासाठी प्रत्येकी
रु.८.०० लाखाच्या कमाल मर्यादेत (वाहनाची किंमत + वस्तू व सेवा कर + टेम्पररी रजिस्ट्रेशन
चार्जेस + मूल्यवर्धित कर + सहाय्यभूत साहित्य (Accessories) इत्यादी अंतर्भूत करुन) वाहन
खरेदी करण्यात यावी.
# Page 2
शासन निर्णय क्रमांकः वाहने-२०२१/प्र.क्र.१५७/ई-८
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/
उद्योग-४, दि. ०१/१२/२०१६ व क्र. संकीर्ण-२०१६/प्र.क्र. २१५/उद्योग-४, दि. २४/०८/२०१७
च्या शासन निर्णयानुसार वाहन खरेदी GeM Portal वरुन विहित पध्दतीचा अवलंब करुन
करण्यात यावी.
३. शासन निर्णय, वित्त विभाग, क्र. वाहन-२०१३/प्र.क्र.४६/१३/विनियम, दि. ०३/१०/२०१७ मधील
सूचनांनुसार, वाहन आढाव्या अन्वये औरंगाबाद महसूल विभागाकरीता अनुज्ञेय ठरविण्यात
आलेल्या सर्व १३६ वाहनांची माहिती महावाहन संगणक प्रणालीवर नोंदविण्यात यावी.
त्याबाबतचा एकत्रित अनुपालन अहवाल वाहन नोंद प्रमाणपत्राच्या प्रतीसह विभागीय आयुक्त,
औरंगाबाद यांनी शासनास सादर करावा.
४. नवीन वाहन ज्या पदधारकास मंजूर करण्यात आले आहे, त्या पदधारकाने सदर वाहनाचा
वापर संबंधित कार्यालयाच्या शासकीय कामकाजासाठीच करावा.
५. नविन वाहन खरेदीनंतर जुन्या वाहनांची नोंद महावाहन वरून नष्ट करून नविन वाहनांची नोंद
त्या ठिकाणी करण्यात यावी.
६. वाहन चालकांच्या उपलब्धतेनंतर वाहन खरेदी करण्यात यावी.
२. सदर प्रस्तावातील वाहन खरेदीचा खर्च भूसंपादन निवाड्यातील सेवा सुविधा शुल्क (UTILITY CHARGES) मधील शिल्लक निधीतून भागविण्यात यावा.
३. सदर शासन निर्णय, वित्त विभागाच्या अनौपचारीक संदर्भ क्रमांक २४५/२०२१/विनियम, दिनांक २३/०८/२०२१ व अनौपचारीक संदर्भ क्रमांक २०२१/सं.क्र.३१९/व्यय-९, दि. ०४/०८/२०२१ अन्वये त्या विभागाने दिलेल्या संमतीने निर्गमित करण्यात येत आहे.
# Page 3
# Page 4