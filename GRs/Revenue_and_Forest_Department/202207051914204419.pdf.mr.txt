# Page 1
राज्यातील आपत्ती प्रवण जिल्हयात सॅटेलाईट फोनचा पुरवठा केल्याने भारत संचार निगम लिमिटेड (BSNL) या कंपनीस देयक अदा करणेबाबत.
महाराष्ट्र शासन
महसूल व वन विभाग
शासन निर्णय क्र. मंनिक - २०२१ / प्र.क्र.३३ / मंनिक-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०५ जुलै, २०२२
संदर्भ :- १) बी.एस.एन.एल प्राधिकरणाचे क्र.INMARSAT-BSNL/२११०२०२१/०१, Dated २१ Oct, २०२१ चे पत्र.
२) महसूल व वन विभागाचे क्र. मंनिक-२०२१/प्र.क्र. ३३/मंनिक-१, दि १५ जून, २०२२ चे कार्यादेश
प्रस्तावना महाराष्ट्र राज्य हे आपत्ती प्रवण राज्य असल्याने आपत्तीला त्वरीत व अखंडित प्रतिसाद देण्यासाठी आपत्ती प्रवण १२ जिल्ह्यांतील तालुका व आवश्यक त्या ठिकाणी सॅटेलाईट फोन उपलब्ध करण्याच्या दृष्टीने १५० सॅटेलाईट फोन खरेदी करण्याबाबत शासनाने मान्यता दिली आहे. त्यानुसार भारत संचार निगम लिमिटेड (BSNL) या शासकीय कंपनीस संदर्भ क्र. २ नुसार कार्यादेश दिले आहेत. संदर्भ क्र. १ च्या पत्रान्वये भारत संचार निगम लिमिटेड प्राधिकरणाने नमूद केलेल्या अटी व शर्ती नुसार सदर फोनचा पुरवठा करण्यापुर्वी आकारण्यात आलेले एकूण रक्कम करासह आगाऊ अदा (Advance Payment) करण्याबाबत नमूद आहे. तसेच सदर फोन कार्यान्वित करण्यासाठी रिचार्जच्या रक्कमेचा भरणा स्वतंत्रपणे करण्याबाबत नमूद आहे. त्यानुसार आकारण्यात आलेली रक्कम संबधित कंपनीस अदा करण्याबाबतची बाब शासनाच्या विचाराधीन होती.
शासन निर्णय
राज्यात पुरविण्यात येणाऱ्या १५० सॅटेलाईट फोनसाठी भारत संचार निगम लिमिटेड (BSNL) यांनी रु.१,६१,९५,५००/- इतक्या रक्कमेचे देयक सादर केले आहे. सदर सॅटेलाईट फोनच्या रिचार्ज करीता मे. स्टेशन सॅटकॉम प्रा.लि. ही भारत संचार निगम लिमिटेड (BSNL) या कंपनीने प्राधिकृत केलेली कंपनी असून प्रत्येक सॅटेलाईट फोनचा वार्षिक रिचार्ज रु. ३८,९४१/- (रुपये अडतीस हजार नऊशे एकेचाळीस) एवढा नमूद केला असून संबंधित कंपनीने त्या अनुषंगाने १५० सॅटेलाईट फोनच्या वार्षिक रिचार्जसाठी करासह रु.५८,४१,१५०/- एवढ्या रकमेचे देयक सादर केले आहे.
त्यानुसार भारत संचार निगम लिमिटेड (BSNL) यांना १५० सॅटेलाईट फोनसाठी रु. १,६१,९५,५००/ (रु. एक कोटी एकसष्ठ लाख पंचान्नव हजार पाचशे) व स्टेशन सॅटकॉम या कंपनीला रिचार्जसाठी रु. ५८,४१,१५०/- (रुपये अठ्ठावन लाख एकेचाळीस हजार एकशे पन्नास) एवढी रक्कम अदा करण्याबाबत शासन मान्यता देण्यात येत आहे.
# Page 2
सदर देयक अधिदान व लेखा कार्यालयात सादर करण्यासाठी श्री. अर्जुन पालव, लेखाधिकारी आणि श्री. संजय धारुरकर, सहसचिव तथा वित्तीय सल्लागार यांना अनुक्रमे आहरण व संवितरण अधिकारी आणि नियंत्रक अधिकारी म्हणून घोषित करण्यात येत आहे.
या कामी होणारा खर्च मागणी क्र. सी-६, २२४५, (९१) (०१) शोध व बचाब कार्य व लोकांना सुरक्षितस्थळी हलविण्यासाठी आपत्तीच्या प्रतिसादासाठी साधनसामुग्री खरेदी करणे (निधीच्या ५ टक्के पर्यंत) (अनिवार्य) लेखाशिर्ष (२२४५२४९९) ३१ - सहायक अनुदाने या लेखाशिर्षाखाली सन २०२२ २०२३ या वित्तीय वर्षाकरिता वितरीत केलेल्या तरतूदीतून खर्च करण्यात यावा.
सदर आदेश वित्तीय अधिकार अधिनियम, १९७८ भाग पहिला उपविभाग दोन मधील अनुक्रमांक ४ नियम क्र. ७ मध्ये दिलेल्या अधिकारान्वये निर्गमित करण्यात येत आहे.
सदर रक्कम भारत संचार निगम लिमिटेड प्राधिकरणास व मे. स्टेशन सॅटकॉम या कंपनीस सदर रक्कम अदा करण्यात यावी.