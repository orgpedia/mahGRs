# Page 1
मौजे उरावडे, ता. मुळशी, जि. पुणे येथील एस. व्ही.एस.
ॲक्वा कंपनीस लागलेल्या आगीमधील मृत व्यक्तींच्या वारसदारांना व जखमी व्यक्तींना राज्य आपत्ती प्रतिसाद निधीमधून आर्थिक मदत देण्याबाबत.
महाराष्ट्र शासन
महसूल व वन विभाग
शासन निर्णय क्रमांक :- सीएलएस-२०२१/प्र.क्र.१४७/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- २३ जून, २०२१
वाचा : शासन निर्णय, महसूल व वन विभाग, क्रमांक :- सीएलएस-२०१२/प्र.क्र.१५७/म-३, दि.३०.०१.२०१४ २) शासन निर्णय, महसूल व वन विभाग, क्रमांक :- सीएलएस-२०१५/प्र.क्र.४०/म-३, दि.१३.०५.२०१५ ३) विभागीय आयुक्त, पुणे यांचे पत्र क्र.मह-३/नैआ/कावि/३६४/२०२१, दि.१८.०६.२०२१
प्रस्तावना : संदर्भाधीन क्र.१ व २ येथील शासन निर्णयान्वये राज्यामध्ये नैसर्गिक आपत्तीच्या घटनांमध्ये बाधित होणाऱ्या व्यक्तींना मदत देण्याकरिता केंद्र शासन/राज्य शासन यांनी संयुक्तपणे राज्य आपत्ती प्रतिसाद निधीची (State Disaster Response Fund : SDRF) स्थापना करण्यात आली आहे. मदतीच्या अनुज्ञेयतेसाठी विहित नैसर्गिक आपत्तींचा अंतर्भाव केलेला आहे. दि.०७.०६.२०२१ रोजी मौजे उरावडे, ता.मुळशी, जि.पुणे येथील एस. व्ही.एस. अॅक्वा कंपनीस लागलेल्या आगीमधील मृत व्यक्तींच्या वारसदारांना व जखमी व्यक्तींना राज्य आपत्ती प्रतिसाद निधीमधून मदत देण्याचा प्रस्ताव संदर्भाधीन क्र.३ च्या पत्रान्वये शासनास प्राप्त झाला आहे. त्यानुसार राज्य आपत्ती प्रतिसाद निधीमधून आर्थिक मदत देण्याचा प्रस्ताव शासनाच्या विचाराधीन होता.
शासन निर्णय : मौजे उरावडे, ता. मुळशी, जि. पुणे येथील एस. व्ही. एस. अॅक्वा कंपनीस दि.०७.०६.२०२१ रोजी लागलेल्या आगीमधील मृत व्यक्तींच्या वारसदारांना व जखमी व्यक्तींना राज्य आपत्ती प्रतिसाद निधीच्या मानकानुसार आर्थिक मदत देण्याकरिता विभागीय आयुक्त, पुणे यांना एकूण रू.६८,२५,४००/ (रूपये अडुसष्ट लक्ष पंचवीस हजार चारशे फक्त) एवढी रक्कम वितरीत करण्यास या शासन निर्णयाव्दारे मंजूरी देण्यात येत आहे.
२. मृत व्यक्तिंच्या वारसदारांना व जखमी व्यक्तींना अदा करावयाची रक्कम विभागीय आयुक्त, पुणे यांच्यामार्फत जिल्हाधिकारी, पुणे यांना उपलब्ध करून देण्यात येत आहे. कक्ष अधिकारी म-११ यांनी सदर निधी अर्थसंकल्पित वितरण प्रणालीवर वितरीत करावा.
३. याबाबतचा खर्च, “मागणी क्र.सी-६, प्रधान लेखाशीर्ष-२२४५-नैसर्गिक आपत्तीच्या निवाराणासाठी सहाय्य, ०२, पूर, चक्रीवादळे इत्यादी, १०१, अनुग्रह सहाय्य, (९१) राज्य आपत्ती प्रतिसाद निधीच्या मानकानुसार खर्च (९१)(०१) रोख भत्ता, मृत व्यक्तींच्या कुटूंबियांना सहाय्य व जखमींना मदत, ३१ सहायक अनुदाने (अनिवार्य) (वेतनेत्तर) (२२४५०१५५) या लेखाशीर्षाखाली सन २०२१-२२ या वित्तीय वर्षाकरिता मंजूर करण्यात आलेल्या तरतूदीतून भागविण्यात यावा.
# Page 2
शासन निर्णय क्रमांक: सीएलएस-२०२१/प्र.क्र.१४७/म-३
४. सदर प्रकरणी खर्चाचे पत्रक विहित कालमर्यादेत न चुकता महसूल व वन विभागास प्राप्त होईल याची संबंधित विभागीय आयुक्त तसेच जिल्हाधिकारी यांनी दक्षता घ्यावी. तसेच प्रचलित नियमानुसार मदतीचे वाटप करण्यात यावे.
५. नियंत्रक अधिकारी यांना असेही कळविण्यात येते की, सदर मदतीची रक्कम विनाविलंब वितरीत करावी. तसेच कोणत्याही परिस्थितीत मंजूर अनुदानापेक्षा जास्त खर्च होणार नाही यांची दक्षता घ्यावी.
अनुदान वाटपासंबंधीचे उपयोगिता प्रमाणपत्र शासनास तात्काळ पाठविण्यात यावे. याबाबतचा खर्चाचा मेळ महालेखापाल यांनी नोंदविलेल्या खर्चाशी घेण्यात यावा.
६. सदरचा शासन निर्णय वित्त विभागाच्या अनौपचारीक संदर्भ क्र. २२५/व्यय-९/२०२१, दि.११.०६.२०२१ अन्वये मिळालेल्या सहमतीने निर्गमित करण्यात येत आहे.