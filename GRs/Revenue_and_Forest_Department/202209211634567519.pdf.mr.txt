# Page 1
सन २०२२-२३ मध्ये लेखाशीर्ण २२४५ २१९४ अंतर्गत उणे (-) प्राधिकार पत्रावर कोषागारातून रक्कम आहरित करण्याकरिता प्राधिकृत करण्याबाबत.
महाराष्ट्र शासन
महसूल व वन विभाग (मदत व पुनर्वसन,आ.व्य.प्रभाग),
शासन निर्णय क्र. एससीवाय-०९/२०२२/प्र.क्र.५७/म-११
मादाम कामा मार्ग, हुतात्मा राजगुरु चौक
नवीन प्रशासकीय इमारत, १४ वा मजला,
मंत्रालय, मुंबई - ४०० ०३२.
दिनांक:- २१ सप्टेंबर, २०२२.
वाचा : १. शासन निर्णय, महसूल व वन विभाग, क्र.एससीवाय-०४/२०२२/प्र.क्र.३१/म-११, दि.०३.०६.२०२२ २. शासन निर्णय, महसूल व वन विभाग, क्र.सीएलएस-२०२२/प्र.क्र.२५३/म-३, दि.२२.०८.२०२२
प्रस्तावना : राज्यात अचानक उद्भवणाऱ्या नैसर्गिक आपत्तीमध्ये पंचनामे होऊन प्रस्ताव प्राप्त होऊन बाधितांना मदत वितरीत करण्यासाठी बराच कालावधी जातो. त्यामुळे नैसर्गिक आपत्तीमध्ये मालमत्तेचे (कपडे, घरगुती भांडी/वस्तु) नुकसान झाल्यास बाधित / स्थलांतर झालेल्या कुटुंबियांना राज्य आपत्ती प्रतिसाद निधीमधुन तातडीने मदत करणे शक्य व्हावे म्हणून लेखाशीर्ष २२४५ ०१५५ अंतर्गत उणे (-) प्राधिकार कोषागारातून रक्कम आहरित करण्यात येते. त्याचप्रमाणे, राज्य निधीतून विहित दराने तातडीने मदत वाटप करणे शक्य व्हावे म्हणून लेखाशीर्ष २२४५ २१९४ अंतर्गत जिल्हाधिकारी यांना उणे (-) प्राधिकार पत्रावर कोषागारातून रक्कम आहरित करण्यासाठी मान्यता देण्याची बाब शासनाच्या विचाराधीन होती.
शासन निर्णय :
नैसर्गिक आपत्तीमध्ये मालमत्तेचे (कपडे, घरगुती भांडी/वस्तु) नुकसान झाल्यास बाधित / स्थलांतर झालेल्या कुटुंबियांना तातडीने मदत वाटप करणे आवश्यक असल्याने, सन २०२२-२३ या वित्तीय वर्षाचा खर्च भागविता यावा म्हणून खालील लेखाशीर्षांतर्गत उणे (-) प्राधिकार पत्रावर कोषागारातून रक्कम आहरित करण्यासाठी मान्यता देण्यात येत आहे.
अ) मालमत्तेचे (कपडे, घरगुती भांडी/वस्तु) नुकसान मागणी क्र. सी-६, प्रधान लेखाशीर्ष- २२४५-नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी, १०१, अनुग्रह सहाय्य, (९२) राज्य आपत्ती प्रतिसाद निधीच्या मानकाव्यतिरिक्त खर्च, (९२) (०१) रोख भत्ता मृत व्यक्तीच्या कुटुंबियांना सहाय्य व जखमींना मदत, ३१ सहाय्यक अनुदाने (२२४५ २१९४) २. उक्त संदर्भ क्र.२ येथे नमूद दि.२२.८.२०२२ च्या शासन निर्णयान्वये चालू हंगामात जुन ते ऑक्टोबर २०२२ या कालावधीत नैसर्गिक आपत्तीमध्ये बाधित झालेल्या तसेच स्थलांतर केलेल्या कुटुंबियांना प्रती कुटुंब रू.५,०००/- कपडयांच्या नुकसानीसाठी व प्रती कुटुंब रू.५,०००/- घरगुती भांडी/ वस्तु यांच्या नुकसानीसाठी मदत अनुज्ञेय आहे. यापैकी, कपडयांसाठी रू.२,५००/- व घरगुती भांडी / वस्तु यांच्यासाठी रू. २,५००/- असे एकूण रू.५,०००/- इतका निधी राज्य आपत्ती प्रतिसाद निधीच्या मानकानुसार अनुज्ञेय असून, त्याबाबतचा खर्च २२४५ ०१५५ मधून करण्यात येतो. उर्वरित रू.२,५००/- कपडयांसाठी व रू. २,५००/- घरगुती भांडी / वस्तु असे एकूण रू.५,०००/- प्रती कुटुंब राज्य आपत्ती प्रतिसाद निधीच्या मानकाव्यतिरिक्त लेखाशिर्ष २२४५ २१९४ मधून उणे प्राधिकरणावर करण्यात यावा.
# Page 2
शासन निर्णय क्रमांकः एससीवाय-०९/२०२२/प्र.क्र.५७/म-११
३. उणे प्राधिकारपत्रावर निधी वितरीत करताना संबंधित अधिकारी यांनी उक्त बाबींचे पंचनामे झाले असल्याची खातरजमा करून निधी वितरीत करावा.
४. सदर शासन निर्णय वित्त विभागाच्या अनौपचारीक संदर्भ क्रमांक ३०३/२०२२/व्यय-९, दिनांक २०.९.२०२२ अन्वये मिळालेल्या सहमतीनुसार निर्गमित करण्यात येत आहेत.