# Page 1
केंद्र शासन पुरस्कृत पी.एम.ई.बस योजनेंतर्गत
ई-बस डेपो व चाजिंग चे वापरा करिता मौजा
बडनेरा सव्हे क्र.११० मधील २.३८
हे.आर.शासकीय जागा महानगरपालिका,
अमरावती यांना मूल्यरहित पध्दतीने ३० वर्षासाठी
भाडेपट्याने देण्याबाबत
महाराष्ट्र शासन
महसूल व वन विभाग
शासन निर्णय क्रमांक जमीन-२०२४/प्र.क्र.१००/जमीन-९
पहिला मजला, मंत्रालय,
हुतात्मा राजगुरु चौक, मादाम कामा मार्ग,
मुंबई ४०० ०३२.
दिनांक : २७ ऑक्टोबर,२०२५
संदर्भ:- १. जिल्हाधिकारी, अमरावती यांचे दि.१५.०२.२०२४ रोजीचे पत्र
२. जिल्हाधिकारी, अमरावती यांचे पत्र क्र.कक्ष-२६/म.सहा/महसूल/कावि-१२३/२०२४
दि.२६.०९.२०२४
३.जिल्हाधिकारी, अमरावती यांचे पत्र क्र.कक्ष-२६/म.सहा/महसूल/कावि-१२०/२०२५
दि.०४.०६.२०२५
४. मा.मंत्रिमंडळाच्या दि.१४ ऑक्टोबर, २०२५ रोजी झालेल्या बैठकीतील निर्णय.
प्रस्तावना :-
उपरोक्त संदर्भीय पत्र क्र.१ अन्वये केंद्र शासन पुरस्कृत पी.एम.ई बस योजनेअंतर्गत
ई-बस डेपो व चाजिंग चे वापरा करिता मौजा बडनेरा सव्हे क्र. ११० मधील २.३८ हे.आर शासकीय
जागा महानगरपालिका, अमरावती यांचेकडे वर्ग करण्याबाबतचा प्रस्ताव शासनाकडे सादर
करण्यात आला होता . अमरावती महानगरपालिकेकडे स्वत:चे उत्पन्नाचे स्त्रोत अत्यंत कमी स्वरुपाचे
असल्याने तसेच अमरावती महानगरपालिकेवर आर्थिक दायित्वे मोठ्या प्रमाणात असल्याने
अमरावती महानगरपालिकेस मूल्यांकन रक्कमेचा भरणा करणे शक्य होणार नसल्याने प्रस्तावित
जागेचा वापर अमरावती महानगरपालिका क्षेत्रातील नागरिकांना सेवा उपलब्ध करुन द्यावयाची
असल्याने प्रस्तावित जागा महानगरपालिका,अमरावती यांना नाममात्र भाडेपट्ट्ाने देण्याबाबतचा
प्रस्ताव शासनाच्या विचराधीन होता. यानुषंगाने, मा.मंत्रिमंडळाच्या दि.१४ ऑक्टोबर,२०२५ रोजीच्या
बैठकीत घेतलेल्या निर्णयानुसार खालीलप्रमाणे शासन निर्णय निर्गमित करण्यात येत आहे.
शासन निर्णय :-
मौजा बडनेरा, ता.जि. अमरावती येथील सव्हे क्र.११० मधील २.३८ हे. आर शासकीय जमीन
अमरावती महानगरपालिकेस केंद्र शासन पुरस्कृत पी.एम.ई. बस योजनेंतर्गत ई-बस डेपो व चाजिंग
स्टेशन या प्रयोजनासाठी महाराष्ट्र जमीन महसूल संहिता, १९६६ चे कलम ३८, व ४० व महाराष्ट्र
जमीन महसूल (सरकारी जमिनीची विल्हेवाट लावणे) नियम, १९७१ नियम ५ व नियम ३५ मधील
# Page 2
तरतुदींन्वये प्रचलित अटी व शतींच्या अधीन राहून ३० वर्षासाठी विनामूल्य भाडेतत्वावर खालील
अटी व शतींच्या अधीन राहून मंजूर करण्यास मान्यता प्रदान करण्यात येत आहे.
अटी व शर्ती :-
१.विषयांकित जमीन महानगरपालिका, अमरावती भोगवटादार वर्ग-२ म्हणून धारण करतील
२.सदर शासकीय जमीन ३० वर्षाच्या भाडेपट्टयाने मंजूर करण्यात आली असून ३० वर्षानंतर
भाडेपट्टयाच्या संबंधित त्या वेळेस अस्तित्वात असलेल्या विहित धोरणानुसार नुतनीकरण
करणे अनिवार्य असेल.
३.महसूल व वन विभागाच्या पूर्व परवानगीशिवाय सदर जमीन किंवा तिचा कोणताही भाग
किंवा तिच्यातील कोणतेही हितसंबंध विक्री/देणगी देऊन/अदला बदल करुन/गहाण
ठेऊन/पट्टयाने देऊन/खाजगी-सार्वजनिक सहभाग तत्वावर किंवा बाय यंत्रणाद्वारे किंवा
अन्य कोणत्याही प्रकारे हस्तांतरीत करता येणार नाही.
४.सदर जमिनीवर अथवा त्याच्या कोणत्याही भागावर अन्य व्यक्ती/संस्था/कंपनी इत्यादींचे
कोणत्याही प्रकारचे हक्क निर्माण होतील अशा प्रकारे कोणताही आर्थिक व्यवहार करता
येणार नाही.
५.महसूल व वन विभागाच्या पूर्वमान्यतेशिवाय सदर जमिनीचे पोट विभाजन करता येणार
नाही.
६.विषयांकित शासकीय जमिनीचा वापर केवळ मंजूर प्रयोजनासाठी करण्यात येईल. अन्य
कोणत्याही प्रयोजनासाठी सदर जमिनीचा अथवा त्याच्या कोणत्याही भागाचा तात्पुरता
अथवा कायमस्वरुपी वापर करावयाचा झाल्यास त्यासाठी शासनाच्या महसूल व वन
विभागाची पूर्वमान्यता आवश्यक राहील.
७.सदर जमिनीचा ताबा मिळाल्यापासून ३ वषांच्या आत मंजूर प्रयोजनासाठी वापर सुरु करणे
बंधनकारक राहील.
८.विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास
नियंत्रण नियमावलीनुसार विकास होणे बंधनकारक राहील. तसेच या व्यतिरिक्त अन्य
संबंधित विभाग/शासकीय यंत्रणा यांची मान्यता/पूर्वपरवानगी/ना-हरकत घेणे देखील
बंधनकारक राहील.
९.विषयांकीत जागेची मोजणी प्रतिग्रहिता विभागाने संबंधित उप अधीक्षक, भुमी अभिलेख
यांच्याकडून करणे बंधनकारक राहील.
१०.नगर विकास विभाग, शासन निर्णय दि.०५.०८.२०१९ अन्वये भविष्ट्यात नागरी व औद्योगिक
भागात आणि अनागरी भागासाठी इमारत व नियंत्रण रेषेसाठी ची कमाल अंतरे बंधनकारक
राहतील.
११.अमरावती -कोंडेश्वर- भानाखेडा रस्ता प्र.जि.मा-७३ चरील साखळी क्र.०/२०० या
रस्त्याच्या उजव्या बाजूने सदर रस्त्यास सेवा रस्ता सोडून जागा देण्यात यावी.
१२.सार्वजनिक बांधकाम विभाग, शासन निर्णय दि.१३.१०.२०२१ नुसार विविध दर्जाच्या
रस्त्यावरुन पोचमार्गाकरीता अवलंबावयाची कार्यपध्दती The Maharashtra PWD
Guidelines for issuing of NOC for Access permission to Fuel Stations and Private
Properties/Other Establishment (Other than Fuel Station) along State Roads,
२०२१ मध्ये प्रकाशीत करण्यात आलेली असून भुधारकास मुख्य रस्त्यावर (प्रमुख राज्य
मार्ग/राज्यमार्ग/प्रमुख जिल्हा मार्ग/इतर जिल्हा मार्ग/ग्रामीण मार्ग) येण्याकरीता निवासी
# Page 3
बांधकाम करण्यापुर्वी सार्वजनिक बांधकाम विभागाचे सक्षम अधिकारी/ग्राम विकास
विभागाचे सक्षम अधिकारी यांचेकडून पोचमार्ग बांधकामाची परवानगी घेणे बंधनकारक
राहील.
१३.Flood Zone, Yellow Zone, Green Zone याबाबत शासन नियमानुसार कार्यवाही करणे
बंधनकारक राहील.
१४.सदर ठिकाणी ११ KV ची वाहिनी बडनेरा नविन व जुनी वस्ती जागेच्या बाजुने तसेच ३३KV
Wagon feeder हि वाहिनी जागेमधुन जात असल्याने सदर वाहिनी स्थलांतरित
करण्याबाबत कार्यकारी अभियंता, म. रा.वि.वि.के.मर्या, शहर विभाग, अमरावती यांच्या
दि.०२.११.२०२३ रोजीच्या पत्रातील नमूद अटी लागू राहतील.
१५.शासनाचे सर्व प्रचलित व वेळोवेळी निर्गमित होणारे नियम अर्जदारास बंधनकारक राहतील.
१६.याद्वारे प्रदान करण्यात आलेल्या जमीनीपैकी काही भागाची भविष्ट्यकाळात
शासकीय/निमशासकीय प्रकल्पासाठी किंवा सार्वजनिक प्रयोजनासाठी आवश्यकता
भासल्यास अशी जागा शासनास परत काढून घेण्याचा अधिकार राहील व त्याकरिता
कोणताही मोबदला देय राहणार नाही.
१७.सदरहू जमीन भाडेपट्याने प्रदान केल्यानंतर त्या जमिनीवर कोणतेही अतिक्रमण होणार
नाही, याची जबाबदारी महानगरपालिका, अमरावती यांची राहील.
१८.प्रस्तुत जमिनींचा ताबा देण्यापूर्वी आदेशातील सर्व अटी/ शर्ती मान्य असल्याबाबत विहीत
नमुन्यातील नोंदणीकृत करारनामा करुन देणे प्रतिग्रहितावर बंधनकारक राहील.
१९.वरील अटी/शर्तीपैकी कोणत्याही अटी/शर्तीचा भंग झाल्यास शर्तभंगाबाबत सदर जमीन
शासन जमा करण्याचा अधिकार शासनास राहील.
२०.सदर भूखंडासंबंधीत काही न्यायालयीन प्रकरणे उद्भवल्यास सदर न्यायालयीन प्रकरणात
दिलेले निर्णय अर्जदारावर बंधनकारक राहतील.
२१.शासकीय जमीन भाडेपट्याने मंजूरी संदर्भातील अन्य नियमित अटी व शर्ती या प्रस्तावास
लागू राहतील.
२२.विभागीय आयुक्त, अमरावती व जिल्हाधिकारी,अमरावती यांना नियम, धोरण व स्थिती-
कालानुरूप आवश्यक वाटतील अशा अन्य अटी व शर्ती विहित करण्याची मुभा राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4