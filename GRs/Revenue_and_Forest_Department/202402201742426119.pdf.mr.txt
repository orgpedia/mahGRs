# Page 1
राज्यातील मानधनावर कार्यरत असलेल्या
कर्मचाऱ्याचा विचार करण्यासाठी सचिव
समितीची स्थापना करणेबाबत
महाराष्ट्र शासन
महसूल व वन विभाग
शासन निर्णय क्रमांकः कोतवा-२०२४/प्र.क्र.१११/ई-१०
१ ला मजला, मंत्रालय, मादाम कामा मार्ग,
हुतात्मा राजगुरु चौक, मुंबई-४००० ०३२
दिनांक : २० फेब्रुवारी, २०२४
वाचा:- महसूल व वन विभाग,शासन निर्णय क्रमांक बैठक-२०१६/प्र.क्र.५८१/ई-१०, दि.१८.०३.२०१७
प्रस्तावना :-
वाचा येथे नमुद शासन निर्णयान्वये राज्यातील कोतवाल, पोलिस पाटील, आशा वर्कर्स व
अंगणवाडी सेविका या व अशा मानधनावर कार्यरत असलेल्या अन्य कर्मचाऱ्यांचा एकत्रित विचार करुन
त्यांना सामाजिक सुरक्षा प्रधान करण्यासाठी “एकछत्र योजना” तयार करण्याकामी अपर मुख्य सचिव
(वित्त) यांच्या अध्यक्षतेखाली राज्यस्तरिय सचिव समिती गठीत करण्यात आली होती. सदर शासन
निर्णयानुसार उपरोक्त समितीने आपला अहवाल एक महिन्यात सादर करावयाचा होता. त्यास
अनुसरुन उपरोक्त समितीने सादर केलेल्या अहवालाच्या अनुषंगाने उक्त मानधनावर कार्यरत
असलेल्या कर्मचाऱ्यांच्या संबधित विभागाकडून आवश्यक ती पुढील कार्यवाही करण्यात आलेली आहे.
सदर शासन निर्णय दि.१८.०३.२०१७ अन्वये स्थापन करण्यात आलेल्या उपरोक्त समितीव्दारे
“एकछत्र योजना” तयार करण्याच्या अनुषंगाने अहवाल सादर करण्याचे निदेश असल्याने सदर
समिती ही फक्त वरील कारणास्तव स्थापन करण्यात आली होती.
तद्नंतरही वेळोवेळी मानधनावर कार्यरत असलेल्या कर्मचाऱ्यांच्या संघटनांकडून तसेच
लोकप्रतिनिधींकडून सदर मानधनावर कार्यरत असलेल्या कर्मचाऱ्यांच्या सेवा विषयक बाबींमध्ये
सुधारणा करण्याबाबतची निवेदने संबंधित विभागांकडे प्राप्त होत आहेत. सदर निवेदनांमधील
मागण्यांवर निर्णय घेणे / निराकरण करण्याच्या अनुषंगाने सदर शासन निर्णय दि.१८.०३.२०१७ अन्वये
स्थापन करण्यात आलेल्या राज्यस्तरीय सचिव समितीची कार्यकक्षा वाढविण्याची बाब शासनाच्या
विचाराधिन होती.
शासन निर्णय:-
राज्यातील "कोतवाल", "पोलीस पाटील", "आशा वर्कर्स" व "अंगणवाडी सेविका" या व अशा
मानधनावर कार्यरत असलेल्या अन्य कर्मचाऱ्यांचा सेवा विषयक बाबींवर निर्णय घेण्याच्या अनुषंगाने
खालीलप्रमाणे राज्यस्तरीय सचिव समिती गठीत करण्यात येत आहे
१) अपर मुख्य सचिव (वित्त), वित्त विभाग अध्यक्ष
२) अपर मुख्य सचिव, गृह विभाग सदस्य
३) अपर मुख्य (महसूल), महसूल व वन विभाग सदस्य
४) अपर मुख्य सचिव, सार्वजनिक आरोग्य विभाग सदस्य
५) प्रधान सचिव, महिला व बाल विकास विभाग, सदस्य
६) सह/उप सचिव, संबंधित मंत्रालयीन प्रशासकीय विभाग सदस्य सचिव
# Page 2
शासन निर्णय क्रमांकः कोतवा-२०२४/प्र.क्र.१११/ई-१०
२. सदर समितीने मानधनावर कार्यरत असलेल्या कर्मचाऱ्यांच्या मानधनवाढीसह सेवा विषयक
बाबींच्या अनुषंगाने संबंधित विभागांकडून प्राप्त होणाऱ्या प्रस्तावास अनुसरुन करावयाच्या कार्यवाही
बाबत निर्णय घ्यावा व आवश्यकता भासल्यास उच्चस्तरावर निर्णय घेण्यासाठी आपल्या शिफारशी
कराव्यात.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर