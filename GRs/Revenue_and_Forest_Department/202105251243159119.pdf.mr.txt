# Page 1
कृषी उत्पन्न बाजार समिती, मौजे गवळवाडी, ता.जि.बीड या संस्थेस दिनांक ९ जानेवारी, २०१६ ते दिनांक १६ फेब्रुवारी, २०१६ या ३८ दिवसांच्या कालावधीतील चाराछावणीचे देयक अदा करणेबाबत.
महाराष्ट्र शासन
महसूल व वन विभाग
शासन निर्णय क्रमांक : एससीवाय-२०१९/प्र.क्र.२६०/म-७
मादाम कामा रोड, हुतात्मा राजगुरू चौक,
मंत्रालय, विस्तार, मुंबई - ४०० ०३२.
दिनांक : २५ मे, २०२१
वाचा :- शा.नि., म.व व.वि.क्र.एससीवाय-२०१५/प्र.क्र.२४८/म-७, दि.२०.८.२०१५
प्रस्तावना : महसूल व वन विभागाच्या उक्त दिनांक २० ऑगस्ट, २०१५ च्या शासन निर्णयान्वये बीड, लातूर व उस्मानाबाद जिल्ह्यांतील टंचाईग्रस्त भागात जनावरांचा छावण्या उघडण्यास मान्यता देण्यात आली आहे. सदर शासन निर्णयातील अट क्रमांक २ मध्ये जनावरांच्या छावणीत किमान ५०० व कमाल ३००० जनावरे ठेवण्यात यावीत. त्यानंतर वेळोवेळी परिस्थितीचे आकलन करुन व आढावा घेवून अधिक छावण्या उघडण्याबाबत जिल्ह्याधिकाऱ्यांनी निर्णय घ्यावा. तथापि, प्रकरण परत्वे आवश्यकता असल्यास छावणीतील जनावरांची किमान संख्या २५० पर्यंत शिथील करण्याचे अधिकार जिल्हाधिकाऱ्यांना असतील असे नमूद केले होते. सदर आदेशास अनुसरुन कृषी उत्पन्न बाजार समिती, मौजे गवळवाडी, ता. जिल्हा बीड या संस्थेस मौजे गवळवाडी, ता.जि.बीड येथे चारा छावणी सुरु करण्याबाबत जिल्हाधिकारी, बीड यांनी त्यांचे दि.७.१२.२०१५ च्या आदेशान्वये मंजूरी देण्यात आली होती. बीड जिल्ह्यातील चारा छावण्यांची वाढती संख्या व मोठ्या प्रमाणात होणारी चारा छावण्यांची मागणी तसेच एकाच गावात दोन चारा छावण्यांची होत असलेली मागणी ही बाब लक्षात घेता, चारा छावण्यांचे प्रशासकीय दृष्ट्या प्रभावी नियंत्रण करण्याकरिता जिल्हाधिकारी कार्यालयाच्या दि. ८.१.२०१६ च्या आदेशान्वये चारा छावण्यामधील जनावरांची किमान संख्या ५०० असावी अशी अट करण्यात आली होती. तसेच ज्या दिवशी
चारा छावण्यांमधील जनावरांची संख्या ५०० पेक्षा कमी असेल त्या दिवसाचे अनुदान संबंधित संस्थांना अनुज्ञेय होणार नाही, असे दि. ८.१.२०१६ च्या आदेशान्वये आदेशीत करण्यात आले होते.
२. कृषी उत्पन्न बाजार समिती, मौजे गवळवाडी, ता. जिल्हा बीड या संस्थेचे दि.९.१.२०१६ ते दि.१६.२.२०१६ या ३८ दिवसांच्या कालावधीमध्ये प्रत्येक दिवशी एकूण जनावरांची संख्या ही ३०० पेक्षा जास्त असली तरी ५०० पेक्षा कमी आहे. त्यामुळे सदर चारा छावणीचे देयक जिल्हाधिकारी, बीड यांच्याकडून अदा करण्यात आले नाही. देयक न मिळाल्यामुळे कृषी उत्पन्न बाजार समिती, मौजे गवळवाडी, ता. जिल्हा बीड या संस्थेचे संचालक यांनी मा. उच्च न्यायालय, खंडपीठ औरंगाबाद येथे रिट पिटीशन क्रमांक ४०६६/२०१८ दाखल केले होते. सदर रिट पिटीशन प्रकरणात मा. उच्च न्यायालय, खंडपीठ, औरंगाबाद यांनी दिनांक ९ मार्च, २०२१ रोजी आदेश पारित करून याचिकाकर्ते यांना मूळ रक्कम रुपये ९,४५,६६५/- व अनुदान प्रदान करेपर्यंत वार्षिक ५ टक्के प्रमाणे सरळ व्याजाची रक्कम दोन महिन्यात अदा करण्याबाबत आदेशीत केले आहे. त्यास अनुसरुन विभागीय आयुक्त, औरंगाबाद यांनी त्यांचे दि.४.५.२०२१ च्या पत्रान्वये मूळ रक्कम रू.९,४५,६६५/- व एप्रिल, २०१७ ते एप्रिल, २०२१ पर्यंत व्याजाची रक्कम परिगणित करून एकूण रु. ११,८२,०८१/- इतके अनुदान उपलब्ध करुन देण्याची विनंती शासनास केलेली आहे. त्यास अनुसरून कृषी उत्पन्न बाजार समिती, मौजे गवळवाडी,
# Page 2
शासन निर्णय क्रमांकः एससीवाय-२०१९/प्र.क्र.२६०/म-७
ता.जि.बीड यांना चाराछावणीचे रू.११,८२,०८१/- एवढे देयक अदा करण्यासाठी विभागीय आयुक्त, औरंगाबाद यांना निधी उपलब्ध करून देण्याची बाब विचाराधीन होती.
शासन निर्णय : मा.उच्च न्यायालय खंडपीठ, औरंगाबाद यांच्या दि.९.३.२०२१ च्या आदेशास अनुसरून कृषी उत्पन्न बाजार समिती, मौजे गवळवाडी, ता.जि. बीड या संस्थेचे दि.९.१.२०१६ ते दि.१६.२.२०१६ या ३८ दिवसांच्या कालावधीतील चाराछावणीचे मूळ देयक रू.९,४५,६६५/- व माहे एप्रिल, २०१७ ते माहे एप्रिल, २०२१ या पाच वर्षाचे ५ टक्के प्रमाणे प्रति वर्ष रुपये ४७,८२३/- प्रमाणे रुपये २,३६,४१६/- असे एकूण रुपये ११,८२,०८१/- एवढी रक्कम अदा करण्यासाठी विभागीय अायुक्त, औरंगाबाद यांना रू.११,८२,०८१/- एवढा निधी उपलब्ध करून देण्यास या शासन निर्णयाद्वारे मान्यता देण्यात येत आहे.
या प्रयोजनासाठी होणारा खर्च २२४५-नैसर्गिक आपत्तीच्या निवारणासाठी सहाय्य-०१-अवर्षण- १०१ (००) (०७) वैरणीचा पुरवठा (२२४५ ००७५) (योजनेत्तर) या लेखाशिर्षाखालील अर्थसंकल्पित असलेल्या निधीतून करावा.
सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्रमांक १८४/२०२१/ व्यय-९, दि.११ मे, २०२१ अन्वये प्राप्त झालेल्या मंजूरी नुसार निर्गमित करण्यात येत आहे.