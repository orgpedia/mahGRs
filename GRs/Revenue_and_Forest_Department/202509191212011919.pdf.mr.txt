# Page 1
महाराष्ट्र राज्य शेती महामंडळाच्या जमिनी
मालेगाव तालुका, जिल्हा नाशिक येथील ११
ग्रामपंचायतींना गावठाण विस्तार या सार्वजनिक
प्रयोजनासाठी प्रदान करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : मशेम-२०२५/प्र.क्र. १५९ /ल-७
हुतात्मा राजगुरु चौक, मादाम कामा रोड
मंत्रालय, मुंबई ४०००३२
दिनांक : १९ सप्टेंबर, २०२५
संदर्भ:- शासन परिपत्रक क्र. मशेम-२०२०/प्र.क्र.५०/ल-७, दि. ८ फेब्रुवारी, २०२४
प्रस्तावना :-
१. महाराष्ट्र शेत जमीन (ज.धा.क.म) अधिनियम, १९६१ मध्ये महाराष्ट्र शेत जमीन (ज.धा.क.म)
(सुधारणा) अधिनियम, २०२३ अन्वये कलम २८-१ अअ मधील (३अ) मध्ये केलेल्या सुधारणेच्या
अनुषंगाने शासनाने संदर्भाधिन शासन परिपत्रकान्वये निर्गमित केलेल्या मार्गदर्शक सुचनेनुसार
महाराष्ट्र जमीन महसूल संहिता, १९६६ याच्या कलम २ च्या खंड (१०) मध्ये व्याख्या केलेल्या
गावठाणाच्या किंवा गावाच्या स्थळाच्या हद्दीपासून ५ कि.मी. हद्दीमधील महाराष्ट्र राज्य शेती
महामंडळाची जमीन ग्रामपंचायतींना गावठाण विस्तार, शासकीय घरकुल योजना, घनकचरा
व्यवस्थापन आणि पाणी पुरवठा योजना या सार्वजनिक प्रयोजनाकरीता मागणी करणे अनुज्ञेय करण्यात
आले आहे.
२. नाशिक जिल्यातील, मालेगाव तालुक्यातील परिशिष्ट्ट “अ” मध्ये नमूद ११ ग्रामपंचायतींना
महाराष्ट्र राज्य शेती महामंडळाची जमीन गावठाण विस्तार या सार्वजनिक प्रयोजनासाठी मिळणेबाबत
जिल्हाधिकारी कार्यालय, नाशिक यांनी महाराष्ट्र राज्य शेती महामंडळाकडे प्रस्ताव सादर केले होते.
उक्त प्रस्तावांवर महाराष्ट्र राज्य शेती महामंडळाच्या संचालक मंडळाच्या दि.२४.०४.२०२५ रोजीच्या
३२७ व्या बैठकीमध्ये खालीलप्रमाणे ठराव मंजूर करण्यात आला आहे.
ठराव :-
“महाराष्ट्र राज्य शेती महामंडळाच्या जमीनी विविध प्रयोजनासाठी विनामुल्य प्रदान
करता येणार नाही. तसेच अत्यावश्यक सार्वजनिक प्रयोजनासाठी इतर पर्यायी जमिनींची
उपलब्धता नसेल त्या परिस्थितीमध्ये महामंडळाच्या जमीनीच्या आवश्यकता असल्यास,
महाराष्ट्र राज्य शेती महामंडळाच्या पूर्व मान्यतेने, भूसंपादन कायद्यातील प्रचलीत तरतुदी
नुसार नुकसान भरपाई रक्कम प्रदान करण्याच्या अटीवर जमीन उपलब्ध करून देता येईल.”
उपरोक्त मंजूर ठरावानुसार नाशिक जिल्यातील, मालेगाव तालुक्यातील परिशिष्ट्ट “अ” मध्ये
नमूद ११ ग्रामपंचायतींना महाराष्ट्र राज्य शेती महामंडळाच्या जमिनी भूसंपादन कायद्यातील प्रचलीत
तरतुदीनुसार नुकसान भरपाई रक्कम महाराष्ट्र राज्य शेती महामंडळाकडे जमा करण्याच्या अधिन
राहून प्रदान करण्याची बाब शासनाच्या विचाराधीन होती.
# Page 2
शासन निर्णय :-
१.महाराष्ट्र शेत जमीन (ज.धा.क.म) अधिनियम, १९६१ कलम २८-१(अअ), पोटकलम (३अ)
मधील तरतूद व महाराष्ट्र राज्य शेती महामंडळाच्या मा. संचालक मंडळाच्या दि.२४.०४.२०२५
रोजी झालेल्या ३२७ व्या बैठकीमध्ये मंजूर ठराव विचारात घेता, मालेगाव तालुका, जिल्हा
नाशिक येथील परिशिष्ट्ट “अ” मध्ये नमूद ११ ग्रामपंचायतींना महाराष्ट्र राज्य शेती
महामंडळाची २८.३ हे.आर जमीन गावठाण विस्तारीकरण या सार्वजनिक प्रयोजनार्थ
भूसंपादन कायद्यातील प्रचलीत तरतुदीनुसार नुकसान भरपाई रक्कम महाराष्ट्र राज्य शेती
महामंडळाकडे जमा करण्याच्या अधिन राहून, तसेच खालील अटी व शतींच्या अधिन राहून
प्रदान करण्यास शासन मान्यता देण्यात येत आहे.
२. परिशिष्ट्ट “अ” मध्ये नमूद ११ ग्रामपंचायतींना जमिनींचा ताबा देण्यास उपविभागीय अधिकारी,
मालेगाव यांना प्राधिकृत करण्यात येत आहे.
परिशिष्ट्ट “अ”
----------------------------------------------------------------------------
| अ.क्र. | तालुक्याचे नाव | गावाचे नाव | गट नं | मागणी केलेले क्षेत्र हे. आर | प्रयोजन |
| १ | मालेगाव | जळगाव | ९१ | २.०० | गावठाण विस्तार |
| २ | ढवळेश्वर | १०५ | २.०० | गावठाण विस्तार |
| ३ | अजंग | ८९/अ, ८९/ब व ४१० | ४.०० | गावठाण विस्तार |
| ४ | काष्ट्टी | २४८ | २.०० | गावठाण विस्तार |
| ५ | बेळगाव | ८२ | २.०० | गावठाण विस्तार |
| ६ | निळगव्हाण | ५४ | २.०० | गावठाण विस्तार |
| ७ | दाभाडी | ३२१ | ३.५८ | गावठाण विस्तार |
| ८ | दुंधे | २१७ | २.०० | गावठाण विस्तार |
| ९ | आघार बु |  |  | ३७६ | २.४४ | गावठाण विस्तार |
| १० | रावळगाव | २७१/२ | ४.२८ | गावठाण विस्तार |
| ११ | सातमाने | ४६ | २.०० | गावठाण विस्तार |
|  | एकूण | २८.३ |  |
----------------------------------------------------------------------------
प्रस्तुत जमिनी प्रदान करावयाच्या अटी व शर्ती :-
१)भूसंपादन कायद्यातील प्रचलीत तरतुदी नुसार नुकसान भरपाई रक्कम महाराष्ट्र राज्य शेती
महामंडळाकडे जमा केल्याची खात्री केल्यावर उपविभागीय अधिकारी, मालेगाव यांनी सदर
जमिनींचा ताबा संबंधित ग्रामपंचायतीना गावठाण विस्तारासाठी द्यावा.
२)प्रस्तुत जमिनी, संबंधित स्थानिक स्वराज्य संस्था भोगवटादार वर्ग-२ म्हणून धारण करतील.
३)ज्या प्रयोजनासाठी मान्यता देण्यात आली आहे त्याच प्रयोजनासाठी सदर जमिनींचा वापर
करणे बंधंनकारक राहील.
# Page 3
४)प्रस्तुत प्रस्तावातील जमिनीबाबत भूमी अभिलेख यांच्याकडून मोजणी व हद्द निश्चित केल्यानंतर
प्रस्तुतचे क्षेत्राचा ताबा देण्यात यावा.
५)शासनाच्या महसूल व वन विभागाच्या पूर्व परवानगीशिवाय सदर जमीन किंवा तिचा कोणताही
भाग किंवा तिच्यातील कोणतेही हितसंबंध विक्री/देणगी देऊन / अदला बदल करून/गहाण
ठेऊन/पट्ट्ाने देऊन / खाजगी सार्वजनिक सहभाग तत्वावर किंवा बाय यंत्रणाद्वारे किंवा अन्य
कोणत्याही प्रकारे हस्तांतरीत करता येणार नाही. सदर जमिनीवर अथवा त्याच्या कोणत्याही
भागावर अन्य व्यक्ती/संस्था/कंपनी इत्यादीचे कोणत्याही प्रकारचे हक्क निर्माण होतील अशा
प्रकारे कोणताही आर्थिक व्यवहार करण्यास प्रतिबंध राहील. तसेच शासनाच्या महसूल व वन
विभागाच्या पूर्वमान्यतेशिवाय सदर जमिनीचे पोट विभाजन करता येणार नाही.
६)सदर जमिनीचा ताबा मिळाल्यापासून ३ वषांच्या आत मंजूर प्रयोजनासाठी वापर सुरु करणे
संबंधित स्थानिक स्वराज्य संस्था यांच्यावर बंधनकारक राहील.
७)विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास
नियंत्रण नियमावलीनुसार विकास होणे बंधनकारक राहील. तसेच या व्यतिरिक्त
आवश्यकतेनुसार अन्य संबंधित विभाग/शासकीय यंत्रणा यांची मान्यता/पूर्वपरवानगी/ना-
हरकत घेणे देखील बंधनकारक राहील.
८)तसेच जिल्हाधिकारी, नाशिक यांना स्थितीकालानुरूप आवश्यक वाटतील अशा अन्य अटी व
शर्ती विहित करण्याची मुभा राहील.
९)वरील अटी/शर्ती पैकी कोणत्याही अटी/शर्तीचा भंग झाल्यास शर्तभंगाबाबत सदर जमीन
शासन जमा करण्याचा अधिकार शासनास राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध