# Page 1
श्री. यु. एस. राठोड, भावसे (सेवानिवृत्त) यांना निवडश्रेणी व मुख्य वनसंरक्षक या पदावरील पदोन्नतीचा मानीव दिनांक देण्याबाबत.
महाराष्ट्र शासन
महसूल व वन विभाग
शासन आदेश क्र. एस-३०/२०१७/प्र.क्र.४०१/फ-७,
शिबीर कार्यालय, नागपूर.
दिनांक: २३ डिसेंबर, २०२२
वाचा : १) केंद्र शासनाच्या पर्यावरण व वने, मंत्रालयाचे पत्र क्र.२००१९/०१/२०००/ आयएफएस, दि. २२ डिसेंबर, २००० व दि. १८ नोव्हेंबर, २००२ २) महसूल व वन विभाग शासन ज्ञापन क्र.एएफओ-१३०६/१२०७/प्र.क्र.३७२/फ-७, दि. ५ मार्च, २०१० ३) महसूल व वन विभाग शासन आदेश क्र. एएफओ-१३०६/१२०७/प्र.क्र.३७२/फ-७, दि. २० सप्टेंबर, २०१६ ४) मा. केंद्रीय प्रशासकीय न्यायाधिकरण, मुंबई यांचे मुळ अर्ज क्र. ४८९/२०१७ मध्ये दिनांक ९ फेब्रुवारी, २०२२ रोजीचे आदेश ५) मा. केंद्रीय प्रशासकीय न्यायाधिकरण, मुंबई यांचे अवमान याचिका क्र. ३२/२०२२ मध्ये दिनांक २८ नोव्हेंबर, २०२२ रोजीचे आदेश
शासन आदेश :
श्री. यु. एस. राठोड, भावसे हे दिनांक ३१.०७.२०१६ रोजी नियत वयोमानानुसार सेवानिवृत्त झाले आहेत.
२. श्री. यु. एस. राठोड हे दिनांक १३.०२.२००४ ते १५.०६.२००६ या कालावधीत उपसंचालक, सामाजिक वनीकरण विभाग, जालना या पदावर कार्यरत असताना त्यांच्या विरुध्द संदर्भ क्र. २ येथील ज्ञापनानुसार अखिल भारतीय सेवा (शिस्त व अपिल) नियम, १९६९ च्या नियम क्रमांक ८ अन्वये शिस्तभंगाची कारवाई सुरु करण्यात आली होती. सदर विभागीय चौकशीची कार्यवाही पूर्ण झाल्यानंतर श्री. राठोड यांना पुढील वेतनवाढीवर परिणाम करणारी वेतनवाढ एक वर्षाकरीता रोखणे व शासनास झालेल्या रु. १,७८,४१५/- ही रक्कमेची वसुली करण्यात यावी अशी शिक्षा देण्याचा निर्णय राज्य शासनाने घेतला होता. सदर शिक्षेबाबतचा प्रस्ताव केंद्रिय लोकसेवा आयोगास सहमतीस्तव सादर केला असता, विशेष चौकशी अधिकाऱ्यांनी श्री.राठोड यांचे अखिल भारतीय सेवा (शिस्त व अपील) नियम, १९६९ च्या नियम क्र. ८(१९) अनुसार General Examination केले नसल्याचे लोकसेवा आयोगाने कळविले
# Page 2
शासन आदेश क्रमांकः एस-३०/२०१७/प्र.क्र.४०१/फ-७
होते. त्यानुसार, श्री. राठोड यांचे प्रकरणी General Examination ची कार्यवाही पूर्ण करण्यात आल्यानंतर विशेष चौकशी अधिकारी यांनी श्री. राठोड यांच्याविरुध्द दोषारोप सिध्द होत असल्याचे निष्कर्ष त्यांच्या दिनांक ०७.०७.२०१६ च्या अहवालामध्ये नोंदविले. श्री. राठोड हे
दिनांक ३१.०७.२०१६ रोजी नियत वयोमानानुसार सेवानिवृत्त होत असल्याने प्रस्तावित शिक्षेची (वेतनवाढ रोखणे) अंमलबजावणी होणे शक्य नव्हते. सबब, शासन नुकसानीची रक्कम श्री. राठोड हे शासन खाती जमा करण्यास तयार आहेत किंवा कसे, या बाबत त्यांना शासन पत्र दिनांक २८.०७.२०१६ अन्वये विचारणा करण्यात आल्यानंतर, श्री. राठोड यांनी सदर रकमेचा शासन खाती भरणा केला असल्याने संदर्भ क्रमांक ३ येथील शासन आदेश दिनांक २०.०९.२०१६ अन्वये श्री. राठोड यांना शासनाची नाराजी कळविण्यात येवून त्यांच्याविरुध्द शिस्तभंगाची कारवाई संपुष्टात आणण्यात आली.
३. श्री. राठोड, भावसे (सेवानिवृत्त) यांनी विभागीय चौकशीचे प्रकरण संपुष्टात आल्याने त्यांना निवडश्रेणी, वनसंरक्षक व मुख्य वनसंरक्षक या श्रेणीतील पदोन्नती देण्याची त्याचप्रमाणे सदर पदोन्नतीच्या अनुषंगाने त्यांना निवृत्ती वेतनाचे लाभ देण्याची विनंती मा. केंद्रीय प्रशासकीय न्यायाधिकरणास मुळ अर्ज क्र. ४८९/२०१७ अन्वये केली होती. प्रसंगी चौकशी अधिकारी यांनी दिलेल्या अहवालानुसार श्री. राठोड यांच्यावरील दोषारोप सिध्द झाल्याने शिक्षा प्रस्तावीत करुन श्री. राठोड यांच्याबाबतीत केलेली शिक्षेची अंमलबजावणी ही अखिल भारतीय सेवा (शिस्त व अपिल) नियम, १९६९ च्या नियम ६ मध्ये विहित केलेल्या शिक्षेमध्ये मोडत नसल्याने त्यांना प्रत्यक्ष शिक्षा झाली नसल्याबाबत केंद्रिय प्रशासकीय न्यायाधिकरणाने
दिनांक ०९.०२.२०२२ चा न्यायनिर्णयामध्ये नमूद करुन त्यांच्या पदोन्नती प्रकरणी छाननी समितीने शिफारस केलेले सिलबंद लखोटे उघडून ते पात्र असल्यास त्यांना पदोन्नती देऊन त्यांच्या निकटचे कनिष्ठ असलेले अधिकाऱ्यांचा पदोन्नतीचा दिनांक देण्यात यावा, तसेच त्यांना तद्नुषंगाने इतर लाभ देण्यात यावेत असे आदेश दिले होते.
४. श्री. राठोड, भावसे (सेवानिवृत्त) यांनी दाखल केलेल्या मुळ अर्ज क्र. ४८९/२०१७ मध्ये मा. केंद्रीय प्रशासकीय न्यायाधिकरण, मुंबई यांनी दिलेल्या न्याय निर्णयाच्या अनुषंगाने मा.
केंद्रीय प्रशासकीय न्यायाधिकरणाकडे पुनर्याचिका किंवा मा. उच्च न्यायालयामध्ये अपिल दाखल करावे किंवा कसे याबाबत विधी व न्यायविभाग तसेच विशेष सल्लागार, मा. केंद्रीय प्रशासकीय न्यायाधिकरण, मुंबई यांचे अभिप्राय घेण्याची कार्यवाही करण्यात आली. दरम्यान श्री. राठोड यांनी मा. केंद्रीय प्रशासकीय न्यायाधिकरण येथे दाखल केलेल्या मुळ अर्ज क्र.
४८९/२०१७ मध्ये मा. न्यायाधिकरणाने दिनांक ०९.०२.२०२२ रोजी दिलेल्या न्यायनिर्णयाची पृष्ठ ४ पैकी २
# Page 3
शासन आदेश क्रमांकः एस-३०/२०१७/प्र.क्र.४०१/फ-७
पुर्तता झाली नसल्याचे नमूद करुन मा. न्यायालयामध्ये अवमान याचिका क्र. ३२ / २०२२
दाखल केली असून सदर प्रकरणी मा. न्यायालयाने दिनांक २८.११.२०२२ रोजी झालेल्या सुनावणी दरम्यान मा. न्यायालयाच्या न्यायनिर्णयाची पुर्तता करण्याच्या अनुषंगाने विभागाने केलेल्या कार्यवाहीबाबत तीन आठवड्यांमध्ये न्यायाधिकरणास कळविण्याचे निदेश दिले
आहेत.
५. श्री. राठोड, भावसे (सेवानिवृत्त) यांच्या विरुध्द सुरु असलेल्या शिस्तभंग विषयक कारवाईच्या अनुषंगाने त्यांच्या निवडश्रेणी व मुख्य वनसंरक्षक या श्रेणीतील पदोन्नती संदर्भातील दिनांक २१.०५.२०१५ रोजीच्या विभागीय पदोन्नती समितीच्या शिफारशी सिलबंद लखोट्यात ठेवण्यात आल्या होत्या. संदर्भ क्र. ३ येथील आदेशानुसार त्यांचे विरुध्द विभागीय चौकशी कार्यवाही संपुष्टात आणली असल्याने त्याचप्रमाणे मा. केंद्रीय प्रशासकीय न्यायाधिकरण येथे दाखल केलेल्या मुळ अर्ज क्र. ४८९/२०१७ मध्ये मा. न्यायाधिकरणाने दिनांक ०९.०२.२०२२ आणि दिनांक २८.११.२०२२ रोजी दिलेल्या न्यायनिर्णयानुसार सदर सिलबंद लखोट्यातील शिफारशी उघडण्यात आल्या असता संबंधित विभागीय पदोन्नती समितीने श्री. राठोड यांना निवडश्रेणी (वेतन श्रेणी रु.३७,४००-६७,०००+ग्रेड पे रु.८,७००/-) व मुख्य वनसंरक्षक (वेतन श्रेणी रु.३७,४००-६७,०००+ग्रेड पे रु.१०,०००/-) श्रेणीतील पदोन्नतीकरीता पात्र ठरविल्याचे स्पष्ट झाले. सदर पार्श्वभुमीवर त्यांना त्यांच्या निकटच्या कनिष्ठ अधिकाऱ्यांचा पदोन्नतीचा दिनांक मानीव दिनांक म्हणून पूर्वलक्षी प्रभावाने खालीलप्रमाणे मंजूर करण्यात येत आहे. श्री. राठोड यांना मानीव दिनांकापासून वेतन व भत्ते अनुज्ञेय राहतील.
-------------------------------------------------------------------------------------------------------------------------------------
| अ.क्र. | पदोन्नतीचे पद | वेतनश्रेणी | निकटतम अधिकाऱ्याचे नाव / पदोन्नतीचा दिनांक | पदोन्नतीच्या पदाचा मंजूर करण्यात येत असलेला मानीव दिनांक |
| १ | निवडश्रेणी | ३७,४००-६७,००० (ग्रेड पे रु.८७००/-) | श्री. एम. सी. गणात्रा दि. ०१.०१.२०१० | ०१.०१.२०१० |
| २ | मुख्य वनसंरक्षक | ३७,४००-६७,००० (ग्रेड पे रु.१००००/-) | श्री. जी. टी. चव्हाण दि. ०२.११.२०१५ | ०२.११.२०१५ |
-------------------------------------------------------------------------------------------------------------------------------------
६. त्याचप्रमाणे वाटप वर्ष १९९७ मधील अधिकाऱ्यांना दिनांक २०.०५.२०१४ रोजीच्या विभागीय पदोन्नती समितीचा बैठकीमध्ये वनसंरक्षक या श्रेणीत पदोन्नतीकरीता विचार क्षेत्रात समावेश करताना श्री. राठोड यांना निवडश्रेणी प्रदान करण्यात आलेली नसल्यामुळे त्यांचा
पृष्ठ ४ पैकी ३
# Page 4
शासन आदेश क्रमांकः एस-३०/२०१७/प्र.क्र.४०१/फ-७
विचारक्षेत्रात समावेश करण्यात आलेला नसल्याने त्यांना वनसंरक्षक (वेतन श्रेणी रु.३७,४०० ६७,०००+ ग्रेड पे रु.८,९००/-) पदावर पदोन्नती देण्याबाबत पदोन्नती समितीची बैठक आयोजित करण्याची कार्यवाही करण्यात येत आहे.