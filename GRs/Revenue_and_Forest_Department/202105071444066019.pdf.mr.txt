# Page 1
महाराष्ट्र राज्य वन्यजीव मंडळावर अशासकीय सदस्यांची नियुक्ती करण्याबाबत..
महाराष्ट्र शासन
महसूल व वन विभाग
शासन निर्णय क्रमांक डब्ल्यूएलपी-१२१९/प्र.क्र.३३२/फ-१
मंत्रालय मुंबई- ४०० ०३२
दिनांक : ०७.०५.२०२१.
वाचा :
शासन निर्णय महसूल व वन विभाग, क्रमांक : डब्ल्यूएलपी-१२१९/प्र.क्र.३३२/फ-१, दिनांक : ०८.०७.२०२०.
प्रस्तावना : वन्यजीव (संरक्षण) अधिनियम १९७२ च्या कलम ६ नुसार राज्य वन्यजीव मंडळाचे मा. मुख्यमंत्री हे पदसिद्ध अध्यक्ष व मा. मंत्री (वने) हे पदसिद्ध उपाध्यक्ष असतात. तसेच कलम ६ (१) (क) नुसार राज्य विधानमंडळाचे तीन सदस्य, कलम ६ (१) (ड) नुसार वन्यजीव संरक्षणाशी संबंधित अशासकीय संस्थेतील ३ सदस्य व कलम ६ (१) (इ) नुसार पर्यावरण संरक्षणाशी संबंधित १० अशासकीय सदस्य (ज्यापैकी दोन सदस्य अनुसूचित जमातीचे प्रतिनिधी) यांची नेमणूक करणे अपेक्षित आहे.
शासन निर्णय :
वन्यजीव (संरक्षण) अधिनियम, १९७२ च्या कलम ६ च्या अनुषंगाने महाराष्ट्र राज्य वन्यजीव मंडळाचे पुनर्गठन संदर्भीय शासन निर्णयान्वये करण्यात आले आहे. वन्यजीव (संरक्षण) अधिनियम १९७२ च्या कलम (१) (इ) नुसार पर्यावरण संरक्षणाशी संबंधित १० अशासकीय सदस्य (ज्यापैकी दोन सदस्य अनुसूचित जमातीचे प्रतिनिधी) नेमणूक करण्याची बाब शासनाच्या विचाराधीन होती त्यानुसार श्री. रोहिदास नामदेव डगळे यांची महाराष्ट्र राज्य वन्यजीव मंडळामध्ये अशासकीय सदस्य (अनुसूचित जमातींचे प्रतिनिधी) म्हणून नियुक्ती करण्यात येत आहे.
२. महाराष्ट्र राज्य वन्यजीव मंडळातील पदसिध्द सदस्यांव्यतिरिक्त इतर सदस्यांचा कार्यकाळ हा शासन निर्णय निर्गमित झाल्याच्या दिनांकापासून ३ वर्षापर्यंत राहील.
३. अशासकीय सदस्यांचा प्रवास भत्ता व दैनिक भत्ता, मुंबई नागरी सेवा नियम खंड - २ मधील परिशिष्ट ४२(ओ) विभाग १ मधील सुधारीत तरतुदीनुसार तसेच शासन निर्णय, वित्त विभाग क्रमांक प्रवास-१०९८/ प्र.क्र.७४/९८-सेवा-५, दिनांक ४.१२.१९९९, शासन शुद्धीपत्रक, वित्त विभाग क्रमांक प्रवास-१०९८/प्र.क्र.७४/ ९८/सेवा-५ दिनांक ७.१२.१९९९ व टीआरए-१४७०/१३१/अठरा दिनांक २७.१.१९७१ अन्वये नियमित करण्यात येतील. त्यानुसार अशासकीय सदस्यांना विमानाने तसेच रेल्वेच्या वातानुकूलित वर्ग-१ श्रेणीने प्रवास करता येणार नाही. तसेच त्यांना खाजगी वाहनांचा वापर करता येणार नाही.
४. या समितीवरील अशासकीय सदस्यांचा प्रवासभत्ता व दैनिक भत्त्याबाबत होणारा खर्च मागणी क्र-सी-१६ लेखाशिर्ष २४०६, वनीकरण व वन्यजीवन ०२, पर्यावरण वनीकरण व वन्यजीवन, ११०
# Page 2
शासन निर्णय क्रमांकः डब्ल्यूएलपी-१२१९/प्र.क्र.३३२/फ-१
वन्यजीवन ११० (एक) निसर्ग संवर्धन व वन्यपशु संरक्षण (२४०६ ०७६६) या लेखाशिर्षाखाली खर्ची घालण्यात यावा व तो मंजूर अनुदानातून भागविण्यात यावा. अशासकीय सदस्यांच्या प्रवासभत्त्याच्या बिलावर प्रतिस्वाक्षरी करण्यास प्रधान मुख्य वनसंरक्षक (वन्यजीव), महाराष्ट्र राज्य, नागपूर हे नियंत्रक अधिकारी असतील.