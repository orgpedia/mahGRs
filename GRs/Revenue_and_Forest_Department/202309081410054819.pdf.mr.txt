# Page 1
मंत्रालयीन 404
महाराष्ट्र शासन
महसूल व वन विभाग, मादाम कामा मार्ग,
हुतात्मा राजगुरु चौक, मंत्रालय, मुंबई - ४०००३२
दुरध्वनी क्र. ०२२-२२०४८२४७ Email ID : dokh.rfd@maharashtra.gov.in
क्रमांक:- गौखनि-३४/०६१४/प्र.क्र.२५४/ख-१ दिनांक :- ०६ सप्टेंबर, २०२३.
विषय : गौण खनिज- अहमदनगर
सन २०११-२०१२ या वर्षाकरिता मौजे मौजे मांडवे खु, ता. पारनेर, जि. अहमदनगर या वाळूगटातून उत्खनन करता न आलेल्या वाळूची रक्कम परत मिळणेबाबत.
श्री. फुलचंद कोंडीबा खाडे
शासन ज्ञापन: सन २०११-२०१२ या वर्षाकरिता मौजे मौजे मांडवे खु, ता. पारनेर येथील मुळा नदीपात्रातील वाळूगट २००० ब्रास वाळूसाठ्याकरीता रु.१७,७७,७७७/- एवढ्या सर्वोच्च रक्कमेस श्री. फुलचंद कोंडीबा खाडे यांना मंजूर केला होता.
०२. उक्त वाळूगटातून अवैध उत्खनन केल्याबाबत तहसिलदार, पारनेर यांनी पारित केलेल्या आदेशांविरुद्ध व सदर वाळूगटातून उत्खनन करता न आलेल्या वाळूचे उत्खनन करण्यासाठी मुदतवाढ मिळण्याबाबत मा. मंत्री (महसूल) यांचेकडे अपील दाखल केले होते. तत्कालीन मा. राज्यमंत्री (महसूल) यांनी दिनांक ९/९/२०१४ रोजीच्या आदेशान्वये तहसिलदार पारनेर व उपविभागीय अधिकारी, श्रीगोंदा-पारनेर यांचे आदेश रद्द करुन अर्जदार यांना उत्खनन न करता आलेल्या वाळूची प्रमाणशीर रक्कम परत करण्याच्या अनुषंगाने विभागाने पुढील आवश्यक कार्यवाही करण्याचे आदेश दिले. तत्कालीन मा. राज्यमंत्री (महसूल) यांनी दिनांक ९/९/२०१४ रोजी पारित केलेले अर्धन्यायिक स्वरुपाचे आदेश राज्यात विधानसभा निवडणूकीची आचारसंहिता व राष्ट्रपती राजवट लागू झाल्यानंतर प्राप्त झाल्याने सदर आदेश निर्गमित करण्याबाबत मा. मंत्री (महसूल) यांच्या आदेशार्थ सादर करण्यात आले होते. त्यावर मा. मंत्री (महसूल) यांनी " प्रत्येक प्रकरण गुणवत्तेवर तपासून फेरसुनावणीकामी सादर करण्यात यावे " असे निदेश दिले.
०३. दरम्यानच्या कालावधीत लिलावधारक श्री फुलचंद कोंडीबा खाडे यांनी मा. मुंबई उच्च न्यायालय येथे रिट याचिका क्र.१२३८०/२०१६ दाखल केली. मा. मुंबई उच्च न्यायालयाने सदर याचिकेमध्ये दि. २८/११/२०१७ रोजी याचिकाकर्त्यास देय रक्कमेची गणना करुन सदर रक्कम परत करावी, असे आदेश दिले. तत्कालिन मा. राज्यमंत्री (महसूल) यांनी दिनांक ०९/०९/२०१४ रोजी पारीत केलेले आदेश पुनर्विलोकनात घेऊन तत्कालिन मा. राज्यमंत्री (महसूल) यांनी त्यांच्या दिनांक ०७/०८/२०१९ च्या अर्धन्यायिक आदेशान्वये मा. उच्च न्यायालयामध्ये दाखल रिट याचेकेच्या अधिन राहून सदर आदेश रद्द केले.
०४. शासनाने Review Petition दाखल करुन प्रस्तुत प्रकरणी मा. उच्च न्यायालयाने दिनांक २८/११/२०१७ रोजी पारीत केलेले आदेश वापस घेण्याची विनंती मा. उच्च न्यायालयास केली.सदर विनंती मा. उच्च न्यायालयाने अमान्य केली आहे. सबब, मा. उच्च न्यायालयाने दिनांक
# Page 2
शासन ज्ञापन क्रमांकः गौखनि-३४/०६१४/प्र.क्र.२५४/ख-१
२३/०८/२०२३ रोजी पारीत केलेले आदेश विचारात घेऊन लिलावधारक श्री फुलचंद कोंडीबा खाडे यांना सन २०११-२०१२ या वर्षाकरिता मौजे मौजे मांडवे खु, ता. पारनेर, जि. अहमदनगर या वाळू गटामधून उत्खनन करता न आलेल्या वाळूची रु.६,२२,२१६/- (रुपये सहा लाख बावीस हजार दोनशे सोळा फक्त) इतकी रक्कम परत करण्याचा शासनाने निर्णय घेताला आहे.
०५. सबब, लिलावधारक श्री फुलचंद कोंडीबा खाडे यांनी लिलावाची संपुर्ण रक्कम प्रत्यक्षात शासनाकडे जमा केल्याची व यापुर्वी ही रक्कम अदा केलेली नाही, याची खातरजमा करुन घेण्याच्या अटीवर उत्खनन करता न आलेल्या वाळूची रक्कम रु.६,२२,२१६/- (रुपये सहा लाख बावीस हजार दोनशे सोळा फक्त) इतकी अदा करण्यास या शासन ज्ञापनाद्वारे शासन मान्यता देण्यात येत आहे.
०६. या बाबीवर होणारा खर्च सन २०२३-२४ या आर्थिक वर्षाकरीता "०८५३-अलोहयुक्त खाणी व धातुशास्त्रीय उद्योग" १०२- खनिजाबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग-वजा परतावे (००) (०१) वजा परतावे (०८५३ ००८६) या लेखाशिर्षाखाली उपलब्ध असलेल्या अंदाजपत्रकीय तरतुदीमधून खर्ची टाकून भागविण्यात यावा.
०७. सदर शासन ज्ञापनज्ञापन, , वित्त विभागाच्या क्र. विअप्र-२०१९/प्र.क्र.२०/२०१९ / विनियम, दि.८/८/२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.