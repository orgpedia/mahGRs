# Page 1
सन २०२०-२१ चंद्रपूर वन प्रशासन, विकास व व्यवस्थापन अकादमी, चंद्रपूर यांना (२४१५१०७७) या योजनेंतर्गत ३१ - सहाय्यक अनुदाने (वेतनेत्तर) करिता निधी वितरीत करण्याबाबत.
महाराष्ट्र शासन
महसूल व वन विभाग
शासन निर्णय क्र. संकीर्ण-२०२०/प्र.क्र.६८/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- ३० मार्च, २०२१
वाचा : १. महसूल व वन विभाग, शासन निर्णय क्र.संकीर्ण-२०२०/प्र.क्र.६८/फ-९, दिनांक २३.१०.२०२० २. महसूल व वन विभाग, शासन निर्णय क्र.संकीर्ण-२०२०/प्र.क्र.६८/फ-९, दिनांक ०९.१२.२०२० ३. प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष- १/पी/यो/चाबाप्र/प्र.क्र.१३/२०१९-२०/२९६/२०२०-२१, दिनांक ०९.१२.२०२० ४. महसूल व वन विभाग, शासन निर्णय क्र.संकीर्ण-२०२०/प्र.क्र.६८/फ-९, दिनांक ०८.०१.२०२१ ५. महसूल व वन विभाग, शासन निर्णय क्र. संकीर्ण-२०२०/प्र.क्र.६८/फ-९, दिनांक १७.०२.२०२१ ६. वित्त विभाग, शासन परिपत्रक क्र.अर्थसं-२०२०/प्र.क्र.६४/अर्थ-३, दि. १५.०३.२०२१
प्रस्तावना : सन २०२०-२१ या वित्तीय वर्षात “चंद्रपूर वन प्रशासन, विकास व व्यवस्थापन अकादमी, चंद्रपूर (२४१५ १०७७)” या लेखाशिर्षाअंतर्गत रु.१०००.०० लक्ष नियतव्यय मंजूर व अर्थसंकल्पित करुन दिलेले आहे. तथापि, वित्त विभागाचे संदर्भ क्र.६, दि. १५ मार्च, २०२० च्या परिपत्रकान्वये सुधारित अंदाजाच्या मर्यादेत (२४१५ १०७७) या योजनेंतर्गत ३६- सहाय्यक अनुदाने (वेतन) रुपये ३००.०० लक्ष व ३१ - सहाय्यक अनुदाने ( वेतनेत्तर) रु.३५०.०० लक्ष असे एकूण रु.६५०.०० लक्ष नियतव्यय मंजूर व अर्थसंकल्पीत आहे.
चंद्रपूर वन प्रशासन, विकास व व्यवस्थापन अकादमी, चंद्रपूर (२४१५-१०७७) या योजनेकरीता सन २०२०-२१ अंतर्गत “३६ - सहाय्यक अनुदाने (वेतन) रु.२३५.५१ लक्ष व ३१- सहाय्यक अनुदाने (वेतनेत्तर) रु.१०५.०० लक्ष असे एकूण रु.३४०.५१ लक्ष इतका निधी संदर्भ क्र.१,२,४ व ५ च्या शासन निर्णयान्वये वितरीत करण्यात आला आहे.
प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र.३ अन्वये ३६-सहाय्यक अनुदाने (वेतन) रु.१३८.३३ लक्ष व ३१-सहाय्यक अनुदाने (वेतनेतर) रु.७११.६७ लक्ष असा एकूण रु.८५०.०० लक्ष इतक्या रकमेचा प्रस्ताव सादर करुन अनुदान उपलब्ध करुन देण्यास विनंती केली आहे.
त्याअनुषंगाने अनुदान वितरीत करण्याची बाब शासनाच्या विचाराधिन होती.
शासन निर्णय : प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यानी संदर्भ क्र.३ नुसार सादर केलेला प्रस्ताव व वित्त विभागाच्या संदर्भ क्र.६ येथील परिपत्रक विचारात घेता, प्रस्तावातंर्गत
# Page 2
शासन निर्णय क्रमांक: संकीर्ण-२०२०/प्र.क्र.६८/फ-९
मागणी लक्षात घेऊन सन २०२०-२१ या वित्तीय वर्षाकरिता “चंद्रपूर वन प्रशासन, विकास व व्यवस्थापन अकादमी चंद्रपूर (२४१५-१०७७)” या लेखाशिर्षाअंतर्गत चंद्रपूर वन अकादमीकरिता सुधारित अंदाजाच्या मर्यादेत ३१-सहाय्यक अनुदाने (वेतनेत्तर) अंतर्गत रु.७०.०० लक्ष इतका निधी खालील विहीत केलेल्या अटी व शर्तीस अधिन राहून वितरीत करण्यास मान्यता प्रदान करण्यात येत आहे:
१. सदर निधीसाठी नियंत्रक अधिकारी म्हणून प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर हे राहतील. त्यांच्याकडे हा निधी सुपूर्द करण्यात येत आहे.
२. उपरोक्त खर्च विहीत कार्यपध्दतीनुसार तसेच अर्थसंकल्प वितरण प्रणालीवर उपलब्ध मासिक निधी प्रवाहानुसार खर्च करण्यात यावा. यामध्ये कोणतीही वित्तीय अनियमितता होणार नाही याची दक्षता घेण्यात यावी.
३. नियंत्रक अधिकाऱ्यांना सूचित करण्यात येते की, एकूण वितरीत केलेल्या/करण्यात येणाऱ्या तरतूदीपेक्षा कोणत्याही परिस्थितीत अतिरिक्त खर्च होणार नाही, याची दक्षता घ्यावी.
४. सदर तरतूद खर्च करतांना वित्त विभागाने वेळो वेळी घालून दिलेल्या अटी व शर्तीचे पालन करावे.
५. संस्थेने आर्थिक वर्ष २०२०-२१ मध्ये मंजूर व वितरीत अनुदानाच्या मर्यादेत खर्च सिमित ठेवावा.
६. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र शासनास सादर करावे.
७. संस्थेने मागील वर्षाकरिता त्यांना उपलब्ध करुन दिलेल्या अनुदानाच्या विनियोगाबाबतचे प्रमाणपत्र शासनास तसेच महालेखापालांना तात्काळ सादर करावे. त्याचप्रमाणे, आता वितरित करण्यात येत असलेल्या अनुदानाचे तपशिलवार देयक व विनियोग प्रमाणपत्र देखिल (Utilization Certificate) महालेखापाल, लेखा परिक्षा, महाराष्ट्र-२ नागपूर व शासनाला तातडीने सादर करावे.
८. उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र-२, नागपूर यांना राहतील व त्याकरीता सदर संस्था त्यांना संपूर्ण सुविधा उपलब्ध करुन देईल.
९. प्रत्यक्ष खर्च करण्यापूर्वी विहीत पध्दतीचे पालन करावे व आवश्यकतेनुसार आहरण करावे.
१०. सदर खर्च वित्त विभागाच्या दिनांक १६.०४.२०२०, १५.०३.२०२१ चे परिपत्रक व दि.४.५.२०२० चा शासन निर्णयातील अटींची पूर्तता होईल, याची दक्षता घेण्यात यावी.
११.सदर मंजूरीस शासन निर्णय क्रमांक एमएससी- २०११/प्र.क्र. १७८/फ-५, दिनांक ३०.९.२०११ च्या परिशिष्टात नमुद केलेल्या अटी व शर्ती बंधनकारक असतील.
उपरोक्त खर्च मागणी क्रमांक- सी - ७, प्रधानशिर्ष - २४१५- कृषिविषयक संशोधन व शिक्षण, ०६ वनीकरण, २७७–शिक्षण (००) (०३) चंद्रपूर वन प्रशासन, विकास व व्यवस्थापन अकादमी चंद्रपूर (कार्यक्रम) (२४१५–१०७७) ३१-सहायक अनुदाने (वेतनेत्तर) या लेखाशिर्षाखाली सन २०२०-२१ वित्तीय वर्षात उपलब्ध असलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२०/प्र.क्र.६८/फ-९
सदर शासन निर्णय नियोजन व वित्त विभागाच्या सहमतीने व वित्त विभागाच्या अनौपचारीक संदर्भ क्र.१५०/ व्यय-१०, दिनांक २५.०३.२०२१ अन्वये व वित्त विभागाच्या दिनांक १६.०४.२०२०, १५.०३.२०२१ चे परिपत्रक व वित्त विभागाच्या दि.०४.०५.२०२० चा शासन निर्णय तसेच वित्त विभागाच्या शासन निर्णय क्र.विअप्र/ २०१३/प्र.क्र.३०/ २०१३/विनिमय, भाग-२, दिनांक १७.४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.