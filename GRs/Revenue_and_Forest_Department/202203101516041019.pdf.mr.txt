# Page 1
आपत्कालीन प्रतिसादासाठी सहाय्यक प्रणालीचे विस्तारीकरण. Extention of Emergency Support Response System (ERSS)
महाराष्ट्र शासन
महसूल व वन विभाग
शासन निर्णय क्र. आव्यप्र- २०२१/प्र.क्र.०६ / मंनिक-१
मंत्रालय, मुंबई ४०० ०३२.
दिनांक : १० मार्च, २०२२
प्रस्तावना :
आपत्ती व्यवस्थापन प्राधिकरणामध्ये नव्याने आपत्कालीन सुचनाप्रणाली Extention of Emergency Respose System (ERSS) सुरू करण्यासंदर्भात राष्ट्रीय आपत्ती व्यवस्थापन प्राधिकरणाने निर्णय घेतला असून त्यानुसार देशातील ३६ राज्यात व केंद्रशासित प्रदेशात (ERSS) ११२ हा दूरध्वनी क्रमांक कार्यान्वित करण्यात यावा. त्यामुळे नागरीकांस पोलिसांचे सहाय्य, रूग्णवाहिका, आगीची दुर्घटना तसेच महिला व बालसंरक्षण / सुरक्षा इ. बाबतीत त्वरीत मदत या एकमेव क्रमांकावर उपलब्ध होईल. या प्रकल्पासाठी आवश्यक ती तांत्रिक सहाय्य केंद्र शासनाकडून करण्यात येणार असून आवश्यक मनुष्यबळावरील रु. १८.३६ लक्ष प्रतिवर्ष याप्रमाणे ३ वर्षाचा खर्च केंद्र शासनाकडून उपलब्ध करून देण्यात येणार आहे.
त्यामध्ये या प्रकल्पासाठी आवश्यक असलेले तांत्रिक बाबी या C-DAC कडून करण्यात येणार असून आवश्यक तो विद्युत पुरवठा आणि हार्डवेअर तसेच काम करण्यासाठी उपलब्ध होणा-या मनुष्यबळाला (दोन ऑपरेटर व एक निरिक्षक) यांच्यासाठी जागा उपलब्ध करून देण्याबाबत कळविले आहे. सध्या कार्यान्वित असलेली हेल्पलाईन (१०७०) या सोबत जोडण्यात येणार आहे. तसेच या प्रकल्पासाठी उपलब्ध होणारा निधी प्राप्त होण्यासाठी स्वतंत्र बँक खाते उघडणे आवश्यक आहे.
त्यानूसार या प्रकल्पासाठी स्वतंत्र बँक खाते उघडण्याची बाब शासनाच्या विचाराधीन होती.
शासन निर्णय -
राष्ट्रीय आपत्ती व्यवस्थापन प्राधिकरणाने सुचित केल्याप्रमाणे Extention of Emergency Respose System (ERSS) कार्यप्रणाली राज्यात लागू करण्यासाठी केंद्र शासनाकडून प्राप्त होणार असल्याने त्यासाठी बँक ऑफ महाराष्ट्र मध्ये " Extention of Emergency Respose System (ERSS)" या नावाने बँक खाते उघडण्यास शासन मान्यता देण्यात येत आहे.
वरील बाबीवर होणारा खर्च या बँक खात्यात उपलब्ध होणाऱ्या निधीतून वितरीत करण्याचे अधिकार संचालक, आपत्ती व्यवस्थापन / अवर सचिव / कक्ष अधिकारी, आपत्ती व्यवस्थापन प्रभाग या तिघांपैकी दोघांच्या स्वाक्षरीने असतील.
632 Ramvir Slhama Desktop Office 2020 Dufare | Documem\दुफारे Pankaj पंकज Notc Docx
# Page 2