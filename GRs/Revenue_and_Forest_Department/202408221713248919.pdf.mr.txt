# Page 1
पालघर येथील राष्ट्रीय आपत्ती प्रतिसाद दलाच्या
अतिरिक्त प्रादेशिक प्रतिसाद केंद्रामधील (RRC)
अधिकारी/कर्मचारी यांच्या तात्पुरत्या निवासाची
व्यवस्था करण्यासाठी निधी वितरीत करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः आव्यप्र-२०२४/प्र.क्र.१०४/आव्यप्र-१
मादाम कामा मार्ग, हुतात्मा राजगुरु चौक, मंत्रालय, मुख्य इमारत,
१ ला मजला, मंत्रालय, मुंबई-४०० ०३२
दिनांक:- २२ ऑगस्ट, २०२४
वाचा
१)जिल्हाधिकारी पालघर यांचे क्रमांक जि.आ.व्य.प्र./एनडीआरएफ आरआरसी/११७/२०२४
दिनांक ०९ जुलै, २०२४ रोजीचे पत्र.
२)महसूल व वन विभाग, शासन ज्ञापन क्रमांक जमीन-२७अ२३/प्र.क्र.३३६/ज-४ अ,
दिनांक ११ जुलै, २०२४
३)शासन समक्रमांक दिनांक ३० जुलै, २०२४ रोजीचे पत्र.
प्रस्तावना
पालघर जिल्यातील आपत्ती तसेच तारापूर येथील अनुशक्ती केंद्र विचारात घेता, राष्ट्रीय आपत्ती
प्रतिसाद दलाची एक तुकडी तैनात करण्यासाठी राष्ट्रीय आपत्ती प्रतिसाद दल यांनी जागा उपलब्ध करून
देण्याबाबत विनंती केली आहे. सदर तुकडीच्या निवास व कार्यालयासाठी संदर्भाधीन क्रमांक २ येथील
दिनांक ११.०७.२०२४ रोजीच्या ज्ञापनांव्दारे मौ. टेंभाडे, ता. जि. पालघर, येथील स.नं./ग.नं.६७/६८,
एकूण क्षेत्र १९-६७.७१ हे.आर. पैकी २-००.०० हे.आर. गुरचरण जमीन, महाराष्ट्र जमीन महसूल संहिता
१९६६ च्या कलम २२ अ व कलम ४० तसेच महाराष्ट्र जमीन महसूल (शासकीय जमिनीचे वितरण करणे)
नियम १९७१ मधील नियम क्रमांक ५ व ६ व शासन अधिसूचना दिनांक ३१.१२.२०१५ मधील तरतूदीनुसार
भोगाधिकार मुल्यरहित महसूल मुक्त किंमतीने व कब्जेहक्काने अटी-शर्तीच्या अधीन राहून प्रदान
करण्यात मान्यता देण्यात आली आहे. मात्र सदर भूखंडावर आवश्यक बांधकाम पूर्ण होईपयंत राष्ट्रीय
आपत्ती प्रतिसाद दलाच्या तुकडीस निवास व कार्यालयाकरीता १५ सदनिका भाडेतत्तवार घेवून तात्पुरती
व्यवस्था करण्यासाठी जिल्हाधिकारी पालघर, यांनी शासनास सादर केलेल्या प्रस्तावानुषंगाने निधी
वितरीत करण्याची बाब शासनाच्या विचाराधीन होती.
शासन निर्णय
पालघर जिल्यातील आपत्ती तसेच तारापूर येथील अनुशक्ती केंद्र विचारात घेता, राष्ट्रीय आपत्ती
प्रतिसाद दलाची एक तुकडी तैनात करण्यासाठी सदर तुकडीच्या कार्यालय व निवासाकरीता
कायमस्वरुची व्यवस्था निर्माण करण्याबाबत निर्णय घेण्यात आला आहे. तथापि, सदर व्यवस्था निर्माण
होईपयंत सदर तुकडीकरीता कार्यालय व निवासासाठी १५ सदनिका भाडेतत्तवार घेण्याकरीता प्रथमत: १
वर्षाकरीता रु.१६.२० लक्ष ( सोळा लक्ष वीस हजार मात्र ) इतका निधी वितरीत करण्यास शासन मान्यता
देण्यात येत आहे.
# Page 2
शासन निर्णय क्रमांकः आव्यप्र-२०२४/प्र.क्र.१०४/आव्यप्र-१
०२. उपरोक्त निधी विभागीय आयुक्त, कोंकण विभाग, यांना बिम्स प्रणालीवर वितरीत करण्यात येत
असून विभागीय आयुक्त कोंकण विभाग यांनी सदर निधी जिल्हाधिकारी पालघर यांच्या कार्यालयास
वितरीत करावा. तसेच जिल्हाधिकारी पालघर यांनी सदर निधीचा वापर करून सदनिका भाडेतत्तवावर
घेतांना सदनिका भाडेतत्तवार घेण्यासंदर्भात सार्वजनिक बांधकाम विभागाच्या प्रचलित शासन
तरतुदीनुसार कार्यवाही करावी.
०३. या बाबीवर होणारा खर्च मागणी क्रमांक सी- ६, ८०, सर्वसाधरण, ००१, संचालन व प्रशासन (०१)
महाराष्ट्र राज्य आपत्ती व्यवस्थापन प्राधिकरण, (०१)(०१) महाराष्ट्र राज्य आपत्ती व्यवस्थापन प्राधिकारणाचे
कार्यालय स्थापन करणे तसेच फर्निचर व साधनसामुग्रीसह सुसज्जीकरण करणे (कार्यक्रम) लेखाशिर्ष
क्रमांक (२२४५१७६१) या लेखाशिर्षाखाली ३१-सहायक अनुदाने या उद्दिष्ट्टांतर्गत सन २०२४-२५ या
वर्षाकरीता उपलब्ध असलेल्या तरतुदीमधून भागविण्यात यावा.
०४. सदर शासन निर्णय वित्त विभाग शासन निर्णय दिनांक १७.०४.२०१५ अन्वये निर्गमित वित्तीय
अधिकार नियमपुस्तिका १९७८, भाग-पहिला, उपविभाग चार, अनुक्रमांक-११ अन्वये विहित केलेल्या
अटींच्या अधीन राहून, विभागास प्राप्त अधिकारास अनुसरून, निर्गमित करण्यात येत आहे.
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3