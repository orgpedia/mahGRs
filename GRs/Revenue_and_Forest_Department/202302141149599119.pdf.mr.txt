# Page 1
मौजे बारव, ता.जुन्नर, जि. पुणे येथील गायरान जमीन स.नं.४७ मधील ० हे.
६० आर. या आदिवासी मुला मुलींचे शासकीय वसतीगृह इमारतीसाठी आगाऊ ताब्याने प्रदान केलेल्या जमिनीच्या प्रस्तावास अंतीम मान्यता प्रदान करणेबाबत...
महाराष्ट्र शासन
महसूल व वन विभाग
शासन ज्ञापन क्र.जमीन-३४१८/७४१/प्र.क्र.१३५/ज-५
मंत्रालय, हुतात्मा राजगुरु चौक,
मादाम कामा मार्ग, मुंबई ०३२.
दिनांक :-१४/०२/२०२३
वाचा:- १) जिल्हाधिकारी, पुणे यांचे कार्यालयीन आदेश क्र.पमग/सीआर/०७/१३,दि.१०/०६/२०१३, २) विभागीय आयुक्त, पुणे यांचे पत्र क्र. मह/२/जागा मागणी/सीआर/१०/२०१६, दि.२६/१२/२०१७, ३) शासन निर्णय क्र. जमीन ०३/२०११/प्र.क्र.५३/ज-१, दि.१२/०७/२०११, ४) महाराष्ट्र जमीन महसूल संहिता, १९६६ चे कलम २२-अ व कलम ४०, ५)महाराष्ट्र जमीन महसूल (सरकारी जमिनीची विल्हेवाट लावणे) नियम,१९७१ चे नियम ५,६ व ८.
प्रस्तावना: मौजे बारव, ता. जुन्नर, जि. पुणे येथील गायरान जमीन गट नं.४७ मधील ० हे. ६० आर. ही जमीन आदिवासी मुला मुलींचे शासकीय वसतीगृह इमारत बांधण्यासाठी प्रकल्प अधिकारी, एकात्मिक आदिवासी विकास प्रकल्प, घोडेगाव, ता. आंबेगाव, जि.पुणे यांना जिल्हाधिकारी, पुणे यांच्या संदर्भाधीन क्र.१ वरील दि.१०/०६/२०१३ रोजीच्या आदेशान्वये आगाऊ ताब्याने प्रदान करण्यात आलेली आहे.
सदर जमिनीच्या प्रदानास अंतीम मान्यता देण्याबाबत विभागीय आयुक्त, पुणे यांनी संदर्भाधीन क्र.२ वरील दि.२६/१२/२०१७ रोजीच्या पत्रान्वये शासनास प्रस्ताव सादर केलेला आहे. याबाबत शासन पुढीलप्रमाणे आदेश देत आहे.
शासन ज्ञापन: सदर प्रकरणी आदिवासी मुला मुलींचे शासकीय वसतीगृह इमारत बांधण्यासाठी प्रकल्प अधिकारी, एकात्मिक आदिवासी विकास प्रकल्प, घोडेगाव यांना जिल्हाधिकारी, पुणे यांनी दि.१०/०६/२०१३ अन्वये आगाऊ ताब्याने प्रदान केलेली मौजे बारव, ता. जुन्नर, जि. पुणे येथील गायरान जमीन गट नं.४७ मधील ० हे. ६० आर. ही जमीन महाराष्ट्र जमीन महासूल संहिता, १९६६ चे कलम २२अ व कलम ४० नुसार व महाराष्ट्र जमीन महसूल (सरकारी जमिनीची विल्हेवाट लावणे) नियम, १९७१ मधील नियम ५, ६ व ८ नुसार तसेच शासन निर्णय दि.१२/०७/२०११ मधील तरतुदींनुसार प्रस्तुत जमीन वापराचे सार्वजनिक प्रयोजन व सार्वजनिक प्राधिकरण म्हणून आदिवासी
# Page 2
शासन ज्ञापन क्रमांकः जमीन-३४१८/७४१/प्र.क्र.१३५/ज-५
विकास विभाग (प्रकल्प अधिकारी, एकात्मिक आदिवासी विकास प्रकल्प, घोडेगाव, ता. आंबेगाव, जि.पुणे) यांना भोगवटा मुल्यरहित पध्दतीने कब्जेहक्काने खालील नमुद अटी व शर्तीने अंतिमत: प्रदान करण्यास शासन मंजूरी देण्यात येत आहे.
अटी व शर्ती:
१) विषयांकित जमीन आदिवासी विकास विभाग (प्रकल्प अधिकारी, एकात्मिक आदिवासी विकास प्रकल्प, घोडेगाव) हे भोगवटादार वर्ग-२ म्हणून धारण करतील.
२) शासनाच्या महसूल व वन विभागाच्या पूर्व परवानगीशिवाय सदर जमीन किंवा तिचा कोणताही भाग किंवा तिच्यातील कोणतेही हितसंबंध विक्री / देणगी देऊन / अदला बदल करुन / गहाण
ठेऊन/पट्टयाने देऊन/खाजगी-सार्वजनिक सहभाग तत्वावर किंवा बाह्य यंत्रणाद्वारे किंवा अन्य कोणत्याही प्रकारे हस्तांतरीत करता येणार नाही. सदर जमिनीवर अथवा त्याच्या कोणत्याही भागावर अन्य व्यक्ती/संस्था/ कंपनी इत्यादींचे कोणत्याही प्रकारचे हक्क निर्माण होतील अशा प्रकारे कोणताही आर्थिक व्यवहार करता येणार नाही. तसेच शासनाच्या महसूल व वन विभागाच्या पूर्वमान्यतेशिवाय सदर जमिनीचे पोट विभाजन करता येणार नाही.
३) आदिवासी विकास विभाग (प्रकल्प अधिकारी, एकात्मिक आदिवासी विकास प्रकल्प, घोडेगाव) हे विषयांकित शासकीय जमिनीचा वापर केवळ मंजूर प्रयोजनासाठी करील. अन्य कोणत्याही प्रयोजनासाठी सदर जमिनीचा अथवा त्याच्या कोणत्याही भागाचा तात्पुरता अथवा कायमस्वरुपी वापर करावयाचा झाल्यास त्यासाठी शासनाच्या महसूल व वन विभागाची पूर्वमान्यता आवश्यक राहील.
४) विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास नियंत्रण नियमावलीनुसार विकास होणे बंधनकारक राहील. तसेच या व्यतिरिक्त अन्य संबंधित विभाग/शासकीय यंत्रणा यांची मान्यता/पूर्वपरवानगी/ना-हरकत घेणे देखील बंधनकारक राहील.
५) सदर शासकीय जमीन शासनास अथवा शासनाच्या नामनिर्देशित कोणत्याही शासकीय यंत्रणांना, कोणत्याही सार्वजनिक प्रयोजनार्थ अथवा सार्वजनिक प्रकल्पाकरिता आवश्यक असेल तर ती परत ताब्यात घेण्याची मुभा जिल्हाधिकारी यांना राहील.
६) सदर जागेवरील नियोजित प्रयोजनामुळे लगतच्या खातेदारांना कोणत्याही प्रकारचा त्रास होणार नाही, त्यांच्या वैध वहीवाटीस बाधा येणार नाही, याची दक्षता घेण्यात यावी.
७) शासकीय जमीन मंजूरी संदर्भातील इतर नियमित अटी व शर्ती या ठिकाणी लागू राहतील.
८) प्रस्तुत प्रकरणी जिल्हाधिकारी, पुणे यांच्या दि.१०/०६/२०१३ रोजीच्या आगाऊ ताबा आदेशातील अटी कायम राहतील तसेच जिल्हाधिकारी, पुणे यांना स्थिती कालानुरूप आवश्यक वाटतील अशा अन्य अटी व शर्ती विहित करण्याची मुभा राहील.
पृष्ठ ३ पैकी २
# Page 3
शासन ज्ञापन क्रमांकः जमीन-३४१८/७४१/प्र.क्र.१३५/ज-५
९) वरील अटी/शर्तीपैकी कोणत्याही अटी/शर्तीचा भंग झाल्यास शर्तभंगाबाबत सदर जमीन शासन जमा करण्याचा अधिकार शासनास राहील.
सदर शासन ज्ञापन वित्त विभाग शासन निर्णय क्र.विअप्र-२०१९/प्र.क्र.२०/२०१९/विनियम, दि.०८/०८/२०१९ अन्वये महसूल विभागास प्राप्त वित्तीय अधिकारांतर्गत निर्गमित करण्यात येत आहे.