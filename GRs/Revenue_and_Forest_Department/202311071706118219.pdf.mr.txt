# Page 1
नैसर्गिक आपत्तीमध्ये बाधित आपद्ग्रस्तांना तातडीने मदत देण्याबाबतचे निर्णय घेण्यासाठी गठीत करण्यात आलेल्या मंत्रीमंडळ उपसमितीची पुर्नरचना करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : टंचाई-२०१४/प्र.क्र.२३३/म-७
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ७ नोव्हेंबर, २०२३.
वाचा : १) शासन निर्णय, महसूल व वन विभाग, समक्रमांक, दि.२७.११.२०१४ २) शासन निर्णय, महसूल व वन विभाग क्र. सीएलएस-२०१२/प्र.क्र.१५७/म-३, दि.३०.०१.२०१४ ३) शासन निर्णय, महसूल व वन विभाग क्र. सीएलएस-२०१५/प्र.क्र.४०/म-३,दि.१३.०५.२०१५ ४) शासन निर्णय, महसूल व वन विभाग समक्रमांक दि. १३ जून, २०१८, दि. ५ डिसेंबर, २०१८, दि.२४ जून २०२०, दि.२१.०९.२०२२ व दि.१२.०९.२०२३ ५) शासन निर्णय, महसूल व वन विभाग क्र. सीएलएस-२०२३/प्र.क्र.३४९/म-३,दि.२७.०३.२०२३.
६) शासन निर्णय, महसूल व वन विभाग क्र. सीएलएस-२०२३/प्र.क्र.५२/म-३, दि.२२.०६.२०२३
प्रस्तावना: नैसर्गिक आपत्तीमध्ये बाधित होणा-या आपद्ग्रस्त व्यक्तींना द्यावयाच्या मदतीचे दर व निकष संदर्भाधीन क्रमांक ३ येथील शासन निर्णयान्वये सन २०१५ ते सन २०२० या कालावधीकरिता निश्चित करण्यात आले होते. यामध्ये संदर्भ क्र.५ येथील दि.२७ मार्च, २०२३ च्या शासन निर्णयामध्ये सुधारणा करण्यात आलेली आहे. केंद्र शासनाने नैसर्गिक आपत्तीमध्ये चक्रीवादळ, दुष्काळ, भूकंप, आग, पूर, त्सुनामी, गारपीट, दरड कोसळणे, बर्फखंड कोसळणे (हिमवर्षाव), ढगफुटी, टोळधाड, थंडीची लाट व कडाक्याची थंडी, या आपत्तींचा समावेश केला आहे. राज्य शासनामार्फत अवेळी पाऊस, अतिवृष्टी (शेतीपिकांच्या नुकसानीसह सर्व नुकसान), आकस्मिक आग, समुद्राचे उधाण, वीज कोसळणे, सततचा पाऊस या आपत्तीं घोषित केलेली असून या आपत्तीकरिताही मदतीचे निकष व दर लागू करण्यात आले आहेत. या व्यतिरिक्त वेळोवेळी झालेल्या नैसर्गिक आपत्तीच्या घटनांमध्ये वाढीव मदतीचे दर व निकष राज्य शासनामार्फत लागू करण्यात येतात. नैसर्गिक आपत्तीच्या घटनांमुळे बाधित होणाऱ्या आपतग्रस्तांना तातडीने मदत देणे शक्य व्हावे, यासाठी अशा प्रस्तावांवर निर्णय घेण्याकरिता कायमस्वरूपी मंत्रिमंडळ उपसमिती संदर्भाधीन क्र. ४ येथील दि. १३ जून, २०१८ च्या शासन निर्णयान्वये गठीत करण्यात आली आहे. सदर मंत्रीमंडळ उपसमितीस संदर्भाधीन क्र. ४ येथील दि. ५ डिसेंबर, २०१८ च्या शासन निर्णयान्वये सन २०१८ च्या दुष्काळी कालावधीसह भविष्यात दुष्काळ उद्भवल्यास, त्या दुष्काळी कालावधीकरिता तातडीने उपाययोजना सुचविण्यासाठी/सनियंत्रण ठेवण्यासाठी/निर्णय घेण्यासाठी पूर्ण अधिकार देण्यात आले आहेत. मंत्रीमंडळाच्या दि. ६ मार्च, २०२० रोजीच्या बैठकीत मा.मंत्री महोदयांच्या अध्यक्षतेखालील विविध समित्यांची जेष्ठतेनुसार रचना करण्याबाबतचे निदेश
# Page 2
शासन निर्णय क्रमांक: टंचाई -२०१४/प्र.क्र.२३३/म-७
प्राप्त झाल्याने, सदर मंत्रीमंडळ उपसमितीची, शासन निर्णय दि. २४ जून २०२० अन्वये पुनर्रचना करण्यात आली. त्यानंतर राज्यात नवीन सरकार अस्तित्वात आल्याने संदर्भ क्र.४ येथे दि. २१ सप्टेंबर, २०२२ च्या शासन निर्णयान्वये उक्त मंत्रीमंडळ उपसमितीची पुनर्रचना करण्यात आली आहे. त्यानंतर दि.१२ सप्टेंबर, २०२३ च्या शासन निर्णयाव्दारे मा. मंत्री (मदत व पुनर्वसन, आपत्ती व्यवस्थापन) यांचा या मंत्रिमंडळ उपसमितीमध्ये समावेश करण्यात आला आहे. चालू वर्षी राज्यात दुष्काळाची स्थिती असल्याने त्यानुषंगाने नैसर्गिक आपत्तीमध्ये बाधित आपद्ग्रस्तांना मदत देण्याकरिता शासनास जलद गतीने निर्णय घेणे शक्य व्हावे याकरिता मंत्रिमंडळ उपसमितीची पुर्नरचना करण्याची बाब विचाराधीन होती.
शासन निर्णय : नैसर्गिक आपत्तीमध्ये बाधित आपद्ग्रस्तांना तातडीने मदत देण्याबाबतचे निर्णय घेण्यासाठी गठीत करण्यात आलेल्या मंत्रिमंडळ उपसमितीची खालीलप्रमाणे पुर्नरचना करण्यात येत आहे:
---------------------------------------------------------------
| अ.क्र. | सदस्य | पदनाम |
| १ | मा. मंत्री (मदत, पुनर्वसन व आपत्ती व्यवस्थापन) | अध्यक्ष |
| २ | मा.मंत्री (महसुल) | सदस्य |
| ३ | मा.मंत्री (सहकार) | सदस्य |
| ४ | मा.मंत्री (ग्रामविकास) | सदस्य |
| ५ | मा.मंत्री (कृषी) | सदस्य |
| ६ | मा.मंत्री (पाणी पुरवठा) | सदस्य |
| ७ | मा. मंत्री (रोजगार हमी योजना) | सदस्य |
| ८ | अपर मुख्य सचिव/प्रधान सचिव/सचिव (मदत व पुनर्वसन) | सदस्य सचिव |
---------------------------------------------------------------
२. मंत्रिमंडळ उपसमितीच्या बैठकांना संबंधित प्रशासनिक विभागाच्या सचिवांना निमंत्रित करण्यात येईल. तसेच प्रस्तावामुळे राज्य शासनावर आर्थिक भार पडणार असेल त्यावेळी अपर मुख्य सचिव (वित्त) यांना देखील निमंत्रित करण्यात येईल.
# Page 3