# Page 1
नियुक्तीच्या प्रतिक्षेतील अधिकारी यांच्या सेवा उपलब्ध करून घेण्याबाबत
महाराष्ट्र शासन
महसूल व वन विभाग
शासन परिपत्रक क्र. प्रकानि-२०२३/प्र.क्र.२०७/ई-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०१.१२.२०२३
प्रस्तावना - महसूल, मुद्रांक शुल्क व भूमि अभिलेख विभागांतर्गत क्षेत्रिय आस्थापनेवर कार्यरत अधिकारी प्रशासकीय कारणास्तव नियुक्तीच्या प्रतिक्षेत असल्यास त्यांच्या नियुक्तीच्या प्रतिक्षेतील कालावधी म.ना.से (सेवेच्या सर्वसाधारण शर्ती) नियम, १९८१ मधील तरतुदीनुसार नियमित करण्याबाबतचे प्रस्ताव शासनास प्राप्त होत असतात. सदर प्रस्तावांचे अवलोकन केले असता असे निदर्शनास येते की, प्रशासकीय कारणास्तव नियुक्तीच्या प्रतिक्षेतील अधिकारी पूर्वीच्या कार्यरत पदावरून कार्यमुक्त झाल्यानंतर प्रथमदिनी शासनाकडे अथवा संबंधित जिल्हा प्रमुख/विभाग प्रमुख यांच्याकडे रुजू होतात. मात्र, तद्नंतर नविन पदस्थापनेचे आदेश होईपर्यंत नियुक्तीच्या प्रतिक्षेतील कालावधीमध्ये संबंधित अधिकारी कोणत्याही आस्थापनेवर कार्यरत नसल्याने त्यांच्या सेवा उपलब्ध होत नसल्याची बाब सकृतदर्शनी निदर्शनास आलेली आहे. यास्तव, नियुक्तीच्या प्रतिक्षेतील अधिकारी यांच्या नियुक्तीच्या प्रतिक्षेच्या कालावधीमधील सेवा उपलब्ध करून घेण्याची बाब शासनाच्या विचाराधीन होती.
शासन परिपत्रक - महसूल, मुद्रांक शुल्क व भूमि अभिलेख विभागांतर्गत क्षेत्रिय आस्थापनेवर कार्यरत असलेले अधिकारी प्रशासकीय कारणास्तव नियुक्तीच्या प्रतिक्षेत असल्यास, नियुक्तीच्या प्रतिक्षेत असलेले अधिकारी यांचे नविन पदस्थापनेचे आदेश होईपर्यंत त्यांच्या सेवा उपलब्धतेबाबत व उपस्थितीच्या अनुषंगाने खालीलप्रमाणे सूचना देण्यात येत आहेत.
अ) नियुक्तीच्या प्रतिक्षेत असलेल्या अधिकारी यांनी नियमित पदस्थापना मिळेपर्यंत नियुक्तीच्या प्रतिक्षेत जाण्यापूर्वी ते ज्या जिल्ह्यात नियमित कार्यरत होते, त्या जिल्ह्याच्या जिल्हा प्रमुखांकडे / विभागाच्या विभाग प्रमुखांकडे अथवा शासनस्तरावर रुजू होऊन दैनंदिन उपस्थिती नोंदविणे आवश्यक राहील. तसेच प्रतिनियुक्तीने कार्यरत अधिकारी यांना प्रतिनियुक्तीच्या पदावरून कार्यमुक्त करण्यात आल्यानंतर, त्यांनी प्रतिनियुक्तीवर जाण्यापूर्वी ते ज्या जिल्ह्यात नियमित कार्यरत होते, त्या जिल्ह्याच्या जिल्हा प्रमुखांकडे / विभागाच्या विभाग प्रमुखांकडे अथवा शासनस्तरावर रुजू होऊन दैनंदिन उपस्थिती नोंदविणे आवश्यक राहील. यासंदर्भात नमूद करण्यात येते की, महसूल, मुद्रांक शुल्क व भूमि अभिलेख विभागातील विविध संवर्गातील नियुक्तीच्या प्रतिक्षेत असलेल्या अधिकारी यांनी नियुक्तीच्या प्रतिक्षेतील कालावधीमध्ये पुढील तक्त्यात नमूद केल्याप्रमाणे शासनाकडे अथवा संबंधित विभाग/जिल्हा प्रमुखांच्या कार्यालयामध्ये रुजू होऊन दैनंदिन उपस्थिती नोंदविणे आवश्यक आहे.
# Page 2
शासन परिपत्रक क्रमांकः प्रकानि-२०२३/प्र.क्र.२०७/ई-३
-------------------------------------------------------------------------------------------------------------------
| अ.क्र | विभाग | पदनाम | नियुक्तीच्या प्रतिक्षेत असताना उपस्थिती नोंदविण्याचे कार्यालय |
| १. | महसूल | अपर जिल्हाधिकारी (निवडश्रेणी) | अपर मुख्य सचिव (महसूल), मंत्रालय, मुंबई |
| अपर जिल्हाधिकारी |
| उपजिल्हाधिकारी (निवडश्रेणी) | विभागीय आयुक्त |
| उपजिल्हाधिकारी |
| तहसिलदार | जिल्हाधिकारी |
| नायब तहसिलदार |
|  |
| २. | मुद्रांक शुल्क  |  | सह जिल्हा निंबधक ( वर्ग-१)  |  तथा मुद्रांक जिल्हाधिकारी | नोंदणी महानिरीक्षक व मुद्रांक नियंत्रक |
| सह दुय्यम निबंधक वर्ग-२ | सह जिल्हा निंबधक (वर्ग-१) तथा मुद्रांक जिल्हाधिकारी |
|  |
| ३. | भूमि अभिलेख | उप संचालक भूमी अभिलेख | जमाबंदी आयुक्त आणि संचालक भूमि अभिलेख (महाराष्ट्र राज्य) पुणे |
| जिल्हा अधीक्षक भूमि अभिलेख |
| उप अधीक्षक भूमि अभिलेख |
-------------------------------------------------------------------------------------------------------------------
आ) अपर जिल्हाधिकारी (निवडश्रेणी) व अपर जिल्हाधिकारी संवर्गातील अधिकारी प्रशासकीय कारणास्तव नियुक्तीच्या प्रतिक्षेत राहिल्यास त्यांनी प्रथम अपर मुख्य सचिव (महसूल), मंत्रालय, मुंबई येथे रुजू व्हावे. तद्नंतर नियमित पदस्थापनेचे आदेश होईपर्यंत सदर संवर्गाची आस्थापना हातळणाऱ्या कार्यासनाने आवश्यकतेनुसार त्यांच्या सेवा विभागीय आयुक्त यांच्याकडे वर्ग कराव्यात. विभागीय आयुक्त यांनी नियुक्तीच्या प्रतिक्षेतील सदरहू अधिकारी यांना आवश्यकतेनुसार अकार्यकारी कामकाज सोपवावे.
सदरहू अधिकाऱ्यांकडे कार्यकारी किंवा अत्यंत महत्वाचे कामकाज किंवा नियमित कार्यरत अधिकारी यांच्या कामात व्यत्यय येईल असे काम सोपविण्यात येऊ नये.
इ) संबंधित विभाग/जिल्हा प्रमुख यांनी आपल्या कार्यालयामध्ये नियुक्तीच्या प्रतिक्षेतील अधिकारी (अपर जिल्हाधिकारी (निवडश्रेणी) व अपर जिल्हाधिकारी संवर्गातील अधिकारी वगळून) यांना रुजू करुन घ्यावे व त्यांच्या सेवा उपलब्ध करून घेण्याच्या अनुषंगाने त्यांना आवश्यक ते कामकाज सोपवावे.
ई) पूर्व पष्ठवरील तक्त्यात नमूद केल्यानुसार नियुक्तीच्या प्रतिक्षेतील अधिकारी यांनी संबंधित कार्यालयांमध्ये दैनंदिन उपस्थिती नोंदविली नाही तर त्यांचे नियुक्तीच्या प्रतिक्षेतील वेतन व भत्ते अदा केले जाणार नाहीत.
पृष्ठ ३ पैकी २
# Page 3
शासन परिपत्रक क्रमांकः प्रकानि-२०२३/प्र.क्र.२०७/ई-३
उ) नियुक्तीच्या प्रतिक्षेतील अधिकारी यांचे नियुक्तीच्या प्रतिक्षेतील कालावधी नियमित करण्याबाबतचे प्रस्ताव शासनास सादर करताना त्यांच्या दैनंदिन उपस्थितीची माहिती प्रस्तावासोबत सादर करावी.
२. सदरहू परिपत्रक शासन मान्यतेने निर्गमित करण्यात येत असून, उक्त नमूद सूचना सदर परिपत्रक निर्गमित झाल्याच्या दिनांकापासून लागू राहतील.