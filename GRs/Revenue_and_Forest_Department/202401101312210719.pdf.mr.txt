# Page 1
मलकापूर नगरपंचायत हद्दीतील
गावठाण व गावठाणा बाहेरील विस्तारीत
क्षेत्राचे नगर भूमापन करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः संकीर्ण-२०१९/प्र.क्र.१७७/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : १० जानेवारी, २०२४.
संदर्भ :-जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांचे क्र. गावठाण /नगर
भूमापन /मलकापूर नगरपंचायत/ प्र.क्र.५६/२०१९, दिनांक ०४.०५.२०१९ व २९/०४/२०२२ ची पत्रे.
प्रस्तावना :-
मलकापूर नगरपंचायतच्या गावठाण व गावठाणा बाहेरील विस्तारीत ८५६.८२ हे.आर क्षेत्राचे नगर
भूमापन झालेले नसल्यामुळे या क्षेत्रातील भुखंडांची हद्द व क्षेत्रफळ निश्चित झालेले नाही. त्यामुळे मलकापूर नगरपंचायत हद्दीतील महसूली गावामधील गावठाण व गावठाणा बाहेरील विस्तारीत क्षेत्राची मोजणी करणे
आवश्यक आहे. सदर नगर भूमापन मोजणी झाल्यास गावठाण व गावठाणा बाहेरील विस्तारीत क्षेत्रातील
भूखंडाच्या हद्दी, क्षेत्रफळे व त्याबाबतची मालकी हक्क यांचे अभिलेख निश्चित होणार आहेत. त्यामुळे सदर
गावठाण व गावठाणा बाहेरील विस्तारीत क्षेत्राच्या हद्दीमध्ये विकास आराखडा तयार करण्यास तसेच बांधकामांना विकास परवानगी देणे सुलभ होणार आहे. त्यामुळे उपरोक्त गावांची मोजणी करून नगर भूमापन
क्रमांक देऊन भूखंडाचा नकाशा व मालकी हक्क दस्ताऐवज तयार करण्याची बाब शासनाच्या विचाराधीन होती.
याबाबत शासनाने खालीलप्रमाणे निर्णय घेतला आहे.
शासन निर्णय :-
मलकापूर नगरपंचायतच्या गावठाण व गावठाणा बाहेरील विस्तारीत ८५६.८२ हे.आर क्षेत्राची मोजणी
करून नगर भूमापन क्रमांक देऊन भूखंडाचा नकाशा व मालकी हक्क दस्ताऐवज तयार करण्यास खालील अटी
व शर्ती च्या अधिन राहून महाराष्ट्र जमिन महसूल अधिनियम १९६६ च्या कलम १२२ व १२६ अन्वये शासन
मान्यता देण्यात येत आहे.
१)मलकापूर नगरपंचायत हद्दीतील महसूली गावातील गावठाण व गावठाणा बाहेरील विस्तारीत क्षेत्राची
मोजणी करणे व नगर भूमापन क्रमांक देऊन भूखंडाचा नकाशा व मालकी हक्क दस्ताऐवज तयार
करण्यासाठी लागणारा खर्च तसेच सदर दस्ताऐवज विहित वेळेत अथवा काही कारणास्तव पूर्ण न झाल्यास त्याबाबत लागणारा वाढीव खर्च मलकापूर नगरपंचायत यांनी करणे आवश्यक आहे.
२)मलकापूर नगरपंचायत हद्दीतील महसूली गावामधील विस्तारीत क्षेत्राची मोजणी करणे व नगर भूमापन
क्रमांक देऊन भूखंडाचा नकाशा व मालकी हक्क दस्ताऐवज तयार करण्यासाठी लागणारे कर्मचारी
जिल्यातील किंवा उपसंचालक, भूमि अभिलेख पुणे प्रदेश, पुणे यांच्या अधिनस्त असलेल्या जिल्यातील उप अधीक्षक भूमि अभिलेख कार्यालयातून भूकरमापक, निमतानदार, शिरस्तेदार/मुख्यालय सहाय्यक
यांच्या सेवा उपलब्ध करून देण्याची जबाबदारी उपसंचालक, भूमि अभिलेख पुणे प्रदेश, पुणे यांची
असेल. तसेच, ज्या कार्यालयातील कर्मचाऱ्यांच्या सेवा उपलब्ध करून घेतल्या आहेत, त्या कार्यालयाच्या कामकाजावर त्याचा परिणाम होणार नाही याची दक्षता घेण्यात यावी.
# Page 2
शासन निर्णय क्रमांकः संकीर्ण-२०१९/प्र.क्र.१७७/ल-१.
३)नगर भूमापन मोजणी व अनुषंगिक काम खाजगी संस्थेकडून करून घ्यावयाचे झाल्यास त्याअनुषंगाने
शासनाने वेळोवेळी निर्गमित केलेले नियम/शासन निर्णय इत्यादीचे काटेकोर पालन करण्याची
जबाबदारी जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांची राहिल.
४)चौकशी काम करण्यासाठी उपसंचालक, भूमि अभिलेख पुणे प्रदेश, पुणे या विभागात उपलब्ध
असलेल्या अधिकाऱ्यांची सेवा उपलब्ध करून घेऊन चौकशीचे काम पूर्ण करण्यात यावे.
५)नगर भूमापन कामामध्ये शक्य असेल त्या ठिकाणी आधुनिक तंत्रज्ञानाचा (CORS Rovers, ड्रोन,
ई.टी.एस मशीन, इ) वापर करून सदर गावांच्या मिळकतीचे नगर भूमापन व सवेक्षण करण्यात यावे.
६)सदर मूळ सवेक्षणाचे काम १२ महिन्यात पूर्ण करण्यात यावे व चौकशीचे काम पुढील १२ महिन्यात पूर्ण
करावे.
२. गावांच्या मिळकतीचे नगर भूमापन व सवेक्षण याची प्रगतिक माहितीचा अहवाल प्रत्येक महिन्यास
शासनास सादर करण्याची जबाबदारी उपसंचालक, भूमि अभिलेख पुणे प्रदेश, पुणे यांची असेल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध