# Page 1
श्रीरामपूर नगरपरिषद तसेच ग्रामपंचायत दत्तनगर
यांना विविध सार्वजनिक प्रयोजनासाठी महाराष्ट्र
राज्य शेती महामंडळाची टिळकनगर मळ्यातील
मौजे श्रीरामपुर ता. श्रीरामपुर जि. अहमदनगर येथील जमिन विनामुल्य प्रदान करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : मशेम-२०२४/प्र.क्र.११/ल-७
हुतात्मा राजगुरु चौक, मादाम कामा रोड
मंत्रालय, मुंबई ४०००३२
दिनांक : १३ मार्च, २०२४
संदर्भ:- शासन परिपत्रक क्र. मशेम-२०२३/प्र.क्र.५०/ल-७, दि. ८ फेब्रुवारी, २०२४
प्रस्तावना :-
महाराष्ट्र शेत जमीन (ज.धा.क.म) अधिनियम, १९६१ (सुधारणा) अधिनियम, २०२३ अन्वये कलम २८-१ अअ मधील (३अ) मध्ये केलेल्या सुधारणेच्या अनुषंगाने दि. ०८/०२/२०२४ रोजीच्या शासन परिपत्रकान्वये
मार्गदर्शक सुचना निर्गमित करण्यात आले.नुसार महाराष्ट्र जमीन महसूल संहिता, १९६६ याच्या कलम २ च्या
खंड (१०) मध्ये व्याख्या केलेल्या गावठाणाच्या किंवा गावाच्या स्थळाच्या हद्दीपासून ५ कि.मी. हद्दीमधील महाराष्ट्र राज्य शेती महामंडळाची जमीन ग्रामपंचायतींना गावठाण विस्तार, शासकीय घरकुल योजना, घनकचरा
व्यवस्थापन आणि पाणी पुरवठा या सार्वजनिक प्रयोजनाकरीता मागणी करणे अनुज्ञेय करण्यात आले आहे.
श्रीरामपूर नगरपरिषद यांनी मौजे श्रीरामपूर, ता. श्रीरामपूर येथील तसेच ग्रामपंचायत, दत्तनगर यांनी
मौजे दत्तनगर, ता. श्रीरामपूर येथील महाराष्ट्र राज्य शेती महामंडळाची जमीन विविध सार्वजनिक प्रयोजनासाठी मिळणेच्या अनुषंगाने जिल्हाधिकारी, अहमदनगर यांचेमार्फत महाराष्ट्र राज्य शेती महामंडळाकडे प्रस्ताव सादर
करण्यात आले होते. महाराष्ट्र राज्य शेती महामंडळच्या संचालक मंडळाच्या ३१९ व्या बैठकीतील विषय
क्र.३१९/७ व क्र. ३१९/८ अन्वये पारीत केलेल्या ठरावानुसार महाराष्ट्र राज्य शेती महामंडळाकडून शासनास प्रस्ताव सादर केले आहेत.
प्रस्तुत मागणी केलेल्या जमिनींचा वापर हा संबधित स्थानिक स्वराज्य संस्थां या सर्वसामान्य
जनतेसाठी सोई सुविधा निर्माण करण्यासाठी केला जाणार असल्याने लोकोपयोगी व सार्वजनिक सुविधा विचारात घेता, प्रस्तुत जमिनी प्रदान करण्याची बाब शासनाच्या विचाराधीन होती. प्रस्तुत जमीन मागणी
केलेल्या स्थानिक स्वराज्य संस्थांना विनामुल्य हस्तांतरीत करणेबाबतचा प्रस्ताव मा. मंत्रीमंडळासमोर सादर
करण्यात आला होता. दि.११/०३/२०२४ रोजी झालेल्या मंत्रीमंडळ बैठकीत मा. मंत्रीमंडळाने घेतलेल्या
निर्णयानुसार शासन निर्णय निर्गमित करण्याची बाब शासनाच्या विचाराधिन आहे.
शासन निर्णय :-
१)श्रीरामपूर नगरपरिषद यांना मौजे श्रीरामपूर, ता. श्रीरामपूर येथील गट नं. ४७/३८ व ४७/३९ मधील १
हे.४० आर क्षेत्र Sewerage and Effluent Treatment Plant करीता, गट नं. ७३ मधील ८ हे. ४० आर Housing For Urban Poor करीता व गट नं. ७४ मधील क्षेत्र ० हे. ८० आर Government Officers
And Staff करीता असे एकूण १० हे. ६० आर क्षेत्र तसेच
२)ग्रामपंचायत, दत्तनगर यांना मौजे दत्तनगर, ता. श्रीरामपूर येथील स. नं. १९/अ/१ मधील ३.०० हे. आर क्षेत्र घरकुल योजनेसाठी, स.नं. २०/१ मधील २.०० हे. आर. क्षेत्र पाणी पुरवठा साठवण तलावासाठी
तसेच स.नं. २०/१ मधील १ हे. आर. क्षेत्र जमीन घनकचरा व सांडपाणी व्यवस्थापनासाठी असे एकुण ६
हे. आर. क्षेत्र सार्वजनिक प्रयोजनाकरिता; त्या त्या स्थानिक स्वराज्य संस्था यांना सार्वजनिक
# Page 2
शासन निर्णय क्रमांकः मशेम-२०२४/प्र.क्र.११/ल-७
प्रयोजनासाठी किमान जागेची आवश्यकता, संबधित विभागाकडील प्रशासकीय मान्यता, निधीची
तरतूद, या बाबी अंतिम होण्याच्या तसेच खालील अटी व शतींच्या अधीन राहुन विनामुल्य प्रदान
करण्यास शासन मान्यता देण्यात येत आहे.
३)संबंधित स्थानिक स्वराज्य संस्थांना त्यांच्याशी निगडीत संबंधित विभागाची प्रशासकीय मान्यता, किमान
जागेची आवश्यकता, निधी उपलब्धता या बाबी अंतिम झाल्यानंतर, सदर जमिनींचा ताबा देण्यास
जिल्हाधिकारी, अहमदनगर यांना प्राधिकृत करण्यात येत आहे.
प्रस्तुत जमीन प्रदान करावयाच्या अटी व शर्ती :-
१)प्रस्तुत जमिनी, संबंधित स्थानिक स्वराज्य संस्था भोगवटादार वर्ग - २ म्हणून धारण करतील.
२)ज्या प्रयोजनासाठी मान्यता देण्यात आली आहे त्याच प्रयोजनासाठी सदर जमिनींचा वापर करणे
बंधंनकारक राहील.
३)शासनाच्या महसूल व वन विभागाच्या पूर्व परवानगीशिवाय सदर जमीन किंवा तिचा कोणताही भाग
किंवा तिच्यातील कोणतेही हितसंबंध विक्री/देणगी देऊन / अदला बदल करून/गहाण
ठेऊन/पट्ट्ाने देऊन / खाजगी सार्वजनिक सहभाग तत्वावर किंवा बाय यंत्रणाद्वारे किंवा अन्य
कोणत्याही प्रकारे हस्तांतरीत करता येणार नाही. सदर जमिनीवर अथवा त्याच्या कोणत्याही
भागावर अन्य व्यक्ती/संस्था/कंपनी इत्यादीचे कोणत्याही प्रकारचे हक्क निर्माण होतील अशा
प्रकारे कोणताही आर्थिक व्यवहार करण्यास प्रतिबंध राहील. तसेच शासनाच्या महसूल व वन
विभागाच्या पूर्वमान्यतेशिवाय सदर जमिनीचे पोट विभाजन करता येणार नाही.
४)सदर जमिनीचा ताबा मिळाल्यापासून ३ वषांच्या आत मंजूर प्रयोजनासाठी वापर सुरु करणे
संबधित स्थानिक स्वराज्य संस्था यांच्यावर बंधनकारक राहील.
५)विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास
नियंत्रण नियमावलीनुसार विकास होणे बंधनकारक राहील. तसेच या व्यतिरिक्त आवश्यकतेनुसार
अन्य संबंधित विभाग/शासकीय यंत्रणा यांची मान्यता/पूर्वपरवानगी/ना-हरकत घेणे देखील
बंधनकारक राहील.
६)तसेच जिल्हाधिकारी, अहमदनगर यांना स्थितीकालानुरूप आवश्यक वाटतील अशा अन्य अटी व
शर्ती विहित करण्याची मुभा राहील.
७)वरील अटी/शर्ती पैकी कोणत्याही अटी/शर्तीचा भंग झाल्यास शर्तभंगाबाबत सदर जमीन शासन
जमा करण्याचा अधिकार शासनास राहील
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3