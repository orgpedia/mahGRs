# Page 1
जून, २०२१ मध्ये झालेल्या अतिवृष्टीमुळे बुलडाणा जिल्ह्यात उद्भवलेल्या पुरपरिस्थिमुळे बाधित झालेल्या व्यक्तींना मदत वाटप करण्यासाठी निधी वितरित करण्याबाबत...
महाराष्ट्र शासन
महसुल व वन विभाग
शासन निर्णय क्रमांक : सीएलएस-२०२२/प्र.क्र.२९४/म-३
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक : २७ जानेवारी, २०२३
संदर्भ : १) शासन निर्णय क्रमांक : सीएलएस-२०१५/प्र.क्र.४०/म-३, दि.१३.०५.२०१५ २) शासन निर्णय क्रमांक : सीएलएस-२०२१/प्र.क्र.२५८/म-३, दि.२१.१०.२०२१ ३) विभागीय आयुक्त, अमरावती यांचे पत्र क्रमांक :- उपआ/नैआ/पुनर्व/म.स./ कावि- ३१८/२०२२, दि.११.१०.२०२२
४) दि.१४.१०.२०२२ रोजीच्या राज्य कार्यकारी समितीच्या बैठकीचे इतिवृत्त प्रस्तावना: बुलडाणा जिल्ह्यातील चिखली तालुक्यात ४ मंडळात व खामगाव तालुक्यातील ३ मंडळात तसेच संग्रामपुर तालुक्यातील १ मंडळात अतिवृष्टीमुळे शेती/फळपिकांचे व जमीन खरडून गेल्यामुळे झालेल्या नुकसानीचे अनुषंगाने रू.८१.२३ लक्ष निधी उपलब्ध करून देण्याची संदर्भाधीन क्र.३ च्या पत्रान्वये विनंती केली आहे.
सदर प्रस्तावावर दि.१४.१०.२०२२ रोजीच्या राज्य कार्यकारी समितीच्या बैठकीमध्ये सदर प्रस्ताव सादर करण्यात आला होता. सदर प्रस्तावातील शेत जमिन खरडून जाणे याकरिता केलेली मागणी रु.३०.३८ लक्ष वगळून उर्वरित शेतीपिकांच्या/फळपिकांच्या झालेल्या नुकसानीच्या अनुषंगाने रु.५०.८५ लक्ष इतका निधी वितरीत करण्यास राज्य कार्यकारी समितीने मान्यता दर्शविली आहे. त्यानुसार बाधित नागरिकांना मदतीचे वाटप करण्यासाठी निधी वितरित करण्याची बाब शासनाच्या विचाराधीन होती.
शासन निर्णयः जून, २०२१ मध्ये झालेल्या अतिवृष्टीमुळे बुलडाणा जिल्ह्यात उद्भवलेल्या पुरपरिस्थितीमुळे शेतीपिकांच्या व जमिनीच्या नुकसानीकरिता राज्य आपत्ती प्रतिसाद निधी व राज्य शासनाच्या निधीमधून या शासन निर्णयान्वये खालील तक्त्यात नमूद केल्यानुसार रू.५०.८५ लक्ष (रूपये पन्नास लक्ष पंच्याऐंशी हजार फक्त) इतका निधी खालील तक्त्यात नमूद केल्यानुसार विभागीय आयुक्त, अमरावती यांच्यामार्फत जिल्हाधिकारी, बुलडाणा यांना वितरीत करण्यास शासनाची मंजूरी देण्यात येत आहे.
--------------------------------------------------------------------------------------------------------------------------------------------------------------------
| अ. क्र. | एकूण बाधित क्षेत्र | जिरायत पिके | बागायत पिके | बहुवार्षिक पिके | एकूण | एकूण (६+७) |
| १ | २ | ३ | ४ | ५ | ६ | ७ |  |
|  |  | लेखाशीर्ष २२४५ २४५२ | लेखाशीर्ष २२४५ २३०९ | लेखाशीर्ष २२४५ २४५२ | लेखाशीर्ष २२४५ २३०९ | लेखाशीर्ष २२४५ २४५२ | लेखाशीर्ष २२४५ २३०९ | लेखाशीर्ष २२४५ २४५२ | लेखाशीर्ष २२४५ २३०९ |  |
| १ | १३०.७९ हे. आर. | ३३.११ | १५.५८ | १.३३ | ०.१४ | ०.५० | ०.१९ | ३४.९४ | १५.९१ | ५०.८५ |
--------------------------------------------------------------------------------------------------------------------------------------------------------------------
२. वर नमूद केल्यानुसार लेखाशीर्षनिहाय निधी विहित कार्यपध्दतीनुसार कार्यासन म-११ यांनी तात्काळ वितरित करावा.
# Page 2
शासन निर्णय क्रमांक: सीएलएस-२०२२/प्र.क्र.२९४/म-३
३. वरील निधी खर्च करताना संदर्भाधीन सर्व शासन निर्णयातील सूचनांचे व निकषांचे काटेकोरपणे पालन करण्यात यावे. संदर्भाधीन क्रमांक २ येथील दि.२१.१०.२०२१ च्या शासन निर्णयान्वये मदतीचे वाढीव दर मंजूर करण्यात आले आहेत. त्या वाढीव दरापैकी राज्य आपत्ती प्रतिसाद निधीच्या (SDRF) संदर्भाधीन क्र.१ व २ येथील शासन निर्णयातील दराने मदत प्रदान करण्यासाठी राज्य आपत्ती प्रतिसाद निधीच्या लेखाशीर्षाखाली वितरित करण्यात आलेला निधी खर्च करण्यात यावा आणि वाढीव मंजूर दर वजा राज्य आपत्ती प्रतिसाद निधीचे दर यातील फरकाच्या मदतीची रक्कम राज्य शासनाच्या निधीमधुन वितरित करण्यात आलेला निधीतून भागविण्यात यावा. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
४. पंचनामे करण्यात आल्यानंतर लाभार्थी निश्चित करण्यात यावेत. या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा. लाभार्थ्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा तपशील जिल्ह्यांच्या संकेतस्थळावर प्रसिध्द करण्यात यावा तसेच राज्य आपत्ती प्रतिसाद निधीच्या मानकानुसार खर्च करण्यात येणाऱ्या निधीची माहिती केंद्र शासनाच्या गृह मंत्रालयाने विकसित केलेल्या NDMIS या प्रणालीमध्ये नोंदविण्यात यावी. सर्व सूचनांची अंमलबजावणी करण्याची जबाबदारी संबंधित जिल्हाधिकारी यांची राहील.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
६. वरील प्रयोजनासाठी प्रधान लेखाशीर्ष २२४५ - नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी अंतर्गत दर्शविलेल्या सर्व उप / गौण शिर्षाखाली ३१ - सहाय्यक अनुदाने या उद्दीष्टाखाली निधी उपलब्ध करून देण्यात येत आहे.
७. सदर आदेश शासन परिपत्रक, वित्त विभाग क्र.अर्थसं-२०२२/प्र.क्र.४३/अर्थ-३, दि.०४.०४.२०२२ अन्वये प्रशासकीय विभागास प्रदान करण्यात आलेल्या अधिकारात विहित अटी व शर्तींची पूर्तता झाल्याची खात्री करुन हा निधी वितरीत करण्यात येत आहे.
# Page 3