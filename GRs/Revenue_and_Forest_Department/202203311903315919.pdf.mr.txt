# Page 1
स्वीय प्रपंजी लेख्यात जमा होणाऱ्या रकमेतुन एक विशेष बाब म्हणून माहे मार्च २०२२ मध्ये रु.१० कोटी मर्यादेपेक्षा जास्त रक्कम खर्च करणेबाबत...
महाराष्ट्र शासन
महसूल व वन विभाग
शासन निर्णय क्रमांक: मुद्रांक-२०१७/३२६६/प्र.क्र.५०४/म-१(धोरण)
दालन क्र.एम-७ ए, पोटमाळा, मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक: ३१ मार्च, २०२२
वाचा : १) शासन ज्ञापन क्रमांक : आस्थापना -२००१/प्र.क्र.४१०/म-१, दि.३१.१०.२००१ २) शासन निर्णय क्रमांक: नोंदणी (संगणक)-२०१५/१५१७/प्र.क्र.४५२/म-१, दि.०८ ऑक्टोबर, २०१५.
३) शासन शुद्धिपत्रक क्रमांक: मुद्रांक-२०१७/३२६६/प्र.क्र.५०४/म-१, दि. १९ जून, २०१८ ४) शासन शुध्दीपत्रक क्रमांक: मुद्रांक २०१७/३२६६/प्र.क्र.५०४/म-१(धोरण), दि.११.१.२०२१ ५) नोंदणी महानिरीक्षक व मुद्रांक नियंत्रक, यांचे पत्र क्र. जा.क्र.का-७/PLA/२०२२/१५०/ २०२२, दि.१०.२.२०२२
प्रस्तावना: महसूल व वन विभाग,शासन ज्ञापन दिनांक ३१.१०.२००१ अन्वये नोंदणी व मुद्रांक विभागाचे बांधा, वापरा, हस्तांतरण करा या तत्वावर संगणकीकरण करण्यासाठी “स्वीय प्रपंजी लेखे उघडण्यास मान्यता देण्यात आली आहे.
संदर्भ क्र. ४ अन्वये निर्गमित केलेल्या शासन निर्णयात निर्धारित केलेल्या “स्वीय प्रपंजी लेख्यात” जमा होणाऱ्या रकमेतून शासनाच्या पूर्व मान्यतेशिवाय दरमहा खर्च करण्याची मर्यादा रु. १० कोटी इतक्या रकमेच्या मर्यादेपर्यंत वाढविण्यात आली आहे.
आता,नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांनी स्वीय प्रपंजी लेख्यात जमा होणाऱ्या रकमेमधून रु.१० कोटी मर्यादेपेक्षा जास्त खर्च करण्यास एक विशेष बाब म्हणून परवानगी मिळण्याबाबत संदर्भ क्र.३ अन्वये विनंती केली होती. नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांना स्वीय प्रपंजी लेख्यात जमा होणाऱ्या रकमेमधून माहे मार्च २०२२ मध्ये रु. १० कोटी मर्यादेपेक्षा जास्त खर्च करण्यास परवानगी देण्याबाबत शासनाने पुढीलप्रमाणे निर्णय घेतला आहे.
शासन निर्णय :
नोंदणी महानिरीक्षक व मुद्रांक नियंत्रक,महाराष्ट्र राज्य,पुणे यांना स्वीय प्रपंजी लेख्यात जमा होणाऱ्या रकमेमधून (१) महाआयटी ६६० डाटा एंट्री ऑपरेटर यांचे माहे जानेवारी २०२२ ते मार्च २०२२ या ३ महिन्यांचे मानधन रु.७,३४,२६,०४२/-, (२) बीएसएनएल, आयडिया, कॉल सेंटर, ईएसडीएस, हार्डवेअर इ. व ई-ऑफीस ट्रेनरचे मानधन रु.६,६४,७०,२०६/- व (३) महाआयटी २२ डाटा एंट्री ऑपरेटर यांचे माहे एप्रिल २०२२ ते मार्च २०२३ या कालावधीचे मानधन रु ९७,९०,१३९/- या बाबींसाठी एकूण रु. १४,९६,८६,३८७/- (अक्षरी रु. चौदा कोटी शहान्नव लाख शहाऐंशी हजार तीनशे सत्याऐंशी फक्त) इतका माहे मार्च २०२२ मध्ये रु. १० कोटीच्या मर्यादेपेक्षा जास्त खर्च करण्यास एक विशेष बाब म्हणून या शासन निर्णयाव्दारे मान्यता देण्यात येत आहे.
२. सदर खर्च हा ज्या बाबींसाठी मंजूर करण्यात आला आहे. त्याच बाबींसाठी खर्च करण्यात यावा. खर्चाचे उपयोगिता प्रमाणपत्र शासनास सादर करण्यात यावे.
३. सदर शासन निर्णय वित्त विभाग, अनौ. संदर्भ क्र. १११/व्यय-१०, दिनांक २३.३.२०२२ अन्वये प्राप्त सहमतीस अनुलक्षून निर्गमित करण्यात येत आहे.
# Page 2
शासन निर्णय क्रमांकः मुद्रांक-२०१७/३२६६/प्र.क्र.५०४/म-१(धोरण)