# Page 1
,,,
महाराष्ट्र शासन
क्रमांक: गौखनि-३८/०८१४/प्र.क्र.४४५/ख-१ महसूल व वन विभाग,
हुतात्मा राजगुरू चौक, मादाम कामा मार्ग, मंत्रालय, मुंबई-४०० ०३२.
दिनांक :- ०७ जुलै, २०२२.
विषय : गौण खनिज- कोल्हापूर
सन २०११-२०१२ करीता मौजे किणी (गट क्र. १५३ ते १५५), ता.हातकणंगले या वाळूगटातून उत्खनन न करता आलेल्या वाळूची प्रमाणशीर रक्कम परत करणेबाबत.
श्री. सुनिल सर्जेराव डाळे
शासन ज्ञापन: जिल्हाधिकारी, कोल्हापूर यांना त्यांचे पत्र पत्र क्र. कार्या/६अ/आरआर/२६४४/२०१४, दि.१९/१२/२०१४ रोजीच्या उपरोक्त विषयावरील पत्रास अनुलक्षून असे कळविण्यात येते की, सन २०११-१२ या वर्षाकरीता दिनांक २७/१२/२०११ रोजी घेण्यात आलेल्या वाळूगटांच्या लिलावामध्ये मौजे किणी (गट क्र.१५३ ते १५५), ता.हातकणंगले, जि. कोल्हापूर या वाळूगटामधून एकूण १३५६ ब्रास वाळूसाठ्याचा लिलाव श्री. सुनिल सर्जेराव डाळे यांना रुपये ३१,००,०००/- एवढ्या सर्वोच्च बोलीस मंजूर करण्यात आला होता. जिल्हाधिकारी, कोल्हापूर यांनी कळविल्यानुसार लिलावधारक यांनी लिलावाची संपूर्ण रक्कम शासनजमा केल्यानंतर जिल्हाधिकारी, कोल्हापूर यांनी दि.२७/०२/२०१२ रोजीच्या आदेशान्वये वाळूगट मंजूर केला. तसेच लिलावधारकास दि.०२/०३/२०१२ रोजी वाळूगटाचा प्रत्यक्ष ताबा देण्यात आला.
०२. तथापि, लिलावधारक यांनी जिल्हाधिकारी, कोल्हापूर व विभागीय आयुक्त कार्यालयाकडे दि.२०/६/२०१२ रोजी अर्ज सादर करुन, मौजे किणी, ता. हातकणंगले या वाळूगटाच्या समोरच्या मौजे भरतवाडी, ता.वाळवा, जि. सांगली या वाळूगटाचा लिलाव ३ महिने आधी होऊन दोन्ही वाळूगटातून आधीच वाळू उत्खनन झालेले असल्याने, मौजे किणी या वाळूगटातून फक्त २०० ब्रास वाळू उपलब्ध झाली आहे. त्यामुळे मौजे किणी या वाळूगटात वाळू न मिळाल्याने झालेल्या नुकसानाबाबतची रक्कम मिळणेबाबत मा.मंत्री (महसूल) यांचेकडे अपील अर्ज सादर केला होता. सदर अपील अर्जावर मा.मंत्री (महसूल) यांनी दि.२७/०८/२०१४ रोजी आदेश पारीत केले आहेत. मा. मंत्री (महसूल) यांनी पारीत केलेल्या दि.२७/०८/२०१४ रोजीच्या आदेशानुसार मौजे किणी (गट क्र.१५३ ते १५५), ता.हातकणंगले या वाळूगटातून लिलावधारकास उत्खनन न करता आलेल्या वाळूची प्रमाणशीर रक्कम रू.८,३६,४४९/ (रुपये आठ लाख छत्तीस हजार चारशे एकोणपन्नास फक्त) परत करण्याचा शासनाने निर्णय घेतला आहे.
०३. लिलावधारक श्री. सुनिल सर्जेराव डाळे यांनी लिलावाची रक्कम प्रत्यक्षात शासनाकडे जमा केल्याची व यापुर्वी ही रक्कम अदा केलेली नाही, याची खातरजमा करुन घेण्याच्या अटीवर उत्खनन न करता आलेल्या वाळूची प्रमाणशीर रक्कम रू.८,३६,४४९/- (रुपये आठ लाख छत्तीस हजार चारशे एकोणपन्नास फक्त) अदा करण्यास या शासन ज्ञापनाद्वारे शासन मान्यता देण्यात येत आहे.
# Page 2
शासन ज्ञापन क्रमांकः गौखनि-३८/०८१४/प्र.क्र.४४५/ख-१
०४. या बाबीवर होणारा खर्च सन २०२२-२३ या आर्थिक वर्षाकरीता "०८५३-अलोहयुक्त खाणी व धातुशास्त्रीय उद्योग" १०२-खनिजाबाबत सवलत फी व स्वामित्वधन,९००, अलोहयुक्त खाणकाम व धातुशास्त्रीय उद्योग-वजा परतावे (००) (०१) वजा परतावे (०८५३ ००८६) या लेखाशिर्षाखाली उपलब्ध असलेल्या अंदाजपत्रकीय तरतुदीमधून खर्ची टाकून भागविण्यात यावा.
०५. सदर शासन ज्ञापन, वित्त विभागाच्या क्र. विअप्र-२०१९/प्र.क्र.२०/२०१९/विनियम, दि.८/८/२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.