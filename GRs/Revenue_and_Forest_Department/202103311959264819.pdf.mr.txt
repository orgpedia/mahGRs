# Page 1
मौजे देवरी, रेवसा, पुसदा व देवरा ता. जि.
अमरावती या गावठाणातील पूर पुनर्वसित भागासाठी प्रशासकीय मान्यता प्राप्त अंतर्गत रस्ते / नालीचे बांधकाम करणे या नागरी सुविधा कामांकरिता निधी मंजूरीबाबत...
महाराष्ट्र शासन
महसूल व वन विभाग
शासन निर्णय क्रमांकः एलएफडी-२०१९/प्र.क्र.२६/र-१२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ३१/०३/२०२१
वाचा - १) शासन निर्णय, महसूल व वन विभाग क्र.आरपीए-२००८/प्र.क्र.५५०/र-१, दि.१.८.२००९ २) शासन निर्णय, महसूल व वन विभाग क्र.आरपीए-०१११/प्र.क्र.१८/र-१, दि.२८.३.२०११ ३) शासन निर्णय, महसूल व वन विभाग क्र.आव्यप्र-२१००/प्र.क्र.९७/आव्यप्र-२, दि.२.९.२०१४ ४) शासन निर्णय क्रमांकः एलएफडी-२०१९/प्र.क्र.२६/र-१२, दि.२०/०४/२०२० ५) वित्त विभाग शासन निर्णय क्र: विअप्र-२०१३/प्र.क्र.३०/२०१३/विनियम, भाग-२, दि. १७/०४/२०१५ ६) सार्वजनिक बांधकाम विभाग शासन निर्णय क्र. विअसु २०१५/प्र.क्र.२१८/इमारती-२, दि.१६.१२.२०१५ ७) वित्त विभाग शासन निर्णय क्र: विअप्र-२०१५/प्र.क्र.२०/२०१५/विनियम, दि. १९/०१/२०१६ ८)जिल्हाधिकारी, अमरावती यांचे पत्र क्र. कक्ष २७ / अ.का./पूर- पुनर्व/कावि-१३११/२०२१, दि. १५.०३.२०२१
प्रस्तावना अमरावती जिल्हयातील सन २००७ मधील अतिवृष्टी / पुरामुळे बाधित झालेल्या गावांचे पुनर्वसन व घरांची पुनर्बांधणी करण्याचा निर्णय दि.०२/०९/२०१४ च्या शासन आदेशान्वये घेण्यात आला आहे. तसेच पुनर्वसित भागात नागरी सुविधा कामांना संदर्भ क्र.४ येथील शासन निर्णयान्वये प्रशासकीय मान्यता प्रदान करण्यात आली आहे. सदर नागरी सुविधेचे कामाकरिता जिल्हाधिकारी, अमरावती यांनी दि.१५/०३/२०२१ च्या पत्रान्वये शासनास निधी मागणी प्रस्ताव सादर केला आहे.
२. प्रशासकीय मान्यता प्रदान नागरी सुविधा कामांच्या तसेच प्रकल्पयंत्रणेने सादर केलेल्या प्रस्तावाच्या अनुषंगाने निविदा प्रक्रिया पुर्ण करुन कार्यारंभ आदेशान्वये काम सुरु करण्यासाठी पाणी पुरवठा या नागरी सुविधा कामांसाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय तद्नुसार, शासन निर्णय वित्त विभाग क्र. विअप्र.२०१३/प्र.क्र.३०/२०१३/ विनियम, भाग-२, दि.१७ एप्रिल २०१५ अनुसार वित्तीय अधिकार नियमपुस्तिका, १९७८ मधील भाग पहिला, उपविभाग तीन अनुक्रमांक ४ परिच्छेद क्र.२७ (२) (अ) अनुसार प्रशासकीय विभागास असलेल्या अधिकारांनुसार, मौजे देवरी, रेवसा, पुसदा व देवरा ता. जि.
अमरावती येथील पुनर्वसित भागात खालीलप्रमाणे नमूद केलेल्या नागरी सुविधा कामांसाठी सन २०२०-२०२१ या वित्तीय वर्षात BEAMS प्रणालीवर उपलब्ध तरतूदीतून रु.३७,१४,०००/- (रुपये सदतीस लाख चौदा हजार फक्त ) एवढा निधी "मागणी क्रमांक सी-६, २२४५ - नैसर्गिक आपत्तींच्या निवारणासाठी सहाय्य, ०२-पूर, चक्रीवादळे, इत्यादी, १०१, अनुग्रह सहाय्य (९२) राज्य आपत्ती प्रतिसाद निधीच्या मानकाव्यतिरिक्त खर्च, (९२)(०४) पुरामुळे बाधीत झालेल्या व्यक्तींच्या पुनर्वसनाकरिता रस्ते, पाणी पुरवठा, शाळा, चावडी, विद्युत पुरवठा, नागरी सुविधावरील खर्च (अनिवार्य )
# Page 2
शासन निर्णय क्रमांकः एलएफडी-२०१९/प्र.क्र.२६/र-१२
(दत्तमत) (२२४५ २२२९) ३१-सहायक अनुदाने (वेतनेतर)" या लेखाशीर्षाखाली विभागीय आयुक्त, अमरावती यांच्यामार्फत संबंधित कार्यन्वयन यंत्रणा यांना खालील अटींच्या अधिन राहून उपलब्ध करुन देण्यात येत आहे.
----------------------------------------------------------------------
| अ क्र | पुनर्वसित गांव | नागरी सुविधा कामांचा तपशील | वितरीत निधी (रुपयात) |
| १ | देवरी | अंतर्गत रस्ते / नाली बांधकाम करणे | ९.५५ |
|  | रेवसा | अंतर्गत रस्ते/नाली बांधकाम करणे | १२.२१ |
| ३ | पुसदा | अंतर्गत रस्ते / नाली बांधकाम करणे | ११.१५ |
| Oc ४ | देवरा | अंतर्गत रस्ते/नाली बांधकाम करणे | ४.२३ |
|  |  | एकूण | ३७.१४ |
----------------------------------------------------------------------
अटी व शर्ती
१. विभागीय आयुक्त, अमरावती यांनी त्यांना या आदेशान्वये प्राप्त होणारा निधी संबंधित कार्यन्वयन यंत्रणेकडे अर्थसंकल्प वितरणप्रणाली BEAMS द्वारे तात्काळ वितरित करावा.
२. संबंधित कार्यन्वयन यंत्रणेने या आदेशान्वये मंजूर केलेला निधी प्राप्त होताच नागरी सुविधा कामांची प्रलंबित देयके तात्काळ अदा करावीत, तदनुषंगाने कार्यपूर्ती अहवाल शासन, विभागीय आयुक्त, अमरावती व जिल्हाधिकारी, अमरावती यांना सत्वर सादर करावा.
३. या आदेशान्वये मंजूर करण्यात आलेला व प्राप्त झालेला निधी मंजूर नागरी सुविधा कामांवरच खर्च करण्यात यावा तसेच सदर निधी खर्च करताना मंजूर केलेल्या अनुदानापेक्षा कोणत्याही परिस्थितीत जास्त खर्च होणार नाही याची संबंधित कार्यन्वयन यंत्रणेने दक्षता घ्यावी.
४. मंजूर निधी शासनाच्या पूर्व मान्यतेशिवाय अन्य कामांवर खर्च होणार नाही याची संबंधित प्रकल्प अधिकारी यांनी दक्षता घ्यावी.
५. सदरच्या आदेशातील नमूद मुख्य लेखाशीर्षांतर्गत प्राप्त झालेला कोणताही निधी शिल्लक राहणार नाही अथवा सदर आदेशान्वये प्राप्त होणारा निधी संबंधित यंत्रणेच्या कोणत्याही Operational Bank Account /PLA (स्वीय प्रपंची खाते) मध्ये जमा करून ठेवण्यात येणार नाही, याची संबंधित कार्यन्वयन यंत्रणेने दक्षता घ्यावी.
६. सदरच्या आदेशातील नमूद मुख्य लेखाशीर्षांतर्गत संबंधित संनियंत्रण अधिकारी यांनी होणाऱ्या खर्चाचे स्वतंत्र लेखे ठेवून शासनाच्या प्रचलित लेखा पध्दतीनुसार ते महालेखापाल यांना सादर करावेत. तद्नुषंगाने या लेखाशीर्षाखाली होणाऱ्या खर्चाचा ताळमेळ, विनियोजन लेखे इत्यादि कामे संबंधितांनी प्रचलित पध्दतीप्रमाणे करावीत.
७. यासंदर्भातील खर्च विवरणपत्रे / अहवाल शासनास न चुकता सादर करण्यात यावीत. वरील निधीसंबंधित खर्च ताळमेळाची विवरणपत्रे महालेखापाल कार्यालयाच्या Reconciliation Slip सह शासनास न चुकता सादर करावीत.
८. संबंधित कार्यन्वयन यंत्रणेने या आदेशान्वये वितरीत निधीचे उपयोगिता प्रमाणपत्र Utilization Certificate महालेखापाल कार्यालय, संबंधित जिल्हाधिकारी / विभागीय आयुक्त/शासनास तातडीने सादर करावीत
९. यासंदर्भातील लेखाशीर्षाखाली चालू वित्तीय वर्ष सन २०२०-२०२१ मध्ये मंजूर करण्यात आलेल्या निधीच्या अनुषंगाने खर्चाचा विनियोजन लेखा संबधितांनी विहित कालावधीत शासनास सादर करावा.
पृष्ठ ३ पैकी २
# Page 3
शासन निर्णय क्रमांकः एलएफडी-२०१९/प्र.क्र.२६/र-१२
१०. वित्तीय शिस्तीच्या अनुषंगाने सर्व संबंधितांनी वरील सूचनांची काटेकोरपणे अंमलबजावणी करावी.
११. प्रस्तुत शासन निर्णय वित्त विभागाच्या अनौ.संदर्भ क्र.१३९/२०२१/व्यय-९, दि.३०.०३.२०२१ अन्वये दिलेल्या सहमतीस अनुसरुन निर्गमित करण्यात येत आहे.
सदर निधी विभागीय आयुक्त, अमरावती यांना BEAMS प्रणालीवर तातडीने उपलब्ध करुन देण्याची कार्यवाही महसूल व वन विभागाच्या म-११ कार्यासनाने करावी.