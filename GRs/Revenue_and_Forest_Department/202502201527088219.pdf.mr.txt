# Page 1
राज्य शासनाच्या विभागांच्या
जिल्हाधिकारी यांच्यासमवेत आयोजित बैठकांच्या अनुषंगाने सुचना
महाराष्ट्र शासन
महसूल व वन विभाग
शासन परिपत्रक क्रमांक:-संकीर्ण-२०२५/प्र.क्र.११/म-८
हुतात्मा राजगुरु चौक,मादाम कामा मार्ग,
मंत्रालय, मुंबई - ४०० ०३२.
दिनांक:-२०.०२.२०२५
-----------------------------------------------------------------------------------
परिपत्रक
--------------------------------------------------------------------------------------------
| शासन निर्णय, सामान्य प्रशासन विभाग दिनांक १९.०३.२०१६ अन्वये |
| जिल्हाधिकारी यांना विभागप्रमुख म्हणून घोषित केलेले आहे. जिल्हाधिकारी हे महसूल |
| विभागाच्या आकृतीबंधातील पद आहे. महसूल विभागाच्या कामकाजासोबतच इतर विभागांशी |
| समन्वय व संनियंत्रणाची जबाबदारी पार पाडण्याची भूमिका जिल्हाधिका-यांना पार पाडावी |
| लागते. गाव, तालुका , उपविभाग व जिल्हास्तरावरील महसूल व इतर विभागांच्या विविध |
| योजनांची अंमलबजावणी, समन्वय व संनियंत्रणाची जबाबदारी जिल्हाधिका-यांवर असते. |
| त्यामुळे ओघानेच जिल्हाधिकारी यांना राज्य शासनाच्या विविध विभागांच्या बैठकांसाठीही |
| व्यक्तीश: किंवा व्हीसीद्वारे उपस्थित राहावे लागते. आठवड्यातील बहुतांश दिवसांसाठी |
| वेगवेगळ्या विभागांकडून बैठकांसाठी जिल्हाधिकारी यांना निमंत्रित केले जाते. बैठकांतील |
| व्यस्ततेमुळे त्यांच्यावरील कामाचा ताण दिवसेंदिवस वाढत आहे. त्यामुळे महसूल विभागाच्या |
| कामांना तसेच, मा. मुख्यमंत्री महोदयांच्या १०० दिवसांच्या कार्यक्रम अंमलबजावणीस विलंब होत |
| असल्याचे निदर्शनास येत आहे. त्यामुळे जिल्हाधिकारी यांच्या कामात सुसुत्रता / नियोजनबध्दता |
| आणण्यासाठी व त्यांच्यावर असलेल्या जबाबदारीला यथोचित न्याय देणे शक्य व्हावे यासाठी |
| खालील सुचना निर्गमित करण्यात येत आहेत. |
| १)मा. मुख्यमंत्री, मा. उपमुख्यमंत्री व मा. मुख्य सचिव वगळता राज्य शासनाच्या अन्य विभागांना |
| जिल्हाधिकारी यांच्यासमवेत बैठक आयोजित करावयाची असल्यास फक्त बुधवार व गुरुवार |
| या दोन दिवशी तसेच शक्यतो व्हीसीद्वारेच आयोजित करण्यात यावी. तसेच, महसूलेतर |
| अत्यावश्यक विषयासंदर्भात बैठक आयोजित करण्यापूर्वी संबंधित विभागाने त्यासाठी महसूल |
| विभागाची लेखी पूर्वपरवानगी घ्यावी. |
| २)तसेच अन्य विभागांनी बैठकीसाठी जिल्हाधिकारी यांना जिल्हा मुख्यालय सोडून अन्य |
| ठिकाणी उदा. मंत्रालय, विभागीय आयुक्त कार्यालये येथे बैठकीसाठी महसूल विभागाच्या |
| परवानगीशिवाय व्यक्तीश: बोलावणे टाळावे. |
|  |
--------------------------------------------------------------------------------------------
# Page 2
शासन परिपत्रक क्रमांकः संकीर्ण-२०२५/प्र.क्र.११/म-८
---------------------------------------------------------------------------------
| सदर परिपत्रक हे मा. मुख्यमंत्री महोदयांच्या मान्यतेने निर्गमित करण्यात येत आहे. |
| सदर शासन परिपत्रक महाराष्ट्र शासनाच्या www.maharashtra.gov.in या |
| संकेतस्थळावर उपलब्ध करण्यात आलेले असून त्याचा संकेतांक२०२५०२२०१५२७०८८२१९ असा |
| आहे. हे शासन परिपत्रक डिजीटल स्वाक्षरीने साक्षांकित करुन काढण्यात येत आहे. |
---------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने.
( राजेश कुमार )
अपर मुख्य सचिव, महाराष्ट्र शासन
प्रति:-
१)मा.राज्यपाल , महाराष्ट्र राज्य यांचे प्रधान सचिव, राजभवन, मलबार हिल,मुंबई
२)मा. मुख्यमंत्री यांचे अपर मुख्य सचिव, मंत्रालय, मुंबई.
३)मा. उपमुख्यमंत्री ( वित्त व नियोजन ) यांचे प्रधान सचिव , मंत्रालय, मुंबई.
४)मा. उपमुख्यमंत्री ( नगरविकास ) यांचे प्रधान सचिव , मंत्रालय, मुंबई.
५)अपर मुख्य सचिव/प्रधान सचिव/सचिव, सर्व मंत्रालयीन विभाग, मंत्रालय,मुंबई.
६)मा. मंत्री / मा. राज्यमंत्री यांचे खाजगी सचिव, सर्व विभाग, मंत्रालय, मुंबई.
७)सर्व विभागीय आयुक्त (महसूल )
८) सर्व जिल्हाधिकारी
पृष्ट्ठ २ पैकी २