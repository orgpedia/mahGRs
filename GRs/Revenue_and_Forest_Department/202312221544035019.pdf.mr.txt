# Page 1
उपवनसंरक्षक (प्रादेशिक), नांदेड वन विभाग नांदेड यांचे नांवे नवीन स्वीय प्रपंची लेखा (PLA) खाते उघडण्यास मंजूरी देण्याबाबत.
महराष्ट्र शासन
महसूल व वन विभाग
शासन निर्णय :- संकीर्ण-२०२३/प्र.क्र.४९/फ-९
मादाम कामा रोड, हुतात्मा राजगुरू चौक,
मंत्रालय, मुंबई-४०००३२
दिनांक : २२ डिसेंबर, २०२३
वाचा : १. महसूल व वन विभाग, शासन निर्णय क्रमांक: एमएफपी-२१-०४/प्र. क्र.६७/फ-१, दि.२८.०२.२००६ २. महसूल व वन विभाग, शासन निर्णय क्रमांक: एमएफपी-२१-०४/प्र.क्र.६७/फ-१, दि.०१.११.२००७ ३. वित्त विभाग, शासन निर्णय क्र.संकीर्ण-१०१४/प्र.क्र.५/कोषा.प्रशा.५, दि.२४.०१.२०१४ ४. महसूल व वन विभाग, शासन निर्णय क्रमांक: तेंदूआ-२०२२/प्र.क्र.१३८/फ-९, दि.१५.०२.२०२३ ५. अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष-२(१)/असं/प्र.क्र.०४/५६१/२०२२-२३, दि.२९.०३.२०२३ ६. अपर प्रधान मुख्य वनसंरक्षक (अकाष्ठ वनोपज), महाराष्ट्र राज्य, नागपूर यांचे पत्र क्र.२०(१)/स्वीस/पीएलए/६६/२०२२-२३, दि.०८.०८.२०२३
शासन निर्णय : अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी वाचा येथे नमूद क्र.५, दिनांक २९.०३.२०२३ रोजीचे पत्र व अपर प्रधान मुख्य वनसंरक्षक (अकाष्ठ वनोपज), महाराष्ट्र राज्य, नागपूर यांचे वाचा येथे नमूद क्र.६, दिनांक ०८.०८.२०२३ रोजीच्या पत्रान्वये उपवनसंरक्षक (प्रादेशिक), नांदेड वन विभाग नांदेड यांचे नांवे उघडण्यात येणाऱ्या स्वीय प्रपंजी लेखा (PLA) खाते उघडण्यास परवानगी मिळणेकरीता प्रस्ताव सादर केला होता. त्यानुषंगाने उप वनसंरक्षक (प्रादेशिक), नांदेड वन विभाग, नांदेड यांचे नांवे नवीन स्वीय प्रपंची लेखा (PLA) खाते उघडण्यास शासन मान्यता देण्यात येत आहे.
०२. प्रधान महालेखापाल (लेखा व अनुज्ञेयता) महाराष्ट्र - II, नागपूर यांनी उप वनसंरक्षक (प्रादेशिक), नांदेड वन विभाग, नांदेड यांचे नांवे नवीन स्वीय प्रपंची लेखा (PLA) खाते उघडण्यास खालील अटी व शर्तीच्या अधिन राहून परवानगी दिली आहे.: १. तेंदूपानांची विक्री वनविभागाकडून उपवनसंरक्षक (प्रादेशिक), नांदेड, वन विभाग, जिल्हा नांदेड यांच्या वैयक्तिक लेजर खात्याच्या नावाने निविदांद्वारे केली जाईल आणि विक्रीतून मिळालेली रॉयल्टीची रक्कम सदर स्वीय प्रपंची लेखा खात्यात जमा करावी.
२. तसेच, तेंदूपानांच्या विक्रीतून मिळालेली रॉयल्टीची रक्कम मजुरांना प्रोत्साहनात्मक (Incentive Bonus) बोनस मजुरी म्हणून वाटप करण्यासाठी खर्च करावी.
३. सदर स्वीय प्रपंची खात्यावरील वेळोवेळी होणारे आर्थिक व्यवहार सांभाळण्याची जबाबदारी संबंधित प्रशासक / कार्यालयाची राहील. तसेच भविष्यात सदर खाते आर्थिक व्यवहार न झाल्याने बंद होणार नाही, याची दक्षता संबंधित प्रशासक/ कार्यालयाने घ्यावी.
# Page 2
शासन निर्णय क्रमांकः संकीर्ण-२०२३/प्र.क्र.४९/फ-९
४. कोषागार/उप कोषागार कार्यालयाशी सदर स्वीय प्रपंची लेखा (PLA) खात्यातील रक्कमांचा ताळमेळ ठेवण्यासाठी संबंधित प्रशासक / कार्यालय जबाबदार राहील ५. सदर स्वीय प्रपंची खात्यास महाराष्ट्र कोषागार नियम, १९६८ खंड-१ व लेखा नियमातील सर्व तरतुदी लागू राहतील.
६. हे स्वीय प्रपंची लेखा (PLA) नियमानुसार ऑडिटच्या अधीन असेल.
०३. सदर आदेश वित्त विभागाच्या अनौपचारिक संदर्भ क्र.२११/२३/को.प्र.५, दिनांक २३.८.२०२३ अन्वये प्राप्त सहमतीनुसार आणि प्रधान महालेखापाल (लेखा व अनुज्ञेयता) महाराष्ट्र-II, नागपूर यांच्या अनौपचारिक संदर्भ क्र.TM/Gr.II-२/UOR-१४/PLA/२०२३-२४/१२०४, दिनांक १५.११.२०२३ अन्वये प्राप्त सहमतीनुसार निर्गमित करण्यात येत आहे.