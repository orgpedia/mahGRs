# Page 1
सन २०२३-२४ करिता निसर्ग पर्यटन स्थळाचा विकास (२४०६-२२९५) या योजनेअंतर्गत चंद्रपूर येथे वन्यजीव बचाव केंद्र आणि व्याघ्र सफारीची निर्मिती करण्याकरिता ई-निविदा प्रक्रियेद्वारे निवड केलेल्या आंतरराष्ट्रीय दर्जाच्या प्रकल्प सल्लागाराच्या निविदेची रक्कम अदा करण्याकरिता निधी वितरित करण्याबाबत.
महाराष्ट्र शासन
महसूल व वन विभाग,
शासन निर्णय क्र. संकीर्ण-२०२३/प्र.क्र.१६२/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- २० ऑक्टोबर, २०२३
वाचा : १. वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि. १२ एप्रिल, २०२३ २. व्यवस्थापकीय संचालक, फॉरेस्ट डेव्हलपमेंट कॉर्पोरेशन ऑफ महाराष्ट्र लिमिटेड, एफडीसीएम भवन, अंबाझरी, नागपूर यांचे पत्र क्र.मुमहाव्य/औवशा/गोरेवाडा/प्र.क्र.९८/११२७, दि.०४.०७.२०२३ ३. अपर प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष- १/पी/यो/चाबाप्र/प्र.क्र.२०/५५०/२०२३-२४, दिनांक १२.१०.२०२३
प्रस्तावना : व्यवस्थापकीय संचालक, एफ.डी.सी.एम. नागपूर यांच्या वाचा येथील क्र.२ च्या पत्रान्वये चंद्रपूर येथे वन्यजीव बचाव केंद्र आणि व्याघ्र सफारीची निर्मिती करण्याकरिता आंतरराष्ट्रीय दर्जाच्या प्रकल्प सल्लागाराची ई-निविदा प्रक्रिया राबविण्यात येऊन त्याआधारे निवड केलेल्या Egis India Consulting Engineers या निविदा धारकाची रु.६७२.६० लक्ष इतक्या रकमेच्या निविदेस शासन मंजुरी प्रदान करुन त्यासाठी निधी उपलब्ध करुन देण्याबाबतचा प्रस्ताव शासनास सादर करण्यात आला आहे.
त्याअनुषंगाने अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी वाचा क्र.३ येथील दिनांक १२.१०.२०२३ रोजीच्या पत्रान्वये सदर प्रकल्पासाठी नियुक्त केलेल्या सल्लागाराची नियुक्ती करण्यासाठी लागणाऱ्या खर्चापुरताच मर्यादित असल्यामुळे (२४०६ २२९५) या लेखाशीर्षामध्ये निधी उपलब्ध करुन देण्याची विनंती केली आहे.
सन २०२३-२४ करिता निसर्ग पर्यटन स्थळाचा विकास (२४०६-२२९५) या लेखाशीर्षांतर्गत रुपये १५५७०.०० लक्ष नियतव्यय मंजूर व अर्थसंकल्पित आहे.
वित्त विभागाच्या वाचा येथील क्र.१ च्या परिपत्रकान्वये वित्तीय वर्ष सन २०२३-२४ करिता प्रथम नऊमाहीकरिता (डिसेंबर, २०२३ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पित निधी एकूण वार्षिक तरतुदीच्या ७०% च्या मर्यादेत अर्थसंकल्पीय अंदाज, वाटप आणि संनियत्रण प्रणालीवर (बीम्स) वितरीत करण्याच्या अनुषंगाने सूचना देण्यात आलेल्या आहेत.
त्यानुसार चंद्रपूर येथे वन्यजीव बचाव केंद्र आणि व्याघ्र सफारीची निर्मिती करण्याकरिता ई-निविदा प्रक्रियेद्वारे निवड केलेल्या आंतरराष्ट्रीय दर्जाच्या प्रकल्प सल्लागाराची Egis India
# Page 2
शासन निर्णय क्रमांक: संकीर्ण-२०२३/प्र.क्र.१६२/फ-९
Consulting Engineers या निविदा धारकाची रु.६७२.६० लक्ष इतक्या रकमेच्या निविदेस शासन मंजुरी प्रदान करुन सदर कामाकरिता निसर्ग पर्यटन स्थळाचा विकास (२४०६-२२९५) या योजनेंतर्गत निधी वितरित करण्याची बाब शासनाच्या विचाराधीन होती.
शासन निर्णय : अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी वाचा येथील क्र.३ च्या पत्रान्वये सादर केलेला प्रस्ताव व वित्त विभागाचे दिनांक १२.०४.२०२३ रोजीच्या परिपत्रकानुसार बीम्स प्रणालीवरील निधी उपलब्धता लक्षात घेता, चंद्रपूर येथे वन्यजीव बचाव केंद्र आणि व्याघ्र सफारीची निर्मिती करण्याकरिता ई-निविदा प्रक्रियेद्वारे निवड केलेल्या आंतरराष्ट्रीय दर्जाच्या प्रकल्प सल्लागाराची Egis India Consulting Engineers या निविदा धारकाच्या रु.६७२.६० लक्ष इतक्या रकमेच्या निविदेस शासन मंजुरी प्रदान करण्यात येत आहे. तसेच सदर प्रकल्पासाठी नियुक्त केलेल्या सल्लागारासाठीच्या खर्चापुरताच मर्यादित असल्यामुळे निसर्ग पर्यटन स्थळाचा विकास (२४०६ २२९५) या लेखाशिर्षात ५०-इतर खर्च अंतर्गत रु.६७२.६० लक्ष इतका निधी खालील अटी व शर्तींचे अधिन राहून वितरीत करण्यास मान्यता प्रदान करण्यात येत आहे.
१. सदर निधीसाठी नियंत्रक अधिकारी म्हणून अपर प्रधान मुख्य वनसंरक्षक (अर्थसंकल्प,नियोजन व विकास), महाराष्ट्र राज्य, नागपूर हे राहतील. त्यांच्याकडे हा निधी सुपूर्द करण्यात येत आहे.
२. उपरोक्त खर्च विहीत कार्यपध्दतीनुसार तसेच अर्थसंकल्प वितरण प्रणालीवर उपलब्ध मासिक निधी प्रवाहानुसार खर्च करण्यात यावा. यामध्ये कोणतीही वित्तीय अनियमितता होणार नाही याची दक्षता घेण्यात यावी.
३. नियंत्रक अधिकाऱ्यांना सूचित करण्यात येते की, एकूण वितरीत केलेल्या/करण्यात येणाऱ्या तरतूदीपेक्षा कोणत्याही परिस्थितीत अतिरिक्त खर्च होणार नाही, याची दक्षता घ्यावी.
४. सदर तरतूद खर्च करतांना वित्त विभागाने वेळोवेळी घालून दिलेल्या अटी व शर्तीचे पालन करावे.
५. अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/शर्तीचे पालन करावे.
६. सदर आर्थिक वर्ष २०२३-२४ मध्ये मंजूर व वितरीत अनुदानाच्या मर्यादेत खर्च सिमित ठेवावा.
७. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र शासनास सादर करावे.
८. संस्थेने मागील वर्षाकरिता त्यांनी उपलब्ध करुन दिलेल्या अनुदानाच्या विनियोगाबाबतचे प्रमाणपत्र शासनास तसेच महालेखापालांना तात्काळ सादर करावे. त्याचप्रमाणे, आता वितरित करण्यात येत असलेल्या अनुदानाचे तपशिलवार देयक व विनियोग प्रमाणपत्र देखिल (Utilization Certificate) महालेखापाल, लेखा परिक्षा, महाराष्ट्र-२ नागपूर व शासनाला तातडीने सादर करावे.
९. उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र-२, नागपूर यांना राहतील व त्याकरीता सदर संस्था त्यांना संपूर्ण सुविधा उपलब्ध करुन देईल.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२३/प्र.क्र.१६२/फ-९
१०.सदर खर्च वित्त विभागाच्या दिनांक १२.४.२०२३ रोजीचे परिपत्रकातील अटींची पूर्तता होईल, याची दक्षता घेण्यात यावी.
११.सदर मंजूरीस शासन निर्णय क्रमांक एमएससी-२०११/प्र.क्र. १७८/फ-५, दिनांक ३०.९.२०११ च्या परिशिष्टात नमुद केलेल्या अटी व शर्ती बंधनकारक असतील.
१२. व्यवस्थापकीय संचालक, फॉरेस्ट डेव्हलपमेंट कॉर्पोरेशन ऑफ महाराष्ट्र लिमिटेड, नागपूर यांनी निविदेतील अटी व शर्तीनुसार सदर कामाची अंमलबजावणी करावी.
उपरोक्त खर्च मागणी क्रमांक- सी-०७ प्रधान शिर्ष- २४०६, वनीकरण व वन्यजीवन, पंचवार्षिक योजनांतर्गत, राज्य योजनांतर्गत योजना (०२) (०६) इको टूरिझम (राज्य) (२४०६-२२९५) ५०- इतर खर्च या लेखाशीर्षांतर्गत सन २०२३-२४ या वित्तीय वर्षात उपलब्ध असलेल्या अनुदानातून भागविण्यात यावा.
सदर शासन निर्णय वित्त विभागाच्या दिनांक १२.४.२०२३ चे परिपत्रक तसेच वित्त विभागाच्या शासन निर्णय क्र. विअप्र / २०१३/प्र.क्र.३०/२०१३ / विनिमय, भाग-२, दिनांक १७.४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
सदर शासन निर्णयान्वये वितरित करण्यात आलेला निधी या प्रकरणापुरताच मर्यादित असून अशाच प्रकारच्या इतर कोणत्याही प्रकरणामध्ये सदरची बाब पूर्वउदाहरण म्हणून लागू होणार नाही.