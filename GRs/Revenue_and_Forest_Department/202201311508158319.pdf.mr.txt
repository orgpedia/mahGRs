# Page 1
महसूल प्रशासन अधिक लोकाभिमुख, कार्यक्षम, गतिमान व पारदर्शक करणे यासाठी "महाराजस्व अभियान" राबविणेबाबत....
महाराष्ट्र शासन
महसूल व वन विभाग
शासन पूरकपत्र क्रमांक :- मराअ-२०२१/प्र.क्र.३४/म-५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक :- ३१ जानेवारी, २०२२
वाचा : शासन निर्णय, महसूल व वन विभाग क्रमांक :- मराअ २०२१/प्र.क्र. ३४/म-५, दि.११.११.२०२१.
शासन पुरकपत्र :
महाराजस्व अभियान राबविणेबाबतच्या संदर्भाधीन दि.११ नोव्हेंबर, २०२१ रोजीच्या शासन निर्णयातील लोकाभिमुख घटक क्र.(vii) नंतर पुढील घटकाचा समावेश करण्यात येत असून त्यानुषंगाने शासन निर्णयासोबत जोडलेल्या विवरणपत्र क्रमांक अ-८ (५) नंतर अ-९ (१) व अ-९ (२) या विवरणपत्रांचा समावेश करण्यात येत आहे.
(अ) लोकाभिमुख घटक :
(ix) भूसंपादन अधिनियम, १८९४ भाग-७ अन्वये कंपन्यांकरीता औद्योगिक प्रयोजनाकरीता संपादित खाजगी जमिनींच्या विक्री/वापर बदलाबाबत शासनाने परवानगी दिलेल्या प्रकरणी अधिमूल्य वसुलीबाबतची सद्य:स्थिती :
भूसंपादन अधिनियम, १८९४ भाग-७ अन्वये कंपन्यांकरीता औद्योगिक प्रयोजनाकरीता खाजगी जमिनी संपादित करुन देण्यात आल्या आहेत. सदर अधिनियमातील कलम ४४क मध्ये पुढीलप्रमाणे तरतूद आहे :
“या भागान्वये ज्या कंपनीसाठी कोणतीही भूमी संपादन करण्यात आली आहे अशी कोणतीही कंपनी समुचित शासनाची पूर्वमंजूरी घेतल्याशिवाय, उक्त भूमी किंवा तिचा कोणताही भाग याची विक्री, गहाण,दान, भाडेपट्टा याद्वारे किंवा अन्यथा हस्तांतरण करण्यास हक्कदार असणार नाही.”
तसेच सदर जमिनींबाबत शासन निर्णय क्र. संकिर्ण-०१/२०१७/प्र.क्र.११/अ-२, दि.११ जानेवारी, २०१८ अन्वये भूसंपादन अधिनियम, १८९४ मधील भाग - ७ खाली कंपन्यांसाठी औद्योगिक प्रयोजनासाठी संपादित जमिनीच्या विक्री / वापर बदल' बाबतचे धोरण निश्चित करण्यात आले आहे.
# Page 2
शासन पूरकपत्र क्रमांकः मराअ-२०२१/प्र.क्र.३४/म-५
परंतु, सदर जमीनींच्या ७/१२ तसेच मिळकत पत्रिकांवर नोंदी घेण्यात आल्या नसल्याची बाब शासनाच्या निदर्शनास आली आहे. त्यामुळे अशा जमिनींबाबत शासन परवानगी न घेता त्रयस्थ पक्षाचे हितसंबंध निर्माण करण्यात येतात व न्यायालयीन प्रकरणे उद्भवतात. पर्यायाने शासनाचे महसूलाचे नुकसान होते.
ही वस्तुस्थिती विचारात घेता, अशा जमिनींचे निवाड्यानुसार गाव नमुना नंबर ७/१२ तसेच मिळकत पत्रिकेत नोंद घेण्यात यावी.
तसेच शासन निर्णय क्र. जमीन-२०२१/प्र.क्र.१०/ज-१अ, दिनांक १५ मार्च, २०२१ मध्ये दिलेल्या
निर्देशानुसार गाव नमूना नंबर 'क' मध्ये भूसंपादीत जमिनींची स्वतंत्रपणे माहिती संकलित करण्यात यावी. शासन महसूलात वाढ होण्याच्या दृष्टीने भूसंपादीत जमिनींचे अभिलेख अद्ययावत करण्यात यावेत.
(सदर माहिती प्रस्तुत शासन निर्णयासोबत जोडलेले प्रगती अहवाल - प्रपत्र अ-९(१) व अ-९(२) मध्ये संकलित करण्यात यावी.)
# Page 3
# Page 4
# Page 5