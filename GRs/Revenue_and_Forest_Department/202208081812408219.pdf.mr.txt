# Page 1
राज्यात माहे जून व जुलै २०२२ या कालावधीत अतिवृष्टीमुळे उद्भवलेल्या पूरपरिस्थितीमुळे झालेल्या मालमत्तेच्या नुकसानीकरिता बाधित व्यक्तींना निधी वितरित करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : सीएलएस-२०२२/प्र.क्र.२५८/म-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०८ ऑगस्ट, २०२२
संदर्भ : १) शासन निर्णय, क्रमांक : सीएलएस-२०१५/प्र.क्र.४०/म -३, दि.१३.०५.२०१५ २) विभागीय आयुक्त, औरंगाबाद यांचे पत्र क्र.२०२२/मशाका-१/नै.आ./कावि/५१९, दि.२८.०७.२०२२
३) विभागीय आयुक्त,नाशिक यांचे पत्र क्र.मशा/कार्या/२/टंचाई/२०२२/ज३, जा.क्र.१०६२५, दि.२८.०७.२०२२
४) जिल्हाधिकारी, नागपूर यांचे पत्र क्र.राजस्व/नै.आ.-ब-४ अ/कावि/३९०/२०२२, दि६.१५.०७.२०२२ .
प्रस्तावना: राज्यात माहे जून व जुलै, २०२२ या कालावधीत अतिवृष्टीमुळे उद्भवलेल्या पुरपरिस्थितीमुळे राज्यातील काही जिल्हयांमध्ये शेतीपिकाचे व मालमत्तेचे नुकसान झाले आहे. जून व जुलै, २०२२ या कालावधीत अतिवृष्टीमुळे उद्भवलेल्या पुरपरिस्थितीमुळे झालेल्या मालमत्तेच्या नुकसानीसाठी राज्य आपत्ती प्रतिसाद निधीच्या दरानुसार मदत देण्यासाठी निधी वितरित करण्याची बाब शासनाच्या विचाराधीन होती.
शासन निर्णयः राज्यात माहे जून व जुलै, २०२२ या कालावधीत अतिवृष्टीमुळे उद्भवलेल्या पुरपरिस्थितीमुळे राज्यातील काही जिल्हयांमध्ये मृत जनावरांसाठी मदत, पुर्णत: नष्ट/अंशत: पडझड झालेली कच्ची/पक्की घरे, झोपडी, गोठे, नुकसानीसाठी मदत व इतर अनुज्ञेय बाबींच्या नुकसानीकरिता बाधितांना मदतीचे वाटप करण्याकरिता राज्य आपत्ती प्रतिसाद निधीमधून या शासन निर्णयासोबत जोडलेल्या सहपत्रांत (विवरणपत्र -१) दर्शविल्याप्रमाणे मालमत्तेच्या नुकसानीकरिता एकूण रु १२००.४६ लाख (अक्षरी रुपये बारा कोटी सेहचाळीस हजार फक्त) इतका निधी विभागीय आयुक्त यांचेमार्फत संबंधित जिल्हयांना वितरीत करण्यास शासनाची मंजूरी देण्यात येत आहे.
२. या शासन निर्णयासोबत जोडलेल्या सहपत्राप्रमाणे लेखाशीर्षनिहाय निधी बीम्स प्रणालीवर विभागीय आयुक्त यांना कार्यासन म-११ यांनी तात्काळ वितरित करावा.
३. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
शासन निर्णय, महसूल व वन विभाग, दि.१३.०५.२०१५ मधील सर्व अटी व शर्तींचे पालन करण्यात यावे. जमिनीच्या
झालेल्या नुकसानीकरिता तसेच पशुसंवर्धनाच्या नुकसानीकरिता केवळ अल्प व अत्यल्प भूधारक शेतकऱ्यांनाच मदत दिली जाईल याची कृपया दक्षता घ्यावी. तसेच जमीनीच्या नुकसानीकरिता मदत दिली जात असताना अन्य कोणत्याही योजनेखाली त्यांना मदत मिळालेली नाही वा चालू हंगामात यापुढे मदत दिली जाणार नाही याची दक्षता घेण्यात यावी. तसेच मदतीची व्दिरूक्ती होणार नाही याची दक्षता घेण्यात यावी.
# Page 2
शासन निर्णय क्रमांक: सीएलएस-२०२२/प्र.क्र.२५८/म-३
४. पंचनामे करण्यात आल्यानंतर लाभार्थी निश्चित करण्यात यावेत. या शासन निर्णयान्वये संपूर्ण रक्कम बीम्स
प्रणालीवर वितरित करण्यात येत असली तरी, लाभार्थी निश्चित झाल्यानंतर वित्तिय शिस्तीच्या दृष्टीकोनातून
संबंधित जिल्हाधिकारी यांनी प्रत्यक्ष गरजेनुसारच कोषागारातून रक्कम आहरित करून त्यानंतरच रक्कम लाभार्थ्यांच्या बँक खात्यामध्ये थेट ऑनलाईन पध्दतीने हस्तातंरित करण्यात यावी. सदर निधी अनावश्यकरित्या
कोषागारातून आहरित करून बँक खात्यामध्ये काढून ठेवण्यात येवू नये. या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा. लाभार्थ्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा तपशील जिल्हयांच्या संकेतस्थळावर प्रसिध्द करण्यात यावा तसेच राज्य आपत्ती प्रतिसाद
निधीच्या मानकानुसार खर्च करण्यात येणाऱ्या निधीची माहिती केंद्र शासनाच्या गृह मंत्रालयाने विकसित केलेल्या
NDMIS या प्रणालीमध्ये नोंदविण्यात यावी. सर्व सूचनांची अंमलबजावणी करण्याची जबाबदारी संबंधित जिल्हाधिकारी यांची राहील.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक
ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
६. वरील प्रयोजनासाठी प्रधान लेखाशीर्ष २२४५ - नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी अंतर्गत सोबतच्या विवरणपत्रात (विवरणपत्र - १) दर्शविलेल्या सर्व उप / गौण शिर्षाखाली ३१
सहाय्यक अनुदाने या उद्दीष्टाखाली पुनर्विनियोजनाव्दारे निधी उपलब्ध करून यावा.
७. शासन निर्णय, वित्त विभाग, क्र. अर्थस- २०२२/प्र.क्र.४३/अर्थ-३, दि.०४.०४.२०२२ नुसार ३१- सहायक
अनुदाने (वेतनेत्तर) अंतर्गत देण्यात आलेल्या प्राधिकारात निधी वितरीत करण्यास मान्यता देण्यात येत आहे.
# Page 3
# Page 4