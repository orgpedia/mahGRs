# Page 1
बोर व्याघ्र राखीव क्षेत्रातील वनपरिक्षेत्र अधिकारी कवडस, हिंगणी व बांगडापूर या पदांना आहरण व संवितरण अधिकारी म्हणून घोषित करणे बाबत.
महाराष्ट्र शासन
महसूल व वन विभाग,
शासन निर्णय क्रमांक : एफडीएम २०२३/प्र.क्र.६६/फ-२
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२,
दिनांक :- ०७ नोव्हेंबर, २०२३
संदर्भ :- १) वित्त विभाग, शासन निर्णय, क्रमांक- मकोनि-१०००/प्र.क्र.४४/०५/कोषा-प्र-५, दि.०४.०१.२००६.
२) वित्त विभाग, शासन परिपत्रक, क्रमांक- संकिर्ण-१००९/प्र.क्र.२६/कोषा प्र-५, दि.२४.०६.२००९.
३) महसूल व वन विभाग, शासन निर्णय क्रमांक- डब्लूएलपी-०८१५/प्र.क्र.२६१/फ-१, दि.०३.०७.२०२३.
४) अपर प्रधान मुख्य वनसंरक्षक (अर्थसंकल्प नियोजन व विकास), नागपूर यांच्या कार्यालयाचे पत्र क्र.कक्ष-२(१)/असं/प्र.क्र.१८/१९६/२०२३-२४, दि.०१.०९.२०२३ व दि.०४.१०.२०२३.
५) वनसंरक्षक (प्रा.), नागपूर यांच्या कार्यालयाचे पत्र क्र.कक्ष-१/आस्था-अ/व.शा.ब.(१८-१९)/ प्र.क्र...../२०२३-२४/२६३६, दि.११.०९.२०२३.
प्रस्तावना - शासनाच्या वन विभागाच्या क्षेत्रिय कार्यालयातील कर्मचाऱ्यांची वेतन व भत्त्यांची देयके फेब्रुवारी-२००६ पासून इतर विभागाच्या कर्मचाऱ्यांप्रमाणेच कोषागारातून पारित करण्याबाबतचा निर्णय वित्त विभागाच्या संदर्भ क्र. १ येथील दि.०४.०१.२००६ च्या शासन निर्णयान्वये घेण्यात आला आहे. . यानुसार महाराष्ट्र कोषागार नियम १९६८ खंड-१ मधील नियम १३ नुसार व नियम १५(३) नुसार विभागातील आहरण व संवितरण अधिकाऱ्यांची यादी महालेखापाल कार्यालयाकडे पाठविण्यात येते. यानुसार वेळोवेळी निर्गमित केलेल्या शासन निर्णयानुसार विभागातील आहरण व संवितरण अधिकाऱ्यांच्या याद्या प्रसिध्द करण्यात आल्या आहेत.
संदर्भ क्र. ३ येथील महसूल व वन विभाग शासन निर्णय दि.०३.०७.२०२३ चे परिशिष्ट ४ अन्वये वनपरिक्षेत्र अधिकारी संवर्गाची ४ पदे ही मुख्य वनसंरक्षक (प्रा.) नागपूर यांचेकडून उपसंचालक बोर व्याघ्र राखीव क्षेत्राचे एकसंघ (Unified Control) नियंत्रणाकरीता उपलब्ध करुन देण्याबाबतचा निर्णय घेण्यात आला आहे. त्यानुसार संदर्भ क्र. ५ येथील वनसंरक्षक (प्रा.) नागपूर यांचे आदेश दि.११.०९.२०२३ नुसार ४ पैकी ३ वनपरिक्षेत्र अधिकारी संवर्गाची पदे ही नविन निर्माण केलेल्या वनपरिक्षेत्र कार्यालय कवडस, हिंगणी व बांगडापूर यासाठी उपलब्ध करुन देण्यात आली आहेत.
त्या अनुषंगाने अपर प्रधान मुख्य वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ क्र.४ येथील पत्रांन्वये बोर व्याघ्र राखीव क्षेत्रातील वनपरिक्षेत्र अधिकारी कवडस, हिंगणी व बांगडापूर या पदांना आहरण व संवितरण अधिकारी म्हणून घोषित करण्याबाबतचा प्रस्ताव शासनास सादर केला आहे. त्या अनुषंगाने सदरहू पदांना "आहरण व संवितरण अधिकारी" म्हणून घोषित करण्याची बाब शासनाच्या विचाराधीन होती.
# Page 2
शासन निर्णय क्रमांक: एफडीएम २०२३/प्र.क्र.६६/फ-२
शासन निर्णय :
अपर प्रधान मुख्य वनसंरक्षक (अर्थसंकल्प नियोजन व विकास), नागपूर यांच्या संदर्भ क्र. ४ येथील पत्रांन्वये तसेच वित्त विभागाच्या संदर्भ क्र.१ यथील दि.०४.०१.२००६ रोजीच्या शासन निर्णयानूसार बोर व्याघ्र राखीव क्षेत्रातील वनपरिक्षेत्र अधिकारी कवडस, हिंगणी व बांगडापूर या पदांना त्यांच्या अधिपत्याखालील क्षेत्रिय कर्मचाऱ्यांचे वेतन व भत्त्याची देयके पारित करण्यासाठी आहरण व संवितरण अधिकारी म्हणून घोषित करण्यात येत आहे :
----------------------------------------------------------------------------------------------------------------------------------------------------------------
| अ. क्र. | वनवृत्त/ कार्यालयाचे नाव | आहरण व संवितरण अधिकारी घोषित करावयाचे पदनाम | मुख्याल  |  य ठिकाण | जवळचे उपकोषागार कार्यालय व सांकेतांक क्र. |
| १ | वनसंरक्षक तथा क्षेत्र संचालक, पेंच व्याघ्र प्रकल्प, नागपूर | वनपरिक्षेत्र अधिकारी, कवडस (बफर क्षेत्र) | कवडस | उपकोषागार अधिकारी, हिंगणा (सांकेतांक क्रमांक- ४६०८) |
| २ | वनपरिक्षेत्र अधिकारी, हिंगणी (बफर क्षेत्र) | हिंगणी | उपकोषागार अधिकारी, सेलु (सांकेतांक क्रमांक- ४५०८) |
| ३ | वनपरिक्षेत्र अधिकारी, बांगडापूर(बफर क्षेत्र) | बांगडापूर | उपकोषागार अधिकारी, कारंजा (सांकेतांक क्रमांक- ४५०६) |
----------------------------------------------------------------------------------------------------------------------------------------------------------------
तथापि, आहरण व संवितरण अधिकारी सांकेतांक क्रमांक प्राप्त करुन घेण्यासाठी संबंधित क्षेत्रिय
कार्यालयाने वित्त विभागाच्या संदर्भ क्र.२ येथील दि.२४.०६.२००९ रोजीच्या शासन परिपत्रकात नमूद केलेल्या कार्यवाहीचा अवलंब करावा.
सदर शासन निर्णय वित्त विभागाच्या अनौ.सं.क्र.२५६/२०२३/को.प्र.५, दि.०२.११.२०२३ नुसार वित्त विभागाच्या सहमतीने निर्गमित करण्यात येत आहे.
# Page 3