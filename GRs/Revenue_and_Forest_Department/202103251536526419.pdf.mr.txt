# Page 1
(सर्व कायदेशीर अथवा न्यायालयीन विवादासाठी या आदेशाचा इंग्रजी अनुवाद अधिग्राह्य धरण्यात येईल.) वनजमिन- ठाणे
वन (संवर्धन) अधिनियम, १९८० अंतर्गत कार्यकारी अभियंता, लघु पाटबंधारे (जलसंधारण), विभाग, कळवा, ठाणे यांना पेंढरी लघु पाटबंधारे योजनेच्या बांधकामाकरीता मौजे- एकलहरे, ता. मुरबाड, जि.ठाणे येथील ९.०५१ हेक्टर संरक्षित वनक्षेत्र वळतेकरणाबाबत.
महाराष्ट्र शासन
महसूल व वन विभाग
शासन आदेश क्रमांकः एफएलडी-१२१६/प्र.क्र.३८७/फ-१०
मंत्रालय, मुंबई-४०० ०३२.
दिनांक : २५/०३/२०२१
वाचा : १) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.डेस्क-१७/एनसी/२/आयडी-१२४१७/(५८)/१४३७/१६-१७, दि. ०७/११/२०१६.
२) महाराष्ट्र शासन, महसूल व वन विभागाचे पत्र समक्रमांक, दि. २९/११/२०१६.
३) पर्यावरण, वन व जलवायु परिवर्तन मंत्रालय, क्षेत्रिय कार्यालय, पश्चिम-मध्य क्षेत्र, भारत सरकार, नागपूर यांचे यांचे पत्र पत्र क्र.एफ.नं.एफसी-२/एमएच-५१/२०१६-एनजीपी/२५६३, दि.२१/०९/२०१७.
४) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.डेस्क-१७/एनसी/२/आयडी-१२४१२/(५८)/२८९/२०१९-२०, दि. २४/०५/२०१९ व क्र. डेस्क-१७/एनसी/२/आयडी-१२४१२/(५८)/७८८/२०१९-२०, दि. ०५/०८/२०१९.
५) पर्यावरण, वन व जलवायु परिवर्तन मंत्रालय, क्षेत्रिय कार्यालय, पश्चिम-मध्य क्षेत्र, भारत सरकार, नागपूर यांचे पत्र क्र.एफ. नं.एफसी-२/एमएच-५१/२०१६-एनजीपी/५६६५, दि.३०/०८/२०१९.
६) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.कक्ष-१७/नोडल/आरएस-२/आयडी-१२४१२/(५८)/१४४७/२०१९-२०, दि. ०९/१२/२०१९.
आदेश : ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी कार्यकारी अभियंता, लघु पाटबंधारे (जलसंधारण) विभाग, कळवा, ठाणे यांच्याकडून प्राप्त झालेला वन (संवर्धन) अधिनियम, १९८० अंतर्गत पेंढरी लघु पाटबंधारे योजनेच्या बांधकामाकरीता मौजे-एकलहरे, ता.मुरबाड, जि.ठाणे येथील ९.०५१ हेक्टर संरक्षित वनक्षेत्र वळती करण्याचा प्रस्ताव राज्य शासनास उपरोक्त अ.क्र.१ येथील पत्रानुसार सादर केला होता;
# Page 2
शासन आदेश क्रमांकः एफएलडी-१२१६/प्र.क्र.३८७/फ-१०
आणि ज्याअर्थी, पेंढरी लघु पाटबंधारे योजना प्रकल्प हा राज्याच्या फायद्याचा असून, त्यामुळे सर्वसाधारण जनतेला फायदा होणार आहे, म्हणजेच ही योजना एक जनहितार्थ प्रकल्प असून, भारत सरकारच्या वन (संवर्धन) अधिनियम,१९८० च्या मार्गदर्शक सूचनानुसार हा प्रकल्प स्थळ विवक्षित (site specific) आहे. तसेच या योजनेसाठी पर्यायी वनेत्तर जमिन उपलब्ध नसल्याची बाब विचारात घेण्यात आली; आणि ज्याअर्थी, महाराष्ट्र शासनाने या प्रस्तावाची काळजीपूर्वक छाननी केल्यानंतर उपरोक्त अ.क्र.२ येथील पत्रानुसार वन (संवर्धन) अधिनियम, १९८० च्या कलम-२ अन्वये ९.०५१ हेक्टर संरक्षित वनक्षेत्र वळती करण्याची भारत सरकारला शिफारस केली आहे; आणि ज्याअर्थी, भारत सरकारने या प्रस्तावावर नीट विचार करुन, राज्य शासनाने वन (संवर्धन), अधिनियम, १९८० च्या कलम-२ खाली सादर केलेल्या प्रस्तावास वरील अ.क्र.-३ येथील पत्रानुसार तत्वत: मंजुरी दिलेली आहे. ही मंजुरी भारत सरकारच्या दिनांक २१/०९/२०१७ रोजीच्या पत्रात नमुद केलेल्या अटींची पूर्तता प्रकल्प यंत्रणा करेल याच्या अधीन राहून प्रदान केली आहे; आणि ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी त्यांच्या वरील अ.क्र.-४ येथील पत्रांन्वये अटी पूर्तता अहवाल पर्यावरण, वन व जलवायु परिवर्तन मंत्रालय, क्षेत्रिय कार्यालय, पश्चिम-मध्य क्षेत्र, भारत सरकार, नागपूर यांना सादर केला होता; आणि ज्याअर्थी, पर्यावरण, वन व जलवायु परिवर्तन मंत्रालय, क्षेत्रिय कार्यालय, पश्चिम-मध्य क्षेत्र, भारत सरकार, नागपूर यांनी ठाणे जिल्हयातील ९.०५१ हेक्टर संरक्षित वनक्षेत्र इतकी वनजमिन उपरोक्त प्रकल्पासाठी काही अटींसह वरील अ.क्र.-५ येथील पत्रान्वये वळती करण्यास अंतिम मान्यता दिली आहे; आणि ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी त्यांच्या वरील अ.क्र.-६ येथील पत्रान्वये प्रकल्प यंत्रणेने केंद्र शासनाच्या दिनांक ३०/०८/२०१९ रोजीच्या अंतिम मान्यता पत्रातील अटींची पूर्तता केली असल्याचे कळविले आहे; म्हणून आता महाराष्ट्र शासन याद्वारे असे निर्देश देत आहे की, प्रकल्प प्राधिकरण म्हणजेच कार्यकारी अभियंता, लघु पाटबंधारे (जलसंधारण) विभाग, कळवा, ठाणे यांना, वन (संवर्धन) अधिनियम, १९८० अंतर्गत पेंढरी लघु पाटबंधारे योजनेच्या बांधकामाकरीता मौजे- एकलहरे, ता. मुरबाड, जि. ठाणे येथील अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांच्या पत्रासह जोडलेल्या प्रकल्प प्रस्तावात अधिक तपशीलात नमूद केलेली आणि खाली दिलेल्या अनुसूचीमध्ये नमूद केलेली ज्यामध्ये, संरक्षित वनजमिन समाविष्ट आहे, अशी एकूण ९.०५१ हेक्टर वनजमिन या प्रस्तावासाठी वळती करण्यात यावी. हे वळतीकरण भारत सरकारच्या दिनांक २१/०९/२०१७ व दिनांक ३०/०८/२०१९ रोजीच्या पत्रांतील अटी व शर्तीच्या पूर्ततेच्या अधीन राहून तसेच खालील अटींच्या पूर्ततेनंतर पूर्ण करण्यात यावे.
१. वर नमुद केलेल्या भारत सरकारच्या तत्वतः मान्यता व अंतिम मान्यतेच्या पत्रातील विहित केलेल्या सर्व अटींचे प्रकल्प यंत्रणा अनुपालन करेल. प्रकल्प यंत्रणा सर्व अटींचे तंतोतंत अनुपालन करेल याची मुख्य वनसंरक्षक (प्रा.), ठाणे हे खात्री करतील. मुख्य वनसंरक्षक (प्रा.),
पृष्ठ ४ पैकी २
# Page 3
शासन आदेश क्रमांकः एफएलडी-१२१६/प्र.क्र.३८७/फ-१०
ठाणे याबाबतचा अहवाल वेळोवेळी अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांना सादर करतील.
२. वन (संवर्धन) अधिनियम, १९८० व त्याअंतर्गत केलेले नियम आणि मार्गदर्शक सूचना व या आदेशातील अटींपैकी कोणत्याही अटींचे अनुपालन न करणे हे वन (संवर्धन), १९८० चा भंग ठरेल आणि त्याप्रमाणे याबाबत वैधानिक कारवाई करण्यात येईल.
३. उपरोक्त अटींपैकी कोणत्याही अटींचे अनुपालन न केल्यास (non-compliance) संबंधित उपवनसंरक्षक, वन (संवर्धन) अधिनियम, १९८० अंतर्गत दिनांक २५/१०/१९९२ रोजी निर्गमित केलेल्या मार्गदर्शक सूचनातील कलम १.९ नुसार अहवाल राज्य शासनामार्फत उप महासंचालक, वने (केंद्रीय), पश्चिम-मध्य क्षेत्र, पर्यावरण, वन व जलवायु परिवर्तन मंत्रालय, भारत सरकार, नागपूर यांना सादर करतील.
अनुसूची
----------------------------------------------------------------------------------------------
| कामाचा प्रकार | गावाचे नाव | तालुका व जिल्हा | सर्व्हे क्र. | वैधानिक दर्जा | क्षेत्रफळ (हेक्टर मध्ये) |
| बुडीत क्षेत्र | एकलहरे | तालुका-मुरबाड, जिल्हा-ठाणे | २९, ३२A, ३४, १४१A | संरक्षित वने | ९.०५१ |
----------------------------------------------------------------------------------------------
# Page 4
# Page 5
# Page 6
# Page 7
# Page 8