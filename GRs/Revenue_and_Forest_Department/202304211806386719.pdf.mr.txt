# Page 1
विभागीय पदोन्नती समिती गठित करण्याबाबत.......
महाराष्ट्र शासन
महसूल व वन विभाग
शासन निर्णय क्रमांक:- पदोन्न-०३२३/प्र.क्र.८६ / ई-२,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- १२ एप्रिल, २०२३
वाचा : १) शासन निर्णय, सामान्य प्रशासन विभाग, क्र. एसआरव्ही-२०१८/प्र.क्र.१५९/कार्यासन १२, दि.०१.०८.२०१९.
२) शासन निर्णय, महसूल व वन विभाग क्र.एसएलएल ११९९/प्र.क्र. १२३/ई-२ दि.०३.०३.१९९९.
३) शासन पत्र, सामान्य प्रशासन विभाग, क्र. एसआरव्ही -२०२१/प्र.क्र.४४/कार्यासन १२, दि.०२.०८.२०२१.
प्रस्तावना: महाराष्ट्र उप जिल्हाधिकारी (नेमणूक, जेष्ठता व स्थायीकरण) नियम, १९७७ चे सुधारित नियम, १९८३ नुसार निवड समितीची स्थापना संदर्भाधीन क्र. २ येथील विभागाच्या दि.०३.०३.१९९९ च्या शासन निर्णयान्वये करण्यात आली होती.
२. राज्य शासकीय सेवेमध्ये पदोन्नतीसाठी पात्र अधिकारी / कर्मचारी यांना पदोन्नती देण्याकरिता अनुसरावयाच्या कार्यवाहीबाबतची एकत्रित मार्गदर्शक तत्वे शासन निर्णय, सामान्य प्रशासन विभाग, क्रमांक: एसआरव्ही-२०१८/प्र.क्र.१५९/कार्यासन १२, दि.०१.०८.२०१९ अन्वये निर्गमित करण्यात आली आहेत. सदर आदेशानुसार बिगर मंत्रालयीन संवर्गाकरीता आस्थापना मंडळाच्या कार्यकक्षेत नसलेल्या गट अ मधील सर्व पदांवर पदोन्नतीकरीता संबधित मंत्रालयीन प्रशासकीय विभागाचे सचिव/ प्रधान सचिव/ अपर मुख्य सचिव यांच्या अध्यक्षतेखाली विभागीय पदोन्नती समितीची तरतूद करण्यात आली आहे. सामान्य प्रशासन विभागाने संदर्भ क्र. २ अन्वये गठीत समिती मधून प्रधान सचिव (सेवा), सामान्य प्रशासन विभाग सदस्य यांना वगळून सदर समितीची रचना सुधारित करून त्याबाबतचे आदेश निर्गमित करावेत अशा सूचना दिल्या आहेत. त्यामुळे, सुधारित राज्यस्तरीय पदोन्नती समिती गठन करण्याची बाब शासनाच्या विचाराधीन होती.
शासन निर्णय: शासन निर्णय, सामान्य प्रशासन विभाग, क्रमांक: एसआरव्ही-२०१८/प्र.क्र.१५९/कार्यासन १२, दि.०१.०८.२०१९ मध्ये दिलेल्या सुचनांनुसार वरील संदर्भ क्र. २ येथील दि.०३.०३.१९९९ चा शासन निर्णय अधिक्रमित करत पुढीलप्रमाणे विभागीय पदोन्नती समिती गठित करण्यात येत आहे :
१) सचिव / प्रधान सचिव / अपर मुख्य सचिव, महसूल अध्यक्ष २) सचिव/प्रधान सचिव/ अपर मुख्य सचिव, (आपत्ती व्यवस्थापन, सदस्य मदत व पुनर्वसन) महसूल ३) विभागीय आयुक्त, कोकण सदस्य ४) सह सचिव/उप सचिव (ई-२), महसूल व वन विभाग सदस्य सचिव
विभागीय पदोन्नती समितीमध्ये मागास प्रवर्गाकरीता प्रतिनिधित्व करणारा एक सदस्य असेल. असा सदस्य नियुक्त सदस्यांपैकी नसल्यास, समिती अध्यक्षांच्या सहमतीने मागास प्रवर्गाचे प्रतिनिधीत्व करण्याकरिता एका अधिका-यांचा निमंत्रित सदस्य म्हणून समावेश करण्यात येईल.
२. सदरहू निवड समितीचे कार्यक्षेत्र खालीलप्रमाणे असेल: i) तहसिलदार संवर्गातून उप जिल्हाधिकारी संवर्गात व उप जिल्हाधिकारी पदावरून उप जिल्हाधिकारी (निवडश्रेणी) पदोन्नतीची शिफारस करण्यासाठी प्रस्ताव विचारात घेणे व सेवा प्रवेश
# Page 2
शासन निर्णय क्रमांकः पदोन्न-०३२३/प्र.क्र.८६/ई-२
नियमाच्या तरतूदीनुसार व सामान्य प्रशासन विभागाने वेळोवेळी निर्गमित केलेले आदेश/ मार्गदर्शक सूचना विचारात घेवून, पदोन्नतीसाठी पात्र अधिका-यांची निवडसूची तयार करून नियुक्ती प्राधिका-यास पदोन्नतीसाठी शिफारस करणे. तसेच, तदर्थ निवडसूचीची नियमित निवडसूची करणे.
ii) मानीव दिनांकाचे प्रस्ताव विचारात घेणे व सेवा प्रवेश नियमातील तरतूदीनुसार व सामान्य प्रशासन विभागाने वेळोवेळी निर्गमित केलेले आदेश / मार्गदर्शक सूचना विचारात घेवून, पदोन्नतीचा मानीव दिनांक देण्यासाठी नियुक्ती प्राधिका-यास शिफारस करणे.
३. सदर शासन निर्णय तात्काळ अंमलात येत असून त्याची काटेकोरपणे अमंलबजावणी करणे आवश्यक राहील.