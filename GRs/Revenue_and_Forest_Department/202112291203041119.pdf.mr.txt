# Page 1
राज्य आपत्कालीन कार्य केंद्रात कर्तव्यावर उपस्थित अधिकारी/ कमर्चाऱ्यांच्या अल्पोपहार व भोजनाच्या व्यवस्थेबाबत.
महाराष्ट्र शासन
महसूल व वन विभाग
शासन निर्णय क्र. आव्यप्र-२०२१/प्र.क्र.२५५/आव्यप्र-१
मंत्रालय, मुंबई ४०० ०३२.
दिनांक : २९ नोव्हेंबर, २०२१
संदर्भ :- १) सामान्य प्रशासन विभाग शासन परिपत्रक क्र. १०९३/प्र.क्र.७८/१९, दि. २६ मार्च, १९९३
२) महसूल व वन विभाग शासन निर्णय क्र. आव्यप्र-२०१६/प्र.क्र.९९/आव्यप्र-१, दि. ०५ मे, २०१७
३) राज्य आपत्ती व्यवस्थापन प्राधिकरण बैठक दि. ०९ जुलै, २०२१ चे इतिवृत्त.
प्रस्तावना: मंत्रालय नियंत्रण कक्ष (राज्य आपत्कालीन कार्य केंद्रामधील) अधिकारी व कर्मचारी यांना मंत्रालय उपहारगृहातुन अल्पोपहार व जेवण पुरविण्याबाबतची बाब शासनाच्या विचाराधीन होती.
शासन निर्णय:
मंत्रालय नियंत्रण कक्ष हे राज्य आपत्कालीन कार्य केंद्र आहे. सदर केंद्र हे संपुर्ण वर्ष २४ तास सुरु ठेवलेले आहे. आपत्कालीन सेवा ही जनतेच्या जिविताशी निगडीत सेवा असल्यामुळे सदर केंद्रामध्ये कर्तव्यार्थ असलेल्या अधिकारी व कर्मचाऱ्यांना मंत्रालय/चौरस उपहारगृहातुन अल्पोपहार/ जेवण इ. उपलब्ध करुन देणे आवश्यक असते. आपत्कालीन परिस्थितीमध्ये व नियमित वेळी सदर अधिकारी व कर्मचाऱ्यांना मंत्रालय नियंत्रण कक्ष सोडता येत नसल्यामुळे वरीलप्रमाणे व्यवस्था करण्याची आवश्यकता आहे. यास्तव सदर व्यवस्थेवर होणारा खर्च भागविण्यास राज्य आपत्ती व्यवस्थापन प्राधिकरणाने मान्यता दिलेली आहे.
या वरील होणारा खर्च सदरचा खर्च महसूल व वन विभाग “ मागणी क्र. सी-६, लेखाशीर्ष क्र. २२४५, नैसर्गिक आपत्तीच्या निवारणासाठी सहाय्य, ८० सर्वसाधारण पंचवार्षिक योजनांतर्गत योजना राज्य योजनांतर्गत योजना, ००१, संचालक व प्रशासक (०१) महाराष्ट्र राज्य आपत्ती व्यवस्थापन प्राधिकरण (०१) (०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व फर्निचर व साधनसामुग्री सुसज्जीकरण करणे (२२४५ १७६१) ३१, सहाय्यक अनुदाने (वेतनेतर) या लेखाशिर्षाखाली प्राप्त तरतूदीतून भागविण्यात येईल. सदर शासन आदेश राज्य आपत्ती व्यवस्थापन प्राधिकरणाने दि. ०९ जुलै, २०२१ रोजीच्या बैठकीत दिलेल्या मान्यतेने निर्गमित करण्यात येत आहे.
423 CUscrs\Ramvar SharmaDesktopicofice File 20201Jufare All Icument दुफारे UPankaj पंकज Note. Doww
# Page 2