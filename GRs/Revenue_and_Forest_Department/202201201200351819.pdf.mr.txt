# Page 1
वन परिक्षेत्र अधिकारी तुंगारेश्वर (दक्षिण) यांना आहरण व संवितरण अधिकारी घोषित करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : एफडीएम २०२१/प्र.क्र.८९/फ-२
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक :- २० जानेवारी, २०२२
संदर्भ :- १) वित्त विभाग, शासन निर्णय, क्रमांक-मकोनि-१०००/प्र.क्र.४४/०५/कोषा-प्र-५, दि. ०४.०१.२००६.
२) महसूल व वन विभाग, शासन निर्णय, क्रमांक-डब्ल्यूएलपी ०७.२१/प्र.क्र.१७३/फ-१, दि.२५.०८.२०२१.
३) प्रधान मुख्य वनसंरक्षक (अर्थसंकल्प नियोजन व विकास), नागपूर यांच्या कार्यालयाचे पत्र क्र.कक्ष-२(१)/असं/प्र.क्र.१७/१७६/२०२१-२२, दि.०९.११.२०२१.
प्रस्तावना - शासनाच्या वन विभागाच्या क्षेत्रिय कार्यालयातील कर्मचाऱ्यांची वेतन व भत्यांची देयके फेब्रुवारी २००६ पासून इतर विभागाच्या कर्मचाऱ्यांप्रमाणेच कोषागारातून पारित करण्याबाबत वित्त विभागाच्या संदर्भाधिन दि.०४.०१.२००६ च्या शासन निर्णयान्वये निर्णय घेण्यात आला आहे.
यानुसार महाराष्ट्र कोषागार नियम १९६८ खंड-१ मधील नियम १३ नुसार व नियम १५(३) नुसार विभागातील आहरण व संवितरण अधिकाऱ्यांची यादी महालेखापाल कार्यालयाकडे पाठविण्यात येते. यानुसार वेळोवेळी निर्गमीत केलेल्या शासन निर्णयानुसार विभागातील आहरण व संवितरण आधिकाऱ्यांच्या याद्या प्रसिध्द करण्यात आल्या आहेत.
उपरोक्त संदर्भ क्र.२ येथील शासन निर्णयान्वये संजय गांधी राष्ट्रीय उद्यानाची प्रशासकीय पुनर्रचना करण्यात आल्यामुळे वन परिक्षेत्र अधिकारी तुंगारेश्वर (दक्षिण) हे परिक्षेत्र कार्यालय स्वतंत्रपणे सुरू करण्यात आले आहे. त्यासअनुसरुन प्रधान मुख्य वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ क्र.३ येथील पत्रान्वये वन परिक्षेत्र अधिकारी तुंगारेश्वर (दक्षिण) यांना नविन आहरण व संवितरण अधिकारी घोषित करण्याबाबतचा प्रस्ताव शासनास सादर केला आहे. त्याअनुषंगाने सदरहू पदनामास "आहरण व संवितरण अधिकारी" म्हणून घोषित करण्याची बाब शासनाच्या विचाराधीन होती.
शासन निर्णय :
प्रधान मुख्य वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ क्र.३ येथील पत्रान्वये पत्रान्वये सादर केलेल्या प्रस्तावास अनुसरुन खालील पदांना वित्त विभागाच्या दि.०४.०१.२००६ रोजीच्या शासन निर्णयानुसार त्यांच्या अधिपत्याखालील क्षेत्रिय
# Page 2
शासन निर्णय क्रमांक: एफडीएम २०२१/प्र.क्र.८९/फ-२
कर्मचाऱ्यांचे वेतन व भत्याची देयके पारीत करण्यासाठी आहरण व संवितरण अधिकारी म्हणून घोषित करण्यात येत आहे:
------------------------------------------------------------------------------------------------------------------------------------------------------
| वनवृत्त कार्यालय | आहरण व संवितरण अधिकारी घोषित करावयाचे पदनाम | मुख्यालय ठिकाण | जवळचे कोषागार/ उप कोषागार कार्यालय व सांकेतांक क्रमांक |
| अपर प्रधान मुख्य वनसंरक्षक (वन्यजीव) पश्चिम, मुंबई | वनपरिक्षेत्र अधिकारी, तुंगारेश्वर (दक्षिण) | कामण | उप कोषागार कार्यालय, वसई (सांकेतांक क्रमांक-१२०२) |
------------------------------------------------------------------------------------------------------------------------------------------------------
सदर शासन निर्णय वित्त विभागाच्या अनौ. सं. क्र.२४२ /२१/को.प्र-५, दि.२२.१२.२०२१ नुसार वित्त विभागाच्या सहमतीने निर्गमित करण्यात येत आहे.