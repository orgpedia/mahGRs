# Page 1
महसूल विभागामार्फत राज्यात दिनांक १ ऑगस्ट “महसूल दिन” पासून “महसूल सप्ताह” साजरा करणे
कार्यक्रमाच्या प्रचार व प्रसिद्धी करण्यासाठीच्या जाहिरात खर्चास मंजुरी देण्याबाबत
महाराष्ट्र शासन
महसूल व वन विभाग
शासन निर्णय क्र. संकीर्ण-२०२३/प्रक्र १७२/ई-१
मुख्य इमारत, पहिला मजला,
मंत्रालय मुंबई-४०० ०३२
दिनांक :- २२ ऑगस्ट, २०२३
संदर्भ- महसूल व वन विभाग, शासन निर्णय क्र. संकीर्ण-२०२३/प्रक्र १४९/ई-१, दिनांक २५.०७.२०२३.
प्रस्तावना : महसूल विभागाने जिल्हास्तरीय महसूली कामे वेळच्यावेळी पूर्ण करुन त्यानुसार अभिलेख अद्यावत करणे, वसुलीच्या नोटीसेस पाठविणे, मोजणी करणे, अपिल प्रकरणांची चौकशी करणे इ. कामे वेळच्यावेळी व वेळापत्रकानुसार करणा-या अधिकारी/कर्मचा-यांचा आणि महसूली वसुलीचे उदिष्ट पार करणाऱ्या अधिकारी/कर्मचाऱ्यांचा सत्कार करण्याकरीता आणि महसूल विभागाने केलेल्या कामकाजाचा आढावा जनतेसमोर ठेवण्याकरीता दरवर्षीप्रमाणे दिनांक १ ऑगस्ट, २०२३ हा “महसूल दिन" म्हणून राज्यभर साजरा करण्याबाबत तसेच, यावर्षी महसूल दिनापासून दिनांक १ ते ७ ऑगस्ट या दरम्यान राज्यभरात “महसूल सप्ताह” साजरा करण्याबाबत संदर्भ क्र. १ अन्वये शासन निर्णय घेण्यात आला होता.
दिनांक १ ऑगस्ट पासून “महसूल सप्ताह” आयोजनाच्या अनुषंगाने किमान ४ ते ५ दिवस आधीपासून या कार्यक्रमांची रुपरेखा, कार्यक्रमांचे स्वरुप, वेळापत्रक, या योजना नागरिकांस/जनतेस कश्याप्रकारे लाभदायक ठरणार आहेत, हे अधोरेखित करुन प्रसिद्धीपत्रक तयार करुन त्याचे वितरण करण्यात यावे. तसेच, जिल्हयातील आघाडीची वृत्तपत्रे, वृत्तवाहिन्या व सोशल मिडीया याव्दारे या कार्यक्रमाचा प्रचार व प्रसिद्धी करण्याकरीता वृत्तपत्रात व दूरचित्रवाहिन्यांवर देण्यात आलेल्या जाहिरातीच्या खर्चास मान्यता देण्याची बाब शासनाच्या विचाराधीन होती.
शासन निर्णय: दिनांक १ ऑगस्ट पासून "महसूल सप्ताह" आयोजनाच्या अनुषंगाने या कार्यक्रमांची रुपरेखा, कार्यक्रमांचे स्वरुप, वेळापत्रक या योजना नागरिकांस/ जनतेस कशाप्रकारे लाभदायक ठरणार आहेत, हे अधोरेखित करुन प्रसिद्धीपत्रक तयार करुन जिल्ह्यातील आघाडीची वृत्तपत्रे व वृत्तवाहिन्यांव्दारे या कार्यक्रमाचा प्रचार व प्रसिध्दी करण्याकरीता वृत्तपत्रातील जाहिरातीकरीता रुपये १,२५,९१,६००/ तर, दूरचित्रवाणीवरील जाहिरातीकरीता रुपये १२,८१,७२१/- इतका असा एकूण रुपये १,३८,७३,३२१/- (अक्षरी एक कोटी अठतीस लक्ष त्र्याहत्तर हजार तीनशे एकवीस ) इतक्या खर्चास याव्दारे शासन मान्यता देण्यात येत आहे.
२. यासाठी होणारा खर्च महसूल व वन विभागाच्या लेखाशिर्ष क्र. २०५२ ०२१२ अंतर्गत (००)(०१) २६-जाहिरात व प्रसिद्धी या लेखाशीर्षाखालील सन २०२३-२४ च्या मध्ये उपलब्ध होणा-या अनुदानातून भागविण्यात यावा.
# Page 2
शासन निर्णय क्रमांक: संकीर्ण-२०२३/प्रक्र १७२/ई-१
३. हे आदेश वित्तीय अधिकार नियमपुस्तिका १९७८, भाग पहिला, उपविभाग दोन मधील अनुक्रमांक - ८, नियम क्र. १७ अनुसार, वित्त विभाग अनौपचारिक संदर्भ क्र. २५० / २०२३ / व्यय-९, दिनांक ०३.०८.२०२३ तसेच, माहिती व जनसंपर्क विभागाच्या अनौपचारीक संदर्भ, जाहिरात शाखा/ का. ५, दिनांक ३१.०७.२०२३ व वृत्तचित्र शाखा / का. ७, दिनांक ३१.०७.२०२३ च्या मान्यतेनुसार निर्गमित करण्यात येत आहे.