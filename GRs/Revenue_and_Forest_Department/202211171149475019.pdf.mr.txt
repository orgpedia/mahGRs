# Page 1
नैसर्गिक आपत्तीमुळे बाधित क्षेत्राची पाहणी करण्यासाठी आलेल्या केंद्रिय पथकाच्या प्रवास, निवास व खानपान यावरील झालेल्या खर्चास परवानगी देण्याबाबत.
महाराष्ट्र शासन
महसूल व वन विभाग
(आपत्ती व्यवस्थापन मदत व पुनर्वसन )
शासन निर्णय क्रमांक:- आव्यप्र- २०२२/प्र.क्र.२५७/आव्यप्र-१.
मादाम कामा रोड, मंत्रालय, मुंबई ४०० ०३२
दिनांक:- १७ नोव्हेंबर, २०२२
वाचा:- जिल्हा आपत्ती व्यवस्थापन प्राधिकरण, जिल्हाधिकारी कार्यालय, नागपूर यांचे पत्र क्र.जिनिक/म.स./नै.आ.व्य/कावि ३३८/२०२२, दि. ०६.०९.२०२२.
प्रस्तावना : राज्यात जुलै २०२२ मध्ये झालेल्या अतिवृष्टीमुळे तसेच पूर परिस्थितीमुळे झालेल्या वित्तीय हानीची व नुकसानीची पाहणी करण्यासाठी दिनांक ०१.०८.२०२२ ते दि. ०४.०८.२०२२ या कालावधीत केंद्रीय पथकाने नागपूर विभागातील बाधीत जिल्ह्याचा दौरा केला. सदर पाहणी पथकाला सामान्य प्रशासन विभागामार्फत राज्य अतिथीचा दर्जा देण्यात आलेला होता. केंद्रिय पथकाच्या दौऱ्यादरम्यान त्यांना पुरविण्यात आलेल्या निवास, खानपानाच्या व वाहनांच्या खर्चापोटी जिल्हा आपत्ती व्यवस्थापन प्राधिकरण, जिल्हाधिकारी कार्यालय नागपूर यांनी एकूण रु.३,००,६२९/- (अक्षरी रु तीन लक्ष सहाशे एकोणतीस) इत्यादी रकमेची देयके शासनास सादर केली आहेत. सदर खर्चास मान्यता देण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात येत आहे.
शासन निर्णय: राज्यात जुलै २०२२ मध्ये झालेल्या अतिवृष्टीमुळे तसेच पूर परिस्थितीमुळे झालेल्या वित्तीय हानीची व नुकसानीची पाहणी करण्यासाठी दिनांक ०१.०८.२०२२ ते दि. ०४.०८.२०२२ या कालावधीत केंद्रीय पथकाने नागपूर विभागातील बाधीत जिल्ह्याचा दौरा केला. केंद्रीय पथकातील सदस्यांच्या पाहणी दौऱ्यादरम्यान विविध बाबींवर झालेल्या रु. ३,००,६२९/- (अक्षरी रु तीन लक्ष सहाशे एकोणतीस फक्त) इतक्या खर्चास मंजूरी देण्यात येत आहे. सदर खर्चाचे विवरण खालील प्रमाणे आहे.
अ.क्र. व्यवस्था एकूण खर्च (रुपयांमध्ये) १ वाहन व्यवस्था (७ इनोव्हा वाहने) १,४३,६५४ २ खानपान १,१४,९७५ ३ निवास व्यवस्था (शासकीय विश्रामगृह) ४२,००० एकूण ३,००,६२९/
# Page 2
२. सदर बाबीवर होणारा खर्च महसूल व वन विभाग " मागणी क्र. सी-६, लेखाशीर्ष क्र. २२४५, नैसर्गिक आपत्तीच्या निवारणासाठी सहाय्य, ८० सर्वसाधारण पंचवार्षिक योजनांतर्गत योजना राज्य योजनांतर्गत योजना, ००१, संचालक व प्रशासक (०१) महाराष्ट्र राज्य आपत्ती व्यवस्थापन प्राधिकरण (०१)(०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व फर्निचर व साधनसामुग्री सुसज्जीकरण करणे (२२४५-१७६१) १३ कार्यालयीन खर्च या लेखाशीर्षाखाली सन २०२२-२३ या आर्थिक वर्षासाठी करण्यात आलेल्या तरतूदीमधून भागविण्यात यावा. सदर निधी जिल्हाधिकारी, नागपूर यांना विभागीय आयुक्त, नागपूर यांच्यामार्फत वितरित करण्यात येत आहे.
३. सदर आदेश वित्त विभागाच्या अनौपचारीक संदर्भ क्रमांक ३४५/२०२२/व्यय-९, दि. २५.१०.२०२२ अन्वये निर्गमित करण्यात येत आहे.
४. सदर शासन निर्णय महाराष्ट्र शासनाच्या संकेतस्थळावर उपलब्ध करून देण्यात आला असून त्याचा संगणक सांकेतांक क्रमांक २०२२१११७११४९४७५०१९ असा आहे.
महाराष्ट्राचे राज्यपाल यांच्या आदेशानुसार व नावाने,
(हितेंद्र दुफारे)
कार्यासन अधिकारी, महाराष्ट्र शासन प्रत १. विभागीय आयुक्त, नागपूर.
२. जिल्हाधिकारी, नागपूर.
३. महालेखापाल (महाराष्ट्र-१), नागपूर ४. अधिदान व लेखाधिकारी, मुंबई ५. जिल्हा कोषागार अधिकारी, नागपूर.
६. निवडनस्ती- आव्यप्र- १.