# Page 1
महाराष्ट्र निसर्ग पर्यटन विकास मंडळ, नागपूर अंतर्गत करावयाचे पर्यटन विकास कामाकरिता आर्किटेक्ट कंन्सलटंन्सी फर्म यांचे पॅनल ला मुदतवाढ देणेबाबत.
महाराष्ट्र शासन
महसूल व वन विभाग
शासन निर्णय क्र. संकीर्ण-२०२२/प्र.क्र.१६९/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- १२ ऑक्टोबर, २०२२
वाचा : १. महसूल व वन विभाग, शासन निर्णय क्रमांक:डब्ल्यूएलपी-०६१७/प्र.क्र.१६७/फ-१, दिनांक २० डिसेंबर, २०१८ २. व्यवस्थापकीय संचालक, महाराष्ट्र निसर्ग पर्यटन विकास मंडळ, नागपूर यांचे पत्र क्र.कन्सल्टंट पॅनल/प्र.क्र.९/२१-२२/४८०, दिनांक २८.१२.२०२१
प्रस्तावना : महाराष्ट्र निसर्ग पर्यटन विकास मंडळ, नागपूर अंतर्गत करावयाच्या पर्यटन विकास कामामध्ये प्रकल्पाचे नियोजन, प्रकल्प अहवाल तयार करणे, अंदाजपत्रके तयार करणे, तसेच प्रकल्पाला मान्यता प्राप्त झाल्यानंतर प्रकल्पाचे कामांवरती देखरेख करणे इत्यादी कामांकरीता खाजगी वास्तु शास्त्र (Architect Consultancy Firms) यांची नेमणूक केली जातात. अशा नेमणूकीकरीता प्रत्येक प्रकल्पाकरीता स्वतंत्र निवीदा प्रक्रीया राबविणे ऐवजी अशा प्रकारची सेवा देणा-या उत्कृष्ट कंपन्यांना महाराष्ट्र निसर्ग पर्यटन विकास मंडळ चे वास्तू शास्त्र सल्लागार पॅनलवर आर्कीटक्चर कन्सल्टंट फर्म चे पॅनलवर १५ वास्तुशास्त्र सल्लागारांची नियुक्ती करण्यास संदर्भ क्र.१ च्या शासन निर्णयान्वये मान्यता देण्यात आली होती. सदर पॅनल वरील वास्तुशास्त्र सल्लागाराची नियुक्त ३ वर्षाकरिता राहील असे शासन निर्णयात नमूद करण्यात आले आहे. त्यानुसार दिनांक २०.१२.२०२१ रोजी सदर पॅनलचा कालावधी समाप्त झाला आहे.
संदर्भ क्र.२ च्या पत्रान्वये व्यवस्थापकीय संचालक, महाराष्ट्र निसर्ग पर्यटन विकास मंडळ, नागपूर यांनी संदर्भ क्र.१ च्या शासन निर्णयातील आर्कीटक्चर कन्सल्टंट फर्म चे पॅनल वरील वास्तुशास्त्र सल्लागाराच्या नियुक्तीस मुदतवाढ देण्याबाबत विनंती केलेली आहे. त्याअनुषंगाने संदर्भ क्र.१ च्या शासन निर्णयातील महाराष्ट्र निसर्ग पर्यटन विकास मंडळ यांच्या पॅनल वरील १५ वास्तुशास्त्र सल्लागाराच्या नियुक्तीस मुदतवाढ देण्याची बाब शासनाच्या विचाराधिन होती.
शासन निर्णय : महाराष्ट्र निसर्ग पर्यटन विकास मंडळ यांच्या पॅनलवर संदर्भ क्र.१ च्या शासन निर्णयान्वये मान्यता देण्यात आलेल्या १५ वास्तुशास्त्र सल्लागाराच्या नियुक्तीस ३१ मार्च, २०२३ पर्यंत मुदतवाढ देण्यास मान्यता देण्यात येत आहे.
संदर्भ क्र.१ मधील शासन निर्णयातील इतर बाबी, अटी व शर्ती जशाच्या तशा लागू राहतील.
# Page 2
शासन निर्णय क्रमांकः संकीर्ण-२०२२/प्र.क्र.१६९/फ-९