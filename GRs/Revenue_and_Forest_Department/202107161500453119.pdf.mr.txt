# Page 1
दिव्यांग व्यक्ती हक्क अधिनियम, २०१६ नुसार महसूल व वन विभागातील, नोदंणी व मुद्रांक विभाग आस्थापनेवरील गट-अ ते गट-ड या संवर्गातील पदांकरीता दिव्यांगासाठी शासन सेवेत पदे सुनिश्चित करणेबाबत.
महाराष्ट्र शासन
महसूल व वन विभाग
शासन निर्णय क्र. आस्थाप-२०२१/७८६/प्र.क्र.१०६/म-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक:- १६ जुलै, २०२१
वाचा :- १) दिव्यांग व्यक्ती हक्क अधिनिमय, २०१६ २) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसुचना ३) सामाजिक न्याय व विशेष सहाय्य विभाग शासन निर्णय क्र.दिव्यांग-२०१९/प्र.क्र.२५१/दि.क.२, दि.१२.११.२०२० ४) सामाजिक न्याय व विशेष सहाय्य विभाग शासन निर्णय क्र.दिव्यांग-२०१३/प्र.क्र.३५/दि.क्र.२, दि.०७.१०.२०१६.
५) सामाजिक न्याय व विशेष सहाय्य विभाग, शासन परिपत्रक क्र.दिव्यांग-२०१२/ प्र.क्र.३२/दि.क.-२, दि. ०१.०२.२०२१ ६) सामाजिक न्याय व विशेष सहाय्य विभाग शासन निर्णय क्र.दिव्यांग-२०१९/ प्र.क्र.२५१/दि.क्र.२, दि.०२.०२.२०२१ ७) प्रधान सचिव, सामाजिक न्याय व विशेष सहाय्य विभाग यांच्या अध्यक्षतेखाली तज्ञ समितीची दि.२२ व २३ फेब्रुवारी, २०२१ रोजीच्या बैठकीचे इतिवृत्त.
८) शासन निर्णय क्र.आस्थाप-२०२१/७८६/प्र.क्र.१०६/म-१, दि. २५.०६.२०२१
प्रस्तावना :
दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदे सुनिश्चित करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दि.०४.०१.२०२१ च्या अधिसुचनेन्वये दिव्यांगासाठी सुनिश्चित केलेल्या पदांची यादी प्रसिध्द केलेली आहे.
त्यामध्ये नमुद केल्यानुसार केंद्र शासनाने पदसुनिश्चिती करुन दिव्यांगासाठी पदे सुनिश्चित केलेली गट-अ ते गट-ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील तसेच राज्य शासनाच्या आस्थापनेवरील उपरोक्त पदांव्यतिरीक्त जी पदे अस्तित्वात आहेत, अशा पदासंदर्भात दिव्यांगासाठी पदसुनिश्चितीचा प्रस्ताव संबंधित विभागांनी सामाजिक न्याय व विशेष सहाय्य विभागाच्या दिनांक १२.११.२०२० रोजीच्या शासन परिपत्रकान्वये गठीत केलेल्या तज्ञ समितीसमोर पाठवावेत, अशा सुचना सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये दिल्या . यास अनुसरून, संदर्भ क्रमांक ७ येथे नमूद तज्ञ समितीच्या दिनांक २२.०२.२०२१ रोजीच्या बैठकीत शिफारस केल्यानुसार महसूल व वन विभागातील, नोदंणी व मुद्रांक विभाग आस्थापनेवरील गट-अ ते गट-ड या संवर्गातील पदाकरीता संदर्भ क्र. ८ येथील शासननिर्णयान्वये दिव्यांगासाठी पदे सुनिश्चित करण्यात आली आहेत.
आता, नोंदणी महानिरीक्षक व मुद्रांक नियंत्रक, महाराष्ट्र राज्य पुणे यांचेकडून दि.५/७/२०२१ रोजीच्या पत्रान्वये १५ पदे सुनिश्चित करण्याचा प्रस्ताव प्राप्त झाला आहे. नोंदणी महानिरीक्षक कार्यालयात
# Page 2
शासन निर्णय क्रमांक: आस्थाप-२०२१/७८६/प्र.क्र.१०६/म-१
आकृतीबंधानुसार ४४ पदे असून, सदर पदांचा प्रस्ताव तज्ञ समितिसमोर सादर करण्यात आला होता. तज्ञ समितीने ४४ पदांपैकी २३ पदे सुनिश्चित केली असली तरी, ती एकूण १७ च पदे आहेत. ( एकाच पदाची कार्यान्वयीत असलेली अनेक पदे स्वतंत्र विचारात घेतल्याने २३ पदांची सुनिश्चिती संदर्भ ८ च्या शासन निर्णयान्वये करण्यात आली आहे.) आता, सामाजिक न्याय व विशेष सहाय्य विभागाच्या दि.२/२/२०२१ नुसार तज्ञ समितीने निश्चित केलेली २३ पदे वगळता उर्वरित १५ संवर्गाबाबत निर्णय घेण्याची बाब शासनाच्या विचाराधीन होती.
शासन निर्णय:
दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदे सुनिश्चित करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दि.०४.०१.२०२१ च्या अधिसुचनेन्वये दिव्यांगासाठी सुनिश्चित केलेल्या पदांची यादी प्रसिध्द केलेली आहे.
त्यामध्ये नमुद केल्यानुसार केंद्र शासनाने पदसुनिश्चिती करुन दिव्यांगासाठी पदे सुनिश्चित केलेली गट-अ ते गट-ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील तसेच राज्य शासनाच्या आस्थापनेवरील उपरोक्त पदांव्यतिरीक्त जी पदे अस्तित्वात आहेत, अशा पदासंदर्भात दिव्यांगासाठी पदसुनिश्चितीचा प्रस्ताव संबंधित विभागांनी सामाजिक न्याय व विशेष सहाय्य विभागाच्या दिनांक १२.११.२०२० रोजीच्या शासन परिपत्रकान्वये गठीत केलेल्या तज्ञ समितीसमोर पाठवावेत, अशा सुचना सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये दिलेल्या आहेत.
२. यास अनुसरून, नोंदणी महानिरीक्षक व मुद्रांक नियंत्रक, महाराष्ट्र राज्य पुणे, यांच्या प्राप्त प्रस्तावानुसार, केंद्र शासनाच्या दि.०४.०१.२०२१ ची अधिसुचनेतील दिव्यांगासाठी सुनिश्चित केलेल्या यादीतील पदांसाठी, नोदंणी व मुद्रांक विभाग आस्थापनेवरील पदे या शासन निर्णयासोबतच्या विवरणपत्र अ मध्ये दर्शविल्याप्रमाणे दिव्यांगासाठी प्रवर्गासह सुनिश्चित करण्यात येत आहेत.
३. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसुचना व सामाजिक न्याय विभागाच्या दि.०२.०२.२०२१ रोजीच्या शासन निर्णयान्वये दिलेल्या सुचनेनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7