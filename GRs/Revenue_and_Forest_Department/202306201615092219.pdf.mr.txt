# Page 1
बांबू संशोधन व प्रशिक्षण केंद्र, चंद्रपूर हे अपर प्रधान मुख्य वनसंरक्षक (संशोधन, शिक्षण व प्रशिक्षण ) तथा पदसिध्द संचालक, चंद्रपूर वन प्रशासन, विकास व व्यवस्थापन प्रबोधिनी, चंद्रपूर यांचे प्रशासकीय नियंत्रणाखाली आणणे बाबत.
महाराष्ट्र शासन
महसूल व वन विभाग
शासन निर्णय क्र. बांबूसा-२०१७/प्र.क्र.३१९/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- २० जून, २०२३
वाचा : १. शासन निर्णय महसूल व वन विभाग, क्र. इएसटी-२०१३/प्र.क्र.६४/फ-९,दि.०४.१२.२०१४ २. शासन निर्णय महसूल व वन विभाग, क्र. बांबूसा-२०१५/प्र.क्र.१३९/फ-९, दि. ०६.०८.२०१६ ३. महसूल व वन विभाग, शासन निर्णय, क्र. बांबूसा-२०१७/प्र.क्र.३१९/फ-९,दि. २२.११.२०१७ ४. प्रधान मुख्य वनसंरक्षक (वनबल प्रमुख) महाराष्ट्र राज्य, नागपूर यांचे पत्र क्र.कक्ष-९/भावसे/ BRTC/प्र.क्र.१२/२३३५/२२-२३, दिनांक १४.०३.२०२३
प्रस्तावना : महाराष्ट्रातील वनक्षेत्रापैकी जवळ-जवळ १३% क्षेत्रावर बांबू आढळत असून, राज्यातील बांबू उत्पादनापैकी ९०% पेक्षा जास्त बांबू गडचिरोली व चंद्रपूर जिल्हयात मिळतो. नैसर्गिक व खाजगी क्षेत्रात बांबू लागवड व योग्य व्यवस्थापन करुन बांबूच्या उत्पादनामध्ये तसेच बांबूवर आधारीत उद्योजकांना चालना देणे व बांबूचा मुल्यवर्धीत उपयोग वाढवणेकरीता नवीन बांबू धोरण संदर्भाधिन क्र.१ च्या शासन निर्णयान्वये जाहिर करण्यात आलेले आहे. त्यानुसार चिचपल्ली, जि. चंद्रपूर येथे बांबू संशोधन व प्रशिक्षण केंद्राची स्थापना करण्यात आलेली आहे.
०२. बांबू क्षेत्राचा सर्वांगीण विकास होण्याच्या दृष्टीने त्यावर विशेष लक्ष देण्याकरीता एक वेगळी स्वायत्ता संस्था स्थापित करणे आवश्यक असल्याने संदर्भाधिन क्र.२ च्या शासन निर्णयान्वये नागपूर येथे महाराष्ट्र राज्य बांबू विकास मंडळाची स्थापना करण्यात आलेली आहे. संदर्भाधिन क्र.३ च्या शासन निर्णयान्वये बांबू संशोधन व प्रशिक्षण केंद्र, चिचपल्ली स्थित चंद्रपूर या केंद्राचे प्रशासकीय नियंत्रण महाराष्ट्र बांबू विकास मंडळाकडे हस्तांतरण करण्यात आले होते. तसेच प्रधान मुख्य वनसंरक्षक (वनबल प्रमुख) यांचेकडील उपरोक्त संदर्भ क्र. ४ नुसार बांबू संशोधन व प्रशिक्षण केंद्र, चंद्रपूर हे सद्यस्थितीत मुख्य वनसंरक्षक (प्रादेशिक) चंद्रपूर यांचे प्रशासकीय नियंत्रणाखाली आहे.
०३. अपर प्रधान मुख्य वनसंरक्षक (संशोधन, शिक्षण व प्रशिक्षण) तथा पदसिध्द संचालक, चंद्रपूर वन प्रशासन, विकास व व्यवस्थापन प्रबोधिनी, चंद्रपूर हे महाराष्ट्र वनविभागातील संशोधन, शिक्षण व प्रशिक्षण या तीन क्षेत्रात कार्य करतात. तसेच महाराष्ट्र राज्यात बांबू क्षेत्रात संशोधन व प्रशिक्षणाच्या उद्देशाने बांबू संशोधन व प्रशिक्षण केंद्रांची स्थापना करण्यात आली आहे. त्यामुळे बांबू संशोधन व प्रशिक्षण केंद्र, चिचपल्ली चंद्रपूर ही संस्था, अपर प्रधान मुख्य वनसंरक्षक (संशोधन, शिक्षण व प्रशिक्षण) तथा पदसिध्द संचालक, चंद्रपूर वन प्रशासन, विकास व व्यवस्थापन प्रबोधिनी, चंद्रपूर यांचे नियंत्रणाखाली आल्यास सदर संस्थेचा बांबू क्षेत्रातील संशोधन व प्रशिक्षण विषयक उद्देश यशस्वी होण्यास मदत होईल. त्यास अनुसरुन बांबू संशोधन व प्रशिक्षण केंद्र, चंद्रपूर ही संस्था अपर प्रधान मुख्य वनसंरक्षक (संशोधन, शिक्षण व प्रशिक्षण ) तथा पदसिध्द
# Page 2
शासन निर्णय क्रमांकः बांबूसा-२०१७/प्र.क्र.३१९/फ-९
संचालक, चंद्रपूर वन प्रशासन, विकास व व्यवस्थापन प्रबोधिनी, चंद्रपूर यांचे प्रशासकीय नियंत्रणाखाली आणणेबाबत प्रधान मुख्य वनसंरक्षक (वनबल प्रमुख) महाराष्ट्र राज्य, नागपूर यांनी शिफारस केली आहे.
०४. त्याअनुषंगाने बांबू संशोधन व प्रशिक्षण केंद्र चिचपल्ली, जि. चंद्रपूर या केंद्राचे प्रशासकीय नियंत्रण महाराष्ट्र बांबू विकास मंडळाकडे हस्तांतर करण्यात आल्याबाबतचा महसूल व वन विभाग, शासन निर्णय,क्र.बांबूसा-२०१७/प्र.क्र.३१९/फ-९,दि. २२.११.२०१७ रद्द करण्याची तसेच बांबू धोरणाची व्यापक अंमलबजावणी होण्याच्या दृष्टीने बांबू संशोधन व प्रशिक्षण केंद्र चिचपल्ली, जि. चंद्रपूर या केंद्राचे प्रशासकीय नियंत्रण महाराष्ट्र बांबू विकास मंडळ यांचे ऐवजी नव्याने अपर प्रधान मुख्य वनसंरक्षक (संशोधन, शिक्षण व प्रशिक्षण) तथा पदसिध्द संचालक, चंद्रपूर वन प्रशासन, विकास व व्यवस्थापन प्रबोधिनी, चंद्रपूर यांचेकडे हस्तांतरीत करण्याची बाब शासनाच्या विचाराधीन होती.
शासन निर्णयः बांबू संशोधन व प्रशिक्षण केंद्र चिचपल्ली, जि. चंद्रपूर या केंद्राचे प्रशासकीय नियंत्रण अपर प्रधान मुख्य वनसंरक्षक (संशोधन, शिक्षण व प्रशिक्षण ) तथा पदसिध्द संचालक, चंद्रपूर वन प्रशासन, विकास व व्यवस्थापन प्रबोधिनी, चंद्रपूर यांचेकडे हस्तांतरण करण्यास शासन मान्यता देण्यात येत आहे.
बांबू संशोधन व प्रशिक्षण केंद्र चिचपल्ली, जि. चंद्रपूर या केंद्राचे प्रशासकीय नियंत्रण महाराष्ट्र बांबू विकास मंडळाकडे असल्याबाबतचा उपरोक्त संदर्भाधिन क्र. ३ शासन निर्णय, क्र. बांबूसा-२०१७/प्र.क्र.३१९/ फ-९, दिनांक २२.११.२०१७ रद्द करण्यात येत आहे.
# Page 3