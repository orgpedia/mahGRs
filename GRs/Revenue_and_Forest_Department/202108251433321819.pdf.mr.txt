# Page 1
अधिकार अभिलेखाविषयक गा. न. नं.
७/१२ च्या उताऱ्यामधील “शेतीचे स्थानिक नाव” या सदरी नोंदविण्यात आलेल्या “जातीवाचक” नावांची नोंद कमी करुन सुधारीत नोंद घेण्यासंदर्भात क्षेत्रीय महसूली अधिकारी व प्राधिकारी यांना दिशा-निर्देश देण्याबाबत.....
महाराष्ट्र शासन
महसूल व वन विभाग
शासन निर्णय क्र. जमीन-२०२१/प्र.क्र.५९/ज-१अ
हुतात्मा राजगुरू चौक, मादाम कामा मार्ग,
मंत्रालय, मुंबई - ४०००३२.
दिनांक : २५ ऑगस्ट, २०२१.
प्रस्तावना :
महाराष्ट्र महसूल संहिता, १९६६, त्याखालील नियम महाराष्ट्र जमीन महसूल नियमपुस्तिका (खंड-४) यामधील तरतुदीनुसार राज्याच्या प्रत्येक “साझा” यामध्ये अधिकार अभिलेख विषयक विविध नोंदवहया ठेवण्यात येतात. त्यामध्ये गा.न.नं. ७ ही “अधिकार अभिलेख
विषयक” नोंदवही आहे, तर गा.न.नं. १२ ही “पिक पाहणी विषयक” नोंदवही आहे. या दोन्ही
गा.न.नं. नोंदवहयांच्या एकत्रित उताऱ्यास गा. न. नं. ७/१२ चा उतार असे संबोधण्यात येते.
राज्यातील काही गावांमधील गा. न. नं. ७/१२ या अधिकार अभिलेखाविषयक गा. न. नं. ७/१२ च्या उताऱ्यावरील शेतीचे स्थानिक नाव या सदरी “शेतीचे जातीवाचक स्थानिक नावे” असल्याची बाब शासनाच्या निदर्शनास आली आहे. राज्यात सामाजिक सलोखा व सौहार्द निर्माण होऊन
राष्ट्रीय एकात्मता वृध्दींगत होण्याच्या दृष्टीने अशा अधिकार अभिलेखाविषयक गा. न. नं. ७/१२ च्या उताऱ्यामधील “शेतीचे स्थानिक नाव" या सदरी नोंदविण्यात आलेल्या “जातीवाचक” नावांची नोंद
कमी करुन सुधारीत नोंद घेण्यासंदर्भात क्षेत्रीय महसूली अधिकारी व प्राधिकारी यांना दिशानिर्देश देण्याची बाब शासनाच्या विचाराधीन होती.
शासन निर्णय :
राज्यातील जमिनीच्या अधिकार अभिलेखाविषयक गा. न. नं. ७/१२ उताऱ्यात “शेतीचे स्थानिक नाव” याविषयी स्वतंत्र रकाना आहे. काही गावांतील गा. न. नं. ७/१२ च्या उताऱ्यातील
या रकान्यात “शेतीचे जातीवाचक स्थानिक नावे" नोंदविले असल्याची बाब शासनाच्या निदर्शनास
आलेली आहे. त्यामुळे राज्यात सामाजिक सलोखा व सौहार्दपूर्ण वातावरण राहून राष्ट्रीय एकात्मता वृद्धिंगत होण्याच्या दृष्टीने अशा गावांतील अधिकार अभिलेखातील गा. न. नं. ७/१२ च्या उताऱ्यातील “शेतीचे स्थानिक नाव” या सदरी असलेली “जातीवाचक शेतीचे स्थानिक नाव” यांची नोंद वगळून त्याऐवजी आवश्यक असल्यास गावातील स्थानिक-भौगोलिक स्थितींशी निगडित, नदी-नाल्यांशी निगडित नावे देण्यास याद्वारे शासनाची मान्यता देण्यात येत आहे.
# Page 2
शासन निर्णय क्रमांकः जमीन-२०२१/प्र.क्र.५९/ज-१अ
०२. कार्यपद्धती :- अशा बदलावयाच्या नावासंदर्भात नियम व अधिनियमांतील कार्यपद्धती अनुसरून संबंधित गावच्या ग्रामपंचायतीचा ठराव घेऊन त्यास संबंधित तहसीलदाराने जिल्हाधिकारी यांची प्रथम मान्यता घ्यावी, तद्नंतर संबंधित नोंदी नियमातील तरतुदीस अनुसरुन संबंधित गा.न .नं. ७/१२ च्या “शेतीचे स्थानिक नाव” या सदरी अद्ययावत करण्यात याव्यात.
०३. या विषयाचे महत्त्व लक्षात घेता अधिकार अभिलेख विषयक गा. न .नं. ७/१२ उताऱ्याच्या “शेतीचे स्थानिक नाव” या सदरी असलेल्या जातीवाचक नावांच्या नोंदी वगळून वरील प्रमाणे सुधारित नावांच्या नोंदी घेण्यासंदर्भात सर्व विभागीय आयुक्त व जिल्हाधिकारी यांनी त्यांच्या कार्यक्षेत्रात “विशेष मोहीम हाती घ्यावी. तसेच यानुषंगाने केलेल्या कार्यवाहीचा आढावा संबंधित जिल्हाधिकारी यांनी मासिक बैठकीत घ्यावा.