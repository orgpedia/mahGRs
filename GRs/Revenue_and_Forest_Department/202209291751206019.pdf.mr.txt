# Page 1
महाराष्ट्र जनुक कोष प्रकल्पाच्या अंमलबजावणीकरिता विशेष विशेष कक्षाचे प्रशासकीय कामकाज हाताळण्याबाबत.
महाराष्ट्र शासन
महसूल व वन विभाग
क्र. आयएफएस-२०२२/प्र.क्र.१०५/फ-७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : २९ सप्टेंबर, २०२२
वाचा : १) शासन आदेश, महसूल व वन विभाग, क्र. डब्ल्यूएलपी-१२२१/प्र.क्र.३२४/फ-१, दिनांक २५.०५.२०२२.
२) प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांचे पत्र क्र. कक्ष-९/भावसे/ प्र.क्र.०८/बदली-२०२२/११४८/२२-२३, दिनांक २०.०९.२०२२.
प्रस्तावना : प्रधान सचिव (वने) यांच्या अध्यक्षतेखाली दिनांक ०५.०९.२०२२ रोजी महाराष्ट्र जनुक कोष प्रकल्पाच्या अंमलबजावणी करिता कार्यकारी समितीची बैठक संपन्न झाली. सदर बैठकीमध्ये महाराष्ट्र जनुक कोष प्रकल्पाच्या अंमलबजावणीकरिता “विशेष कक्ष” स्थापन करण्याची व त्या कक्षाचे प्रशासकीय कामकाज हातळण्याकरिता १ उपवनसंरक्षक / विभागीय वन अधिकारी यांची नेमणूक करण्याबाबतचा निर्णय घेण्यात आला. महाराष्ट्र जनुक कोष प्रकल्प (Maharashtra Gene Bank Project) राबविण्याबाबत दिनांक २५.०५.२०२२ च्या शासन निर्णयान्वये मार्गदर्शक सुचना निर्गमित करण्यात आल्या आहेत.
त्यानुसार प्रकल्पाच्या अंमलबजावणीस ५ वर्ष पूर्ण झाल्यानंतर प्रकल्पाचे मुल्यांकन करण्याची व त्यानुसार प्रकल्पामध्ये बदल आवश्यक असल्यास शासनाची मान्यता घेण्याची तरतूद आहे. सदर पार्श्वभुमीवर प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी दिनांक २०.०९.२०२२ च्या पत्रान्वये, महाराष्ट्र जैव विविधता मंडळ, नागपूर या कार्यालयास उपवनसंरक्षक दर्जाच्या भावसे अधिकाऱ्याची निकड असल्याने, उपवनसंरक्षक (भूमी अभिलेख) पूर्व प्रदेश, नागपूर हे पद महाराष्ट्र राज्य जैव विविधता मंडळ, नागपूर या कार्यालयास वर्ग करण्याचे प्रस्तावीत केले आहे.
शासन आदेश : उपवनसंरक्षक (भूमी अभिलेख) पूर्व प्रदेश, नागपूर हे पद दिनांक २९/०४/२०२१ पासून रिक्त आहे.
वनबल प्रमुखांच्या उपरोक्त प्रस्तावाच्या अनुषंगाने महाराष्ट्र जनुक कोष प्रकल्पाच्या प्रभावी अंमलबजवणीकरिता सध्यस्थितीत पुढील ५ वर्षाकरिता व त्यानंतर संदर्भाधीन दिनांक २५.०५.२०२२ च्या
# Page 2
शासन आदेश क्रमांकः आयएफएस-२०२२/प्र.क्र.१०५/फ-७
शासन निर्णयातील तरतुदी व आवश्यकतेनुसार, “उपवनसंरक्षक (भूमी अभिलेख) पूर्व प्रदेश, नागपूर या पदाचे नामकरण “संचालक, महाराष्ट्र जनुक कोष प्रकल्प (विशेष कक्ष) ” [Director, Maharashtra Gene Bank Project (Special Case)] असे करून सदर पद महाराष्ट्र जैव विविधता मंडळ, नागपूर यांचेकडे वर्ग करण्यास याव्दारे मान्यता देण्यात येत आहे.