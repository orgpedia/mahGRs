# Page 1
सन २०२०-२१ या आर्थिक वर्षाकरीता वनविभागाचे संगणकीकरण (२४०६ ८६६९) या राज्य योजनेतंर्गत निधी वितरीत करणेबाबत.
महाराष्ट्र शासन
महसूल व वन विभाग
शासन निर्णय क्रमांक: एफएलडी-२०२०/प्र.क्र.१३४/फ-१०
मंत्रालय, मुंबई-४०० ०३२
दिनांक : ३०/०३/२०२१
वाचा:
१) वित्त विभाग, शासन परिपत्रक क्र. अर्थसं-२०२०/प्र.क.६४/अर्थ-३, दिनांक १६/०४/२०२०.
२) वित्त विभाग, शासन निर्णय क्र. अर्थसं-२०२०/प्र.क.६५/अर्थ-३, दिनांक ०४/०५/२०२०.
३) प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य, नागपूर यांचे पत्र क्र.कक्ष-१/पी/यो/चाबाप्र/प्र.क्र.४३ (८६६९)/२०१९-२०/२२/२०२०-२१, दि.१८/०५/२०२०.
४) महसूल व वन विभाग, शासन निर्णय क्र. साववि-२०२०/प्र.क्र.१३४/फ-१०,दि. १३/११/२०२० ५) वित्त विभाग, शासन परिपत्रक क्र.अर्थसं-२०२०/प्र.क्र.६४/ अर्थ-३, दिनांक १५/०३/२०२१.
प्रस्तावना: राज्य योजना अंतर्गत सन २०२०-२१ या आर्थिक वर्षाकरीता वन विभागाचे संगणकीकरण
(२४०६ ८६६९) करीता रु.८००.०० लक्ष निधी अर्थसंकल्पित केलेला आहे. तथापि, मार्च-२०२० पासून राज्यातील कोविड-१९ या संसर्गजन्य रोगाच्या प्रादूर्भावामुळे वित्त विभागाने संदर्भ क्र.२ येथे नमूद शासन निर्णयान्वये मूळ अर्थसंकल्पित रकमेच्या ३३ टक्के निधी कार्यक्रमांतर्गत खर्चासाठी उपलब्ध होईल या सूत्राच्या अधीन राहून निधीचे नियोजन करण्याबाबत सूचना दिलेल्या होत्या, त्यानुसार या योजनेखाली विभागाने रु.४०० लक्ष इतका निधी निश्चित केला आहे.
२. त्यानुसार प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र.३ येथे नमूद पत्रान्वये सदर योजनेसाठी मूळ अर्थसंकल्पित तरतूदीच्या रु.४००.००
लक्ष इतका निधी चालू बाब प्रस्तावांतर्गत वितरीत करण्याची विनंती केली होती व त्यानुषंगाने संदर्भ क्र.४ येथील शासन निर्णयान्वये एकूण रु.२१८.३० इतका निधी वितरित करण्यास शासन मंजूरी प्रदान करण्यात आली आहे.
३. सन २०२०-२१ या आर्थिक वर्षाच्या उर्वरीत कालावधीकरीता सुधारीत अंदाजाच्या मर्यादेत वन विभागाचे संगणकीकरण (२४०६ ८६६९) करीता [२८ व्यावसायिक सेवा (रुपये ५४,२९,०००) व ५०-इतर खर्च (रुपये ५,१८,५७,०००)] एकूण रुपये ५,७२,८६,००० निधी वितरणाची मर्यादा निश्चित करण्यात आली असून त्याप्रमाणे निधी बीम्स प्रणालीवर वितरीत करण्यास संदर्भ क्र.४ येथील शासन परिपत्रकान्वये वित्त विभागाने सहमती दिली आहे. आता, वित्त विभागाने वन विभागाचे संगणकीकरण-२४०६ ८६६९, ५०-इतर खर्च या लेखाशीर्षाखाली रु.३११.११४ लक्ष इतका निधी
# Page 2
शासन निर्णय क्रमांक: एफएलडी-२०२०/प्र.क्र.१३४/फ-१०
वितरित करण्यास मान्यता दिलेली आहे. सदर निधी वितरीत करण्याची बाब शासनाच्या विचाराधीन होती.
शासन निर्णय: सन २०२०-२१ या आर्थिक वर्षाच्या सुधारीत अंदाजाच्या मर्यादेत वन विभागाचे संगणकीकरण-२४०६ ८६६९- ५० -इतर खर्च या लेखाशीर्षाखाली रुपये ३११.११४ लक्ष इतका निधी वितरित व खर्च करण्यास या शासन निर्णयान्वये मान्यता देण्यात येत आहे.
२. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी सदर निधी या विभागाकडून मंजूर केलेल्या प्रस्तावातील क्षेत्र / कार्यक्रम / कामे यावरच खर्च होईल व कामाची द्विरुक्ती होणार नाही आणि मंजूर कामांव्यतिरिक्त कोणत्याही नवीन बाबीवर / नवीन क्षेत्रावर/ नवीन कामांवर खर्च करण्यात येणार नाही याची दक्षता घ्यावी. तसेच सदरहू निधी वितरित करण्यापूर्वी प्रस्तावानुसार योजनेतील निश्चित केलेल्या कामांना सक्षम अधिका-यांची तांत्रिक व प्रशासकीय मंजूरी असल्याची व त्याचबरोबर सध्या वाटप करण्यात येणा-या अनुदानातून खर्च करताना यामध्ये कोणतीही वित्तिय अनियमितता होणार नाही याची दक्षता घ्यावी.
३. मागील वर्षी सदर योजनेकरीता वितरित केलेल्या निधीच्या विनियोगाबाबतचे प्रमाणपत्र सादर केले जाईल याची दक्षता घ्यावी. तसेच वन विभागाचे संगणकीकरण करणे या योजनांकरीता
वेळोवेळी निर्गमित केलेल्या धोरणात्मक शासन निर्णयांमधील अटी व शर्तींची पूर्तता केली जाईल याची दक्षता घेण्यात यावी.
४. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२०-२१ च्या मंजूर अर्थसंकल्पीत निधीतून वित्त विभागाचा संदर्भ क्र. २ येथे नमूद शासन निर्णय तसेच, वित्त विभागाचे संदर्भ क्र. ५ येथे नमूद परिपत्रकाच्या अधिन राहून खर्ची टाकण्यात यावा.
५. प्रस्तुत योजनेवर होणारा खर्च मागणी क्रमांक सी - ७, प्रधान लेखाशीर्ष २४०६-वनीकरण व वन्यजीवन १०१ वनसंरक्षण, विकास व पुनर्निर्मिती, राज्य योजनांतर्गत योजना (१७) व वन विभागाचे संगणकीकरण (१७) (०१) वन विभागाचे संगणकीकरण २४०६८६६९ - ५० इतर खर्च या लेखाशीर्षाखाली सन २०२०-२१ या आर्थिक वर्षामध्ये उपलब्ध होणा-या अनुदानातून भागविण्यात यावा.
६. सदर शासन निर्णय वित्त विभागाच्या दि.०२/०४/२०१८ रोजीच्या शासन निर्णयान्वये आणि वित्त विभागाचा शासन निर्णय क्र.विअप्र/१००८/प्र.क्र.७०/२००८ / विनियम, दिनांक १५/०५/२००९
भाग पहिला, उपविभाग-३, परिच्छेद २७ (२) अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे. तसेच, सदर शासन निर्णय वित्त विभागाने अनौपचारीक संदर्भ क्र.१५२/व्यय-१०, दि.२५.०३.२०२१ अन्वये दर्शविलेल्या सहमतीस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: एफएलडी-२०२०/प्र.क्र.१३४/फ-१०