# Page 1
सन २०२३-२४ मध्ये लेखाशीर्ण २२४५ २१९४ अंतर्गत उणे (-) प्राधिकार पत्रावर कोषागारातून रक्कम आहरित करण्याकरिता प्राधिकृत करण्याबाबत.
महाराष्ट्र शासन
महसूल व वन विभाग (मदत व पुनर्वसन, आ.व्य. प्रभाग),
मादाम काम मार्ग, हुतात्मा राजगुरु चौक
मंत्रालय,मुंबई-४०००३२.
शासन निर्णय क्र एससीवाय-०४/२०२३/प्र.क्र.३०/म-११
दिनांक :- २ आँगस्ट, २०२३
वाचा: १) महसूल व वन विभाग, शासन निर्णय समक्रमांक दि.२६.४.२०२३.
२) महसूल व वन विभाग, शासन निर्णय क्र. सीएलएस-२०२३/प्र.क्र.१६८/म-३, दि.२८.७.२०२३.
प्रस्तावना : चालू पावसाळी हंगाम म्हणजेच जून ते ऑक्टोबर, २०२३ या कालावधीत अतिवृष्टी व पूर यांसारख्या नैसर्गिक आपत्तींमुळे झालेल्या नुकसानीकरिता काही बाबींवर विशेष दराने मदत देण्यास संदर्भाधीन शासन निर्णय दि. २८.७.२०२३ अन्वये मान्यता देण्यात आलेली आहे. त्यानुसार वाढीव/ विशेष दराने कपड्यांचे नुकसानीकरिता रु.२५००/- व घरगुती भांडी/वस्तू यांच्या नुकसानीकरिता रु.२५००/- असे मिळून रु.५०००/ प्रतिकुटुंब इतकी मदत लेखाशीर्ष २२४५ २१९४ अंतर्गत अनुज्ञेय आहे. तसेच दोन दिवसांपेक्षा अधिक कालावधीकरिता क्षेत्र/घर पाण्यात बुडालेले नसलेल्या प्रकरणांमध्ये वरीलप्रमाणे संपूर्ण मदत लेखाशीर्ष २२४५ २१९४ अंतर्गत अनुज्ञेय आहे. नैसर्गिक आपत्तीमध्ये आपत्तीग्रस्तांच्या मालमत्तेचे (कपडे, घरगुती भांडी / वस्तु) नुकसान झाल्यास त्यांना तातडीने मदत वाटप करणे शक्य व्हावे, म्हणून लेखाशीर्ष २२४५ २१९४ अंतर्गत जिल्हाधिकारी यांना उणे (-) प्राधिकार पत्रावर कोषागारातून रक्कम आहरित करण्यासाठी मान्यता देण्याची बाब शासनाच्या विचाराधीन होती.
शासन निर्णय : नैसर्गिक आपत्तीमध्ये आपत्तीग्रस्तांच्या मालमत्तेचे (कपडे, घरगुती भांडी/वस्तु) नुकसान झाल्यास त्यांना तातडीने मदत वाटप करणे आवश्यक असल्याने सन २०२३-२४ या वित्तीय वर्षाचा खर्च भागविता यावा, म्हणून मागणी क्र. सी-६; मुख्य लेखाशीर्ष-२२४५, नैसर्गिक आपत्तीच्या निवारणासाठी अर्थसहाय; ०२, पूर चक्रीवादळे इ.; १०१, अनुग्रह सहाय्य; (९२) राज्य आपत्ती प्रतिसाद निधीच्या मानकांव्यतिरिक्त खर्च; (९२) (०१) रोख भत्ता, मृत व्यक्तींच्या कुटुंबियांना सहाय्य व जखमींना मदत (अनिवार्य); ३१ सहायक अनुदाने ( वेतनेतर) (२२४५ २१९४) अंतर्गत जिल्हाधिकारी यांना उणे (-) प्राधिकार पत्रावर कोषागारातून रक्कम आहरित करण्यास मान्यता देण्यात येत आहे.
२. उणे प्राधिकारपत्रावर निधी वितरीत करताना संबंधित अधिकारी यांनी पंचनामे झाले असल्याची खातरजमा करून निधी वितरीत करावा.
३. सदर शासन निर्णय वित्त विभागाच्या अनौपचारीक संदर्भ क्र.२४८/२०२३/व्यय-९, दि.३१.७.२०२३ अन्वये मिळालेल्या सहमतीनुसार निर्गमित करण्यात येत आहेत.
# Page 2
शासन निर्णय क्रमांकः एससीवाय-०४/२०२३/प्र.क्र.३०/म-११