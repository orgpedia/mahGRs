# Page 1
सन २०२१-२२ करिता प्रशासकीय इमारतीचे बांधकाम (४४०६-००२६) या योजनेंतर्गत निधी वितरण करणेबाबत.
महाराष्ट्र शासन
महसूल व वन विभाग,
शासन निर्णय क्र. संकीर्ण-२०२१/प्र.क्र.१२४/फ-९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- १४ सप्टेंबर, २०२१
वाचा : १. वित्त विभाग, शासन परिपत्रक क्र.अर्थसं-२०२१/प्र.क्र.४८/अर्थ-३, दि. ०६ एप्रिल, २०२१ २. प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष- १/पी/यो/नबाप्र/प्र.क्र.२०/२०२०-२१/१२०, दिनांक ०२.०७.२०२१ ३. वित्त विभाग, शासन निर्णय क्र. अर्थसं-२०२१/प्र.क्र.४८/अर्थ-३, दि. २४ जून, २०२१
प्रस्तावना : सन २०२१-२२ या आर्थिक वर्षाकरिता प्रशासकीय इमारतीचे बांधकाम (४४०६-००२६) या लेखाशिर्षाअंतर्गत ५०- इतर खर्च रु.४००.०० लक्ष व ५३ - मोठी बांधकामे रु.३६००.०० लक्ष असे एकूण रु.४०००.०० लक्ष नियतव्यय मंजूर व अर्थसंकल्पित आहे.
वित्त विभागाच्या संदर्भ क्र.१ व ३ चे परिपत्रक व शासन निर्णयान्वये सन २०२१-२२ या आर्थिक वर्षाच्या प्रथम सहामाही कालावधीसाठी (सप्टेंबर, २०२१ पर्यंत) अनिवार्य व कार्यक्रमांतर्गत खर्चाच्या उद्दीष्टांकरीता दरमहा व सहामाहीसाठी टक्केवारी निहाय निधी BEAMS प्रणालीवर वितरीत करण्यात आला आहे.
सदर योजनेअंतर्गत अर्थसंकल्पित असलेल्या नियतव्ययाच्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचेकडून संदर्भ क्र. २ अन्वये रु. १७६७.३६ लक्ष रकमेचा चालू बाब प्रस्ताव प्राप्त झाला असून, प्रस्तावास शासन मंजूरी प्रदान करुन अनुदान उपलब्ध करुन देण्याबाबत विनंती केली आहे. त्यानुसार या कामासाठी अनुदान वितरीत करण्याची बाब शासनाच्या विचाराधिन होती.
शासन निर्णय : प्रधान मुख्य वनसरंक्षक (अर्थसंकल्प, नियोजन व विकास), महाराष्ट्र राज्य, नागपूर यानी संदर्भ क्र.२ नुसार सादर केलेला प्रस्ताव व वित्त विभागाचे संदर्भ क्र.१ व ३ येथील परिपत्रक व शासन निर्णय विचारात घेता, प्रस्तावातंर्गत मागणी लक्षात घेऊन, प्रशासकीय इमारतीचे बांधकाम (४४०६-००२६) या योजनेमधून मुख्य वनसंरक्षक (प्रा.) ठाणे व यवतमाळ वनवृत्ताकडील १) यवतमाळ वन विभागाकरीता फर्निचर, २) ठाणे,डहाणू येथील वनधिकारी यांचे निवास्थानाचे बांधकाम करणे व ३) उपवनसंरक्षक, पुसद वनविभाग कार्यालयाच्या प्रशासकीय इमारतीचे बांधकाम करणे याकरीता ५० - इतर खर्च अंतर्गत रु.१००.०० लक्ष व ५३-मोठी बांधकामे अंतर्गत रु.२४९.२१ लक्ष असे एकूण रु.३४९.२१ लक्ष इतका निधी खालील तक्त्यात दर्शविल्यानुसार वितरीत करण्यास मान्यता प्रदान करण्यात येत आहे:
# Page 2
शासन निर्णय क्रमांक: संकीर्ण-२०२१/प्र.क्र.१२४/फ-९
------------------------------------------------------------------------------
| वृत्त | वनविभाग | कामाचा तपशिल | (४४०६-००२६) उपशिर्ष | प्रस्तावाची रक्कम (रु. लाखात) |
| ठाणे | डहाणू | वनधिकारी यांचे निवास्थानाचे बांधकाम करणे | ५३- मोठी बांधकामे | २४.९२ |
| यवतमाळ  |  | पुसद | प्रशासकीय इमारतीचे बांधकाम करणे | ५३-मोठी बांधकामे | २२४.२९ |
| यवतमाळ | फर्निचर करिता | ५०-इतर खर्च | १००.०० |
|  |  | एकूण : |  | ३४९.२१ |
------------------------------------------------------------------------------
उपरोक्त अनुदानाचा वापर करण्याच्या दृष्टीने (४४०६-००२६) या लेखाशिर्षा अंतर्गत विहीत केलेल्या खालील अटी व शर्तींचे पालन करणे संबंधितावर बंधनकारक राहील.
१. सदर निधीसाठी नियंत्रक अधिकारी म्हणून प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर हे राहतील. त्यांच्याकडे हा निधी सुपूर्द करण्यात येत आहे.
२. उपरोक्त खर्च विहीत कार्यपध्दतीनुसार तसेच अर्थसंकल्प वितरण प्रणालीवर उपलब्ध मासिक निधी प्रवाहानुसार खर्च करण्यात यावा. यामध्ये कोणतीही वित्तीय अनियमितता होणार नाही याची दक्षता घेण्यात यावी.
३. नियंत्रक अधिकाऱ्यांना सूचित करण्यात येते की, एकूण वितरीत केलेल्या/करण्यात येणाऱ्या तरतूदीपेक्षा कोणत्याही परिस्थितीत अतिरिक्त खर्च होणार नाही, याची दक्षता घ्यावी.
४. सदर तरतूद खर्च करतांना वित्त विभागाने वेळो वेळी घालून दिलेल्या अटी व शर्तीचे पालन करावे.
५. अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/शर्तीचे पालन करावे.
६. सदर खर्च आर्थिक वर्ष २०२१-२२ मध्ये मंजूर व वितरीत अनुदानाच्या मर्यादेत सिमित ठेवावा.
७. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र शासनास सादर करावे.
८. संस्थेने मागील वर्षाकरिता त्यांनी उपलब्ध करुन दिलेल्या अनुदानाच्या विनियोगाबाबतचे प्रमाणपत्र शासनास तसेच महालेखापालांना तात्काळ सादर करावे. त्याचप्रमाणे, आता वितरित करण्यात येत असलेल्या अनुदानाचे तपशिलवार देयक व विनियोग प्रमाणपत्र देखिल (Utilization Certificate) महालेखापाल, लेखा परिक्षा, महाराष्ट्र - २ नागपूर व शासनाला तातडीने सादर करावे.
९. उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र - २, नागपूर यांना राहतील व त्याकरीता सदर संस्था त्यांना संपूर्ण सुविधा उपलब्ध करुन देईल.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२१/प्र.क्र.१२४/फ-९
१०. सदर खर्च वित्त विभागाच्या दिनांक ०६.०४.२०२१ रोजीच्या परिपत्रक व दिनांक २४.०६.२०२१ चा शासन निर्णयातील अटींची पूर्तता होईल, याची दक्षता घेण्यात यावी.
११.सदर मंजूरीस शासन निर्णय क्रमांक एमएससी- २०११/प्र.क्र. १७८/फ-५, दिनांक ३०.९.२०११ च्या परिशिष्टात नमुद केलेल्या अटी व शर्ती बंधनकारक असतील.
उपरोक्त खर्च मागणी क्रमांक सी-१०, प्रधान लेखाशिर्ष ४४०६, वनीकरण व वन्यजीवन यावरील भांडवली खर्च, राज्य योजना अंतर्गत योजना, (०१) वनीकरण, ०७० दळणवळण व इमारती, ( ०० ) (०२ ) वनातील इमारती बांधकाम (४४०६ ००२६) या लेखाशिर्षाखाली सन २०२१-२२ या आर्थिक वर्षात उपलब्ध असलेल्या अनुदानातून भागविण्यांत यावा.
सदर शासन निर्णय नियोजन व वित्त विभागाच्या सहमतीने व वित्त विभागाच्या अनौपचारीक संदर्भ क्र.२७७/२०२१/ व्यय-१०, दिनांक ०२.०९.२०२१ अन्वये व वित्त विभागाचे दिनांक ०६.०४.२०२१ चे परिपत्रक व दिनांक २४.०६.२०२१ चा शासन निर्णय तसेच वित्त विभागाच्या शासन निर्णय क्र.विअप्र/२०१३/प्र.क्र.३०/२०१३/ विनिमय, भाग-२, दिनांक १७.४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.