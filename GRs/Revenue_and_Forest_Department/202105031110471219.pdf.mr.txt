# Page 1
202105031110471219
महाराष्ट्र शासन
महसूल व वन, आपत्ती व्यवस्थापन, मदत व पुनर्वसन विभाग, मंत्रालय, मुंबई - ४०००३२.
क्रमांक: डीएमयू / २०२० / प्र. क्र. ९२ / डीआयएसएम-१, दिनांक २१ एप्रिल, २०२९ आदेश
कोरोना संक्रमणाची साखळी खंडित करू या
संदर्भ: १. साथरोग अधिनियम, १८९७.
२. आपत्ती व्यवस्थापन अधिनियम, २००५.
३. महसूल व वन, आपत्ती व्यवस्थापन, मदत व पुनर्वसन विभाग आदेश क्रमांक. डीएमयु-२०२० / सी.आर.९२/डीएमयु-१, दिनांक २ मे, २०२०, ३ मे, २०२०, ५ मे, २०२०, ११ मे, २०२०, १५ मे, २०२०, १७ मे, २०२०, १९ मे, २०२०, २१ मे, २०२०, ३१ मे, २०२०, ४ जून, २०२०, २५ जून, २०२०, २९ जून, २०२०, ६ जुलै, २०२०, ७ जुलै, २०२०, २९ जुलै,२०२०, ४ ऑगस्ट, २०२०, १९ ऑगस्ट, २०२०, ३१ ऑगस्ट, २०२०, ३० सप्टेंबर, २०२० व १४ ऑक्टोबर, २०२०, २३ ऑक्टोबर, २०२०, २९ ऑक्टोबर, २०२०, ३ नोव्हेंबर, २०२०, १४ नोव्हेंबर, २०२०, २३ नोव्हेंबर, २०२०, २७ नोव्हेंबर, २०२०, २७ नोव्हेंबर, २०२०, २१ डिसेंबर, २०२०, २४ डिसेंबर, २०२०, २९ डिसेंबर, २०२०, १४ जानेवारी, २०२१, १९ जानेवारी, २०२१, २९ जानेवारी, २०२१, २४ फेब्रुवारी, २०२१, १५ मार्च, २०२१, २७ मार्च, २०२१, ४ एप्रिल, २०२१, ५ एप्रिल, २०२१, १३ एप्रिल, २०२१, २० एप्रिल, २०२१ (त्यांची कोणतीही अधिकीकरणे (भर) व स्पष्टीकरणे यांसह) ४) गृह मंत्रालय (एमएचए) आदेश क्रमांक.४०-३/२०२०-पीएम-१ (ए), दिनांक १ मे, २०२०, ११ मे, २०२०, १७ मे, २०२०, २० मे २०२०, ३० मे २०२०, २९ जून, २०२०, २९ जुलै, २०२०, २९ ऑगस्ट, २०२०, ३० सप्टेंबर, २०२० व २७ ऑक्टोबर, २०२०, २५ नोव्हेंबर, २०२०, २८ डिसेंबर, २०२०, २७ जानेवारी, २०२१ आणि २३ फेब्रुवारी, २०२१.
ज्याअर्थी, आपत्ती व्यवस्थापन अधिनियम, २००५ याअन्वये प्रदान केलेल्या अधिकारांचा वापर करून, खाली सही करणार, अध्यक्ष, राज्य कार्यकारी समिती यांनी आपल्या क्षमतेत, राज्यातील कोविड १९ साथरोगाचे परिरोधन (प्रतिबंध) करण्याकरिता, दिनांक ३० सप्टेंबर, २०२० व १४ ऑक्टोबर, २०२० च्या आदेशाद्वारे (दिनांक २९ ऑक्टोबर, २०२०, २७ नोव्हेंबर, २०२०, २९ डिसेंबर, २०२० व २९ जानेवारी, २०२१ आणि २४ फेब्रुवारी, २०२१, १५ मार्च, २०२१, १७ मार्च, २०२१, २७ मार्च, २०२१, ४ एप्रिल, २०२१, ५ एप्रिल, २०२१, १३ एप्रिल, २०२१ व २० एप्रिल, २०२१ च्या आदेशांद्वारे वाढविलेला) असलेला कालावधी, १ मे, २०२१ रोजी सकाळी ७ वाजेपर्यंतच्या कालावधीसाठी वाढविण्याकरिता आदेश काढलेला आहे आणि वर नमूद केलेल्या आदेशांन्वये वेळोवेळी विवक्षित कार्यांचा समावेश करून सुधारित मार्गदर्शक तत्त्वे निर्गमित केलेली आहेत. Burmush
2
# Page 2
ज्याअर्थी, महाराष्ट्र राज्यात कोविड-१९ विषाणूचा फैलाव होण्याचा धोका आहे याबद्दल राज्य शासनाची खात्री पटली आहे, आणि म्हणून विषाणूचा फैलाव होण्यास प्रतिबंध करण्यासाठी व परिरोध करण्याकरिता काही तातडीच्या उपाययोजना हाती घेणे अनिवार्य असल्याने, साथरोग अधिनियम, १८९७ याचे कलम २, तसेच आपत्ती व्यवस्थापन अधिनियम, २००५ याच्या अन्य सर्व समर्थकारी तरतुदी यांअन्वये प्रदान केलेल्या अधिकारांचा वापर करून, शासनास, कोरोना संक्रमणाची साखळी खंडित करण्यासाठी, संपूर्ण महाराष्ट्र राज्यामध्ये, २२ एप्रिल, २०२१ रोजी रात्री ८ वाजेपासून १ मे, २०२१ रोजी सकाळी ७ वाजेपर्यंत पुढील उपाययोजनांची अंमलबजावणी करणे इष्ट असल्याचे आढळून आले आहे.
त्याअर्थी, आता, साथरोग अधिनियम, १८९७ याच्या कलम २ अन्वये प्रदान केलेल्या अधिकारांचा आणि आपत्ती व्यवस्थापन अधिनियम, २००५ अन्वये प्रदान केलेल्या अधिकारांचा वापर करून, खाली सही करणार, अध्यक्ष, राज्य कार्यकारी समिती हे, आपल्या क्षमतेत, याद्वारे, पुढील निदेश देत असून ते, संपूर्ण महाराष्ट्र राज्यामध्ये २२ एप्रिल, २०२१ रोजी रात्री ८ वाजेपासून १ मे, २०२१ रोजी सकाळी ७ वाजेपर्यंत अंमलात राहतील: क. कार्यालयीन उपस्थिती: क. कोविड- १९ सार्वत्रिक साथरोगाच्या व्यवस्थापनाशी संबंधित असलेल्या आकस्मिक सेवांखेरीज, सर्व शासकीय कार्यालये ( राज्य, केंद्र, स्थानिक प्राधिकरणाखालील) फक्त १५% उपस्थितीसह चालू राहतील.
एक. मंत्रालयाच्या आणि मुंबई महानगर प्रदेशातील केंद्र सरकारच्या कार्यालयांच्या बाबतीत, विभाग प्रमुख, महाराष्ट्र राज्य आपत्ती व्यवस्थापन प्राधिकरणाच्या मुख्य कार्यकारी अधिका-याकडून त्यासाठी परवानगी घेतल्यानंतर उच्चतर उपस्थिती ठेवण्याचा निर्णय घेऊ शकतो.
दोन. इतर शासकीय कार्यालयांच्या बाबतीत, कार्यालय प्रमुख, स्थानिक आपत्ती व्यवस्थापन प्राधिकरणाकडून त्यासाठी परवानगी घेतल्यानंतर उच्चतर उपस्थिती ठेवण्याचा निर्णय घेऊ शकतो.
ख. कोरोना संक्रमणाची साखळी खंडित करूया आदेश, दिनांक १३ एप्रिल, २०२१ याच्या कलम ५ खाली नमूद केलेल्या इतर सर्व कार्यालयांच्या बाबतीत, त्यांनी त्यांच्या एकूण उपस्थितीच्या केवळ १५ % उपस्थितीत किंवा ५ व्यक्तींसह, यापैकी जी अधिक असेल तितक्या उपस्थितीत काम करावे.
ग. कोरोना संक्रमणाची साखळी खंडित करूया आदेश, दिनांक १३ एप्रिल, २०२१ याच्या कलम २ खाली नमूद केलेल्या अत्यावश्यक सेवांसाठी आवश्यक असलेल्या सर्व कार्यालयीन कामांच्या बाबतीत, त्यासाठी आवश्यक असलेल्या कमीत कमी क्षमतेने काम करावे आणि कोणत्याही प्रकरणी, ५०% पेक्षा अधिक क्षमता असणार नाही. प्रत्यक्षपणे क्षेत्रीय स्तरावर अत्यावश्यक सेवा देणाऱ्या कर्मचाऱ्यांची उपस्थिती देखील कमी करण्यात यावी परंतु, आवश्यकतेनुसार ती १००% पर्यंत वाढविता येऊ शकेल.
ख. विवाह समारंभ: विवाह समारंभ, एक कार्यक्रम म्हणून एकाच मंगल कार्यालयात जास्तीत जास्त एकूण २५ व्यक्तींच्या उपस्थितीसह २ तासांहून अधिक नसेल इतक्याच वेळेत केवळ साजरा करता येईल. कोणताही परिवार, या निर्बंधांचे उल्लंघन करीत असल्याचे किंवा याचे तंतोतंत पालन करीत नसल्याचे दिसून आल्यास, त्यास रु.५०,०००/- इतका दंड करता येईल, आणि ज्या ठिकाणी, गैरवापर केला जात आहे किंवा
trunk 3
# Page 3
निर्बंधांचे तंतोतंत पालन करण्यात कसूरी केली जात आहे ते ठिकाण, एक आपत्ती म्हणून कोविड-१९ चे निर्बंध अंमलात असेपर्यंत बंद करण्यात येईल.
ग. खाजगी प्रवासी वाहतूक: क. बस सेवा वगळता खाजगी प्रवासी वाहतूक, चालक अधिक ५०% बैठक क्षमतेसह, केवळ तातडीच्या किंवा अत्यावश्यक सेवांसाठी किंवा वैध कारणांसाठी चालविता येऊ शकेल. त्यात आंतर जिल्हा व आंतर- शहर वाहतूक अपेक्षित नाही आणि ती प्रवाशांच्या निवासस्थानाच्या शहरापूर्ती मर्यादित असेल.
अत्यावश्यक सेवेसाठी किंवा वैद्यकीय आकस्मिक कारणाच्या बाबतीत किंवा कुटुंबातील व्यक्तीचा अंत्यसंस्कार किंवा गंभीर आजार यांसारख्या टाळता न येण्याजोग्या प्रसंगांसाठी आवश्यक असेल तरच केवळ आंतर-जिल्हा व आंतर-शहर प्रवासास मुभा असेल. या आदेशाचे तंतोतंत पालन करण्यास कसूर करणारी कोणतीही व्यक्ती, १०,००० रुपये इतक्या दंडाच्या शिक्षेस पात्र असेल.
ख. खाजगी बसेस, कोणीही प्रवासी उभ्याने प्रवास न करता, ५०% प्रवासी क्षमतेने चालविता येऊ शकतील.
ग. खाजगी बसने केला जाणारा आंतर- शहर किंवा आंतर जिल्हा प्रवास, पुढील नियंत्रणाच्या अधीन असेल :
एक. बस प्रचालकाने, एका शहरातील थांबे कमाल दोन थांब्यांपर्यंत प्रतिबंधित केले पाहिजे आणि त्याबाबत व त्याच्या वेळापत्रकासंबंधात, स्थानिक आपत्ती व्यवस्थापन प्राधिकरणास कळविले पाहिजे. स्थानिक आपत्ती व्यवस्थापन प्राधिकरण, जर तशी इच्छा असल्यास, त्यात बदल करण्यास सांगू शकते.
दोन. ज्या थांब्यावर प्रवासी उतरतील त्या थांब्यावर सर्व प्रवाशांच्या हातावर, १४ दिवसांसाठी गृह विलगीकरण असा शिक्का मारण्यात येईल. हा शिक्का बस प्रचालकाने मारला पाहिजे.
तीन. थर्मल स्कॅनरचा वापर करण्यात येईल आणि कोणालाही लक्षणे असल्यास, त्यास कोरोना उपचार केंद्रांमध्ये किंवा रुग्णालयात घेऊन जाण्यात येईल.
चार. आर ए टी चाचणी करण्याची सेवा देण्यासाठी प्राधिकृत केलेल्या प्रयोगशाळांपैकी एखाद्या प्रयोगशाळेची, प्रवासी जेथे उतरतात त्या थांब्यावर (ठिकाणी) व्यवस्था करून, त्या ठिकाणी आर ए टी चाचणी करण्याचा निर्णय, स्थानिक आपत्ती व्यवस्थापन प्राधिकरणास घेता येईल. या चाचणीचा खर्च, तसे ठरविले असेल तर, प्रवाश्यास / सेवा पुरवठादारास सोसावा लागेल.
पाच. जर कोणताही प्रचालक, या मार्गदर्शक तत्त्वांचे उल्लंघन करीत असल्याचे आढळून आले असेल तर, आपत्ती व्यवस्थापन प्राधिकरण, त्यावर १०,००० रुपये इतका दंड आकारू शकेल. त्याने पुन्हा Summer
# Page 4
कसूर केल्यास, कोविड- १९ सार्वत्रिक साथरोगाची अधिसूचना अंमलात असेपर्यंत त्याचे लायसन्स रद्द करण्यात येईल.
सहा. स्थानिक आपत्ती व्यवस्थापन प्राधिकरणास, स्थानिक परिस्थितीनुसार, विवक्षित ठिकाणावरून येणाऱ्या बसेससाठी अनिवार्यपणे शिक्का मारण्यासंबंधीच्या नियमांमध्ये सूट देता येईल.
घ. सार्वजनिक प्रवासी वाहतूक: क. पुढील प्रवर्गांतील लोकांनाच केवळ लोकल रेल्वे गाड्या, मेट्रो व मोनो रेल्वे सेवांचा (लांब पल्ल्याच्या रेल्वे गाड्या वगळून) वापर करण्याची मुभा असेल: • सर्व शासकीय कर्मचारी व अधिकारी (राज्य/केंद्रीय / स्थानिक). केवळ शासनाने दिलेल्या ओळखपत्राच्या आधारावर वरील प्रवर्गाच्या कर्मचाऱ्यांना तिकिटे/पास द्यावयाची आहेत.
• सर्व वैद्यकीय कर्मचारी व अधिकारी (डॉक्टर्स/पॅरामेडिकल कर्मचारी / प्रयोगशाळा तंत्रज्ञ / रुग्णालय व वैद्यकीय चिकिस्ता कर्मचारीवर्ग, इत्यादी). संबंधित वैद्यकीय संघटनेने दिलेल्या ओळखपत्राच्या आधारावर त्यांना तिकिटे / पास द्यावयाची आहेत.
वैद्यकीय उपचाराची निकड असलेल्या कोणत्याही व्यक्ती किंवा विशेष स्वरूपाची विकलांगता असलेल्या व्यक्ती आणि गरजू व्यक्तीसोबत असणारी एक व्यक्ती.
ख. राज्य शासन किंवा स्थानिक स्वराज्य संस्था यांच्या मालकीच्या सार्वजनिक बस कोणीही प्रवासी उभ्याने प्रवास न करता, ५०% प्रवासी क्षमतेने चालवण्यात येतील.
ग. लांब पल्ल्याच्या रेल्वे गाड्यांनी व बसने केला जाणारा आंतर- शहर किंवा आंतर जिल्हा प्रवास, पुढील नियंत्रणाच्या अधीन असेल : एक. स्थानिक रेल्वे अधिकारी / महाराष्ट्र राज्य मार्ग परिवहन महामंडळाचे अधिकारी, या रेल्वे गाड्यांनी प्रवास करणाऱ्या व त्याच्या अधिकारक्षेत्रात उतरणाऱ्या लोकांची स्क्रिनिंग (चाचणी) करण्यासाठी आवश्यक असेल अशी माहिती, स्थानिक आपत्ती व्यवस्थापन प्राधिकरणास पुरवतील.
दोन. ज्या थांब्यावर प्रवासी उतरतील त्या थांब्यावर सर्व प्रवाशांच्या हातावर १४ दिवसांसाठी गृह विलगीकरण असा शिक्का मारण्यात येईल. थर्मल स्कॅनरचा वापर करण्यात येईल आणि कोणालाही लक्षणे असल्यास, त्यास कोरोना उपचार केंद्रांमध्ये किंवा रुग्णालयात घेऊन जाण्यात येईल.
तीन आर ए टी चाचणी करण्याची सेवा देण्यासाठी प्राधिकृत केलेल्या प्रयोगशाळांपैकी एखाद्या प्रयोगशाळेची, प्रवासी जेथे उतरतात त्या थांब्यावर (ठिकाणी) व्यवस्था करून, त्या ठिकाणी आर ए टी चाचणी करण्याचा निर्णय, स्थानिक आपत्ती व्यवस्थापन प्राधिकरणास घेता येईल. या चाचणीचा खर्च, तसे ठरविले असेल तर, प्रवाश्यास सोसावा लागेल.
चार. स्थानिक आपत्ती व्यवस्थापन प्राधिकरणास, स्थानिक परिस्थितीनुसार विवक्षित ठिकाणावरून येणाऱ्या बसेससाठी अनिवार्यपणे शिक्का मारण्यासंबंधीच्या नियमांमध्ये सूट देता येईल.
Junt
5
# Page 5
ड.. या आदेशामध्ये विनिर्दिष्ट केलेल्या शर्तीव्यतिरिक्त इतर सर्व शर्ती, १३ एप्रिल, २०२१ चा शासन आदेश आणि राज्य शासनाने याआधीच काढलेली त्याची अधिकीकरणे (भर) व स्पष्टीकरणे यांनुसार असतील.
महाराष्ट्राचे राज्यपाल यांच्या आदेशानुसार व नावाने,
Shank
(सीताराम कुंटे) मुख्य सचिव, महाराष्ट्र शासन.
टिप:- या आदेशाचे इंग्रजीतून मराठीत भाषांतर करण्यात आले आहे. या भाषांतरात जर काही संदिग्धता असल्यास इंग्रजीमधील मुद्दा अंतिम असेल.
6