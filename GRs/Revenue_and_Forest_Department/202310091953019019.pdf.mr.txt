# Page 1
निवडसूची सन २०२२-२३ उप संचालक भूमि अभिलेख, गट-अ संवर्गामध्ये पदोन्नतीने पदस्थापना देण्याबाबत...
महाराष्ट्र शासन
महसूल व वन विभाग,
शासन आदेश क्रमांक : पदोन्न ०१२३/प्र.क्र.०२/ई-६
मंत्रालय, मुंबई- ४०० ०३२,
दिनांक : ०९ ऑक्टोबर, २०२३
शासन आदेश :
भूमि अभिलेख विभागातील जिल्हा अधीक्षक भूमि अभिलेख, गट-अ या संवर्गामधून उप संचालक भूमि अभिलेख, गट-अ संवर्गामध्ये पदोन्नतीसाठी पात्र ठरलेल्या खालील तीन अधिकाऱ्यांना उप संचालक भूमि अभिलेख, गट-अ, (वेतनश्रेणी S-२३ रु.६७,७००-२,०८,७००) या संवर्गामध्ये विहित अटींच्या अधीन राहून पदोन्नती देण्यात येत असून पदोन्नतीनंतर त्यांची स्तंभ ४ मध्ये दर्शविण्यात आलेल्या ठिकाणी पदस्थापना करण्यात येत आहे.
-----------------------------------------------------------------------------------------------------------------
| अ.क्र. | अधिकाऱ्यांचे नाव | ज्येष्ठता क्रमांक | पदोन्नतीने पदस्थापना |
| १ | २ | ३ | ४ |
| १ | श्री. राजेंद्र मुकूंद गोळे | १३ | उप संचालक भूमि अभिलेख संलग्न जमाबंदी आयुक्त )नागरी भूमापन(, पुणे या रिक्त पदावर |
| २ | श्रीकिशोर . चंद्रकांत जाधव | १४ | उप संचालक भूमि अभिलेख, औरंगाबाद प्रदेश, औरंगाबाद या रिक्त पदावर |
|  | श्री. महेश त्रिंबकराव इंगळे | १७ | उप संचालक भूमि अभिलेख, नाशिक प्रदेश, नाशिक या रिक्त पदावर |
-----------------------------------------------------------------------------------------------------------------
२. वर नमूद अधिकाऱ्यांना खालील अटींच्या अधीन राहून पदोन्नती देण्यात येत आहे :
१) मा.उच्च न्यायालय, मुंबई यांनी रिट याचिका क्र.२७९७/२०१५ महाराष्ट्र राज्य विरुध्द श्री.विजय घोगरे व इतर संलग्न न्यायालयीन प्रकरणांत दि.०४.०८.२०१७ रोजी मा. न्यायालयाने निर्णय
दिलेला असून, याविरुध्द शासनाने मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून पदोन्नतीच्या कोट्यातील सर्व रिक्त पदे दि.२५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत सा.प्र.वि./१६ब कार्यासनाच्या दि.०७.०५.२०२१ च्या शासन निर्णयानुसार दिलेल्या सूचनांनुसार सदर मान्यता देण्यात येत आहे. तसेच दि.०७.०५.२०२१ च्या शासन निर्णयाप्रकरणी मा.उच्च न्यायालय, मुंबई येथे आव्हान देण्यात आलेले असून त्यावरील अंतिम निर्णयाच्या अधीन राहून सदर पदोन्नती देण्यात येत आहे.
# Page 2
शासन आदेश क्रमांकः पदोन्न ०१२३/प्र.क्र.०२/ई-६
२) सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
३) या पदावर देण्यात आलेली पदोन्नती (निवडसूची) महाराष्ट्र लोकसेवा आयोगाच्या मान्यतेने नियमित केल्यानंतरच सदर पदावर सेवाज्येष्ठता व अन्य सेवाविषयक लाभ मिळण्यास पदोन्नत अधिकारी पात्र ठरतील.
४) उपरोक्त अधिकाऱ्यांना देण्यात आलेली ही पदोन्नती कोणतीही पूर्व सूचना वा नोटीस न देता रद्द करण्याचा अधिकार शासन राखून ठेवीत आहे.
५) पदोन्नत झालेल्या अधिकाऱ्यांनी उप संचालक भूमि अभिलेख, गट-अ या पदाचा कार्यभार ग्रहण केल्यानंतर त्या अधिकाऱ्यांची शासनाने वेळोवेळी विहित केलेल्या नियमानुसार वेतन निश्चिती करावी.
६) जमाबंदी आयुक्त आणि संचालक भूमि अभिलेख (म.रा.), पुणे यांनी संबंधीत अधिकाऱ्यांना, पदस्थापना दर्शविलेल्या पदावर रुजू होण्याकरीता तात्काळ कार्यमुक्त करावे व संबंधीत अधिकारी नवीन नियुक्तीच्या जागी हजर करुन घ्यावे व ते कोणत्या दिनांकास हजर झाले, याबाबत शासनास अवगत करावे.