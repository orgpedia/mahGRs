# Page 1
गडचिरोली जिल्ह्यातील शाश्वत बांबू व्यवस्थापनाबाबत.
महाराष्ट्र शासन
महसूल व वन विभाग
शासन निर्णय क्रमांक : लवेसू-२०२३/प्र.क्र.११४/फ-९
मंत्रालय, मुंबई ४०० ०३२
दिनांक :- २६ जुलै, २०२३
वाचा :- उपरोक्त विषयाबाबत डॉ. देवराव होळी, विधानसभा सदस्य यांनी सन २०२३ चे दुसरे पावसाळी अधिवेशनात महाराष्ट्र विधानसभा नियम १०५ अन्वये उपस्थित केलेली लक्षवेधी सूचना.
प्रस्तावना : वनविभाग गडचिरोली, आलापल्ली व वडसा मध्ये सामूहिक वन हक्क व पेसा अंतर्गत कंपार्टमेंट मध्ये ग्रामसभांच्या माध्यमातून बांबू कटाई करण्याच्या अनुषंगाने सन २०२३ चे दुसरे पावसाळी अधिवेशनात महाराष्ट्र विधानसभा नियम १०५ अन्वये लक्षवेधी सूचना उपस्थित केली.
सदर लक्षवेधी सूचनेवरील चर्चेच्या वेळी बांबू कटाई संदर्भातील समस्यांबाबत समिती नेमण्यात येइल असे मा.मंत्री (वने) यांनी निर्देश दिले आहेत. त्याअनुषंगाने समिती नेमण्याची बाब शासनाच्या विचाराधीन होती.
शासन निर्णय: वनविभाग गडचिरोली, आलापल्ली व वडसा मध्ये सामूहिक वन हक्क व पेसा अंतर्गत शाश्वत बांबू व्यवस्थापनाबाबत निर्णय घेण्यासाठी खालीलप्रमाणे समिती गठीत करण्यात येत आहे.
१. डॉ. देवराव होळी, विधानसभा सदस्य अध्यक्ष २. मुख्य वनसंरक्षक (प्रादेशिक) गडचिरोली सदस्य ३. मुख्य कार्यकारी अधिकारी, जिल्हा परिषद, गडचिरोली सदस्य ४. प्रकल्प अधिकारी, एकात्मिक आदिवासी विकास प्रकल्प सदस्य ५. उप वनसंरक्षक, गडचिरोली सदस्य ६. विभागीय वन अधिकारी दक्षता, गडचिरोली वनवृत्त सदस्य सचिव
०२. सदर समितीच्या कामकाजासाठी तज्ञ सदस्यांची आवश्यकता असल्यास त्यांना आमंत्रित करण्याची मुभा राहील.
०३. सदर समितीची कार्यकक्षा खालीलप्रमाणे राहील.
१. सामूहिक वन हक्क व पेसा अंतर्गत प्राप्त अधिकारानुसार बांबू संवर्धन करुन स्थानिकांना शास्वत रोजगार उपलब्ध करुन देण्यासाठी आवश्यक सुधारणा सूचविणे.
२. सामूहिक वन हक्क बाहेरील वनक्षेत्रात बांबूच्या जास्त कापणीबाबत आलेल्या तक्रारींची तपासणी आणि चौकशी करणे आणि योग्य कारवाईसाठी प्रस्तावित करणे तसेच भविष्यात अशा कोणत्याही घटना टाळण्यासाठी योग्य धोरणाची शिफारस करणे.
३. बांबू रोपवन कार्यक्रमात सुधारणा करणे.
४. सामूहिक वन हक्क व्यवस्थापन योजना तयार करण्यासाठी आणि अंमलबजावणीसाठी आवश्यक सहाय्य वन विभागामार्फत पुरवणेबाबत शिफारशी करणे.
०४ वरील समितीचा कालावधी या शासन निर्णयाच्या दिनांकापासून ३ महिन्याचा राहील.
# Page 2
शासन निर्णय क्रमांकः लवेसू-२०२३/प्र.क्र.११४/फ-९