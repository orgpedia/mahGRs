# Page 1
विविध प्रयोजनासाठी व्यक्ती अथवा संस्था यांना भाडेपट्टयाने प्रदान केलेल्या शासकीय जमिनींच्या भाडेपट्टयाच्या दरात प्रति ५ वर्षांनी सुधारणा करण्याबाबत..
महाराष्ट्र शासन
महसूल व वन विभाग
शासन निर्णय क्रमांकः जमीन-२६२१/प्र.क्र.०३/ज-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ३१ जुलै, २०२३
संदर्भ :- शासन परिपत्रक क्र. जमीन- १०८८/२२२३३६/(२१६२)/ग-९, दिनांक २३/०१/१९८९.
प्रस्तावना : राज्य शासनाच्या मालकीच्या शासकीय जमिनीची फारच कमी उपलब्धता व मोठ्या प्रमाणात होणारी मागणी तसेच दिवसेंदिवस जमिनीच्या किंमतीत होणारी वाढ या बाबी विचारात घेऊन शासनाने संदर्भाधीन शासन परिपत्रकान्वये जमीन भाडेपट्टयाने देताना प्रति १० वर्षांनी भाडेपट्टयाच्या दराचे पुनर्विलोकन (सुधारणा) करण्याची अट निश्चित घातली जाईल याची दक्षता घेण्याचे निर्देश सर्व जिल्हाधिकारी यांना देण्यात आलेले आहेत.
शासनाने भाडेपट्टयाने दिलेल्या जमिनीचा संपुष्टात आलेल्या भाडेपट्टयाचे नुतनीकरण करण्यासंदर्भात बृहन्मुंबई आणि उर्वरित महाराष्ट्रासाठी अनुक्रमे शासन निर्णय क्र.जमीन-२५०५/ प्र.क्र.४०५ / ज-२, दिनांक १२/१२/२०१२ व शासन निर्णय क्र. जमीन-०३/२०१३/प्र.क्र.१५५/ज १, दिनांक ०१/०८/२०१९ अन्वये धोरण विहित केले आहे. सदर धोरणामध्ये भाडेपट्टयाचे नुतनीकरण केल्यानंतर ५ वर्षानंतर भाडेपट्टयाच्या दरात सुधारणा करण्याची तरतूद केलेली आहे.
त्यामुळे भाडेपट्टयाच्या दरात सुधारणा करण्याच्या कालावधीमध्ये एकसुत्रता / साम्यता राहण्याच्या उद्देशाने उक्त नमूद शासन परिपत्रक दिनांक २३/०१/१९८९ अधिक्रमित करुन, सुधारित निर्णय घेण्याची बाब शासनाच्या विचाराधीन होती.
शासन निर्णय :
संदर्भाधीन शासन परिपत्रक क्र. जमीन- १०८८/२२२३३६/(२१६२)/ग-९, दिनांक २३/०१/१९८९ याद्वारे अधिक्रमित करण्यात येत आहे.
०२. व्यक्ती अथवा संस्था यांना विविध प्रयोजनासाठी ५ वर्षापेक्षा जास्त कालावधीसाठी भाडेपट्टयाने मंजूर करण्यात येणाऱ्या शासकीय जमिनीचे भूईभाडे प्रति ५ वर्षांनी सुधारित करण्यात यावे. भुईभाडयामध्ये अशी सुधारणा करताना त्या-त्या वेळचे जमिनीचे बाजारमूल्य व अशा जमिनी सवलतीच्या दराने दिलेल्या असल्यास, त्या-त्या वेळेचे त्या प्रयोजनासाठीचे सवलतीचे दर विचारात घेवून भुईभाडे निश्चित करण्यात यावे. अशा आशयाची अट यापुढे जमीन प्रदान आदेशामध्ये निश्चित घातली जाईल, याची दक्षता घेण्यात यावी.
# Page 2
शासन निर्णय क्रमांकः जमीन-२६२१/प्र.क्र.०३/ज-३, दिनांक ३१ जुलै, २०२१ ०३. सदर शासन निर्णय मा. राज्य मंत्रिमंडळाच्या दि.१६/०७/२०२३ रोजीच्या बैठकीतील निर्णयास अनुसरुन निर्गमित करण्यात येत आहे.