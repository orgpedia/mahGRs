# Page 1
तलाठी पदभरती-२०२३ करीता रु. १८०.०० लक्ष इतका पूरक मागणी निधी वितरीत करण्याबाबत..
महाराष्ट्र शासन
महसूल व वन विभाग,
शासन निर्णय क्र. क्र. पूरमा-२०२३/प्र.क्र.७४/ई-१०
मंत्रालय, मुंबई - ४०००३२.
दिनांक :- १४ सप्टेंबर, २०२३
वाचा:- वित्त विभाग, शासन परिपत्रक क्रमांक.पूरक-२०२३/प्र.क्र.६२/ अर्थ -३, दिनांक २८.०७.२०२३
प्रस्तावना: स्वातंत्र्याच्या अमृतमहोत्सवी वर्षात राज्यात एकूण ७५,००० रिक्त पदे भरण्याचा शासनाचा मानस आहे. याअनुषंगाने महसूल व वन विभागाच्या अखत्यारितील तलाठी (गट-क) संवर्गाची पदभरती राबविण्यासंदर्भात अप्पर जमाबंदी आयुक्त आणि अतिरिक्त संचालक, भूमि अभिलेख, महाराष्ट्र राज्य, पुणे यांना राज्यस्तरीय नोडल अधिकारी म्हणून नेमणूक करण्यात आली होती. तलाठी पदभरती-२०२३ करीता तलाठी पदभरतीबाबतची जाहिरात दि.२६.०६.२०२३ रोजी प्रसिध्द करण्यात आली आहे. सदर तलाठी भरती प्रक्रियेसाठी विभागस्तरावर व जिल्हास्तरावर परीक्षा केंद्रावर जाण्यासाठी वाहन खर्चासाठी, परीक्षा केंद्रावरील सोईसुविधा उपलब्ध करुन देण्यासाठी, पोलिस बंदोबस्तासाठी, नियुक्त कर्मचारी यांचे मानधन इ. करीता जिल्हयांना आगाऊ रक्कम अदा करावी लागणार आहे. त्याकरीता ३६ जिल्हयांना प्रत्येकी ५ लक्ष प्रमाणे कार्यालयीन खर्च करण्यास्तव लेखाशीर्ष २०५३ ०३३१ अंतर्गत "१३ कार्यालयीन खर्च” या उद्दीष्टाखाली रु.१८०.० लक्ष निधीचा पूरक मागणीचा प्रस्ताव मंजूर करण्यात आलेला आहे. सदर पूरक मागणीचा निधी वितरीत करण्याची बाब शासनाच्या विचाराधीन होती.
शासन निर्णय -
तलाठी पदभरती-२०२३ करीता पूरक मागणीद्वारे रु.१८०.० लक्ष इतका निधी विभागीय आयुक्त, पुणे यांचे कार्यालयांतर्गत “मागणी क्र. सी-१, मुख्य लेखाशीर्ष, २०५३, उपलेखाशीर्ष २०५३ ०३३१ योजनेत्तर (दत्तमत) (००) (०९४) जिल्हा अस्थापना सर्वसाधारण आस्थापना (०१) (०३) आयुक्त” या लेखाशीर्षातर्गत १३- कार्यालयीन खर्च या उद्दिष्टाखाली मंजूर करण्यात आला असून सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर पुरक मागणीव्दारे मंजूर झालेला निधी सर्व विभागीय आयुक्त कार्यालयांना त्यांचे अधिपत्याखालील जिल्ह्यांकरीता प्रत्येकी ५ लक्ष प्रमाणे वितरण करण्याकरीता खालीलप्रमाणे मान्यता देण्यात येत आहे -
# Page 2
शासन निर्णय क्रमांकः पूरमा -२०२३/प्र.क्र.७४/ई-१०
------------------------------------------------------
| अ.क्र. | विभागीय आयुक्त | वितरीत करावयाचा निधी (लक्ष रु) |
| १. | विभागीय आयुक्त, पुणे | रु.२५ |
| २. | विभागीय आयुक्त, नाशिक | रु.२५ |
| ३. | विभागीय आयुक्त, औरंगाबाद | रु.४० |
| ४. | विभागीय आयुक्त, अमरावती | रु.२५ |
| ५. | विभागीय आयुक्त, नागपूर | रु.३० |
| ६. | विभागीय आयुक्त, कोकण | रु.३५ |
|  | एकूण | रु.१८० |
------------------------------------------------------
२. सर्व विभागीय आयुक्त यांनी त्यांचे अधिपत्याखालील जिल्ह्यांकरीता प्रत्येकी ५ लक्ष प्रमाणे निधी वितरीत करावा.
३. सदर पूरक मागणीद्वारे मंजूर झालेला निधी सर्व जिल्हाधिकारी यांनी तलाठी पदभरती-२०२३ च्या अनुषांगिक बाबींकरीताच खर्च करावा.
४. जिल्हाधिकारी यांनी सदर निधीच्या विनियोगासाठी स्वतंत्र लेखे ठेवावेत तसेच खर्चाचा ताळमेळ
महालेखापालांकडे वेळोवेळी देण्याची दक्षता घ्यावी. प्रस्तुत निधीबाबतचा अहवाल संबंधित जिल्हाधिकारी यांनी उपयोगिता प्रमाणपत्रासह शासनास पाठवावा.
५. सदर निधी खर्च करतांना राज्यशासनाची कार्य नियमावली, वित्तीय नियमावली, अर्थसंकल्पीय
नियम पुस्तिकेमधील विहित तरतुदी व अटी शर्तींचे पालन करण्याची दक्षता घेण्यात यावी.
# Page 3