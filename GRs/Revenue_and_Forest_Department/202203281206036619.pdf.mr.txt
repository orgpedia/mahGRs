# Page 1
कोव्हिड–१९ संबंधित कर्तव्य बजावत असतांना कोरोना विषाणूचा संसर्ग होऊन मृत्यू पावलेल्या कर्मचाऱ्यांच्या कुटूंबियांना सानुग्रह सहाय्य मंजूर करण्याबाबत.…...
दिवंगत गंगाधर झोलापूरे (तलाठी)
महाराष्ट्र शासन
महसूल व वन विभाग
शासन ज्ञापन क्र.सानुग्र-२०२१/प्र.क्र.११०/ई-१०
मंत्रालय (मुख्य इमारत), पहिला मजला, मादाम कामा मार्ग,
हुतात्मा राजगुरु चौक, मुंबई - ४०० ०३२
दिनांक २८ मार्च, २०२२
संदर्भ :- (१) वित्त विभाग, शासन निर्णय क्र. संकीर्ण-२०२०/प्र.क्र.४/व्यय-९, दि.२९/०५/२०२०, दि.१४/१०/२०२० व दि.१४/०५/२०२१
(२) जिल्हाधिकारी, लातूर यांचे पत्र क्र.२०२०/लेखा-१/कावी, दि.२८/०९/२०२० व
क्र./२०२२/लेखा/३/कोव्हीड/कावि-३९, दि. ०३/०२/२०२२
शासन ज्ञापन :
संदर्भांकित क्रमांक १ येथील वित्त विभाग, शासन निर्णय, दिनांक २९ मे, २०२० अन्वये कोव्हिड-१९ संबंधित कर्तव्य बजावतांना कोव्हिड-१९ विषाणूचा संसर्ग होऊन मृत्यू होणाऱ्या कर्मचाऱ्यांना विमा कवच / सानुग्रह सहाय्य लागू करण्याबाबत निर्णय घेण्यात आला आहे.
२. जिल्हाधिकारी, लातूर यांच्या अधिपत्याखालील तहसिल कार्यालय, उदगीर यांच्या आस्थापनेवर कार्यरत असलेले कर्मचारी कै. गंगाधर यशवंतराव झोलापुरे (तलाठी) यांचा कोव्हिड-१९ संबंधित कर्तव्य पार पाडतांना कोरोना विषाणू संसर्गाने दिनांक ०१/०९/२०२० रोजी मृत्यू झाला आहे.
३. जिल्हाधिकारी, लातूर यांनी कै. गंगाधर यशवंतराव झोलापुरे (तलाठी) यांच्या कुटूंबियांना शासन निर्णय, वित्त विभाग क्र.संकीर्ण-२०२०/प्र.क्र.४/व्यय-९, दिनांक २९/०५/२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव संदर्भाधीन क्रमांक २ येथील पत्रान्वये सादर केला आहे.
४. उक्त तलाठी हे “कोव्हिड-१९” च्या सार्वत्रिक साथीच्या अनुषंगाने “प्रतिबंध” करण्याचे कर्तव्य बजावत होते आणि ते मृत्यूच्या दिनांकापूर्वी १४ दिवसांच्या काळात कर्तव्यावर हजर होते असे, जिल्हाधिकारी, लातूर यांनी प्रमाणित केले आहे.
५. तसेच कै. गंगाधर यशवंतराव झोलापुरे (तलाठी) यांचा मृत्यू हा “कोव्हिड-१९” या विषाणूशी संबंधित आहे, असे संबंधित वैद्यकीय अधिक्षक, सामान्य रुग्णालय उदगीर यांच्या अहवालात नमूद करण्यात आले आहे.
६. त्यानुसार जिल्हाधिकारी, लातूर यांच्या अधिपत्याखालील ता. उदगीर यांच्या आस्थापनेवर कार्यरत कर्मचारी कै. गंगाधर यशवंतराव झोलापुरे (तलाठी) यांच्या नामनिर्देशित व्यक्तीस / कायदेशीर वारसास रु.५०,००,०००/- (रुपये पन्नास लक्ष फक्त) इतकी रक्कम सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
# Page 2
शासन ज्ञापन क्रमांकः सानुग्र-२०२१/प्र.क्र.११०/ई-१०
७. प्रस्तुत प्रस्तावावरील खर्च खाली नमूद लेखाशिर्षाखाली मंजूर अनुदानातून भागविण्यात येईल.
“मागणी क्र.-सी.१, २०५३, जिल्हा प्रशासन, ०९३- जिल्हा आस्थापना, (०१) सर्वसाधारण आस्थापना, (०१) (०६) आयुक्त, औरंगाबाद (अनिवार्य) (२०५३ ०१२६), १३-कार्यालयीन खर्च”
त्याकरीता विभागीय आयुक्त, औरंगाबाद विभाग, औरंगाबाद यांना प्राधिकृत करण्यात येत आहे.