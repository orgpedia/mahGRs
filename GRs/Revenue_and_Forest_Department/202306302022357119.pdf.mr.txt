# Page 1
स्वातंत्र्य सैनिकांना निवासी प्रयोजनासाठी शासकीय जमीन देण्याबाबत सुधारित कौटुंबिक मासिक उत्पन्न मर्यादा वाढविण्याबाबत....
महाराष्ट्र शासन
महसूल व वन विभाग
शासन निर्णय क्रमांक जमीन-२०२१/प्र.क्र.५३/ज-१,
मंत्रालय,मुंबई-४०० ०३२
दिनांक : ३० जून, २०२३
वाचा : १) शासन परिपत्रक,महसूल व वन विभाग क्रमांक ११-२०३९५८-आ.१, दि.१४ मार्च,१९६७.
२) शासन निर्णय,महसूल व वन विभाग क्रमांक एलएनडी-१०७३/२९०८४/अ-१,दि.२ डिसेंबर, १९७४.
३) शासन परिपत्रक, महसूल व वन विभाग क्रमांक एलएनडी१०९०/२२४८६६/प्र.क्र.१७५/ज१, दि. २५ जानेवारी, १९९३.
४) शासन निर्णय, महसूल व वन विभाग क्रमांक जमीन १०९८/१२७/प्र.क्र.२१/ज-१, दि.१२ ऑक्टोबर,१९९९.
५) शासन निर्णय, महसूल व वन विभाग क्रमांक जमीन ११०५/प्र.क्र.९८/ज-१, दि.१ जून,२००७.
प्रस्तावना : महाराष्ट्र जमीन महसूल (सरकारी जमीनीचे वितरण) नियम, १९७१ च्या नियम २८ मध्ये स्वातंत्र्य
सैनिकांना जमीन देण्याबाबत तरतूद आहे. निवृत्ती वेतनधारक स्वातंत्र्यसैनिकांना निवासी प्रयोजनासाठी
ग्रामीण भागात तसेच, नागरी भागात भूखंड देणे शक्य व्हावे याकरीता महाराष्ट्र जमीन महसूल (सरकारी
जमीनीचे वितरण) नियम, १९७१ च्या नियम २८ अन्वये असलेल्या तरतुदीनुसार स्वातंत्र्य सैनिकांना
निवासी प्रयोजनाकरीता ग्रामीण व नागरी भागात शासकीय जमीन देण्याबाबत दि. १ जून, २००७ च्या
शासन निर्णयान्वये या बाबतचे धोरण तसेच, कार्यपध्दती विहीत करण्यात आली आहे. सदरहू शासन
निर्णयामध्ये उपरोक्त प्रयोजनासाठी एकत्रित कौटुंबिक मासिक उत्पन्न दरमहा १०,०००/- किंवा त्यापेक्षा
कमी अशी अट विहीत करण्यात आली होती.
मात्र, सदरहू उत्पन्न मर्यादा सुमारे १५ वर्षापूर्वी सुनिश्चित केली आहे. तसेच दि. ०१ जून, २००७
पासून आजपर्यत कुशल, अर्धकुशल कामगारांच्या किमान मासिक वेतनामध्ये देखील भरघोस वाढ झाली
आहे, या बाबी विचारात घेऊन वयोवृध्द असणाऱ्या स्वातंत्र्य सैनिकांना निवासी प्रयोजनासाठी जागा प्रदान
करण्याच्या अनुषंगाने एकत्रित कौटुंबिक मासिक उत्पन्न मर्यादा वाढविण्याची बाब विचाराधीन होती.
# Page 2
शासन निर्णय क्रमांकः जमीन-२०२१/प्र.क्र.५३/ज-१,
वरील सर्व वस्तुस्थिती विचारात घेऊन, दि. ०१ जून, २००७ च्या शासन निर्णयान्वये विहीत
करण्यात आलेली एकत्रित मासिक उत्पन्नाची मर्यादा वाढविण्याबाबत पुढील प्रमाणे निर्णय घेण्यात येत
आहे.
शासन निर्णय :
महाराष्ट्र जमीन महसूल (सरकारी जमीनीचे वितरण ) नियम, १९७१ च्या नियम २८ मध्ये
स्वातंत्र्य सैनिकांना जमीन देण्याबाबत तरतूद आहे. दि. ०१ जून, २००७ च्या शासन निर्णयातील
परिच्छेद क्र.अ येथे नमूद केल्यानुसार " निवृत्ती वेतन धारक स्वातंत्र्य सैनिकांना निवासी प्रयोजनासाठी
निवासी जागा प्रदान करणे बाबतची एकत्रित कौटुंबिक मासिक उत्पन्नाची दरमहा रु.१०,०००/- किंवा
त्यापेक्षा कमी "असलेली मर्यादा सुधारित करुन " एकत्रित कौटुंबिक उत्पन्नाची मर्यादा आता रुपये
३०,०००/- किंवा त्यापेक्षा कमी" अशी विहीत करण्यात येत आहे.
शासन निर्णय क्रमांक जमीन ११०५/प्र.क्र.९८/ज- १, दि. ०१ जून, २००७ मधील उर्वरित तरतूदी
या कायम राहतील.
०२. हा शासन निर्णय वित्त विभागाच्या अनौपचारिक संदर्भ क्र. ४२/२०२२/व्यय-९, दि.०३.०२.२०२२
तसेच, अ.नौ.२१/सासं, दि.११.२.२०२२ अन्वये त्यांच्या सहमतीने निर्गमित करण्यात येत आहे.
# Page 3