# Page 1
उप जिल्हाधिकारी संवर्गात पदोन्नतीने पदस्थापना देणेबाबत...
महाराष्ट्र शासन
महसूल व वन विभाग
शासन आदेश क्र. टिआरएफ-०३२२/प्र.क्र.२६ (भाग-२)/ ई-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०९ नोव्हेंबर, २०२३
संदर्भ :- १) शासन आदेश, महसूल व वन विभाग, क्र. पदोन्न-०३२२/प्र.क्र.२६(भाग-२)/ ई-२, दि.२९.०८.२०२३ २) सामान्य प्रशासन विभाग अधिसूचना क्र. एसआरव्ही-२०२१/प्र.क्र.४९/कार्या-१२, दि.१४.०७.२०२१
शासन आदेश:
संदर्भधीन क्र.१ येथील आदेशान्वये तहसिलदार (वेतनश्रेणी एस-१९ रु.५५,१००-१,७७,१००) संवर्गातील अधिका-यांना उप जिल्हाधिकारी (वेतनश्रेणी एस-२० रु.५६,१००-१,७७,५००) या संवर्गात आदेशातील नमूद अटी व शर्तीच्या अधीन राहून निव्वळ तात्पुरत्या स्वरुपात तदर्थ पदोन्नती देण्यात आलेली आहे.
महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटप नियम, २०२१ विचारात घेऊन निव्वळ तात्पुरत्या स्वरुपात तदर्थ पदोन्नती देण्यात आलेल्या अधिका-यांना खालील तक्त्यात स्तंभ क्र. ३ मध्ये नमूद केल्याप्रमाणे महसूली विभाग वाटपानुसार स्तंभ क्र.४ येथे दर्शविल्याप्रमाणे पदस्थापना देण्यात येत आहे.
-----------------------------------------------------------------------------------
| अ.क्र. | अधिकाऱ्यांचे नाव | वाटप करण्यात आलेला विभाग | पदस्थापना |
| १ | २ | ३ | ४ |
| १) | श्री. महेश गंगाधर चौधरी | नाशिक | उप जिल्हाधिकारी (रोहयो), नंदुरबार या रिक्त पदावर |
-----------------------------------------------------------------------------------
२. उपरोक्त अधिका-यांना महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटपाबाबतच्या अधिसूचना विचारात घेऊन महसूली विभाग वाटप करण्यात येत आहे.
३. सदर पदस्थापनेचे आदेश प्राप्त झाल्यापासून संबंधित अधिका-यांना शासनाच्या पूर्वपरवानगीशिवाय कोणत्याही प्रकारची रजा मंजूर करण्यात येऊ नये.
४. सदर पदोन्नतीने पदस्थापनेच्या पदावर रुजू होण्यासाठी सध्याच्या पदावरील कार्यभार कार्यालय प्रमुखाच्या सल्ल्याने तात्काळ अन्य अधिका-यांकडे सुपुर्द करुन पदोन्नतीने देण्यात आलेल्या पदस्थापनेच्या पदावर रुजू व्हावे. या आदेशान्वये पदोन्नतीने पदस्थापना देण्यात आलेल्या पदावर ३० दिवसाच्या आत रुजू न झाल्यास संबंधित अधिका-यांना पदोन्नतीचे लाभ अनुज्ञेय होणार नाहीत.
५. नियुक्तीच्या प्रतिक्षेत असलेल्या अधिका-यांनी पदस्थापनेच्या पदावर तात्काळ रुजू होण्याची दक्षता घेण्यात यावी.
# Page 2
शासन आदेश क्रमांकः टिआरएफ-०३२२/प्र.क्र.२६(भाग-२)/ई-२
६. तहसिलदार संवर्गातून उप जिल्हाधिकारी या संवर्गात पदोन्नत झालेल्या उपरोक्त अधिका-यांनी पदस्थापनेच्या पदावर रुजू होऊन कार्यभार स्विकारल्यानंतरच उप जिल्हाधिकारी एस-२० (रू. ५६१०० १७७५००) या संवर्गाच्या वेतनाचे लाभ अनुज्ञेय राहतील.
७. महसूल व वन विभाग, शासन आदेश क्र. पदोन्न-०३२२/प्र.क्र.२६(भाग-२)/ई-२, दि.२९.०८.२०२३ नुसार निश्चित केलेल्या अटी व शर्ती या कायम लागू राहतील.