# Page 1
वन्यप्राण्यांच्या हल्ल्यामध्ये होणा-या मनुष्य हानीबाबत नुकसानग्रतांना तात्काळ आर्थिक मदत करण्याकरिता राखीव निधी ठेवणेबाबत.
महाराष्ट्र शासन
महसुल व वन विभाग
शासन परिपत्रक क्रमांक : डब्ल्यूएलपी-०५२३/प्र.क्र.१६९/फ-१
मंत्रालय, मुंबई, ४०० ०३२
दिनांक:- २३ जून, २०२३.
प्रस्तावना :
वन्यप्राण्यांमुळे झालेल्या हल्ल्यांच्या बाबतीत तत्काळ नुकसान भरपाई अदा करण्याकरिता राज्य शासनाने सन २०२३-२४ करीता अर्थसंकल्पित केलेली संपूर्ण तरतूद रु. ७०००.०० लक्ष अर्थसंकल्प वितरण प्रणालीवर वितरित केली आहे. सदर वितरीत अनुदानामधून वन्यप्राण्यांच्या हल्ल्यामध्ये होणा-या मनुष्य हानीकरिता तात्काळ आर्थिक नुकसान भरपाई अदा करण्याकरिता क्षेत्रीय स्तरावर कायमस्वरुपी राखीव निधीची तरतूद करण्याची करण्याची बाब शासनाच्या विचाराधीन होती.
शासन परिपत्रक
वन्यप्राण्यांच्या हल्ल्यामध्ये होणा-या मनुष्य हानीकरिता तात्काळ आर्थिक नुकसान भरपाई अदा करण्याकरिता खालीलप्रमाणे तरतूद करण्यात यावी:
१) वन्यप्राण्यांच्या हल्ल्यामध्ये होणा-या मनुष्य हानीकरिता तात्काळ आर्थिक नुकसान भरपाई अदा करण्याकरिता क्षेत्रीय स्तरावर कायमस्वरुपी राखीव निधीची (Reserve Fund) तरतूद करण्यात यावी.
२) सदर राखीव निधी वनवृत्तनिहाय मुख्य वनसंरक्षक / वनसंरक्षक यांच्या कार्यालयास मागील कालावधीमध्ये वनवृत्तामध्ये घडलेल्या मनुष्यहानीच्या घटनांची संख्या विचारात घेऊन किमान रु. २५.०० लक्ष ते कमाल १००.०० लक्ष च्या मर्यादेमध्ये निश्चित करण्याची जबाबदारी प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांची राहील.
३) मुख्य वनसंरक्षक / वनसंरक्षक यांनी वन्य प्राण्यांच्या हल्ल्यामध्ये होणा-या मनुष्यहानीच्या प्रकरणांमध्ये सदर राखीव निधीमधून नुकसानग्रस्तांच्या वारसांना प्रचलित नियमांनुसार अनुज्ञेय असलेली आर्थिक नुकसान भरपाई तात्काळ अदा करावी व राखीव निधीमधून खर्च झालेली रक्कम पूर्ववत करण्याकरिता निधीची मागणी प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचेकडे करावी. सदर राखीव निधी माहे फेब्रुवारी अखेरपर्यंत राखीव ठेवावा. तद्नंतर सदर निधी अन्य प्रकरणांमध्ये नुकसानभरपाई अदा करण्याकरिता वापरता येऊ शकेल.
४) सदर राखीव निधीमधून मनुष्यहानीची प्रकरणे वगळता अन्य प्रकरणांमध्ये नुकसान भरपाई अदा होणार नाही याची जबाबदारी संबंधित मुख्य वनसंरक्षक / वनसंरक्षक यांची राहील.
# Page 2
शासन परिपत्रक क्रमांकः डब्ल्यूएलपी-०५२३/प्र.क्र.१६९/फ-१