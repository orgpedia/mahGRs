# Page 1
पनवेल महानगरपालिका हद्दीमधील समावेशीत गावांच्या क्षेत्राचे नगर भूमापन करण्यास मुदतवाढ देणेबाबत.
महाराष्ट्र शासन
महसूल व वन विभाग
शासन निर्णय क्रमांक: संकीर्ण-२०१९/प्र.क्र.६१/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : ३० सप्टेंबर, २०२१.
संदर्भ : सम क्रमांक दिनांक ०१.०१.२०२१ रोजीचा शासन निर्णय.
प्रस्तावना : पनवेल महानगरपालिका स्थापन झाल्यापासून महानगरपालिका क्षेत्रात समाविष्ट झालेल्या गावांचे नगर भूमापन न झाल्याने नकाशे तयार झालेले नाहीत. नगर भूमापन झालेले नसल्याने गावठाण क्षेत्रातील भुखंडांची हद्द व क्षेत्रफळ निश्चित झालेले नाही, त्यामुळे पनवेल महानगरपालिका हद्दीतील महसूली गावांमध्ये गावठाण क्षेत्राची मोजणी करणे आवश्यक असल्याने पनवेल महानगरपालिका हद्दीतील २४ या महसुली गावांमध्ये गावठाण क्षेत्राची मोजणी करणे व नगर भूमापन क्रमांक देवून भूखंडाचा नकाशा व मालकी हक्क दस्ताऐवज तयार करण्यास संदर्भीय शासन निर्णयान्वये सदर काम सहा महिन्यात पूर्ण करण्याबाबत निर्णय घेण्यात आला आहे. परंतु, कोरोना संक्रमण कालावधीमध्ये शासनाने अधिकारी / कर्मचारी यांच्या उपस्थितीबाबत वेळोवेळी निर्बंध लागू केले असल्याने मोजणी विहित वेळेत पूर्ण करता आलेली नाही. त्यामुळे पनवेल महानगरपालिका हद्दीतील महसूली गावांमध्ये गावठाण क्षेत्राची मोजणी करण्यास मुदतवाढ देण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे.
शासन निर्णय : कोरोना संक्रमण कालावधीमध्ये शासनाने अधिकारी/कर्मचारी यांच्या उपस्थितीबाबत
वेळोवेळी निर्गमित करण्यात आलेल्या सूचनांचे पालन करण्याच्या दृष्टीने मोजणी विहित वेळेत पूर्ण करता आलेली नाही. त्यामुळे पनवेल महानगरपालिका हद्दीतील महसूली गावांमध्ये गावठाण क्षेत्राची मोजणी करणेस दिनांक २८.०२.२०२२ पर्यंत मुदतवाढ देण्यात येत आहे.
२. सदर नगर भूमापन व सर्वेक्षणाचे काम करताना संदर्भाधीन शासन निर्णयातील अटी व व शर्ती यांचे पालन करण्यात यावे.
# Page 2
शासन निर्णय क्रमांकः संकीर्ण-२०१९/प्र.क्र.६१/ल-१