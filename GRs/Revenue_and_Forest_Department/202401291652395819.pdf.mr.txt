# Page 1
सन २०२३ - २४ मध्ये अखिल भारतीय सेवा (कार्य
मुल्यांकन अहवाल) नियम, २००७ प्रमाणे भारतीय वन
सेवेतील अधिकाऱ्यांनी करुन घ्यावयाच्या वैद्यकीय
तपासणी बाबत.
महाराष्ट्र शासन
महसूल व वन विभाग,
शासन निर्णय क्र.एएफओ-११२४/प्र.क्र.७/फ-७ अ
मादाम कामा मार्ग, हुतात्मा राजगुरु चौक,
मंत्रालय, मुंबई.४०००३२.
दिनांकः २९ जानेवारी, २०२४
प्रस्तावना :-
भारतीय वन सेवेतील अधिकाऱ्यांसाठी सन २००८-०९ या वर्षापासून अखिल भारतीय सेवा
(कार्य मुल्यांकन अहवाल) नियम, २००७ हे नियम लागू करण्यात आलेले आहेत. या नियमाप्रमाणे ४०
वषे किंवा अधिक वय असलेल्या भारतीय वन सेवेतील अधिकाऱ्यांनी त्यांच्या वैद्यकीय तपासण्या
प्रतिवर्षी करुन घेणे बंधनकारक असून, त्यांच्या वैद्यकीय तपासणीच्या अहवालाचा सारांश, त्यांच्या
वार्षिक कार्यमुल्यांकन अहवालासोबत जोडणे आवश्यक आहे. त्यानुसार सन २०२३-२४ या वर्षी
राज्यातील ४० वर्ष किंवा अधिक वय असलेल्या महाराष्ट्र संवर्गातील भारतीय वन सेवेतील
अधिकाऱ्यांची अखील भारतीय सेवा (कार्यमुल्यांकन अहवाल) नियम, २००७ नुसार विहित केलेल्या
वैद्यकीय तपासण्या करण्यासंदर्भात शासनाने खालीलप्रमाणे निर्णय घेतला आहे :-
शासन निर्णय :-
अखिल भारतीय सेवा (कार्य मुल्यांकन अहवाल) नियम, २००७ मधील नियम ३ व त्यासोबतचा
नमुना ४ अनुसार, दि. ३१.०३.२०२३ रोजी ४० वषे किंवा अधिक वय असलेल्या राज्यातील भारतीय वन
सेवेतील अधिकाऱ्यांनी, त्यांची विहित वैद्यकीय तपासणी, या शासन निर्णयासोबत जोडलेल्या
प्रपत्र “अ” मध्ये नमूद केल्यानुसार महसूल विभागनिहाय निश्चित केलेल्या खाजगी रुग्णालयातून करुन
घ्यावी. सदर वैद्यकीय तपासणी करताना खालील सुचनांनूसार कारवाई करण्यात यावी.
१)महाराष्ट्र राज्य संवर्गातील दि.३१.३.२०२३ रोजी ४० वषे किंवा अधिक वय असलेल्या भारतीय
वन सेवेतील अधिकाऱ्यांनी ते कार्यरत असलेल्या महसूली विभागातील प्रपत्र “अ” मध्ये
दर्शविलेल्या खाजगी रुग्णालयातून /वैद्यकीय संस्थामधून प्रपत्र “ब” मध्ये नमूद केलेल्या सर्व
वैद्यकीय तपासण्या चालू वर्षी (सन २०२३-२४) करुन घ्याव्यात.
२)अमरावती महसूल विभागात कार्यरत असलेल्या भावसे अधिकाऱ्यांनी त्यांना जवळ असणाऱ्या
इतर महसूली विभागासाठी निश्चित केलेल्या खाजगी रुग्णालयांतून सदर वैद्यकीय तपासणी
करुन घ्यावी.
# Page 2
शासन निर्णय क्रमांकः एएफओ-११२४/प्र.क्र.७/फ-७ अ
३)प्रपत्र-ब मध्ये विहित केलेल्या सर्व वैद्यकीय तपासण्या करण्याची सुविधा उपलब्ध असलेल्या
संबंधित जिल्हयातील शासकीय रुग्णालये अथवा महसूली विभागातील शासकीय/
महानगरपालिका रुग्णालयांमध्ये देखील वैद्यकीय तपासणी करुन घेता येईल.
४)भारतीय वन सेवेतील अधिकाऱ्यांनी त्या-त्या महसूली विभागासाठी नेमलेल्या रुग्णालयांतून
अथवा शासकीय किंवा महानगरपालिका रुग्णालयांमधून प्रपत्र-ब मध्ये दर्शविलेल्या सर्व
वैद्यकीय तपासण्या करुन घेतल्यानंतर सदर रुग्णालयाला वैद्यकीय चाचण्यांसाठी आवश्यक
असलेली रक्कम प्रथम स्वत: अदा करावी व त्याची प्रतिपूर्ती आपल्या कार्यालयातून मिळवावी.
ज्या भारतीय वन सेवेतील अधिकाऱ्यांना प्रपत्र-अ मधील महसूल विभागनिहाय निश्चित केलेल्या
किमान दरापेक्षा जास्त दर असणाऱ्या रुग्णालयांमधून वैद्यकीय तपासणी करावयाची
असल्यास महसूल विभागनिहाय किमान दरापेक्षा अतिरिक्त असणारा खर्च संबंधित
अधिकाऱ्याने स्वखर्चाने करावयाचा आहे. निश्चित किमान दरापेक्षा अतिरिक्त खर्चाची प्रतिपूर्ती
शासनाकडून दिली जाणार नाही, याची नोंद घेण्यात यावी.
५)या शासन निर्णयान्वये वार्षिक वैद्यकीय तपासणीच्या खर्चाची प्रतिपूर्ती घेणाऱ्या अधिकाऱ्यांना,
शासन निर्णय, सार्वजनिक आरोग्य विभाग, क्र.एमएजी-१०९८/प्रक्र.२२०/आरोग्य-३,
दि.३१ ऑगस्ट, २००६ अन्वये दर दोन वर्षातून एकदा अनुज्ञेय असलेली वैद्यकीय
तपासण्यांवरील खर्चाची प्रतिपूर्ती देय राहणार नाही.
६)या शासन निर्णयाच्या दिनांकापासून ३१ मार्च, २०२४ पयंतच्या कालावधीत भारतीय वन
सेवेतील अधिकाऱ्यांनी संबंधित खाजगी रुग्णालयांशी परस्पर संपर्क साधून, वैद्यकीय
तपासणीच्या तारखा निश्चित करुन घ्याव्यात व प्रपत्र-ब मध्ये विहित केलेली वैद्यकीय तपासणी
करुन घ्यावी.
७)शासनाने वैद्यकीय तपासणीसाठी निश्चित केलेल्या खाजगी रुग्णालयांनी तसेच शासकीय किंवा
महानगरपालिका रुग्णालयांनी त्यांचेकडील भारतीय वन सेवेतील अधिकाऱ्यांचे वैद्यकीय
तपासणीचे एकत्रित अहवाल अवर सचिव, महसूल व वन विभाग (कार्यासन फ-७ अ ), दालन
क्र.४५९ (विस्तारीत इमारत), चौथा मजला, मंत्रालय, मादाम कामा मार्ग, हुतात्मा राजगुरु
चौक, मुंबई-४०००३२ या पत्यावर पाठवावेत. तसेच वैद्यकीय तपासणी झाल्यानंतर प्रस्तुत
तपासणी अहवालाची एक प्रत संबंधित भारतीय वन सेवेतील अधिकाऱ्यांनाही द्यावी.
८)प्रपत्र-ब मध्ये दर्शविलेल्या सर्व वैद्यकीय तपासण्या एकाच ठिकाणी व एकाच दिवशी करण्यात
येतील. परंतु अपवादात्मक प्रकरणी काही कारणास्तव सर्व तपासण्या एका दिवसात करणे
शक्य न झाल्यास, लगतच्या दुसऱ्या दिवशी त्या करुन घ्याव्यात. भारतीय वन सेवेतील
अधिकारी आणि संबंधित रुग्णालये, यांनी तपासणीचा दिनांक व वेळ परस्पर ठरवून घ्यावी.
तसेच भारतीय वन सेवेतील अधिकाऱ्यांनी वैद्यकीय तपासण्यांसाठीची पूर्व तयारी/ खबरदारी
सुध्दा (precautions) रुग्णालयाच्या सल्ल्याने घ्यावी.
पृष्ट्ठ ९ पैकी २
# Page 3
शासन निर्णय क्रमांकः एएफओ-११२४/प्र.क्र.७/फ-७ अ
९)वैद्यकीय तपासण्यांचा १ दिवस हा कालावधी कर्तव्य कालावधी म्हणून समजण्यात येईल.
सदर तपासण्या शासकीय सुट्टीच्या दिवशी केल्यास त्यासाठी कोणतीही रजा/बदली रजा
अनुज्ञेय असणार नाही.
१०)वैद्यकीय तपासणीचा कालावधी हा कर्तव्य कालावधी समजल्यामुळे भारतीय वन सेवेतील
अधिकारी अन्यथा दौऱ्यावर असतांना, त्यांना ज्या दराने प्रवासभत्ता/ दैनंदिन भत्ता दिला जातो,
त्या दराने तो (लागू असल्यास) देय राहील. असा प्रवास भत्ता/दैनिक भत्ता यांचे दर वित्त
विभागाने वेळोवेळी निर्गमित केलेल्या आदेशानुसार, देय राहतील. याबाबतची परिगणना
संबंधित अधिकाऱ्यांना वेतन प्रदान करणाऱ्या कार्यालयाने करुन त्याचे प्रदान करावे.
११)वैद्यकीय तपासणीस जाण्यापूर्वी अधिकाऱ्यांनी, त्यांच्या लगतच्या वरिष्ट्ठ अधिकाऱ्यास ते
वैद्यकीय तपासणीसाठी मुख्यालयात अथवा मुख्यालयाबाहेरील रुग्णालयात जाणार
असल्याबाबची पूर्वकल्पना द्यावी.
१२)वैद्यकीय तपासणीसाठी होणारा खर्च, संबंधित अधिकाऱ्याच्या आस्थापनेवरील वेतन व
भत्यांसाठी लागू असलेल्या लेखाशिर्षाखाली खर्ची टाकण्यात यावा व तो त्या-त्या वर्षासाठीच्या
मंजूर अनुदानातून भागविण्यात यावा. मात्र यासाठी आर्थिक वर्षाचे बंधन राहणार नाही.
१३)भारतीय वन सेवेतील अधिकारी कार्यरत असणाऱ्या महसूल विभागाशिवाय अन्य महसूल
विभागातील रुग्णालयात वैद्यकीय तपासण्या करु इच्छित असल्यास, त्यांना इच्छित महसूल
विभागातील प्राधिकृत केलेल्या रुग्णालयात अनुज्ञेय केलेल्या दरानुसार वैद्यकीय तपासण्या
करुन घेण्यास परवानगी देण्यात येत आहे.
२. भारतीय प्रशासकीय सेवेतील अधिकाऱ्यांच्या वैद्यकीय तपासण्याबाबत सामान्य प्रशासन
विभागाद्वारे दिनांक १६ जानेवारी, २०२४ रोजी निर्गमित केलेल्या शासन निर्णयातील तरतुदीनूसार
तसेच भारतीय वन सेवेतील अधिकाऱ्यांच्या वैद्यकीय तपासण्यांबाबत उचित शासन निर्णय निर्गमित
करण्यास वित्त विभागाने अनौपचारिक संदर्भ क्रमांक-१२/सेवा-५, दि.२२.१.२०१५ अन्वये दिलेल्या
सहमती अन्वये सदर शासन निर्णय निर्गमित करण्यात येत आहेत.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9