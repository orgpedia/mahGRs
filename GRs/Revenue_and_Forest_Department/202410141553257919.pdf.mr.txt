# Page 1
महसूल विभागातील कोतवाल पदाचे
पदनाम बदलून “महसूल सेवक”
करणेबाबत.
महाराष्ट्र शासन
महसूल व वन विभाग,
शासन निर्णय क्र.संकीर्ण २०२४/प्र.क्र.४१२/ई-१०
मंत्रालय, मुंबई-४०००३२.
दिनांक :- १४ ऑक्टोबर, २०२४
प्रस्तावना:-
राज्यातील कोतवालांनी मा.मुख्यमंत्री, मा.उपमुख्यमंत्री, मा.मंत्री महोदय व मा.लोकप्रतिनिधींना
केलेल्या विविध मागण्यांमध्ये कोतवाल पदाचे पदनाम बदलून “महसूल सेवक” करावे, अशी मागणी
केलेली आहे. कोतवालांना चतुर्थ वर्ग श्रेणी लागू करणे व इतर मागण्यांच्या संदर्भात मा.मुख्यमंत्री महोदय
यांच्या अध्यक्षतेखाली बुधवार, दि.३.७.२०२४ रोजी झालेल्या बैठकीत दिलेल्या निदेशानुसार अपर मुख्य
सचिव (वित्त) यांच्या अध्यक्षतेखालील राज्यस्तरीय सचिव समितीची गुरूवार, दि.२९.८.२०२४ रोजी बैठक
आयोजित करण्यात आली होती. सदर बैठकीत समितीने कोतवाल पद हे ब्रिटीश काळापासून अस्तित्वात
असल्याने कोतवाल पदाचे पदनाम महसूल सेवक करण्यात यावे, अशी शिफारस केली आहे. त्यानुषंगाने
कोतवाल पदाचे पदनाम बदलून महसूल सेवक करण्याची बाब शासनाच्या विचाराधीन होती.
शासन निर्णय:-
अपर मुख्य सचिव (वित्त) यांच्या अध्यक्षतेखालील समितीने केलेल्या शिफारशीनुसार व कोतवालांची
विनंती विचारात घेता, पुढील अटींच्या अधिन राहून महसूल विभागातील कोतवालांच्या पदनामात बदल
करून “महसूल सेवक” असे पदनाम करण्यास या शासन निर्णयान्वये मान्यता देण्यात येत आहे.:-
(१) वरीलप्रमाणे पदनाम बदलामुळे भविष्ट्यात शासकीय कर्मचाऱ्यांनुसार वेतनश्रेणी लागू
करण्याबाबतची कोणतीही मागणी विचारात घेतली जाणार नाही.
(२) वरीलप्रमाणे पदनामामध्ये बदल केल्यामुळे कोतवालांच्या मानधनामध्ये तसेच सेवाविषयक
बाबींमध्येही कोणताही बदल होणार नाही वा यासंदर्भातील कोणतीही मागणी विचारात घेतली
जाणार नाही.
# Page 2
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध