# Page 1
सेवेत कार्यरत असताना दिव्यांगत्व आलेल्या
अधिकारी/कर्मचाऱ्यांसाठी अधिसंख्य पदे निर्माण
करण्याबाबत.
महाराष्ट्र शासन
महसूल व वन विभाग
शासन निर्णय क्रमांक:- एफएसटी-०८/२३/प्र.क्र.१८१/फ-४
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक:- ०४ सप्टेंबर, २०२४
संदर्भ:- १) अपर प्रधान मुख्य वनसंरक्षक (प्रशासन-दुय्यम संवर्ग) यांचे पत्र क्र.कक्ष-१० (१)
/आस्था/एक/प्र.क्र.५७/२०२३-२४/६२, दि.२७.०६.२०२३
२) अपर प्रधान मुख्य वनसंरक्षक (प्रशासन-दुय्यम संवर्ग) यांचे पत्र क्र.कक्ष-१० (१)
/आस्था/एक/प्र.क्र.५७/२०२३-२४/२२७, दि.०८.०१.२०२४.
प्रस्तावना:-
वन विभागातील श्री. गणेश राधाकिसन पचलोरे, वनक्षेत्रपाल, गट-ब (राजपत्रित) यांची जे. जे.
हॉस्पिटल, मुंबई यांनी वैद्यकीय तपासणी करून दि.३१.०१.२०२३ रोजी वैद्यकीय तपासणी अहवाल सादर
केला आहे. सदर वैद्यकीय तपासणी अहवालात श्री. पचलोरे, वनक्षेत्रपाल यांचा डावा डोळा पूर्णपणे पांढरा
झाला असून त्यांना Facial Palsy असल्यामुळे ते एकाच डोळ्याने बघू शकतात. त्यामुळे ते पुढील सेवेसाठी
पात्र होऊ शकत नाहीत, असा निष्ट्कर्ष नोंदविला आहे. तसेच श्री. महेश गंगाराम रूमाले, वनपाल, गट-क
यांना वैद्यकीय प्राधिकारी यांनी दि.०४.०१.२०२३ रोजी दिव्यांग प्रमाणपत्र दिले आहे. त्यानुसार श्री. रूमाले
यांना Motor Neuron Disease with Both Upper & Lower Limb Weakness असा आजार असून ते ६०
टक्के दिव्यांग असल्याचे नमूद केले आहे.
२. दिव्यांग व्यक्ती हक्क अधिनियम, २०१६ च्या कलम २० (४) येथील तरतुदीनुसार शासकीय
कर्मचाऱ्यास सेवेत असताना दिव्यांगत्व प्राप्त झाल्यास अशा कर्मचाऱ्यास सेवेतून कमी अथवा पदावनत
करता येणार नाही, अशी तरतूद आहे. अशा दिव्यांगत्वामुळे काम करीत असलेल्या पदासाठी संबंधित
कर्मचारी योग्य ठरत नसल्यास समान वेतनश्रेणीच्या अन्य पदावर स्थानांतरण करता येईल तसेच असे
समावेशन शक्य नसल्यास जोपयंत अशा कर्मचाऱ्यासाठी योग्य पद उपलब्ध होत नाही तोपयंत, किंवा
त्यांच्या सेवानिवृत्तीच्या दिनांकापयंत यापैकी जे अगोदर घडेल इतक्या कालावधीसाठी अधिसंख्य पद
निर्माण करण्याची तरतूद आहे.
३. अपर प्रधान मुख्य वनसंरक्षक (प्रशासन-दुय्यम संवर्ग), महाराष्ट्र राज्य, नागपूर यांनी श्री. पचलोरे,
वनक्षेत्रपाल, गट-ब (राजपत्रित) व श्री. रूमाले, वनपाल, गट-क यांच्यासाठी अधिसंख्य पदे निर्माण
करण्याचा प्रस्ताव संदर्भाधीन पत्रान्वये सादर केला आहे. श्री. पचलोरे व श्री. रूमाले यांच्याबाबतचा
वैद्यकीय तपासणी अहवाल व दिव्यांग व्यक्ती हक्क अधिनियम, २०१६ च्या कलम २० (४) येथील तरतुदी
# Page 2
शासन निर्णय क्रमांकः एफएसटी-०८/२३/प्र.क्र.१८१/फ-४
विचारात घेऊन श्री. पचलोरे व श्री. रुमाले यांच्यासाठी अनुक्रमे वनक्षेत्रपाल-१ व वनपाल-१ अशी एकूण २
अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय:-
श्री. गणेश राधाकिसन पचलोरे, वनक्षेत्रपाल व श्री. महेश गंगाराम रूमाले, वनपाल यांच्याबाबतचा
वैद्यकीय तपासणी अहवाल व दिव्यांग व्यक्ती हक्क अधिनियम, २०१६ च्या कलम २० (४) येथील तरतुदी
विचारात घेऊन त्यांच्यासाठी अनुक्रमे वनक्षेत्रपाल (गट-ब)-१ व वनपाल (गट-क) १ अशी एकूण २
अधिसंख्य पदे निर्माण करण्यास मंजुरी देण्यात येत आहे.
२. सदर अधिसंख्य पदे श्री. पचलोरे व श्री. रुमाले यांच्यासाठी योग्य पद उपलब्ध होत नाही तोपयंत
किंवा त्यांच्या नियतवयोमानानुसार सेवानिवृत्तीच्या दिनांकापयंत अथवा अन्य कारणांमुळे पद रिक्त होईल,
यापैकी जे अगोदर घडेल तोपयंत अस्तित्वात राहतील. त्यानंतर सदर पदे आपोआप निरसित होतील.
३. सदर शासन निर्णय वित्त विभागाने अनौपचारिक संदर्भ क्र.२००/आ.पु.क., दि.०१.०४.२०२४ अन्वये
दिलेल्या सहमतीनुसार तसेच उच्चस्तरीय सचिव समितीने दि.०९.०७.२०२४ रोजीच्या बैठकीत दिलेल्या
मान्यतेनुसार निर्गमित करण्यात येत आहे.
४. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध