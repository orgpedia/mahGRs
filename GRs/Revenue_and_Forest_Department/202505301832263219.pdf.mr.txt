# Page 1
नैसर्गिक आपत्तीमध्ये होणाऱ्या घरांच्या
पडझडींच्या अनुषंगाने घरांच्या
दुरुस्तीकरिता / पुनबांधणीकरिता
आपत्तीग्रस्तांना तातडीने आर्थिक मदत
करण्यासाठी सर्व विभागीय आयुक्तांना
निधी वितरीत करण्याबाबत.
महाराष्ट्र शासन
महसूल व वन विभाग (मदत व पुनर्वसन,आ.व्य.प्रभाग)
मादाम काम मार्ग, हुतात्मा राजगुरु चौक
मंत्रालय,मुंबई-४०००३२.
शासन निर्णय क्र एससीवाय-०५/२०२५/प्र.क्र.५४/म-११
दिनांक:-३० मे, २०२५
वाचा : शासन निर्णय, महसूल व वन विभाग क्र. सीएलएस-२०२२/प्र.क्र.३४९/म-३, दि.२७.३.२०२३
प्रस्तावना :-
राज्यात अचानक उद्भवणाऱ्या नैसर्गिक आपत्तीमध्ये पंचनामे होऊन त्याबाबतचे प्रस्ताव प्राप्त
झाल्यानंतर बाधितांना मदत वितरीत करण्यासाठी बराच कालावधी जातो. त्यामुळे नैसर्गिक
आपत्तीमध्ये होणाऱ्या घरांच्या पडझडीच्या अनुषंगाने घरांच्या दुरुस्तीकरिता/ पुनबांधणीकरिता
आपत्तीग्रस्तांना तातडीने राज्य आपत्ती प्रतिसाद निधीच्या दरानुसार आर्थिक मदत करण्यासाठी सर्व
विभागीय आयुक्तांना निधी वितरीत करण्याची बाब शासनाच्या विचाराधीन होती.
शासन निर्णय :-
सन २०२५-२६ या वित्तीय वर्षात नैसर्गिक आपत्तीमध्ये घरांची पडझड झाल्यास घरांच्या
दुरुस्तीकरिता/पुनबांधणीकरिता आपत्तीग्रस्तांना तातडीने राज्य आपत्ती प्रतिसाद निधीच्या दरानुसार
आर्थिक मदत करता येणे शक्य व्हावे, याकरिता लेखाशीर्ष मागणी क्र.सी-६; मुख्य लेखाशीर्ष २२४५,
नैसर्गिक आपत्तींच्या निवारणासाठी सहाय्य; ०२, पूर, चक्रीवादळे इ.; ११३, घरदुरुस्ती/पुर्नबांधणी
यासाठी सहाय्य; (९१) राज्य आपत्ती प्रतिसाद निधीच्या मानकानुसार खर्च; (९१) (०१) घरांची
दुरुस्ती/पुनबांधणी यासाठी सहाय्य (अनिवार्य); ३१, सहायक अनुदाने (वेतनेतर) (२२४५ ०२७१) अंतर्गत
सद्य:स्थितीत कोकण विभागास रुपये ५ कोटी, पुणे विभागास रुपये १२ कोटी, नाशिक विभागास रुपये
५ कोटी, छ.संभाजीनगर विभागास रुपये १२ कोटी, अमरावती विभागास रुपये ५ कोटी व नागपूर
विभागास रुपये १० कोटी असे एकूण रुपये ४९ कोटी इतका निधी बीम्स प्रणालीद्वारे संबंधित विभागीय
आयुक्त कार्यालयांना इतका निधी वितरीत करण्यास मान्यता देण्यात येत आहे.
# Page 2
२. नैसर्गिक आपत्तीमध्ये घरांची पडझड झाल्यास घरांच्या दुरुस्तीकरिता/पुनबांधणीकरिता
आपत्तीग्रस्तांना द्यावयाची मदत वाचा येथील नमूद दि.२७.३.२०२३ च्या शासन निर्णयानुसार राज्य
आपत्ती प्रतिसाद निधीच्या मानकांनुसार देण्यात यावी.
३. केंद्र शासनाकडून राज्य शासनास राज्य आपत्ती प्रतिसाद निधी अंतर्गत प्राप्त होणारा निधी ज्या बाबींवर खर्ची पडला आहे, त्याची महिनानिहाय माहिती National Disaster Management Information System (NDMIS) या संगणकीय प्रणालीवर भरावयाची आहे. यास्तव, देयके पारित
झाल्यानंतर त्याची सविस्तर आकडेवारी जतन करुन ठेवण्यात यावी व प्रत्येक महिन्याच्या पहिल्या
आठवड्यात मागील महिन्यातील आकडेवारी NDMIS प्रणालीवर अद्यावत करुन त्याबाबतचा अहवाल
उपयोगिता प्रमाणपत्रासह महालेखाकार कार्यालयास व शासनास सादर करण्यात यावा.
४. सदर शासन निर्णय वित्त विभागाच्या अनौपचारीक संदर्भ क्र.३१३/२०२५/व्यय-९,
दि.३०.०५.२०२५ अन्वये मिळालेल्या सहमतीनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर