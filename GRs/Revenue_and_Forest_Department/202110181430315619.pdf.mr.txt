# Page 1
विभागीय तृतियपंथीय हक्कांचे संरक्षण आणि कल्याण मंडळाची स्थापना करण्यासाठी महसूल क्षेत्रिय स्तरावरील अधिकारी यांचे नामनिर्देशन करण्याबाबत.
महाराष्ट्र शासन
महसूल व वन विभाग
शासन परिपत्रक क्रमांक - संकीर्ण-२०२१/प्र.क्र.२९/म-८
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक:- १८ ऑक्टोबर, २०२१.
वाचा : सामाजिक न्याय व विशेष सहाय्य विभाग शा.नि. क्र.तृतीय-२०१८/प्र.क्र.२६/सामासु,दि.१३.१२.२०१८
शासन परिपत्रक
१. उपरोक्त वाचा येथील शासन निर्णयान्वये राज्यातील तृतियपंथीय समाज घटकांची सर्वांगीण उन्नती व्हावी व त्यांना समाजाच्या विकास प्रवाहात आणले जावे याकरीता त्यांच्यासाठी सामाजिक न्याय व विशेष सहाय्य विभागामार्फत सर्व विभागीय आयुक्त यांच्या अध्यक्षतेखाली “विभागीय तृतियपंथीय हक्काचे संरक्षण आणि कल्याण मंडळ” स्थापन करण्यात आले आहे. या मंडळामध्ये एक सदस्य हे महाराष्ट्र शासनाच्या महसुल विभागाचे अपर मुख्य सचिव यांनी नामनिर्देशित केलेले क्षेत्रिय स्तरावर अधिकारी असतील अशी तरतूद आहे. या पार्श्वभूमीवर राज्यातील महसुल विभागांतर्गत विभागीय स्तरावर विभागीय आयुक्त यांच्या अध्यक्षतेखाली स्थापन करण्यात आलेल्या “विभागीय तृतियपंथीय हक्काचे संरक्षण आणि कल्याण मंडळ” यावर प्रत्येक महसुल विभागीय स्तरावर “उप आयुक्त (सामान्य प्रशासन)” यांची ‘अप्पर मुख्य सचिव यांनी नामनिर्देशित केलेले सदस्य' म्हणून नियुक्ती करण्यात येत आहे.
२. संदर्भाधीन शासन निर्णयान्वये स्थापन करण्यात आलेल्या “विभागीय तृतीयपंथीय हक्कांचे संरक्षण आणि कल्याण मंडळाच्या” वेळोवेळी आयोजित होणाऱ्या बैठकांना सदर मंडळाचे सदस्य म्हणून “उप आयुक्त (सामान्य प्रशासन), विभागीय आयुक्त कार्यालय” यांनी उपस्थित राहून तृतीयपंथीयांच्या सर्वांगीण उन्नती व विकासासाठी आवश्यक कार्यवाही पार पाडावी.
# Page 2