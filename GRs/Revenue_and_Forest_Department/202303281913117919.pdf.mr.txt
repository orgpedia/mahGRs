# Page 1
मुंबई उपनगर जिल्हयातील वांद्रे (पूर्व) शासकीय वसाहतीमधील अतिक्रमणे हटविण्याचे व अतिक्रमणे निष्कासीत करण्याचे अधिकार उप जिल्हाधिकारी तथा मालमत्ता अधिकारी यांना प्रत्यायोजित करणेबाबत...
महाराष्ट्र शासन
महसूल व वन विभाग
शासन निर्णय क्रमांकः जमीन-२६२३/प्र.क्र. ६०/ज-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २७ मार्च, २०२३
वाचा:
१) महाराष्ट्र जमीन महसूल संहिता, १९६६ चे कलम ५०
प्रस्तावनाः
मुंबई उपनगर जिल्हयातील शासकीय वसाहत, वांद्रे (पूर्व), येथील शासकीय भूखंडावर झालेले अतिक्रमण हटविणे, अनधिकृतरित्या राहणाऱ्या व्यक्तींचे निष्कासन करुन भूखंड नियोजनबध्दरित्या मोकळा करुन घेणे इत्यादी कामांकरिता तसेच वांद्रे शासकीय वसाहतीच्या विकास प्रकल्पासाठी मालमत्ता अधिकारी हे उपजिल्हाधिकारी दर्जाचे पद सार्वजनिक बांधकाम विभाग, शासन निर्णय, क्र. ईएसटी २०१९/प्र.क्र.५५/प्रशासन - १, दिनांक १२ मार्च, २०२० अन्वये निर्माण केले आहे. महाराष्ट्र जमीन महसूल संहिता, १९६६ हा कायदा महसूल व वन विभागाशी संबंधित असल्याने, वांद्रे शासकीय वसाहत, वांद्रे (पूर्व) येथील अतिक्रमण हटविण्यासाठी व अतिक्रमणे निष्कासीत करण्यासाठी उप जिल्हाधिकारी तथा मालमत्ता अधिकारी ह्या पदाला सक्षम प्राधिकाऱ्याचे अधिकार महसूल व वन विभागामार्फत देण्याबाबत दिनांक ०९/०२/२०२३ रोजी मा. मुख्यमंत्री महोदयांकडे झालेल्या वॉर रुम बैठकीत निर्देश देण्यात आले आहेत.
त्यानुषंगाने आवश्यक ती कार्यवाही करण्याची विनंती सार्वजनिक बांधकाम विभागाने महसूल व वन विभागास केली असून, त्यानुषंगाने शासनाने खालीलप्रमाणे निर्णय घेतला आहे.
शासन निर्णय :
मुंबई उपनगर जिल्हयातील वांद्रे (पूर्व) येथील शासकीय वसाहतीमधील अतिक्रमणे हटविण्यासाठी व अतिक्रमणे निष्कासीत करण्यासाठी, सार्वजनिक बांधकाम विभागाने दिनांक १२/०३/२०२० रोजीच्या शासन निर्णयान्वये निर्माण केलेल्या “उपजिल्हाधिकारी तथा मालमत्ता अधिकारी” या पदावर कार्यरत
असणाऱ्या अधिकारी यांना महाराष्ट्र जमीन महसूल संहिता, १९६६ च्या कलम ५० खालील अधिकार याद्वारे प्रत्यायोजित करण्यात येत आहेत.
# Page 2
शासन निर्णय क्रमांकः जमीन-२६२३/प्र.क्र. ६०/ज-१
०२. सदर अधिकार उक्त नमूद अतिक्रमणे हटविण्यासाठी व निष्कासीत करण्याच्या बाबतीतच प्रत्यायोजित करण्यात येत आहेत. महाराष्ट्र जमीन महसूल महसूल संहिता, १९६६ च्या कलम ५० अनुसार इतर दंडात्मक कारवाई करण्याचे अधिकार प्रत्यायोजित करण्यात आलेले नाहीत.