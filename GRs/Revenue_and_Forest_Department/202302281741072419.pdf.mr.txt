# Page 1
जमाबंदी आयुक्त आणि संचालक, भूमि अभिलेख, पुणे यांच्या कार्यालयात उघडण्यात आलेल्या स्वीय प्रपंजी लेखा खात्यामधून दुसऱ्या टप्प्यात ६१४ भूकरमापक / परिरक्षण भूकरमापक/ निमतानदार यांचेकरीता लॅपटॉप खरेदी करण्यास मान्यता देण्याबाबत.
महाराष्ट्र शासन
महसूल व वन विभाग
शासन निर्णय क्रमांकः संकिर्ण-२०२२/प्र.क्र.२७९/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २८ फेब्रुवारी, २०२३.
वाचा :- १. महसूल व वन विभाग, शासन निर्णय क्रमांक संकिर्ण-२०१८/प्र.क्र.२०९/ल-१, दि.२६.०३.२०१९.
२. महसूल व वन विभाग, शासन निर्णय क्रमांक संकिर्ण-२०१८/प्र.क्र.२०९/ल-१, दि.०२.०७.२०२०.
३. महसूल व वन विभाग, शासन निर्णय क्रमांक संकिर्ण-२०२१/प्र.क्र.४२७/ल-१, दि.१२.१.२०२२.
४. जमाबंदी आयुक्त आणि संचालक, भूमी अभिलेख, पुणे यांचेकडील मे, २०२२ रोजीचा प्रस्ताव.
४. दिनांक ९.६.२०२२ रोजीच्या प्रकल्प अंमलबजावणी समितीच्या बैठकीचे इतिवृत्त.
प्रस्तावना : डिजीटल इंडिया भूमि अभिलेख आधुनिकीकरण कार्यक्रमातंर्गत कार्यान्वित असलेल्या ई-फेरफार प्रकल्पातून वितरीत केल्या जाणा-या अधिकार अभिलेखाच्या वितरणातून प्राप्त होणारी नक्कल फी जमा करुन घेण्यासाठी जमाबंदी आयुक्त आणि संचालक भूमि अभिलेख (म.राज्य) पुणे यांचे नांवे नविन स्वीय प्रपंजी लेखा खाते उघडण्यात आले आहे. सदर स्वीय प्रपंजी लेखा खात्यामधुन खर्चाच्या बाबी व खर्चाची अधिकारता दि.२.०७.२०२० चे शासन निर्णयान्वये ठरवून दिलेली आहे. त्यानुसार डिजीटल इंडिया भूमी अभिलेख आधूनिकीकरण कार्यक्रमांतर्गत असणा-या प्रकल्पासाठी प्रती प्रस्ताव रक्कम रु.१.०० कोटी पर्यंत शासनाच्या परवानगी शिवाय खर्च/मंजूरीचे अधिकार जमाबंदी आयुक्त आणि संचालक भूमि अभिलेख यांना आहेत, रु. १.०० कोटी वरील खर्चाचे अधिकार शासनास आहेत. मोठ्या प्रमाणात माहिती व तंत्रज्ञान बाबीवरील खर्चासाठी नियमानुसार प्रकल्प अंमलबजावणी समिती व उच्चाधिकार समिती यांची मान्यता घेणे आवश्यक आहे.
राज्यातील भूमि अभिलेख विभागाचे मुख्य काम जमिनीची मोजणी करुन भूमि अभिलेखानुसार जमीनीच्या हद्दी कायम करणे, जमिनीवर झालेले पोटहिस्सा मोजणी करुन त्याचे नविन पोटहिस्सा अभिलेख तयार करणे,भूसंपादन मोजणी करणे व संपादन क्षेत्राप्रमाणे अभिलेख तयार करणे हे आहे. जमीनीच्या हददी निश्चित करुन त्या हददी संबंधीत जमिनधारकास दर्शविणेत येतात जेणे करुन जनतेच्या तक्रारींचे निराकरण केले जाते. याकामी भूकरमापक / परिरक्षण भूकरमापक / निमतानदार हे प्रत्यक्ष मोजणी कामी जागेवर जावून मोजणी करुन, मोजणी नकाशा तयार करतात व भुमि अभिलेख त्यावर बसवून हही दाखविणे, जमीनीच्या खूणा दर्शविणे इ. कामे करतात. परिरक्षण भूकरमापक / निमतानदार हे शहरी भागातील तांत्रिक बाबीशी संबंधित आहेत. या सर्व तांत्रिक बाबी हाताळणे कामी भूकरमापक / परिरक्षण भूकरमापक / निमतानदार यांचेसाठी लॅपटॉपची आवश्यकता आहे.भूकरमापक/परिरक्षण भूकरमापक/निमतानदार यांना लॅपटॉप पुरविणेत आले तर जागेवर हद्दी दाखवून मोजणी प्रकरणे तात्काळ निर्गत करणे सोयीचे होवून जनतेच्या तक्रार निवारण होणेस मदत होणार आहे. भूकरमापक / परिरक्षण भूकरमापक / निमतानदार यांना संदर्भाधिन क्र. ३ च्या शासन निर्णयानुसार पहिल्या टप्प्यात ८०४ लॅपटॉप खर्चास मान्यता देण्यात आलेली आहे. आता दुसऱ्या टप्प्यात भूमी अभिलेख विभागातील भूकरमापक/परिरक्षण भूकरमापक/निमतानदार यांचेकरीता ६१४ अत्याधुनिक, ग्राफीक कार्ड असणारा लॅपटॉप खरेदीस मान्यता देण्याबाबत प्रस्ताव जमाबंदी आयुक्त आणि संचालक, भूमी अभिलेख, पुणे यांनी शासनास सादर केला आहे. त्यास मान्यत देण्याची बाब शासनाच्या विचाराधिन होती.
# Page 2
शासन निर्णय क्रमांकः संकिर्ण-२०२२/प्र.क्र.२७९/ल-१
शासन निर्णयः भूमि अभिलेख विभागातील भूकरमापक/परिरक्षण भूकरमापक/निमतानदार हे प्रत्यक्ष मोजणी कामी जागेवर जावून मोजणी करुन, मोजणी नकाशा तयार करतात व भुमि अभिलेख त्यावर बसवून हही दाखविणे, जमीनीच्या खूणा दर्शविणे इ. कामे करतात. परिरक्षण भूकरमापक / निमतानदार हे शहरी भागातील तांत्रिक बाबीशी संबंधित आहेत. या सर्व तांत्रिक बाबी हाताळण्यासाठी भूकरमापक / परिरक्षण भूकरमापक / निमतानदार यांचेसाठी लॅपटॉपची आवश्यकता आहे. याकरीता सोबत जोडलेल्या परिशिष्ट- अ नुसार दुसऱ्या टप्प्यात भूकरमापक / परिरक्षण भूकरमापक / निमतानदार यांचेकरीता एकूण ६१४ लॅपटॉप खरेदी करण्यासाठी परिशिष्ट-ब मध्ये नमूद केलेल्या संरचनेच्या प्रत्येकी रु.६९,००० अधिक १८ टक्के जीएसटी अशा एकूण ८१,४२०/-इतक्या मर्यादेत आवश्यकतेनुसार उच्चाधिकार समितीच्या मान्यतेस अधिन राहून जमाबंदी आयुक्त आणि संचालक, भूमी अभिलेख, पुणे यांच्या स्वीय प्रपंजी लेखा खात्यातून खर्च करण्यास मान्यता देण्यात येत आहे.
२. यासंदर्भात GEM PORTAL वरुन खरेदी करण्याकामी खालीलप्रमाणे सूचना देण्यात येत आहेत.
अ. कोणत्याही परिस्थितीत उपरोक्त नमूद मूलभूत Generic Specifications मध्ये बदल / दुरुस्ती करण्यात येवू नये. तसेच दिलेल्या Generic Specifications पेक्षा अधिक चांगल्या स्पेसिफिकेशन्सचे लॅपटॉप खरेदी करता येतील.
ब. याबाबत शासनाने खरेदीबाबत प्रसिध्द केलेल्या मार्गदर्शक सुचनांचे पालन कटाक्षाने करावयाचे आहे. तसेच Department of Promotion of Industry and Internal Trade (DPIIT) यांनी निर्गमित केलेल्या Make in India व Line Border Countries बाबतच्या सूचनांचे पालन करणे गरजेचे आहे.
३. याबाबत विहीत करण्यात आलेल्या अटी व शर्तींचे पालन करणे व सदर खर्चाच्या बाबतीत स्वीय प्रपंजी लेख्यांशी संबंधित जमा व खर्चाचा हिशोब ठेवणे जमाबंदी आयुक्त आणि संचालक, भूमी अभिलेख, पुणे यांना बंधनकारक राहील.
४. या प्रयोजनासाठी जमाबंदी आयुक्त आणि संचालक, भूमी अभिलेख, महाराष्ट्र राज्य, पुणे यांना आहरण व संवितरण अधिकारी म्हणून प्राधिकृत करण्यात येत आहे.
५. सदर निधीबाबत आर्थिक व भैतिक अहवाल उपयोगिता प्रमाणपत्रासह शासनास पाठविण्याची जबाबदारी जमाबंदी आयुक्त आणि संचालक, भूमी अभिलेख, महाराष्ट्र राज्य, पुणे यांची राहील. तसेच शासनास सदर निधीच्या जमा व खर्चाचा हिशोब तपासण्याचा अधिकार राहील. प्रस्तुत निधीबाबत जमाबंदी आयुक्त आणि संचालक, भूमी अभिलेख, पुणे यांनी आर्थिक व भौतिक अहवाल उपयोगिता प्रमाणपत्रासह शासनास पाठवावा.
६. सदर शासन निर्णय माहिती व तंत्रज्ञान विभागाच्या दिनांक ८.१२.२०२२ रोजी प्राप्त सहमतीनुसार निर्गमित करण्यात येत आहे.
# Page 3
# Page 4
# Page 5
# Page 6