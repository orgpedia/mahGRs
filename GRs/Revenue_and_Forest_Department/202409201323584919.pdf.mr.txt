# Page 1
ऑक्टोबर, २०२३ मध्ये सांगली जिल्यात
अवेळी पावसामुळे झालेल्या पिकांच्या
नुकसानीसाठी बाधित शेतकऱ्यांना मदत
देण्याबाबत...
महाराष्ट्र शासन
महसुल व वन विभाग
शासन निर्णय क्रमांक : सीएलएस-२०२३/प्र.क्र.२८६/म-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : २० सप्टेंबर, २०२४.
वाचा :-
१) शासन निर्णय, महसूल व वन विभाग, क्र. संकीर्ण-२०२२/प्र.क्र.६७/म-११,दि.२४.०१.२०२३.
२) विभागीय आयुक्त, पुणे यांचे पत्र क्र.मह-३/नै.आ./कावि/२३५/२०२३, दि.१५.०४.२०२४
प्रस्तावना:-
अतिवृष्ट्टी, पूर व चक्रीवादळ या सारख्या नैसर्गिक आपत्तीमुळे शेतीपिकांचे नुकसान झाल्यास
पुढील हंगामामध्ये उपयोगी पडावे याकरिता शेतकऱ्यांना निविष्ट्ठा अनुदान (Input subsidy)
स्वरूपात एका हंगामात एक वेळेस याप्रमाणे राज्य आपत्ती प्रतिसाद निधीमधून विहित दराने मदत
देण्यात येते. तसेच, राज्य आपत्ती प्रतिसाद निधीच्या इतर मान्य बाबींकरिता देखील विहित दराने
मदत देण्यात येते. शासन निर्णय महसूल व वन विभाग क्र.सीएलएस-२०२२/प्र.क्र.३४९/म-३, दि.२७
मार्च, २०२३ अन्वये, राज्यात विविध नैसर्गिक आपत्तीमुळे झालेल्या नुकसानीकरिता मदत
देण्यासाठी राज्य आपत्ती प्रतिसाद निधीचे सुधारित दर व निकष दि.१ नोव्हेंबर, २०२२ पासून लागू
करण्यात आलेले आहेत.
२. अवेळी पाऊस ही राज्य शासनाने घोषित केलेली आपत्ती असून शेतीपिकांचे नुकसान ३३
टक्केपेक्षा जास्त असल्यास जेवढ्या क्षेत्राचे नुकसान झाले आहे, तेवढ्या क्षेत्राकरिता २ हेक्टर
मर्यादेत विहित दराने निविष्ट्ठा अनुदान स्वरुपात शेतकऱ्यांना मदत देण्यात येते. ऑक्टोबर, २०२३
मधील शेतीपिकांच्या नुकसानीकरिता विभागीय आयुक्त, पुणे यांच्याकडून निधी मागणीचा प्रस्ताव
प्राप्त झाला होता. त्यानुसार निधी वितरणास मान्यता देण्याची बाब विचाराधीन होती.
शासन निर्णय:-
विभागीय आयुक्त, पुणे यांनी संदर्भ क्र.२ येथे नमूद दि.१५.०४.२०२४ च्या पत्रान्वये सादर
केलेल्या प्रस्तावास अनुसरुन सांगली जिल्हयातील शिराळा तालुक्यातील १.३३ हेक्टर क्षेत्राच्या
नुकसानीच्या अनुषंगाने एकूण १८ शेतकऱ्यांकरीता रु.१८,४४५/- (रुपये अठरा हजार चारशे
# Page 2
पंचेचाळीस फक्त) इतका निधी विहित अटी व शर्तीच्या अधीन राहून वितरीत करण्यास मान्यता
देण्यात येत आहे.
२. सदरचा खर्च उपलब्ध तरतुदीमधून अथवा पुर्नविनियोजनाव्दारे तरतुद उपलब्ध करुन घेऊन
वर अनुक्रमांक १ येथे नमूद दि.२४.०१.२०२३ अन्वये सूचित केल्यानुसार आवश्यकतेनुसार कार्यासन
म-११ यांनी हा निधी वितरित करावा. जिल्हाधिकारी यांनी वर अनुक्रमांक १ येथे नमूद
दि.२४.०१.२०२३ अन्वये सूचित केल्यानुसार या प्रस्तावाअंतर्गत असलेल्या सर्व लाभार्थ्र्याची माहिती
विहित नमुन्यात तयार करुन ती संगणकीय प्रणालीवर भरावी. ही माहिती भरतांना -
अ) चालू हंगामामध्ये यापूर्वी सर्व विभागांना शेतीपिकांच्या नुकसानीकरिता वितरीत करण्यात
आलेल्या मदतीच्या निधीमध्ये या प्रस्तांवातगंत मागणी करण्यात आलेल्या निधीचा समावेश नाही
याची दक्षता घ्यावी. एका हंगामात एक वेळेस याप्रमाणे राज्य आपत्ती प्रतिसाद निधीमधून विहित
दराने मदत देण्यात येत असल्याची खात्री करावी.
ब) शासन निर्णय, महसूल व वन विभाग दि.२७.०३.२०२३ नुसार जिरायत पिके, बागायत पिके व
बहुवार्षिक पिकांच्या नुकसानीसाठी मदतीच्या विहित दरानुसार जास्तीत जास्त २ हेक्टरच्या
मर्यादेत असल्याची खातरजमा करण्यात यावी.
३. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे
काटेकोरपणे पालन करण्यात यावे. ज्या प्रयोजनासाठी निधी मंजूर करण्यात आला आहे त्याच
प्रयोजनासाठी सदर निधी खर्च करण्यात यावा. ही मदत देताना केंद्र /राज्य शासनाने चक्रीवादळ,
पूर इत्यादी नैसर्गिक आपत्तीकरिता विहित केलेल्या अटी व शतींची पूर्तता होत असल्याची खात्री
सर्व संबंधितांनी करावी.
४. लाभार्थ्र्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा
तपशील जिल्यांच्या संकेतस्थळावर प्रसिध्द करण्यात यावा. या आदेशाव्दारे तसेच यापूर्वी वेळोवेळी
निर्गमित केलेल्या आदेशाव्दारे नैसर्गिक आपत्तीमध्ये शेतकऱ्यांना दिलेला मदतीचा निधी बँकांनी
कर्ज खात्यात अथवा अन्यथा वसुलीसाठी वळती करु नये याकरिता जिल्हाधिकारी यांनी सर्व बँकांना
आवश्यक त्या सूचना निर्गमित कराव्यात. या सर्व सूचनांची अंमलबजावणी करण्याची जबाबदारी
संबंधित जिल्हाधिकारी यांची राहील.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या
कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व
महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून
तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर
तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास
सादर करण्याची जबाबदारी विभागीय आयुक्त यांची राहील.
# Page 3
६. वरील प्रयोजनासाठी २ हेक्टर मर्यादेतील शेतीपीक नुकसानीचा खर्च मागणी क्र.सी-६; मुख्य
लेखाशिर्ष २२४५ नैसर्गिक आपत्तीच्या निवारणासाठी अर्थसहाय, ०२ पुर, चक्रीवादळे इत्यादी, १०१,
अनुग्रह सहाय्य; (९२) राज्य आपत्ती प्रतिसाद निधीच्या मानकानुसार खर्च; (९१)(०५) नैसर्गिक
आपत्तीमुळे पिकनुकसानीकरिता शेतकऱ्यांना सहाय्य (अनिवार्य); ३१ सहाय्यक अनुदाने (वेतनेत्तर)
(सशर्त) (२२४५ २४५२) या लेखाशीर्षाखाली भागविण्यात येईल.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर