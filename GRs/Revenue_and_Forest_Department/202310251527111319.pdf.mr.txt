# Page 1
महसूली कार्यालयांच्या कार्यक्षेत्रात फेरबदल/ नवीन कार्यालय निर्मिती व महसूली कायद्यांमध्ये आवश्यकतेनुसार बदलांबाबत शिफारशी करण्याकरीता समिती गठीत करणेबाबत...
महाराष्ट्र शासन
महसूल व वन विभाग
शासन निर्णय क्रमांक: प्राफेब- २०२३ / प्र.क्र.१०६/म-१०
पहिला मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई.
तारीख: २५ ऑक्टोबर, २०२३
प्रस्तावना : राज्यातील महसूली कार्यालयांच्या कार्यक्षेत्रात फेरबदल/ नवीन कार्यालय निर्मिती याविषयी विविध लोकप्रतिनिधी व नागरिकांकडून मोठ्या प्रमाणात निवेदने शासनास प्राप्त होतात.
तथापि, राज्यातील महसूली कार्यालयांच्या कार्यक्षेत्रात फेरबदल/ नवीन कार्यालय निर्मिती ही खर्चिक व सर्वसामान्य जनतेच्या दैनंदिन आयुष्यावर परिणाम करणारी बाब असल्याने याबाबत पुर्ण विचारांती व अभ्यासांती निर्णय घेणे आवश्यक आहे. तसेच, सामाजिक परिस्थितीत झालेला बदल, वाढलेली लोकसंख्या, महसूली कामकाजाच्या स्वरुपात झालेला बदल व इतर अनुषंगिक बाबींमुळे महसूल कामकाजाशी संबंधित महत्वाच्या कायद्यांमध्ये कालानुरुप बदल करणे आवश्यक आहे किंवा कसे हे तपासणे आवश्यक आहे. सबब, महसूली कार्यालयांच्या कार्यक्षेत्रात फेरबदल/ नवीन कार्यालय निर्मिती व महसूली कायद्यांमध्ये आवश्यकतेनुसार बदलांबाबत शिफारशी करण्याकरीता समिती गठीत करण्याची बाब शासनाच्या विचाराधीन होती.
शासन निर्णय: राज्यातील महसूली कार्यालयांच्या कार्यक्षेत्रात फेरबदल / नवीन कार्यालय निर्मिती व महत्वाच्या महसूली कायद्यांमध्ये आवश्यकतेनुसार बदलांबाबत शिफारशी करण्याकरीता सेवानिवृत्त भारतीय प्रशासकीय सेवेतील व इतर अधिका-यांची खालीलप्रमाणे समिती गठीत करण्यात येत आहे: १. श्री.उमाकांत दांगट, भा.प्र.से. (सेवानिवृत्त) - अध्यक्ष २. श्री. चंद्रकांत दळवी, भा.प्र.से. (सेवानिवृत्त) सदस्य ३. श्री. शेखर गायकवाड, भा.प्र.से. (सेवानिवृत्त) - सदस्य ४. श्री. प्रल्हाद कचरे, सेवानिवृत्त अपर जिल्हाधिकारी - सदस्य ५. उप आयुक्त (सा.प्र.), विभागीय आयुक्त कार्यालय, पुणे - सदस्य सचिव
समितीतील उपरोक्त सदस्यांना आवश्यकता वाटल्यास संबंधित विषयातील तज्ञ व्यक्तींना निमंत्रित सदस्य म्हणून बोलविण्याची मुभा राहील.
# Page 2
शासन निर्णय क्रमांकः प्राफेब-२०२३/ प्र.क्र.१०६/म-१०
२. उपरोक्त समितीची कार्यकक्षा खालीलप्रमाणे राहील:
i. जिल्ह्यांतील प्रशासकीय कामकाजाचे स्वरुप विचारात घेऊन आवश्यकतेनुसार अपर जिल्हाधिकारी कार्यालय निर्मिती, त्याकरीता आवश्यक पद निर्मिती, आवर्ती व अनावर्ती खर्चाचा तपशील तसेच इतर अनुषंगिक बाबी यांसह शिफारस करणे.
ii. उप-विभागांतील प्रशासकीय कामकाजाचे स्वरुप विचारात घेऊन आवश्यकतेनुसार स्वतंत्र उपविभागीय कार्यालय निर्मिती / पुनर्रचना, त्याकरीता आवश्यक पद निर्मिती, आवर्ती व अनावर्ती खर्चाचा तपशील तसेच इतर अनुषंगिक बाबी यांसह शिफारस करणे.
iii. तालुक्यांतील प्रशासकीय कामकाजाचे स्वरुप विचारात घेऊन आवश्यकतेनुसार अपर तहसील कार्यालय निर्मिती, त्याकरीता आवश्यक पद निर्मिती, आवर्ती व अनावर्ती खर्चाचा तपशील तसेच इतर अनुषंगिक बाबी यांसह शिफारस करणे.
iv. महसूल कामकाजाशी संबंधित खालील कायद्यांमध्ये कालानुरुप बदल करणे आवश्यक आहे किंवा कसे हे तपासुन आवश्यकता असल्यास बदलांबाबत शिफरशी करणे.
a) महाराष्ट्र धारण जमिनीचे तुकडे पाडण्यास प्रतिबंध व त्यांचे एकत्रीकरण करण्याबाबत अधिनियम,१९४७
b) महाराष्ट्र कुळवहिवाट व शेतजमीन अधिनियम १९४८ व त्याखालील नियम c) महाराष्ट्र शेतजमीन (जमीन धारणेची कमाल मर्यादा) अधिनियम, १९६१ d) महाराष्ट्र जमीन महसूल संहीता, १९६६ व त्याअंतर्गत असलेले नियम V. उपरोक्त विषयासंदर्भात शासनास आवश्यक वाटतील असे विषय.
३. समितीने याबाबतचा अहवाल शासनास या शासन निर्णयाच्या दिनांकापासून ९० दिवसांच्या आत सादर करावा.
४. याकामी समिती सदस्यांना आवश्यक वाटल्यास राज्यांतर्गत भौगोलिक क्षेत्रातील कोणत्याही भागाचा दौरा करण्याची मुभा राहील. याअनुषंगाने समितीच्या सदस्यांवर होणारा खर्च विभागीय आयुक्त, पुणे विभाग यांनी करावा.
५. तसेच, समितीस आवश्यक मनुष्यबळ व बैठक व्यवस्था पुरविण्याची कार्यवाही विभागीय आयुक्त, पुणे विभाग यांनी करावी.
# Page 3