# Page 1
श्री. आनंद रेड्डी येल्लु, भावसे यांच्या पदस्थापनेबाबत.
महाराष्ट्र शासन
महसूल व वन विभाग
शासन आदेश क्र. एस-३०/२०२३/प्र.क्र.२५/फ-७,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक: २५.०९.२०२३
वाचा : महसूल व वन विभाग शासन आदेश क्रमांक एएफओ-२०२३/प्र.क्र.०४/फ-७, दिनांक २१.०२.२०२३
शासन आदेश:
महाराष्ट्र शासकीय कर्मचा-यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदीनुसार बदली करण्यास सक्षम असलेल्या प्राधिकाऱ्यांच्या मान्यतेने संदर्भाधीन दिनांक २१.०२.२०२३ रोजीच्या शासन आदेशान्वये श्री. आनंद रेड्डी येल्लु, भावसे, उपवनसंरक्षक (प्रादेशिक), यवतमाळ यांची प्रशासकीय कारणास्तव बदलीने पदस्थापना उपवनसंरक्षक (वन संधारण), नागपूर या रिक्त पदावर करण्यात आली होती.
तसेच श्री. धनंजय वायभासे, भावसे यांची पदस्थापना श्री. आनंद रेड्डी येल्लु, भावसे यांच्या बदलीने रिक्त होणाऱ्या उपवनसंरक्षक (प्रादेशिक), यवतमाळ या पदावर करण्यात आली होती.
२. श्री. आनंद रेड्डी येल्लु, भावसे यांनी शासनाच्या बदली आदेशाविरुध्द मा. केंद्रीय प्रशासकीय न्यायाधिकरण, मुंबई येथे मुळ अर्ज क्रमांक १३६/२०२३ दाखल केला होता. सदर याचिके प्रकरणी मा. न्यायालयाने दिनांक २४.०२.२०२३ रोजी दिलेल्या अंतरिम आदेशानुसार श्री. धनंजय वायभासे, भावसे यांच्याकडे असलेला उपवनसंरक्षक (कार्याआयोजना), यवतमाळ या पदाचा अतिरिक्त कार्यभार संपुष्ठात आणुन श्री. आनंद रेड्डी येल्लु, भावसे यांच्याकडे पुढील आदेश होईपर्यंत अतिरिक्त कार्यभार म्हणून देण्याबाबत दिनांक २७.०२.२०२३ रोजीच्या शासन पत्रान्वये कळविण्यात आले होते. त्यानुसार श्री. रेड्डी यांनी दिनांक ०१.०३.२०२३ रोजी मध्यान्हपूर्व सदर पदाचा अतिरिक्त कार्यभार स्विकारला आहे.
३. श्री. आनंद रेड्डी येल्लु, भावसे यांनी मा. केंद्रीय प्रशासकीय न्यायाधिकरण, मुंबई येथे दाखल केलेल्या मुळ अर्ज क्रमांक १३६/२०२३ मध्ये मा. न्यायालयाने दिनांक ०७.०७.२०२३ रोजी अंतिम आदेश देऊन श्री. रेड्डी, भावसे यांची उपवनसंरक्षक (वन संधारण), नागपूर येथे करण्यात आलेली पदस्थापना रद्द केली असून त्यांना दिनांक २४.०२.२०२३ रोजी दिलेल्या अंतरिम आदेशानुसार उपवनसंरक्षक (कार्य आयोजना), यवतमाळ येथे दोन वर्षाचा कालावधी पुर्ण होईपर्यंत कायम ठेवण्याबाबत आदेश दिले आहेत. श्री. रेड्डी, भावसे यांनी मा. केंद्रीय प्रशासकीय न्यायाधिकरणाच्या आदेशाच्या अनुषंगाने मा. मुंबई उच्च न्यायालय, नागपूर खंडपीठ येथे रिट याचिका क्रमांक ४३८६/२०२३ दाखल केली होती. सदर प्रकरणी मा. उच्च न्यायालयाने दिनांक १९.०७.२०२३ रोजी श्री. रेड्डी, भावसे यांना उपवनसंरक्षक (कार्य आयोजना), यवतमाळ या पदावर कामकाज केलेले वेतन तसेच सदर पदावरील वेतन त्या पदावर असेपर्यंत अदा करण्यात यावे असे आदेश दिले आहेत.
# Page 2
शासन आदेश क्रमांकः एस-३०/२०२३/प्र.क्र.२५/फ-७
४. श्री. आनंद रेड्डी येल्लु, भावसे यांनी त्यांच्या बदलीने केलेल्या पदस्थापनेच्या मुळ पदावर म्हणजेच उपवनसंरक्षक (वन संधारण), नागपूर या पदावर रुजू न होता मा. न्यायालयाच्या अंतरिम आदेशानुसार त्यांनी उपवनसंरक्षक (कार्य आयोजना ) यवतमाळ या पदाचा कार्यभार अतिरिक्त कार्यभार म्हणून दिनांक ०१.०३.२०२३ रोजी स्विकारला असून त्यांना या कालावधीपासून तांत्रिक अडचणीमुळे अद्याप वेतन अदा करण्यात आलेले नाही. श्री. रेड्डी, भावसे यांनी उपवनसंरक्षक (कार्य आयोजना) यवतमाळ या पदाचा कार्यभार अतिरिक्त स्वरुपात स्विकारला असला तरी ते मुळ पदस्थापनेच्या पदावर रुजू न झाल्याने त्यांना क्षेत्रीय कार्यालयाकडून दिनांक ०१.०३.२०२३ पासून मासीक वेतन अदा करण्यात आलेले नाही.
५. मा. केंद्रीय प्रशासकीय न्यायाधिकरण, मुंबई यांनी दिनांक ०७.०७.२०२३ रोजी दिलेल्या अंतिम आदेशाची पुर्तता करणेहेतु तसेच श्री. आनंद रेड्डी येल्लु, भावसे यांचे दि. ०१.०३.२०२३ पासुन थकीत वेतन अदा करण्याकरिता महाराष्ट्र शासकीय कर्मचा-यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदीनुसार बदली करण्यास सक्षम असलेल्या प्राधिकाऱ्यांच्या मान्यतेने श्री. आनंद रेड्डी येल्लु, भावसे यांची उपवनसंरक्षक (वन संधारण), नागपूर येथे करण्यात आलेली पदस्थापना मा. केंद्रीय प्रशासकीय न्यायाधिकरण, मुंबई यांच्या आदेशाची अंमलबजावणी करण्याच्या अनुषंगाने रद्द करुन त्यांची उपवनसंरक्षक (कार्य आयोजना), यवतमाळ या पदावरील पदस्थापना पुर्वलक्षीप्रभावाने दिनांक ०१.०३.२०२३ पासून या आदेशान्वये नियमित करण्यात येत आहे.
६. श्री. आनंद रेड्डी येल्लु, भावसे यांना उपवनसंरक्षक (कार्य आयोजना), यवतमाळ या पदाचे दिनांक ०१.०३.२०२३ पासूनचे थकीत वेतन अदा करणेबाबत संबंधीत कार्यालयाने पुढील कार्यवाही करावी व केलेल्या कार्यवाहीचा अहवाल शासनास सादर करावा.
# Page 3