# Page 1
जुलै-ऑक्टोबर, २०१९ मधील अतिवृष्टी व पुरामुळे शेतीपिकांचे नुकसान झाल्याने बाधित शेतकऱ्यांना मदत देण्याकरिता निधी वितरीत करण्याबाबत…………….
महाराष्ट्र शासन
महसूल व वन विभाग,
शासन निर्णय क्रमांक :- सीएलएस-२०१९/प्र.क्र.१७७/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- २८ जून, २०२२
संदर्भ :- १) शासन निर्णय, महसूल व वन विभाग, क्रमांक :- सीएलएस-२०१५/प्र.क्र.४०/म-३, दिनांक १३.०५.२०१५ २) शासन निर्णय, महसूल व वन विभाग, क्रमांक :- सीएलएस-२०१९/प्र.क्र.१६५/म-३, दिनांक २९.०८.२०१९ व दिनांक ११.०९.२०१९ ३) शासन निर्णय, महसूल व वन विभाग, क्रमांक :- सीएलएस-२०१९/प्र.क्र.१७७/म-३, दिनांक १७.०२.२०२० ४) विभागीय आयुक्त, कोकण यांचे क्र.मशा/नै.आ./कार्या-६/अ.निधी.मा./कावि-५५०६/२०२१, दिनांक ०८.०३.२०२१ रोजीचे पत्र प्रस्तावना : सन २०१९-२०२० मध्ये राज्यातील विविध जिल्हयात दि.२६ जुलै, २०१९ व त्यानंतर झालेल्या अतिवृष्टीमुळे पुराचे पाणी शहरी व ग्रामीण भागामध्ये पसरले, या पूर परिस्थितीमुळे बाधित झालेल्या कुटूंबियांना मदत देण्याबाबत मा. मुख्यमंत्री यांच्या अध्यक्षतेखालील मंत्रीमंडळ उपसमितीने दिनांक १९.०८.२०१९ रोजीच्या बैठकीत घेतलेल्या निर्णयानुसार बाधितांना द्यावयाच्या मदतीचे दर व निकष संदर्भाधीन क्र.२ च्या शासन निर्णयान्वये निश्चित करण्यात आले आहेत.
२. माहे जुलै-ऑगस्ट, २०१९ मधील अतिवृष्टी व पूर परिस्थितीमुळे नुकसान झालेल्या बाधित आपदग्रस्तांना मदत वाटपासाठी रू.२६२३.२८ लक्ष एवढया निधी मागणीचा प्रस्ताव विभागीय आयुक्त, कोकण यांनी संदर्भाधीन क्र.४ अन्वये सादर केला आहे. सदर प्रस्तावास राज्य कार्यकारी समितीच्या दि.२३.०८.२०२१ रोजीच्या बैठकीमध्ये रू. २६२३.२८ लक्ष एवढया अतिरिक्त निधीस समितीने मंजूरी दिली आहे. त्यानुसार विभागीय आयुक्त, कोकण यांना अतिरिक्त निधी वितरीत करण्याची बाब विचाराधीन होती.
शासन निर्णय : राज्यात माहे जुलै-ऑगस्ट, २०१९ मधील अतिवृष्टी व पूर परिस्थितीमुळे नुकसान झालेल्या बाधित आपदग्रस्तांना रू.२६२३.२८ लक्ष (रूपये सव्वीस कोटी तेवीस लक्ष अठ्ठावीस हजार फक्त) इतका निधी खालील तक्त्यात दर्शविल्यानुसार विभागीय आयुक्त, कोकण यांना उपलब्ध करून देण्यास मान्यता देण्यात येत आहे.
# Page 2
शासन निर्णय क्रमांक: सीएलएस-२०१९/प्र.क्र.१७७/म-३,
----------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | जिल्हा | नैसर्गिक आपत्तीमध्ये घरे पुर्णतः क्षतीग्रस्त झाली असल्यास कपडे तसेच घरगुती भांडी / वस्तुंकरिता अर्थ सहाय्य | पुर्णत: नष्ट / अंशतः पडझड झालेली कच्ची/ पक्की घरे, नष्ट झालेल्या झोपडया व गोठयांसाठी अनुदान | हस्तकला/हातमाग कारागिर/बारा बलुतेदार यांना मदत | एकूण (रूपये लाखात) |
| लेखाशीर्ष २२४५२१९४ | लेखाशीर्ष २२४५०१५५ | लेखाशीर्ष २२४५०२७१ | लेखाशीर्ष २२४५०३३३ | लेखाशीर्ष २२४५२३८१ |
| १ | ठाणे | १५३५.०५ | ७८२.२५ | 0,00 |  | 0.00 | __२३१७.३० |
| २ | पालघर | २२७.५० | ०.०० | 0.00 |  | 0.00 | २२७.५० |
| ४ | रायगड |  |  |  |  | १.१७ | १.१७ |
| ३ | सिंधुदूर्ग | १.९० | १.९० | १.९० | 0.00 | ७१.६१ | __७७.३१ |
| एकूण | १७६४.४५ | ७८४.१५ | १.९० |  | ७२.७८ | २६२३.२८ |
----------------------------------------------------------------------------------------------------------------------------------------------------------------------------------------------------------------------------------------------------------------------------------------
२. वरीलप्रमाणे लेखाशीर्षनिहाय निधी बीम्स प्रणालीवर विभागीय आयुक्त, कोकण यांना कार्यासन म-११ यांनी तात्काळ वितरित करावा.
३. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे काटेकोरपणे पालन करण्यात यावे. संदर्भाधीन क्रमांक २ येथील दिनांक २९.०८.२०१९ व दिनांक ११.०९.२०१९ च्या शासन निर्णयान्वये मदतीचे वाढीव दर मंजूर करण्यात आले आहेत. त्या वाढीव दरापैकी राज्य आपत्ती प्रतिसाद निधीच्या (SDRF) संदर्भाधीन क्रमांक २ येथील शासन निर्णयातील दराने मदत प्रदान करण्यासाठी राज्य आपत्ती प्रतिसाद निधीच्या लेखाशीर्षाखाली वितरित करण्यात आलेला निधी खर्च करण्यात यावा आणि वाढीव मंजूर दर वजा राज्य आपत्ती प्रतिसाद निधीचे दर यातील फरकाच्या मदतीची रक्कम राज्य शासनाच्या निधीमधुन वितरित करण्यात आलेला निधीतून भागविण्यात यावा. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
४. पंचनामे करण्यात आल्यानंतर लाभार्थी निश्चित करण्यात यावेत. या शासन निर्णयान्वये संपूर्ण रक्कम बीम्स प्रणालीवर वितरित करण्यात येत असली तरी, लाभार्थी निश्चित झाल्यानंतर वित्तिय शिस्तीच्या दृष्टीकोनातून संबंधित जिल्हाधिकारी यांनी प्रत्यक्ष गरजेनुसारच कोषागारातून रक्कम आहरित करून त्यानंतरच रक्कम लाभार्थ्यांच्या थेट बँक खात्यामध्ये ऑनलाईन पध्दतीने हस्तातंरित करण्याबाबत दक्षता घ्यावी. सदर निधी अनावश्यकरित्या कोषागारातून आहरित करून बँक खात्यामध्ये काढून ठेवण्यात येवू नये. या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा. लाभार्थ्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा तपशील जिल्हयांच्या संकेतस्थळावर प्रसिध्द करण्यात यावा. या सर्व सुचनांची अंमलबजावणी करण्याची जबाबदारी संबंधित जिल्हाधिकारी यांची राहील.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल
पृष्ठ ३ पैकी २
# Page 3
शासन निर्णय क्रमांकः सीएलएस-२०१९/प्र.क्र.१७७/म-३,
कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
६. वरील प्रयोजनासाठी प्रधान लेखाशीर्ष २२४५ - नैसर्गिक आपत्तीच्या निवारणासाठी अर्थसहाय, ०२ पुर चक्रीवादळे इत्यादी अंतर्गत सोबतच्या विवरणपत्रात दर्शविलेल्या लेखाशिर्षाखाली पुर्नविनियोजनाव्दारे उपलब्ध केलेल्या निधीमधून उपलब्ध करून देण्यात येत आहे.
७. सदर शासन निर्णय वित्त विभागाच्या अनौपचारिक संदर्भ क्रमांक : १३५/२०२२/व्यय-९, दिनांक ०८.०४.२०२२ अन्वये मिळालेल्या सहमतीने निर्गमित करण्यात येत आहे.