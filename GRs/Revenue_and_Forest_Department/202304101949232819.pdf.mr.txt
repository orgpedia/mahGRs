# Page 1
स्वातंत्र्याच्या अमृत महोत्सवी वर्षाच्या निमित्ताने राज्यात पंचायतन वन उद्यानांची निर्मिती करण्याबाबत.
महाराष्ट्र शासन
महसूल व वन विभाग
शासन निर्णय क्रमांक: साववि-२०२३/प्र.क्र.२०/फ-११
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- १० एप्रिल, २०२३
वाचा :- महसूल व वन विभाग, शासन निर्णय क्रमांक अंदाज-२०१५/प्र.क्र.३६/फ-११, दिनांक १६ जून, २०१५
प्रस्तावना स्वातंत्र्याच्या अमृत महोत्सवी वर्षानिमित्त विविध कार्यक्रमाचे आयोजन करण्यात येत आहे. तसेच
शासनामार्फत विविध नाविण्यपूर्ण योजना राज्यात राबविण्यात येत आहेत. सन २०२३-२४ या वर्षाचा
अर्थसंकल्प सादर करतांना मा. उपमुख्यमंत्री तथा वित्त मंत्री यांनी केलेल्या घोषणांपैकी राज्यात अमृत
महोत्सवी वर्ष साजरे करतांना वन विभागामार्फत पंचायतन वन उद्यानांची निर्मिती करण्यात येईल अशी
घोषणा केलेली आहे. त्यानुषंगाने वनविभागाने या अमृत महोत्सवी कार्यक्रमात पुढाकार घेऊन राज्याच्या
ग्रामीण भागात वन विभागाकडून “पंचायतन वन उद्यान” निर्माण करण्याचे प्रस्तावित होते.
सदर पंचायतन वन उद्यानामध्ये लागवड करण्यात येणाऱ्या वड, उंबर, पिंपळ, बेल, कडूलिंब आणि
देशी आंबा या वृक्षांच्या माध्यमातून मोठ्या प्रमाणात प्राणवायूची निर्मिती होऊन प्रदुषण कमी करण्याकरीता
मदत होईल. सदर उद्यानातील वृक्ष ही दाट सावली देणारी असल्याने सदरच्या परिसरात शितलतेचे
वातारण निर्माण होईल. तसेच स्थानिक नागरीकांचे मानसिक व शारिरीक स्वास्थ्य व रोग प्रतिकारकक्षमता
वाढविण्यास मदत होईल. सदर उद्यानाच्या माध्यमातून शासनाच्या हरितीकरणाच्या हेतूशिवाय वड,
पिंपळ, उंबर, बेल, कडुलिंब व देशी आंबा या औषधी गुणधर्म असणाऱ्या देशी वृक्षांच्या लागवडीस आणि
संवर्धनास प्रोत्साहन मिळणार आहे. तसेच सदर पंचायतन वन उद्यान निर्माण करण्यात येणाऱ्या प्रत्येक
गावात या अमृत महोत्सवी वर्षाचे प्रेरणादायी स्मरण सदर उद्यानाच्या माध्यमातून प्रत्येक ग्रामस्थाला
राहील. ज्यावेळी देशाच्या स्वातंत्र्याचा शतक महोत्सव संपन्न होईल, त्यावेळेस हे प्रेरणास्थळ
भूतकाळातल्या आठवणी जागृत करून स्वातंत्र्याची स्मृती पिढ्यानपिढ्या चिरंतन जागृत ठेवण्याकरिता
# Page 2
शासन निर्णय क्रमांक: साववि-२०२३/प्र.क्र.२०/फ-११ "पंचायतन वन उद्यान" एक दीपस्तंभ म्हणून भूमिका बजावेल. सदर सर्व बाबी विचारात घेवून राज्यात अमृत
महोत्सवी वर्षात प्रत्येक जिल्ह्यातील २५ गावांमध्ये वड, उंबर, पिंपळ, बेल, कडूलिंब व देशी आंबा या
वृक्षांची लागवड करून "पंचायतन वन उद्यान" निर्माण करण्याची बाब शासनाच्या विचाराधीन होती.
शासन निर्णय स्वातंत्र्याच्या अमृत महोत्सवी वर्षानिमित्त राज्याच्या ग्रामीण भागात वन विभागाकडून अमृत
महोत्सवी वर्षात प्रत्येक जिल्ह्यातील २५ गावांमध्ये वड, उंबर, पिंपळ, बेल, कडूलिंब व देशी आंबा या
वृक्षांची लागवड करून "पंचायतन वन उद्यान" निर्माण करण्याचा निर्णय घेतला आहे. सदर “पंचायतन वन
उद्यान” निर्माण करतांना पुढील कार्यपध्दतीचा अवलंब करण्यात यावा.
१) पंचायतन वन उद्यान निर्मितीकरीता गाव निवडीचे निकष राज्यातील प्रत्येक जिल्हयातील २५ गावांमध्ये अनुकुल जमीनीच्या उपलब्धतेनुसार खालील नमूद गावांना प्राधान्य देण्यात यावे.
१) छत्रपती शिवाजी महाराज वनश्री पुरस्कार प्राप्त गावे.
२) संत तुकाराम वन ग्राम पुरस्कार प्राप्त गावे.
३) निर्मल ग्राम पुरस्कार प्राप्त गावे.
४) संत गाडगेबाबा ग्राम पुरस्कार प्राप्त गावे.
५) वृत्तपत्रातील बातमी वाचुन स्वंयस्फूर्तीने अर्ज करणारी गावे.
६) महाराष्ट्र औदयोगिक विकास महामंडळ ची क्षेत्र असलेली गावे
७) लागवडीस तयार असलेली वृक्ष प्रेमी संस्था.
२) स्थळ निश्चिती व वृक्षलागवड
“पंचायतन वन उद्यान" निर्मितीसाठी ग्रामपंचायतीकडून विनंती अर्ज मागविण्यात
यावेत. त्यानुषंगाने प्राप्त अर्जांपैकी उपरोक्त नमूद निकषांच्या आधारावर प्रामुख्याने
गावामधील/ गावालगत/ मध्यवर्ती ठिकाणी/निसर्ग पर्यटनस्थळ असलेल्या वन जमीन,
शासकीय जमीन, संबंधित स्थानिक स्वराज्य संस्था तसेच महामंडळाच्या उपलब्ध असलेल्या
(०.५ एकर ते १ हेक्टर) क्षेत्राची निवड करण्यात यावी. सदर पंचायतन वन उद्यान निर्मिती ही
वनेतर शासकीय जमीनीवर करण्यात आल्यास सदर क्षेत्र नियमानुसार वन विभागाकडे
हस्तांतरीत करण्याबाबतची कार्यवाही करण्यात यावी. तसेच स्थानिक स्वराज्य संस्था व
महामंळाच्या जमीनीवर “पंचायतन वन उद्यान" निर्मिती करण्यात आल्यानंतर पुढील ७ वर्षे पृष्ठ ५ पैकी २
# Page 3
शासन निर्णय क्रमांक: साववि-२०२३/प्र.क्र.२०/फ-११ सदर उद्यानाचे संरक्षण व देखभाल ही वन विभागामार्फत करण्यात येवून ७ वर्षाचा कालावधी
पूर्ण झाल्यानंतर संबंधित स्थानिक स्वराज्य संस्था/सेवाभावी संस्था/महामंडळास सदर उद्यान
देखभालीसंदर्भात हमीपत्र घेवून हस्तांतरीत करण्याची कार्यवाही वन विभागामार्फत करण्यात
यावी.
३) पंचायतन वन उद्यान निर्मितीकरीता वृक्ष प्रजाती व कालावधी पंचायतन वन उद्यान निर्मितीकरीता वड, उंबर, पिंपळ, बेल, कडूलिंब व देशी आंबा या
वृक्ष प्रजातींची निवड करण्यात यावी. सदर वृक्षांच्या रोपांचा पुरवठा हा वन विभागामार्फत
प्रचलित कार्यपध्दतीनुसार करण्यात यावा. सदर योजनेचा कालावधी ही ७ वर्षे (सन २०२३-२४
ते २०२९-३०) इतका असेल.
४) पंचायतन वन उद्यानासंबंधी करावयाची अन्य कामे
------------------------------------------------------------------------------------
| “पंचायतन वन उद्यान” निर्मितीनंतर सदर उद्यानातील रोपवनांच्या बांधील व संरक्षण |
| विषयक कामे ही संबंधित वनक्षेत्रपाल (सामाजिक वनीकरण) यांचेमार्फत करण्यात यावीत. या |
| योजनेचा कालावधी संपल्यानंतर (७ वर्षे) सदर उद्यानांमध्ये अन्य सुविधा उदा. वनांस भेट |
| देणाऱ्या नागरिकांना बसण्याकरिता नैसर्गिक उंचवटे (Natural Mounds) वृक्षांचे ओंडके, |
| प्रदक्षिणा पथ, फिरण्यासाठी पायवाटा इ. निर्माण करण्याची कार्यवाही शासकीय विविध |
| योजनांनुसार करण्यात यावी. |
------------------------------------------------------------------------------------
५) संनियंत्रण
अ) "पंचायतन वन उद्यान” निर्मितीकरीता खर्चाचे अंदाजपत्रक, प्रारुप आराखडा, खर्चाचे
निकष व प्रारुप अंदाजपत्रक तयार करण्याची कार्यवाही प्रधान मुख्य वनसंरक्षक (सामाजिक
वनीकरण), महाराष्ट्र राज्य, पुणे यांच्या मार्फत करण्यात येवून त्यास प्रधान मुख्य वन
संरक्षक (वनबल प्रमुख), महाराष्ट्र राज्य, नागपूर यांनी अंतिम मान्यता प्रदान करावी.
आ) “पंचायतन वन उद्यान” निमिर्तीकरीता स्थळ निश्चिती बाबतची कार्यवाही संबंधित मुख्य
वनसंरक्षक यांनी करावी. संबंधित वन विभाग प्रमुख (प्रादेशिक) / (सामाजिक वनीकरण)
यांच्याकडून प्रस्तावांना आवश्यक तांत्रिक व प्रशासकीय मान्यता प्रदान करण्यात यावी.
पृष्ठ ५ पैकी ३
# Page 4
शासन निर्णय क्रमांकः साववि-२०२३/प्र.क्र.२०/फ-११ इ) “पंचायतन वन उद्यान” निर्मिती करीता वनपरिक्षेत्र अधिकारी (सामाजिक वनीकरण) हे
अंमलबजावणी अधिकारी राहतील.
६) योजनेसाठी आवश्यक निधीचा स्त्रोत
अ) सदर “पंचायतन वन उद्यान" निर्मितीच्या प्रस्तावास प्रचलित मापदंडानुसार प्रशासकीय व वित्तीय मान्यता प्राप्त झाल्यानंतर “पंचायतन वन उद्यान" निर्मितीचा खर्च हा खालील नमूद लेखाशिर्षामधून भागविण्यात यावा.
मागणी क्र. सी-१०,
४४०६ वनीकरण व वन्यजीवन यावरील भांडवली खर्च,
(००) (०६) सामुहिक पातळीवर ठोस वनरोपन (४४०६ ०४९२ )
०२- मजूरी, २१- साहित्य व पुरवठा
आ) ज्या ठिकाणी व्यावसायीक सामाजिक जबाबदारी (CSR) च्या माध्यमातून अथवा अशासकीय संस्था, औदयोगिक क्षेत्र यांच्या मदतीने “पंचायतन वन उद्यान” निर्मितीचा खर्च करणे शक्य असेल त्या ठिकाणी प्रचलित त्रिपक्षीय करारपध्दतीचा अवलंब करून “पंचायतन वन उद्यान” निर्मितीचा खर्च भागविण्यात यावा.
# Page 5