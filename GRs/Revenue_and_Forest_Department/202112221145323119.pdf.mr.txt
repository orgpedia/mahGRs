# Page 1
जमाबंदी आयुक्त आणि संचालक, भूमी अभिलेख, पुणे यांच्या कार्यालयात उघडण्यात आलेल्या स्वीय प्रपंजी लेखा खात्यामधून तलाठी व मंडळ अधिकारी यांचेसाठी लॅपटॉप व प्रिंटर खरेदी करण्यास मान्यता देण्याबाबत.
महाराष्ट्र शासन
महसूल व वन विभाग
शासन निर्णय क्रमांक: संकिर्ण-२०२१/प्र.क्र.४२८/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : २२ डिसेंबर, २०२१.
वाचा :- १. महसूल व वन विभाग, शासन निर्णय क्र. संकिर्ण २०१८/प्र.क्र. २०९/ल-१, दि. ३१ मार्च २०२१.
२. जमाबंदी आयुक्त आणि संचालक, भूमी अभिलेख, पुणे यांचेकडील प्राप्त दिनांक १५.११.२०२१ व दि. २९.११.२०२१ रोजीचे प्रस्ताव.
प्रस्तावना : ई-फेरफार प्रणालीचे ऑनलाईन कामकाज करण्यासाठी राज्यातील सर्व तलाठी व मंडळ अधिकारी यांना लॅपटॉप, प्रिंटर व डिजीटल स्वाक्षरी (DSC) ची गरज असते. यापूर्वी शासन स्तरावरून निर्देश दिल्याप्रमाणे अनेक जिल्हयातील तलाठी व मंडळ अधिकारी यांना जिल्हा नियोजन समिती (DPC) च्या विशेष नाविन्यपुर्ण योजनेतून निधी उपलब्ध करून घेवून लॅपटॉप व प्रिंटर वितरीत करण्याचे निर्देश देण्यात आले होते.
काही जिल्हयातील लॅपटॉप नादुरूस्त झालेने व तसेच ते कालबाहय झाल्याने त्या ठिकाणी ई-फेरफार प्रणालीचे ऑनलाईन कामकाज सुरळीत सुरू राहणेसाठी तलाठी व मंडळ अधिकारी यांना नविन लॅपटॉप देणे आवश्यक आहे. तथापि या जिल्हयात पुन्हा त्याच कारणासाठी जिल्हा नियोजन समितीतून निधी खर्च करता येत नाही.
याबाबत सर्व तलाठी व मंडळ अधिकारी यांना शासनाने लॅपटॉप व प्रिंटर पुरविण्याबाबत तलाठी व मंडळ अधिकारी संघटना देखील नेहमी आग्रही असते व त्यासाठी शासन स्तरावरून देखील निधी उपलब्ध होत नसलेने, स्वीय प्रपंजी लेखा खात्यातून १२ जिल्हयांसाठी लॅपटॉप खरेदीसाठी रक्कम खर्च करण्यास मागणीबाबत प्राप्त प्रस्तावानुसार संदर्भ क्र. १ नुसार मान्यता देण्यात आली होती.
यानुसार जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांचे कार्यालयामार्फत राज्यातील सर्व तलाठी / मंडळ अधिकारी यांना लॅपटॉप खरेदी करणेकरीता जिल्हास्तरावरुन जिल्हाधिकारी यांना स्विय प्रपंजी लेखा खात्यातून निधी खर्च करण्यास मान्यता देण्यात आली. तथापि सदरची खरेदी करताना वेगवेगळ्या ठिकाणाहून वेगवेगळे लॅपटॉपचे Specifications दिले जातात. शासनाकडून पारीत केलेल्या आदेश क्रमांक संकिर्ण-२०१८/प्र.क्रा.२०९/ल-१, दि.३१/३/२०२१ मधील परिशिष्ट-ब अन्वये Specifications निश्चित करण्यात आलेले आहेत. तथापि या स्पेसिफिकेशन्सचे लॅपटॉप, केंद्र व राज्य शासन यांचेकडील आय. टी. सेल आणि Make in India बाबत वेळोवेळी दिलेल्या सुचनांनुसार GEM PORTAL वर लॅपटॉप उपलब्ध होत नाहीत. पर्यायाने यामध्ये बदल / दुरुस्ती करण्यात येऊन लॅपटॉप खरेदी करण्यात येत आहेत व त्यामुळे किमतीत वाढ होते अशा स्वरुपाच्या अडचणी अनेक जिल्हयातून प्राप्त झाल्या आहेत. वरील सर्व बाबींचा विचार करुन आणि तलाठी व मंडळ अधिकारी यांचेकरीता लॅपटॉप, ऑल इन वन प्रिंटर-स्कॅनर हे विनातक्रारी GEM PORTAL वरुन खरेदी करण्याकामी लॅपटॉप व ऑल इन वन प्रिंटर-स्कॅनर सर्वसाधारण स्पेसिफिकेशन्स (Generic Specifications) बाबत खालीलप्रमाणे धोरण निश्चित करण्याचे विचाराधिन आहे.
# Page 2
शासन निर्णय क्रमांकः संकिर्ण-२०२१/प्र.क्र.४२८/ल-१
शासन निर्णय: ई-महाभूमी अंतर्गत ई-फेरफार आज्ञावलीच्या अंमलबजावणीसाठी राज्यातील संबंधित तलाठी व मंडळ अधिकारी यांच्या लॅपटॉपची क्लाऊड सर्व्हरबरोबर जोडणी करण्यासाठी सोबत जोडलेल्या
परिशिष्ट-अ नुसार बारा जिल्हयातील ११५४ तलाठी व २३१ मंडळ अधिकारी असे एकूण १३६७ लॅपटॉप खरेदी करण्यासाठी परिशिष्ट-ब मध्ये नमूद केलेल्या संरचनेच्या प्रत्येकी रु.६०,०००/- इतक्या
मर्यादेत जमाबंदी आयुक्त आणि संचालक, भूमी अभिलेख, पुणे यांच्या स्वीय प्रपंजी लेखा खात्यातून खर्च करण्यास मान्यता देण्यात येत आहे.
२. त्याचबरोबर परिशिष्ट- क मध्ये नमूद केलेल्या संरचनेच्या प्रत्येकी रु.१५,०००/- इतक्या मर्यादेत ऑल इन वन प्रिंटर-स्कॅनर खरेदी करण्यासाठी जमाबंदी आयुक्त आणि संचालक, भूमी अभिलेख, पुणे यांच्या स्वीय प्रपंजी लेखा खात्यातून खर्च करण्यास मान्यता देण्यात येत आहे.
३. यासंबंधी संदर्भ क्र. १ येथील शासन निर्णय अधिक्रमित करण्यात येत आहे.
४. GEM PORTAL वरुन खरेदी करण्याकामी खालीलप्रमाणे सूचना देण्यात येत आहेत.
अ. परिशिष्ट- ब व परिशिष्ट- क प्रमाणे नमूद सर्वसाधारण स्पेसिफिकेशन्स प्रमाणे लॅपटॉप, ऑल इन वन प्रिंटर-स्कॅनर खरेदी करणेकामी GEM PORTAL वर नॉर्मल बीड प्रसिद्ध कराव्यात, कस्टम किंवा बीओ क्यू निविदा प्रसिध्द करू नयेत.
ब. कोणत्याही परिस्थितीत उपरोक्त नमुद मूलभूत Generic Specifications मध्ये बदल / दुरुस्ती करण्यात येवू नये. तसेच दिलेल्या Generic Specifications पेक्षा अधिक चांगल्या स्पेसिफिकेशन्सचे लॅपटॉप, ऑल इन वन प्रिंटर-स्कॅनर खरेदी करता येतील.
क. याबाबत शासनाने खरेदीबाबत प्रसिध्द केलेल्या मार्गदर्शक सुचनांचे पालन कटाक्षाने करण्यात यावे.
तसेच Department of Promotion of Industry and Internal Trade (DPIIT) यांनी निर्गमित केलेल्या Make in India व Line Border Countries बाबतच्या सुचनांचे पालन करणे गरजेचे आहे.
५. तसेच शासन स्तरावरून / जमाबंदी आयुक्त स्तरावरून निधी उपलब्ध करून वितरीत केले जाणारे लॅपटॉप व प्रिंटर्सची देखभाल दुरुस्ती अभिलेख वितरण प्रणालीतून प्राप्त नक्कल फी तलाठी हिस्सा (रू. १०) मधून करावी. माहिती तंत्रज्ञान विभागाने निश्चित केलेल्या कालमर्यादेपर्यंत वितरीत लॅपटॉप, प्रिंटर्स सुरक्षित ठेवण्याची जबाबदारी संबंधित तलाठी व मंडळ अधिकारी यांची राहिल. मंडळ अधिकारी यांचे स्तरावरून नक्कला वितरित होत नसल्याने त्यांचे मंडळातील तलाठी यांचे कडे जमा नक्कल फी हिस्स्यातून मंडळ अधिकारी यांचे लॅपटॉप, प्रिंटर्सची देखभाल दुरूस्ती करावी.
६. याबाबत विहीत करण्यात आलेल्या अटी व शर्तींचे पालन करणे व सदर खर्चाच्या बाबतीत स्वीय प्रपंजी लेख्यांशी संबंधित जमा व खर्चाचा हिशोब ठेवणे जमाबंदी आयुक्त आणि संचालक, भूमी अभिलेख, पुणे यांना बंधनकारक राहील.
पृष्ठ ६ पैकी २
# Page 3
शासन निर्णय क्रमांकः संकिर्ण-२०२१/प्र.क्र.४२८/ल-१
७. सदर निधीबाबत आर्थिक व भैतिक अहवाल उपयोगिता प्रमाणपत्रासह शासनास पाठविण्याची जबाबदारी जमाबंदी आयुक्त आणि संचालक, भूमी अभिलेख, महाराष्ट्र राज्य, पुणे यांची राहील. तसेच शासनास सदर निधीच्या जमा व खर्चाचा हिशोब तपासण्याचा अधिकार राहील. जिल्हाधिकारी यांनी सदर निधीचे विनियोजनासाठी स्वतंत्र लेखे ठेवावेत तसेच खर्चाचा ताळमेळ महालेखापालांकडे
वेळोवेळी देणेची दक्षता घ्यावी. सदर निधीबाबत जमाबंदी आयुक्त आणि संचालक, भूमी अभिलेख, पुणे यांनी आर्थिक व भौतिक अहवाल उपयोगिता प्रमाणपत्रासह शासनास पाठवावा.
# Page 4
# Page 5
# Page 6