# Page 1
महसूल विभागाच्या अधिपत्याखालील विभागीय / जिल्हास्तरीय/तालुकास्तरीय कार्यालयांकरीता “व्हीजन डॉक्युमेंट” आणि “ वार्षिक निर्देशिका" तयार करण्याच्या अनुषंगाने शासनास अहवाल सादर करण्याकरीता समितीचे गठण करणेबाबत
महाराष्ट्र शासन
महसूल व वन विभाग
क्रमांक : संकिर्ण २०२३/प्र.क्र.१४९/ई-१
मंत्रालय मुख्य इमारत, दालन क्र.१०१
मादाम कामा मार्ग, हुतात्मा राजगुरु चौक, मुंबई-४०० ०३२
दिनांक - २० ऑक्टोबर २०२३.
संदर्भ : १. शासन परिपत्रक, महसूल व वन विभाग क्र.संकिर्ण १०/प्र.क्र.३०६/म-५, दिनांक १९.७.२००२.
२. शासन निर्णय, महसूल व वन विभाग, क्र. संकीर्ण-०२/२०१०/प्र.क्र.१२/ई-१, दिनांक ०३.०९.२०१०.
३. शासन निर्णय, महसूल व वन विभाग क्र. संकिर्ण ०२/२०१०/प्र.क्र.१२/ई-१, दिनांक ०६.०९.२०११
४. शासन निर्णय महसूल व वन विभाग, क्र. संकीर्ण-२०२३/प्र.क्र. १४९/ई-१, दिनांक २५.०७.२०२३
प्रस्तावना
राज्यात दरवर्षी दिनांक १ ऑगस्ट हा “महसूल दिन” म्हणून साजरा करण्याबाबतच्या सूचना संदर्भ येथील क्र. १ अन्वये निर्गमित करण्यात आलेल्या आहेत. तसेच, महसूल विभागामार्फत राज्यात दिनांक १ ऑगस्ट “महसूल दिन” पासून “ महसूल सप्ताह” साजरा करणेबाबत संदर्भ क्र. ४ अन्वये, सुचना निर्गमित करण्यात आल्या आहेत.
महसूल विभागामार्फत राज्यातील नागरिकांना देण्यात येणा-या सेवा प्रभावीपणे राबवून नागरिकांना सेवा / योजनांचा लाभ उपलब्ध करुन देण्याच्या अनुषंगाने विभागामार्फत विविध उपाययोजना राबविण्यात येतात. या योजना अधिक लोकाभिमुख करुन जास्तीत जास्त नागरिकांचा यामध्ये सहभाग वाढावा व योजनांची जलद गतीने अंमलबजावणी व्हावी, या अनुषंगाने महसूल विभागाच्या अधिपत्याखालील विभागीय/जिल्हास्तरीय/तालुकास्तरीय कार्यालयांकरीता "व्हीजन डॉक्युमेंट" आणि " वार्षिक निर्देशिका” तयार करण्याच्या अनुषंगाने एक समिती तयार करण्याबाबत मा. मंत्री (महसूल) यांनी निर्देश दिले आहेत. त्याप्रमाणे, समिती गठण करण्याची बाब शासनाच्या विचाराधीन होती.
शासन निर्णय
महसूल विभागामार्फत नागरिकांना देण्यात येणा-या सेवा प्रभावीपणे राबवून नागरिकांना सेवा/ योजनांचा लाभ उपलब्ध करुन देण्याच्या अनुषंगाने तसेच, नागरिकांचा यामध्ये सहभाग वाढावा व योजनांची जलद गतीने अंमलबजावणी व्हावी, या उद्देशाने महसूल विभागाच्या अधिपत्याखालील विभागीय/जिल्हास्तरीय / तालुकास्तरीय कार्यालयांकरीता “ व्हीजन डॉक्युमेंट” आणि “ वार्षिक निर्देशिका” तयार करण्याच्या अनुषंगाने विभागीय आयुक्त, पुणे यांच्या अध्यक्षतेखालील पुढीलप्रमाणे समिती स्थापन करण्यात येत आहे.
१) विभागीय आयुक्त, पुणे अध्यक्ष २) जिल्हाधिकारी, अहमदनगर - सदस्य ३) जिल्हाधिकारी, नागपूर - सदस्य
# Page 2
शासन निर्णय क्रमांकः संकिर्ण २०२३/प्र.क्र.१४९/ई-१
४) जिल्हाधिकारी, मुंबई उपनगर सदस्य
५) जिल्हाधिकारी, बीड - सदस्य
६) जिल्हाधिकारी, अमरावती - सदस्य
७) जिल्हाधिकारी, पुणे - सदस्य सचिव
२. प्रस्तुत समितीस आवश्यतेनुसार जमाबंदी आयुक्त आणि संचालक, भूमि अभिलेख, पुणे, नोंदणी महानिरिक्षक व मुद्रांक नियंत्रक, महाराष्ट्र राज्य, पुणे व इतर शासकीय विभागातील अधिकारी व त्या-त्या क्षेत्रातील तंज्ञ व्यक्तींना निमंत्रक म्हणून निमंत्रित करण्याची मुभा राहील.
३. समितीची कार्यकक्षा व कालावधी - सदर समितीने महसूल विभागामार्फत देण्यात येणा-या सेवा व कल्याणकारी योजनांना अधिकाधिक लोकाभिमुख करणे, सदर सेवा / योजनांची माहिती प्रत्येक घटकांपर्यत पोहचविण्याच्या अनुषंगाने “व्हीजन डॉक्युमेंट” आणि महसूल विभागासाठी “वार्षिक निर्देशिका” तयार करण्याकरीता पुढील बाबींचा सखोल अभ्यास करुन शासनास दिनांक ३१ जानेवारी, २०२४ पर्यत सादर करणे अपेक्षित आहे.
१) सद्याच्या कार्यालयीन कार्यपध्दतीमध्ये करावयाच्या सुधारणा २) उपलब्ध तंत्रज्ञानाचा विविध टप्प्यामध्ये प्रभावी वापर ३) लाभार्थी घटकांकरीता आवश्यक दाखले / प्रमाणपत्र देण्याची कार्यपध्दती अधिक सुलभ व लोकाभिमुख करण्याबाबत
४) शेतक-यांना पिक विमा/पिक कर्जासाठी आवश्यक महसूली दस्ताऐवज उपलब्ध करुन देण्याबाबत सुलभ कार्यपध्दती व नियोजनबध्द कार्यक्रमाबाबत
५) विविध महसूली उपक्रमांचा प्रचार व प्रसिध्दीबाबत संपूर्ण वर्षाचे नियोजन ६) विविध सामाजिक अर्थसहाय्य योजनांच्या प्रभावी अंमलबजावणीकामी प्रभावी व कालबध्द नियोजनबाबत
४. सदर शासन निर्णय शासनाच्या www.maharashtragov.in या संकेतस्थळावर उपलब्ध असून त्याचा संगणक सांकेतांक २०२३१०२०१३४१३४६११९ असा आहे. हा शासन निर्णय डिजीटल स्वाक्षरीने सांक्षाकित करुन काढण्यात येत आहे.
महाराष्ट्राचे राज्यपाल यांच्या नावाने व आदेशानुसार,
SANTOSH DN: c=IN, o=GOVERNMENT OF MAHARASHTRA, ou= REVENUE 2.5.4.20 = 8e111cd4ca87 dbe700ee92d0e1b3fd993c8b0952a368e VITHOBA GAWDE
2B1125F6E74E6A1FAC7106C22, Cn=SANTOSH VITHOBA GAWDE a
(संतोष विठोबा गावडे )
उप सचिव, महाराष्ट्र शासन
प्रत १. सर्व विभागीय आयुक्त.
२. विभागीय आयुक्त, पुणे.
३. जमाबंदी आयुक्त आणि संचालक, भूमि अभिलेख, पुणे.
४. नोंदणी महानिरिक्षक व मुद्रांक नियंत्रक, महाराष्ट्र राज्य, पुणे ५. जिल्हाधिकारी, पुणे/नागपूर/अहमदनगर/मुंबई उपनगर/बीड/अमरावती ६. निवडनस्ती ई-१
पृष्ठ २ पैकी २