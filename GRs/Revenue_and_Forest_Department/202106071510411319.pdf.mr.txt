# Page 1
(सर्व कायदेशीर अथवा न्यायालयीन विवादासाठी या आदेशाचा इंग्रजी अनुवाद अधिग्राह्य धरण्यात येईल.) वनजमीन- वाशिम
फाळेगाव (साठवण) लघु सिंचन प्रकल्पासाठी वन (संवर्धन) अधिनियम, १९८० अंतर्गत ७.६५ हे. वनजमीन वळती करणेबाबत.
महाराष्ट्र शासन
महसूल व वन विभाग
शासन आदेश क्रमांक: एफएलडी-३०अ१५/प्र.क्र.२९६/फ-१०
मंत्रालय, मुंबई - ४०० ०३२.
दिनांक : ०७.०६.२०२१
वाचा : १) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.
कक्ष-१७/एनसी/आय/आय.डी.-९४२/१५-१६, दि.२०.०८.२०१५.
२) महाराष्ट्र शासन पत्र क्र.एफएलडी-३०अ १५/प्र.क्र.२६/फ-१०, दि.३१.१०.२०१५.
३) पर्यावरण, वन व जलवायु परिवर्तन मंत्रालय, भारत सरकार, क्षेत्रीय कार्यालय, नागपूर यांचे पत्र क्र. एफसी-II/एमएच-२४/२०१५-एनजीपी/२३३९, दि.०२.०९.२०१७.
४) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.
डेस्क-१७/एन सी/आय/आय डी-१२४००/२५०१/१७-१८, दि.२२.०१.२०१८, डेस्क-१७/ एन सी/आर एस-//आय डी-१२२२७/७५६/१८-१९, दि.०२.०७.२०१८, डेस्क-१७/ एन सी / आर एस-1 /आय डी-१२४००/१४२७/१८-१९, दि.१७.१०.२०१८, डेस्क-१७/ एन सी/।/आय डी-१२४००/१५०/२०-२१, दि.२६.०६.२०२० ५) पर्यावरण व वन मंत्रालय, भारत सरकार, क्षेत्रीय कार्यालय, नागपूर यांचे पत्र क्र. एफसी-II/ एमएच-२४/२०१५-एनजीपी/७०७५, दि.२७.०८.२०२० ६) अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.
डेस्क-१७/नोसेल/१/आय.डी-१२४००/४६०/२०-२१, दि.०७.०९.२०२० डेस्क-१७/नोसेल/१/आय.डी-१२४००/११३७/२०-२१, दि.०२.०२.२०२१ आदेश : ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी कार्यकारी अभियंता, लघु सिंचन विभाग, वाशिम यांच्याकडून प्राप्त झालेला फाळेगाव (साठवण) लघु सिंचन प्रकल्पासाठी ७.६५ हेक्टर वनजमीन वळती करण्याचा प्रस्ताव राज्य शासनास उपरोक्त अ.क्र. १ येथील पत्रान्वये सादर केला होता; आणि ज्याअर्थी, राज्य शासनाने सविस्तर छाननी करून उपरोक्त अ.क्र.२ येथील पत्रान्वये उक्त प्रस्ताव केंद्र शासनास सादर केला होता; आणि ज्याअर्थी, केंद्र शासनाने, वन (संवर्धन) अधिनियम, १९८० च्या कलम २ अंतर्गत सादर केलेल्या सदर प्रस्तावास वरील अ.क्र. ३ येथील पत्रान्वये काही अटींसह तत्वत: मंजूरी दिलेली आहे.
आणि ज्याअर्थी, अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी त्यांच्या वरील अ.क्र. ४ येथील पत्रांन्वये तत्वत: मान्यता आदेशातील अटींचा पूर्तता अहवाल पर्यावरण, वन व जलवायु परिवर्तन मंत्रालय, भारत सरकार, क्षेत्रीय कार्यालय, नागपूर यांना सादर केला आहे; आणि ज्याअर्थी, पर्यावरण, वन व जलवायु परिवर्तन मंत्रालय, भारत सरकार, क्षेत्रीय कार्यालय, नागपूर यांनी फाळेगाव (साठवण) लघु सिंचन प्रकल्पासाठी ७.६५ हेक्टर वनजमीन वळतीकरणाच्या प्रस्तावास काही अटींसह वरील अ.क्र. ५ येथील पत्रान्वये अंतिम मान्यता दिली आहे; आणि ज्याअर्थी अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांनी त्यांच्या वरील अ.क्र.६ येथील पत्रांन्वये केंद्र शासनाच्या अंतिम मान्यता आदेशातील अटींचा पूर्तता अहवाल सादर केला आहे.
# Page 2
शासन आदेश क्रमांकः एफएलडी-३०अ१५/प्र.क्र.२९६/फ-१० म्हणून आता महाराष्ट्र शासन याद्वारे असे निर्देश देत आहे की, प्रकल्प यंत्रणा म्हणजेच कार्यकारी अभियंता, लघु सिंचन विभाग, वाशिम यांना फाळेगाव (साठवण) लघु सिंचन प्रकल्पाकरीता खाली दिलेल्या अनुसूचीमध्ये नमूद केलेली आणि अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांच्या संदर्भ क्र.१ येथील पत्रान्वये सादर केलेल्या प्रस्तावात अधिक तपशीलात नमूद केलेली ज्यामध्ये, राखीव वन समाविष्ट आहे, अशी एकूण ७.६५ हेक्टर वनजमीन फाळेगाव (साठवण) लघु सिंचन प्रकल्पासाठी प्रकल्पासाठी वळती करण्यात यावी. सदर वळतीकरण भारत सरकारच्या दि.०२.०९.२०१७ आणि दि.२७.०८.२०२० रोजीच्या पत्रातील अटी व शर्तींच्या पूर्ततेच्या अधीन राहून तसेच खालील अटींच्या पूर्ततेनंतर पूर्ण करण्यात यावे; १. मुख्य वनसंरक्षक (प्रा.), यवतमाळ हे वर नमूद केलेल्या भारत सरकारच्या तत्वत: मान्यता व अंतिम मान्यतेच्या पत्रातील विहित केलेल्या सर्व अटींचे प्रकल्प यंत्रणा अनुपालन करेल याची खात्री करून त्याबाबतचा अहवाल वेळोवेळी अपर प्रधान मुख्य वनसंरक्षक तथा केंद्रस्थ अधिकारी, महाराष्ट्र राज्य, नागपूर यांना सादर करतील.
२. वन (संवर्धन) अधिनियम, १९८० व त्याअंतर्गत केलेले नियम आणि मार्गदर्शक सूचना, भारत सरकारच्या सरकारच्या दि.०२.०९.२०१७ आणि दि.२७.०८.२०२० रोजीच्या पत्रातील अटी आणि या आदेशातील अटींपैकी कोणत्याही अटींचे अनुपालन न करणे हे वन (संवर्धन) अधिनियम, १९८० चा भंग ठरेल आणि त्याप्रमाणे याबाबत वैधानिक कारवाई करण्यात येईल.
३. उपरोक्त अटींपैकी कोणत्याही अटींचे अनुपालन न केल्यास (non-compliance) संबंधित मुख्य वनसंरक्षक / उपवनसंरक्षक, वन (संवर्धन) अधिनियम, १९८० अंतर्गत केंद्र शासनाच्या मार्गदर्शक
सूचनांनुसार अहवाल राज्य शासनामार्फत क्षेत्रीय अधिकारी (केंद्रीय), पर्यावरण, वन व जलवायु परिवर्तन मंत्रालय, भारत सरकार, क्षेत्रीय कार्यालय, नागपूर यांना सादर करतील.
अनुसूची
-------------------------------------------------------------------------------------
| Sr. No. | Item | Village | Taluka | District | Survey No./ Gut No. | Area (In Ha.) | Legal Status |
| 1 | Dam Line | Falegaon | Washim | Washim | 67 | 0.80 | Reserve Forest |
| 1.14 |
| 0.65 |
| 0.28 |
| 2 | Tail Channel | 1.14 |
| 3 | Submergence | 3.34 |
| Total Area (in ha.) | 7.65 |  |
-------------------------------------------------------------------------------------
पृष्ठ ३ पैकी २
# Page 3
शासन आदेश क्रमांकः एफएलडी-३०अ१५/प्र.क्र.२९६/फ-१०
# Page 4
# Page 5
# Page 6