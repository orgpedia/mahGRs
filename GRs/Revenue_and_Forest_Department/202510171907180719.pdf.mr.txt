# Page 1
नियुक्तीच्या प्रतिक्षेत असलेल्या
नायब तहसिलदार संवर्गातील
अधिकाऱ्यांना पदस्थापना
देणेबाबत (कोंकण विभाग)..
महाराष्ट्र शासन
महसूल व वन विभाग
शासन आदेश क्रमांकः क्र.एसआरव्ही-२०२५/प्र.क्र.१६६/ई-९
मादाम काम मार्ग, हुतात्मा राजुगरु चौक
मंत्रालय, मुंबई- ४०० ०३२
दिनांक:- १७ ऑक्टोंबर, २०२५
वाचा:-
१)महाराष्ट्र शासकीय कर्मचाऱ्यांच्या बदल्यांचे विनियमन आणि शासकिय कर्तव्य पार पाडतांना
होणाऱ्या विलंबास प्रतिबंध अधिनियम, २००५.
२)विभागीय आयुक्त, कोंकण यांचे दि.१९.०६.२०२५
शासन आदेश:-
श्री.बाळासाहेब सदाशिव माने, नायब तहसिलदार हे नायब तहसिलदार (महसूल), तहसिल
कार्यालय डहाणू, जि.पालघर या पदावर कार्यरत होते. परंतू दि.०५.१०.२०२३ पासून त्यांची प्रकृती ठिक
नसल्याने विनापरवानगी कार्यालयात गैरहजर राहिले आहेत.दरम्यानच्या कालावधीत शासन
दि.१२.०७.२०२४ अन्वये श्री.माने यांच्या विनापरवानगी गैरहजेरीमुळे रिक्त असलेल्या नायब तहसिलदार
(महसूल), तहसिल कार्यालय डहाणू, जि.पालघर या पदावर श्रीम.सिमा पुजारी यांची नियुक्ती करण्यात
आली आहे. श्री.माने हे विनापरवानगी गैरहजर राहिले असल्याने त्यांचे विरूद्ध विभागीय आयुक्त, कोंकण
यांचे ज्ञापन दि.१३.०५.२०२५ अन्वये विभागीय चौकशी सुरू करण्यात आलेली आहे. त्यामुळे श्री.माने हे
सद्यस्थितीत नियुक्तीच्या प्रतिक्षेत आहेत.
२. उक्त वस्तूस्थिती विचारात घेता, महाराष्ट्र शासकीय कर्मचाऱ्यांच्या बदल्यांचे विनियमन आणि
शासकिय कर्तव्य पार पाडतांना होणाऱ्या विलंबास प्रतिबंध अधिनियम, २००५ च्या कलम ४(४) मधील
तरतुदीनुसार, नायब तहसिलदार संवर्गातील खाली नमूद केलेल्या अधिकाऱ्यांची प्रशासकीय
कारणास्तव त्यांच्या नावासमोर स्तंभ क्र.४ मध्ये दर्शविण्यात आलेल्या पदावर सक्षम प्राधिकाऱ्यांच्या
मान्यतेने सार्वजनिक सेवेच्या हितार्थ व प्रशासकीय सोयीच्या दृष्ट्टीने पदस्थापना करण्यात येत आहे.
---------------------------------------------------------------------------------------------------------------------------
|  | अ.क्र. |  |  | नायब तहसिलदारांची नावे |  |  | सद्य कार्यरत पदनाम |  |  | दिलेली पदस्थापना |  |
|  | १ |  |  | २ |  |  | ३ |  |  | ४ |  |
| १ | श्री. बाळासाहेब सदाशिव माने | नियुक्तीच्या प्रतिक्षेत | नायब तहसिलदार, मा.राज्य निवडणूक आयोग, जि.मुंबई शहर (या रिक्त पदावर) |
---------------------------------------------------------------------------------------------------------------------------
# Page 2
३. सदर आदेश तात्काळ अंमलात येतील. उपरोक्त नमूद अधिकाऱ्यांनी पदस्थापना दर्शविण्यात आलेल्या
पदावर तात्काळ रुजू व्हावे व त्याबाबतचा अनुपालन अहवाल संबंधितांनी विभागीय आयुक्त, कोंकण यांना सादर
करावा.
४. संबंधित अधिकारी हे महाराष्ट्र नागरी सेवा (पदग्रहण अवधी, स्वीयत्तेर सेवा आणि निलंबन, बडतर्फी व
सेवेतून काढून टाकणे यांच्या काळातील प्रदाने) नियम, १९८१ च्या नियम १५ अन्वये विहित केलेल्या उक्त
तरतुदीनुसार, पदग्रहण अवधी समाप्त होण्यापुर्वी पदस्थापनेच्या ठिकाणी रुजू झाले नसल्याचे निदर्शनास
आल्यास, त्यांचेविरुद्ध शिस्तभंगविषयक कारवाई करण्यात येईल, याची संबंधितांनी नोंद घ्यावी.
५. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे
यांच्या काळातील प्रदाने) नियम, १९८१ मधील नियमांनुसार दिलेल्या विहित कालावधीत संबंधित अधिकारी यांनी
पदस्थापनेच्या ठिकाणी रूजू होण्याची दक्षता घ्यावी. अन्यथा या पदस्थापनेच्या पदावर रूजू न झाल्यास, त्यांच्या
अनुपस्थितीचा कालावधी हा अकार्यदिन (dies non) म्हणून गणला जाईल, याचीही संबंधितांनी नोंद घ्यावी.
६. संबंधित अधिकारी दिलेल्या पदस्थापनेच्या ठिकाणी विहित कालावधीत रुजू न झाल्यास शासनाच्या
पूर्वपरवानगीशिवाय कोणत्याही कारणास्तव रजा मंजूर करु नये. तसेच महाराष्ट्र नागरी सेवा (रजा) नियम, १९८१
मधील नियम ३० (सी) नुसार मूळ कार्यालयाने सदर अधिकाऱ्यांचे कोणत्याही प्रकारचे रजेचे अर्ज स्वीकारू नयेत.
असे अर्ज प्राप्त झाल्यास ते सदर अधिकाऱ्याच्या मूळ पत्तयावर नोंदणी पोच देय डाकेने परत करावेत.
७. सदरहू आदेशानुसार दिलेल्या पदस्थापनेच्या ठिकाणी रूजू न झाल्यास वा कोणत्याही प्रकारचा दबाव
आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९ मधील नियम
२३ चे उल्लंघन करणारी व गैरवर्तणूक समजून त्यांचे विरूद्ध शिस्तभंगविषयक कारवाई करण्यात येईल, याची सर्व
संबंधितांनी नोंद घ्यावी.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3