# Page 1
मंत्रालयीन सेवा
जनहिताय सर्वदा महाराष्ट्र शासन महसूल व वन विभाग
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दूरध्वनी क्र.०२२-२२०४८२४७ Email ID :dokh.rfd@maharashtra.gov.in
क्रमांक: गौखनि-३४/०९१५/प्र.क्र.४८१ / ख दिनांक:- २० जून, २०२३
विषय:- गौण खनिज- पुणे
सन २०१४-१५ करिता मौजे बाभुळसर, ता. शिरुर, जि. पुणे या वाळूगटाच्या शासनजमा केलेल्या रक्कमेवर व्याज मिळणेबाबत.
मे.मयुरेश्वर एंटरप्रायजेस तर्फे श्री. सुशांत ताराचंद जगताप शासन ज्ञापन : सन २०१४-१५ या वर्षाकरीता मौजे बाभुळसर, ता. शिरुर हा वाळू गट मे.मयुरेश्वर एंटरप्रायजेस तर्फे श्री.सुशांत ताराचंद जगताप यांना रु.१,२१,६०,५६०/- इतक्या रक्कमेस मंजूर करण्यात आला. लिलावधारक यांनी लिलावाची २५ टक्के रु.३०,४०,१४०/- इतकी रक्कम शासनजमा केली. तथापि, वाळूगटाची उर्वरित ३/४ रक्कम शासनजमा न केल्याने लिलावधारक यांनी शासनास अदा केलेली २५ टक्के रक्कम अपर जिल्हाधिकारी यांनी जप्त करुन लिलावधारक यांना मंजूर केलेला सदर वाळू घाट रद्द केला होता.
०२. प्रकरणी लिलावधारक यांनी मा. उच्च न्यायालय, मुंबई येथे दाखल केलेल्या रिट याचिका क्र.२१५/२०२१ मध्ये मा. न्यायालयाने दि. १७/०२/२०२१ रोजी पारीत केलेल्या आदेशानुसार तसेच, मा. मंत्री (महसूल) यांनी दि.१३/०७/२०२१ रोजी पारीत केलेल्या निर्णयानुसार सदर वाळू गटासाठी लिलावधारक यांनी शासनजमा केलेली लिलावाची २५ टक्के रक्कम रु.३०,४०,१४०/- शासन ज्ञापन क्रमांक:-गौखनि-३४/०९१५/प्र.क्र.४८१/ख दिनांक २९/०९/२०२१ अन्वये आदा करण्यास शासन मान्यता देण्यात आली आहे.
०३. सदर रक्कम व्याजासह मिळण्याबाबत लिलावधारक यांनी मा. उच्च न्यायालय, मुंबई येथे रिट याचिका क्र.२३९५/२०२३ दाखल केली होती. सदर याचिकेत मा. न्यायालयाने दिनांक २८/०३/२०२३ रोजीच्या आदेशान्वये लिलावधारक यांना त्यांनी शासन जमा केलेल्या रक्कमेवर ९% दराने व्याज देण्याचे आदेश दिले आहेत. मा. उच्च न्यायालय, मुंबई यांचे दिनांक २८/०३/२०२३ रोजीचे आदेश विचारात घेता, सन २०१४-१५ या वर्षाकरीता पुणे जिल्ह्यातील भिमा नदीपात्रातील मौजे बाभुळसर, ता. शिरुर, जि. पुणे या वाळू गटाचे लिलावधारक मे. मयुरेश्वर एंटरप्रायजेस तर्फे श्री.सुशांत ताराचंद जगताप यांना त्यांनी शासन जमा केलेल्या रक्कमेवर रक्कम रु.२१,३०,३७७/ (एकवीस लाख तीस हजार तीनशे सत्याहत्तर मात्र) इतके व्याज अदा करण्याचा शासनाने निर्णय घेतला आहे.
०४. लिलावधारक मे.मयुरेश्वर एंटरप्रायजेस तर्फे श्री. सुशांत ताराचंद जगताप यांनी लिलावाची २५ टक्के रक्कम रु.३०,४०,१४०/- ही प्रत्यक्षात शासनाकडे जमा केल्याची व यापुर्वी ह्या रक्कमेवर व्याज अदा केलेली नाही, याची खातरजमा करुन घेण्याच्या अटीवर लिलावाच्या शासनजमा केलेल्या २५ टक्के रक्कमेवर रक्कम रु.२१,३०,३७७/- (एकवीस लाख तीस हजार तीनशे सत्याहत्तर मात्र) अदा करण्यास या शासन ज्ञापनाद्वारे शासन मान्यता देण्यात येत आहे.
०५. या बाबीवर होणारा खर्च सन २०२३-२४ या आर्थिक वर्षाकरीता “मागणी क्र.सी-१, २०५३ जिल्हा प्रशासन" ०९३ जिल्हा आस्थापना, (०१) सर्वसाधारण आस्थापना, (०१) (०३) आयुक्त पुणे
# Page 2
शासन ज्ञापन क्रमांकः गौखनि-३४/०९१५/प्र.क्र.४८१/ख
(अनिवार्य), (२०५३ ००६४) या लेखाशिर्षाखाली, १३ कार्यालयीन खर्च या लेखाशिर्षाखाली उपलब्ध असलेल्या अंदाजपत्रकीय तरतुदीमधून खर्ची टाकून भागविण्यात यावा.
०६. सदर शासन ज्ञापन, वित्त विभागाच्या सहमतीने त्या विभागाच्या अनौपचारिक संदर्भ क्रमांक १४८/२०२३/व्यय-९, दि.१९/०४/२०२३ अन्वये दिलेल्या सहमतीनुसार निर्गमित करण्यात येत आहे.