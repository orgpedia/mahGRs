# Page 1
महाराष्ट्र ग्रामदान मंडळास सन २०२२-२३ करिता सहायक अनुदान देणे.
महाराष्ट्र शासन
महसूल व वन विभाग,
शासन निर्णय क्रमांक :- बीयुडी-२०२१/प्र.क्र.१३५/ज-१अ
पहिला मजला, मादाम कामा हुतात्मा राजगुरु चौक,
मंत्रालय, मुंबई-४०० ०३२.
दिनांक :- १४ डिसेंबर, २०२२
संदर्भ १. महसूल व वन विभाग, शासन निर्णय क्र. जीडीएन १०७४/१६०७/ग-२, दि.१४/०५/१९७६.
२. महसूल व वन विभाग, शासन अधिसूचना क्र.ग्रामदान-२०१९/प्र.क्र.६३/ ज-१अ, दि.०९/०८/२०१९.
३. वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३,
दि.०४/०४/२०२२.
४. महसूल व वन विभाग, शासन निर्णय क्र. बीयुडी-२०२२/प्र.क्र.३७/ब-१, दि. १२/०४/२०२२.
५. महाराष्ट्र ग्रामदान मंडळाचे दि.२२/०८/२०२२ चे पत्र.
६. महसूल व वन विभाग, कार्यासन ब-१ ची दि.३०/०८/२०२२ ची टिपणी.
शासन निर्णय: संदर्भाधीन क्र. २, शासन राजपत्रातील अधिसूचना क्र. ग्रामदान-२०१९/प्र.क्र.६३/ज-१अ, दि. ९/८/२०१९ अन्वये, मा. श्री. जयवंत गंगाराम मठकर यांच्या अध्यक्षतेखाली महाराष्ट्र ग्रामदान मंडळाची पुर्नस्थापना करण्यात आलेली आहे. संदर्भाधीन क्र.१, महसूल व वन विभाग शासन निर्णय क्र. जीडीएन-१०७४/१६०७/ग-२, दि.१४.५.१९७६ रोजीच्या शासन निर्णयान्वये महाराष्ट्र ग्रामदान मंडळाला अनुदान देण्याबाबत अटी व शर्ती विहित करण्यात आल्या आहेत. त्यानुषंगाने, संदर्भाधीन क्र.५ दिनांक २२/०८/२०२२ च्या पत्रान्वये, महाराष्ट्र ग्रामदान मंडळाने सन २०२२-२३ या आर्थिक वर्षाकरिता सहायक अनुदान वितरीत करण्याची शासनास विनंती केलेली आहे.
०२. यानुषंगाने नमूद करण्यात येते की, महाराष्ट्र ग्रामदान मंडळास कार्यकर्त्यांचे मानधन, कार्यालयीन खर्च, कार्यकर्ता प्रशिक्षण व इतर किरकोळ खर्च इत्यादी खर्च भागविण्याकरीता सन २०२२-२३ च्या अर्थसंकल्पात रु.३०,२८,०००/- (रुपये तीस लाख अठ्ठावीस हजार फक्त) इतकी तरतूद अर्थसंकल्पित करण्यात आली होती. तसेच, संदर्भाधीन क्र.४ च्या शासन निर्णयानुसार, वित्त विभागाने एकूण अर्थसंकल्पीत निधीपैकी एकूण वार्षिक तरतूदीच्या ६० टक्के एवढया रक्कमेपर्यंत निधी अर्थसंकल्प वितरण प्रणालीद्वारे या विभागास उपलब्ध करुन दिलेला असून सदर निधी या कार्यक्रमांतर्गत वितरणासाठी उपलब्ध असल्याचे नमूद केले आहे. त्यानुसार, संदर्भ क्र.६ येथे नमूद कार्यासन ब–१ च्या टिपणीन्वये, “मागणी क्र. सी. ५ लेखाशीर्ष २२२५००६५ - महाराष्ट्र ग्रामदान मंडळाला सहायक अनुदान” या लेखाशीर्षांतर्गत १३ कार्यालयीन खर्च” या उद्दिष्टाखाली रु.३०,२८,०००/- इतक्या अनुदानाच्या २१% च्या मर्यादेत रु.६,३०,०००/- (रुपये सहा लाख तीस
# Page 2
शासन निर्णय क्रमांकः बीयुडी-२०२१/प्र.क्र.१३५/ज-१अ
हजार फक्त) इतके अनुदान माहे ऑगस्ट, २०२२ अखेर अर्थसंकल्पिय वितरण प्रणाली (BEAMS) वर उपलब्ध केले आहे.
०३. तरी, महाराष्ट्र ग्रामदान मंडळास कार्यकर्त्यांचे मानधन, कार्यालयीन खर्च, कार्यकर्ता प्रशिक्षण व इतर किरकोळ खर्च इत्यादी खर्च भागविण्याकरीता रु. ६,३०,०००/- (रुपये सहा लाख तीस हजार फक्त) इतकी रक्कम मंजूर करण्यास या शासन निर्णयान्वये मान्यता देण्यात येत आहे.
या शासन निर्णयाद्वारे मंजूर करण्यात आलेली तरतूद “आहरण व संवितरण अधिकारी, रोख शाखा” महसूल व वन विभाग यांच्याकडे सुपूर्द करण्यात येत आहे.
आहरण व संवितरण अधिकाऱ्यांनी कोषागार/उपकोषागार यांच्याकडे पाठविण्यात येणाऱ्या बिलांसोबत जोडल्या जाणाऱ्या कॉम्प्युटर स्लिपमध्ये गौण/उपशीर्षाच्या संगणक संकेतांकांचा न चुकता उल्लेख करावा.
आहरण व संवितरण अधिकारी म्हणून श्री.प्र.शां.पाटील, कक्ष अधिकारी, रोख शाखा, महसूल व वन विभाग यांच्या सहीने व नियंत्रक अधिकारी म्हणून श्री. अ.अ.कोदे, सह सचिव, हसूल व वन विभाग यांच्या प्रतिस्वाक्षरीने याबाबतचे देयक तयार करून अधिदान व लेखा अधिकारी, मुंबई यांचेकडे पाठवावे.
०४. सन २०२२-२३ या आर्थिक वर्षात महाराष्ट्र ग्रामदान मंडळाला या आदेशाद्वारे मंजूर करण्यात आलेली अर्थसंकल्पीत निधीपैकी एकूण वार्षिक तरतूदीच्या २१ टक्केच्या मर्यादेत म्हणजेच रु.६,३०,०००/- (रुपये सहा लाख तीस हजार फक्त) इतकी रक्कम “सी-५-२२२५ अनुसूचित जमाती, इतर मागास वर्ग व अल्पसंख्यांक यांचे कल्याण -८०, सर्वसाधारण -८००, इतर खर्च - (००) (००) (०२)- महाराष्ट्र ग्रामदान मंडळाला सहायक अनुदान (कार्यक्रम) (२२२५००६५), १३, कार्यालयीन खर्च" या लेखाशिर्षा खाली खर्ची टाकण्यात यावी. सदर रकमेचा रेखीत धनादेश अध्यक्ष, महाराष्ट्र ग्रामदान मंडळ (Chairman, Maharashtra Gramdan Mandal)” यांच्या नावे काढण्यात यावा.
०५. अध्यक्ष, महाराष्ट्र ग्रामदान मंडळ यांनी सन २०२२-२३ करीता मंजूर वितरीत अनुदानातून केलेल्या खर्चाचा ताळमेळ घालून आणि लेखापरीक्षण करुन, लेखापरीक्षण अहवाल शासनास सादर करावा. तसेच, सदर निधी वितरीत झाल्यानंतर त्याबाबतचे उपयोगिता प्रमाणपत्र शासनास सादर करावे.
०६. महाराष्ट्र विनियोजन अधिनियम, २०२२ च्या अनुषंगाने शासन वित्त विभागाने निर्गमित केलेल्या परिपत्रक अर्थसं-२०२२/प्र.क्र.४३/अर्थ-३,दि.०४/०४/२०२२ सोबतच्या परिशिष्ठातील बाब.क्र.३ मध्ये नमूद केल्यानुसार प्रस्तुत जुन्या योजनेत्तर योजनेच्या स्वरूपात अथवा व्याप्तीमध्ये बदल होत नसल्याने वित्त विभागाची सहमती आवश्यक नाही.
०७. सदर शासन निर्णय निर्गमीत करताना शासन निर्णय वित्त विभाग क्र.विअप्र-२०१३/प्र.क्र.३०/ २०१३ / विनियम भाग -२, दि. १७/०४/२०१५ भाग पहिला उपविभाग एक अनुक्रमांक - २७, नियम क्रमांक- १४९ मधील अटींचे पालन केले आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१/प्र.क्र.१३५/ज-१अ