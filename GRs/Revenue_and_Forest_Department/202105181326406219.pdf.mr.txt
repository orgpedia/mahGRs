# Page 1
महाराष्ट्र राज्य आपत्ती व्यवस्थापन प्राधिकरण स्थापित करणेबाबत.
महाराष्ट्र शासन
महसूल व वन विभाग
(आपत्ती व्यवस्थापन,मदत व पुनर्वसन)
शासन निर्णय क्रमांक :- आव्यप्र-२०२०/प्र.क्र.१३/आव्यप्र-१
मंत्रालय, मुंबई - ४०० ०३२.
दिनांक :- १२ मे, २०२१.
वाचा :- १. महसूल व वन विभाग, शासन निर्णय क्र. डीएमयू-२००५/प्र.क्र.७०/डीएमयू-१, दि. २४/०५/२००६ २. महसूल व वन विभाग, शासन निर्णय क्र. आव्यप्र-२०१४/प्र.क्र.११३/ आव्यप्र -१, दि. ७/४/२०१५ ३. महसूल व वन विभाग, शासन निर्णय क्र. आव्यप्र-२०१४/प्र.क्र.११३/ आव्यप्र-१, दि. ११/८/२०१५ ४. महसूल व वन विभाग, शासन निर्णय क्र. आव्यप्र-२०१७/प्र.क्र.२९९/आव्यप्र -१, दि. २०/१/२०१८ प्रस्तावना : महाराष्ट्र राज्याची भौगोलिक स्थिती व हवामान यामुळे या शासनास विविध आपत्तीचा नेहमीच धोका संभवतो. राज्यात उध्दवणाऱ्या विविध नैसर्गिक आपत्तीमुळे (उदा. अतिवृष्टी, पूर, चक्रीवादळ, भुकंप) बाधित आपद्ग्रस्तांना तातडीने मदत देणे व त्यांच्या पुनर्वसनासाठी सहकार्य करण्याची जबाबदारी राज्य शासनाकडून पार पाडण्यात येते.
विविध आपत्ती संदर्भात प्रतिबंध, निवारा, पुर्वतयारी, प्रतिसाद, मदत व पुनर्वसन इत्यादी बाबी सुव्यस्थितपणे हाताळण्यासाठी केंद्र शासनाने आपत्ती व्यवस्थापन अधिनियम २००५ अमंलात आणलेला आहे.
यामध्ये इतर बाबींसह राज्यात मा. मुख्यमंत्री महोदयांच्या अध्यक्षतेखाली महाराष्ट्र राज्य आपत्ती व्यवस्थापन प्राधिकरणाची स्थापना करण्यात आली आहे. महाराष्ट्र राज्य आपत्ती व्यवस्थापन प्राधिकरणाचे काम अधिक प्रभावीपणे व्हावे आणि आपत्ती व्यवस्थापन क्षेत्रात कार्यरत असलेल्या नवीन सदस्यांचा अंतर्भाव करुन प्राधिकरणाच्या रचनेत सुधारणा करण्याचा निर्णय शासनाने घेतला आहे.
शासन निर्णय : प्रस्तावनेत नमूद बाब विचारात घेऊन, आपत्ती व्यवस्थापन अधिनियम २००५ च्या कलम १४ मधील तरतूदीस अनुसरुन महाराष्ट्र राज्य आपत्ती व्यवस्थापन प्राधिकरणाची पुढीलप्रमाणे नव्याने पुनर्रचना करण्यात येत आहे.
------------------------------------------------------
| मा. मुख्यमंत्री | पदसिध्द अध्यक्ष |
| मा. उपमुख्यमंत्री | उपाध्यक्ष |
| मा. मंत्री (आ. व्य. म. व पु.) | सदस्य |
| प्रा. रवि सिन्हा | सदस्य |
| प्रा. महेश कांबळे | सदस्य |
| श्री. राजेंद्र पवार | सदस्य |
| डॉ. संजय लाखे पाटील | सदस्य |
| श्री. प्रभाकर देशमुख | सदस्य |
| मुख्य सचिव | पदसिध्द सदस्य तथा मुख्य कार्यकारी अधिकारी |
------------------------------------------------------
# Page 2
शासन निर्णय क्रमांकः आव्यप्र-२०२०/प्र.क्र.१३/आव्यप्र-१
प्राधिकरणावरील अशासकीय सदस्यांची कालमर्यादा पुढील आदेशापर्यंत असेल.
महाराष्ट्र राज्य आपत्ती व्यवस्थापन प्राधिकरणाची कार्यपध्दती, कार्यकक्षा, अधिकार यामध्ये कोणताही बदल नाही.