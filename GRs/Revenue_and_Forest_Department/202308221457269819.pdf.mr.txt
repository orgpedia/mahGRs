# Page 1
मंत्रालयीन
महाराष्ट्र शासन
क्रमांक-गौखनि-३४/०६१४/प्र.क्र.२५५/ख-१ महसूल व वन विभाग,
मंत्रालय मुख्य इमारत, पहिला मजला, मादाम कामा मार्ग, हुतात्मा राजगुरु चौक, मंत्रालय, मुंबई-४०००३२
दिनांक :- २१ ऑगस्ट, २०२३
विषय:- गौण खनिज - पुणे
मौजे नांदूर भुखंड क्र. २ व मौजे खामगांव, भुखंड क्र. ४, ता. दौंड या वाळूगटासाठी लिलावपोटी भरलेली १/४ रक्कम परत मिळणेबाबत.
श्री. प्रकाश हरीभाऊ लोंढे, मौजे उरुळी कांचन, जि. पुणे
शासन ज्ञापन : सन २०११-१२ या वर्षात पुणे जिल्हयातील दौंड तालुक्यतील मौ.नांदूर, भू.क्र.२, हा वाळूगट रु.७५,२५,०००/- व मौजे खामगाव, भू.क्र.४ हा वाळूगट रु.६५,००,०००/- इतक्या सर्वोच्च बोलीस लिलावधारक श्री. प्रकाश हरिभाऊ लोंढे यांना मंजूर करण्यात आला होता. त्यानूसार लिलावधारकाने मंजूर लिलावाच्या रकमेपैकी १/४ रक्कम व इतर अनुषंगिक रक्कमा अनुक्रमे मौजे नांदूर भू.क्र. २, साठी रु.२२,०५,०३९/- व मौजे खामगांवसाठी, भू.क्र.४ साठी रु.१९,५३,५८७/ इतकी रक्कम शासन जमा केली होती. तथापि, दरम्यानच्या काळात घडलेल्या गुन्ह्यामध्ये लिलावधारक यांचेवर दि.२६/११/२०११ रोजी गुन्हा दाखल होऊन तद्नंतर त्यांना अटक झाली होती. त्यामुळे लिलावधारक यांना लिलावाच्या बोलीप्रमाणे उर्वरित ३/४ रक्कम शासनजमा करता आली नाही. वाळू लिलावाची उर्वरित ३/४ रक्कम १५ दिवसांच्या आत शासन जमा न केल्याने, उक्त दोन्ही गटासाठी शासन जमा केलेली रक्कम जप्त करुन सदर वाळूगटाचे फेरलिलाव करण्याचे आदेश अपर जिल्हाधिकारी, पुणे यांनी दिनांक ०९/०३/२०१२ रोजी दिले होते. सदर आदेशाने व्यथित होऊन लिलावधारक यांनी उक्त दोन्ही गटासाठी शासन जमा केलेली १/४ रक्कम परत मिळणेबाबत मा.मंत्री (महसूल) यांचेकडे दि.३०/१०/२०१३ रोजी अपील दाखल केले होते.
०२. सदर अपीलावर मा. राज्यमंत्री (महसूल) यांनी दि.०९/०९/२०१४ रोजी अर्धन्यायीक स्वरूपात आदेश देताना अपर जिल्हाधिकारी यांचे दि.०९/०३/२०१२ चे आदेश रद्द करुन मौजे नांदूर भुखंड क्र. २ व मौजे खामगांव, भुखंड क्र. ४, ता. दौंड या दोन्ही गटासाठी लिलावधारक यांनी वाळूगटाच्या लिलावापोटी शासन जमा केलेली १/४ रक्कम परत करण्याचे आदेश पारित केले आहेत.सबब, लिलावधारक श्री. प्रकाश हरिभाऊ लोंढे यांना त्यांनी शासन जमा केलेली मौजे नांदूर भुखंड क्र. २ या वाळू गटासाठी रूपये १८,८१,२५०/- व मौजे खामगांव, भुखंड क्र. ४ या वाळू गटासाठी रु.१६,२५,०००/- अशी एकूण रुपये ३५,०६,२५०/- इतकी रक्कम अदा करण्याचा शासनाने निर्णय घेतला आहे.
०३. लिलावधारक श्री. प्रकाश हरिभाऊ लोंढे यांनी वरील दोन्ही वाळू गटाच्या लिलावाच्या १/४ रक्कमा शासन जमा केल्याची व यापूर्वी सदर रक्कमा अदा केलेल्या नाहीत, याची खातरजमा
# Page 2
शासन ज्ञापन क्रमांकः गौखनि-३४/०६१४/प्र.क्र.२५५/ख-१
करुन घेण्याच्या अटीवर लिलावधारक श्री. प्रकाश हरिभाऊ लोंढे (त्यांच्या कायदेशीर वरसास) यांना मौजे नांदूर भुखंड क्र. २ या वाळू गटासाठी रूपये १८,८१,२५०/- इतकी व मौजे खामगांव, भुखंड क्र. ४ या वाळू गटासाठी रु.१६,२५,०००/- अशी एकूण रुपये ३५,०६,२५०/- (रुपये पस्तीस लाख सहा हजार दोनशे पन्नास फक्त) इतकी रक्कम अदा करण्यास याद्वारे मान्यता देण्यात येत आहे.
०४. या बाबीवर होणारा खर्च सन २०२३-२४ या वर्षाकरीता लेखाशिर्ष "०८५३ - अलोहयुक्त खाणी व धातुशास्त्रीय उद्योग "१०२ - खनिजबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग - वजा परतावे (००) (०१) वजा परतावे (०८५३ ००८६) खाली वजा परतावे देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
०५. सदर शासन ज्ञापन वित्त विभागाच्या क्र. विअप्र-२०१९/प्र.क्र.२०/२०१९/विनियम, दि.८/०८/२०१९ रोजीच्या शासन निर्णयान्वये वित्तीय अधिकार नियम पुस्तिका,१९७८, भाग-२ नुसार महसूल व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.