# Page 1
प्रकल्पग्रस्त प्रमाणपत्र दाखला हस्तांतरित न
करण्याबाबतची कालमर्यादेची शिथील बाबत.
महाराष्ट्र शासन
महसूल व वन विभाग,
शासन निर्णय क्रमांक- आरपीए-२०१६/प्र.क्र.९२/र-१
मदाम कामा मार्गा हुतात्मा राजगुरु चौक,
मंत्रालय,मुंबई ४०० ०३२
दिनांक- २५ .०२.२०२५
वाचा:- १. सामान्य प्रशासन विभाग, शासन निर्णय क्र एईएमृ१०९०/३५/१६-अ, दि. २१ जानेवारी १९८० २. सामान्य प्रशासन विभाग, शासन निर्णय न्यायप्र-१००९/प्र.क्र.२०२/०९/१६-अ, दि.२७.१०.२००९
३. महाराष्ट्र प्रकल्पबाधित व्यच्क्तचे पुनर्वसन अधिनियम, १९८६
४. महाराष्ट्र प्रकल्पबाधित व्यच्क्तचे पुनर्वसन अधिनियम, १९९९ ५. शासन निर्णय आरपीए-२०१६/ प्र.क्र. ९२/ र-१, दि ०२.०५.२०१६
प्रस्तावना- राज्यातील पाटबंधारे व वीज प्रकल्प तसेच पुनर्वसन अधिनियम १९९९ अन्वये
अधिसूचित झालेल्या प्रकल्पांकरिता भूमीसंपादन अधिनियम १८९४ प्रकल्पाच्या बाधित क्षेत्रातील
जमीन संपादित केल्यामुळे ज्या भूधारकांचे अनऐच्छिक विस्थापन झाले आहे व त्यांचे उदरनिर्वाहाचे
साधन हिरवल्या गेले आहे, अशा सर्व पात्र प्रकल्पग्रस्त व्यक्तींना सामान्य प्रशासन विभाग, शासन
निर्णय दिनांक २१ जानेवारी १९८० तसेच पुनर्वसन अधिनियम १९९९ च्या कलम ५(क) अन्वये
प्रकल्पबाधित व्यक्तीने नामनिदेशित केलेल्या व्यक्तीस प्रमाणपत्र देतांना कलम २ (२)(अ), २ (२) (क)
(एक) (दोन) (तीन) मधील निकष विचारात घेऊन नोकरीसाठीचे प्रकल्पग्रस्त प्रमाणपत्र देण्यात येते.
प्रकल्पबाधीत कुटुंबातील एका व्यक्तीस गट क व गट ड संवर्गातील पदाच्या पदभरतीमध्ये आरक्षण
असुन सामान्य प्रशासन विभाग शासन निर्णय दिनांक २७.१०.२००९ अन्वये स्पर्धा परीक्षा देवुन
नियुक्ती करण्यात येते. प्रकल्पग्रस्त प्रवर्गाकरिता राखीव असलेल्या पदांवर प्रकल्पबाधीत
उमेदवारांकरीता ५ टक्के आरक्षणाची तरतुद आहे. सदर पदांवर नियुक्ती करण्यासाठी शैक्षणिक
अर्हता विहीत केली असुन प्रकल्पबाधित उमेदवाराने वयोमर्यादेची अट उलटुन गेल्यास त्याला
नोकरीसाठी अर्ज करता येत नाही. तसेच प्रकल्पबाधीत व्यक्तीकडे शैक्षणिक अर्हता नसल्यास किंवा
पदभरतीच्या जहिरातीमध्ये प्रकल्पग्रस्त प्रवर्गाकरिता अल्प प्रमाणात जागा उपलब्ध असल्यास
त्यांना प्रकल्पग्रस्त प्रमाणपत्राच्या आधारे आरक्षणाचा लाभ घेऊन प्रकल्पग्रस्त प्रवर्गातून शासकीय
नोकरी मिळवणे शक्य होत नाही. त्याचप्रमाणे प्रकल्पग्रस्ताचा मृत्यु झाल्यास त्यांच्या वारसांना
प्रकल्पग्रस्त दाखला बदलुन मिळण्यासाठी अडचणी येतात, या सर्व बाबींचा विचार करुन
दाखल्याचे हस्तांतरण करतांना प्रकल्पग्रस्त दाखला निर्गमित झाल्याच्या दिनांकापसून प्रकल्पग्रस्त
दाखला ६ महिन्यांच्या आत बदलता येणार नाही, अशी अट शासन निर्णय दिनांक २.५.२०१६
नुसार विहित केल्यामुळे मुळ प्रकल्पग्रस्त दाखलाधारकास त्याच्या कुटुंबातील एका व्यक्तीस
# Page 2
शासन निर्णय क्रमांकः आरपीए-२०१६/प्र.क्र.९२/र-१
दाखल्याचे हस्तांतरण करण्यास नाहक विलंब होऊन त्याला प्रकल्पग्रस्त प्रवर्गातून शासकीय सेवेत
नियुक्ती मिळवणे शक्य होत नाही व परिणामी संबंधीत प्रकल्पग्रस्त कुटुंबाचे पुनर्वसन ख-या अर्थाने
पुर्ण होत नाही. यास्तव प्रकल्पग्रस्त प्रमाणपत्र धारकास त्यांचे पात्र एका नामनिदेशित वारसास
हस्तांतरण करण्याची कालमर्यदा शिथिल करण्याची बाब विचाराधीन होती. उपरोक्त वस्तुस्थिती
लक्षात घेता शासन या आदेशान्वये पुढीलप्रमाणे निदेश देत आहे.
शासन निर्णय
प्रकल्पग्रस्त व्यक्तीस प्रदान केलेले प्रकल्पग्रस्त प्रमाणपत्र हस्तांतरण करणे बाबत शासन
निर्णय दिनांक २.०५.२०१६ च्या परिच्छेद-१ मध्ये खालीलप्रमाणे सुधारणा करण्यात येत आहे-
पात्र प्रकल्पग्रस्त व्यक्तीस प्रकल्पग्रस्त प्रमाणपत्र दिल्यानंतर प्रथम नामनिदेशित वारसदारास
हस्तांतरणास कालमर्यदा राहणार नाही; तथापि तदनंतर मात्र नामनिदेशित विहीत वारसदारास
हस्तांतरण करावयाचे झाल्यास सहा महिन्याची मर्यादा लागू राहील. सदर प्रकल्पग्रस्त प्रमाणपत्र
हस्तांतरण पात्र एकाच नामनिदेशित व्यक्तीस देण्यात येईल याची दक्षता घेण्यात यावी.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर