# Page 1
वन (संवर्धन) नियम, २०२२ नुसार Project Screening Committee गठीत करणेबाबत.
महाराष्ट्र शासन
महसूल व वन विभाग
शासन निर्णय क्रमांकः एफएलडी-२०२२/प्र.क्र.२५४/फ-१०
मंत्रालय, मुंबई - ४०० ०३२.
दिनांक : १६.११.२०२२.
वाचा: १. वन (संवर्धन) नियम, २०२२ २. अपर प्रधान मुख्य वनसंरक्षक तथा केंद्रस्थ अधिकारी यांचे पत्र क्र. Desk-१७/Nodal/ Thane/G.C. No. ५३/१२३२/२०२२-२०२३, दि.१८.०८.२०२२
प्रस्तावना: केंद्र शासनाने वन (संवर्धन) अधिनियम, १९८० अंतर्गत वन (संवर्धन) नियम, २०२२ प्रसिध्द केले आहेत. या नियमातील नियम ८ (१) मध्ये पुढीलप्रमाणे तरतूद आहे: The State Government and Union territory Administration may by an Order, constitute a Project Screening Committee to examine the completeness of the proposal submitted under clause (i), (ii) or (iii) of section of the Act.
त्यानुषंगाने Project Screening Committee गठीत करण्याची बाब शासनाच्या विचाराधीन होती.
शासन निर्णय : वन (संवर्धन) अधिनियम, १९८० अंतर्गत प्राप्त होणा-या वनजमीन वळतीकरणाच्या प्रस्तावांचे संस्करण करण्यासाठी Project Screening Committee समिती गठीत करण्यात येत आहे. समितीची रचना पुढीलप्रमाणे असेल:
------------------------------------------------------------------------------------------------------------------------------------------------------------------------------
| १. | अपर प्रधान मुख्य वनसंरक्षक व केंद्रस्थ अधिकारी | अध्यक्ष |
| २. | संबंधित- मुख्य वनसंरक्षक (प्रा.) / वनसंरक्षक (प्रा.) / क्षेत्र संचालक (व्याघ्र  |  प्रकल्प) / महाराष्ट्र वन विकास महामंडळाचे प्रादेशिक व्यवस्थापक किंवा महाव्यवस्थापक | सदस्य |
| ३. | संबंधित उपवनसंरक्षक (प्रा.) / विभागीय वन अधिकारी (प्रा.)/ उप-विभागीय वन अधिकारी / उपवनसंरक्षक (वन्यजीव) / विभागीय व्यवस्थापक | सदस्य |
| ४. | संबंधित जिल्हाधिकारी किंवा त्यांचे प्रतिनिधी (किमान उपजिल्हाधिकारी / उपविभागीय अधिकारी दर्जाचे अधिकारी) | सदस्य |
| ५. | प्रधान मुख्य वनसंरक्षक (वन्यजीव) यांचे प्रतिनिधी (उपवनसंरक्षक दर्जापेक्षा कमी दर्जा नसलेला अधिकारी) | विशेष निमंत्रित |
| ६. | केंद्रस्थ अधिकारी यांच्या कार्यालयातील उपवनसंरक्षक (वन संवर्धन) | सदस्य सचिव |
------------------------------------------------------------------------------------------------------------------------------------------------------------------------------
समितीची बैठक महिन्यातून किमान दोन वेळा व्हावी. बैठकीसाठी गणपूर्तीची संख्या ३ असेल. समितीची व्हिडीओ कॉन्फरन्सद्वारे बैठक आयोजित करता येऊ शकेल.
समितीच्या सदस्यांना अनुषंगिक भत्ते शासकीय नियमाप्रमाणे अनुज्ञेय राहतील.
# Page 2
शासन निर्णय क्रमांकः एफएलडी-२०२२/प्र.क्र.२५४/फ-१०
संयुक्त समितीचे सदस्य सचिव यांनी वेळोवेळी सर्व सदस्यांशी समन्वय साधून बैठकांचे आयोजन करावे.
Project Screening Committee च्या शिफारशीने / अभिप्रायाने प्रस्ताव राज्य शासनास सादर करण्यात येतील.
प्रकल्प जर प्रादेशिक (वन्यजीव) तसेच प्रादेशिक (FDCM) मधून जात असेल तर दोन्ही क्षेत्रांच्या संबंधित अधिका-यांनी बैठकीस उपस्थित राहणे आवश्यक राहील.
जर प्रकल्प वन्यजीव भ्रमणमार्गामध्ये आहे किंवा नाही याबाबत साशंकता असल्यास संबंधित अपर प्रधान मुख्य वनसंरक्षक (वन्यजीव), पश्चिम / पूर्व यांना विशेष निमंत्रित म्हणून बोलविण्यात यावे.