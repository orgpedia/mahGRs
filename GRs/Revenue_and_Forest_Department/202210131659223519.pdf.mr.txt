# Page 1
अचानक नाहीशा झालेल्या व ठावठिकाणा माहित नसलेल्या शासकीय कर्मचारी / निवृत्ती वेतनधारक याच्या कुटूंबियांना कुटूंब निवृत्तीवेतन व सेवा उपदान मंजूर करणेबाबत.
श्रीमती विमलबाई परमेश्वर कोरेवाड, शिपाई,
महाराष्ट्र शासन
महसूल व वन विभाग
शासन निर्णय क्रमांक: आस्थाप-२०२१/१४३१/प्र.क्र.२५७/म-१
दालन क्र.एम-७ ए, पोटमाळा, मादाम कामा रोड,
हुतात्मा राजगुरु चौक, मंत्रालय (विस्तार), मुंबई - ४०० ०३२.
दिनांक : १३ ऑक्टोंबर, २०२२
वाचा : १) शासन निर्णय, वित्त विभाग, क्रमांक : सेनिवे-१०३९/४९१/सेवा-४, दिनांक ०५.०७.१९९१.
नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांचे २) क्र.८/नोंमनि/लेखा/कु.नि.से./कोरेवाड/२२३/२०२२, दिनांक ०७.०७.२०२२ ३) क्र.८/नोंमनि/लेखा/कु.नि.से./कोरेवाड/३०५/२०२२, दिनांक २०.०९.२०२२
प्रस्तावना :
श्रीमती विमलबाई परमेश्वर कोरेवाड हया शिपाई या पदावर सह जिल्हा निबंधक वर्ग-१ नांदेड यांचे अधिनस्त दुय्यम निबंधक श्रेणी - १ भोकर यांचे आस्थापनेवर कार्यरत होत्या. त्या दिनांक दि.१९.०१.२००९ पासून बेपत्ता झाल्या आहेत. श्रीमती विमलबाई परमेश्वर कोरेवाड ह्या बेपत्ता झाल्याची तक्रार त्यांचा मुलगा श्री. नितिन परमेश्वर कोरेवाड यांनी दिनांक २६.०१.२००९ रोजी दिल्याची पोलीस निरीक्षक, पोलीस स्टेशन, हिमायतनगर येथे बेपत्ता व्यक्तिची नोंद डायरी क्र.२/२००९ मध्ये नोंद केली आहे. मा. दिवाणी न्यायाधिश, वरिष्ठस्तर भोकर यांनी दि. ०३.०५.२०१६ रोजी श्रीमती विमलबाई परमेश्वर कोरेवाड या दिवाणी मृत (CIVIL DEATH) झाल्याचे घोषित केले आहे.
श्रीमती विमलबाई परमेश्वर कोरेवाड ह्या बेपत्ता असल्याने व मा. दिवाणी न्यायाधिश, वरिष्ठस्तर भोकर यांनी दि.०३.०५.२०१६ रोजी श्रीमती विमलबाई परमेश्वर कोरेवाड या दिवाणी मृत (CIVIL DEATH ) झाल्याचे घोषित केले असल्याने त्यांचे वारसास कुटूंब निवृत्तीवेतन आणि सेवा उपदान मंजूर करण्याची विनंती नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांनी दिनांक ०७.०७.२०२२ व २०.०९.२०२२ रोजीच्या पत्रान्वये केली आहे. सदर प्रस्तावासोबत क्षतीपूर्ती बंधपत्र, पोलीस स्टेशन मधील बेपत्ता नोंद, मा.दिवाणी न्यायाधिश, वरिष्ठस्तर भोकर यांचे आदेश, मा. दिवाणी न्यायाधिश, वरिष्ठ स्तर हिमायतनगर यांनी दिलेले वारसा हक्क प्रमाणपत्र, मृत्यू - नि-सेवानिवृत्ती उपदानासाठी नामनिर्देशन (नमुना-ब) इ. कागदपत्रांसह प्रस्ताव सादर केला आहे. वारस श्रीमती निर्मला परमेश्वर कोरेवाड यांना कुटूंब निवृत्तीवेतन व दोन्ही वारसांना श्रीमती निर्मला / नितिन परमेश्वर कोरेवाड यांना सेवा उपदान मंजूर करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांक: आस्थाप-२०२१/१४३१/प्र.क्र.२५७/म-१
शासन निर्णय : श्रीमती विमलबाई परमेश्वर कोरेवाड, शिपाई दुय्यम निबंधक श्रेणी - १ भोकर हया दिनांक १९.०१.२००९ पासून बेपत्ता होऊन ७ वर्षा पेक्षा अधिक कालावधी झाल्याने व मा. दिवाणी न्यायाधिश, वरिष्ठस्तर भोकर यांनी श्रीमती विमलबाई परमेश्वर कोरेवाड या दिवाणी मृत (CIVIL DEATH ) झाल्याचे घोषित केले असल्याने त्यांचे वारसास कुटूंब निवृत्तीवेतन व सेवा उपदान मंजूर करण्याची विनंती नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांनी केली आहे. संदर्भ क्र.१ येथील शासन निर्णयातील तरतुदीस अनुसरुन बेपत्ता श्रीमती विमलबाई परमेश्वर कोरेवाड, शिपाई यांचे वारस श्रीमती निर्मला परमेश्वर कोरेवाड यांना कुटूंब निवृत्तीवेतन व दोन्ही वारसांना श्रीमती निर्मला / नितिन परमेश्वर कोरेवाड यांना सेवा उपदान प्रदान करण्यास शासन मंजूरी देत आहे. तथापि, वित्त विभाग शासन निर्णय क्रमांक : सेनिवे-१०८९/४९१/सेवा-४, दिनांक ५.७.१९९१ अन्वये क्षतिपूर्ती बंधपत्र परिपूर्ण करुन व आवश्यक बाबींची पूर्तता करुन घेण्याची खबरदारी नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांनी घ्यावी.
सदर शासन निर्णय, वित्त विभाग क्रमांक :सेनिवे-१०८९/४९१/सेवा-४, दिनांक ५.७.१९९१, वित्त विभाग क्रमांक : सेनिवे-१०८९/४९१/सेवा-४, दिनांक ७.१०.१९९३, शासन परिपत्रक, वित्त विभाग, क्रमांक : सेनिवे-१०००/प्र.क्र.८३/सेवा-४, दिनांक ०३.०७.२००० या अनुसरुन निर्गमित करण्यात येत आहे.