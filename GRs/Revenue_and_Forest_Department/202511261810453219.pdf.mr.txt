# Page 1
वाळू व इतर गौण खनिजांचे अनधिकृत
उत्खनन, वापर व वाहतूक प्रकरणी
राज्य परिवहन प्राधिकरणाने दिलेल्या
निदेशाबाबत ...
महाराष्ट्र शासन
महसूल व वन विभाग
शासन परिपत्रक क्र.गौखनि-१०/०६२५/प्र.क्र.१८७/ख-२
पहिल मजला, हुतात्मा राजगुरू चौक,
मादाम कामा मार्ग,मंत्रालय, मुंबई-३२
दिनांक :- २६ नोव्हेंबर, २०२५
संदर्भ:१.महाराष्ट्र गौण खनिज उत्खनन (विकास व विनियमन) नियम, २०१३ २.महसूल व वन विभाग, क्र.गौखनि-१०/०८१२/प्र.क्र.५३४/ख,दि.०४.१२.२०१२ चे पत्र ३. महाराष्ट्र जमीन महसूल (गौण खनिजांचे उत्खनन व ती काढणे) नियम, १९६८ ४. महसूल व वन विभाग, शासन परिपत्रक क्र.गौखनि-१०/०३१६/प्र.क्र.२०४/ख, दि.१४.०६.२०१७
५. महसूल व वन विभाग, शासन परिपत्रक क्र.गौखनि-१०/०५२५/प्र.क्र.१७९/ख-२, दि.११.०७.२०२५
६.परिवहन आयुक्त, पत्र क्र.तक्रार.प्र.क्र.४९.०७२०२४/पआको/का.२अ(९)/२०२५/ जा.क्र.११३३१, दि.१७.०९.२०२५ चे पत्र
प्रस्तावना:- राज्यात गौण खनिजांबाबतचा विषय हा महसूल व वन विभागाकडून हाताळण्यात येतो. या
साठी महाराष्ट्र गौण खनिज (विकास व विनियमन) नियम, २०१३ तयार करण्यात आले आहेत.
त्यानुषंगाने गौण खनिजाचे उत्खनन व वाहतूक परवाने देण्याची कार्यवाही करण्यात येत आहे. राज्यात
मोठया प्रमाणात गौण खनिजांचा वापर हा विकास कामांसाठी करण्यात येतो. तसेच गौण खनिजांवर
काही सूक्ष्म व लघु उद्योग आधारित आहेत. तसेच काही गौण खनिजांचा वापर हा औद्योगिक
प्रयोजनासाठी करण्यात येतो. परंतु राज्यात मोठया प्रमाणात वाळू व इतर गौण खनिजांचे अनधिकृत
उत्खनन, वापर, वाहतुक व तस्करीचे प्रकार वारंवार घडत असल्याचे निदर्शनास येत आहेत. त्यामुळे
महसुलाची तसेच पर्यावरणाची हानी मोठया प्रमाणात होत आहे.
तसेच अशा वाळू व इतर गौण खनिजाचे अनधिकृत उत्खनन,वापर व वाहतूक तसेच तस्करी
यामुळे गुन्हेगारी कारवाया वाढत आहेत. त्यामुळे वाळू व इतर गौण खनिजांचे नियमन करणाऱ्या
शासकीय अधिकारी/कर्मचारी यांच्या जिवितास धोका निर्माण झालेला आहे. तसेच सार्वजनिक
सुव्यवस्थेसदेखील बाधा येत आहे. वाळू व इतर गौण खनिजांचे अनधिकृत उत्खनन, वापर व वाहतूक
रोखण्यासाठी अशा व्यक्तींवर जबर कारवाई करणे आवश्यक असल्याने, अशा व्यक्तींविरोधात विविध
कायदे/अधिनियम/नियम याअन्वये फौजदारी कारवाई करण्याकरीता सर्वसमावेशक सूचना क्षेत्रीय
यंत्रणेस सदर्भाधीन क्रमांक ०५, दिनांक ११.०७.२०२५ च्या शासन परिपत्रकान्वये देण्यात आलेल्या
आहेत.
# Page 2
शासन परिपत्रक क्रमांकः गौखनि-१०/०६२५/प्र.क्र.१८७/ख-२
राज्यात मोठया प्रमाणात वाळू व इतर गौण खनिजांचे अनधिकृत उत्खनन, वापर, वाहतुक व
तस्करीसाठी ड्रील मशीन, जेसीबी व पोकलेंड, रॅक्टर, रॅक्टर रॉली, हाफ बॉडी रक, फुल बॉडी रक,
डंपर, रॉलर, कॉम्प्रेसर, रॉलर, बार्ज, मोटोराईज्ड बोट, एक्सकॅवेटर, मॅकेनाईज्ड लोडर यासारख्या
वाहनांचा वापर करण्यात येत असल्याचे वारंवार प्रकार घडत असल्याचे निदर्शनास येत आहेत. त्यामुळे
महसुलाची तसेच पर्यावरणाची हानी मोठया प्रमाणात होत आहे.
वाळू व इतर गौण खनिजांचे अनधिकृत उत्खनन, वापर व वाहतूक रोखण्यासाठी अशा
व्यक्तींवर जबर कारवाई करणे आवश्यक असल्याने, अशा व्यक्तींविरोधात परिवहन विभागाचे विविध
कायदे/अधिनियम/नियम याअन्वये कारवाई करण्यात आल्यास वाळू व इतर गौण खनिजांचे अनधिकृत
उत्खनन, वापर, वाहतुक व तस्करीचे वारंवार होणारे प्रकार नियंत्रणात आणणे शक्य होण्यासाठी
तसेच महसुलाची तसेच पर्यावरणाची हानी टाळण्यासाठी तसेच आनाधिकृतपणे होणाऱ्या या व्यवहारात
सामिल वाहनधारकांना जरब बसण्यासाठी निर्णय घेण्यासाठी राज्य परिवहन प्राधिकरणास निदेश
देण्याबाबत विभागाने विनंती केली होती. त्यानुषंगाने राज्य परिवहन प्राधिकरणाने राज्यातील सर्व
प्रादेशिक परिवहन प्राधिकरणंनी निर्णय घेण्याकरिता दिलेल्या निदेशाची योग्य अंमलबजावणी
होण्यासाठी सदर निदेश क्षेत्रीय यंत्रणेच्या निदर्शनास आणण्याची बाब शासनाच्या विचाराधीन होती.
त्यानुषंगाने खालील प्रमाणे सूचना/निदेश देण्यात येत आहेत.
शासन परिपत्रक:-
राज्य परिवहन प्राधिकरणाने वाळू व इतर गौण खनिजांचे अनधिकृत उत्खनन, वापर व अवैध
वाहतूक करणाऱ्या वाहनांवर आळा घालण्यासाठी व राज्यातील सर्व प्रादेशिक परिवहन प्राधिकरणाच्या
कामकाजात समानता राहण्याच्या दृष्ट्टीने तसेच राज्यातील सर्व प्रादेशिक परिवहन प्राधिकरणांच्या
धोरणामध्ये एकसूत्रता आणण्यासाठी राज्यात वाळू व इतर गौण खनिजांचे अनधिकृत उत्खनन, वापर व
अवैध वाहतूक करणाऱ्या वाहनांच्या परवान्यावर मोटार वाहन अधिनियम, १९८८ च्या कलम ८६ मधील
तरतुदीनुसार विभागीय कारवाई करण्यासाठी राज्यातील सर्व प्रादेशिक परिवहन प्राधिकरणांनी
खालीलप्रमाणे निर्णय घेण्याचे निदेश दिलेले आहेत:-
-----------------------------------------------------------------------------------------------------------------------------------------------------------------------------------------
| गुन्याचे स्वरूप | विभागीय कारवाई |
| राज्यात वाळू व इतर गौण खनिजांचे अनधिकृत उत्खनन करून अवैधपणे वाहतूक करणारी वाहने | पहिला गुन्हा | दुसरा गुन्हा | तिसरा गुन्हा |
| ३० दिवस परवाना निलंबित व वाहन अटकावून ठेवणे | ६० दिवस परवाना निलंबित व वाहन अटकावून ठेवणे | वाहन अटकाव करून परवाना रद्द करण्यासाठी संबंधित प्रादेशिक परिवहन प्राधिकरणामार्फत कार्यवाही करणे |
-----------------------------------------------------------------------------------------------------------------------------------------------------------------------------------------
०२. राज्य परिवहन प्राधिकरणाने उपरोक्त प्रमाणे घेतलेल्या निर्णयाच्या अनुंषगाने दिले आहेत.
वाळू व इतर गौण खनिजांचे अवैध/अनधिकृत, उत्खनन, वापर, वाहतूक व तस्करी रोखण्याच्या
अनुषंगाने संबंधित वाहनांची माहिती क्षेत्रीय यंत्रणेने संबंधित परिवहन यंत्रणेस कळविण्याची कार्यवाही
करावी जेणे करून संबंधित वाहनांवर कारवाई करणे शक्य होईल.
पृष्ट्ठ ३ पैकी २
# Page 3
शासन परिपत्रक क्रमांकः गौखनि-१०/०६२५/प्र.क्र.१८७/ख-२
०३. सदर परिपत्रकान्वये कार्यवाही होण्यासाठी अधीनस्त क्षेत्रीय यंत्रणेस सूचना देण्याची कार्यवाही
संबंधित जिल्हाधिकारी यांनी करावी.
०४. सदर शासन परिपत्रक गृह विभागाच्या कार्यासन परिवहन-२ यांच्या दिनाक ०८.१०.२०२५
अन्वये देण्यात आलेल्या सहमतीने निर्गमित करण्यात येत आहे.
०५. सदर शासन परिपत्रक महाराष्ट्र शासनाच्या www.maharashtra.gov.in या