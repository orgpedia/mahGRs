# Page 1
पानशेत पूरग्रस्त सहकारी सोसायट्यांना
भाडेपट्ट्ांनी देण्यात आलेल्या जमिनी मालकी
हक्काने देण्याबाबत.
महाराष्ट्र शासन
महसूल व वन विभाग,
शासन निर्णय क्र. एफएलडी-२०१९/प्र.क्र. ०३/र-१२
मंत्रालय, मुंबई-४०००३२.
दिनांक- ११ डिसेंबर, २०२५
वाचा -
१.शासन निर्णय समक्रमांक, दि. ०८.०३.२०१९
२.शासन निर्णय समक्रमांक, दि. २१.०३.२०२२
प्रस्तावना :-
पुणे शहरातील पानशेत पूरग्रस्त १०३ सहकारी गृहनिर्माण संस्थांना भाडेपट्ट्ाने देण्यात
आलेल्या जमिनी मालकी हक्काने देण्याबाबतची कार्यपद्धती संदर्भाधीन क्र. १ येथील शासन
निर्णयान्वये विहित करण्यात आली आहे. त्यानुसार अंमलबजावणी पूर्ण करण्याची मुदत सदर शासन
निर्णय निर्गमित झाल्याच्या दिनांकापासून सहा महिने एवढी होती. सदर कालावधीत पानशेत पूरग्रस्त
१०३ सहकारी गृहनिर्माण संस्थांना भाडेपट्ट्ाने देण्यात आलेल्या जमिनी मालकी हक्काने
देण्याबाबतची कार्यवाही पूर्ण न झाल्याने ही कार्यवाही पूर्ण करण्यासाठी संदर्भाधीन क्र. २ येथील
शासन निर्णयान्वये ३ वर्षाची मुदतवाढ देण्यात आली होती. त्यानुसार एकूण १०३ सहकारी
सोसायट्या पैकी १२ सोसायट्यांना जमीन मालकी हक्काने देणेबाबत कार्यवाही पूर्ण करण्यात आली
असून उर्वरित ९१ सहकारी सोसायट्यांना जमीन मालकी हक्काने देणेची कार्यवाही प्रलंबित आहे.
सदर कार्यवाही पूर्ण करण्याकरिता संदर्भाधीन क्र. २ येथील शासन निर्णयान्वये दिलेली ३ वर्षाची
मुदतवाढ दि. २१ मार्च २०२५ रोजी संपुष्ट्टात आली आहे. सबब सदर कार्यवाही पूर्ण करण्यास्तव
मुदतवाढ देण्याची बाब शासनाच्या विचाराधीन होती.
शासन निर्णय :-
पानशेत पूरग्रस्तांच्या एकूण १०३ सोसायट्यापैकी उर्वरित ९१ सहकारी सोसायट्यांना जमिनी
मालकी हक्काने देण्याबाबत पुढील अटींच्या अधीन राहून या शासन निर्णयाच्या दिनांकापासून ३
वर्षाची मुदतवाढ देण्यात येत आहे.
१)या शासन निर्णयाच्या दिनांकापासून १ वर्षाच्या आत सदर कार्यवाही करताना उपरोक्त
संदर्भाधीन दि. ०८.०३.२०१९ व दि. २१.०३.२०२२ रोजीच्या शासन निर्णयानुसार विहित
अधिमुल्याची आकारणी करण्यात यावी.
२)त्यानंतर उपरोक्त संदर्भाधीन दि. ०८.०३.२०१९ व दि. २१.०३.२०२२ रोजीच्या शासन
निर्णयानुसार विहित अधिमुल्याच्या रकमेत प्रतिवर्षी १०% वाढ करून अधिमुल्याची रक्कम
वसूल करण्यात यावी.
# Page 2
शासन निर्णय क्रमांकः एफएलडी-२०१९/प्र.क्र. ०३/र-१२
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर