# Page 1
सन २०२३-२४ करिता राज्य योजनेअंतर्गत "संशोधन केंद्र आणि प्रायोगिक चाचण्या व क्षेत्रविषयक चाचण्या" (४४१५ ००११) या योजनेचा चालू बाब प्रस्ताव.
महाराष्ट्र शासन
महसूल व वन विभाग,
शासन निर्णय क्रमांक : एफडीएम-२०२३/प्र.क्र.५७/फ-२
मंत्रालय, मुंबई-४०० ०३२,
दिनांक :-०७ नोव्हेंबर, २०२३
संदर्भ :-१) वित्त विभाग, शासन परिपत्रक, क्र.अर्थसं-२०२३/प्र.क्र.४०/अर्थ-३, दि.१२.०४.२०२३.
२) अपर प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे कार्यालयाचे पत्र क्र.कक्ष- १/पी/यो/चाबाप्र/प्र.क्र.५०/१७३/२०२३-२४, दि.०६.०६.२०२३ व दि. २७.०६.२०२३.
प्रस्तावना :
अपर प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य नागपूर यांच्या कार्यालयाने संदर्भाधीन क्र. २ येथील प्रस्तावान्वये "संशोधन केंद्र आणि प्रायोगिक चाचण्या व
क्षेत्रविषयक चाचण्या (४४१५ ००११)” या योजनेंतर्गत चालु बाब प्रस्ताव शासनास सादर केला आहे.
राज्य योजनेअंतर्गत “संशोधन केंद्र आणि प्रायोगिक चाचण्या व क्षेत्रविषयक चाचण्या (४४१५ ००११)” या लेखाशिर्षाखाली सन २०२३-२४ करिता एकूण रु.२५० लक्ष इतका निधी अर्थसंकल्पित करण्यात आलेला आहे. अपर प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य नागपूर कार्यालयाने ०२- मजूरी या सविस्तर शिर्षांतर्गत रु.१०५.२२ लक्ष व २१ - साहित्य पुरवठा या सविस्तर शिर्षांतर्गत रु.२६.३१ लक्ष असे एकूण १३१.५३ लक्ष निधीची मागणी केली आहे.
तथापि, वित्त विभागामार्फत अर्थसंकल्पीय अंदाज, वाटप आणि संनियंत्रण प्रणालीवर (बीम्सवर) ४४१५ ००११ या योजनेकरिता ०२- मजूरी या सविस्तर शिर्षांतर्गत रु.१०० लक्ष व २१ - साहित्य पुरवठा या सविस्तर शिर्षांतर्गत रु.१५ लक्ष असे एकूण रु.११५ लक्ष इतका निधी उपलब्ध करुन दिला आहे.
प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी अनुदानाची मागणी केल्यानुसार संशोधन केंद्र आणि प्रायोगिक चाचण्या व क्षेत्रविषयक चाचण्या (४४१५ ००११) या लेखाशीर्षाअंतर्गत निधी वितरीत करण्याची बाब शासनाच्या विचाराधीन होती.
शासन निर्णय : अपर प्रधान मुख्य वनसंरक्षक (अर्थसंकल्प नियोजन व विकास), महाराष्ट्र राज्य, नागपूर कार्यालयाने प्रस्तावित केल्यानुसार व वित्त विभागामार्फत अर्थसंकल्पीय अंदाज, वाटप आणि संनियंत्रण प्रणालीवर (बीम्सवर) निधी उपलब्ध केल्यानुसार, सन २०२३-२४ करिता “संशोधन केंद्र
# Page 2
शासन निर्णय क्रमांकः एफडीएम-२०२३/प्र.क्र.५७/फ-२
आणि प्रायोगिक चाचण्या व क्षेत्रविषयक चाचण्या (४४१५००११)” या योजनेंतर्गत रु.११५ लक्ष (०२, मजुरी - रु.१०० लक्ष व २१ पुरवठा व सामग्री रु.१५ लक्ष) इतका निधी वितरित व खर्च करण्यास या शासन निर्णयान्वये मान्यता देण्यात येत आहे. तसेच उर्वरित निधी रु.१६.५३ लक्ष (०२ मजूरी रु.५.२२ लक्ष व २१- साहित्य पुरवठा रु.११.३१ लक्ष) हा वित्त विभागामार्फत अनुदान उपलब्ध करुन दिल्यानंतर वितरित करण्यात येईल.
अपर प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी सदर निधी या विभागाकडून मंजूर केलेल्या प्रस्तावातील क्षेत्र / कार्यक्रम / कामे यावरच खर्च होईल व कामाची द्विरुक्ती होणार नाही आणि मंजूर कामांव्यतिरिक्त कोणत्याही नवीन बाबीवर / नवीन क्षेत्रावर / नवीन कामांवर खर्च करण्यात येणार नाही याची दक्षता घ्यावी. तसेच सदरहू निधी वितरित करण्यापूर्वी प्रस्तावानुसार योजनेतील निश्चित केलेल्या कामांना सक्षम अधिकाऱ्यांची तांत्रिक व प्रशासकीय मंजूरी असल्याची व त्याचबरोबर सध्या वाटप करण्यात येणाऱ्या अनुदानातून खर्च करताना यामध्ये कोणतीही वित्तिय अनियमितता होणार नाही याची दक्षता घ्यावी. त्याचप्रमाणे वित्त विभागाच्या संदर्भ क्र.१ वरील शासन परिपत्रकातील अटी व शर्तींची पूर्तता करण्यात येईल याची देखिल दक्षता घ्यावी.
सदर योजनेवर होणारा खर्च मागणी क्र. सी- १०, प्रधान शिर्ष - ४४१५, कृषि संशोधन व शिक्षण यावरील भांडवली खर्च, ०६ वनीकरण, पंचवार्षिक योजनांतर्गत योजना, राज्य योजनेतंर्गत योजना, ००४ संशोधन, (००)(०१) संशोधन केंद्र आणि प्रायोगिक चाचण्या व क्षेत्रविषयक चाचण्या (राज्य) (४४१५ ००११) या लेखा शिर्षाखाली सन २०२३-२४ या आर्थिक वर्षात उपलब्ध असलेल्या अनुदानातून भागविण्यात यावा.
सदर शासन निर्णय वित्त विभागाच्या दि.१२.०४.२०२३ रोजीच्या शासन परिपत्रकानुसार व वित्त विभागाचा शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दि.१७.०४.२०१५ भाग पहिला, उपविभाग-३, परिच्छेद २७ (२) अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3