# Page 1
जिल्हा वार्षिक योजनेखाली महसूल विभागांतर्गत क्षेत्रिय स्तरावर "गतिमान प्रशासन तथा आपात्कालीन व्यवस्थेचे बळकटीकरण" या स्वरुपाची नियमित योजना सुरु करण्याबाबत.
महाराष्ट्र शासन
महसूल व वन विभाग,
शासन निर्णय, क्रमांक-संकीर्ण-२०२२/प्र.क्र.४०/ई-८
मंत्रालय, पहिला मजला, मादाम कामा मार्ग,
हुतात्मा राजगुरु चौक, मुंबई - ४०००३२.
दिनांक :- २७ जून, २०२२.
प्रस्तावना: महसूल विभागासाठी मुलभूत व पायभूत सुविधा निर्माण करणे, तलाठी/मंडळ अधिकारी कार्यालय / निवासी इमारत बांधकाम करणे, तलाठी/मंडळ/अपर तहसिल / तहसिल/उपविभागीय अधिकारी / जिल्हाधिकारी / विभागीय आयुक्त कार्यालय / जमाबंदी आयुक्त तथा संचालक, भूमि अभिलेख तसेच नोंदणी महानिरीक्षक व मुद्रांक नियंत्रक यांच्या अधिपत्याखालील सर्व कार्यालये / निवासस्थानांची दुरुस्ती, तहसिल/ उपविभागीय अधिकारी / जिल्हाधिकारी / विभागीय आयुक्त / जमाबंदी आयुक्त तथा संचालक, भूमि अभिलेख व नोंदणी महानिरीक्षक व मुद्रांक नियंत्रक यांच्या अधिपत्याखालील सर्व कार्यालयातील वाहन अनुज्ञेय अधिका-यांसाठी निर्लेखित वाहना ऐवजी नविन वाहन खरेदी करणे, महसूल विभाग / जमाबंदी आयुक्त तथा संचालक, भूमि अभिलेख तसेच नोंदणी महानिरीक्षक व मुद्रांक नियंत्रक यांच्या अधिपत्याखालील सर्व कार्यालयांसाठी आवश्यक फर्निचर खरेदी करणे, गतिमान प्रशासनाच्या दृष्टीने तसेच आपात्कालीन परिस्थिती हाताळण्यासाठी अत्याधुनिक उपकरणे/ साधनसामुग्री खरेदी करणे, इत्यादी प्रयोजनासाठी स्थानिक पातळीवर निधी उपलब्ध झाल्यास उपरोक्त बाबी तत्परतेने पुर्ण करता येतील.
यास्तव, जिल्हा वार्षिक योजनेखाली एक नियमित योजना सुरु करण्याची बाब शासनाच्या विचाराधीन होती.
शासन निर्णयः महसूल विभागांतर्गत क्षेत्रिय स्तरावर “गतिमान प्रशासन तथा आपात्कालीन व्यवस्थेचे बळकटीकरण” ही नवीन योजना, जिल्हा वार्षिक योजनेखाली नियमित योजना म्हणुन सुरु करण्यास, याव्दारे, मान्यता देण्यात येत आहे. सदर योजनेंतर्गत खालील बाबींचा अंतर्भाव करण्यात येत आहे.
१. महसूल विभागासाठी मुलभूत व पायाभूत सुविधा निर्माण करणे.
२. क्षेत्रिय स्तरावरील तलाठी/ मंडळ कार्यालय / निवासी इमारत बांधकामासाठी सदरहू योजनेंतर्गत निधी उपलब्ध करुन देणे.
३. तलाठी/मंडळ/अपर तहसिल / तहसिल/उपविभागीय अधिकारी / जिल्हाधिकारी/ विभागीय आयुक्त तसेच जमाबंदी आयुक्त तथा संचालक, भूमि अभिलेख व नोंदणी
# Page 2
शासन निर्णय क्रमांक: संकीर्ण-२०२२/प्र.क्र.४०/ई-८
महानिरीक्षक व मुद्रांक नियंत्रक यांच्या अधिपत्याखालील सर्व कार्यालये तसेच सदर कार्यालयातील अधिका-यांच्या शासकीय निवासस्थानांची दुरुस्ती करणे.
४. तहसिल/उपविभागीय अधिकारी / जिल्हाधिकारी / विभागीय आयुक्त कार्यालये तसेच जमाबंदी आयुक्त तथा संचालक, भूमि अभिलेख व नोंदणी महानिरीक्षक व मुद्रांक नियंत्रक यांच्या अधिनस्त सर्व कार्यालयातील वाहन अनुज्ञेय असलेल्या अधिका-यांसाठी वाहन खरेदी करणे.
५. महसूल विभागाच्या क्षेत्रिय कार्यालयांसाठी आवश्यक फर्निचर खरेदी करणे.
६. गतिमान प्रशासनाच्या दृष्टीने तसेच आपात्कालीन परिस्थिती हाताळण्यासाठी अत्याधुनिक उपकरणे/ साधनसामुग्री खरेदी करणे.
२. सदर योजनेतंर्गत उपरोक्त नमूद बाबींच्या अंमलबजावणीसाठी मार्गदर्शक सूचना खालीलप्रमाणे आहेत.
१- अ) महसूल विभागासाठी मुलभूत व पायभूत सुविधा निर्माण करणे याअंतर्गत कार्यालयामध्ये अभ्यागत कक्ष, अभ्यागतांसाठी स्वच्छतागृहे, पिण्याच्या पाण्याची व्यवस्था, कार्यालयीन महिला कर्मचा-यांसाठी स्वतंत्रे स्वच्छतागृहे, बैठकीसाठी दालन, दिव्यांग कर्मचारी / अभ्यागत यांच्यासाठी रॅम्प, कार्यालयीन सुरक्षिततेसाठी अग्नीशमन यंत्रणा, सी.सी.टी.व्ही. व तत्सम सुविधा प्राथम्याने उपलब्ध करुन द्याव्यात.
२ ब) क्षेत्रिय स्तरावरील तलाठी/ मंडळ कार्यालयांचे/ निवासी इमारत बांधकाम सदर योजनेंतर्गत अनुज्ञेय करण्यात येत आहे.
३- क) तलाठी/मंडळ/अपर तहसिल/तहसिल/उपविभागीय अधिकारी/ जिल्हाधिकारी/ विभागीय आयुक्त तसेच जमाबंदी आयुक्त तथा संचालक, भूमि अभिलेख व नोंदणी महानिरीक्षक व मुद्रांक नियंत्रक यांच्या अधिपत्याखालील सर्व कार्यालये तसेच सदर कार्यालयातील अधिका-यांच्या शासकीय निवासस्थानांची दुरुस्ती सदर योजनेंतर्गत उपलब्ध होणा-या निधीच्या कमाल १५ टक्के पर्यंतच्या मर्यादेत करता येईल.
४-ड) सदर योजनेंतर्गत तहसिल/उपविभागीय अधिकारी / जिल्हाधिकारी/ विभागीय आयुक्त तसेच जमाबंदी आयुक्त तथा संचालक, भूमि अभिलेख व नोंदणी महानिरीक्षक व मुद्रांक नियंत्रक यांच्या अधिनस्त कार्यालयातील वाहन अनुज्ञेय असलेल्या अधिका-यांसाठी वाहन खरेदी करण्यास मान्यता देण्यात येत आहे. नवीन वाहने खरेदी करण्याकरिता वित्त विभागाने वेळोवेळी निर्गमित केलेल्या मार्गदर्शक सूचना लागू राहतील. त्याचप्रमाणे वित्त विभागाच्या दिनांक २८/०७/२०२० च्या शासकीय वाहनांचे किंमत मर्यादा धोरणास अनुसरुन वाहने खरेदी करणे
पृष्ठ ७ पैकी २
# Page 3
शासन निर्णय क्रमांक: संकीर्ण-२०२२/प्र.क्र.४०/ई-८
आवश्यक राहील. तसेच वाहने खरेदी करताना उद्योग, ऊर्जा व कामगार विभागाच्या दि. २४.०८.२०१७ च्या धोरणानुसार खरेदी GEM Portal च्या माध्यमातून ई-निविदा प्रक्रिया राबवून करण्यात यावी.
५-इ) महसूल विभागाच्या तहसिल/उपविभागीय अधिकारी/ जिल्हाधिकारी / विभागीय आयुक्त तसेच जमाबंदी आयुक्त तथा संचालक, भूमि अभिलेख व नोंदणी महानिरीक्षक व मुद्रांक नियंत्रक यांच्या अधिपत्याखालील सर्व कार्यालयांसाठी सदर योजनेंर्तगत आवश्यक फर्निचर खरेदी करताना सार्वजनिक बांधकाम विभागाने तसेच शासनाने वेळोवेळी निर्गमित केलेल्या सूचना विचारात घ्याव्यात.
६-ई) गतिमान प्रशासनाच्या दृष्टीने तसेच आपात्कालीन परिस्थिती हाताळण्यासाठी सदर योजनेच्या माध्यमातून अत्याधुनिक उपकरणे / साधनसामुग्री खरेदी अनुज्ञेय करण्यात येत आहे.
३. उक्त योजनेस महसूल विभागांतर्गत क्षेत्रिय स्तरावर “गतिमान प्रशासन तथा आपात्कालीन व्यवस्थेचे बळकटीकरण” या नावाने आणि महसूल विभागाच्या सर्व साधारण नियंत्रणाखाली क्षेत्रिय स्तरावरील महसूल, भूमि अभिलेख तसेच मुद्रांक व नोंदणी उपविभाग यांच्याकडून कार्यान्वित करण्यात येईल.
४. जिल्हा नियोजन समितीस मिळणा-या एकूण नियतव्ययाच्या कमाल ५ टक्के पर्यंत निधी संबंधित जिल्हयाच्या आवश्यकतेनुसार नियोजन विभागामार्फत उपलब्ध करुन देण्यात येईल.
4. उक्त योजनेतील नमूद बाबी अनुषंगाने करावयाची कामे, त्यांचे स्वरूप, व व त्यांना प्रशासकीय / तांत्रिक मान्यता देणारे प्राधिकरण व अंमलबजावणी यंत्रणा हे या सोबतच्या जोडपत्रात निर्दिष्ट केल्याप्रमाणे राहतील.
६. उक्त योजनेखालील कामांना प्रशासकीय मान्यता प्रदान करण्याचे अधिकार हे जिल्हाधिकारी तथा सदस्य सचिव, जिल्हा नियोजन समिती यांना राहतील.
७. उक्त योजनेखालील कामांना तांत्रिक मान्यता प्रदान करण्याचे अधिकार हे या सोबतच्या जोडपत्रात निर्दिष्ट केल्याप्रमाणे राहतील.
८. सदर योजनेसाठी प्रधान लेखाशिर्ष, मुख्य लेखाशिर्ष, उपशिर्ष महसूल विभागाने प्रस्तावित केल्यानंतर नियोजन विभागामार्फत ३६ जिल्हयांसाठी स्वतंत्र लेखाशिर्ष घेण्यात येतील.
९. सदर शासन निर्णय नियोजन विभागाच्या अनौपचारिक संदर्भ क्रमांक “२८४ दिनांक ०९/०३/२०२२ आणि वित्त विभागाच्या अनौपचारिक संदर्भ क्रमांक १४९/ २०२२ / व्यय ९", दिनांक २२/०४/२०२२ अन्वये मिळालेल्या सहमतीने निर्गमित करण्यात येत आहे.
पृष्ठ ७ पैकी ३
# Page 4
शासन निर्णय क्रमांक: संकीर्ण-२०२२/प्र.क्र.४०/ई-८
# Page 5
# Page 6
# Page 7