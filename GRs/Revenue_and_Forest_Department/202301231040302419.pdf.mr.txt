# Page 1
विभागीय आपत्ती व्यवस्थापन समन्वयक व जिल्हा आपत्ती व्यवस्थापन अधिकारी यांच्या ४२ पदांच्या मानधनासाठी निधी उपलब्ध करण्याबाबत.
महाराष्ट्र शासन
महसूल व वन विभाग ( मदत व पुनर्वसन )
शासन निर्णय क्रमांक :- आव्यप्र- २०२१/प्र.क्र.९४/आव्यप्र-१
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक:- २३ जानेवारी, २०२३
वाचा :- या विभागाचा शासन निर्णय क्र. आव्यप्र-२०१५/प्र.क्र.७५ / आव्यप्र-१, दि. २९ नोव्हेंबर, २०२२.
प्रस्तावना: महाराष्ट्र राज्य आपत्ती व्यवस्थापन कार्यक्रम आणि या कार्यक्रमाच्या अंमलबजावणीसाठी कंत्राटी तत्वावर निर्माण करण्यात आलेल्या आणि कार्यरत असलेल्या विभागीय आपत्ती व्यवस्थापन समन्वयक – ६ पदे व जिल्हा आपत्ती व्यवस्थापन अधिकारी – ३६ पदे असे एकूण ४२ पदे निर्माण करण्यात आलेले आहेत.
या पदांना शासनाकडून मानधन देण्यात येते.
सदर पदांना संदर्भाधिन शासन निर्णयान्वये दि. ०२ डिसेंबर, २०२२ ते दि. ०१ नोव्हेंबर, २०२३ या ११ महिन्यांच्या कालावधीसाठी मुदतवाढ देण्यात आलेली आहे.
या पदांचे माहे डिसेंबर, २०२२ चे रु.४३,५००/- याप्रमाणे तसेच माहे जानेवारी, २०२३ व फेब्रुवारी, २०२३ या महिन्यांचे प्रतिमाह रु.४५,०००/- याप्रमाणे एकूण रु. ५६,०७,०००/- (रुपये छप्पन्न लक्ष सात हजार फक्त) इतके मानधन अर्थसंकल्पिय वितरण प्रणालीवर ( BDS) वितरीत करण्याची बाब शासनाच्या विचाराधिन होती.
शासन निर्णय: महाराष्ट्र राज्यात आपत्ती व्यवस्थापन कार्यक्रमाच्या अंमलबजावणीसाठी कंत्राटी तत्वावर निर्माण करण्यात आलेल्या आणि कार्यरत असलेल्या ६ विभागीय आपत्ती व्यवस्थापन समन्वयक व ३६ जिल्हा आपत्ती व्यवस्थापन अधिकारी अशा एकूण ४२ पदांचे माहे डिसेंबर, २०२२ चे रु.४३,५००/- तसेच माहे जानेवारी, २०२३ व फेब्रुवारी, २०२३ या महिन्यांचे प्रतिमाह रु.४५,०००/- याप्रमाणे एकूण रु. ५६,०७,०००/ (रुपये छप्पन्न लक्ष सात हजार फक्त) इतके मानधन खालील विवरणपत्रात दर्शविल्याप्रमाणे विभागीय आयुक्त यांच्यामार्फत जिल्ह्यांना वितरीत करण्यात येत आहे.
अ.क्र. विभागीय आयुक्त उपलब्ध केलेला निधी १ कोकण (८ पदे) १०,६८,०००/ २ नाशिक (६ पदे) ८,०१,०००/ ३ औरंगाबाद (९ पदे) १२,०१,५००/ ४ पुणे (६ पदे) ८,०१,०००/ ५ अमरावती (६ पदे) ८,०१,०००/ ६ नागपूर ( ७ पदे) ९,३४,५००/ एकूण ५६,०७,०००/ Ramvir.Sharma\Desktop \Office टिप्पणी २०२३. Docx
# Page 2
सदर आदेश वित्त विभाग शासन निर्णय क्र. विपअ-२०१३/प्र.क्र.३०/१३ / विनियम, भाग-२, दि. १७ एप्रिल, २०१५, वित्तीय अधिकारी नियम पुस्तिका, १९७८ भाग- पहिला, उप विभाग चार, अनुक्रमांक ११ अन्वये प्रशासनिक विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.
या कामी होणारा खर्च मागणी क्र. सी-६, २२४५, नैसर्गिक आपत्तीच्या निवारणासाठी सहाय्य, ८० सर्वसाधारण (०१) (०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व फर्निचर व साधनसामुग्रीसह सुसज्जीकरण करणे (२२४५ १७६१) १० – कंत्राटी सेवा या लेखाशिर्षाखाली सन २०२२ २०२३ या आर्थिक वर्षाकरिता मंजूर झालेल्या अनुदानातून भागविण्यात यावा.