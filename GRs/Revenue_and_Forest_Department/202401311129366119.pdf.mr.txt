# Page 1
महाराष्ट्र शासन
महसूल व वन विभाग,
मुख्य इमारत, पहिला मजला, मादाम कामा मार्ग,
हुतात्मा राजगुरु चौक, मंत्रालय, मुंबई-४०००३२.
दूरध्वनी क्र.०२२-२२०४८२४७ Email ID : deskkh२-rfd@mah.gov.in
क्र:-गौखनि-४०अ/१२२१/प्र.क्र.३०८/ख-२ दिनांक : ३१ जानेवारी, २०२४
विषय : गौण खनिज-नांदेड
सन २०११-१२ करीता मौजे शेळगांव, ता. देगलुर, जि.नांदेड येथील
रेतीघाटातून उत्खनन करता न आलेल्या रेतीचा परतावा मिळणेबाबत.
श्री. ईरवंतराव बसवंतराव शिवशेट्टे
शासन ज्ञापन: सन २०११-१२ करीता मौजे शेळगांव, ता. देगलुर, जि.नांदेड हा वाळू घाट ३०,१०० ब्रास
करीता लिलावधारक श्री. ईरवंतराव बसवंतराव शिवशेट्टे यांना जिल्हाधिकारी, नांदेड यांनी दिनांक
१३.११.२०११ च्या आदेशान्वये यांना मंजूर केला होता. सदर वाळू गटातून उत्खनन करता न आलेल्या वाळूच्या परिमाणापोटी प्रधान सचिव तथा विशेष कार्य अधिकारी (अपिले), महसूल व वन विभाग, मंत्रालय
यांनी दि.३०.१०.२०१३ रोजीच्या आदेशान्वये शिल्लक २०६०० ब्रास वाळूसाठ्यापोटी उत्खननास मुदतवाढ
दिली होती.
०२. प्रधान सचिव तथा विशेष कार्य अधिकारी (अपिले), महसूल व वन विभाग, मंत्रालय यांनी दिनांक ३०.१०.२०१३ रोजी पारीत केलेल्या आदेशाचे मा. मंत्री (महसूल) यांनी पुनर्विलोकन करुन सदर आदेशाच्या
अंमलबजावणीस दिनांक २९.०१.२०१४ च्या आदेशानुसार स्थगिती दिली. मा.मंत्री (महसूल) यांनी दिलेल्या
स्थगितीने व्यथित होऊन लिलावधारक यांनी दाखल केलेल्या रिट याचेकेत मा. उच्च न्यायालयाने दिनांक १६.०४.२०१४ रोजी आदेश पारीत करुन मा.मंत्री (महसूल) यांनी दिनांक २९.०१.२०१४ रोजी दिलेल्या
अंतरिम स्थगिती दिली. त्यानुसार लिलावधारक यांना शिल्लक २०६०० ब्रास साठ्यापैकी शिल्लक वाळू
उत्खनन करण्याकरिता जिल्हाधिकारी, नांदेड यांनी दिनांक ३०.०४.२०१४ च्या आदेशान्वये ७९ दिवसाची मुदतवाढ दिली.
०३. उपविभागीय अधिकारी, धर्माबाद यांनी दिनांक १९.०५.२०१४ रोजी वाळूघाटास भेट देऊन वाळु
उत्खनन व वाहतुकीच्या अहवालापेक्षा ४९० ब्रास वाळू अवैध उत्खनन केल्याबाबत दिनांक २०.०५.२०१४
रोजी जिल्हाधिकारी यांना अहवाल सादर केला. त्यानुसार जिल्हाधिकारी, नांदेड यांनी दिनांक १४.०१.२०१५ च्या आदेशान्वये अवैध उत्खननाच्या अनुषंगाने लिलावधारक याना रु.२३,८२,९००/- इतक्या
दंडाची आदेश पारीत केले. सदर आदेश अपर विभागीय आयुक्त यांनी दिनांक २८.१२.२०१८ च्या
आदेशान्वये रद्द केले आहेत.
०४. मा. राज्य मत्री (महसूल) यांनी दिनांक ०७.०८.२०१९ च्या अर्धन्यायिक आदेशान्वये लिलावधारक
यांना उत्खनन करता न आलेल्या ८१०० ब्रास वाळूसाठ्याची रक्कम विभागाने परत करण्याचे आदेश दिले
आहेत. प्रकरणी राज्य मंत्री (महसूल) यांनी दिनांक ०७.०८.२०१९ रोजी दिलेल्या आदेशानुसार योग्य
प्रक्रियेचे पालन करून रक्कम ६० दिवसांच्या आत परत करण्याचे आदेश मा. उच्च न्यायालय,मुंबई, औरंगाबाद खंडापीठ येथील रिट याचिका क्र.१०३८७/२०२३ मध्ये २४.०८.२०२३ रोजी दिले आहेत.
# Page 2
शासन ज्ञापन क्रमांकः गौखनि-४०अ/१२२१/प्र.क्र.३०८/ख-२
०५. या बाबी विचारात घेता सन २०११-१२ करीता मौजे शेळगांव, ता. देगलुर, जि.नांदेड या
वाळूघाटातून उत्खनन करता न आलेल्या ८१०० ब्रास वाळूच्या परिमाणापोटी रु.२०,३८,४४६/- (रुपये वीस
लाख आडतीस हजार चारशे सेहचाळीस मात्र) इतकी रक्कम लिलावधारक श्री. ईरवंतराव बसवंतराव
शिवशेट्टे यांना परत करण्याचा शासनाने निर्णय घेतला आहे.
०६. सबब, लिलावधारक श्री. ईरवंतराव बसवंतराव शिवशेट्टे यांनी लिलावाची संपुर्ण रक्कम प्रत्यक्षात
शासनाकडे जमा केल्याची व यापुर्वी ही रक्कम अदा केलेली नाही, याची खातरजमा करुन घेण्याच्या
अटीवर उत्खनन करता न आलेल्या वाळूची प्रमाणशीर रक्कम रु.२०,३८,४४६/- (रुपये वीस लाख
आडतीस हजार चारशे सेहचाळीस मात्र) इतकी अदा करण्यास या शासन ज्ञापनाद्वारे शासन मान्यता
देण्यात येत आहे.
०७. या बाबीवर होणारा खर्च सन २०२३-२४ या वर्षाकरीता लेखाशिर्ष "०८५३-अलोहयुक्त खाणी व
धातुशास्त्रीय उद्योग "१०२-खनिजबाबत सवलत फी व स्वामित्वधन, ९००, अलोहयुक्त खाणकाम व
धातुशास्त्रीय उद्योग-वजा परतावे (००) (०१) वजा परतावे (०८५३ ००८६) खाली वजा परतावे देण्याकरीता
करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
०८. सदर शासन ज्ञापन वित्त विभागाच्या क्र.विअप्र-२०१९/प्र.क्र.२०/२०१९/विनियम, दिनांक
०८.०८.२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल
व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.
सदर शासन ज्ञापन महाराष्ट्र शासनाच्या www.maharashtra.gov.in या संकेतस्थळावर