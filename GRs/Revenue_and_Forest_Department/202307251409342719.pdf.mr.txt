# Page 1
महाड, जि. रायगड येथील पूर नियंत्रणासाठी सावित्री नदीतील गाळ काढण्यासाठी सयंत्रासाठी इंधन खर्च उपलब्ध करून देण्याबाबत.
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक: आव्यप्र-२०२२/प्र.क्र.३९८/आव्यप्र-१
हुतात्मा राजगुरू चौक, मादाम कामा मार्ग,
मंत्रालय, मुंबई.
दिनांक:- २५ जुलै, २०२३
वाचा :- १) शासन निर्णय क्रमांक: आव्यप्र-२०२२/प्र.क्र.३९८/आव्यप्र-१,
दि. ०९ मे, २०२३.
२) जिल्हाधिकारी यांचे पत्र क्र.साशा/कार्या-१/ब ५/आ.व्य/सावित्री नदी /इंधन व भाडेखर्च/२०२३, दि.१४ जून,२०२३
प्रस्तावना:
जिल्हा आपत्ती व्यवस्थापन प्राधिकरण, रायगड यांनी सादर केलेल्या अहवालानुसार महाड शहर पुर
संरक्षण व नियंत्रण कामाअंतर्गत सावित्री नदीतील गाळ काढण्याबाबत इंधन खर्च म्हणून विभागास निधीची
मागणी केली होती. त्यांनी केलेल्या मागणीनुसार राज्य कार्यकारी समितीने रु. ३१.११ कोटीच्या प्रस्तावास
दि. २० जानेवारी, २०२३ रोजी मान्यता दिली आहे. या निधीतून काम करण्यासाठी प्रथम टप्पा म्हणून संदर्भ
क्र.१ च्या शासन निर्णयान्वये रुपये ५ कोटी निधी वितरित करण्यात आला आहे. सदर निधी खर्च झाला असून
त्याबाबतचे उपयोगिता प्रमाणपत्र संदर्भ क्र. २ च्या पत्रान्वये जिल्हाधिकारी रायगड यांनी सादर केले आहे.
दुसऱ्या टप्पयासाठी निधी वितरित करण्याची बाब शासनाच्या विचाराधिन होती
शासन निर्णय:
महाड शहरांतील पूर नियंत्रणासाठी सावित्री नदीत जमा झालेला गाळ काढणे ही आपत्ती
सौम्यीकरणाची बाब असल्याने सावित्री नदीमधील गाळ काढण्यासाठी जलसंपदा विभागाच्या सयंत्रासाठी
इंधन खर्चासाठी दुसरा टप्पा म्हणून रु.१५,००,००,०००/- (रुपये पंधरा कोटी फक्त) इतका निधी
जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण, रायगड यांना वितरीत करण्यास शासन
मान्यता देण्यात येत आहे.
२. राज्य कार्यकारी समितीने ज्या अटींच्या अधीन मान्यता दिली, त्यानुसार मागील वर्षी गाळ काढल्याने
लिलावाद्वारे जमा झालेल्या स्वामित्वधनाची (Royalty) माहिती सादर करावी. त्याचप्रमाणे यावर्षीही
स्वामित्वधनाबाबत नियंत्रण करावे व आवश्यक त्या सर्व परवानग्या जिल्हाधिकारी यांनी घेण्याबाबत नमूद
आहे. या कामासाठी आवश्यक त्या सयंत्रणांच्या परवानग्या जिल्हाधिकारी, रायगड यांनी प्राप्त करुन
घेण्याच्या अटीच्या अधिन राहून सदर मान्यता देण्यात येत आहे. सर्व माहिती उपयोगिता प्रमाणपत्रासोबत
४२७. C:\Users\Ramvir.Sharma\Desktop\office २०२३\ टिप्पणी २०२३. Docx
# Page 2
सादर करण्यात यावी. तसेच याच कामासाठी जलसंपदा विभागाकडून खर्च केला जाणार नाही याची खात्री जिल्हाधिकारी यांनी करावी.
३. सदर आदेश वित्त विभागाच्या अनौपचारीक संदर्भ क्र.२३६/२०२३/ व्यय ९, दिनांक १८/०७/२०२३ रोजी दिलेल्या मान्यतेने निर्गमित करण्यात येत आहे.
४. या कामी होणारा खर्च मागणी सी-६, २२४५, नैसर्गिक आपत्तीच्या निवारणासाठी सहाय्य, ८०
सर्वसाधारण (०१)(०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व
फर्निचर व साधनसामुग्रीसह सुसज्जीकरण करणे (२२४५ १७६१) ३१-सहायक अनुदाने (सशर्त) या लेखाशिर्षाखाली सन २०२३-२४ या वित्तीय वर्षाकरिता मंजूर झालेल्या अनुदानातून भागविण्यात यावा.
४. अर्थसंकल्पिय वितरण प्रणालीवर ( BDS) सदर निधी विभागीय आयुक्त, कोंकण यांना वितरीत
करण्यात येत असून तो जिल्हाधिकारी, रायगड यांना वितरीत करण्यात यावा. कामाचा विनियोग
झाल्यानंतर त्याचे प्रमाणपत्र जिल्हाधिकारी, रायगड यांनी शासनास सादर करावे. किमान ७५% रकमेचा
विनियोग झाल्यानंतर पुढील हप्त्याची रक्कम वितरीत करण्यात येईल.
५. सदर आदेश वित्त विभागाच्या अनौपचारिक संदर्भ क्र. २३६ / २०२३/व्यय-९, दि. १८ जुलै, २०२३ अन्वये दिलेल्या मान्यतेने निर्गमित करण्यात येत आहे.