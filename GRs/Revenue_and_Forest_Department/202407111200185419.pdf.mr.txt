# Page 1
मौजे इरशाळवाडी, ता. खालापूर येथे अतिवृष्ट्टीमुळे भूस्खलन
होवून झालेल्या दुर्घटनेत बचावलेल्या लोकांसाठी तात्पुरते
निवारा केंद्र तयार करण्यासाठी प्रशासकीय मान्यता व निधी
उपलब्ध करणेबाबत.
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक : दग्रपु ३१२३/७२/प्र.क्र.४८/र-५,
मादाम कामा रोड, हुमात्मा राजगुरु चौक,
मंत्रालय, मुंबई-४०००३२.
दिनांक: १० जुलै, २०२४.
वाचा : १) कार्या-१/साशा-ब-५/ईरशाळवाडी/अंदाजपत्रक/२०२३/९५, दिनांक ०६/०२/२०२४
२) महसूल व वन विभाग, शासन निर्णय क्र. एफएलडी-२०१९/प्र.क्र.१२९/र-१२, दि. १४/१०/२०२२.
प्रस्तावना:
मौजे इरशाळवाडी, ता. खालापूर येथे सततच्या अतिवृष्ट्टीमुळे दिनांक १९/०७/२०२३ रोजी रात्री सुमारे ११.००
वाजता वाडीतील घरावर डोंगराची दरड कोसळून २७ व्यक्तींचा मृत्यु झाला असून ५७ व्यक्ती दरडीखाली बेपत्ता झालेली
आहेत. तसेच मोठ्या प्रमाणात वित्त हानी झालेली आहे. सदर दुर्घटनेतून सुखरुप बचावलेल्या १४४ आपद्ग्रस्तांना
कायमस्वरुपी पुर्नवसन होईपयंत, "डायमंड पेरोलपंप, हातनोली, ता. खालापूर येथे तात्पुरत्या निवारा केंद्रामध्ये दिनांक
२३/०७/२०२३ रोजीपासून स्थलांतरित करण्यात आलेले आहे. तात्पुरत्या पुनर्वसनाच्या ठिकाणी आपद्ग्रस्तांना सर्व
मुलभूत सुविधा उपलब्ध करुन देण्याची व प्रशासकीय मान्यता देण्याची बाब शासनाच्या विचाराधीन होती.
शासन निर्णय:
रायगड जिल्यामध्ये १९/०७/२०२३ रोजी रात्री सुमारे ११.०० वाजता वाडीतील घरावर डोंगराची दरड कोसळून
२७ व्यक्तींचा मृत्यु झाला असून ५७ व्यक्ती दरडीखाली बेपत्ता झालेली आहेत. तसेच मोठ्या प्रमाणात वित्त हानी झालेली
आहे. सदर दुर्घटनेतून सुखरुप बचावलेल्या १४४ आपद्ग्रस्तांना कायमस्वरुपी पुर्नवसन होईपयंत, "डायमंड पेरोलपंप,
हातनोली, ता. खालापूर येथे तात्पुरत्या निवारा केंद्रामध्ये दिनांक २३/०७/२०२३ रोजीपासून स्थलांतरित करण्यात आले
आहे. तात्पुरत्या पुनर्वसनाच्या ठिकाणी आपद्ग्रस्तांना सर्व मुलभूत सुविधा उपलब्ध करुन देण्यात आलेले आहे. मौजे
इरशाळवाडी येथील अतिवृष्ट्टीमुळे भूस्खलन होवून झालेल्या दुर्घटनेत बचावलेल्या लोकासाठी तात्पुरते निवारा केंद्र
तयार करण्यासाठी चौक महामार्गालगत जुन्या बंद पडलेल्या पेरोलपंपच्या आवारात निवारा केंद्र तयार करणेकामी
केलेल्या खालील कामांना या शासन निर्णयाव्दारे प्रशासकीय मान्यता देण्यात येत आहे.
--------------------------------------------------------------------------------------------------------------------------------------------------
| क्र. | नाव | अंदाजित रक्कम (लक्ष) |
| १ | इरशाळवाडी या गावाचे तात्पुरत्या स्वरूपाचे चौक महामार्गालगत असलेल्या जुन्या मोडकळीस आलेल्या पेरोलपंपाच्या आवारातील जागेची सुधारणा करणे. | ९९.९९ |
| २ | इरशाळवाडी या गावाचे तात्पुरत्या स्वरूपाचे चौक महामार्गालगत असलेल्या जुन्या मोडकळीस आलेल्या पेरोलपंपाच्या आवारात निवारा केंद्र तयार करणे. | ९९.०८ |
| ३ | इरशाळवाडीचे तात्पुरते निवारा केंद्र मौजे चौक येथे अंतर्गत पेव्हर ब्लॉकचे काम करणे. | ४३.१० |
| ४ | इरशाळवाडीचे तात्पुरते निवारा केंद्र मौजे चौक येथे अंतर्गत शौचालय व स्नानगृहचे कामकरणे. | ४१.४३ |
--------------------------------------------------------------------------------------------------------------------------------------------------
# Page 2
शासन निर्णय क्रमांकः दग्रपु ३१२३/७२/प्र.क्र.४८/र-५,
--------------------------------------------------------------------------------------------------------------------------------------------------
| ५ | इरशाळवाडी, ता. खालापूर येथे झालेल्या दुघटनेमध्ये बचावलेल्या लोकांसाठी तात्पुरत्या स्वरूपात उभारण्यांत आलेल्या निवाराशेडचे बांधकाम करणे. | १०२.१० |
| ६ | इरशाळवाडी येथे दरडप्रवण क्षेत्राभोवती पत्र्यांचे संरक्षण कुंपण तयार करणे. | २७.२४ |
| ७ | इरशाळवाडीचे तात्पुरते निवारा केंद्र मौजे चौक येथे ताडपत्रीचे काम करणे. | १०.३६ |
| ८ | इरशाळवाडीचे तात्पुरते निवारा केंद्र मौजे चौक येथे अंतर्गत कॉक्रीटीकरणाचे काम करणे. | १०२.४७ |
| एकूण | ५२५.८३ |
--------------------------------------------------------------------------------------------------------------------------------------------------
२. मौजे इरशाळवाडी येथील अतिवृष्ट्टीमुळे भूस्खलन होवून झालेल्या दुर्घटनेत बचावलेल्या लोकांसाठी तात्पुरते
निवारा केंद्र तात्काळ तयार करण्यासाठी चौक महामार्गालगत जुन्या बंद पडलेल्या पेरोलपंपच्या आवारात निवारा केंद्र
तयार करणेकामी केलेला अनुषांगिक खर्च रु. ५२५.८३ लक्ष (अक्षरी रुपये पाच कोटी पंचवीस लाख त्र्याऐंशी हजार मात्र)
“ मागणी क्रमांक सी-६ मुख्य लेखाशिर्ष २२४५-आपत्तीच्या निवारणासाठी सहाय्य, ०२-पूर, चक्रीवादळे इ. १०१-अनुग्रह
सहाय्य (९२) राज्य आपत्ती प्रतिसाद निधीच्या मानकाव्यतिरिक्त खर्च (९२) (४), पुरामुळे बाधित झालेल्या व्यक्तींच्या
पुनर्वसनाकरीता रस्ते, पाणी पुरवठा, शाळा, चावडी, विद्युत पुरवठा इ. नागरी सुविधांवरील खर्च (अनिवार्य)(योजनेत्तर)
(२२४५ २२२९) या लेखाशिर्षाखाली सन २०२४-२५ या आर्थिक वर्षात खर्ची टाकण्यात यावा.
३. सदर शासन निर्णय, वित्त विभागाच्या दिनांक १७ एप्रिल, २०१५ रोजीच्या शासन निर्णयान्वये प्राप्त झालेल्या
अधिकारातंर्गत विभागास प्रदान केलेल्या अधिकाराचा वापर करुन निधी वितरीत करतांना सदर शासन निर्णयातील अटी
व शर्तीची पूर्तता करुन निर्गमित करण्यात येत आहे.
४. हा निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे, याची
जिल्हाधिकारी, रायगड यांनी खातरजमा करावी. ज्या प्रयोजनासाठी निधी वितरीत करण्यात आला आहे, त्याबाबतची
माहिती जिल्हाधिकारी, रायगड यांनी या विभागाकडे मासिक खर्चाचा अहवालासोबत सादर करावी. निधीच्या वाटपाचे
लेखे, अभिलेखे/ नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर
अद्यावत ठेवण्यात यावे. त्याचप्रमाणे होणाऱ्या प्रत्यक्ष खर्चाचे पत्र पुढील महिन्याच्या १० तारखेपयंत जिल्हाधिकारी,
रायगड यांनी एकत्रितपणे महसुल व वन विभागास ( कार्यासन म-११) न चुकता सादर करावे. झालेल्या खर्चाची
महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे प्रमाणपत्र या विभागाकडे
तात्काळ सादर करावे. तसेच कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही, याची दक्षता
घ्यावी व हा खर्च तात्काळ करण्यात यावा, वितरीत करण्यात आलेल्या अनुदानातून जर काही रक्कम खर्ची पडणार
नसेल तर ती रक्कम विहित वेळेत शासनास प्रत्यार्पित करण्यात यावी.
५. नियंत्रक अधिकाऱ्यांनी अनुदान वाटपाची एक प्रत सचिव (मदत व पुनर्वसन) यांना न चुकता सादर करावी.
आहरण व संवितरण अधिकाऱ्यांनी कोषागार/उपकोषागार यांच्याकडे पाठविण्यात येणाऱ्या बिलांसोबत जोडल्या
जाणाऱ्या संगणक चिठ्ठीमध्ये गौण/उपशिर्षाच्या "संगणक यंत्र" संकेतांकाचा न चुकता उल्लेख करावा, असे आदेश कृपया
संबंधित अधिकाऱ्यांना नियंत्रण अधिकाऱ्यांनी द्यावेत. तसेच कोषागारातून/उपकोषागारातून आहरित केलेल्या रकमेचा
अहवाल शासनास सादर करावा.
६. संदर्भाधीन क्रमांक २ येथील शासन निर्णय, दिनांक १४/१०/२०२२ मधील नमूद सर्व अटी व शर्ती लागू राहतील.
पृष्ट्ठ ३ पैकी २
# Page 3
शासन निर्णय क्रमांकः दग्रपु ३१२३/७२/प्र.क्र.४८/र-५,
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात