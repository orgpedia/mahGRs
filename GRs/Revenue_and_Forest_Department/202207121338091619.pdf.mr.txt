# Page 1
जिल्हा आपत्ती व्यवस्थापन प्राधिकरण, गडचिरोली यांना निधी वितरीत करण्याबाबत.
महाराष्ट्र शासन
महसूल व वन विभाग ( मदत व पुनर्वसन)
शासन निर्णय क्र. आव्यप्र- २०२२ / प्र.क्र.१०४/ आव्यप्र-१
मादाम कामा रोड, हुतात्मा राजगुरु चौक,
मंत्रालय, मुंबई: ४०००३२.
दि. १२ जुलै, २०२२
वाचा:- १) महसूल व वन विभाग शासन निर्णय क्र. आव्यप्र-२०२२/प्र.क्र.१२८/आव्यप्र-१, दि. १६ जून, २०२२
२) महसूल व वन विभागाचा समक्रमांचा दि. ०५ जुलै, २०२२ रोजीचा शासन निर्णय.
३) जिल्हाधिकारी, गडचिरोली यांचे क्र. जिका/क्र. कार्या-३/अका. आव्यक/कावि-६०४/ २०२२, दि. १० जुलै, २०२२
प्रस्तावना: संदर्भ क्र. १ च्या शासन निर्णयान्वये राज्यातील ३४ जिल्हा आपत्ती व्यवस्थापन प्राधिकरणास प्रत्येकी रु. ३०,००,०००/- (रुपये तीस लक्ष फक्त) तसेच मुंबई व मुंबई उपनगर जिल्हा आपत्ती व्यवस्थापन प्राधिकरणास रु.१०,००,०००/- (रुपये दहा लक्ष फक्त) असे एकूण रु.१०,४०,००,०००/ (रुपये दहा कोटी चाळीस लक्ष फक्त) निधी वितरीत करण्यात आला आहे. तसेच संदर्भ क्र. २ च्या शासन निर्णयान्वये पूरप्रवण जिल्ह्यात राष्ट्रीय आपत्ती प्रतिसाद दल (NDRF) व राज्य आपत्ती प्रतिसाद दलाच्या (SDRF) तुकड्या मान्सूनपूर्व तैनात करण्यात आल्या होत्या. त्यांच्या प्रवास व भोजन यावर होणारा खर्च म्हणून संबंधित जिल्ह्यांना तुकडी निहाय रु.१५,००,०००/- (रुपये पंधरा लक्ष फक्त) तरतूद वितरीत करण्यात आली होती. त्यानूसार गडचिरोली जिल्ह्याला एकूण रु.४५,००,०००/- (रुपये पंचेचाळीस लक्ष फक्त) तरतूद वितरीत केली आहे. संदर्भ क्र. ३ च्या पत्रान्वये मागणी केल्याप्रमाणे गडचिरोली जिल्ह्यातील गंभीर पूरपरिस्थिती लक्षात घेवून नागरिकांच्या स्थलांतरासाठी रु.१,५०,००,०००/- (रुपये एक कोटी पन्नास लक्ष फक्त) निधी वितरीत करण्याची बाब शासनाच्या विचाराधिन होती.
शासन निर्णय:
भारतीय हवामान खात्याने दिलेल्या सूचनेनूसार गडचिरोली जिल्ह्यात पुढील दोन दिवसांत अतिवृष्टी होण्याची शक्यता वर्तविली आहे. जिल्ह्यामध्ये असलेल्या नदी क्षेत्रात अतिवृष्टी सुरु आहे.
त्यामुळे गंभीर पूरपरिस्थिती निर्माण झाली असून नागरिकांना सुरक्षितस्थळी स्थलांतरीत करण्यासाठी रु.२,००,००,०००/- (रुपये दोन कोटी फक्त) मागणी केली होती. गडचिरोली जिल्ह्याला यापूर्वी रु.४५,००,०००/- (रुपये पंचेचाळीस लक्ष फक्त) एवढा निधी वितरीत केला असल्याने रु. १,५०,००,०००/- (रुपये एक कोटी पन्नास लक्ष फक्त) वितरीत करण्यास राज्य कार्यकारी समितीने
# Page 2
राज्य कार्यकारी समितीने चक्रीय पध्दतीने मान्यता दिली आहे.
त्यानूसार सदर निधी वितरीत करण्यास शासन मान्यता देण्यात येत आहे.
या कामी होणारा खर्च मागणी क्र. सी-६, २२४५, (९१)(०१) शोध व बचाब कार्य व लोकांना सुरक्षितस्थळी हलविण्यासाठी आपत्तीच्या प्रतिसादासाठी साधनसामुग्री खरेदी करणे (निधीच्या ५ टक्के पर्यंत) (अनिवार्य) लेखाशिर्ष (२२४५ २४९९) ३१ – सहायक अनुदाने या लेखाशिर्षाखाली सन २०२२ २०२३ या वित्तीय वर्षाकरिता वितरीत केलेल्या तरतूदीतून खर्च करण्यात यावा.
सदर आदेश वित्त विभागाच्या अनौपचारिक संदर्भ क्र. १८२/२०२२/व्यय९, दि. ३० मे, २०२२ अन्वये दिलेल्या मान्यतेनूसार निर्गमित करण्यात येत आहे.
सदर शासन आदेशातील रक्कम विभागीय आयुक्त, नागपूर यांना अर्थसंकल्पिय तरतूद वितरण प्रणालीवर (BDS) वितरीत करण्याची कार्यवाही कार्यासन म-११ यांनी करावी.
सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध करण्यात आला असून त्याचा सांकेतांक क्र. २०२२०७१२१३३८०९१६१९ असा आहे.
महाराष्ट्राचे राज्यपाल यांच्या आदेशनुसार व नावाने, ॲ
(हितेंद्र दुफारे)
कार्यासन अधिकारी, महाराष्ट्र शासन प्रत १) विभागीय आयुक्त, नागपूर.
२) जिल्हाधिकारी, गडचिरोली.
३) महालेखापाल (महाराष्ट्र-१) मुंबई/नागपूर.
४) जिल्हा कोषागार अधिकारी, गडचिरोली.
५) कक्ष अधिकारी, कार्यासन म-११, मदत व पुनर्वसन, महसूल व वन विभाग, मंत्रालय, मुंबई.
६) वित्तीय सल्लागार व सह सचिव, आपत्ती व्यवस्थापन प्रभाग, मंत्रालय, मुंबई.
७) लेखाधिकारी, आपत्ती व्यवस्थापन प्रभाग, मंत्रालय, मुंबई.
८) निवड नस्ती / आव्यप्र-१.