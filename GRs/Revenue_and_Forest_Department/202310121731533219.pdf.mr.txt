# Page 1
भूमी संपादन, पुनवर्सन आणि पुनर्स्थापना प्राधिकरण, नागपूर या कार्यालयातील एकूण १३ अस्थायी पदांना दिनांक ०१.९.२०२३ ते दिनांक २९.०२.२०२४ पर्यंत मुदतवाढ देण्याबाबत...
महाराष्ट्र शासन
महसूल व वन विभाग
शासन निर्णय क्रमांक :- आरपीए-२०१९/प्र.क्र.५६/२-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक :- ११ ऑक्टोबर, २०२३.
वाचा:
१) शासन निर्णय, महसूल व वन विभाग क्रमांक आरपीए-१४१५/प्र.क्र.४५/२-१, दि.२०.१२.२०१६ २) शासन निर्णय, महसूल व वन विभाग क्रमांक आरपीए-२०१९प्र.क्र.५६/र-१, दिनांक ०३.०४.२०२३ ३) शासन निर्णय, वित्त विभाग, क्रमांक पदनि-२०१६/प्र.क्र.८/१६/आपुक, दि.३१.०८.२०२३ ४) शासन शुध्दीपत्रक, वित्त विभाग, क्रमांक पदनि-२०१६/प्र.क्र.८/१६/आपुक, दि.०६.०९.२०२३ ५) निबंधक, भूमी संपादन, पुनर्वसन आणि पुनर्स्थापना प्राधिकरण, नागपूर यांचे पत्र क्रमांक आस्था/ कार्या. क्र. १/कावि-२०१/२०२३ दि.०४.०८.२०२३
प्रस्तावना:
केंद्र शासनाने भूमी संपादन, पुनर्वसन व पुनर्स्थापना करताना वाजवी भरपाई मिळण्याचा व पारदर्शकतेचा हक्क अधिनियम, २०१३ मधील कलम ५१ नुसार शासन निर्णय दि.२०.१२.२०१६ अन्वये भूमी संपादन, पुनर्वसन आणि पुनर्स्थापना प्राधिकरणाची नागपूर येथे स्थापना करण्यात आली असून त्यासाठी एकूण १३ पदे निर्माण करण्यात आली आहेत. प्राधिकरणाच्या कामाचे स्वरुप (न्यायालयीन कामकाजासारखे) विचारात घेता पदांची नितांत आवश्यकता असल्याने या पदाना मुदतवाढ देण्याची बाब शासनाच्या विचाराधीन होती.
शासन निर्णय
भूमीसंपादन, पुनर्वसन आणि पुनर्स्थापना प्राधिकरण, नागपूर या कार्यालयातील एकुण १३ अस्थायी पदांना दि.०३.०४.२०२३ च्या शासन निर्णयान्वये दि. ३१.८.२०२३ पर्यंत मुदतवाढ देण्यात आली होती. आता, वित्त विभाग, शासन निर्णय दि. ३१.८.२०२३ व शुध्दीपत्रक दि.०६.०९.२०२३ अन्वये प्रदान करण्यात आलेल्या अटीच्या अधिन राहून व प्रशासकीय विभागास प्रदान करण्यात आलेल्या अधिकारानूसार भूमीसंपादन, पुनर्वसन आणि पुनर्स्थापना प्राधिकरण, नागपूर या कार्यालयातील विवरणपत्रामध्ये नमूद अस्थायी पदांना दि.०१.०९.२०२३ ते दिनांक २९.०२.२०२४ पर्यंत मुदतवाढ देण्यात येत आहे.
२. सदर अस्थायी पदांवर होणारा खर्च मागणी क्र. सी-५ लेखाशिर्ष- २२३५- सामाजिक सुरक्षा व कल्याण,०१- पुनर्वसन, २०२ इतर पुनर्वसन योजना, (०३) प्रकल्प बाधित व्यक्तींची पुनर्वसाहत, (०३) (०९) भूसंपादन, पुनर्वसन व पुनर्स्थापना प्राधिकरण (२२३५ सी ०६३) या लेखाशिर्षाखाली सन २०२३ २०२४ च्या मंजूर तरतुदीमधून भागविण्यात यावा.
# Page 2
शासन निर्णय क्रमांक: आरपीए-२०१९/प्र.क्र.५६/र-१
३. सदर शासन निर्णय हा वित्त विभाग शासन निर्णय क्रमांक पदनि २०१६/ प्र.क्र.८/१६/आ.पु.क., दि.३१.०८.२०२३ व शासन शुध्दीपत्रक दि.०६.०९.२०२३ मधील प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.