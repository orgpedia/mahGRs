# Page 1
जिल्हाधिकारी, नागपूर व त्यांच्या अधिनस्त
क्षेत्रिय अधिकाऱ्यांसाठी जुन्या निलेखित
वाहनाच्या बदली नवीन २४ बहुपयोगी वाहने
(Multi-Utility Vehicle) खरेदीस मंजुरी
देणेबाबत.
महाराष्ट्र शासन
महसूल व वन विभाग
शासन निर्णय, क्रमांकः संकिर्ण-२०२२/प्र.क्र.४०/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २८ मार्च, २०२५.
संदर्भ :-
१)महसूल व वन विभाग, शासन निर्णय,क्र.जेपीएस-२०१३/प्र.क्र.३१४/ई-८,
दि.२१/०४/२०१६.
२)महसूल व वन विभाग, शासन निर्णय,क्र.संकिर्ण-२०२२/प्र.क्र.४०/ई-
८,दि.२७/०६/२०२२.
३)नियोजन विभाग, शासन ज्ञापन,क्र.डिपीए-१०२२/प्र.क्र.१३९/का.१४८१,
दि.१६/०१/२०२३.
४)महसूल व वन विभाग, शासन निर्णय,क्र.संकिर्ण-२०२२/प्र.क्र.१३५/ई-८,
दि.१०/०२/२०२५.
५)जिल्हाधिकारी, नागपूर यांचे पत्र क्र.जिनिक/म.स./नै.आ.व्य/कावि.८१/२०२३,
दि.२०/०४/२०२३ व क्र.जिनिक/म.स./नै.आ.व्य/ कावि.१४/२०२४,
दि.१९/०१/२०२४.
प्रस्तावना :-
नागपूर जिल्हयात लेखाशिर्ष “२०५३- जिल्हा प्रशासन” या खाली वेतन
आहरित करणाऱ्या जिल्हाधिकारी, नागपूर व त्यांच्या अधिनस्त २५ महसूली अधिकाऱ्यांना
शासकीय वाहनांची अनुज्ञेयता संदर्भाधीन दि.२१/०४/२०१६ च्या शासन निर्णयान्वये मंजूर
करण्यात आली आहे. जिल्हाधिकारी, नागपूर यांच्या दिनांक २०/०४/२०२३ व दिनांक
१९/०१/२०२४ रोजीच्या पत्रान्वये नागपूर जिल्हयाकरीता “बहुपयोगी वाहन (Multi-Utility
Vehicle)” हे जिल्हयात कायदा व सुव्यवस्था राखणे, आपात्कालीन परिस्थितीत पूर, दंगल
यासारख्या परिस्थितीत तात्काळ घटनास्थळी पोहोचणे तिथे आवश्यक मदत करणे,
बहुपयोगी वाहनाचा जिल्हा व तालुक्यातील विविध प्रकारच्या आपत्तीमुळे संवेदनशील व
धोका असलेल्या ठिकाणांचा दौरा करण्याकरीता उपयोगात आणणे,जिल्हयात शहरी व
ग्रामिण भागात आयोजित कार्यक्रम, महोत्सव, यात्रा, रॅली, इत्यादी ठिकाणी दौरा करणे,
त्याठिकाणी कायदा व सुव्यवस्था, बैठक, प्रशिक्षण, मॉकड्रिल इत्यादीसाठी नागपूर
# Page 2
जिल्हयासाठी २४ बहुपयोगी वाहने (Multi-Utility Vehicle) खरेदीस मंजूरी देण्यासाठीचा
प्रस्ताव शासनास सादर केला आहे. सदर प्रस्ताव शासनाच्या विचाराधीन होता.
शासन निर्णय :-
नागपूर जिल्हयात लेखाशिर्ष “२०५३- जिल्हा प्रशासन” या खाली वेतन आहरित
करणाऱ्या क्षेत्रिय अधिकाऱ्यांना “गतीमान प्रशासन तथा आपात्कालीन व्यवस्थेचे
बळकटीकरण” या योजनेंतर्गत बहुपयोगी वाहन (Multi-Utility Vehicle) हे सध्या वापरात
असलेल्या वाहनाचे विहित कार्यपध्दतीनुसार निलेखन केल्यानंतर, निलेखित वाहन
संख्येच्या प्रमाणात एक वेळची विशेष बाब म्हणून नागपूर जिल्हयासाठी २४ नवीन बहुपयोगी
वाहने (Multi-Utility Vehicle) खरेदीस खालील अटींच्या अधिन राहून शासन मंजूरी देण्यात
येत आहे -
१.निधी उपलब्धतेनुसार बहुपयोगी वाहन (Multi-Utility Vehicle) खरेदीस रुपये
१२.०० लक्ष ते रुपये ३५.०० लक्ष वाहन किंमत मर्यादेत वस्तु व सेवा कराचा
अंतर्भाव करण्यात आलेला आहे. सदर किंमतीमध्ये वाहनांच्या किंमतीसोबत
टेम्पररी रजिस्रेशन चाजेस व सहाय्यभूत साहित्य (Accessories) इत्यादी
साठीच्या खर्चाचा अंतर्भाव करण्यात आलेला आहे.
२.निधी उपलब्धतेच्या व विहित कार्यपध्दतीच्या अवलंब करुन वाहन खरेदी
करण्यात यावी. निलेखित वाहनाऐवजी नवीन बहुपयोगी (Multi-Utility Vehicle)
वाहन खरेदीसाठी निधी उपलब्ध असणे आवश्यक राहील.
३.वित्तीय अधिकार नियम पुस्तिका,१९७८ दि.१७/०४/२०१५ मधील अ.क्र.१९-क,
नियम ६९ अन्वये वाहन निलेखन आदेश निर्गमित होणे आवश्यक आहे.
४.शासन निर्णय, उद्योग, ऊर्जा व कामगार विभाग,क्र.भांखस-२०१४/ प्र.क्र. ८२/ भाग-
III/उद्योग-४,दि.०१/१२/२०१६ व क्र.संकीर्ण-२०१६/प्र.क्र. २१५/ उद्योग-४, दिनांक
०४/०८/२०१७ च्या शासन निर्णयानुसार वाहन खरेदी GeM Portal वरुन विहित
पध्दतीचा अवलंब करुन करण्यात यावी.
५. जिल्हा वार्षिक योजनेतून जुन्या निलेखित वाहनाच्या बदली नविन बहुपयोगी
वाहन (Multi-Utility Vehicle) खरेदीचा खर्च भागविण्यास पुन:श्च याच
कारणाकरीता इतर माध्यमातून निधी उपलब्ध करुन दिला जाणार नाही, याची
दक्षता घेणे आवश्यक राहील. जिल्हा वार्षिक योजनेतून खरेदी करण्यात आलेल्या
बहुपयोगी वाहनावरील खर्चाच्या अहवालाची स्वतंत्र नोंद ठेवावी. सदर नोंदीची
प्रत शासनास पाठविण्यात यावी,
२. सदर बहुपयोगी (Multi-Utility Vehicle) वाहनासाठी येणारा खर्च महसूल व वन
विभाग, शासन निर्णय, क्र.संकिर्ण-२०२२/प्र.क्र.४०/ई-८,दि.२७/०६/२०२२ अन्वये त्या-त्या
आर्थिक वर्षाकरीता जिल्हा वार्षिक योजनेतगंत “गतिमान प्रशासन तथा आपात्कालीन
व्यवस्थेचे बळकटीकरण” या योजनेच्या माध्यमातून नियोजन विभागाने नागपूर जिल्हयास
उपलब्ध करुन दिलेल्या “मागणी क्र. ओ-६४, लेखाशीर्ष (२०५३ ए ४२२)” मध्ये उपलब्ध
असलेल्या तरतूदीतून भागविण्यात यावा.
# Page 3
३. सदर शासन निर्णय, नियोजन विभागाच्या अनौपचारीक संदर्भ क्र.०३/१४८१,
दिनांक १४/०२/२०२५ अन्वये त्या विभागाने दिलेल्या संमतीने निर्गमित करण्यात येत
आहे.
सदर शासन निर्णय महाराष्ट्र शासनाच्या www.maharashtra.gov.in या