# Page 1
चंद्रपूर वन प्रशासन, विकास व व्यवस्थापन प्रबोधिनी यांचे अखत्यारीतील योजनांतर्गत योजनेतील २७ अस्थायी पदांना सन २०२२-२३ मध्ये पुढे चालू ठेवण्यास मुदतवाढ देण्याबाबत.
महाराष्ट्र शासन
महसूल व वन विभाग,
शासन निर्णय क्रमांक : संकीर्ण-२०२२/प्र.क्र.५१/फ-९
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२,
दिनांक :- १६ मार्च, २०२२
वाचा : १. महसूल व वन विभाग, शासन निर्णय क्र. एमएफएस-२०१७/प्र.क्र.७७/फ-८, दि.१३.०९.२०१९ २. महसूल व वन विभाग, शासन निर्णय क्र. एमएफएस-२०१७/प्र.क्र.७७/फ-८, दि.२१.०९.२०२१ ३. महसूल व वन विभाग, शासन निर्णय क्र. संकीर्ण-२०२१/प्र.क्र.५०/फ-९, दि.२४.०३.२०२१ ४. महसूल व वन विभाग, शासन निर्णय क्र. संकीर्ण-२०२१/प्र.क्र.५०/फ-९, दि.०९.०९.२०२१ ५. वित्त विभाग, शासन निर्णय क्र.पदनि-२०१६/प्र.क्र.८/१६/आ.पु.क., दिनांक २२.०२.२०२२ ६. उप वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्रमांक कक्ष-३/योजनेत्तर/प्र.क्र.५३ (२१-२२)/२५३, दिनांक ०९.०२.२०२२
शासन निर्णय :
उपवनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र.६ अन्वये चंद्रपूर वन प्रशासन, विकास व व्यवस्थापन प्रबोधिनी यांच्या अखत्यारीतील योजनांतर्गत योजनेतील २७ अस्थायी पदांना सन २०२२-२३ या आर्थिक वर्षामध्ये पुढे चालु ठेवण्यास मंजूरी प्रदान करण्याबाबत विनंती केलेली आहे.
यापूर्वी महसूल व वन विभागच्या संदर्भ क्र.३ व ४ च्या शासन निर्णयान्वये चंद्रपूर वन प्रशासन, विकास व व्यवस्थापन प्रबोधिनी यांच्या अखत्यारीतील योजनांतर्गत योजनेतील २८ अस्थायी पदांना सन २०२१-२२ मध्ये दिनांक ०१.०३.२०२१ ते २८.०२.२०२२ पर्यंत चालू ठेवण्याबाबत मुदतवाढ देण्यात आली आहे. तसेच सदर योजनेत्तर योजनेमध्ये एकूण मंजूर अस्थायी स्वरुपाचे २८ पदांपैकी केअर टेकर-१ पद संदर्भ क्र.१ व २ च्या शासन निर्णयान्वये निरसित करण्यात आलेले आहे. उर्वरीत २७ पदे संदर्भ क्र.२ च्या सुधारीत आकृतीबंधाचे पुर्नगठन प्रमाणे वन विभागाच्या एकूण २६५७३ पदांमध्ये या योजनेतील १५१ पदांचा समावेश आहे.
वित्त विभागाच्या संदर्भ क्र. ५ दिनांक २२.०२.२०२२ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच, यापुर्वी आढावा मंजूर केल्यानंतर निर्माण करण्यात आलेल्या परंतु, ज्यांचा समावेश आकृत्तीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१.०३.२०२२ ते ३१.०८.२०२२ पर्यंत पुढे चालू ठेवण्यास मुदतवाढ देण्याचे अधिकार प्रदान करण्यात आलेले आहेत.
# Page 2
शासन निर्णय क्रमांक: संकीर्ण-२०२२/प्र.क्र.५१/फ-९ त्यानुसार चंद्रपूर वन प्रशासन, विकास व व्यवस्थापन प्रबोधिनी यांच्या अखत्यारीतील योजनांतर्गत योजनेतील २७ अस्थायी पदांना दि.०१.०३.२०२२ ते दि.३१.०८.२०२२ पर्यंत चालू ठेवण्यास सोबत जोडलेल्या विवरण पत्रानुसार शासनाची मान्यता प्रदान करण्यात येत आहे. सदर मुदतवाढ संदर्भ क्र.१ व २ च्या शासन निर्णयान्वये निश्चित केलेला आकृत्तीबंधात या पदांचा समावेश आहे या अटीच्या अधीन राहून देण्यात येत आहे.
या पदांवर होणारा खर्च मागणी क्रमांक-सी - ७, प्रधान शिर्ष २४१५, कृषी विषयक संशोधन व शिक्षण, ०६-वनीकरण, २७७ - शिक्षण, (००) (०३) “चंद्रपूर वन प्रशासन, विकास व व्यवस्थापन अकादमी, चंद्रपूर" (२४१५-१०७७) या लेखा शिर्षाअंतर्गत सन २०२२-२३ या वित्तीय वर्षात मंजूर होणाऱ्या अनुदानातून भागविण्यात यावा. सदर कालावधी मध्ये त्यांच्या आस्थापनेवरील मंजूर पदांचा आढावा घेवून सुधारीत आकृतीबंधास उच्चस्तरीय सचिव समितीची मान्यता घेणे आवश्यक आहे. या नंतर सुधारीत आकृतीबंध निश्चीत करण्याकरीता कालावधी वाढवून देण्यात येणार नाही.
प्रस्तूत शासन निर्णय हा वित्त विभागाच्या शासन निर्णय क्रमांक- पदनि २०१६/प्र.क्र.८/१६/आ.पु.क., दिनांक २२.०२.२०२२ अन्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3