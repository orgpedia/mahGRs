# Page 1
पेट्रोलपंप, सीएनजी गॅस इत्यादि अत्यावश्यक सेवांकरिता प्रदान केलेल्या शासकीय जमिनींच्या धारणाधिकारात बदल न करणेबाबत...
महाराष्ट्र शासन
महसूल व वन विभाग
शासन निर्णय क्रमांक: जमीन २०२१/प्र.क्र.४५/ज-१
हतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
तारीख: १४ जुलै, २०२१
वाचा : शासन अधिसूचना क्रमांकः जमीन २०१८/प्र.क्र.९०/ज-१, दिनांक ०८ मार्च, २०१९
प्रस्तावना : महाराष्ट्र जमीन महसूल, संहिता, १९६६ व महाराष्ट्र जमीन महसूल (सरकारी जमिनीची विल्हेवाट लावणे नियम) १९७१ मधील नियमान्वये तसेच विभागाच्या विविध शासन निर्णया मधील तरतुदीनुसार अत्यावश्यक प्रयोजनांकरीता ३० वर्षाकरिता जागा भाडेपट्टयाने देण्याबाबत तरतुद करण्यात आली आहे. त्यानुसार अत्यावश्यक सेवांसाठी (उदा. पेट्रोल पंप/सीएनजी गॅस इत्यादी) कंपन्यांना/ संस्थांना/व्यक्तींना प्रदान केलेल्या शासकीय जागा, भविष्यात अन्य प्रयोजनार्थ रुपांतरीत झाल्यास शासनाचा त्या प्रयोजनार्थ जागा देण्याचा हेतू व त्यायोगे सार्वजनिक हित साध्य होणार नाही तसेच जनतेची गैरसोय होईल व शासनाच्या महसूलाचे नुकसान होईल. शासन अधिसूचना दिनांक ८.३.२०१९ मध्ये वाणिज्यिक प्रयोजनासाठी कब्जेहक्काने/ भाडेपट्टीवर दिलेली जागा अधिसूचनेच्या दिनांकापासून ३ वर्षापर्यंत वार्षिक दर विवरणपत्राच्या किंमतीच्या ५० टक्के रक्कम आणि अधिसूचनेच्या दिनांकापासून तीन वर्षानंतर ६०टक्के दराने रक्कम भरुन सदर जागा भोगवटादार-१ करण्याची तरतूद आहे. या तरतुदींचा वापर करुन अत्यावश्यक क्षेत्राकरिता सार्वजनिक हिताच्या उद्देशाने प्रदान केलेल्या अशा जागा वर्ग-१ करण्यात येऊन सदर जागेचा व्यक्तीगत फायदयासाठी वापर होऊ शकतो, ही बाब विचारात घेता या अनुषंगाने धोरण ठरविण्याची बाब शासनाच्या विचाराधीन होती.
शासन निर्णय: नागरिकांना सार्वजनिक सोयी सुविधा उपलब्ध करुन देण्यासाठी तसेच अत्यावश्यक सेवांकरिता विविध संस्था, केंद्र व राज्य शासनचे विभाग, महामंडळे, व्यक्ती यांना शासनाने प्रदान केलेल्या जागा/भुखंड निरंतर त्याच प्रयोजनाकरिता वापरण्यात येण्याच्या अनुषंगाने, अशा कोणत्याही अत्यावश्यक सेवांसाठी प्रदान करण्यात आलेल्या शासकीय जमिनींचा भोगवटादार वर्ग-२ / भाडेपट्टाधारक हा धारणाधिकार भोगवटादार वर्ग-१ मध्ये रुपांतरीत करता येणार नाही. तसेच यापुढे अत्यावश्यक सेवांसाठी जमीन प्रदान करतांना ही अट जमीन प्रदानाच्या आदेशात स्पष्टपणे नमूद करण्यात यावी.
# Page 2
शासन निर्णय क्रमांकः जमीन २०२१/प्र.क्र.४५/ज-१ दिनांक १४ जुलै, २०२१