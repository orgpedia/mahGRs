# Page 1
महसूल व वन विभागाच्या लोकाभिमुख योजना, विकास प्रकल्प इ.च्या जाहिराती व प्रसिध्दीकरीताच्या खर्चास प्रशासकीय मान्यता ...
महाराष्ट्र शासन
महसूल व वन विभाग
शासन निर्णय क्रमांक: ओएफ़एम-२०२३/प्र.क्र.६६/ई
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक:- १६ जुन, २०२३.
संदर्भ :- राज्यस्तरीय प्रशासकीय विभाग खरेदी समितीचे दिनांक ३१/०५/२०२३ रोजीच्या बैठकीचे इतिवृत्त.
प्रस्तावना : राज्य शासनाच्या विविध विभागांमार्फत राबविण्यात येणाऱ्या लोकाभिमुख योजना, विकास प्रकल्प इ.ची माहिती जनसामान्यांपर्यंत प्रभावीपणे पोहचविण्यासाठी जाहिराती तयार करण्याचे, वितरणाचे व सर्वंकष जाहिरात मोहिमा आखणी व अंमलबजावणीचे काम माहिती व जनसंपर्क महासंचालनालयाने दि.
१६/०३/२०२० अन्वये सूचीबध्द केलेल्या जाहिरात संस्थाद्वारे केले जाते. सामान्य प्रशासन विभागाच्या दि.१२/०४/२०२३ शासन निर्णयान्वये शासनाच्या विविध विभागांच्या योजनांसाठी प्रसिध्दी तसेच जाहिरात विषयक कार्ये पार पाडण्यासाठी “अ” “ब” व “क” या वर्ग वारीच्या जाहिरात संस्थांच्या सुचीस नवीन जाहिरात संस्थांची यादी निश्चित होईपर्यंत मुदतवाढ देण्यात आली आहे. महसूल व वन विभागांमार्फत राबविण्यात येणाऱ्या लोकाभिमुख योजना, विकास प्रकल्प इ. ची माहिती जनसामान्यांपर्यंत प्रभावीपणे पोहचविण्यासाठी जाहिराती तयार करण्याचे, वितरणाचे व सर्वंकष जाहिरात मोहिमा आखणी व अंमलबजावणीचे काम सूचीबध्द केलेल्या जाहिरात संस्थाद्वारे करण्याकरिता निविदा प्रक्रिया करुन संस्थेची नेमणूक करणे आवश्यक आहे. महसूल व वन विभागाच्या दिनांक १८/०५/२०२३ रोजीच्या शासन परिपत्रकान्वये राज्यस्तरीय प्रशासकीय विभाग खरेदी समिती गठीत करण्यात आलेली आहे. राज्यस्तरीय प्रशासकीय विभाग खरेदी समितीची बैठक अपर मुख्य सचिव (महसूल, मुद्रांक शुल्क व नोंदणी) यांच्या अध्यक्षतेखाली दि.३१/०५/२०२३ रोजी दु.१२.०० वाजता आयोजित करण्यात आली होती. सदर बैठकीत उक्त कामासाठी माहिती व जनसंपर्क महासंचालनालयामार्फत सुचीबध्द केलेल्या संस्थाकडून सीलबंद निविदा मागविण्यात यावी, याबाबत सहमती झाली. त्याकरिता संबंधित कामासाठी निविदा प्रक्रिया राबविणे व अंदाजित खर्चास प्रशासकीय मान्यता देणे, ही बाब शासनाच्या विचारधीन आहे.
शासन निर्णय : महसुल व वन विभागाच्या लोकाभिमुख योजना, विकास प्रकल्प इ. ची जाहिरात करणेकामी विभागाचा माध्यम आराखडा. कामाची व्याप्ती, निविदेमधील अटी व शर्ती व याकरिता येणारा अंदाजित खर्च रु.१,४५,००,०००/- (सर्व करांसहीत) ई-निविदा दाखल करण्यास खालील अटी व शर्तीच्या अधीन राहून प्रशासकीय मान्यता देण्यात येत आहे.
२. शासन निर्णय उद्योग, उर्जा व कामगार विभाग दिनांक ०१/१२/२०१६ अन्वये शासकीय विभागांनी करावयाच्या कार्यालयीन खरेदीसाठीच्या कार्यपध्दतीचे, विहीत खरेदी नियमावलीचे पालन करून राज्यस्तरीय प्रशासकीय खरेदी समितीने खालीलप्रमाणे ई-निविदा प्रक्रिया राबवून खरेदी प्रक्रिया पुर्ण करण्यात यावी.
२.१ ई-निविदा दाखल करण्यास १५ दिवसांचा कालावधी देण्यात येईल.
# Page 2
शासन निर्णय क्रमांकः ओएफ़एम-२०२३/प्र.क्र.६६/ई
२.२ सादरीकरणाला ६० टक्के गुण देण्यात येतील. वित्तीय देकारास ४० टक्के गुण देण्यात येतील. ज्या संस्थेचे याबाबींसाठी देकार निम्नतम असतील त्यास जास्त गुण प्राप्त होतील.
२.३ वरील प्रमाणे सादरीकरण व वित्तीय देकार याआधारे सर्वात जास्त एकूण गुण (QCBS Quality and cost based selection) मिळालेल्या संस्थेची निवड करण्यात यावी.
३. सदर खर्च मागणी क्र.सी, २०५२, सचिवालयीन- सर्वसाधारण सेवा, (००) (०१) महसूल व वन विभाग अनिवार्य, २६- जाहिरात व प्रसिद्धी (२०५२ ०२१२) या लेखाशिर्षाखाली सन २०२३-२४ या वर्षात तरतूद केलेल्या अर्थसंकल्पिय निधीतून भागविण्यात येईल.
४. सदरचा शासन निर्णय वित्तीय अधिकार नियम पुस्तिका - १९७८ मधील भाग पहिला उपविभाग-०३, अनुक्रमांक-४, परिच्छेद क्र.२७ (२) (ब) व वित्त विभाग, शासन परिपत्रक अर्थसं-२०२२/प्र.क्र.४३/अर्थ-३, दि.४/०४/२०२२ अन्वये प्रशासकीय विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.