# Page 1
भूमि अभिलेख विभागातील गट-अ व गट-ब (राजपत्रित)
संवर्गातील अधिकाऱ्यांविरुद्धची म.ना.से.(शिस्त व अपील)
नियम १९७९ मधील नियम-८ नुसारची विभागीय चौकशी
प्रकरणे हाताळण्याबाबत
महाराष्ट्र शासन
महसूल व वन विभाग,
शासन निर्णय क्रमांक: संकीर्ण-२०२४/प्र.क्र.४२/ई-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक ०२/०५/२०२४
संदर्भ:- महसूल व वन विभाग, शासन निर्णय,क्र.आयपीएफ.११६६/१०४२४३-G, दि.२२.११.१९६६.
प्रस्तावना:
भूमि अभिलेख विभागातील उप अधीक्षक भूमि अभिलेख संवर्गातील अधिकाऱ्यांच्याविरुद्ध जबरी
शिक्षा व किरकोळ शिक्षा दोन्ही प्रकरणी विभागीय चौकशी सुरु करण्याचे अधिकार, महसूल विभागाच्या
संदर्भाधिन,दि.२२.११.१९६६ च्या शासन निर्णयान्वये जमाबंदी आयुक्त आणि संचालक, भूमि अभिलेख
(म.राज्य), पुणे यांना प्रदान केले होते. शासकीय अधिकारी-कर्मचाऱ्यांसाठी महाराष्ट्र नागरी सेवा (शिस्त व
अपील) नियम १९७९ अंमलात येऊन गट-अ व गट-ब (राजपत्रित) संवर्गातील अधिकाऱ्यांच्या विभागीय
चौकशीसंदर्भात नियम-६ व नियम-८ नुसार जबर शिक्षा करण्यास -शासन  शिस्तभंगविषयक प्राधिकारी
आहेत.
सबब,भूमि अभिलेख संचालनालयातील गट-अ व गट-ब (राजपत्रित) संवर्गातील
अधिकाऱ्यांविरुद्धची महाराष्ट्र नागरी सेवा (शिस्त व अपील) नियम १९७९ मधील नियम-८ नुसारची
विभागीय चौकशी प्रकरणे हाताळण्याबाबत पुर्वीचा शासन निर्णय, दि.२२.११.१९६६ व महाराष्ट्र नागरी सेवा
(शिस्त व अपील) नियमातील तरतुदी पाहता त्यात स्पष्ट्टता आणण्याची बाब शासनाच्या विचाराधिन होती.
त्यानुसार शासनाने आता पुढीलप्रमाणे निर्णय घेतला आहे-
शासन निर्णय:
महाराष्ट्र नागरी सेवा (शिस्त व अपील) नियम (शिस्त व अपील) नियम १९७९ मधील नियम-६ व
नियम-८ नुसार गट-अ व गट-ब (राजपत्रित) संवर्गातील अधिकाऱ्यांच्या विभागीय चौकशीसंदर्भात जबर
शिक्षा करण्यास -शासन  शिस्तभंगविषयक प्राधिकारी आहे. सदर तरतुदींच्या अनुषंगाने भूमि अभिलेख
संचालनालयातील उप अधीक्षक भूमि अभिलेख, जिल्हा अधीक्षक भूमि अभिलेख, उप संचालक भूमि अभिलेख यागट-अ ‘’‘’ व गट-ब राजपत्रित संवर्गातील अधिकाऱ्यांच्याविरुद्ध म.ना.से.(शिस्त व अपील)
नियम १९७९ मधील नियम-८ अन्वये करावयाची विभागीय चौकशीची कार्यवाही शासन स्तरावरुन
करण्यात येईल. यास्तव संदर्भाधिन शासन निर्णय, दि.२२.११.१९६६ हा निरसीत करण्यात येत आहे.
# Page 2
शासन निर्णय क्रमांकः संकीर्ण-२०२४/प्र.क्र.४२/ई-६
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध