# Page 1
जमाबंदी आयुक्त आणि संचालक
भूमि अभिलेख (म.राज्य), पुणे यांच्या
अधिपत्याखालील आस्थापनेवरील-
अनुसुचित जमाती प्रवर्गातून नियुक्त
झालेल्या तथापि जात वैधता
प्रमाणपत्र सादर करु न शकलेल्या
कर्मचारी यांच्याकरीता अधिसंख्य पद
निर्माण करण्याबाबत...
महाराष्ट्र शासन
महसूल व वन विभाग
शासन निर्णय क्रमांक : अधिसं-१२२५/प्र.क्र.४५०/आस्था-६
मंत्रालय (मुख्य इमारत),१ ला मजला,मादाम कामा मार्ग
हुतात्मा राजगुरु चौक, मुंबई- ४०० ०३२
दिनांक : ३० डिसेंबर, २०२५
वाचा : १) सामान्य प्रशासन विभाग,शासन निर्णय,क्र.बीसीसी-२०१८/प्र.क्र.३०८/१६-ब,
दि.२१.१२.२०१९.
२) सामान्य प्रशासन विभाग,शासन निर्णय,क्र.बीसीसी-२०२०/प्र.क्र.१८७अे/१६-ब,
दि.३०.०६.२०२०.
३) जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांचे पत्र
क्रमांक जआपु-१४०३५/६३/२०२४-EST-४,दि.३१.०८.२०२४
प्रस्तावना :-
मा.सवोच्च न्यायालयाने सिव्हील अपिल क्र. ८९२८/२०१५ व इतर याचिकांमध्ये
दि.०६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल
झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही
असा निर्णय दिला होता. यानंतर सामान्य प्रशासन विभागाने दि.२१.१२.२०१९ रोजीचा शासन निर्णय
निर्गमित करुन अनुसुचित जमातीच्या आरक्षणाच्या आधारे सेवेत आलेल्या अशा अधिकारी/कर्मचारी
यांची अधिसंख्य पदे निर्माण करुन या अधिसंख्य पदांवर सदर अधिकारी/कर्मचारी यांना वर्ग
करण्याबाबत कार्यवाही करण्याचा निर्णय घेतला होता. सदर शासन निर्णयात अधिसंख्य पदे निर्माण
करण्याचा प्रस्ताव वित्त विभागास विहित कार्यपद्धतीनुसार सादर करण्याबाबत सूचना देण्यात आल्या
होत्या. यानंतर सामान्य प्रशासन विभागाने दि.३०.०६.२०२० च्या शासन निर्णयाने अनुसूचित जमातीचे
जात प्रमाणपत्र अवैध ठरलेल्या अधिकारी/कर्मचारी अधिसंख्य पदावर वर्ग करण्याचे तसेच अधिसंख्य
पदे निर्माण करण्याचे प्राधिकार प्रशासकीय विभागांना दिले आहेत. जमाबंदी आयुक्त आणि संचालक
महाराष्ट्र राज्य, पुणे यांच्या अधिनस्त आस्थापनेवरील भूकरमापक गट-क संवंर्गातील १ कर्मचाऱ्यास
दि.३०.०८.२०२३ रोजीच्या आदेशान्वये अधिसंख्य पदावर वर्ग केले आहे. सबब जमाबंदी आयुक्त आणि
संचालक महाराष्ट्र राज्य, पुणे यांच्या अधिनस्त कार्यालयातील आस्थापनेवर १ अधिसंख्य पद निर्माण
करण्याची बाब शासनाच्या विचाराधीन होती.
# Page 2
शासन निर्णय :-
जमाबंदी आयुक्त आणि संचालक भूमि अभिलेख, महाराष्ट्र राज्य, पुणे यांच्या अधिनस्त
आस्थापनेवरील श्री.मोहम्मद मोइनोद्दीन मोहम्मद शरफोद्दीन, भूकरमापक, उप अधिक्षक, भूमि
अभिलेख, पाथर्डी, जि. परभणी यांचे अनुसुचित जमातीचे जात प्रमाणपत्र, जात पडताळणी
समिती उपसंचालक (सं) तथा सदस्य सचिव, अनुसूचित जमाती प्रमाणपत्र तपासणी समिती,
छत्रपती संभाजीनगर विभाग, छत्रपती संभाजीनगर यांनी त्यांचे आदेश क्र.२१२०/२०२३
दि.१२.०५.२०२३ अन्वये अवैध ठरविण्यात आले आहे. उपसंचालक भूमि अभिलेख, छत्रपती
संभाजीनगर प्रदेश, छत्रपती संभाजीनगर यांनी दिनांक ३०.०८.२०२३ रोजीच्या आदेशान्वये
श्री.मोहम्मद मोइनोद्दीन मोहम्मद शरफोद्दीन यांच्या सेवा दिनांक ३०.८.२०२३ पासून अधिसंख्य
पदावर वर्ग केल्या आहेत.
सामान्य प्रशासन विभागाच्या संदर्भाधिन क्र.१ व क्र.२ येथील शासन निर्णयातील
तरतुदीस अनुसरुन जमाबंदी आयुक्त आणि संचालक भूमि अभिलेख, महाराष्ट्र राज्य, पुणे
यांच्या अधिनस्त आस्थापनेवरील श्री.मोहम्मद मोइनोद्दीन मोहम्मद शरफोद्दीन, भूकरमापक
यांचेकरिता अधिसंख्य पद निर्माण करण्यास याद्वारे मान्यता येत आहे.
---------------------------------------------------------------------------------------------------------------------------------------
| कर्मचा-याचे नाव | पदनाम व गट | नियुक्तीचा दिनांक | अधिसंख्य पदावर सेवा वर्ग करण्यात आल्याचा दिनांक | अधिसंख्य पदावर देण्यात येणारे मासिक वेतन |
| २ | ३ | ४ | ५ | ६ |
| श्रीमोहम्मद . मोइनोद्दीन मोहम्मद शरफोद्दीन | भूकरमापक गट-क | दि.२६/०४/१९९९ | ३०/०८/२०२३ | मूळ वेतन ३६,१००/- |
---------------------------------------------------------------------------------------------------------------------------------------
श्री.मोहम्मद मोइनोद्दीन मोहम्मद शरफोद्दीन, भूकरमापक यांना अधिसंख्य पदांवर वर्ग
करण्यात आल्याने त्यांच्या सेवाविषयक लाभांच्या संदर्भात सामान्य प्रशासन विभागाने शासन
निर्णय दि.०४.१०.२०२४ अन्वये दिलेल्या निदेशानुसार कार्यवाही करावी.
# Page 3
२. सदर अधिसंख्य पदाच्या वेतनावर येणारा खर्च हा संबधीत कार्यालयाच्या वेतनासंबंधीच्या
लेखाशिर्षखाली खर्ची टाकण्यात यावा. आणि संबंधित वित्तीय वर्षाच्या मंजूर आनुदानातून
भागविण्यात यावा.
३. सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दि.२१.१२.२०१९
मधील तरतुदीनुसार व सामान्य प्रशासन विभागाच्या क्र. बीसीसी-२०२०/प्र.क्र.१८७ओ/१६-ब,
दि.३०.६.२०२० अन्वये प्रदान करण्यात आलेल्या प्राधिकारान्वये सदर शासन निर्णय निर्गमित
करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या