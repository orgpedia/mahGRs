# Page 1
शासनसेवेत पुन:स्थापित करण्याबाबत..
महाराष्ट्र शासन
महसूल व वन विभाग,
क्रमांक:- R&FD-१५०६४(६४)/२/२०२५-MRF(DESKE९)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २० जून, २०२५
वाचा:- १. अपर आयुक्त (महसूल), विभागीय आयुक्त कार्यालय छ.संभाजीनगर विभाग यांचे पत्र
दि.२७.०९.२०२४
२. शासन आदेश, महसूल व वन विभाग क्र.निलंब-२०२४/प्र.क्र.२१५/ई-९,
दि.१५.०१.२०२५
३. महसूल व वन विभाग, शासन निर्णय क्र. निप्रआ- २०१५/ प्र.क्र.१०५/ ई-४,
दि.०८.०५.२०१५
४. सामान्य प्रशासन विभाग, शासन परिपत्रक क्रमांक निप्रआ-१११२/ प्र.क्र.८२/११अ,
दि.२०/०४/२०१३.
शासन आदेश-
श्री.अमोल नरूटे, तत्का. नायब तहसिलदार (निवडणुक), तहसिल कार्यालय पाटोदा, जि. बीड हे
नियंत्रण अधिकारी तथा कार्यालय प्रमुखांची कोणतीही परवानगी न घेता, तसेच कोणत्याही स्वरुपाच्या
रजेचे अर्ज अथवा निवेदन न देता विनापरवानगी अनधिकृतरित्या गैरहजर असल्याने दि.०१.०७.२०२४ या
अर्हता दिनांकावर आधारीत छायाचित्रासह मतदार यादीचा विशेष संक्षिप्त पुनरिक्षण कार्यक्रम अंतर्गत
मतदारांचे नाव नोंदवणे, वगळणे, दुरूस्ती करणे मतदार जनजागृती करणे तसेच अगामी विधानसभा
सार्वत्रिक निवडणूक २०२४ चे अनुषंगाने E.V.M. - V.V.P.A.T. मशिन्स प्रथमस्तरीय तपासणी F.L.C.
(First Level Checking) विषयक कामकाजात कमालीची शिथिलता आलेली होती. श्री.नरुटे हे
निवडणूकी सारख्या अत्यंत महत्वाच्या कालावधीत विनापरवानगी अनधिकृतरित्या गैरहजर राहील्याने
निवडणूकीसारख्या अत्यंत संवेदनशिल कामकाजात मोठ्या प्रमाणात अडचणी निर्माण होवून शासकीय
कामकाजावर विपरीत परीणाम झालेला आहे. त्यांनी निवडणूकीच्या संवेदनशिल कालावधीत
अनधिकृतरित्या गैरहजर राहुन गंभीर स्वरुपाचे गैरवर्तन केल्यामुळे त्यांना संदर्भीय आदेश क्र.२ अन्वये
महाराष्ट्र नागरी सेवा (शिस्त व अपील) नियम, १९७९ च्या नियम ४ (१) (अ) मधील तरतुदीनुसार
दि.१५.०१.२०२५ पासून शासन सेवेतून निलंबित करण्यात आले आहे.
२. श्री.अमोल नरूटे, तत्का. नायब तहसिलदार (निवडणूक), तहसिल कार्यालय पाटोदा, जि.बीड
यांनी दि.०४.०२.२०२५ रोजीच्या अर्जान्वये ते वैद्यकीय कारणास्तव गैरहजर असल्याने निलंबन रद्द करून
शासन सेवेत पुन:स्थापित करावे अशी विनंती केली आहे. त्यानुषंगाने श्री.नरूटे यांच्या निलंबनाचा
कालावधी ६ महिने झालेला असल्याने त्यांना शासनसेवेत पुन:स्थापित करण्याची मान्यता प्राप्त झाली
आहे. त्यानुषंगाने महाराष्ट्र नागरी सेवा (शिस्त व अपील) नियम, १९७९ च्या नियम ४ (५) (क) अन्वये प्रदान
करण्यात आलेल्या शक्तींचा वापर करुन श्री.अमोल नरूटे, तत्का. नायब तहसिलदार (निवडणूक),
# Page 2
शासन निर्णय क्रमांकः R&FD-१५०६४(६४)/२/२०२५-MRF(DESKE९)
तहसिल कार्यालय पाटोदा, जि.बीड यांचे निलंबन संपुष्ट्टात आणून त्यांना, त्यांना वैद्यकीय तपासणी
अहवालाच्या अधिन राहून “ठपका” ठेवून शासनसेवेत पुन:स्थापित करण्यात येत आहे.
३. श्री. अमोल नरूटे, तत्का. नायब तहसिलदार (निवडणूक), तहसिल कार्यालय पाटोदा, जि.बीड
यांना पदस्थापना देण्याबाबतचे आदेश स्वतंत्रपणे निर्गमीत करण्यात येतील. पदस्थापनेबाबत पुढील
आदेश होइपयंत श्री.नरूटे यांच्या सेवा जिल्हाधिकारी कार्यालय, बीड या कार्यालयाशी संलग्न राहतील.
४. श्री.अमोल नरूटे हे जिल्हाधिकारी कार्यालय, बीड येथे रुजू झाल्यानंतर जिल्हाधिकारी, बीड यांनी
त्यांची प्रथमत: तात्काळ वैद्यकीय तपासणी करावी व त्याबाबतचा वैद्यकीय अहवाल १५ दिवसांत शासनास
सादर करावा. तसेच जिल्हाधिकारी, बीड यांनी श्री.नरूटे यांच्यावर ठपका ठेवल्याची नोंद त्यांच्या
सेवापुस्तकात घ्यावी.
५. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध