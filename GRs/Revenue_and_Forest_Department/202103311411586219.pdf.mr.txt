# Page 1
महसूली संवर्गातील अपर जिल्हाधिकारी, उपजिल्हाधिकारी व तहसिलदार या अधिकाऱ्यांची ६ अधिसंख्य पदास मुदतवाढ देणेबाबत....
महाराष्ट्र शासन
महसूल व वन विभाग
शासन निर्णय क्रमांक :- ईएसटी-२०२०/प्र.क्र.४/ई-८
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : ३१ मार्च २०२१.
संदर्भ:
१) शासन निर्णय, सामान्य प्रशासन विभाग क्र. बीसीसी-२०१८/प्र.क्र.३०८/१६-ब, दि.२१/१२/२०१९
२) शासन निर्णय, सामान्य प्रशासन विभाग क्र. बीसीसी-२०२०/प्र.क्र.१८७ऐ/१६ ब, दि.३०/०६/२०२० व दि.२८/०९/२०२०
३) शासन निर्णय, सामान्य प्रशासन विभाग क्र. बीसीसी-२०१८/प्र.क्र.३०८/१६ ब,दि.२७/११/२०२०
४) शासन निर्णय, महसूल व वन विभाग क्र. ईएसटी-२०२०/प्र.क्र.४/ई-८, दि. २७/०१/२०२०
प्रस्तावना: सामान्य प्रशासन विभागाच्या संदर्भाधिन क्र.१ च्या शासन निर्णयास अनुसरून अनुसूचित जमातीचे प्रमाणपत्र अवैध ठरलेले, अवैध ठरल्यानंतर विशेष मागास प्रवर्गाचे अथवा अन्य कोणत्याही मागास प्रवर्गाचे जात वैधता प्रमाणपत्र सादर केलेले, अनुसुचीत जमातीचा दावा सोडून दिलेले, जात पडताळणी समितीकडे प्रस्ताव सादर न केलेले, जात पडताळणी समितीच्या निर्णयाविरोधात मा. न्यायालयात याचिका दाखल केलेले मात्र मा.न्यायालयाने स्थगिती न दिलेले व जात वैधता प्रमाणपत्र अवैध ठरल्याने सेवा समाप्त केलेल्या महसूली संवर्गातील अपर जिल्हाधिकारी, उपजिल्हाधिकारी व तहसिलदार या अधिकाऱ्यांची १२ अधिसंख्ये पदे संबंधित विभागीय आयुक्तांच्या आस्थापनेवर निर्माण करण्यात आली होती. अधिसंख्य पदावर नेमणूक देण्यात आलेल्या अधिकारी / कर्मचाऱ्यांचा ११ महिन्यांचा कालावधी संपुष्टात आल्याने अशा सेवा वर्ग करण्यात आलेल्या अधिसंख्य पदांना व त्यावरील नियुक्त्यांना मुदतवाढ देण्याची बाब शासनाच्या विचाराधीन होती.
शासन निर्णय : संदर्भाधिन शासन निर्णय क्र. ३ अन्वये जात वैधता प्रमाणपत्र अवैध ठरल्याने सेवा समाप्त केलेल्या महसूली संवर्गातील अपर जिल्हाधिकारी, उपजिल्हाधिकारी व तहसिलदार या अधिकाऱ्यांची १२ अधिसंख्ये पदे संबंधित विभागीय आयुक्तांच्या आस्थापनेवर निर्माण करण्यात आली आहे. त्यापैकी, उपजिल्हाधिकारी संवर्गातील २ व तहसीलदार संवर्गातील २ असे एकून ४ अधिकारी सेवानिवृत्त झाले आहेत. त्यामुळे उर्वरित अपर जिल्हाधिकारी संवर्गातील-१ आणि उपजिल्हाधिकारी संवर्गातील -२ व तहसीलदार संवर्गातील ३ अशा एकून ६ अधिसंख्य पदांना व
# Page 2
शासन निर्णय क्रमांकः ईएसटी-२०२०/प्र.क्र.४/ई-८
त्यावरील नियुक्त्यांना तात्पुरत्या स्वरूपात पुढील ११ महिन्यांपर्यंत किंवा अभ्यासगटाच्या शिफारसी शासनास प्राप्त होऊन त्यावर शासनाचा अंतीम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
३. सदर १२ अधिसंख्य पदांपैकी श्री. हेमंतकुमार पवार, अपर जिल्हाधिकारी (निवडश्रेणी) हे दि. ३१/०३/२०२१ रोजी (म.न.) नियत वयोमानानुसार सेवानिवृत्त होत असल्याने श्री. हेमंतकुमार पवार यांच्या अधिसंख्य पदास दि. ३१/०३/२०२१ रोजीपर्यंत मुदतवाढ देण्यात येत आहे.
४. गट “ क ” व “ ड ” या पदाचे नियुक्ती प्राधिकारी हे संबधित जिल्ह्याचे जिल्हाधिकारी असल्याने संबधित कर्मचाऱ्यांच्या सेवा अधिसंख्य पदावर वर्ग करण्याचे आदेश संबधित जिल्हाधिकारी कार्यालयाने तात्काळ निर्गमित करावे.
५. अधिसंख्य पदांच्या वेतनावर येणारा खर्च हा संबंधित अधिकारी सध्या ज्या महसूली विभागात कार्यरत आहेत त्या विभागाच्या वेतनासंबंधीच्या लेखाशिर्षाखाली खर्ची टाकण्यात यावा व त्या वित्तीय वर्षाच्या मंजूर अनुदानातून भागविण्यात यावा.
६. सदर शासन निर्णय सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दि.२७/११/२०२० च्या शासन निर्णयातील तरतुदींनुसार निर्गमित करण्यात येत आहे.
# Page 3