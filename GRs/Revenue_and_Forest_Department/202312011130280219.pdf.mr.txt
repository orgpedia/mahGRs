# Page 1
राज्य वन्यजीव मंडळाची स्थायी समिती गठीत करणेबाबत.
महाराष्ट्र शासन
महसूल व वन विभाग
शासन निर्णय क्रमांक :- डब्ल्यूएलपी-११.२३/प्र.क्र.३२६/फ-१
मंत्रालय, मुंबई ४०० ०३२.
दिनांक :- ३० नोव्हेंबर, २०२३.
वाचा :- शासन निर्णय, महसूल व वन विभाग क्र. डब्ल्यूएलपी-०१.२३/प्र.क्र.२८/फ-१, दि. २६.०७.२०२३.
प्रस्तावाना :
वन्यजीव (संरक्षण) अधिनियम, १९७२ मधील कलम ६ क नुसार राज्य वन्यजीव मंडळाची स्थायी
समिती गठीत करण्याची तरतूद आहे. या अनुषंगाने राज्य वन्यजीव मंडळाच्या दि. ०२.०५.२०२३ रोजीच्या २० व्या बैठकीमध्ये सदर विषयावर चर्चा करुन स्थायी समितीस कोणते अधिकार देण्यात यावे याबाबत तपशीलवार प्रस्ताव मंडळासमोर सादर करण्याचे निर्देश देण्यात आले होते. त्यानुसार मंडळाच्या दि. २१.१०.२०२३ रोजीच्या २२ व्या बैठकीत स्थायी समिती गठीत करण्याचा प्रस्ताव फेरसादर करण्यात येऊन सदर प्रस्तावास राज्य वन्यजीव मंडळाने मान्यता प्रदान केली आहे.
त्यानुषंगाने वन्यजीव (संरक्षण) अधिनियम, १९७२ मधील कलम ६ क चा आधार घेऊन राज्य वन्यजीव मंडळाची स्थायी समिती गठीत करण्याची बाब शासनाच्या विचाराधीन होती.
शासन निर्णय :
वन्यजीव (संरक्षण) अधिनियम, १९७२ मधील कलम ६ क चा आधार घेऊन राज्य वन्यजीव मंडळाची खालीलप्रमाणे स्थायी समिती करण्यात येत आहे:
--------------------------------------------------------------------
| अ.क्र. | नाव | पदनाम |
| १ | मा. मंत्री (वने) | अध्यक्ष |
| २ | श्री. समीर मेघे, विधानसभा सदस्य, महाराष्ट्र राज्य | सदस्य |
| ३ | बॉम्बे नॅचरल हिस्ट्री सोसायटी, मुंबई या संस्थेचे प्रतिनिधी | सदस्य |
| ४ | श्री. किरण शेलार, मुंबई | सदस्य |
| ५ | श्री. धनंजय बापट, नागपूर | सदस्य |
| ६ | श्री. चैत्राम पवार, धुळे | सदस्य |
--------------------------------------------------------------------
# Page 2
शासन निर्णय क्रमांकः डब्ल्यूएलपी-११.२३/प्र.क्र.३२६/फ-१
--------------------------------------------------------------------------
| ७ | प्रधान सचिव (वने) | सदस्य |
| ८ | प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर | सदस्य |
| ९ | प्रतिनिधी, भारतीय वन्यजीव संस्था | सदस्य |
| १० | प्रतिनिधी, बॉटनीकल सर्व्हे ऑफ इंडीया | सदस्य |
| ११ | प्रतिनिधी, झुलॉजिकल सव्र्व्हे ऑफ इंडीया | सदस्य |
| १२ | प्रधान मुख्य वनसंरक्षक (वन्यजीव), महाराष्ट्र राज्य, नागपूर | सदस्य सचिव |
--------------------------------------------------------------------------
२. सदर स्थायी समिती गठीत करणेबाबत खालीलप्रमाणे नियम, अटी व समितीची कार्यकक्षा असेल:
१) सदर समितीतील अ.क्र. २ ते ६ वरील सदस्यांचा कार्यकाळ ३ वर्षांकरिता किंवा राज्य वन्य मंडळाचे उपाध्यक्षा यांचा कार्यकाळ जोपर्यंत असेल तोपर्यंत राहील. सदर सदस्यांची नियुक्ती स्थायी समितीचे अध्यक्ष करतील.
२) राज्य वन्यजीव मंडळाकडे येणारे सर्व प्रस्ताव प्रथम सदर स्थायी समितीकडे येतील व स्थायी समिती सर्व प्रस्तावांची वन्यजीव संदर्भात तपासणी करेल.
३) सदर समितीच्या विचारार्थ आलेल्या प्रस्तावांपैकी खाणकाम, जलविद्युत प्रकल्प, पाटबंधारे प्रकल्प व नवीन अभयारण्य / राष्ट्रीय उद्यान/ संवर्धन राखीव/ व्याघ्र प्रकल्प अधिघोषित करणे या बाबी वगळून इतर सर्व प्रकल्पांना सदर स्थायी समिती मान्यता प्रदान करेल किंवा राष्ट्रीय वन्यजीव मंडळास पाठविण्याची शिफारस करेल.
४) खाणकाम, जलविद्युत प्रकल्प, पाटबंधारे प्रकल्प व नवीन अभयारण्य / राष्ट्रीय उद्यान / संवर्धन राखीव/व्याघ्र प्रकल्प अधिसूचित करणे या बाबींची तपासणी स्थायी समिती करेल व शिफारशींसह राज्य वन्यजीव मंडळाकडे सादर करेल.
५) सदर स्थायी समिती त्यांचे कार्यपद्धतीबाबत नियमन करेल (कोरमसह).
६) स्थायी समितीची कोणतीही कृती किंवा कार्यवाही केवळ त्यामध्ये कोणतीही जागा रिक्त राहिल्यामुळे किंवा तिच्या घटनेतील दोष किंवा स्थायी समितीच्या कार्यपद्धतीमधील कोणत्याही अनियमिततेमुळे अवैध ठरणार नाही.
७) स्थायी समिती २ महिन्यातून एकदा बैठक आयोजित करेल.
८) स्थायी समिती आपले कर्तव्य पार पाडण्यासाठी आवश्यकतेनुसार समिती, उप समिती किंवा अभ्यास गट गठीत करु शकेल.
पृष्ठ ३ पैकी २
# Page 3
शासन निर्णय क्रमांकः डब्ल्यूएलपी-११.२३/प्र.क्र.३२६/फ-१