# Page 1
“तौक्ते” चक्रीवादळामुळे ONGC च्या पापा-३०५ बार्ज व वरप्रदा टग या युनिटवर काम करणाऱ्या मृत झालेल्या कामगारांच्या वारसदारांना आर्थिक मदत वितरीत करण्याबाबत.....
महाराष्ट्र शासन
महसूल व वन विभाग,
शासन निर्णय, क्रमांक :- सीएलएस-२०२१/प्र.क्र.१३८/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- १५ जुलै, २०२१
वाचा १) शासन निर्णय, महसूल व वन विभाग, क्रमांक :- सीएलएस २०१५/प्र.क्र.४०/म-३, दि.१३.०५.२०१५
२) शासन निर्णय, महसूल व वन विभाग, क्रमांक :- सीएलएस २०२२१/प्र.क्र.१३८/म-३, दि.०३.०६.२०२१
३) जिल्हाधिकारी, मुंबई शहर यांचे पत्र क्र.जीईएन-१/टे-३/नै.आ./तौक्ते चक्रीवादळ/बोट दुर्घटना/२०२१/३३०, दि.१२.०७.२०२१
प्रस्तावना : दि.१६ व १७ मे, २०२१ रोजी “तौक्ते” चक्रीवादळाच्या प्रभावामुळे राज्यातील काही
जिल्हयांमध्ये जाणवला आहे. या चक्रीवादळामुळे किनारपट्टीच्या जिल्हयांमध्ये तसेच राज्यातील
इतर काही जिल्हयांमध्ये नागरीकांच्या जिवितांचे व मालमत्तेचे नुकसान झाले आहे. या
चक्रीवादळामुळे झालेल्या नुकसानीसाठी मदत देण्याबाबत दिनांक २७.०५.२०२१ रोजी झालेल्या
मंत्रिमंडळ बैठकीतील निर्णयानुसार संदर्भाधीन क्र.२ येथील शासन निर्णयान्वये मदतीचे आदेश
निर्गमित करण्यात आले आहेत. आता जिल्हाधिकारी, मुंबई शहर यांनी संदर्भाधीन क्र. ३ च्या
पत्रान्वये “तौक्ते” चक्रीवादळामुळे अरबी समुद्रात ONGC च्या पापा-३०५ बार्ज व वरप्रदा टग या
युनिटवर काम करणाऱ्या कामगारांपैकी ७९ कामगारांचा मृत्यू झाला असून सदर दुर्घटनेमधील
७५ मृत कामगारांची ओळख पटलेली आहे. मृत्यू झालेल्या ७५ व्यक्तींच्या वारसदारांना शासन
निर्णय दि.१३.०५.२०१५ अन्वये प्रत्येकी रू.४.०० लक्ष याप्रमाणे आर्थिक मदत देण्याची शासनास
संदर्भाधीन क्र.३ च्या पत्रान्वये विनंती केली आहे. त्यानुसार बाधित व्यक्तींच्या वारसदारांना आर्थिक मदत देण्याची बाब शासनाच्या विचाराधीन होती.
# Page 2
शासन निर्णय क्रमांक: सीएलएस-२०२१/प्र.क्र.१३८/म-३,
शासन निर्णय :
“तौक्ते” चक्रीवादळामुळे अरबी समुद्रामध्ये कार्यरत असलेल्या ONGC च्या बार्जवरील
७९ कामगारांचा मृत्यू झालेला असून त्यापैकी ७५ मृत कामगारांची ओळख पटली असल्याने ७५
मृत व्यक्तींच्या वारसदारांना प्रत्येकी रू.४.०० लक्ष याप्रमाणे रू.३००.०० लक्ष (रूपये तीन कोटी
फक्त) इतका निधी मंजूर करून वितरीत करण्यास शासनाची मान्यता देण्यात येत आहे. सदर
निधी विभागीय आयुक्त, कोकण यांना बीम्स प्रणालीवर कार्यासन म-११ यांनी वितरित करावा.
२. वरील निधी खर्च करताना संदर्भाधीन क्र.१ येथील शासन निर्णयामधील सूचनांचे व
निकषांचे काटेकोरपणे पालन करण्यात यावे. तसेच ज्या प्रयोजनासाठी निधी मंजूर करण्यात
आला आहे त्याच प्रयोजनासाठी सदर निधी खर्च करण्यात यावा.
३. मदतीची रक्कम आहरित करून जखमी व्यक्तींच्या बँक खात्यामध्ये हस्तांतरीत करावी.
सदर निधी अनावश्यकरित्या आहरित करून बँक खात्यामध्ये काढून ठेवण्यात येवू नये. या
आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा. लाभार्थ्यांना
मदत वाटपाची कार्यवाही पूर्ण झाल्यानंतर लाभार्थ्यांची यादी व मदतीचा तपशील जिल्हयांच्या संकेतस्थळावर प्रसिध्द करण्यात यावा.
४. सदर निधीतून करण्यात येते असलेल्या खर्चाचे लेखे निधी आहरित करण्यात येणाऱ्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल
कार्यालयाशी त्रैमासिक ताळमेळ घेण्यात यावा. उपलब्ध करून दिलेला उपरोक्त निधी खर्ची
पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून
एकत्रितरित्या शासनास सादर करण्याची जबाबदारी विभागीय आयुक्त यांची राहील.
५. वरील प्रयोजनासाठी होणारा खर्च मागणी क्र. सी-६, प्रधान लेखाशीर्ष-२२४५-१०१,
अनुग्रह सहाय्य (९१) राज्य आपत्ती प्रतिसाद निधीच्या मानकानुसार खर्च (९१) (०१) रोख भत्ता मृत
व्यक्तींच्या कुटूंबियांना सहाय्य व जखमींना मदत (अनिवार्य), (२२४५ ०१५५) ३१, सहाय्यक
अनुदाने" या मुख्य लेखाशीर्षाखाली सन २०२१-२०२२ या वित्तीय वर्षाकरिता उपलब्ध असलेल्या
तरतूदीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः सीएलएस-२०२१/प्र.क्र.१३८/म-३,
६. सदर शासन निर्णय, वित्त विभागाच्या अनौपचारिक संदर्भ क्रमांक:२१३/२०२१/व्यय-९, दिनांक १४.०६.२०२१ अन्वये मिळालेल्या सहमतीने निर्गमित करण्यात येत आहे.