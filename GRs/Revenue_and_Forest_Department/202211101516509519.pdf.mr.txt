# Page 1
पाटण तालुक्यातील आंबेघर खालचे, आंबेघर वरचे, ढोकावळे, मिरगाव, हुंबरळी, शिद्रुकवाडी, जितकरवाडी (जिंती) या ७ भूस्खलन बाधित गावांच्या कायमस्वरुपी पुनर्वसनास प्रशासकीय मान्यता तसेच त्याकरीता आवश्यक निधी मंजूरीस मान्यता देणेबाबत.
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक : पुनर्व २०२२/प्र.क्र.०३/आव्यप्र-२,
१४ वा मजला, नवीन प्रशासन भवन,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२,
दिनांक : १० नोव्हेंबर, २०२२.
वाचा : १) विभागीय आयुक्त कार्यालय, पुणे यांचे पत्र क्र. मह-३/नैआ/कावि/७४७/२०२१, दि. १९.११.२०२१.
२) जिल्हाधिकारी, सातारा यांचे पत्र क्र. मह/नै. आ./कावि/९७२/२०२२,
दि. २५.०५.२०२२.
३) बैठकीचे इतिवृत्त क्र. आव्यप्र २०२२/प्र.क्र.६७/२२/आव्यप्र-२, दि. २३.०९.२०२२ प्रस्तावना : सातारा जिल्ह्यामध्ये जुलै २०२१ मध्ये झालेल्या अतिवृष्टीमुळे पाटण तालुक्यांमध्ये मोठ्या प्रमाणात भूस्खलन होऊन जिवीत व वित्त हानी झालेली आहे. भूस्खलन बाधित आंबेघर खालचे, आंबेघर वरचे, ढोकावळे, मिरगाव, हुंबरळी, शिद्रुकवाडी, जितकरवाडी (जिंती) या ७ गावांचे कायमस्वरुपी पुनर्वसन करण्याची बाब शासनाच्या विचाराधीन होती.
शासन निर्णय : सातारा जिल्ह्यामध्ये दि. २१ ते २४ जुलै, २०२१ या दरम्यान अतिवृष्टी होऊन पाटण, जावळी, महाबळेश्वर, वाई व सातारा या तालुक्यांमध्ये मोठ्या प्रमाणात भूस्खलन/दरड कोसळून ३४ नागरीकांचा मृत्यू झालेला आहे तसेच, वित्तहानी सुध्दा झालेली आहे. संभाव्य अतिवृष्टीमुळे सदर तालुक्यांमध्ये अशा प्रकारच्या घटना घडून जिवित व वित्त हानी होऊ नये याकरीता मध्ये भारतीय भूवैज्ञानिक सर्व्हेक्षण (GSI) विभागामार्फत सर्व्हेक्षण करण्यात आले असून त्यांनी काही गावांचे पुनर्वसन करण्याबाबत शिफारस केली आहे. त्यानुसार पाटण तालूक्यातील आंबेघर खालचे, आंबेघर वरचे, ढोकावळे, मिरगाव, हुंबरळी, शिद्रुकवाडी, जितकरवाडी (जिंती) या ७ गावांचे कायमस्वरुपी पुनर्वसन करण्याचे जिल्हा आपत्ती व्यवस्थापन प्राधिकरणाच्या ठरावासह प्रस्तावित केले आहे. सदर पुनर्वसन खाजगी मालकीच्या जमिनीमध्ये करण्यासाठी मान्यता मिळणेबाबत व सदर खाजगी जमिन खरेदीसाठी एकूण रु.३,८८,६०,६१०/- इतका निधी मागणीचा प्रस्ताव जिल्हाधिकारी सातारा यांनी शासनास सादर केला आहे.
२. उपरोक्त प्रस्तावाच्या अनुषंगाने मा. मुख्यमंत्री महोदयांच्या अध्यक्षतेखाली दि. ०५.०८.२०२२ रोजी बैठक आयोजित करण्यात आली होती. सदर बैठकीचे संदर्भीय क्र.३ येथील दि. २३.०९.२०२२ अन्वये इतिवृत्त निर्गमित करण्यात आले आहे. सदर इतिवृत्तानुसार मा. मुख्यमंत्री महोदयांनी प्रस्तुत पुनर्वसनासाठी आवश्यक असलेली खाजगी जमीन खरेदी करण्यासाठी मुख्यमंत्री सहायता निधीमधुन रु. ३,८८,६०,६१० इतका निधी मंजूर करुन आपत्ती व्यवस्थापन, मदत व पुनर्वसन विभागास हस्तांतरीत केला आहे. तसेच पुनर्वसनाअंतर्गत बाधित कुटुंबाना द्यावयाची एकूण ५८८ घरे बांधुन देणे व तेथील ले आऊट विकास कामे मुंबई महानगर प्रदेश विकास प्राधिकरण यांनी करावी असा निर्णय झाला आहे.
३. मा. मुख्यमंत्री महोदयांच्या अध्यक्षेखाली झालेल्या बैठकीत उपरोक्त प्रमाणे झालेल्या निर्णयाच्या अनुषंगाने जिल्हाधिकारी, सातारा यांनी प्रस्तावित केल्यानुसार ता. पाटण, जि. सातारा येथील आंबेघर
# Page 2
शासन निर्णय क्रमांकः पुनर्व २०२२/प्र.क्र.०३/आव्यप्र-२
खालचे, आंबेघर वरचे, ढोकावळे, मिरगाव, हुंबरळी, शिद्रुकवाडी, जितकरवाडी (जिंती) या ७ गावांचे कायमस्वरुपी पुनर्वसन करण्याच्या प्रस्तावास या शासन निर्णयाव्दारे प्रशासकीय मान्यता देण्यात येत आहे.
तसेच या पुनर्वसनाकरिता आवश्यक असलेली खाजगी जमीन खरेदी करण्यास व त्यासाठी रु. ३,८८,६०,६१०/- (रु. तीन कोटी अठ्ठयाऐंशी लाख साठ हजार सहाशे दहा फक्त) इतका निधी मंजूर करण्यात येत आहे.
४. तद्नुषंगाने लेखाधिकारी, आव्यप्र-६ कार्यासन, आपत्ती व्यवस्थापन, मदत व पुनर्वसन विभाग, मंत्रालय मुंबई यांना कळविण्यात येते की, मुख्यमंत्री सहायता निधी कक्षाकडुन प्राप्त झालेला रु. ३,८८,६०,६१०/- इतका निधी जिल्हाधिकारी, सातारा यांना वर्ग करण्यात यावा. जिल्हाधिकारी कार्यालय, सातारा यांनी दिलेला बँक तपशील खालीलप्रमाणे आहे:
-----------------------------------------
| Name of Bank | STATE BANK OF INDIA |
| Customer Name | COLLECTOR OF SATARA |
| Account No. | 11213249182 |
| IFSC | SBIN0000473 |
| MICR | 415002001 |
| BRANCH | PRATAPGANJ PETH SATARA - 415 002 |
-----------------------------------------
५. सदर कायमस्वरुपी पुनर्वसनाचे काम तातडीने पूर्ण करावयाचे असून, या सर्व कामांसाठी जिल्हाधिकारी, सातारा तथा अध्यक्ष आपत्ती व्यवस्थापन प्राधिकरण, सातारा यांना प्राधिकृत करण्यात येत आहे.
६. हा निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे याची जिल्हाधिकारी, सातारा यांनी खातरजमा करावी. ज्या प्रयोजनासाठी निधी वितरीत करण्यात आला आहे त्याबाबतची माहिती जिल्हाधिकारी, सातारा यांनी या विभागाकडे मासिक खर्चाच्या अहवालासोबत सादर करावी. निधीच्या वाटपाचे लेखे, अभिलेखे / नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अद्यावत ठेवण्यात याव्यात. त्याचप्रमाणे होणाऱ्या प्रत्यक्ष खर्चाचे उपयोगिता प्रमाणपत्र जिल्हाधिकारी, सातारा यांनी महसुल व वन विभागास (कार्यासन आव्यप्र-२ ) यांना सादर करावे. तसेच कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही याची दक्षता घ्यावी व हा खर्च तात्काळ करण्यात यावा. वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यार्पित करण्यात यावी.
# Page 3