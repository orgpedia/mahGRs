# Page 1
महाराष्ट्र निसर्ग पर्यटन विकास मंडळाच्या नियामक मंडळ व कार्यकारी समितीवर नामनिर्देशित सदस्यांची नियुक्ती रद्द करण्याबाबत.
महाराष्ट्र शासन
महसूल व वन विभाग,
शासन निर्णय क्र. निसप-२०२०/प्र.क्र.०८/फ-९
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२.
दिनांक : १४ सप्टेंबर, २०२२
वाचा : १. महसूल व वन विभाग, शासन निर्णय क्र. क्र. डब्ल्युएलपी-०४१५/प्र.क्र.१०६/फ-१, दि.०८.१२.२०१५ २. महसूल व वन विभाग, शासन निर्णय क्र. क्र. डब्ल्युएलपी-०४.१५/प्र.क्र.१०६/अ/फ-१, दि.२८.०१.२०१६ ३. महसूल व वन विभाग, शासन निर्णय क्र.निसप-२०२०/प्र.क्र.०८/फ-९, दिनांक ३१.०३.२०२१ ४. मा.मुख्य सचिव यांचे कार्यालयाची दिनांक १५.०७.२०२२ रोजीची टिप्पणी
प्रस्तावना : पर्यटन क्षेत्रातील आर्थिक संधी व रोजगार निर्माण क्षमता लक्षात घेता निसर्ग पर्यटन विकास करणे, वनावर अवलंबून असलेल्या स्थानिक ग्रामस्थांच्या उपजीविकांची संधी वाढविणे व निसर्ग शिक्षणाचे प्रसार करणे इत्यादी कामे संतुलित व समन्वयरित्या अंमलबजावणी करणेसाठी संदर्भ क्र.१ दिनांक ०८.१२.२०१५ च्या शासन निर्णयान्वये “महाराष्ट्र निसर्ग पर्यटन विकास मंडळ” स्थापन करण्यात आले आहे.
सदर शासन निर्णयान्वये मंडळाचे धोरणात्मक निर्णय घेण्यासाठी मा. मंत्री (वने), महाराष्ट्र राज्य यांच्या अध्यक्षतेखाली नियामक मंडळ गठीत करण्यात आले आहे. तसेच प्रधान मुख्य वनसंरक्षक (वनबल प्रमुख) महाराष्ट्र राज्य, नागपूर यांचे अध्यक्षतेखाली कार्यकारी समिती गठीत करण्यात आली आहे. नियामक मंडळाचे व कार्यकारी समितीचे नामनिर्देशित सदस्यांची नियुक्ती कार्यकारी समितीच्या शिफारशीनुसार मा. मंत्री (वने) महाराष्ट्र शासन तथा अध्यक्ष, महाराष्ट्र निसर्ग पर्यटन विकास मंडळ नामनिर्देशित करतील अशी तरतूद आहे.
महाराष्ट्र निसर्ग पर्यटन विकास मंडळाचे नियामक मंडळ (Governing Council) व कार्यकारी समितीच्या (Executive Committee) उपविधी नियमांना (Bye-laws) संदर्भ क्र.२ दिनांक २८.०१.२०१६ च्या शासन निर्णयान्वये मान्यता प्रदान करण्यात आली आहे. त्यानुसार संदर्भाधिन क्र.३ दिनांक ३१.०३.२०२१ च्या शासन निर्णयान्वये महाराष्ट्र निसर्ग पर्यटन विकास मंडळाच्या नियामक मंडळाकरीता ३ व कार्यकारी समितीवर ४ नामनिर्देशित सदस्यांची नियुक्तीस मान्यता देण्यात आली होती.
# Page 2
शासन निर्णय क्रमांक: निसप-२०२०/प्र.क्र.०८/फ-९
मा. मुख्य सचिव यांचे कार्यालयाकडून संदर्भ क्र. ४ दिनांक १५.०७.२०२२ च्या टिप्पणीन्वये प्रशासकीय विभागांतर्गत असणारे सर्व उपक्रम / महामंडळे / मंडळे / समित्या / प्राधिकरणे यावर नियुक्त करण्यात आलेल्या सर्व अशासकीय सदस्यांच्या नियुक्त्या रद्द करण्याचे रितसर प्रस्ताव सात दिवसात सक्षम प्राधिकारी यांच्यासमोर निर्णयार्थ सादर करण्याच्या निर्देशास अनुसरुन महाराष्ट्र निसर्ग पर्यटन विकास मंडळाच्या नियामक मंडळाकरीता ३ व कार्यकारी समितीवर ४ नामनिर्देशित सदस्यांची नियुक्ती रद्द करण्याची बाब शासनाच्या विचाराधीन होती.
शासन निर्णय : महाराष्ट्र निसर्ग पर्यटन विकास मंडळाच्या नियामक मंडळ तसेच कार्यकारी समितीवर संदर्भ क्र.३ च्या शासन निर्णयान्वये नामनिर्देशित केलेल्या सदस्यांच्या नियुक्त्या रद्द करण्यात येत आहे.
व्यवस्थापकीय संचालक, महाराष्ट्र निसर्ग पर्यटन मंडळ, नागपूर यांनी उपरोक्त शासन निर्णय संबंधित नियामक मंडळ तसेच कार्यकारी समितीवर नामनिर्देशित सदस्यांच्या निदर्शनास आणण्याची कार्यवाही करावी.
# Page 3