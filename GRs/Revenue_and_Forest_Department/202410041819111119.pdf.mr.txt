# Page 1
विभागीय वन अधिकारी, “कांदळवन
विभाग दक्षिण-कोकण” या पदास
आहरण व संवितरण अधिकारी म्हणून
घोषित करणे बाबत.
महाराष्ट्र शासन
महसूल व वन विभाग,
शासन निर्णय क्रमांक : एफडीएम २०२४/प्र.क्र.६१/फ-२
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक :- ०४ ऑक्टोबर,२०२४
संदर्भ :- १) वित्त विभाग, शासन निर्णय, क्रमांक- मकोनि-१०००/प्र.क्र.४४/०५/कोषा-प्र-५,
दि.०४.०१.२००६.
२) वित्त विभाग, शासन परिपत्रक, क्रमांक- संकिर्ण-१००९/प्र.क्र.२६/कोषा प्र-५,
दि.२४.०६.२००९.
३) महसूल व वन विभाग, शासन निर्णय क्र.एस-१०/२०२४/प्र.क्र.१२७/फ-३,
दि.०२.०८.२०२४.
४) उप वनसंरक्षक (अर्थसंकल्प नियोजन व विकास), नागपूर यांचे पत्र क्र. कक्ष-२(१)/असं/
प्र.क्र.०६/२५४/२०२२-२३, दि.२६.०८.२०२४.
प्रस्तावना -
शासनाच्या वन विभागाच्या क्षेत्रिय कार्यालयातील कर्मचाऱ्यांची वेतन व भत्तयांची देयके
फेब्रुवारी-२००६ पासून इतर विभागाच्या कर्मचाऱ्यांप्रमाणेच कोषागारातून पारित करण्याबाबतचा निर्णय
वित्त विभागाच्या संदर्भ क्र. १ येथील दि.०४.०१.२००६ च्या शासन निर्णयान्वये घेण्यात आला आहे.
यानुसार महाराष्ट्र कोषागार नियम १९६८ खंड-१ मधील नियम १३ नुसार व नियम १५(३) नुसार
विभागातील आहरण व संवितरण अधिकाऱ्यांची यादी महालेखापाल कार्यालयाकडे पाठविण्यात येते.
यानुसार वेळोवेळी निर्गमित केलेल्या शासन निर्णयानुसार विभागातील आहरण व संवितरण
अधिकाऱ्यांच्या याद्या प्रसिध्द करण्यात आल्या आहेत.
संदर्भ क्र. ३ येथील दि.०२.०८.२०२४ रोजीच्या शासन निर्णयान्वये कांदळवन कक्षांतर्गत
कांदळवन विभाग उत्तर कोकण आणि कांदळवन विभाग दक्षिण कोकण निर्मिती व त्या अंतर्गत
वनपरिक्षेत्र, वन परिमंडळ व नियत क्षेत्राची पुनर्रचना मंजूर करण्यात आलेली आहे. सद्यस्थितीत
रत्नागिरी, सिंधुदुर्ग व रायगड जिल्यातील शासकीय विभाग तसेच प्रादेशिक विभागाकडील
कांदळवन क्षेत्राचा समावेश करण्यात येऊन नविन निर्मित “कांदळवन विभाग दक्षिण-कोकण” असा
विभाग निर्माण करण्यात आला असून सदर विभागाचे मुख्यालय “अलिबाग (जिल्हा रायगड)” येथे
असणार आहे.
त्या अनुषंगाने उप वनसंरक्षक (अर्थसंकल्प नियोजन व विकास), नागपूर यांनी त्यांच्या संदर्भ
क्र.४ येथील दि.२६.०८.२०२४ रोजीच्या पत्रान्वये विभागीय वन अधिकारी, “कांदळवन विभाग दक्षिण-
# Page 2
शासन निर्णय क्रमांकः एफडीएम २०२४/प्र.क्र.६१/फ-२
कोकण” या पदास आहरण व संवितरण अधिकारी म्हणून घोषित करण्याबाबतचा प्रस्ताव शासनास
सादर केला आहे. त्या अनुषंगाने सदरहू पदास "आहरण व संवितरण अधिकारी" म्हणून घोषित
करण्याची बाब शासनाच्या विचाराधीन होती.
शासन निर्णय :-
उप वनसंरक्षक (अर्थसंकल्प नियोजन व विकास), नागपूर यांच्या संदर्भ क्र.४ येथील पत्रान्वये
तसेच वित्त विभागाच्या संदर्भ क्र.१ येथील दि.०४.०१.२००६ रोजीच्या शासन निर्णयानुसार विभागीय वन
अधिकारी, “कांदळवन विभाग दक्षिण-कोकण” या पदास त्यांच्या अधिपत्याखालील क्षेत्रिय कर्मचाऱ्यांचे
वेतन व भत्तयाची देयके पारित करण्यासाठी आहरण व संवितरण अधिकारी म्हणून घोषित करण्यात येत
आहे :-
--------------------------------------------------------------------------------------------------------------------------------------
| क्र. | अ.नियंत्रक कार्यालयाचे नाव | आहरण व संवितरण अधिकारी घोषित करावयाचे पदनाम | मुख्यालय ठिकाण | जवळचे उपकोषागार कार्यालय व सांकेतांक क्र. |
| १ | कांदळवन कक्ष, मुंबई. | विभागीय वन अधिकारी “कांदळवन विभाग कोकण” | अलिबाग | जिल्हा कोषागार अधिकारी, रायगड, अलिबाग सां. क्र.- १३०१० |
--------------------------------------------------------------------------------------------------------------------------------------
२. तथापि, आहरण व संवितरण अधिकारी सांकेतांक क्रमांक प्राप्त करुन घेण्यासाठी संबंधित
क्षेत्रिय कार्यालयाने वित्त विभागाच्या संदर्भ क्र.२ येथील दि.२४.०६.२००९ रोजीच्या शासन परिपत्रकात
नमूद केलेल्या कार्यवाहीचा अवलंब करावा.
३. सदर शासन निर्णय वित्त विभागाच्या अनौ.सं.क्र.२८८/२०२४ को.प्र.-५, दि.२७.०९.२०२४ नुसार
वित्त विभागाच्या सहमतीने निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 3