# Page 1
नायब तहसिलदार संवर्गामध्ये पदोन्नती
देण्यासाठी अव्वल कारकुन व मंडळ
अधिकारी संवर्गातील कर्मचाऱ्यांचे
प्रमाण ठरवून देण्याबाबत.
महाराष्ट्र शासन
महसूल व वन विभाग
शासन निर्णय क्रमांकः एसआरव्ही-२०२२/प्र.क्र.३०३/ई-९
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२
दिनांक: ०९ ऑक्टोबर, २०२४
वाचा:-
१)शासन अधिसूचना महसूल व वन विभाग क्र.एसआरव्ही-१४९६/प्र.क्र.४७०/ई-७,
दि.१३.१०.१९९८
२)शासन निर्णय महसून व वन विभाग क्र.एसआरव्ही-१०९५/प्र.क्र.८३७/ई-७, दि.२०.११.१९९८
३)शासन निर्णय महसूल व वन विभाग क्र.एसआरव्ही-२०१०/प्र.क्र.३९५/ई-९, दि.०६.०७.२०१३
४)शासन निर्णय महसूल व वन विभाग क्र.एसआरव्ही-२०१०/प्र.क्र.३९५/ई-९, दि.०२.०१.२०१४
प्रस्तावना:-
उपरोक्त वाचा अ.क्र. १ येथील अधिसूचनान्वये नायब तहसिलदार संवर्गासाठी सुधारित सेवा प्रवेश नियम विहित करण्यात आलेले आहेत. सदर सेवा प्रवेश नियमातील नियम ५ मध्ये नायब तहसिलदार संवर्गामध्ये पदोन्नतीने व नामनिदेशनाने नियुक्ती करण्याचे प्रमाण ६७:३३ राहील, अशी तरतूद करण्यात आली आहे.
त्याचप्रमाणे नियम ४(१) मध्ये “अव्वल कारकून व मंडळ अधिकारी या संवर्गातील व्यक्तींना कोणत्या प्रमाणात पदोन्नती द्यावयाची हे संबंधित संवर्गातील कर्मचाऱ्यांची संख्या विचारात घेतल्यानंतर शासनाकडून प्रत्येक विभागासाठी कार्यकारी आदेशाद्वारे विहित करण्यात येईल” असे नमूद करण्यात आले आहे. त्यानुसार राज्यातील सहा महसूल विभागांसाठी अव्वल कारकून व मंडळ अधिकारी या दोन संवर्गातून नायब तहसिलदार संवर्गामध्ये पदोन्नतीने भरावयाच्या पदांचे प्रमाण वाचा क्र. २, ३ व ४ येथील शासन निर्णयान्वये वेळोवेळी निश्चित केलेले आहेत. आता सन २०१४ नंतर विभागातील अव्वल कारकुन व मंडळ अधिकारी या संवर्गातील पदांचा आढावा घेवून विभागातील अव्वल कारकुन व मंडळ अधिकारी या दोन संवर्गातून नायब तहसिलदार संवर्गामध्ये पदोन्नतीने भरावयाच्य पदांचे प्रमाण निश्चित करण्याची बाब शासनाच्या विचाराधीन होती.
शासन निर्णय :-
महसूल व वन विभागाच्या वाचा क्र. २, ३ व ४ येथील शासन निर्णयान्वये अव्वल कारकून व मंडळ अधिकारी संवर्गातील कर्मचाऱ्यांना नायब तहसिलदार संवर्गामध्ये पदोन्नती देण्यासाठी निश्चित केलेल्या प्रमाणाचा फेर आढावा घेऊन पदोन्नतीच्या प्रमाणात बदल करण्याचा शासनाने निर्णय घेतला आहे.
२. सदर शासन निर्णयाच्या अंमलबजावणीसाठी उक्त वाचा अ. क्र. २, ३ व ४ येथील शासन निर्णय याद्वारे अधिक्रमित करण्यात येत आहेत. तसेच, राज्यातील सहाही महसूली विभागांसाठी नायब तहसिलदार संवर्गामध्ये अव्वल कारकुन व मंडळ अधिकारी संवर्गातील कर्मचाऱ्यांमधून पदोन्नतीने भरावयाच्या पदांचे प्रमाण खालीलप्रमाणे निश्चित करण्यात येत आहे.
# Page 2
शासन आदेश क्रमांकः क्र.एसआरव्ही-२०२२/प्र.क्र.३०३/ई-९
-----------------------------------------------
| अ.क्र. | विभागाचे नाव | अव्वल कारकुन | मंडळ अधिकारी |
| १. | कोंकण | २.६२ | १ |
| २. | नाशिक | १.५६ | १ |
| ३. | पुणे | १.४० | १ |
| ४. | नागपुर | १.९३ | १ |
| ५. | अमरावती | १.६५ | १ |
| ६. | छत्रपती संभाजीनगर | १.७७ | १ |
-----------------------------------------------
३. वरील परिच्छेद क्र.२ मध्ये नमूद केल्याप्रमाणे पदोन्नतीने भरावयाच्या पदांचे प्रमाण हे नायब तहसिलदार
संवार्गामध्ये रिक्त होणाऱ्या पदांसाठी लागू करावयाचे नसून, ते नायब तहसिलदार संवर्गातील पदोन्नतीने भरावयाच्या एकूण पदसंख्येला लागू करावयाचे आहे.
४. सदर शासन निर्णयाची अंमलबजावणी सन २०२४-२०२५ या निवडसूची वर्षापासून लागू करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध