# Page 1
सन २०२१-२२ या आर्थिक वर्षाकरीता इको टुरिझम (राज्य) योजनेंतर्गत स्व. उत्तमराव पाटील वन उद्यान निर्मिती (२४०६ २२९५) लेखाशीर्षांतर्गत अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२१/प्र.क्र.४८/फ-११
मंत्रालय, मुंबई-४०० ०३२
दिनांक : २४ डिसेंबर, २०२१.
वाचा: १) महसूल व वन विभाग, शासन निर्णय क्र. अंदाज-२०१५/प्र.क्र.३/फ-११, दि. १६.०६.२०१५.
२) महसूल व विभाग, शासन निर्णय क्र. साववि-२०१८/प्र.क.११३/फ-११, दि. १३.०६.२०१९.
३) वित्त विभाग, शासन परिपत्रक क्र. अर्थसं - २०२१/प्र.क.४८/अर्थ-३, दि.०६.०४.२०२१ ४) वित्त विभाग, शासन निर्णय क्र. अर्थसं - २०२१/प्र.क.४८/अर्थ-३, दि.२४.०६.२०२१ ५) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/असं/प्र.क्र.०९/२०२१-२२/१७०,दि. ०६.०८.२०२१
६) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/असं/प्र.क्र.०८/२०२१-२२/२६४,दि. ३०.०९.२०२१
७) प्रधान मुख्य वनसंरक्षक (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/चाबाप्र/प्र.क्र.५९/२१-२२/२४४, दि. १७.०९.२०२१
८) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३, दि. १४.१०.२०२१
प्रस्तावना : स्व. उत्तमराव पाटील वन उद्यानाची निर्मिती (वन व वनेत्तर जमिनीवरील जैवविविधता व निसर्ग संरक्षण योजना) ही योजना संदर्भ क्र. १ येथील शासन निर्णयान्वये अंमलात आलेली आहे. या योजनेंतर्गत राज्यातील प्रत्येक जिल्ह्यात २ ठिकाणी याप्रमाणे एकूण ६८ उद्याने गावे/शहरे या अंतर्गत तसेच त्यांच्यालगत उपलब्ध असलेल्या शासकीय क्षेत्रावर सल्लागार नेमून वन उद्यानांची निर्मिती करणे तसेच त्याचबरोबर सध्या वन विभागांतर्गत अस्तित्वात असलेल्या राष्ट्रीय व इतर उद्याने यांची आवश्यकतेनुसार श्रेणीवाढ करणे असे या योजनेचे स्वरूप आहे. तसेच सदर योजना सन २०२२-२३ पर्यंत पुढे चालू ठेवण्यास संदर्भ क्र. २ येथील शासन निर्णयान्वये मान्यता देण्यात आली आहे.
२. यास्तव मागणी क्र. सी-०७-२४०६, वनीकरण व वन्यजीवन राज्य योजनांतर्गत योजना (०२)(०६) निसर्ग पर्यटन (राज्य) (२४०६ २२९५) या योजनेंतर्गत सन २०२१-२२ करिता एकूण ४ योजनांकरिता रु. ६८५०.०० लक्ष निधी अर्थसंकल्पित करण्यात आलेला आहे. सदर योजनेंतर्गत “इको टुरिझम (राज्य) योजनेंतर्गत स्व. उत्तमराव पाटील वन उद्यान निर्मिती” यासाठी रु.५०.०० लक्ष इतकी तरतूद करण्यात आली आहे.
३. कोविड–१९ च्या महामारीमूळे सन २०२१-२२ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना, शासन निर्णय, वित्त विभाग, दिनांक २४.६.२०२१ अन्वये निर्गमित करण्यात आलेल्या आहेत. सदर शासन निर्णयानुसार सन २०२१-२२ च्या अर्थसंकल्पीय निधीच्या ६० टक्के निधी उपलब्ध होईल या सूत्राच्या अधिन राहून विभागाने नियोजन करावयाचे आहे. सदर शासन निर्णयाच्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र. ५ च्या पत्रान्वये
# Page 2
शासन निर्णय क्रमांकः साववि-२०२१/प्र.क्र.४८/फ-११
विभागातील योजनांकरिताचा नियतव्यय ६० टक्केच्या मर्यादेत निश्चित करून, त्याबाबतचा तपशील सादर केलेला आहे. त्यानुसार सन २०२१-२२ करीता इको टुरिझम या योजनेंतर्गत स्व. उत्तमराव पाटील वन उद्यान निर्मिती (२४०६ २२९५) या योजनेसाठी अर्थसंकल्पित करण्यात आलेल्या रू. ५०.०० लक्ष या नियतव्ययापैकी ६०% च्या मर्यादेत ५०- इतर खर्च या उद्दिष्टांतर्गत रू. १५.०० लक्ष नियतव्यय निश्चित केलेला आहे.
४. वित्त विभागाच्या संदर्भ क्र. ३, ४ व ८ चे परिपत्रक व शासन निर्णयान्वये सन २०२१-२२ या आर्थिक वर्षाच्या पहिल्या ९ महिन्यांच्या कालावधीसाठी (डिसेंबर, २०२१ पर्यंत) अनिवार्य खर्चाच्या निधी वितरण/खर्चाची मर्यादा ७५ % इतकी विहीत करण्यात आली आहे. मात्र २१ - पुरवठा व सामूग्री, २६- जाहिरात व प्रसिध्दी, ३१ सहायक अनुदाने (वेतनेत्तर), ३२-अंशदाने व ३३-अर्थसहाय या बाबींसाठी वित्त विभागाची मान्यता घेणे आवश्यक राहील. तसेच कार्यक्रम खर्चासाठी ५०% इतक्या मर्यादेत निधी उपलब्ध करुन देण्यात येत आहे. मात्र कार्यक्रम खर्चाची वर्ष अखेरची मर्यादा ६०% इतकीच राहील, असे नमूद केले आहे.
५. सदर योजनेंतर्गत अर्थसंकल्पित असलेल्या नियतव्ययाच्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास) यांनी संदर्भ क्र. ७ च्या पत्रान्वये सदर योजनेकरिता बांधील कामांसाठी रु. ५४६.१६ लक्ष व सन २०२०-२१ मधील थकित निधी रु. ५४.१८ लक्ष असा एकूण रु.६००.३४ लक्ष रकमेचा चालू बाब प्रस्ताव मान्यतेस्तव सादर केला आहे. सबब, सदर योजनेंतर्गत कामांसाठी ५०-इतर खर्च अंतर्गत अनुदान वितरीत करण्याची बाब शासनाच्या विचाराधीन होती.
शासन निर्णय :
सन २०२१-२२ या वित्तीय वर्षात वन विभागामार्फत राबविण्यात येणाऱ्या इको टुरिझम राज्य योजनेअंतर्गत स्व. उत्तमराव पाटील जैवविविधता उद्यान (२४०६ २२९५) योजनेकरिता रु. ५०.०० लक्ष नियतव्यय अर्थसंकल्पित करण्यात आलेला आहे. त्यापैकी ५०-इतर खर्च उद्दिष्टांतर्गत रू.१५.०० लक्ष निधी वितरीत करण्यास शासन मान्यता देण्यात येत आहे.
२. सदर निधीसाठी नियंत्रक अधिकारी म्हणून प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर हे राहतील. या योजनेंतर्गत घ्यावयाच्या कामाची अंमलबजावणी कृती आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी. याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी आढावा घ्यावा. सदर निधी मंजूर असलेल्या योजनांवरच खर्च करण्यात यावा. सदर योजनेतंर्गत प्रस्तावित कामांना तांत्रिक व प्रशासकीय मंजूरी देण्यात आली असल्याची खात्री करूनच निधी वितरित करण्यात यावा. मंजूर निधीपेक्षा जास्त खर्च होणार नाही याची नियंत्रक अधिकाऱ्यांनी दक्षता घ्यावी.
३. प्रधान मुख्य वनसंरक्षक (अर्थसंकल्प, नियोजन व विकास), हे वर्ष २०२०-२१ मध्ये सदर योजनेंतर्गत वितरीत केलेल्या निधीबाबत उपयोगिता प्रमाणपत्र ७ दिवसांत शासनास सादर करतील.
४. ज्या प्रकरणी वन परिक्षेत्र अधिकारी/सहायक वनसंरक्षक यांनी त्यांना प्रदान करण्यात आलेल्या अधिकाराबाहेर तांत्रिक / प्रशासकीय मान्यता दिली आहे, अशा प्रकरणी सक्षम अधिकाऱ्यांनी सुधारित तांत्रिक/प्रशासकीय मान्यता प्रदान केली आहे, याबाबत खातरजमा करुनच प्रधान मुख्य वनसंरक्षक
पृष्ठ ४ पैकी २
# Page 3
शासन निर्णय क्रमांक: साववि-२०२१/प्र.क्र.४८/फ-११
(अर्थसंकल्प, नियोजन व विकास), नागपूर व प्रधान मुख्य वनसंरक्षक (सामाजिक वनीकरण), पुणे यांनी सदर निधी वितरीत करावा.
५. प्रधान मुख्य वनसंरक्षक (अर्थसंकल्प, नियोजन व विकास), नागपूर हे तांत्रिक व प्रशासकीय मंजूरीच्या अनुषंगाने झालेल्या अनियमिततेस जबाबदार संबधितांविरुध्द आवश्यक कार्यवाही करुन त्याबाबतचा अहवाल शासनास सादर करतील, या अटीच्या अधीन राहून वरील निधी वितरित करण्यात येत आहे.
६. सदर निधी वितरित करण्यापूर्वी प्रधान मुख्य वनसंरक्षक ( अर्थसंकल्प, नियोजन व विकास ), महाराष्ट्र राज्य, नागपूर यांनी सदर योजनेसाठी सन २०२१-२२ करीता वितरित केलेला निधी अर्थसंकल्पीय वितरण प्रणालीव्यतिरिक्त अन्यत्र ठिकाणी वळती केला नसल्याची खात्री करावी.
७. सदर निधी खर्च करताना वित्त विभागाच्या संदर्भ क्रमांक ३ येथील शासन परिपत्रकातील तरतूदी व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या तरतुदी व वेळोवेळी दिलेल्या सूचनांचे पालन करण्यात यावे.
८. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची/झालेल्या खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
९. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२१-२२ च्या मंजूर अर्थसंकल्पीत निधीतून खर्ची टाकण्यात यावा.
मागणी क्र. सी-०७ २४०६, वनीकरण व वन्यजीवन, राज्य योजनांतर्गत योजना, ८००(०२) (०६) निसर्ग पर्यटन (राज्य) स्व. उत्तमराव पाटील वन उद्यान निर्मिती (२४०६२२९५)
१०. सदर शासन निर्णय, वित्त विभागाचे दि. ६.०४.२०२१, दि.२४.०६.२०२१ व दि. १४.१०.२०२१ रोजीचे परिपत्रक व शासन निर्णय तसेच वित्त विभागाच्या शासन निर्णय क्र. विअप्र/२०१३/प्र.क्र.३०/२०१३/विनिमय, भाग-२ दि. १४.०४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4