# Page 1
शेतीपिकांच्या नुकसान ठरविण्यासाठी
“सामान्यकृत फरक वनस्पती निदेशांक” (NDVI)
या अतिरिक्त निकषाबाबत...
महाराष्ट्र शासन
महसूल व वन विभाग
शासन निर्णय क्रमांक- सीएलएस २०२३/प्र.क्र.२८६-(I)/म-३
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- ०२ ऑगस्ट, २०२४
वाचा :-
१)शासन निर्णय, महसूल व वन विभाग, क्र. संकीर्ण-२०२२/प्र.क्र.६७/म-११,दि.२४.०१.२०२३.
२)शासन निर्णय, महसूल व वन विभाग क्र.सीएलएस-२०२२/प्र.क्र.३४९/म-३,दि.२७.०३.२०२३
३)शासन निर्णय, महसूल व वन विभाग क्र.सीएलएस-२०२३/प्र.क्र.५२/म-३,दि.२२.०६.२०२३
४)शासन निर्णय, महसूल व वन विभाग क्र.सीएलएस-२०२३/प्र.क्र.२७२/म-३,दि.०१.०१.२०२४
प्रस्तावना :-
संदर्भाधीन दिनांक २२ जून, २०२३ च्या शासन निर्णयामध्ये दुष्ट्काळ वगळता इतर नैसर्गिक
आपत्तीमुळे झालेल्या नुकसानीकरीता मदत देण्यासाठी “सामान्यकृत फरक वनस्पती निदेशांक”
(NDVI) हा अतिरिक्त निकष लावण्यात आला आहे. तथापि, दिनांक ०१ जुलै, २०२४ च्या मंत्रिमंडळ
उपसमितीच्या बैठकीत “सामान्यकृत फरक वनस्पती निदेशांक” (NDVI) निकष तपासण्यासाठी कृषि
विभागाने अद्यावत यंत्रणा उभारणी करण्यापयंत सदर निकष लागू करु नयेत, अशी शिफारस करण्यात
आली. याबाबत दिनांक २३ जुलै, २०२४ च्या मंत्रिमंडळ बैठकीत यावर चर्चा झाली. त्या अनुषंगाने
खालील प्रमाणे आता शासनाने निर्णय घेतला आहे.
शासन निर्णय :- १)वर नमूद दिनांक २२.०६.२०२३ च्या शासन आदेशामध्ये अंशत: सुधारणा करुन दि.०१.०१.२०२५ पासून दुष्ट्काळ वगळता, इतर नैसर्गिक आपत्तीमुळे झालेल्या शेतीपिके नुकसानीकरीता मदत देण्याकरिता "सामान्यकृत फरक वनस्पती निदेशांक” (Normalized Difference Vegetative Index, NDVI) हा निकष लागू करण्यात येत आहे.
२)कृषि विभाग दि.०१.०१.२०२५ पयंत "सामान्यकृत फरक वनस्पती निदेशांक” (Normalized Difference Vegetative Index, NDVI) चे निकष तपासण्यासाठी अद्यावत प्रणाली उभी करण्याची कार्यवाही करेल.
३)अप्पर मुख्य सचिव (महसूल) यांच्या अध्यक्षतेखाली प्रधान सचिव (कृषि), प्रधान सचिव (मदत व पुनर्वसन) यांची समिती स्थापित करण्यात येत आहे. ही समिती नुकसानग्रस्त खातेदारांच्या क्षेत्राचे अक्षांश /रेखांश नकाशा (Cadastral Map) अद्यावत करण्याबाबत तसेच आवश्यक ती उपाययोजना सूचवण्याबाबत अभ्यास करेल. मध्य प्रदेशमध्ये हा निकष लागू केला असल्याने, त्याबाबत तेथील कार्यपध्दतीची पाहणी ही समिती करेल.
# Page 2
शासन निर्णय क्रमांकः सीएलएस २०२३/प्र.क्र.२८६-(I)/म-३
४)प्रचलित पध्दतीप्रमाणे विभागीय आयुक्त यांचेकडून प्राप्त झालेल्या शेतीपिके नुकसानीचे मदत देण्याकरीताच्या प्रस्तावांबाबत तातडीने निधी मंजूरीचा शासन निर्णय निर्गमित करेल.
५)सर्व जिल्हाधिकारी यांनी दिनांक ०१.०१.२०२५ पयंत शेतीपिक नुकसानीचे प्रचलित पध्दतीनेच पंचनामे करुन निधी मागणीचे प्रस्ताव विभागीय आयुक्तांमार्फत शासनास पाठविण्यात यावेत.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध