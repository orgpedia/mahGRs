# Page 1
महाराष्ट्र वनसेवेतील गट-अ व गट-ब
(राजपत्रित) संवर्गातील अधिकाऱ्यांच्या
बदली / पदोन्नतीने पदस्थापनेसाठी नागरी
सेवा मंडळाची पुर्न:रचना करणेबाबत.
महाराष्ट्र शासन
महसूल व वन विभाग, मंत्रालय,
शासन निर्णय क्रमांक : एमएफएस-०३.२४/प्र.क्र.३९ /फ-८.
मादाम कामा मार्ग, हुतात्मा राजगुरु चौक
मुंबई-४०० ०३२.
दिनांक : २८ मे, २०२४
वाचा :- १) मा. सवोच्च न्यायालयाने रिट पिटीशन (सिव्हील) क्र.८२/२०११ मध्ये दिनांक ३१.१०.२०१३
रोजी दिलेला निर्णय.
२) शासन निर्णय, महसूल व वन विभाग क्र.एमएफएस २०१४/प्र.क्र.५७/फ-८, दिनांक
३१ जानेवारी, २०१५ ३) प्रधान मुख्य वनसंरक्षक (वन बल प्रमुख), नागपूर यांचे क्र.कक्ष-१०(१)/आस्था/ एक/
प्र.क्र.१०६ (१७-१८)/२५८, दिनांक ०७.०३.२०२४ रोजीचे पत्र
प्रस्तावना:-
मा.सवोच्च न्यायालयाच्या संदर्भ क्र.१ येथील आदेशाचे पालन करण्यासाठी वन विभागातील गट-अ व गट-ब (राजपत्रित) संवर्गातील अधिकाऱ्यांना बदली व पदोन्नतीने पदस्थापना देण्यासाठी संदर्भ क्र.२ येथील
दि.३१.०१.२०१५ रोजीच्या शासन निर्णयान्वये नागरी सेवा मंडळाचे गठन करण्यात आले आहे. सदर नागरी सेवा
मंडळाची पुर्न:रचना करण्याचे शासनाच्या विचाराधिन होते.
शासन निर्णय:-
त्या अनुषंगाने संदर्भ क्र.२ येथील शासन निर्णय अधिक्रमित करून वन विभागातील गट-अ व गट-ब
(राजपत्रित) संवर्गातील अधिकाऱ्यांच्या बदली व पदोन्नतीने पदस्थापना देण्यासाठी सक्षम प्राधिकाऱ्यास शिफारशी करण्यासाठी खालील प्रमाणे नागरी सेवा मंडळाची पुर्न:रचना करण्यात येत आहे :-
नागरी सेवा मंडळाची रचना
-------------------------------------------------------------------------
| १ | अपर मुख्य सचिव/प्रधान सचिव/सचिव (वने) | अध्यक्ष |
| २ | प्रधान मुख्य वनसंरक्षक (वन बल प्रमुख), नागपूर | सदस्य |
| ३ | प्रधान / अपर प्रधान मुख्य वनसंरक्षक (कार्मिक), नागपूर | सदस्य |
| ४ | सह सचिव/उप सचिव (आस्थापना) आदिवासी विकास विभाग, मंत्रालय, मुंबई | सदस्य |
| ५ | सह सचिव/उप सचिव (वने) महसूल व वन विभाग, मंत्रालय, मुंबई | सदस्य |
-------------------------------------------------------------------------
२. गट-अ व गट-ब (राजपत्रित) पदांवर पदोन्नतीने / सरळसेवेने नियुक्तीसाठी महसूल विभाग संवर्ग वाटप केल्यानंतर अधिकाऱ्यांना पदस्थापना देण्यासाठी प्रस्ताव नागरी सेवा मंडळासमोर वन विभागाच्या स्तरावर
सादर करण्यात येईल. त्यासाठी अधिकाऱ्यांचा सेवाविषयक तपशिल विभागीय कार्यालय, नागपूर यांचेकडून
घेण्यात येईल.
# Page 2
शासन निर्णय क्रमांकः एमएफएस-०३.२४/प्र.क्र.३९ /फ-८.
३. अधिकाऱ्यांच्या बदल्यांबाबत प्रस्ताव नागरी सेवा मंडळासमोर शिफारशीसाठी सादर करताना, महाराष्ट्र
शासकीय अधिकारी / कर्मचाऱ्यांच्या बदल्यांचे विनियमन अधिनियमामधील तरतुदीनुसार कार्यवाही
करण्यासाठी बदल्यांबाबतची पार्श्वभुमी / वस्तुस्थिती, नागरी सेवा मंडळाच्या निदर्शनास आणण्यात येईल.
४. बदली / पदोन्नतीच्या पदस्थापनेबाबत प्रस्तावावर नागरी सेवा मंडळाकडून शिफारस प्राप्त झाल्यावर
प्रस्ताव सक्षम प्राधिकारी तथा शासनाच्या मान्यतेसाठी सादर करण्यात येईल. त्यावर अंतिम निर्णय सक्षम
प्राधिकाऱ्याकडून घेण्यात येईल.
५. बदल्यांच्या प्रस्तावांवर महाराष्ट्र शासकीय कर्मचाऱ्यांचे बदल्यांचे विनियमन अधिनियम, २००५ मधील
तरतुदीनुसार कार्यवाही करणे बंधनकारक राहील.
६. सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर उपलब्ध