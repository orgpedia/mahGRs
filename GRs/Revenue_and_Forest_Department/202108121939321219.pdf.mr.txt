# Page 1
सन २०२१ - २०२२ या आर्थिक वर्षाकरीता “००२९-जमीन महसूल” व “०८५३-गौण खनिज उत्खनन नियमापासून मिळणाऱ्या जमा रकमा" यांचे एकत्रित उद्दिष्ट निश्चित करणेबाबत.
महाराष्ट्र शासन
महसूल व वन विभाग
शासन निर्णय क्रमांक: आरईव्ही-०६२१/प्र.क्र.३१/टी
१ ला मजला, मुख्य इमारत,
मादाम कामा मार्ग, हुतात्मा राजगुरु चौक, मंत्रालय, मुंबई-३२.
तारीख: १२ ऑगस्ट, २०२१.
वाचा : १. शासन निर्णय, महसूल व वन विभाग, क्र. गौखनि-१०/०६२१/प्र.क्र.१७८/ख-२, दि.१६ जुलै, २०२१ प्रस्तावना : राज्य शासनास दरवर्षी विविध बाबींद्वारे महसूल प्राप्त होत असतो. त्यासाठी वित्त
विभागाकडून सर्व संबंधित प्रशासकीय विभागांना महसूल वसुलीचे उद्दिष्ट निश्चित करुन दिले जाते.
त्यानुसार दरवर्षी महसूल विभागास देण्यात आलेल्या उद्दिष्टानुसार या विभागाकडून मुख्यत्वे “जमीन
महसूल” आणि “गौण खनिज उत्खनन नियमापासून मिळणाऱ्या जमा रकमा” या बाबींद्वारे महसूल
वसूल केला जातो. या विभागाच्या नियंत्रणाखालील क्षेत्रीय कार्यालयांकडून वसूल करण्यात आलेला महसूल "००२९ - जमीन महसूल” आणि “०८५३ - गौण खनिज उत्खनन नियमापासून मिळणाऱ्या जमा रकमा” या मुख्य लेखाशीर्षाखाली जमा केला जातो. वित्त विभागाकडून देण्यात आलेले महसूल वसुलीचे उद्दिष्ट, मागील वर्षी देण्यात आलेल्या उद्दिष्टानुसार वसूल करण्यात आलेला महसूल आणि महसूल वाढीसाठी या विभागाकडून करण्यात येणाऱ्या उपाय योजना विचारात घेऊन सन २०२१
२०२२ या आर्थिक वर्षात उक्त लेखाशीर्षाखाली सर्व विभागीय आयुक्त व जमाबंदी आयुक्त आणि संचालक, भूमी अभिलेख, पुणे यांच्यासाठी महसूल वसुलीचे एकत्रित उद्दिष्ट निश्चित करण्याची बाब शासनाच्या विचाराधीन होती.
शासन निर्णय : सन २०२१-२०२२ या आर्थिक वर्षाकरीता "००२९ - जमीन महसूल" आणि "०८५३- गौण
खनिज उत्खनन नियमापासून मिळणाऱ्या जमा रकमा” या लेखाशीर्षांसाठी महसूल वसुलीचे एकूण रूपये ७६९५.६३ कोटी इतके एकत्रित उद्दिष्ट राज्यस्तरावर निश्चित करण्यात येत आहे. सर्व विभागीय आयुक्त व जमाबंदी आयुक्त आणि संचालक, भूमी अभिलेख, पुणे यांच्यासाठी सदर उद्दिष्टाची विगतवारी खालीलप्रमाणे राहील :
# Page 2
शासन निर्णय क्रमांकः आरईव्ही-०६२१/प्र.क्र.३१/टी
(रुपये कोटीत)
----------------------------------------------------------------------------------------------------------------------------------------
| अ. क्र. | विभाग | ००२९-जमीन महसूल | ०८५३- गौणखनिज उत्खनन नियमापासून मिळणाऱ्या रकमा | सन २०२१-२०२२ या वर्षाकरीता महसूल वसुलीचे एकत्रित उद्दिष्ट |
| १ | कोकण | २५०४.७६ | ८०२.४६ | ३३०७.२२ |
| २ | नाशिक | २५३.२३ | ४८८.९५ | ७४२.१८ |
| ३ | पुणे | ४८४.५७ | ६७५.७० | ११६०.२७ |
| ४ | अमरावती | १३३.२७ | ४३२.४० | ५६५.६७ |
| ५ | नागपूर | २४७.२६ | ६२२.७५ | ८७०.०१ |
| ६ | औरंगाबाद | १५५.८८ | ६७७.७४ | ८३३.६२ |
| ७ | जमाबंदी आयुक्त आणि संचालक, भूमी अभिलेख पुणे | २१६.६६ |  | २१६.६६ |
|  | एकूण | ३९९५.६३ | ३७००.०० | ७६९५.६३ |
----------------------------------------------------------------------------------------------------------------------------------------
०२. वरीलप्रमाणे दिलेल्या उद्दिष्टांचे जिल्हानिहाय वाटप त्या त्या जिल्ह्याची वसुलीची
क्षमता विचारात घेऊन विभागीय आयुक्त यांनी करावे व त्यानुसार महसूल वसुलीचा नियमित मासिक
आढावा घेण्यात यावा व त्याबाबचा अहवाल शासनास वेळोवेळी सादर करण्यात यावा.
०३. शासनाने वरीलप्रमाणे निश्चित केलेल्या महसूल वसुलीचे उद्दिष्ट विहित कार्यपध्दतीचा
अवलंब करुन ३१ मार्च, २०२२ पूर्वी न चुकता साध्य करण्यात यावे. त्यासाठी खालील सूचनांचे
काटेकोर पालन करण्याच्या सूचना सर्व नियंत्रक अधिकाऱ्यांना सर्व विभागीय आयुक्त व जमाबंदी
आयुक्त आणि संचालक, भूमी अभिलेख, पुणे यांनी आपले स्तरावरुन द्याव्यात.
अ) विभागातील जमेच्या नोंदी कोषागारातील आणि लेखापरिक्षा कार्यालयातील नोंदीशी मेळ
जमविण्याऱ्या असाव्यात, त्यासाठी जमा रकमांचा कोषागार कार्यालयाशी नियमित ताळमेळ घालण्यात
यावा व जमा रकमांचा कोषागार कार्यालयाशी ताळमेळ घेतल्याचे प्रमाणपत्र विभागीय आयुक्त
कार्यालयामार्फत दरमहा शासनास desktrev.mu-mh@gov.in या इमेल वर न चुकता सादर
करण्यात यावे.
ब) महसूल वसुलीच्या अचूक आकडेवारीसाठी "००२९ - जमीन महसूल” आणि “०८५३-गौण
खनिज उत्खनन नियमापासून मिळणाऱ्या जमा रकमा” या लेखाशीर्षांच्या योजना संकेतांकानुसारच
महसूलाची रक्कम शासन जमा करण्यात यावी. सदर योजना संकेतांकाव्यतिरिक्त इतर योजना
पृष्ठ ३ पैकी २
# Page 3
शासन निर्णय क्रमांकः आरईव्ही-०६२१/प्र.क्र.३१/टी
संकेतांकानुसार शासन जमा करण्यात येणा-या महसूलाची आकडेवारी उक्त लेखाशीर्षाखाली दर्शविण्यात येणार नाही याची दक्षता घेण्यात यावी.
क) क्षेत्रीय कार्यालयाकडून वसूल करण्यात येणा-या महसूल वसुलीच्या रकमा “ग्रास (GRAS)” प्रणालीद्वारेच शासन जमा करण्यात याव्यात. अन्य कोणत्याही मार्गाने सदरच्या रकमा शासन जमा करण्यात येणार नाहीत याची खबरदारी घेण्यात यावी.