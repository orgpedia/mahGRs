# Page 1
अहमदनगर जिल्ह्यातील अहमदनगर तालुक्याकरीता स्वतंत्र अपर तहसील कार्यालय स्थापन करणेबाबत
महाराष्ट्र शासन
महसूल व वन विभाग
शासन निर्णय क्रमांकः प्राफेब-२०२२/ प्र.क्र.९२/म-१०
पहिला मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई.
तारीख: १९ ऑक्टोबर, २०२३
वाचा विभागीय आयुक्त, नाशिक विभाग, नाशिक यांचे पत्र क्र. मशा/कार्या/२/५/३७११२/२०२२/ जा.क्र.१५४८७, दि.२२.११.२०२२.
प्रस्तावना: अहमदनगर जिल्हयातील अहमदनगर तालुक्याचे वाढते औद्योगिकीकरण, नागरीकरण व तालुक्यातील रहिवास क्षेत्राचा झपाट्याने झालेला विस्तार इ. बाबींमुळे सध्याच्या अहमदनगर तालुक्यातील तहसील कार्यालयावर कामकाजाचा मोठा ताण पडत आहे. त्यामुळे प्रशासकीय सोयीच्या दृष्टीने अहमदनगर जिल्हयातील अहमदनगर तालुक्यात अहमदनगर येथे स्वतंत्र अपर तहसील कार्यालय स्थापन करुन त्याकरिता आवश्यक पदांची निर्मिती करण्याबाबतचा प्रस्ताव शासनाच्या विचाराधीन होता.
शासन निर्णय:
अहमदनगर जिल्ह्यातील अहमदनगर तालुक्यात अहमदनगर येथे अपर तहसील कार्यालय स्थापन करणे व त्याअनुषंगाने पुढीलप्रमाणे पद मंजुरीस व अन्य अनुषंगिक बाबीस या शासन निर्णयान्वये मान्यता देण्यात येत आहे.
१. अहमदनगर जिल्ह्यातील अहमदनगर तहसील कार्यालय बळकट करण्याच्या दृष्टीने अपर तहसीलदार, अहमदनगर यांच्या नवीन कार्यालयासाठी खालील २ पदे नियमित वेतनश्रेणीवर मंजुर करण्यास शासन मान्यता देत आहे, तसेच सदर पदे ही सध्याच्या त्या त्या संवर्गाचा एक भाग राहतील .
---------------------------------------------------------------------
|  | अ.क्र. |  |  | पदाचे नाव |  |  | वेतनश्रेणी (रु.) |  |  | मंजुर पदाची संख्या |  |  | एकुण |  |
|  | अपर तहसीलदार | S-१९-५५,१००-१,७५,१००/ | १ | १ |
| २ | महसूल सहायक (लिपिक-टंकलेखक) | S-०६-१९,९००-६३,२००/ | १ | १ |
|  |  | एकुण | २ | २ |
---------------------------------------------------------------------
# Page 2
शासन निर्णय, महसूल व वन विभाग क्रमांकः प्राफेब-२०२२/प्र.क्र.९२/म-१०
२. या नवीन कार्यालयासाठी आवश्यक असणारी उर्वरित पदे अहमदनगर तहसील कार्यालयातील उपलब्ध पदांमधून वर्ग करुन नवीन कार्यालय तातडीने कार्यान्वित करण्यात यावे.
३. अहमदनगर जिल्ह्यातील तहसीलदार कार्यालय, अहमदनगर तसेच अपर तहसीलदार कार्यालय, अहमदनगर यांच्या कार्यक्षेत्रात खालीलप्रमाणे महसुली मंडळे व गावे राहतील:
-------------------------------------------------------------------------------------------------------------------------------------------------------------------------------------------------------------------------------------------
|  | अ.क्र. |  |  | कार्यालयाचे नाव |  |  | महसूल मंडळे |  |  | महसुली गावे |  |
|  | तहसीलदार, अहमदनगर | एकुण मंडळे - ११ नालेगाव (३ गावे), सावेडी (२ गावे), कापूरवाडी (९ गावे), केडगाव (८ गावे), भिंगार (१४ गावे), नागापूर (१२ गावे), जेऊर (१२ गावे), चिचोंडी पाटील (१३), वाळकी (१० गावे), चास ( १३ गावे), रुई छत्तीसी (१३) | १०९ |
|  | अपर तहसीलदार, अहमदनगर | एकुण मंडळे - ५ नालेगाव (५ गावे), सावेडी (२ गाव), केडगाव (१ गाव), भिंगार (१ गाव), नागापूर (३ गावे) | १२ |
-------------------------------------------------------------------------------------------------------------------------------------------------------------------------------------------------------------------------------------------
४. अहमदनगर जिल्ह्यातील तहसीलदार, अहमदनगर तसेच अपर तहसीलदार, अहमदनगर यांच्या कार्यक्षेत्रातील महसूल मंडळांतर्गत तलाठी साझे व त्यामध्ये अंतर्भूत होणा-या गावांची यादी प्रसिध्द करण्याबाबतची कार्यवाही जिल्हाधिकारी, अहमदनगर यांचे स्तरावर करण्यात यावी.
५. अपर तहसीलदार, अहमदनगर, ता.अहमदनगर जि. अहमदनगर यांचे प्रतिवेदन अधिकारी म्हणून संबंधित उपविभागीय अधिकारी आणि नियंत्रक अधिकारी म्हणून जिल्हाधिकारी, अहमदनगर हे काम पाहतील.
६. अपर तहसीलदार,अहमदनगर,ता.अहमदनगर, जि. अहमदनगर यांना या शासन निर्णयान्वये कार्यालय प्रमुख तसेच आहरण व संवितरण अधिकारी म्हणून घोषित करण्यात येत आहे.
पृष्ठ ४ पैकी २
# Page 3
शासन निर्णय, महसूल व वन विभाग क्रमांकः प्राफेब-२०२२/प्र.क्र.९२/म-१०
७. महाराष्ट्र जमीन महसूल संहिता, १९६६ चे कलम १३ च्या पोट-कलम (३) नुसार, तहसीलदार, अहमदनगर यांना प्रदान करण्यात आलेल्या शक्ती अपर तहसीलदार, अहमदनगर यांना त्यांना नेमून दिलेल्या कार्यक्षेत्रापुरत्या प्रदान करण्याबाबत स्वतंत्रपणे अधिसूचना निर्गमित करण्यात येईल.
८. अहमदनगर जिल्ह्यातील अहमदनगर येथे अपर तहसील कार्यालय स्थापन करण्याकरीता येणारा खर्च “मागणी क्र. सी-१, २०५३, जिल्हा प्रशासन, ०९४ इतर आस्थापना, (०१) उप विभागीय आस्थापना, (०१) (०२) आयुक्त नाशिक संगणक सांकेतांक (२०५३०१७१)" या लेखाशीर्षाखाली दर्शविण्यात यावा व तो सन २०२३-२०२४ या आर्थिक वर्षात मंजूर तरतुदीतून भागविण्यात यावा. मंजूर तरतूद अपुरी पडत असल्यास आठमाही अंदाजपत्रक सादर करताना वाढीव तरतूदीची मागणी करावी व ते शक्य नसल्यास पूरक मागणीचा प्रस्ताव सादर करण्यात यावा.
९. सदरहू शासन निर्णय वित्त विभागाच्या सहमतीने व नवीन पदनिर्मिती, पदांचे पुनरुज्जीवन व पदांचे आढावे इत्यादी प्रस्तावांची सखोल तपासणी करण्यासाठी स्थापन केलेल्या उच्चस्तरीय सचिव समितीने दि.१३ जुलै, २०२३ रोजीच्या बैठकीत दिलेल्या मान्यतेनुसार निर्गमित करण्यात येत आहे.
# Page 4