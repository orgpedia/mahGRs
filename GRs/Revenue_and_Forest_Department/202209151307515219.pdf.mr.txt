# Page 1
विशेष व्याघ्र संरक्षण दलाच्या अधिकारी / कर्मचाऱ्यांच्या वेतन व भत्त्यांकरीता निधी महाराष्ट्र शासन
महसूल व वन विभाग,
शासन निर्णय क्र. डब्ल्यूएलपी-०६.२२/प्र.क्र.१८१/फ-१
मंत्रालय, मुंबई ४०००३२.
दिनांक :- १५ सप्टेंबर, २०२२.
वाचा : १. वित्त विभागाचे परिपत्रक क्रमांक :- अर्थसं-२०२२/प्र.क्र.४३/अर्थ-३, दिनांक ०४.०४.२०२२.
२. वित्त विभाग, शासन पत्र क्रमांक :- संकिर्ण-२०२२/प्र.क्र.३५/अर्थ-४, दिनांक ०६.०५.२०२२.
३. प्रधान मुख्य वनसंरक्षक (वन्यजीव), महाराष्ट्र राज्य, नागपूर यांचे पत्र क्रमांक कक्ष-२२(६)/ यो/प्र.क्र. १/२२-२३/८३२, दिनांक २४.०६.२०२२.
प्रस्तावना : “व्याघ्र प्रकल्प” या केंद्र पुरस्कृत योजनांतर्गत व्याघ्र प्रकल्पाचा विकास व संरक्षणाकरीता अनावर्ती खर्चाच्याबाबींसाठी १०० टक्के तर आवर्ती खर्चाच्या बाबांसाठी ५० टक्के अनुदान केंद्र शासनाकडून प्राप्त होत होते.
२. केंद्रीय पर्यावरण, वन व हवामान बदल, मंत्रालय, नवी दिल्ली यांचे दिनांक १८.१२.२०१५ च्या पत्रान्वये “व्याघ्र प्रकल्प” या केंद्र पुरस्कृत योजनांतर्गत अनावर्ती खर्चाच्या कार्यबाबींकरीता १००% केंद्र हिस्सा अंतर्गत ६०:४० अशी हिस्सा पद्धती सूचित करण्यात आली. सुधारीत हिस्सा पध्दतीनुसार “व्याघ्र प्रकल्प” या केंद्र पुरस्कृत योजनांतर्गत अनावर्ती खर्चाच्या कार्यबाबींकरीता ६०% केंद्र हिस्सा व त्यास अनुरुप ४०% राज्य हिस्सानुसार निधी वितरीत करणे अपेक्षित आहे.
३. सुधारीत निधी हिस्सा पध्दतीनुसार राज्य शासनास ४० % भार उचलावा लागणार आहे, त्यामुळे विशेष व्याघ्र संरक्षण दलात कार्यरत असलेल्या अधिकारी / कर्मचाऱ्यांना वेतनाचा ४० % भार उचलण्याची जबाबदारी ही राज्य शासनाची देखील आहे.
४. “व्याघ्र प्रकल्प” या केंद्र पुरस्कृत योजनांतर्गत वार्षिक प्रवर्तन अहवालास (APO) केंद्र शासनाकडून मंजुरी मिळण्याकरीता लागणारा कालावधी लक्षात घेता विशेष व्याघ्र संरक्षण दलात (STPF) कार्यरत असलेल्या अधिकारी / कर्मचाऱ्यांचे माहे मार्च, २०२२ ते ऑगस्ट-२०२२ या कालावधीचे वेतन रु. १४४१.९८ लक्ष निधी राज्य हिस्सा ४०% (२४०६-ए१०२) या लेखाशिर्षातील ०१-वेतन उद्दिष्ट शिर्षांतून भागविण्याचा प्रस्ताव प्रधान मुख्य वनसंरक्षक (वन्यजीव), महाराष्ट्र राज्य, नागपूर यांनी संदर्भ क्रमांक ३ च्या पत्रान्वये शासन मान्येसाठी सादर केला आहे. त्यानुसार पूढील प्रमाणे निर्णय घेण्यात येत आहे.
शासन निर्णय : सबब प्रधान मुख्य वनसंरक्षक (वन्यजीव), महाराष्ट्र राज्य, नागपूर यांनी संदर्भ क्रमांक २ च्या पत्रान्वये शासन मान्येसाठी सादर केलेल्या प्रस्तावास अनुसरुन विशेष व्याघ्र संरक्षण दलात (STPF) कार्यरत असलेल्या अधिकारी / कर्मचाऱ्यांचे माहे मार्च, २०२२ ते ऑगस्ट-२०२२ या कालावधीचे वेतन रु. १४४१.९८ लक्ष निधी राज्य हिस्सा ४०% (२४०६-ए१०२) या लेखाशिर्षातील ०१-वेतन उद्दिष्ट शिर्षांतून खर्च करण्यास सदर शासन निर्णयान्वये खालील अटींच्या अधीन राहून मान्यता देण्यात येत आहे.
# Page 2
शासन निर्णय क्रमांकः डब्ल्यूएलपी-०६.२२/प्र.क्र.१८१/फ-१
अ) व्याघ्र प्रकल्प या केंद्र पुरस्कृत योजनांतर्गत विशेष व्याघ्र संरक्षण दलात (STPF) कार्यरत असलेल्या अधिकारी / कर्मचाऱ्यांचे माहे मार्च-२०२२ ते ऑगस्ट, २०२२ या कालावधीच्या वेतनाकरीता होणारा खर्च सन २०२२-२३ मध्ये लेखाशीर्ष क्रमांक लेखाशिर्ष क्र. २४०६ वनीकरण व वन्यजीवन, ११० वन्यजीवनाचे संवर्धन, पंचवार्षिक योजनांतर्गत योजना, राज्य योजना (००)(२१) व्याघ्र प्रकल्प % राज्य हिस्सा) (२४०६ ए १०२) अंतर्गत ०१ वेतन या उद्दिष्टनिहाय, अर्थसंकल्प वितरण प्रणालीव्दारे प्राप्त होणाऱ्या निधीतून करण्यात यावा.
आ) वितरीत केलेला निधी केंद्र शासनाने व राज्य शासनाने दिलेल्या मान्यतेनुसार योजनेत विहीत केलेल्या मर्यादेत, प्रचलित नियमांच्या अधीन राहून व वित्त विभागाने वेळोवेळी विहीत केलेल्या मार्गदर्शक तत्त्वानुसार तसेच केंद्र शासनाने प्रस्तावात नमूद केलेल्या कार्यबाबींच्या अनुषंगाने खर्च करण्यात यावा.
इ) सदरच्या खर्चाच्या अनुषंगाने आवश्यक असलेले लेखे व्यवस्थित/अचूक ठेवण्याबाबत दक्षता घ्यावी.
ई) वित्त विभागाने वेळोवेळी निर्गमित केलेल्या विविध मार्गदर्शक सूचनांचे व क्रमांक : अर्थसं - २०२२ / प्र.क्र.४३ / अर्थ - ३, दिनांक ०४.०४.२०२२ व वित्त विभाग, शासन पत्र क्रमांक :- संकिर्ण-२०२२/प्र.क्र. ३५ / अर्थ-४, दिनांक ०६.०५.२०२२ चे काटेकोर पालन करावे.
२. सदर शासन निर्णय वित्त विभागाचे परिपत्रक क्रमांक :- अर्थसं-२०२२/प्र.क्र.४३/अर्थ-३, दिनांक ०४.०४.२०२२, नियोजन विभागाचा अनौपचारिक संदर्भ क्रमांक २१४/१४७५, दिनांक ०५.०७.२०२२ व वित्त विभागाच्या अनौपचारीक संदर्भ क्रमांक २५५/व्यय-१०, दिनांक :- २९.०८.२०२२ ला अनुलक्षून निर्गमित करण्यात येत आहे.
# Page 3