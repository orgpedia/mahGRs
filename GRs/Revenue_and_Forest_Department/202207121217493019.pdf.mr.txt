# Page 1
राज्यातील सागर तटीय जिल्हयांमधील कांदळवनाचे संरक्षण व संवर्धन करण्यासाठी नियुक्त सनियंत्रण समितीच्या कामाचा आढावा घेण्याबाबत गठित करण्यात आलेल्या सचिव स्तरावरील आढावा समितीच्या बैठकीचा कालावधी निश्चित करण्याबाबत..
महाराष्ट्र शासन
महसूल व वन विभाग
शासन निर्णय क्रमांक - एस ३०/२०१८/प्र.क्र.५९२/फ-३,
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : १२.०७.२०२२.
वाचा : १) शासन निर्णय, महसूल व वन विभाग क्र. एस १०/२०१५/अनौ ३०/प्र.क्र.४६२/फ-३, दिनांक १६/१०/२०१८.
२) शासन निर्णय, महसूल व वन विभाग, क्र. एस ३०/२०१८/प्र.क्र.५९२/फ-३, दिनांक १५/१२/२०१८ व दिनांक ७/१२/२०२०.
प्रस्तावना : जनहित याचिका क्र ८७/२००६ प्रकरणी मा. उच्च न्यायालय, मुंबई यांनी दिनांक १७ सप्टेंबर, २०१८ रोजी दिलेल्या न्यायनिर्णयाच्या अनुषंगाने या विभागाच्या शासन निर्णय दिनांक १६/१०/२०१८ अन्वये राज्यातील मुंबई, मुंबई उपनगर, ठाणे, पालघर, रायगड, रत्नागिरी व सिंधुदुर्ग या सागरतटीय जिल्हयांकरीता कांदळवनांचे संरक्षण व संवर्धन करण्याकरिता विभागीय आयुक्त, कोंकण यांच्या अध्यक्षतेखाली संनियंत्रण समिती गठित करण्यात आली आहे. मा. उच्च न्यायालय, मुंबई यांनी दिलेल्या आदेशानुसार सदर सनियंत्रण समितीच्या कामकाजाचा आढावा घेण्यास्तव शासन निर्णय दिनांक १५/१२/२०१८ अन्वये अपर मुख्य सचिव (महसूल) यांच्या अध्यक्षतेखाली आढावा समितीचे गठन करण्यात आले आहे. त्याचप्रमाणे नागरी वस्तीमधील कांदळवन क्षेत्राच्या होणा-या नुकसानीच्या अनुषंगाने उद्भवणाऱ्या मुद्दयांचे निराकरण करणे शक्य व्हावे, यास्तव या विभागाच्या शासन निर्णय दिनांक ७/१२/२०२० अन्वये सदर सचिव स्तरावरील आढावा समितीमध्ये सचिव, नगर विकास-२ यांचा “विशेष आमंत्रित” म्हणून समावेश करण्यात आला आहे.
मा.न्यायालयाच्या आदेशानुसार कांदळवनांचे संरक्षण व संवर्धनाकरिता विभागीय आयुक्त, कोकण यांच्या अध्यक्षतेखालील संनियंत्रण समिती व्यतिरिक्त जिल्हाधिकारी व उप विभागीय अधिकारी यांच्या अध्यक्षतेखाली अनुक्रमे जिल्हा आणि तालुका स्तरावर उप समित्या देखील गठित करण्यात आल्या आहेत. त्याचप्रमाणे मा. न्यायालयाच्या न्यायनिर्णयातील परिच्छेद ८५ (इ)(एफ) मध्ये निर्देशीत केल्यानुसार या विभागाचा शासन निर्णय दिनांक १९/१२/२०१८ नुसार तक्रार निवारण यंत्रणा तयार करण्यात येऊन तिची कार्यपध्दती स्पष्ट करण्यात आली आहे. विभागीय आयुक्त यांच्या अध्यक्षतेखालील सनियंत्रण समितीची बैठक महिन्यातून किमान एकवेळ घेण्याची तरतूद करण्यात आली आहे. सदर बैठकीचे इतिवृत्त
# Page 2
शासन निर्णय क्र. एस ३०/२०१८/प्र.क्र.५९२/फ-३
तसेच मा.उच्च न्यायालयास सादर करण्यात येणाऱ्या त्रैमासिक अहवालाची प्रत विभागीय आयुक्त, कोकण यांच्याव्दारे विभागाच्या सचिवांना सादर करण्यात येते. हे पहाता, तसेच सचिव स्तरावरील कार्यबाहुल्य विचारात घेता, सचिव स्तरावरील आढावा समितीच्या दोन बैठकांमधील कालावधी त्रैमासिक ऐवजी सहामाही करण्याबाबत समितीच्या दिनांक १७.०६.२०२२ रोजीच्या ४ थ्या बैठकीमध्ये चर्चा करण्यात येऊन सदर निर्णय अंतिम करण्यात आला आहे. त्यानुसार सचिव स्तरावरील आढावा समितीच्या दोन बैठकांमधील कालावधी मध्ये बदल करण्याचे शासनाच्या विचाराधीन होते.
शासन निर्णय : मा. उच्च न्यायालय, मुंबई यांनी जनहित याचिका क्र. ८७/२००६ मध्ये दिनांक १७/०९/२०१८ रोजी दिलेल्या न्याय निर्णयाच्या अनुषंगाने राज्यातील मुंबई, मुंबई उपनगर, ठाणे, पालघर, रायगड, रत्नागिरी व सिंधुदुर्ग या सागरतटीय जिल्हयांमधील कांदळवनांचे संरक्षण व संवर्धन करण्याकरीता गठित करण्यात आलेल्या विभागीय आयुक्त, कोंकण यांच्या अध्यक्षतेखालील संनियंत्रण समितीच्या कामकाजाचा आढावा घेण्यासाठी शासन निर्णय दिनांक १५/१२/२०१८ अन्वये अपर मुख्य सचिव (महसूल), यांच्या अध्यक्षतेखाली आढावा समितीचे गठन करण्यात आले आहे.
सदर समितीव्दारे विभागीय आयुक्त कोंकण यांच्या अध्यक्षतेखालील संनियंत्रण समितीकडून करण्यात आलेल्या कार्यवाहीचा / कामाचा आढावा यापुढे त्रैमासिक ऐवजी सहामाही कालावधीत घेण्यात येईल.
२. शासन निर्णय दिनांक १५/१२/२०१८ मधील अन्य तरतुदी कायम रहातील.
# Page 3