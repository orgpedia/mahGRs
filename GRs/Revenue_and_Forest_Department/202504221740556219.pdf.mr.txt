# Page 1
महाराष्ट्र जमीन महसूल अधिनियम, १९६६
मधील तरतूदीनुसार वॉरंट रकमांच्या
वसूलीसाठी जिल्हा समन्वय अधिकारी आणि
समर्पित महसूल वसूली अधिकारी यांच्या
नियुक्तीबाबत...
महाराष्ट्र शासन
महसूल व वन विभाग
शासन आदेश क्रमांक:- आरआरसी-०४२५/प्र.क्र.२३/टी
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक:- २२ एप्रिल, २०२५
प्रस्तावना:-
स्थावर संपदा (विनियमन व विकास) अधिनियम, २०१६ मधील तरतुदीनुसार स्थापन करण्यात
आलेल्या महाराष्ट्र स्थावर संपदा नियामक प्राधिकरणावर प्रवर्तक आणि वाटपग्राही या दोघांचेही हित
जोपासण्याची जबाबदारी सोपविलेली आहे. त्यानुसार वाटपग्राही यांना प्रवर्तकाच्या प्रकल्पातील
सदनिका/व्यावसायीक गाळे याबाबत काही तक्रार असल्यास (उदा. प्रवर्तकाने सदनिकेचा ताबा न देणे,
करारनाम्यापेक्षा जास्त मोबदल्याची मागणी करणे, इ.) महारेरा प्राधिकरणाकडे तक्रार दाखल करण्याची
तरतूद आहे. महारेरा प्राधिकरणास या तक्रारीवर कारवाई करण्यासाठी दिवाणी न्यायालयाचे अधिकार
प्रदान करण्यात आलेले आहेत. या अधिनियमातील तरतुदींनुसार महारेरा प्राधिकरणास प्रवर्तक अथवा
यथास्थिती वाटपग्राही यापैकी असलेल्या उल्लंघनकत्र्यावर व्याज किंवा शास्ती किंवा नुकसान भरपाई
आकारण्याचे अधिकार आहेत. त्यानुसार प्राधिकरणाकडे प्राप्त तक्रारींवर सुनावणी होऊन आदेश पारित
करण्यात येतात.
महारेरा प्राधिकरणाने दिलेल्या आदेशाची अंमलबजावणी प्रवर्तकाने अथवा यथास्थिती वाटपग्राही
यांनी न केल्यास अशा प्रकरणी महारेरा प्राधिकरणामार्फत संबंधित उल्लंघनकत्र्याविरुध्द आदेश पारित
करण्यात येतात. या आदेशान्वये लावण्यात आलेले व्याज किंवा शास्ती किंवा नुकसान भरपाई याची रक्कम
ही संबंधित उल्लंघनकत्र्याकडून महाराष्ट्र जमीन महसूल संहिता, १९६६ मधील तरतुदीनुसार जिल्हाधिकारी
यांच्यामार्फत वसूल करण्यात यावी, अशी तरतूद करण्यात आलेली आहे.
उपरोक्त अनुषंगाने महारेरा प्राधिकरणाने महाराष्ट्र जमीन महसूल संहिता, १९६६ मधील
तरतुदीनुसार वॉरंट रकमांच्या वसुलीसाठी मुंबई शहर, मुंबई उपनगर, पुणे, ठाणे, पालघर आणि रायगड
या जिल्यांत मोठ्या प्रमाणावर वसुलीची रक्कम प्रलंबित असल्याने जिल्हाधिकारी यांच्या नियंत्रणाखाली
स्वतंत्र समर्पित महसूल वसुली अधिकारी (Dedicated Revenue Recovery Officer) नियुक्त
करण्याबाबतचा प्रस्ताव शासनाच्या विचाराधीन होता.
शासन आदेश:-
केंद्र शासनाचे दि १.१.२०२४ चे पत्रामध्ये, संबंधीत जिल्यातील अतिरिक्त
जिल्हादंडाधिकारी/अतिरिक्त जिल्हाधिकारी यांचेकडे समर्पित महसूल वसुली अधिकारी पदाचा अतिरिक्त
कार्यभार सोपवण्याबाबत सुचित करण्यात आले आहे. त्याअनुषंगाने महाराष्ट्र जमीन महसूल संहिता, १९६६
मधील तरतुदींनुसार वॉरंट रकमांच्या वसुलीसाठी मुंबई शहर, मुंबई उपनगर, पुणे, ठाणे, पालघर, रायगड
या जिल्यांचे जिल्हाधिकारी यांना समन्वय अधिकारी म्हणून घोषित करण्याबाबत तसेच त्यांचे
नियंत्रणाखाली संबंधित जिल्यांतील अतिरिक्त जिल्हादंडाधिकारी व अतिरिक्त जिल्हाधिकारी यांना
समर्पित महसूल वसुली अधिकारी यांना नियुक्त करण्याबाबत खालीलप्रमाणे नियुक्ती करण्यात येत आहे.
# Page 2
शासन आदेश क्रमांकः आरआरसी-०४२५/प्र.क्र.२३/टी
महारेरा अंतर्गत वॉरंट रकमाच्या वसुलीसाठी जिल्हा नियंत्रक अधिकारी आणि समर्पित महसूल
वसूली अधिकारी नियुक्तीबाबतचा तपशील -
-------------------------------------------------------------------------------------------------------------------------------------
| अ.क्र. | जिल्हा | जिल्हा नियंत्रक अधिकारी | समर्पित महसूल वसुली अधिकारी |
| १) | मुंबई शहर | जिल्हाधिकारी, मुंबई शहर | १.निवासी उपजिल्हाधिकारी तथा अतिरिक्त जिल्हादंडाधिकारी, मुंबई शहर २.अपर जिल्हाधिकारी, मुंबई शहर |
| २) | मुंबई उपनगर | जिल्हाधिकारी, मुंबई उपनगर | १.अतिरिक्त जिल्हादंडाधिकारी, मुंबई उपनगर २.अतिरिक्त जिल्हाधिकारी, मुंबई उपनगर |
| ३) | ठाणे | जिल्हाधिकारी, ठाणे | १.अतिरिक्त जिल्हाधिकारी, ठाणे २.निवासी उपजिल्हाधिकारी तथा अतिरिक्त जिल्हादंडाधिकारी, ठाणे |
| ४) | पुणे | जिल्हाधिकारी, पुणे | १.अतिरिक्त जिल्हाधिकारी, पुणे २.अतिरिक्त जिल्हादंडाधिकारी, पुणे |
| ५) | पालघर | जिल्हाधिकारी, पालघर | १.अतिरिक्त जिल्हाधिकारी, पालघर २.अतिरिक्त जिल्हादंडाधिकारी, पालघर |
| ६) | रायगड | जिल्हाधिकारी, रायगड | १.अतिरिक्त जिल्हाधिकारी, रायगड २.अतिरिक्त जिल्हादंडाधिकारी, रायगड |
-------------------------------------------------------------------------------------------------------------------------------------
संबंधित जिल्यांचे जिल्हाधिकारी हे समन्वय अधिकारी म्हणून जिल्यांतील वॉरंट रकमांच्या
वसुलीचे कामकाज अतिरिक्त जिल्हादंडाधिकारी आणि अतिरिक्त जिल्हाधिकारी यांचेमध्ये वाटप करतील.
संबंधित अधिकारी यांनी जिल्यांतील वॉरंट रकमांच्या वसुलीबाबतचा अहवाल/केलेल्या कार्यवाहीचा
तपशील शासनास तसेच, सचिव, महारेरा कार्यालयास वेळोवेळी सादर करावा.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध