# Page 1
मौजा चक्कीखापा, ता. जि. नागपूर येथील जमीन भोसला मिलीटरी स्कूल यांना भारतीय प्रशासनिक पूर्वसेवा तयारी प्रशिक्षण वर्ग रहिवाशी सुविधेसह व त्यासोबत संलग्न वरिष्ठ महाविद्यालय सुरु करण्यासाठी उपलब्ध करणेबाबत.
महाराष्ट्र शासन
महसूल व वन विभाग
शासन निर्णय क्रमांकः जमीन-२०१६/प्र.क्र.११०/ज-८.
हुतात्मा राजगुरू चौक, मादाम कामा मार्ग, १ ला मजला,
मंत्रालय, मुंबई-४०० ०३२.
दिनांक : १० नोव्हेंबर, २०२३.
संदर्भ :- १) विभागीय आयुक्त, नागपूर यांचे पत्र क्र. जमीन/कार्या ८(१)/सीआर-०३/२०१६/कावि-८९, दि.१७.०२.२०२३.
२) जिल्हाधिकारी, नागपूर यांचे पत्र क्र. राजस्व/सीआर-२९/१६/ब-१/कावि-४६/२०२३, दि. ३१.०१.२०२३.
३) शासन निर्णय, उच्च व तंत्र शिक्षण विभाग,क्र.एनजीसी २०१७/(२९/१७)/मशि-४, दि.१५.०९.२०१७
४) शासन निर्णय,महसूल व वन विभाग,क्र.जमीन-२०१८/प्र.क्र.३८/ज-१,दि.२५.०७.२०१९.
५) शासन निर्णय, महसूल व वन विभाग, क्र.जमीन-२६२१/प्र.क्र.०३/ज-३,दि.३१.०७.२०२३.
प्रस्तावना : सेंट्रल हिंदू एज्युकेशन सोसायटी, नाशिक द्वारा संचालित भोसला मिलीटरी स्कूल, नागपूर यांना महाराष्ट्र शासनातर्फे मौजा चक्कीखापा, प.ह.नं. १२, ता. नागपूर (ग्रामीण), जि. नागपूर येथील स.क्र. ६४/२, आराजी १२.०० हेक्टर जमीन यापूर्वी देण्यात आली आहे. सदर संस्थेने सदर जमिनीच्या लगतचा उर्वरित भूखंड मौजा चक्कीखापा, प.ह.नं. १२, ता. नागपूर (ग्रामीण), जि. नागपूर येथील स.क्र. ६४/१, आराजी २१.१९ हे.आर शासकीय पहाड खडक जमीन भोसला मिलीटरी स्कूल यांना भारतीय प्रशासनिक पूर्वसेवा तयारी प्रशिक्षण वर्ग रहिवाशी सुविधेसह व त्यासोबत संलग्न वरिष्ठ महाविद्यालय सुरु करण्यासाठी सदर जागेची मागणी केली आहे.
त्यानुषंगाने विभागीय आयुक्त नागपूर विभाग, नागपूर यांनी जिल्हाधिकारी नागपूर यांनी प्रस्तावित केल्यानुसार, शासन निर्णय दि. २५.७.२०१९ मधील मुद्दा क्र. ९ - “अतिविशेष गुणवत्ताधारक किंवा अपवादात्मक ख्यातनाम व्यक्ती/संस्था यांना शासकीय जमीन प्रदान करणे.” या संदर्भाने मौजा चक्कीखापा, प.ह.नं. १२, ता.
नागपूर (ग्रामीण), जि. नागपूर येथील स.क्र. ६४/१, आराजी २१.१९ हे. आर शासकीय पहाड खडक जमीन भोसला मिलीटरी स्कूल यांना शैक्षणिक प्रयोजनासाठी मंजूर करणेबाबतचा प्रस्ताव विभागीय आयुक्त, नागपूर विभाग, नागपूर यांनी संदर्भ क्र. १ च्या पत्रान्वये शासनास प्रस्ताव सादर केला होता.याबाबत विचारार्थ ठेवलेल्या प्रस्तावावर दि. १० ऑक्टोबर, २०२३ रोजी मंत्रिमंडळ बैठकीत विचार विनिमय होऊन झालेल्या निर्णयाच्या अनुषंगाने शासनाने खालीलप्रमाणे निर्णय घेतला आहे:
शासन निर्णय : भोसला मिलीटरी स्कूल, नागपूर यांनी सैनिकी शिक्षण क्षेत्रात उल्लेखनीय काम केलेले असून संस्थेच्या अनुभवाच्या आधारे आता सदर संस्था त्यालगतच्या भूखंडावर सी.बी.एस.सी. शाळा, भारतीय प्रशासकीय सेवा पूर्व प्रशिक्षण व सुरक्षा व्यवस्थापन संस्था सुरु करण्याचा मानस आहे. उपरोक्त पार्श्वभूमी लक्षात घेता, शासन खालील प्रमाणे निदेश देत आहे: १) संदर्भाधीन क्र. ४ येथील शासन निर्णय, महसूल व वन विभाग, क्र. जमीन- २०१८/ प्र.क्र.३८ /ज-१, दि.
# Page 2
शासन निर्णय क्रमांकः जमीन-२०१६/प्र.क्र.११०/ज-८
२५.०७.२०१९ मधील धर्मादाय संस्थेस जमीन वाटपाच्या धोरणानुसार परि.क्र.९ प्रमाणे ख्यातनाम संस्था म्हणून सदर संस्थेस ग्राहृय धरण्यास पुरेसे समर्थन संस्थेकडून करण्यात आले असल्याने सेंट्रल हिंदू एज्युकेशन सोसायटी, नाशिक द्वारा संचालित भोसला मिलीटरी स्कूल, नागपूर या अर्जदार संस्थेचे राज्यातील नाशिक व नागपूर येथील कामकाज पाहता, अतिविशिष्ट गुणवत्ताधारक, ख्यातनाम व्यक्ती / संस्था म्हणून ग्राह्य धरण्यास मान्यता प्रदान करण्यात येत आहे.
२) भोसला मिलीटरी स्कूल, नागपूर यांना नागपूर येथील मौजा चक्की खापा सर्व्हे क्र. ६४/१ मधील ५०.०० (२१.१९ हे.आर.) एकर जमीन भारतीय प्रशासनिक पूर्वसेवा तयारी प्रशिक्षण वर्ग रहिवाशी सुविधेसह व त्यासोबत संलग्न वरिष्ठ महाविद्यालय सुरु करण्यासाठीचे प्रयोजनासाठी उच्च व तंत्र शिक्षण विभागाच्या संदर्भाधीन क्र. ३ येथील शासन निर्णय दि. १५.०९.२०१७ च्या तरतूदीप्रमाणे प्रस्तावास प्रशासकीय मान्यतेच्या अटीस अधीन राहून तत्वत: मान्यता देण्यात येत आहे.
३) महाराष्ट्र जमीन महसूल संहिता, १९६६ च्या ४० कलमान्वये शासनास प्राप्त अधिकारानुसार शासन निर्णय महसूल व वन विभाग (ज-३) दि.३१.०७.२०२३ च्या तरतूदीतील परि.क्र.१ (ii) उच्च शिक्षणासाठी शासकीय जमीन प्रदान करणे §ii) वार्षिक भाडेपट्टीने शासकीय जमीन प्रदान करण्याकरीता प्रचलित बाजार मूल्याच्या ३० टक्के दराने येणाऱ्या रकमेवर शासनाने विहित केलेल्या भाडेपट्टयाच्या दराने सदर संस्थेस वार्षिक भाडेपट्टयाने ३० वर्षाकरीता देण्यास खालील अटी व शर्तींच्या अधीन राहून शासनाची मान्यता देण्यात येत आहे.
अटी व शर्ती : ३.१) उपरोक्त परिच्छेद क्र.२ मध्ये नमूदउच्च व तंत्र शिक्षण विभागाच्या शासन निर्णय दि.१५.०९.२०१७ च्या तरतूदी अनुषंगाने घटकाने प्रस्तावास प्रशासकीय मान्यता प्राप्त केल्यानंतर विषयांकीत जागेचे वाटप करण्यात यावे.
३.२) भोसला मिलीटरी स्कूल, नागपूर यांना भारतीय प्रशासनिक पूर्वसेवा तयारी प्रशिक्षण वर्ग रहिवाशी सुविधेसह व त्यासोबत संलग्न वरिष्ठ महाविद्यालय सुरु करण्यासाठीचे प्रयोजनासाठी उच्च व तंत्र शिक्षण विभागाच्या शासन निर्णय दि.१५.०९.२०१७ च्या तरतूदीप्रमाणे प्रस्तावास प्रशासकीय मान्यतेच्या अटीस अधीन राहून तत्वतः करुन, शासन निर्णय, महसूल व वन विभाग, क्र. जमीन- २६२१ / प्र.क्र.०३/ज-३,दि. ३१.०७.२०२३.च्या तरतूदीतील परि.क्र.१ (ii) उच्च शिक्षणासाठी शासकीय जमीन प्रदान करणे –ii) वार्षिक भाडेपट्टीने शासकीय जमीन प्रदान करण्याकरीता प्रचलित बाजार मूल्याच्या ३० टक्के दराने भुईभाडे आकारुन ३० वर्षासाठी भाडेपट्टयाने या शासन निर्णयान्वये मंजूर करण्यात आलेली सदर शासकीय जमीन किंवा तिचा कोणताही भाग (किंवा तिच्यातील कोणतेही हितसंबध) विक्री / देणगी देऊन / अदला बदल करुन / गहाण ठेऊन / पट्ट्याने देऊन / खाजगी-सार्वजनिक सहभाग तत्वावर किंवा बाह्य यंत्रणाद्वारे किंवा अन्य कोणत्याही प्रकारे शासनाच्या पूर्व परवानगीशिवाय हस्तांतरित करता येणार नाही. सदर जमिनीवर अथवा त्याच्या कोणत्याही भागावर अन्य व्यक्ती/संस्था/ कंपनी इत्यादींचे कोणत्याही प्रकारचे हक्क निर्माण होतील अशा प्रकारे कोणताही आर्थिक व्यवहार अर्जदारास करता येणार नाही. तसेच शासनाच्या महसूल विभागाच्या पूर्वमान्यतेशिवाय सदर जमीनीचे पोटविभाजन करता येणार नाही.
३.३) विषयांकित शासकीय जमीनीचा वापर केवळ मंजूर केलेल्या प्रयोजनासाठी करता येईल. अन्य कोणत्याही प्रयोजनासाठी सदर जमिनीचा अथवा त्याच्या कोणत्याही भागाचा तात्पुरता अथवा कायमस्वरुपी वापर करावयाचा झाल्यास त्यासाठी शासनाच्या महसूल व वन विभागाची पूर्वमान्यता आवश्यक राहील.
३.४) विषयांकित शासकीय जमिनीवर संबंधित नियोजन प्राधिकरणाच्या विहित परवानगीने व मंजूर विकास नियंत्रण नियमावलीनुसार विकास करणे बंधनकारक राहील. तसेच या व्यतिरिक्त आवश्यकते प्रमाणे अन्य संबधित विभाग / शासकीय यंत्रणा यांची मान्यता / पूर्वपरवानगी / ना- हरकत घेणे देखील बंधनकारक राहील.
पृष्ठ ४ पैकी २
# Page 3
शासन निर्णय क्रमांकः जमीन-२०१६/प्र.क्र.११०/ज-८
३.५) प्रस्तावित प्रयोजनाच्या व सुरक्षेच्या अनुषंगाने राज्य व केंद्र शासनाच्या विविध विभागांनी वेळोवेळी निर्गमित केलेले आदेश / सूचना या प्रकरणी उक्त संस्थेस बंधनकारक राहतील व त्यानुषंगाने आवश्यक खबरदारी / काळजी घेणे बंधनकारक राहील.
३.६) सदर जमिनीचा ताबा मिळाल्यापासून तीन वर्षाच्या आत बांधकामास सुरूवात करणे बंधनकारक राहील.
अन्यथा नियोजित वापर सुरू होईपर्यंत शासनाच्या प्रचलित धोरणानुसार पुढील कार्यवाही करण्यात येईल.
३.७) प्रस्तावित प्रयोजनामुळे लगतच्या खातेदारांना कोणत्याही प्रकारचा त्रास होणार नाही व त्याच्या वैध वहिवाटीस बाधा होणार नाही याबाबत अर्जदाराकडून दक्षता घेतली जाईल तसेच सदर जागेस पोच रस्ता उपलब्ध करण्याची कार्यवाही अर्जदार यांनी करावी.
३.८) शासकीय जमीन मंजूरी संदर्भातील इतर नियमित अटी शर्ती या प्रकरणी लागू राहतील.
३.९) सदर जमीन मंजूर करण्याबाबतच्या अटी व शर्तींचा भंग झाल्यास जमीन शासनाकडून परत घेण्यात येईल.
३.१०) शैक्षणिक प्रयोजनासाठी ५ वर्षापेक्षा जास्त कालावधीसाठी भाडेपट्टयाने मंजूर करण्यात येणा-या शासकीय जमिनीचे भुईभाडे प्रति ५ वर्षानी सुधारीत करणे बंधनकारक राहील. अशा भुईभाडयामध्ये सुधारणा करताना त्या-त्या वेळचे जमिनीचे बाजारमूल्य व शासन निर्णय, महसूल व वन विभाग, क्र.
जमीन- २६२१ / प्र.क्र.०३/ज-३, दि. ३१.०७.२०२३ मधील धोरणातील सवलतीचे दर विचारात घेऊन भाडेपट्टी निश्चित करण्यात यावी.
३.११) शासनाच्या प्रचलित धोरणानुसार जमीन मंजुरीच्या अनुषंगाने अर्जदाराने जिल्हाधिकारी, नागपूर यांच्याबरोबर करारनामा निष्पादीत करणे बंधनकार राहील.
३.१२) जिल्हाधिकारी, नागपूर यांना आवश्यक वाटतील अशा अन्य अटी व शर्ती विहित करण्याची मुभा राहील.
४. सदर शासन निर्णय वित्त विभागाच्या सहमतीने त्यांच्या अनौपचारिक संदर्भ क्र. २७७/२०२३/व्यय-०९/ २०२३, दि. ०५.०९.२०२३ अन्वये निर्गमित करण्यात येत आहे.
# Page 4