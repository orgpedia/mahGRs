# Page 1
मौजे कौडगांव (बु.) ता. जिंतुर जि. परभणी मधील सन १९८२ मध्ये झालेल्या अतिवृष्टीमुळे करपरा नदीलगतच्या या पूर बाधित गावास नागरी सुविधा कामांना प्रशासकीय मान्यता प्रदान करणेबाबत.
महाराष्ट्र शासन
महसूल व वन विभाग
शासन निर्णय क्रमांक- एफएलडी-२०२३/प्र.क.२८/२-१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक- ०५ जून, २०२३
वाचा - १) महसुल व वन विभाग शासन निर्णय क्र.आरपीए-२००८/प्र.क्र.५५०/र-१, दि.०१/०८/२००९ २) वित्त विभाग शासन निर्णय क्र: विअप्र-२०१३/प्र.क्र.३०/२०१३/विनियम, भाग-२, दि.१७/०४/२०१५ ३) वित्त विभाग शासन निर्णय क्र: विअप्र-२०१५/प्र.क्र.२०/२०१५/विनियम, दि. १९/०१/२०१६ ४) विभागीय आयुक्त, औरंगाबाद यांचे पत्र क्र. २०२२ / पुनर्वसन / कक्ष- १/कावि-८२०, दि.३०/०१/२०२३
प्रस्तावना सन १९८२ मध्ये अतिवृष्टीमुळे करपरा नदीला आलेल्या महापूर मुळे मौजे कौडगांव (बु.) ता. जिंतुर जि.परभणी या गावाचे पूर पुनर्वसन १९८३ साली झाले असून संदर्भ क्र.४ च्या विभागीय आयुक्त, औरंगाबाद यांनी सादर केलेल्या जिंतूर तालुक्यातील कौडगांव (बु.) या गावांच्या २ नागरी सुविधा कामांना प्रशासकीय मान्यता प्रदान करण्याचा प्रस्तावास मान्यता देण्याची बाब शासनाच्या विचाराधीन होती.
शासन निर्णय मौजे कौडगांव (बु.) ता. जिंतुर जि. परभणी या पूर पुनर्वसित गावांतील खाली नमूद केलेल्या या नागरी सुविधा कामांच्या एकूण रु.१,२५,००,०००/-लक्ष (अक्षरी एक कोटी पंचवीस लक्ष फक्त) इतक्या रक्कमेच्या अंदाजपत्रकास खालील अटींच्या अधीन राहून प्रशासकीय मान्यता प्रदान करण्यात येत आहे.
---------------------------------------------
| अ क्र | नागरी सुविधा काम | अंदाजपत्रकातील रक्कम |
| १ | शाळेचे बांधकाम | ५० लक्ष |
| २ | अंतर्गत सी सी रस्ते इ. | ७५ लक्ष |
|  | एकूण | १२५ लक्ष |
---------------------------------------------
अटी व शर्ती :
१) नागरी सुविधा कामे करताना प्रस्तुत प्रस्तावित समाविष्ट असलेले गौण खनिज स्वामीत्वधनाची वसूली करण्याची जबाबदारी संबंधित कार्यान्वयीन यंत्रणेची राहील.
२) शासन निर्णय, महसूल व वन विभाग क्र. जीटीएन १०८३/२१७/र-१२, दि.१०-०२-१९८३, शासन निर्णय क्र. आरसीपीए २००८/प्र.क्र.५५०/र-१, दि.१-०८-२००९ व शासन परिपत्रक क्र. आरपीए ०१११/ प्र.क्र.१८/र-१, दि.२८-०३-२०११ अन्वये पुनर्वसित / विस्तारित गावठाणातील नागरी सुविधा पुरविण्यासाठी निर्धारित करण्यात आलेल्या भौतिक मानकांनुसार काम करुन घेण्याची जबाबदारी संबंधित कार्यकारी अभियंता यांची राहील.
# Page 2
शासन निर्णय क्रमांकः एफएलडी-२०२३/प्र.क.२८/र-१२
३) प्रस्तावाधीन नागरी सुविधा कामांवर होणारा खर्च मंजूर अंदाजपत्रकांतील रकमेपेक्षा अधिक होणार नाही तसेच सदर नागरी सुविधेचे काम पुर्ण होईपर्यंत त्या नागरी सुविधेचा खर्च वाढणार नाही, ही बाब लक्षात घेऊन नागरी सुविधेचे कामे तातडीने पूर्ण करण्याची संबंधित अधिक्षक अभियंता व कार्यकारी अभियंता यांनी योग्य ती दक्षता घ्यावी.
४) प्रस्तावाधीन नागरी सुविधा कामांसाठीच्या अंदाजपत्रकांत दर्शविलेली कामनिहाय रक्कम तांत्रिक व प्रशासकीय मान्यतेतील अटींचे विहित कार्यपध्दतीनुसार पालन होईल, याची संबंधित कार्यान्वयन यंत्रणेच्या संबंधित मुख्य अभियंता, अधिक्षक अभियंता व संबंधित कार्यकारी अभियंता यांनी दक्षता घ्यावी.
५) संबंधित संबंधित मुख्य अभियंता, अधिक्षक अभियंता व संबधित कार्यकारी अभियंता यांनी प्रस्तावाधीन नागरी सुविधा सर्व दृष्टीने पूर्ण झाल्यावर व त्याप्रमाणे जिल्हाधिकारी, परभणी यांचेकडून प्रमाणपत्र घेतल्यानंतर संबंधित स्थानिक स्वराज्य संस्थेकडे / जिल्हा परिषदेकडे तात्काळ हस्तांतरणाची कार्यवाही करावी व तत्संबंधात जिल्हाधिकारी, अमरावती यांचेमार्फत अनुपालन अहवाल शासनाच्या पुनर्वसन विभागास सादर करावा.
६) महाराष्ट्र सार्वजनिक बांधकाम विभाग कार्य नियमावलीतील प्रचलित नियमांनुसार सदर नागरी सुविधा कामांच्या अंदाजपत्रकांस संबंधित कार्यान्वयन यंत्रणेच्या मुख्य अभियंता/कार्यकारी अभियंता यांनी तांत्रिक मान्यता प्रदान केलेली असावी.
७) प्रस्तावाधीन नागरी सुविधा कामे यापूर्वी अन्य कोणत्याही योजनेतून करण्यात आलेली नाहीत. अथवा सदरची कामे अन्य योजनेत समाविष्ट नाहीत, तसेच या कामांवर यापूर्वी खर्च करण्यात आलेला नाही, याबाबत संबंधित यंत्रणेने खात्री केलेली असावी.
८) प्रस्तावाधीन नागरी सुविधा कामांचा उचित / उच्च दर्जा राखला जाईल, याची संबंधित मुख्य अभियंता / अधिक्षक अभियंता व संबंधित कार्यकारी अभियंता यांनी योग्य ती दक्षता घ्यावी.
९) कार्यकारी अभियंता, सार्वजनिक बांधकाम, जिल्हा परिषद परभणी यांनी प्रस्तुत प्रशासकीय मान्यता आदेशांतील अटींची पूर्तता प्रचलित प्रक्रिया पूर्ण करुन प्रस्तावाधीन नागरी सुविधा कामांची निविदा प्रक्रिया तात्काळ सुरु करावीत. तसेच निविदा प्रक्रिया पूर्ण झाल्यानंतर निविदा प्राप्त कामांसाठीचे कार्यारंभ आदेश देऊन नागरी सुविधांची कामे तात्काळ सुरु करावीत २. उपरोक्त नागरी सुविधा कामावरील खर्च “मागणी क्रमांक सी-६, २२४५ - नैसर्गिक आपत्तीच्या निवारणासाठी सहाय्य-०२ पूर, चक्रीवादळे इत्यादि, १०१, अनुग्रह सहाय्य (९३) राज्य आपत्ती प्रतिसाद निधीच्या मानकाव्यतिरिक्त खर्च, (९३) (०५) पुरामुळे बाधित झालेल्या व्यक्तिंच्या पुनर्वसनाकरिता रस्ते, पाणी पुरवठा, शाळा चावडी, विदयुत पुरवठा, नागरी सुविधावरील खर्च (अनिवार्य) (दत्तमत) (२२४५०९८८) ३१- सहायक अनुदाने (वेतनेतर) ” या लेखाशिर्षाखाली उपलब्ध करुन देण्यात आलेल्या निधीमधून करण्यात येईल.
३. संबंधित कार्यान्वयन यंत्रणेच्या मुख्य अभियंता / अधिक्षक अभियंता व संबंधित कार्यकारी अभियंता, सार्वजनिक बांधकाम, जिल्हा परिषद, परभणी यांनी नागरी सुविधा कामांचे कार्यारंभ आदेश द्यावेत. सदरची नागरी सुविधांची कामे निधी उपलब्ध करुन देण्यात आलेल्या आर्थिक वर्षात पूर्ण करण्याची जबाबदारी संबंधित मुख्य अभियंता / कार्यकारी अभियंता यांची राहील. सदरच्या सुविधा कामांसाठी वितरीत करण्यात आलेल्या निधी ज्या कामासाठी उपलब्ध करुन दिला जाईल त्याच कामासाठी त्याचा विनियोग करण्यात यावा, ही बाब काटेकोरपणे पाळावी. सदरच्या नागरी सुविधा कामांसाठी वितरीत करण्यात आलेल्या निधीच्या अनुषंगाने उपयोजन प्रमाणपत्रे (Utilisation Certificates) प्राथम्याने सादर करावीत.
पृष्ठ ३ पैकी २
# Page 3
शासन निर्णय क्रमांकः एफएलडी-२०२३/प्र.क.२८/र-१२