# Page 1
वन विभागाच्या तांत्रिक मार्गदर्शनाखाली औघोगिक प्रतिष्ठान आणि अशासकिय संस्था यांच्यामार्फत
अवनत वनक्षेत्रावर वनीकरणाचे निकष सुधारीत करण्याबाबत.
महाराष्ट्र शासन
महसूल व वन विभाग
शासन परिपत्रक क्रमांक: एफएलडी - २०११/प्र.क्र.१६७/फ-१०
मंत्रालय, मुंबई - ४०००३२
दिनांक : २४.०६.२०२२
वाचा : १. शासन परिपत्रक क्रमांक एफएलडी-२०११/प्र.क्र.१६७/फ-१०, दिनांक २६.०६.२०१५.
२. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांचे पत्र क्रमांक कक्ष-१७/नोसेल/१७ (४)/प्र.क्र.१५७/३११/२२-२३ नागपूर, दिनांक : ०६.०५.२०२२.
प्रस्तावना: राष्ट्रीय वन निती १९८८ मध्ये निनिर्दिष्ट केल्यानूसार ३३% वनाच्छादनाचे उद्दीष्ठ गाठण्याकरीता वन विभागाच्या तांत्रिक मार्गदर्शनाखाली औद्योगिक प्रतिष्ठान आणि अशासकिय
संस्थांच्या सहभागाने अवनत वनक्षेत्राचे पुर्नवनीकरण करण्याबाबत त्रिपक्षीय करारनामा करण्याच्या अनुषंगाने शासनाच्या दिनांक २६.०६.२०१५ रोजीच्या परिपत्रकान्वये निकष जारी करण्यात आले आहेत.
राज्यातील अवनत वनक्षेत्रावर पुर्नवनीकरणाची व्यापकता अधिकाधिक वाढविण्यासाठी अशासकिय संस्थेप्रमाणे पर्यावरण संवर्धनाशी निगडीत इको टास्क फोर्स बटालियन या अनुशासित संस्थेचा दिनांक २६.०६.२०१५ रोजीच्या परिपत्रकातील त्रिपक्षीय करारनामा निकषामध्ये समावेश करण्याची बाब शासनाच्या विचाराधीन होती.
शासन परिपत्रक: दिनांक २६.०६.२०१५ रोजीच्या शासन परिपत्रकान्वये निश्चित केलेल्या त्रिपक्षीय करारनाम्याच्या निकषामध्ये अशासकिय संस्थेप्रमाणे इको टास्क फोर्स बटालियन या अनुशासित संस्थेचा समावेश करण्यात येत आहे. यापुढे औद्योगिक प्रतिष्ठानांच्या सहभागाने इको टास्क फोर्स बटालियन या अनुशासित संस्थेमार्फत त्रिपक्षीय कराराचे प्रस्ताव शासन मान्यतेसाठी सादर करण्यात यावे. तसेच, त्रिपक्षीय करारनामा संदर्भातील शासन परिपत्रक दिनांक २६.०६.२०१५ मधील सर्व अटी व शर्ती लागू राहतील.
# Page 2
शासन परिपत्रक क्रमांक: एफएलडी-२०११/प्र.क्र.१६७/फ-१०