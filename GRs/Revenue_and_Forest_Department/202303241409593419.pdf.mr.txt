# Page 1
वनक्षेत्राचे सर्वेक्षण, सिमांकन व जमाबंदी या योजनेत्तर योजनेखाली १८ अस्थायी पदांना मुदतवाढ देण्याबाबत.
महाराष्ट्र शासन
महसूल व वन विभाग
शासन निर्णय क्रमांक :- एस-१०/२०२३/प्र.क्र.७१/फ-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२,
दिनांक : २४ मार्च, २०२३.
पहा : १) महसूल व वन विभागाचे शासन निर्णय क्र. एमएफएस-२०१७/प्र.क्र.७७/फ-८, दिनांक १३.०९.२०१९ व दिनांक २१.०९.२०२१.
२) शासन निर्णय महसूल व वन विभाग, क्रमांक एस-१०/२०२२/प्र.क्र.६०/फ-३, दिनांक १४.०३.२०२२ व दिनांक ३०.०८.२०२२.
३) वित्त विभागाचे शासन निर्णय क्र. पदनि-२०१६/प्र.क्र.८/१६/आ.पु.क., दिनांक ८.०२.२०२३.
४) उप वनसंरक्षक (अर्थसंकल्प नियोजन व विकास) महाराष्ट्र राज्य, नागपूर यांचे पत्र क्रमांक कक्ष-३/ योजनेत्तर / प्र.क्र.२०/२२-२३/२२०: दिनांक ३.०२.२०२३.
शासन निर्णय : वनक्षेत्राचे सर्वेक्षण, सिमांकन व जमाबंदी या योजनेत्तर योजनेखालील १८ अस्थायी पदे दिनांक २८.०२.२०२२ पर्यंत चालू ठेवण्यास शासनाने संदर्भ क्रमांक २ च्या शासन निर्णयान्वये मान्यता दिली आहे.
२. वन विभागातील पदांच्या आढाव्याअंती संदर्भ क्र. १ च्या दिनांक १३.०९.२०१९ व दिनांक २१.०९.२०२१ च्या शासन निर्णयान्वये मान्य केलेल्या सुधारित आकृती बंधातील २६५७३ पदांमध्ये सदर योजनेतंर्गत सदर १८ अस्थायी पदांचा समावेश आहे. त्यानुषंगाने खालील विवरणपत्र अ मध्ये दर्शविलेल्या १८ अस्थायी पदांना आता दिनांक २८.०२.२०२४ पर्यंत मुदतवाढ देण्याची उप वनसंरक्षक (अर्थसंकल्प नियोजन व विकास) महाराष्ट्र राज्य, नागपूर यांनी संदर्भ क्र. ४ अन्वये विनंती केली आहे.
विवरणपत्र अ
----------------------------------------------------------------
| अ.क्र. | पदनाम | पद संख्या | पदांचा वृत्तनिहाय तपशील |
| १ | वनजमाबंदी अधिकारी | ४ | (पुणे-१ / औरंगाबाद- १/ ठाणे-१/ नागपूर-१) |
| २ | वनपाल | १ | (ठाणे- १) |
| ३ | मंडळ अधिकारी | १ | (पुणे- १) |
| ४ | लेखापाल | १ | (पुणे- १) |
| ५ | वनसर्व्हेक्षक | ५ | (पुणे-१/ठाणे-३/औरंगाबाद-१) |
| ६ | वनक्षेत्रसर्व्हेक्षक | १ | (पुणे-१) |
| ७ | चेनमन | २ | (ठाणे-२) |
| ८ | चपराशी/शिपाई | २ | (पुणे-१ / प. मुंबई (वन्यजीव)-१) |
| ९ | जीपचालक | १ | (पुणे-१) |
| एकूण | १८ पदे |  |
----------------------------------------------------------------
# Page 2
शासन निर्णय क्र. एस-१०/२०२३/प्र.क्र.७१/फ-३
३. वित्त विभागाच्या दिनांक ८.०२.२०२३ च्या शासन निर्णयानुसार प्रशासकीय विभागांना त्यांच्या अधिनस्त अस्थायी पदांना दिनांक ३१.०८.२०२३ पर्यंत मुदतवाढ देण्याचे अधिकार प्रदान करण्यात आले आहेत. त्यानुसार उक्त विवरणपत्र-अ मध्ये दर्शविल्यानुसार १८ अस्थायी पदांना दिनांक १.०३.२०२३ ते दिनांक ३१.०८.२०२३ या कालावधीकरिता खालील अटीं व शर्तींच्या अधीन राहून मुदतवाढ देण्यात येत आहे.
अ) सदर १८ अस्थायी पदे ६ महिन्यांपेक्षा अधिक कालावधीसाठी रिक्त नाहीत.
ब) सदर १८ अस्थायी पदे भूमी अभिलेख कार्यालयातील असून ती वन विभागातील पदांच्या आढाव्याअंती संदर्भ क्र. १ येथील शासन निर्णयान्वये मान्य केलेल्या आकृतीबंधातील पदांमध्ये समाविष्ट असणे आवश्यक आहे.
४. या पदावर होणारा खर्च प्रधान शिर्ष २४०६ वनीकरण व वन्यजीवन (योजनेत्तर), ०१ वनीकरण, १०१ वनसंधारण विकास व पुननिर्मिती (०१) (०२) वनांचे सर्वेक्षण, जमाबंदी व सिमांकन (२४०६ ०१०२) या लेखाशिर्षा खाली सन २०२३-२४ या वित्तीय वर्षातील मंजूर होणाऱ्या अनूदानातून भागविण्यात यावा.
४. सदर शासन निर्णय वित्त विभाग, शासन निर्णय क्र.पदनि-२०१६/प्र.क्र.८/१६/आ.पु.क., दिनांक ८.०२.२०२३ अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.