# Page 1
भारतीय वन सेवेतील सन २०१९ च्या तुकडीतील दोन अधिका-यांचे ०४ महिन्यांचे अपूर्ण “On the Job Training (OJT)” प्रशिक्षण पुनःश्च आयोजित करण्याकरीता दोन अधिसंख्य पदे निर्माण करणेबाबत..
महाराष्ट्र शासन
महसूल व वन विभाग
शासन निर्णय क्रमांक- आयएफएस-१५२०/प्र.क्र.५७/फ-७अ
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक - २१ ऑक्टोबर, २०२२
संदर्भ :- १. केंद्र शासन, पर्यावरण, वने व जलवायू परिवर्तन, मंत्रालय, पत्र क्र. १८०१२/०३/२०२१/ आयएफएस-२, दिनांक ०५/०९/२०२२.
२. इंदिरा गांधी राष्ट्रीय वन अॅकॅडमी, डेहराडून यांचे पत्र क्र. F No 551/NFA-2021/70.21/ (2019-21 Course), दिनांक १०/०५/२०२१.
३. महसूल व वन विभाग, मंत्रालय समक्रमांकाचे दि. ०९/०९/२०२० व दि. १७/०६/२०२१ रोजीचे शासन निर्णय.
४. महसूल व वन विभाग, मंत्रालय शासन आदेश क्र. एएफओ-२०२१/प्र.क्र.०४/फ-७ दि.
दि. १७/०९/२०२१ ५. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर, यांचे पत्र क्र. कक्ष-९/ भावसे/मेंटर-५/प्र.क्र.१३(२०-२१)/४३९/२२-२३, दि. ०८/०६/२०२२.
प्रस्तावना: देशभरातील कोव्हीड-१९ या संसर्गजन्य रोगाच्या प्रसारामूळे सन २०१९ च्या तुकडीतील भारतीय वन सेवेतील अधिकाऱ्यांच्या प्रशिक्षणामध्ये अडथळे येत असल्याने केंद्र शासनाच्या पर्यावरण, वने व जलवायू परिवर्तन, मंत्रालयाच्या सूचनेनूसार परिविक्षाधिन भावसे अधिकाऱ्यांच्या प्रशिक्षण कार्यक्रमात बदल करण्यात येत असल्याचे आणि त्यांचे "On the Job Training (OJT) " प्रशिक्षण व्यावसायिक अभ्यासक्रम (Professional Training) पूर्ण होण्यापूर्वी म्हणजेच मे - ऑगस्ट -२०२१ ऐवजी ०१ ऑक्टोबर २०२० ते जानेवारी २०२१ या कालावधीत घेण्यात येणार असल्याचे कळविण्यात आले होते. त्यानुसार या विभागाच्या दि. ०९/०९/२०२० रोजीच्या शासन निर्णयानुसार महाराष्ट्र संवर्गातील ०७ भावसे प्रशिक्षणार्थीकरीता दि.०१/०७/२०२१ ते दि.३०/०९/२०२१ या कालावधीकरीता कनिष्ठ समय वेतनश्रेणीत (वेतन श्रेणी Level १० in the Pay Matrix) सहायक वनसंरक्षकाची ०७ (सात) अधिसंख्य पदे निर्माण करण्यास मान्यता देण्यात आली आहे.
२. तद्नंतर, इंदिरा गांधी राष्ट्रीय वन अकादमी, डेहराडून यांनी दि. १५/०५/२०२१ रोजीच्या पत्रान्वये कळविल्यानुसार कोव्हीड-१९ या संसर्गजन्य रोगाच्या प्रसारामूळे प्रशिक्षणामध्ये अडथळे येत असल्याने सन २०१९ च्या सरळ सेवेतील भावसे परिविक्षाधीन अधिकाऱ्यांना दि.०१/०७/२०२१ ते दि.३०/०९/२०२१ या कालावधीत १२ आठवड्यांचे "Additional on the Job Training (OJT) " प्रशिक्षण देण्यासाठी या विभागाच्या दि.१०/०६/२०२१ रोजीच्या शासन निर्णयान्वये कनिष्ठ समय वेतनश्रेणीत (वेतन श्रेणी Level १० in the Pay Matrix) सहायक वनसंरक्षकाची ०७ (सात ) अधिसंख्य पदे निर्माण करण्यास मान्यता दिली आहे. तदनंतर प्राप्त प्रस्तावास अनुसरुन OJT प्रशिक्षण संपुष्टात
# Page 2
शासन निर्णय क्रमांकः आयएफएस-१५२०/प्र.क्र.५७/फ-७ अ
आल्याने या विभागाच्या संदर्भाधिन दि.१७/०९/२०२१ रोजीच्या आदेशान्वये उक्त ०७ भावसे अधिकाऱ्यांना सहायक वनसंरक्षक या पदावर (भारतीय वन सेवा (वेतन) नियम २०१६ अनुसूचि ॥ नुसार पे मॅट्रिक्स) पदस्थापना करण्यात आलेली आहे.
३. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी दि.०८/०६/२०२२ रोजीच्या पत्रान्वये कळविल्यानूसार परिविक्षाधिन भावसे अधिकारी श्री. बी. एन. स्वामी, भावसे यांचा दि.२२/१०/२०२० ते दि.१७/०१/२०२१ (८७ दिवस) व श्री. अभिजीत वायकोस, भावसे यांचा दि.०५/११/२०२० ते दि. १७/०१/२०२० (७४ दिवस) पर्यंतचा गैरहजेरीचा कालावधी वैद्यकीय कारणास्तव रजा मंजूर करुन नियमित करण्यात आलेला आहे. भारतीय वन सेवा परिविक्षा नियम १९६८ मधील नियम १२ (२) अन्वये राज्य शासनाच्या अधीन कार्यरत असताना परिविक्षाधीन अधिकाऱ्यांचे अनुशासनात्मक नियंत्रण राज्य शासनाकडे असण्याचे प्रावधान विचारात घेता श्री. बी.एन.
स्वामी, भावसे व श्री.अभिजीत वायकोस, भावसे यांनी अनुक्रमे ८७ व ७४ दिवस वैद्यकीय कारणास्तव रजा उपभोगली असल्याने त्यांचे “On the Job Training " (OJT) प्रशिक्षण पूर्ण होऊ न शकल्याने या दोघांचा “On the Job Training (OJT) प्रशिक्षण कालावधी ०४ महिने वाढविणेबाबत शासन स्तरावर निर्णय घेण्याची विनंती केली आहे.
४. भारतीय वन सेवा परिविक्षा नियम १९६८ मधील नियम ३ (४) अन्वये भारतीय वन सेवेतील अधिकाऱ्यांचा परिविक्षाधीन कालावधी वाढविणेबाबत फक्त केंद्र शासनास अधिकार असल्याने सदर परिविक्षाधिन कालावधी वाढविण्याबाबत केंद्रशासनाच्या पर्यावरण, वने व जलवायु परिवर्तन मंत्रालयाकडे विनंती करण्यात आली होती. त्यानुसार केंद्र शासनाच्या पर्यावरण, वने व जलवायु परिवर्तन विभागाने संदर्भाधिन दिनांक ०५/०९/२०२२ रोजीच्या पत्रान्वये असे कळविले आहे की, उक्त २ भावसे अधिकाऱ्यांचे “On the Job Training (OJT)” प्रशिक्षण त्वरित संपुष्टात आणुन इंदिरा गांधी राष्ट्रीय वन अकादमी, डेहराडून व केंद्र शासनास कळवावे, तदनंतर त्यांच्या परिविक्षाधिन कालावधी बाबत निर्णय घेण्यात येईल.
५. यास्तव उक्त भारतीय वन सेवेतील सन २०१९ च्या तुकडीतील परिविक्षाधिन अधिकारी यांचे “On the Job Training (OJT) " प्रशिक्षण पूर्ण होऊ न शकल्याने त्यांच्या प्रशिक्षणा करीता ४ महिन्यांची मुदतवाढ देऊन या कालावधीमध्ये वेतन व भत्ते अदा करण्यासाठी वन विभागात कनिष्ठ समय वेतनश्रेणीत (वेतन श्रेणी Level १० in the Pay Matrix) सहाय्यक वनसंरक्षकाची, ०२ (दोन) अधिसंख्य पदे निर्माण करण्याची बाब शासनाच्या विचाराधीन होती..
शासन निर्णय : प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी दि. ०६/१०/२०२२ रोजीच्या पत्रान्वये प्रस्तावित केल्यानुसार भारतीय वन सेवेतील सन २०१९ च्या तुकडीतील सरळसेवा भावसे अधिकारी श्री. बी. एन. स्वामी व श्री. अभिजीत वायकोस यांचे १६ आठवड्यांचे "On the Job Training (OJT)” मधील प्रशिक्षण पुर्ण होऊ न शकल्याने त्यास मुदतवाढ देण्याबाबत प्राप्त प्रस्तावास अनुसरून वन विभागात कनिष्ठ समय वेतनश्रेणीत (वेतन श्रेणी Level १० in the Pay Matrix) सहाय्यक वनसंरक्षकाची, ०२ (दोन) अधिसंख्य पदे निर्माण करण्यात येत आहेत.
पृष्ठ ३ पैकी २
# Page 3
शासन निर्णय क्रमांकः आयएफएस-१५२०/प्र.क्र.५७/फ-७ अ
--------------------------------------------------------------------------------------------------------------------------------------------------
| अ.क्र. | अधिका-याचे नाव व सद्याची पदस्थापना | नवीन प्रस्तावित पदस्थापना |
| १. | श्री. अभिजित वायकोस, सहायक वनसंरक्षक (वनीकरण, संरक्षण व अतिक्रमण) वर्धा वनविभाग, वर्धा | नागपूर (प्रा.) वनविभाग |
| २. | श्री. बी. एन. स्वामी, सहायक वनसंरक्षक (जंकास, कॅम्पा व  |  जमिन) उपसंचालक, बफर, ताडोबा-अंधारी व्याघ्र प्रकल्प, चंद्रपुर | अमरावती (प्रा.) वनविभाग |
--------------------------------------------------------------------------------------------------------------------------------------------------
उपरोक्त दोन अधिसंख्य पदे दि. २१ ऑक्टोबर २०२२ ते २० फेब्रुवारी २०२३ या कालावधीसाठी अस्तित्वात राहतील.
उक्त अधिका-यांकरीता संबधित प्रशिक्षण कालावधीकरीताचा सदर पदावरील वेतन व भत्यापोटी येणारा खर्च प्रधानशिर्ष “ मुख्य लेखाशिर्ष २४०६ - वनीकरण व वन्यजीवन (योजनेत्तर), १०१ वनसंधारण व विकास, १०१ (०१) प्रशासन व संरक्षण (२४०६ ००९६) ०१-वेतन ” या लेखाशिर्षाखाली उपलब्ध असलेल्या मंजूर अनुदानूत भागविण्यात येईल.
सदर शासन निर्णय हा वित्त विभागाच्या शासन निर्णय क्र. पदनि२०१२/प्र.क्र.६६/१२/ वित्तिय सुधारणा - १, दि. ११ जुलै २०१२ व शासन निर्णय क्र. पदनि-२०१६/प्र.क्र.७/१६/ वित्तिय सुधारणा-१, दि. २० फेब्रुवारी, २०१६ अन्वये प्रशासकीय विभागांना प्रदान केलेल्या अधिकारांनूसार निर्गमित करण्यात येत आहे.