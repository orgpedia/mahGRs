# Page 1
विभागीय आयुक्त, कोकण यांच्या अध्यक्षतेखाली गठित केलेल्या चौकशी समितीस मुदतवाढ देणेबाबत.
महाराष्ट्र शासन
महसूल व वन विभाग,
शासन परिपत्रक क्र. विपता-२०२२/प्र.क्र.१५५/अ-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २५ सप्टेंबर, २०२३.
वाचा:-१. शासन परिपत्रक क्र. विपता-२०२२/प्र.क्र.१५५/अ-२, दि.२३.०२.२०२३.
२. उपायुक्त (भूसंपादन), विभागीय आयुक्त कार्यालय,कोकण यांचे
दि .११.०७.२०२३ रोजीचे पत्र
प्रस्तावना :
महाराष्ट्र विधानमंडळाच्या सन-२०२२ चे तिसरे (हिवाळी अधिवेशनात श्री. अंबादास दानवे, विधानपरिषद सदस्य यांनी “बुलेट ट्रेनसाठी पालघर व ठाणे जिल्ह्यातील शेतकऱ्यांच्या संपादित करण्यात आलेल्या जमिनींचा मोबादला देण्याबाबत” या विषयाचा विधानपरिषद तारांकित प्रश्न क्र.
१६२५२ हा दि. २७.१२.२०२२ रोजी विधानपरिषदेत प्राथम्य क्र. ३ वर चर्चेस उपस्थित करण्यात आला होता. सदर तारांकीत प्रश्नावरील चर्चे दरम्यान प्रस्तुत प्रकरणी समिती मार्फत चौकशी करून त्याआधारे कार्यवाही करण्यात येईल असे मा. मंत्री (महसूल) महोदयांनी सभागृहाला आश्वासित केले होते. त्यानुषंगाने उपरोक्त वाचा येथील संदर्भ क्र. १ अन्वये, विभागीय आयुक्त, कोकण यांच्या अध्यक्षतेखाली तीन सदस्यीय चौकशी समिती गठित करण्यात आली होती. सोबत जोडलेल्या परिशिष्ट-अ मधील तक्रारींच्या अनुषंगाने भूसंपादन प्रक्रियेत सखोल चौकशी करुन त्याबाबत अहवाल दि.२१.०३.२०२३ पर्यंत शासनास सादर करण्याबाबत निदेश दिलेले होते.
उपरोक्त वाचा येथील संदर्भ क्र. २ अन्वये, समितीमार्फत प्रकरणांची चौकशी सुरु आहे. सदर प्रकरणांची संख्या व व्याप्ती पहाता सखोल चौकशी करण्यासाठी अजून १ महिन्याचा कालावधी आवश्यक आहे. समितीस १ महिन्याची मुदतवाढ द्यावी अशी विनंती केलेली आहे. त्यानुषंगाने समितीस अहवाल सादर १ महिन्याची मुदतवाढ देण्याची बाब शासनाच्या विचाराधीन होती.
शासन परिपत्रक :
बुलेट ट्रेनसाठी पालघर व ठाणे जिल्ह्यातील शेतकऱ्यांच्या संपादित करण्यात आलेल्या जमिनींचा मोबादला देण्याबाबत विभागीय आयुक्त, कोकण यांच्या अध्यक्षतेखाली वाचा येथील संदर्भ क्र. १ अन्वये आदेशान्वये गठीत केलेल्या तीन सदस्यीय चौकशी समितीला शासनास अहवाल सादर करण्यासाठी दि.२१.०३.२०२३ पर्यंत कालावधी देण्यात आला होता. तथापि सदर कालावधीत समितीची कार्यवाही पुर्ण न झाल्याने समितीस कालावधी वाढवून देण्याची मागणी अनुषंगाने दि.२२.०३.२०२३ ते दि.२४.०९.२०२३ हा कालावधी मानीव मुदतवाढ देण्यात येत असून, आता आणखी दि. २५ .०९.२०२३ पासून दि. २४.१०.२०२३ या कालावधीपर्यंत समितीस याद्वारे मुदतवाढ
# Page 2
शासन परिपत्रक क्रमांकः विपता-२०२२/प्र.क्र.१५५/अ-२
देण्यात येत आहे. प्रस्तुत प्रकरणी समितीने दि. २४.१०.२०२३ पर्यंत अहवाल सादर करण्याची दक्षता घ्यावी.