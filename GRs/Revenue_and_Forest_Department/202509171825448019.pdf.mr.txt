# Page 1
राज्यात अमरावती विभागात जून, २०२५ या
कालावधीत अतिवृष्ट्टी व पूर यामुळे
शेतजमीनीच्या झालेल्या नुकसानाकरीता मदत
देण्यासाठी निधी वितरीत करण्यास मंजुरी
देण्याबाबत.
महाराष्ट्र शासन
महसूल व वन विभाग
शासन निर्णय क्रमांक- सीएलएस २०२५/प्र.क्र. २३५ (भाग-१)/म-३
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- १७सप्टेंबर, २०२५
वाचा :-
१)शासन निर्णय, महसूल व वन विभाग, क्र. संकीर्ण-२०२२/प्र.क्र.६७/म-११,दि.२४.०१.२०२३.
२)शासन निर्णय, महसूल व वन विभाग क्र.सीएलएस-२०२२/प्र.क्र.३४९/म-३,दि.२७.०३.२०२३
३)विभागीय आयुक्त, अमरावती यांचे पत्र उपआ/नैआ/पूनर्व/म.स.कावि-१५८/२०२५,
दि.२९.०७.२०२५
प्रस्तावना:-
अतिवृष्ट्टी, पूर व चक्रीवादळ या सारख्या नैसर्गिक आपत्तीमुळे शेतीपिकांचे नुकसान झाल्यास
पुढील हंगामामध्ये उपयोगी पडावे याकरिता शेतकऱ्यांना निविष्ट्ठा अनुदान (Input subsidy) स्वरूपात
एका हंगामात एक वेळेस याप्रमाणे राज्य आपत्ती प्रतिसाद निधीमधून विहित दराने मदत देण्यात येते.
तसेच, राज्य आपत्ती प्रतिसाद निधीच्या इतर मान्य बाबींकरिता देखील विहित दराने मदत देण्यात
येते. शासन निर्णय, दि.२७.०३.२०२३ अन्वये अतिवृष्ट्टी व पूर यासारख्या नैसर्गिक आपत्तीमुळे राज्यात
विविध जिल्यात होणाऱ्या शेतजमीनीच्या नुकसानीकरिता बाधितांना मदत करण्याबाबत निकष
निर्धारित केलेले आहेत. जून २०२५ या महिन्यात अतिवृष्ट्टी / पूर यामुळे शेतजमीनीच्या झालेल्या
नुकसानीसाठी विभागीय आयुक्त, अमरावती यांचेकडून संदर्भ क्र.३ च्या पत्रान्वये निधी मागणीचे
प्रस्ताव शासनास प्राप्त झाले आहेत.
शासन निर्णयः-
जून २०२५ मध्ये राज्यात झालेल्या अतिवृष्ट्टीमुळे व पूर परिस्थितीमुळे शेतजमीनीच्या
नुकसानीसाठी बाधितांना मदत देण्याकरिता राज्य आपत्ती प्रतिसाद निधीमधून संदर्भाधीन क्र.२ येथील
# Page 2
शासन निर्णयान्वये निश्चित केलेल्या दरानुसार एकूण रुपये १०,५२,९५,०००/- (दहा कोटी बावन्न लक्ष
पंच्याण्णव हजार फक्त) इतका निधी वितरीत करण्यास शासनाची मंजूरी देण्यात येत आहे.
२. या शासन निर्णयासोबत जोडलेल्या विवरणपत्राप्रमाणे अनुक्रमांक १ येथे नमूद
दि.२४.०१.२०२३ अन्वये सूचित केल्यानुसार आवश्यकतेनुसार कार्यासन म-११ यांनी हा निधी वितरित
करावा. जिल्हाधिकारी यांनी वर अनुक्रमांक १ येथे नमूद दि.२४.०१.२०२३ अन्वये सूचित केल्यानुसार
या प्रस्तावाअंतर्गत असलेल्या सर्व लाभार्थ्यांची माहिती विहित नमुन्यात तयार करुन ती जास्तीत
जास्त एक महिन्याच्या आत संगणकीय प्रणालीवर भरावी. ही माहिती भरतांना -
अ)चालू हंगामामध्ये यापूर्वी सर्व विभागांना शेतीजमीनीच्या नुकसानीकरिता वितरीत करण्यात
आलेल्या मदतीच्या निधीमध्ये या प्रस्तांवातर्गत मागणी करण्यात आलेल्या निधीचा समावेश
नाही याची दक्षता घ्यावी. राज्य आपत्ती प्रतिसाद निधीमधून विहित दराने मदत देण्यात येत
असल्याची खात्री करावी.
ब) शासन निर्णय, महसूल व वन विभाग दि.२७.०३.२०२३ नुसार, महसूल अभिलेख्यानुसार
शेतजमीनीचे मालक असलेल्या फक्त अल्प व अत्यल्प भूधारक शेतकऱ्यांना विहित दराने
जास्तीत जास्त २ हेक्टरच्या मर्यादेत असल्याची खातरजमा करण्यात यावी.
३. वरील निधी खर्च करताना संदर्भाधीन सर्व शासन निर्णयातील सुचनांचे व निकषांचे काटेकोरपणे
पालन करण्यात यावे. ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर
निधी खर्च करण्यात यावा. ही मदत देताना केंद्र शासनाने चक्रीवादळ, पूर इत्यादी नैसर्गिक
आपत्तीकरिता विहित केलेल्या अटी व शतींची पूर्तता होत असल्याची खात्री सर्व संबंधितांनी करावी.
४. लाभार्थ्र्याना मदत वाटपाची कार्यवाही पुर्ण झाल्यानंतर लाभार्थ्यांची यादी व मदतीचा तपशील
जिल्हयांच्या संकेतस्थळावर प्रसिध्द करण्यात यावा. या आदेशाव्दारे तसेच यापूर्वी वेळोवेळी निर्गमित
केलेल्या आदेशाव्दारे नैसर्गिक आपत्तीमध्ये शेतकऱ्यांना दिलेला मदतीचा निधी बँकांनी कर्ज खात्यात
अथवा अन्यथा वसुलीसाठी वळती करु नये याकरिता जिल्हाधिकारी यांनी सर्व बँकांना आवश्यक त्या
सूचना निर्गमित कराव्यात. या सर्व सूचनांची अंमलबजावणी करण्याची जबाबदारी संबंधित
जिल्हाधिकारी यांची राहील.
५. सदर निधीतून करण्यात येत असलेल्या खर्चाचे लेखे निधी आहरित करण्यात येणाऱ्या
कार्यालयाच्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व
महालेखापाल कार्यालयाशी त्रैमासिक ताळमेळ घेण्यात यावा. राज्य आपत्ती प्रतिसाद निधीमधून
तसेच राज्य शासनाच्या निधीमधून उपलब्ध करून दिलेला उपरोक्त निधी खर्ची पडल्यानंतर तातडीने
निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर
करण्याची जबाबदारी विभागीय आयुक्त यांची राहील.
# Page 3
६. वरील प्रयोजनासाठी होणारा खर्च मागणी क्र.सी-६, मुख्य लेखाशिर्ष २२४५ नैसर्गिक
आपत्तीच्या निवारणासाठी अर्थसहाय, ०२ पुर, चक्रीवादळे इत्यादी ११५, जमीनीतील वाळू/गाळ/क्षार
काढून टाकण्यासाठी शेतकऱ्यांना सहाय्य (९१) राज्य आपत्ती प्रतिसाद निधीच्या मानकानुसार खर्च,
(९१) (०१) जमीनीतील वाळू/ चिकनमाती व क्षार काढून टाकण्यासठी शेतकऱ्यांना सहाय्य, डोंगराळ
शेतीवरील गाळ काढणे, मत्स्य क्षेत्रातील गाळ काढणे व ती पूर्ववत करून त्याची दुरूस्ती, भूस्खलन,
हिमस्खलन व नदीच्या रूपांतरामुळे झालेले नुकसान (अनिवार्य) , ३१ सहाय्यक अनुदाने (वेतनेतर)
(२२४५ ०२९१) अंतर्गत उपलब्ध केलेल्या निधीमधून खर्च करण्यात यावा.
७. याबाबतची देयक अधिदान व लेखा कार्यालय, मुंबई यांना सादर करण्याकरीता शासन निर्णय
क्र. ओएफएम-१०/०७/प्र.क्र.२०२/ई, दिनांक १६.१०.२००७ अन्वये लेखाधिकारी, आपत्ती व्यवस्थापन
प्रभाग यांना आहरण व संविरण अधिकारी आणि वित्तीय सल्लागार व सह सचिव यांना नियंत्रक
अधिकारी म्हणून घोषित करण्यात आले आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4