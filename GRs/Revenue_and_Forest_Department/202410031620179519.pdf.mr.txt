# Page 1
कोविड १९ विषाणूच्या प्रादुर्भावाच्या कालावधीत
प्रतिनियुक्त करण्यात आलेल्या डॉक्टर्स शासकीय
अध्यापक, व परिचारिका यांच्या निवास व भोजन
व्यवस्थेसाठी अधिग्रहित केलेल्या हॉटेलची प्रलंबित
देयके अदा करणेबाबत.
महाराष्ट्र शासन
महसुल व वन विभाग
शासन निर्णय क्र. न्यायाप्र - २०२३/प्र.क्र.१५३/म-३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक : ०३ ऑक्टोंबर, २०२४.
वाचा :- १) जिल्हाधिकारी तथा अध्यक्ष जिल्हा आपत्ती व्यवस्थापन प्राधिकरण जळगांव यांचे पत्र क्र.
दंडप्र/०१/कावि/२०२०/३०१, दि. १६.०६.२०२०
२) मा. उच्च न्यायालय खंडपीठ औरंगाबाद येथे दाखल रिट याचिका क्र.२९६९/२०२३ ( हॉटेल
न्यु रिच पॅलेस व इतर विरुद्ध महाराष्ट्र शासन व इतर ) वरील मा. उच्च न्यायालयाचे
दि. ०६.०२.२०२४ चे आदेश.
३) जिल्हाधिकारी जळगांव यांचे पत्र क्र. टंचाई -३/कावि/२०२४/५१/३५२, दि. ०७.०५.२४
४) जिल्हाधिकारी जळगांव यांचे पत्र क्र. टंचाई -३/कावि/२०२४/०७/५१/१५८, दि. १६.०२.२४
५)विभागीय आयुक्त, नाशिक यांचे पत्र क्र. कोव्हीड सु.मा./२०२२/प्र.क्र.-११/तामे २३(४)
/जा.क्र. २६, दि. २४.०५.२०२४
प्रस्तावना :-
कोविड १९ विषाणूचा प्रादुर्भाव जळगांव जिल्यात जास्त प्रमाण वाढल्याने जिल्हाधिकारी
जळगाव तथा अध्यक्ष जिल्हा आपत्ती व्यवस्थापन प्राधिकरण, जळगांव यांनी सदंर्भ क्र.१ येथील
दि.१६.०६.२०२० च्या आदेशान्वये कोविड कालावधीत प्रतिनियुक्तीने नियुक्त केलेले डॉक्टर्स
शासकीय अध्यापक व परिचारिका यांची तसेच शासकीय अध्यापक यांची तात्पुरत्या स्वरुपात
निवास व भोजनाची व्यवस्था हॉटेल रॉयेल पॅलेस, हॉटेल न्यु रिच पॅलेस, हॉटेल ट्युरिस्ट रिसोर्ट,
जळगांव येथे केली होती. सदर हॉटेलची देयके अदा करण्याबाबत संबंधित हॉटेल मालकांनी मा.
उच्च न्यायालय, खंडपीठ औरंगाबाद येथे दाखल केलेल्या रिट याचिका क्र.२९६९/२०२३ मध्ये
दि.०६.०२.२०२३ रोजी दिलेल्या आदेशानुसार सदर देयके अदा करण्याबाबतचा प्रस्ताव
शासनाच्या विचाराधीन होता.
शासन निर्णय :-
कोविड १९ विषाणूच्या साथीच्या कालावधीत जळगांव जिल्यात जिल्हाधिकारी जळगांव
तथा अध्यक्ष जिल्हा आपत्ती व्यवस्थापन प्राधिकरण, जळगांव यांनी दि. ०१.०५.२०२० ते दि.
१९.१०.२०२० या कालावधीत डॉक्टर्स शासकीय अध्यापक, व परिचारिका यांच्या निवास व
भोजनाच्या व्यवस्थेसाठी अधिग्रहीत केलेल्या हॉटेल रॉयेल पॅलेस, हॉटेल न्यु रिच पॅलेस, हॉटेल
# Page 2
शासन निर्णय क्रमांकः न्यायाप्र - २०२३/प्र.क्र.१५३/म-३
ट्युरिस्ट रिसोर्ट ची प्रलंबित देयके रु.७३,६९,९२३/- (रुपये त्र्याहत्तर लक्ष एकोणसत्तर हजार नऊशे
तेवीस ) मंजूर करुन वितरीत करण्यास मान्यता देण्यात येत आहे.
२. वरीलप्रमाणे मंजूर निधी बीम्स प्रणालीवर विभागीय आयुक्त, नाशिक यांना कार्यासन
अधिकारी म-११ यांनी वितरित करावा.
३. सदर निधी खर्च करतांना खालील अटी व शर्तीचे पालन करण्यात यावे.
अ) कोविड १९ विषाणूचा प्रादुर्भाव रोखण्यासाठी अन्य योजनामधून सदर बाबीसाठी निधी
प्रस्तावित केलेला नाही अथवा खर्च केलेला नाही, याबाबत जिल्हाधिकारी जळगांव यांनी
खातरजमा करावी जेणेकरुन निधीबाबत व्दिरुक्ती होणार नाही याची जिल्हाधिकारी कार्यालयाने
कटाक्षाने काळजी घ्यावी.
ब) विभागीय आयुक्त, नाशिक कार्यालयाने सदर निधी प्राप्त झाल्यानंतर संबंधित हॉटेल
मालकांची देयके विना विलंब अदा होतील याची दक्षता घ्यावी.
क) सदर निधीबाबत करण्यात आलेल्या खर्चाचे लेखे निधी आहरीत करण्यात येणाऱ्या
कार्यालयाच्या स्तरावर करण्यात यावे व करण्यात आलेल्या खर्चाचा कोषागार कार्यालय व
महालेखापाल कार्यालयाशी ताळमेळ घेण्यात यावा. सदर देयकाचे उपयोगिता प्रमाणपत्र
महालेखापाल/शासनास सादर करण्यात यावे.
४. वरील प्रयोजनासाठी होणारा खर्च मागणी क्र. सी-६, मुख्य लेखाशीर्ष २२४५ नैसर्गिक
आपत्तीच्या निवारणासाठी सहाय्य, ८०, सर्वसाधारण, ८००, इतर खर्च, (९२) राज्य आपत्ती प्रतिसाद
निधीच्या मानकांव्यतिरिक्त खर्च, (९२) (०३) कोव्हीड-१९ प्रादुर्भाव रोखण्यावरील खर्च (अनिवार्य),
३१, सहायक अनुदाने (वेतनेत्तर) (२२४५ ४१५२) या लेखाशीर्षाखाली, सन २०२४-२०२५ या वित्तीय
वर्षात वित्त विभागाद्वारे पुनर्विनियोजनाद्वारे उपलब्ध करुन दिलेल्या तरतुदीमधून भागविण्यात
यावा.
५. हा शासन निर्णय वित्त विभागाचा अनौपचारीक संदर्भ क्र.४१३/२०२४, व्यय -९ दि.
०९.०९.२०२४ अन्वये मिळालेल्या सहमतीने निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3