# Page 1
श्री. क्षेत्र पंढरपूर येथे वारीसाठी येणाऱ्या वारकऱ्यांसाठी विठ्ठल रखुमाई वारकरी विमा छत्र योजना राविण्याबाबत...
महाराष्ट्र शासन
महसुल व वन विभाग
शासन निर्णय क्रमांक : सीएलएस-२०२३/प्र.क्र.१३२/म-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : २३ जून, २०२३.
वाचा : शासन निर्णय, वित्त विभाग, क्र. संकीर्ण-२०२३/प्र.क्र.५५/विमा प्रशासन,दि.२१.०६.२०२३.
प्रस्तावना: महाराष्ट्राचे आराध्य दैवत श्री. विठ्ठलाच्या पंढरपूर येथील वारीसाठी येणाऱ्या वारकऱ्यांकरिता वर नमूद वित्त विभागाच्या दि.२१.०६.२०२३ च्या शासन निर्णयाव्दारे "विठ्ठल रखुमाई वारकरी विमा छत्र योजना" राबविण्याबाबत आदेश निर्गमित करण्यात आले आहेत. संचालक, विमा प्रशासन, मुंबई यांनी ही योजना राबविण्यासाठी Iffco-Tokio General Insurance Co. Ltd., या विमा कंपनीची निवड केली आहे. सदर शासन निर्णयामध्ये नमूद केल्यानुसार या योजनेखाली १५ लक्ष वारकऱ्यांकरीता विमा हप्ता भरण्यासाठी रु.२.७० कोटी इतकी रक्कम Iffco-Tokio General Insurance Co. Ltd., या कंपनीस अदा करण्याची व यानुषंगाने इतर काही सूचना निर्गमित करण्याची बाब विचाराधीन होती.
शासन निर्णय: "विठ्ठल रखुमाई वारकरी विमा छत्र योजना" राबविण्याकरिता विमा हप्ता भरण्यासाठी रु.२,७०,००,०००/- (अक्षरी रुपये दोन कोटी सत्तर लक्ष फक्त) इतकी रक्कम Iffco - Tokio General Insurance Co. Ltd., या कंपनीस अदा करण्यास याव्दारे मान्यता देण्यात येत आहे.
२. ही योजना आषाढी वारी २०२३ करिता श्री क्षेत्र पंढरपूर येथे पायी अथवा खाजगी/ सार्वजनिक वाहनाने जाणाऱ्या वारकऱ्यांकरिता लागू राहील. या योजनेचा विमा कालावधी या शासन निर्णयाच्या दिनांकापासून ३० दिवसाचा राहील. या योजनेंतर्गंत विमा कंपनीकडे दावा करण्यासाठी संबंधितांनी सोबतच्या नमुन्यातील अर्ज करणे आवश्यक राहील. तसेच संबंधित वारकरी आषाढी वारी २०२३ करिता श्री.
क्षेत्र पंढरपूर येथे गेल्याबाबतचे, वारकरी राज्यातील ज्या गावाचा / शहराचा सर्वसाधारण रहिवासी आहे त्या गावाच्या / शहराच्या संबंधित तहसिलदार यांचे प्रमाणपत्र दाव्याच्या अर्जासोबत जोडणे आवश्यक राहील.
सर्व तहसिलदार यांनी संबंधित वारकरी आषाढी वारी २०२३ करिता गेल्याची खात्री करुन तशा स्वरुपाचे प्रमाणपत्र मागणीनुसार संबंधित वारकरी अथवा त्याचे वारसदार यांना निर्गमित करावे.
३. या योजनेंतर्गंत एखादया दुर्घटनेत/अपघातात वारकऱ्याचा मृत्यू झाल्यास या वारकऱ्याच्या वारसास रु.१.०० लक्ष इतकी रक्कम विमा कंपनी कडून देण्यात येणार आहे. तसेच दिंडीच्या दरम्यान अपघातात कायमचे अपंगत्व वा विकलांगता आल्यास विमा कंपनीकडून खालीलप्रमाणे प्रतिव्यक्ती विमा रक्कम प्रदान करण्यात येणार आहे : (अ) दोन्ही हात, दोन्ही पाय, दोन्ही डोळे, एक हात पाय व एक डोळा निकामी झाल्यास रु.१,००,०००/ (ब) एक हात, एक पाय किंवा एक डोळा निकामी झाल्यास रु.५०,०००/
# Page 2
शासन निर्णय क्रमांक: सीएलएस-२०२३/प्र.क्र.१३२/म-३
याव्यतिरिक्त वैद्यकीय उपचारासाठी प्रत्येकी रु.३५,०००/- किंवा प्रत्यक्ष वैद्यकीय खर्च यापैकी जी कमी असेल तेवढी रक्कम विमा कंपनीकडून प्रदान करण्यात येणार आहे.
४. तसेच या योजनेंतर्गंत एखादया दुर्घटनेत / अपघातात वारकऱ्याचा मृत्यू झाल्यास रु.१.०० लक्ष विमा रकमेव्यतिरिक्त या वारकऱ्याच्या वारसास रु.४.०० लक्ष इतकी रक्कम राज्य शासनाकडून देण्यात येईल.
याकरिता संबंधित वारकरी यांच्या वारसाने जिल्हाधिकारी यांच्याकडे अर्ज करणे आवश्यक राहील. राज्य शासनाकडून याकरिता देण्यात येणारी मदत संबंधितांना मंजूर करुन वितरीत करण्याकरिता जिल्हाधिकारी यांना प्राधिकृत करण्यात येत आहे. सर्व जिल्हाधिकारी यांनी या योजनेंतर्गंत सानुग्रह अनुदानाची मागणी करणारा अर्ज आल्यास, तहसिलदार यांचे प्रमाणपत्र, मृत्यू प्रमाणपत्र, मृत्यूचे कारण, मृत्यूचा कालावधी व इतर आवश्यक त्या कागदपत्रांची तपासणी करुन संबंधित वारकऱ्यांच्या वारसास रु.४.०० लक्ष इतके सानुग्रह अनुदान मंजूर करुन वितरीत करावे. वर नमूद दि.२१.०६.२०२३ च्या वित्त विभागाच्या शासन निर्णयासोबतच्या परिशिष्ट "अ" मधील अनुक्रमांक ६ येथे नमूद कारणास्तव मृत्यू झालेल्या प्रकरणी सानुग्रह अनुदान अनुज्ञेय राहणार नाही. या योजने अंतर्गत सानुग्रह अनुदानाकरीता जिल्हाधिकारी यांच्याकडून निधी मागणी प्रस्ताव शासनाकडे प्राप्त झाल्यास निधी वितरणाची कार्यवाही महसूल व वन विभागाच्या आव्यप्र-१ कार्यासनाकडून करण्यात येईल.
५. या योजनेंतर्गत Iffco-Tokio General Insurance Co. Ltd., या कंपनीस विमा हप्त्याची रक्कम अदा करण्याकरिता लेखाधिकारी, आपत्ती व्यवस्थापन प्रभाग, महसूल व वन विभाग यांना आहरण व संवितरण अधिकारी म्हणून घोषित करण्यात येत असून वित्तीय सल्लागार तथा सहसचिव, महसूल व वन विभाग यांना संनियंत्रण अधिकारी म्हणून घोषित करण्यात येत आहे.
६. वरील प्रयोजनासाठी होणारा खर्च "मागणी सी-६, प्रधान लेखाशीर्ष २२४५, नैसर्गिक आपत्तीच्या निवारणासाठी अर्थसहाय-८०, सर्वसाधारण- ००१, संचालन व प्रशासन - (०१) महाराष्ट्र राज्य आपत्ती व्यवस्थापन प्राधिकरण - (०१)(०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे तसेच फर्निचर व साधनसामग्रीसह सुसज्जीकरण करणे (कार्यक्रम) (बिनशर्त) (२२४५ १७६१)" या लेखाशिर्षाखाली आर्थिक वर्ष २०२३-२४ मध्ये उपलब्ध असलेल्या निधीमधून करण्यात यावा.
७. हे आदेश वित्त विभागाच्या अनौपचारिक संदर्भ क्र. १९७/२०२३/व्यय-९,दिनांक २२.०६.२०२३ अन्वये प्राप्त सहमतीने निर्गमित करण्यात येत आहेत.
# Page 3
# Page 4
# Page 5