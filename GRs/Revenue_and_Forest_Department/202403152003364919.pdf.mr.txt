# Page 1
कै. वसंतराव नाईक शेती स्वावलंबन मिशनच्या
अध्यक्ष पदावरील नियुक्ती बाबत...
महाराष्ट्र शासन
महसूल व वन विभाग
शासन निर्णय क्रमांक :- एससीवाय-२०२२/प्र.क्र.४९/म-७
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक :- १५ मार्च, २०२४
वाचा :-
१)शासन निर्णय, महसूल व वन विभाग क्र.एससीवाय-१२०५/प्र.क्र.१२०/शिकाना(म-७),
दि.१६.१२.२००५.
२)शासन निर्णय, महसूल व वन विभाग क्र.एससीवाय-२०१५/प्र.क्र.२४४/म-७, दि.२४.०८.२०१५
३)शासन निर्णय, महसूल व वन विभाग क्र.एससीवाय-२०१८/प्र.क्र.२५५/म-७, दि.०८.०३.२०१९
४)शासन निर्णय, महसूल व वन विभाग क्र.एससीवाय-२०२१/प्र.क्र.१०१/म-७, दि.२२.१०.२०२१.
५)शासन निर्णय, महसूल व वन विभाग समक्रमांक दि.१९.०९.२०२२.
प्रस्तावना :-
गत काही वर्षात राज्यातील शेतकऱ्यांच्या होत असलेल्या आत्महत्या हा शासनासाठी एक
चिंतेचा विषय होता. विदर्भातील शेतकऱ्यांच्या आत्महत्यांच्या प्रकरणांची दखल घेऊन त्यावर तातडीची
उपाययोजना करण्यासाठी व शेती पिकांसाठी पर्याप्त सुविधा उपलब्ध व्हाव्यात यासाठी शासनाने
जाहीर केलेल्या विशेष पॅकेजची अंमलबजावणी करण्यासाठी संदर्भाधीन शासन निर्णयान्वये कै.
वसंतराव नाईक शेती स्वावलंबन मिशनची पदे निर्मिती करुन स्थापना करण्यात आली होती. तथापि,
या मिशनला देण्यात आलेले मर्यादित अधिकार व अपुरे मनुष्ट्यबळ यामुळे गेल्या अनेक वर्षापासून सदर
मिशनच्या कार्यास योग्य ती गती नसल्याचे निदर्शनास आल्याने वरीलप्रमाणे करण्यात आलेल्या
उपाययोजनांना गती आणणे क्रमप्राप्त होते. या अनुषंगाने सदर मिशनचे कामकाज अधिक प्रभावीपणे
पार पाडण्यासाठी तसेच शेतकऱ्यांना अन्न सुरक्षा, आरोग्य सेवा, शेती विकासाचे कार्यक्रम राबविणे व
आत्महत्याग्रस्त शेतकऱ्यांच्या मुलांना शिक्षणाची सोय उपलब्ध करुन देणे अशा उपाययोजनांची
अंमलबजावणी करण्यासाठी औरंगाबाद व अमरावती विभागातील सर्व जिल्हे व नागपूर विभागातील
वर्धा जिल्हा अशा एकूण १४ जिल्यांसाठी मिशनची दि.२४.०८.२०१५ च्या शासन निर्णयान्वये पुनर्रचना
करुन नवीन अध्यक्ष (अशासकीय) नियुक्त करण्यात आले होते. सदर अध्यक्षांची नियुक्ती
दि.१९.०९.२०२२ च्या शासन निर्णयान्वये रद्द करण्यात आली असल्याने नव्याने अध्यक्ष नियुक्तीची बाब
शासनाच्या विचाराधीन होती.
शासन निर्णय :-
श्री. निलेश केशवराव हेलोंडे पाटील (अशासकीय) यांची कै. वसंतराव नाईक शेती स्वावलंबन
मिशनचे अध्यक्ष म्हणून नियुक्ती करण्यात येत आहे.
२.मिशनच्या अध्यक्षपदी श्री. निलेश हेलोंडे पाटील (अशासकीय) हे शासनाचे पुढील आदेश
होईपयंत कार्यरत राहतील. विभागाच्या दि.२२.१०.२०२१ च्या शासन निर्णयानुसार अध्यक्षांना ठोक
मानधन रु.१,२५,०००/- प्रतिमाह अनुज्ञेय राहील. तसेच विभागाच्या दि.२४.०८.२०१५ च्या शासन
निर्णयानुसार आदेशित केल्याप्रमाणे अध्यक्षांना राज्यमंत्री दर्जा राहिल.
३.या मिशनची रचना व कार्यपध्दती आणि कामे यापूर्वी वेळोवेळी निर्गमित केलेल्या शासन
निर्णयानुसार राहतील .
# Page 2
शासन निर्णय क्रमांकः एससीवाय-२०२२/प्र.क्र.४९/म-७
४.सदरचा शासन निर्णय हा सामान्य प्रशासन विभागाशी विचार विनिमय करुन व वित्त विभागाच्या
अनौपचारिक संदर्भ क्र.११६/२०२४/व्यय-९, दि.०७.०३.२०२४ अन्वये प्राप्त सहमतीनुसार निर्गमित
करण्यात येत आहे.
५.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर