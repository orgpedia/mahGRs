# Page 1
राज्य प्रशिक्षण धोरणांतर्गत तलाठी प्रशिक्षण कार्यक्रमांच्या खर्चासाठी निधी उपलब्ध करुन देण्याबाबत.
महाराष्ट्र शासन
महसूल व वन विभाग
शासन निर्णय क्र. संकीर्ण-२०१८/प्र.क्र.५५२ (भाग-२)/ ई-१०
पहिला मजला, मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक :- २४ ऑगस्ट, २०२१
वाचा :- (१) शासन निर्णय, सामान्य प्रशासन विभाग क्र.टीआरएन-०९/प्र.क्र.३९/०९/१२-अ, दि.२३.०९.२०११ (२) शासन निर्णय, महसूल व वन विभाग क्र.तप्रशि-२०१२/प्र.क्र.२४२-अ/ई-१०, दि.२४.०३.२०१४ (३) शासन निर्णय, सामान्य प्रशासन विभाग क्र.टीआरएन-२०१४/४४०/प्र.क्र.६६/१४/१२-अ, दि.०१.११.२०१४ (४) विभागीय आयुक्त, औरंगाबाद यांचे पत्र क्र.२०२०/ससंता/तभा/अनुदान/कावी/३०,दि.०४.०२.२०२० (५) मराठवाडा महसुल प्रशिक्षण प्रबोधिनी औरंगाबाद यांचे पत्र क्र.२०१९/लेखा/अनुदान/कावि, दि.२८.०५.२०२१ (६) शासन परिपत्रक, वित्त विभाग क्र. अर्थसं - २०२१/प्र.क्र.४८/अर्थ-३, दि.२४.०६.२०२१
प्रस्तावना : शासनाने राज्य प्रशिक्षण धोरणांतर्गत तलाठी पदावर प्रथम नियुक्ती देण्यापूर्वी नवनियुक्त तलाठी कर्मचाऱ्यांना सहा महिन्याचे पायाभूत प्रशिक्षण देण्याबाबत संदर्भाधिन संदर्भ क्र.२ येथील दि.२४.०३.२०१४ अन्वये निर्णय घेतला आहे. त्यानुसार १३ तलाठी (गट-क) संवर्गाच्या कर्मचाऱ्यांचे माहे डिसेंबर-२०१९ ते मार्च २०२० या चार महिन्यात मराठवाडा महसूल प्रशिक्षण प्रबोधिनी, औरंगाबाद येथे प्रशिक्षण देण्यात आलेले आहे. प्रशिक्षण कार्यक्रमांतर्गत सदर तलाठी कर्मचाऱ्यांना देण्यात येणाऱ्या प्रशिक्षण शुल्काचा निधी प्रशिक्षण केंद्राना उपलब्ध करुन देणे आवश्यक आहे.
विभागीय आयुक्त, औरंगाबाद विभाग, औरंगाबाद तसेच संचालिका, मराठवाडा महसूल प्रबोधिनी, औरंगाबाद यांनी अनुक्रमे संदर्भ क्र. ४ व ५ अन्वये रु.१०,८८,६२०/- (अक्षरी रुपये दहा लाख अठ्ठयांऐशी हजार सहाशे वीस फक्त) इतका निधी उपलब्ध करुन देण्याची विनंती केली आहे.
त्यानुषंगाने "राज्य प्रशिक्षण धोरणांतर्गत प्रशिक्षण (२०५२ ५२०५) या योजनेखाली निधी मंजूर करुन वितरित करण्याची बाब शासनाच्या विचाराधीन होती.
शासन निर्णय : राज्य प्रशिक्षण धोरणांतर्गत महसूल विभागातील तलाठी संवर्गातील कर्मचाऱ्यांना देण्यात येणाऱ्या प्रशिक्षणाकरीता विभागीय आयुक्त, औरंगाबाद विभाग, औरंगाबाद यांना खालील तक्त्यात नमूद केल्याप्रमाणे निधी वितरीत करण्यास शासन मंजूरी देण्यात येत आहे.
-----------------------------------------------------------------------
| विभाग | आवश्यक रक्कम | वितरीत करावयाची रक्कम |
| विभागीय आयुक्त, औरंगाबाद विभाग, औरंगाबाद. | रु.१०,८८,६२०/ | रु.१०,८८,६२०/ |
| एकूण | रु.१०,८८,६२०/ | रु.१०,८८,६२०/ |
-----------------------------------------------------------------------
# Page 2
शासन निर्णय क्रमांकः संकीर्ण-२०१८/प्र.क्र.५५२ (भाग-२)/ई-१०
२. सदर खर्च विभागीय आयुक्त, औरंगाबाद विभाग, औरंगाबाद यांनी मागणी क्र. सी-४, मुख्यलेखाशिर्ष “२०५२ सचिवालय व सर्वसाधारण सेवा॰ ००, ००३, प्रशिक्षण (००) (०१) शासकीय कर्मचाऱ्यांना प्रशिक्षण (२०५२ ५२०५) (दत्तमत) या योजनांतर्गत “२० इतर प्रशासकीय खर्च' या उद्दीष्टामधून सन २०२१-२२ या आर्थिक वर्षासाठी मंजूर तरतूदीमधून भागविण्यात यावा.
३. मंजूर करण्यात आलेल्या अनुदानाची संबंधित कोषागारातून काढलेली रक्कम, महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री संबंधितांनी करुन घ्यावी व त्याबाबतचे प्रमाणपत्र शासनास सादर करावे.
४. संस्थेने वितरित करण्यात येत असलेल्या अनुदानाचे विनियोग प्रमाणपत्र महालेखापाल, लेखापरीक्षा महाराष्ट्र १/२ व शासनास तातडीने सादर करावे.
५. सदर शासन निर्णय, वित्त विभागाच्या संदर्भ क्र.(६) येथील दि.२४.०६.२०२१ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.