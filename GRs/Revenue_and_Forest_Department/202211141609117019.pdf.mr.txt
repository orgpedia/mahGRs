# Page 1
मौजे साद्राबाडी, ता. धारणी, जि.
अमरावती येथे सौम्य भूकंप झालेल्या ठिकाणी केलेल्या उपाययोजनेच्या खर्चास प्रशासकीय मान्यता व निधी मंजूर करण्याबाबत.....
महाराष्ट्र शासन
महसूल व वन विभाग (मदत व पुनर्वसन, आ.व्य.प्र.)
शासन निर्णय क्रमांक: आव्यप्र २०२२/प्र.क्र.५५/आव्यप्र-२
मंत्रालय, मुंबई - ४०००३२,
दिनांक : १४ नोव्हेंबर, २०२२.
संदर्भ : जिल्हाधिकारी, अमरावती, यांचे क्र. :- कक्ष-२४/नियंत्रण कक्ष/ जिआव्यअ/ कावि-१५२२/२०२१, दि.०४.१०.२०२१ चे पत्र.
प्रस्तावना : मौजे साद्राबाडी, ता. धारणी, जि. अमरावती येथे दि. १२/०८/२०१८ पासून भुगर्भामध्ये सौम्य धक्के जाणवत होते. तसेच या धक्क्यांची तीव्रता झिल्पी, गौलानडोह, खापरखेडा या आजूबाजूच्या गावांमध्ये जाणवत असल्याने नागरिकांच्या सुरक्षेच्या दृष्टीकोनातून तात्पुरते निवारे तयार करण्यात आले. यास्तव विभागीय आयुक्त, अमरावती यांना तहसिलदार, धारणी यांनी केलेल्या उपाययोजनेचा खर्च भागविण्याकरीता निधी मंजूर करणेबाबतची बाब शासनाच्या विचाराधीन होती.
शासन निर्णय : जिल्हाधिकारी, अमरावती यांनी प्रस्तावित केल्यानुसार मौजे साद्राबाडी, ता. धारणी, जि.
अमरावती येथे दि. १२/०८/२०१८ पासून भुगर्भामध्ये जाणवत असलेल्या धक्क्यांची तीव्रता झिल्पी, गौलानडोह, खापरखेडा या आजूबाजूच्या गावांमध्ये जाणवत असल्याने नागरीकांच्या सुरक्षेच्या दृष्टीकोनातून तात्पुरते निवारे तयार करण्यात आलेले आहेत. यास्तव, जिल्हाधिकारी, अमरावती यांनी खर्च केलेला रु.१२,०६, १७५/- (रुपये बारा लक्ष सहा हजार एकशे पंचाहत्तर फक्त) निधी मंजूरीसाठी प्रस्ताव शासनास सादर केला आहे. जिल्हाधिकारी, अमरावती यांनी प्रस्तावित केल्यानुसार मौजे साद्राबाडी, ता. धारणी, जि. अमरावती येथे सौम्य भूकंप झालेल्या ठिकाणी केलेल्या तात्पुरत्या उपाय योजनेच्या खर्चास या शासन निर्णयाद्वारे “प्रशासकीय मान्यता” देण्यात येत आहे. तसेच सदर कामासाठी रु. १२,०६, १७५/- (रुपये बारा लक्ष सहा हजार एकशे पंचाहत्तर फक्त) इतका निधी या शासन निर्णयाद्वारे मंजूर करण्यात येत आहे.
२. उक्त नमूद कामासाठी जिल्हाधिकारी, अमरावती यांना प्राधिकृत करण्यास कार्योत्तर मंजूरी देण्यात येत आहे.
३. उक्त तात्पुरते कामाकरीता होणारा खर्च हा “२२४५- नैसर्गिक आपत्तीच्या निवारणासाठी सहाय्य, ०६ भुकंप, (१०१) अनुग्रह सहाय्य (९२) राज्य आपत्ती प्रतिसाद निधीच्या मानकाव्यतिरिक्त खर्च (९२) (०१) भुकंपग्रस्तांसाठी सहाय्य (अनिवार्य) लेखाशिर्ष २२४५ २४८१३१ - सहाय्यक अनुदाने (वेतनेतर) ” या लेखाशिर्षाखाली खर्ची टाकण्यात यावा.
४. शासन निर्णयाधिन निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे याची जिल्हाधिकारी, अमरावती यांनी खातरजमा करावी.
# Page 2
शासन निर्णय क्रमांक: आव्यप्र २०२२/प्र.क्र.५५/आव्यप्र-२
तसेच, ज्या प्रयोजनासाठी निधी वितरीत करण्यात आला आहे त्याबाबतची माहिती
जिल्हाधिकारी, अमरावती यांनी या विभागाकडे मासिक खर्चाच्या अहवालासोबत सादर करावी.
निधीच्या वाटपाचे लेखे, अभिलेखे/ नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अद्यावत ठेवण्यात याव्यात. त्याचप्रमाणे होणाऱ्या प्रत्यक्ष
खर्चाचा अहवाल पुढील महिन्याच्या १० तारखेपर्यंत जिल्हाधिकारी, अमरावती यांनी एकत्रितपणे महसुल व वन विभागास (कार्यासन म-११ ) न चुकता सादर करावा. तद्नंतर झालेल्या खर्चाची महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे
प्रमाणपत्र शासनास तात्काळ सादर करावे. कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही याची दक्षता घ्यावी व हा खर्च तात्काळ करण्यात यावा. वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यार्पित करण्यात यावी.
५. आहरण व संवितरण अधिकाऱ्यांनी कोषागार / उपकोषागार यांच्याकडे पाठविण्यात येणाऱ्या बिलांसोबत जोडल्या जाणाऱ्या संगणक चिठ्ठीमध्ये गौण / उपशिर्षाच्या संगणक संकेतांक
क्रमांकाचा उल्लेख करावा, असे आदेश कृपया संबंधित अधिकाऱ्यांना नियंत्रण अधिकाऱ्यांनी द्यावेत.
६. सदर शासन निर्णय वित्त विभागाच्या अनौ. संदर्भ क्र. २४४/२०२२/व्यय-९, दिनांक ११.०७.२०२२ अन्वये दिलेल्या सहमतीने निर्गमित करण्यात येत आहे.