# Page 1
सन २०२२-२३ या आर्थिक वर्षाकरीता इको टास्क फोर्स बटालियन (२४०६ A२११ ) लेखाशीर्षांतर्गत अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२२/प्र.क्र.३५/फ-११
मंत्रालय, मुंबई - ४०० ०३२
दिनांक : १७.११.२०२२.
वाचा: १) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.४.०४.२०२२.
२) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे क्रमांक कक्ष-१/पी/यो/चाबाप्र/प्र.क्र.४४/१४६/२०२२-२३, दि. १५.०६.२०२२.
३) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे क्रमांक कक्ष-१/पी/यो/चाबाप्र/प्र.क्र.४४/२१८/२०२२-२३, दि. १९.०७.२०२२.
४) महसूल व वन विभाग, शासन निर्णय क्रमांक: साववि-२०२२/प्र.क्र.३५/फ-११, दि.२२.०७.२०२२.
५) महसूल व वन विभाग, शासन निर्णय क्रमांक: साववि-२०२२/प्र.क्र.३५/फ-११, दि.६.१०.२०२२.
प्रस्तावनाः
सन २०२२-२०२३ या आर्थिक वर्षाकरिता इको टास्क फोर्स बटालियन (२४०६ A२११) या योजनेंतर्गत ५०-इतर खर्च या सविस्तर शिर्षांतर्गत रु. १६९१.९९ लक्ष निधी मंजूर व अर्थसंकल्पित आहे.
२. वित्त विभागाच्या संदर्भ क्र. १ चे परिपत्रकान्वये, वित्तीय वर्ष सन २०२२-२३ च्या अर्थसंकल्पीय तरतूदींची मासिक निधी विवरणपत्रे, अर्थसंकल्पीय अंदाज, वाटप आणि संनियंत्रण प्रणालीवर (बीम्स) प्रशासकीय विभागांकडून नोंदविण्यात आल्यानंतर सन २०२२-२३ च्या प्रथम नऊमाहीकरिता (डिसेंबर, २०२२ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतूदीच्या ६०% च्या मर्यादेत अर्थसंकल्पीय अंदाज, वाटप आणि संनियंत्रण प्रणालीवर (बीम्स) वितरीत करण्याच्या अनुषंगाने सूचना देण्यात आलेल्या आहेत.
३. सन २०२२-२०२३ या आर्थिक वर्षात शासनाच्या महत्वाकांक्षी वृक्ष लागवडीच्या प्रकल्पासाठी इको बटालियनच्या माध्यमातून प्रथम वर्षीय कामे १२१ हेक्टर क्षेत्रावर, द्वितीय वर्षीय कामे ४४ हेक्टर क्षेत्रावर, तृतीय वर्षीय कामे १५२ हेक्टर क्षेत्रावर, चतुर्थ वर्षीय कामे १७५.१३ हेक्टर क्षेत्रावर व पंचम वर्षीय रोपवन कामे ७३.५० हेक्टर क्षेत्रावर तसेच इको बटालियनच्या सदस्यांकरिता सोई सुविधा, त्यांचे वेतन व भत्ते इ. साठी सदर योजनेंतर्गत रु.१८८३.३९ लक्ष निधीचा सुधारित चालू बाब प्रस्ताव संदर्भ क्र. ३ च्या
# Page 2
शासन निर्णय क्रमांकः साववि-२०२२/प्र.क्र.३५/फ-११
पत्रान्वये प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचेकडून प्राप्त झाला असून सन २०२२-२३ करीता मंजूर नियतव्ययाच्या अनुषंगाने अनुदान उपलब्ध करुन देण्याची विनंती करण्यात आली आहे.
४. उपरोक्त संदर्भ क्र. ४ व ५ वरील वरील शासन निर्णयान्वये “इको टास्क फोर्स बटालियन (२४०६ A२११)” योजनेकरिता ५०-इतर खर्च या उद्दिष्टांतर्गत अनुक्रमे रू.३५५.३१ लक्ष (२०.९९%) व रू.११८.४४ (७%) लक्ष निधी वितरित करण्यात आला आहे. वित्त विभागामार्फत अर्थसंकल्पीय अंदाज, वाटप आणि संनियंत्रण प्रणालीवर इको टास्क फोर्स बटालियन (२४०६ A२११) या योजनेअंतर्गत ५०-इतर खर्च या सविस्तर शिर्षांतर्गत अर्थसंकल्पीत रकमेच्या ४२% निधी (रू. ७१०.६३ लक्ष) वितरीत करण्यात आलेला आहे. सबब, सदर योजनेंतर्गत निधी वितरीत करण्याची बाब शासनाच्या विचाराधीन होती.
शासन निर्णय : सन २०२२-२३ या वित्तीय वर्षात वन विभागामार्फत राबविण्यात येणाऱ्या "इको टास्क फोर्स बटालियन (२४०६ A२११)" योजनेकरिता रू. १६९१.९९ लक्ष निधी मंजूर व अर्थसंकल्पीत करण्यात आला आहे. त्यापैकी ५० - इतर खर्च या उद्दिष्टांतर्गत अर्थसंकल्पीत रकमेच्या १४% (रू. २३६.८८ लक्ष) निधी वितरीत करण्यास शासन मान्यता देण्यात येत आहे.
२. सदर निधी नियंत्रक अधिकारी म्हणून प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्याकडे सुपूर्द करण्यात येत आहे. या योजनेंतर्गत घ्यावयाच्या कामाची अंमलबजावणी कृती आराखड्याप्रमाणे, विहित कार्यपध्दतीनुसार, विहीत अटी व शर्तीनुसार आणि ठरविलेल्या मुदतीत करण्याबाबत दक्षता घ्यावी. याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी आढावा घ्यावा. मंजूर निधीपेक्षा जास्त खर्च होणार नाही, याची नियंत्रक अधिकाऱ्यांनी दक्षता घ्यावी.
३. प्रधान मुख्य वनसंरक्षक (अर्थसंकल्प, नियोजन व विकास), नागपूर हे वर्ष २०२२-२३ मध्ये सदर योजनेंतर्गत वितरीत केलेल्या निधीबाबत उपयोगिता प्रमाणपत्र ७ दिवसांत शासनास सादर करतील.
४. सदर निधी वितरित करण्यापूर्वी प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी सदर योजनेसाठी सन २०२२-२३ करीता वितरित केलेला निधी अर्थसंकल्पीय वितरण प्रणाली व्यतिरिक्त अन्यत्र ठिकाणी वळती केला नसल्याची खात्री करावी.
५. सदर निधी खर्च करताना वित्त विभागाच्या संदर्भ क्रमांक १ येथील शासन परिपत्रकातील तरतूदी व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या तरतुदी व वेळोवेळी दिलेल्या सूचनांचे पालन करण्यात यावे.
६. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची/झालेल्या खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
७. सदर योजनेअंतर्गत होणारा खर्च खाली नमूद केलेल्या लेखाशीर्षाखाली सन २०२२-२३ च्या मंजूर अर्थसंकल्पीत निधीतून खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः साववि-२०२२/प्र.क्र.३५/फ-११
मागणी क्र. सी-०७ २४०६, वनीकरण व वन्यजीवन (राज्य) योजनांतर्गत योजना ११० वन्य जीव संरक्षण इको टास्क फोर्स बटालियन (००) (२६) (२४०६ A२११) ५०- इतर खर्च ८. सदर शासन निर्णय, वित्त विभागाचे दि. ०४.०४.२०२२ रोजीचे परिपत्रक तसेच वित्त विभागाच्या शासन निर्णय क्र. विअप्र/२०१३/प्र.क्र.३०/२०१३ / विनिमय, भाग-२, दि. १७.०४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.