# Page 1
नागपूर विभागातील भूसंपादन आस्थापनेवरील अस्थायी पदांना दि.०१.०९.२०२३ ते दि.२९.०२.२०२४ पर्यंत मुदतवाढ देणेबाबत.
महाराष्ट्र शासन
महसूल व वन विभाग
शासन निर्णय क्रमांक: पमुवा - २०२३/प्र.क्र.१००/अ-१
मंत्रालय, मुंबई - ४०० ०३२
दिनांक : ०५ ऑक्टोबर, २०२३
वाचा :- १) शासन निर्णय क्रमांक पमुवा-२०२३/प्र.क्र.३४/अ-१, दि.१०.०४.२०२३ २) वित्त विभाग शा.नि.क्र.पदनि २०१६/प्र.क्र.८/१६/आ.पु.क., दि.३१.०८.२०२३ व शासन शुध्दिपत्रक दि.०६.०९.२०२३.
प्रस्तावना : वित्त विभागाच्या शासन निर्णय दि.३१.०८.२०२३ व शासन शुध्दिपत्रक दि.०६.०९.२०२३ अन्वये, दि.०१.०९.२०२३ ते दि.२९.०२.२०२४ या कालावधी करीता अस्थायी पदांना मुदतवाढ देण्याबाबत प्रशासकीय विभागांना अधिकार प्रदान करणेबाबत मान्यता देण्यात आली आहे.
विभागीय आयुक्त, नागपूर यांनी त्यांचे दि. २८.०८.२०२३ च्या पत्रानुसार त्यांच्या अधिनस्त असलेल्या भूसंपादन कार्यालयातील अस्थायी पदांना मुदतवाढ देणेबाबत विनंती केली आहे. यापूर्वी दि.०१.०३.२०२३ ते दि.३१.०८.२०२३ पर्यंत अस्थायी पदांना मुदतवाढ प्रदान करण्यात आलेली आहे. त्याच धर्तीवर भूसंपादन कार्यालयामध्ये कार्यरत पदांचा आकृतीबंध निश्चित झालेला नसल्यामुळे वित्त विभागाने प्रदान केलेल्या अधिकारांचा वापर करून विभागीय आयुक्त, नागपूर यांचे अधिनस्त विभागातील भूसंपादन कार्यालयातील अस्थायी पदांना मुदतवाढ देण्याची बाब शासनाच्या विचाराधीन आहे.
शासन निर्णय : वित्त विभागाने दि.३१.०८.२०२३ च्या शासन निर्णयानुसार अस्थायी पदांना दि.०१.०९.२०२३ ते दि.२९.०२.२०२४ पर्यंत मुदतवाढीचे अधिकार प्रशासकीय विभागांना दिले आहेत. सदर शासन निर्णयानुसार आकृतीबंधात समाविष्ट असलेल्या अस्थायी पदांना तसेच यापूर्वी आढावा मंजूर केल्यानंतर निर्माण करण्यात आलेल्या परंतु, ज्यांचा समावेश आकृतीबंधात करण्यात आलेला नाही अशा अस्तित्वात असलेल्या सोबत जोडलेल्या “जोडपत्र-अ” मध्ये नमूद ९४ अस्थायी पदांना दि.०१.०९.२०२३ ते दि.२९.०२.२०२४ पर्यंत मुदतवाढ देण्यास खालील अटी/शर्तीच्या अधीन राहून शासनाची मंजुरी देण्यात येत आहे.
१) अतिरिक्त ठरविण्यात आलेल्या पदांवरील कर्मचा-यांना विभागांतर्गत रिक्त पदावर सामावून घेण्यात आले आहे अथवा वित्त विभागातील अतिरिक्त संवर्ग कक्षाकडे वर्ग करण्यात आले आहे.
२) उक्त ९४ अस्थायी पदांपैकी कोणतेही पद ६ महिन्यांपेक्षा अधिक कालावधीसाठी रिक्त नाही व सदर पदांचा अस्थायी पदांच्या आढाव्यामध्ये समावेश आहे.
३) सदर अस्थायी पदांच्या वेतनाचा खर्च मंजूर अनुदानातून भागविण्यात यावा.
४) ही सर्व पदे त्या विभागाच्या स्थायी संवर्गात तात्पुरती म्हणून समजण्यात यावीत.
५) सदर पदे शासनाच्या वेळोवेळी काढण्यात आलेल्या आदेशाप्रमाणे महागाई भत्ता व इतर पूरक भत्ते मिळण्यास पात्र राहतील.
२. याबाबत होणारा खर्च मागणी क्र. सी-१/२०२९/जमीन महसूल-००१-संचालन व प्रशासन पंचवार्षिक योजनांतर्गत योजना - राज्य योजनांतर्गत योजना (०२) भूमी संपादन आस्थापना योजनांतर्गत (०२), (०५) आयुक्त, नागपूर वेतने (२०२९ ०२४२ ०१) आणि योजनेतर पदावरील खर्च, योजनेतर (०१) (०५) आयुक्त, नागपूर वेतने
# Page 2
शासन निर्णय क्रमांकः पमुवा - २०२३/प्र.क्र.१००/अ-१
(योजनेतर) (२०२९ ०१२६ ०१) या लेखाशीर्षाखाली खर्ची टाकून तो खर्च वित्तीय वर्ष २०२२-२०२३ व २०२३-२०२४ च्या मंजूर अनुदानातून भागविण्यात यावा. तसेच याबाबतचा प्रत्यक्ष खर्च वर्षअखेर संबंधित संपादन विभागाकडे (महसूल व वन विभागाखेरीज) वर्ग करण्यात यावा.
३. सदर पदांच्या आवश्यकतेबाबत दि.२९.०२.२०२४ पूर्वी आढावा पूर्ण करण्याच्या अधीन राहून सदर मान्यता देण्यात येत आहे.
४. सदर शासन निर्णय, वित्त विभागाच्या शा.नि.क्रमांक पदनि-२०१६/प्र.क्र.०८/१६/आ.पु.क., दि.३१.०८.२०२३ नुसार प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.
# Page 3