# Page 1
औरंगाबाद वनपरिक्षेत्रातील मौजे सातारा व मौजे
देवळाई येथील वनहद्दीच्या सभोवती सलोह
कॉन्क्रीट संरक्षक भिंत बांधण्याबाबतच्या ४
अंदाजपत्रकांस प्रस्तावास प्रशासकीय मान्यता
देण्याबाबत..
महाराष्ट्र शासन
महसूल व वन विभाग
शासन निर्णय क्रमांक :- एस-१०/२०२३/प्र.क्र.२४१/फ-३
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२,
दिनांक: ५ फेब्रुवारी, २०२४.
वाचा :-
१.महसूल व वन विभाग शासन निर्णय क्र. एमएससी-२०११/प्र.क्र.१७८/फ-५, दि.३०.९.२०११
२.वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम भाग-२, दिनांक
२०.०९.२०१९. च्या शासन निर्णयातील भाग एक उप विभाग-५ परि. क्र.१३४(१),१३४(२),१३४
(३) मधील तरतुदी
३.सार्वजनिक बांधकाम विभाग, शासन परिपत्रक क्र.संकीर्ण-२०१९/प्र.क्र.१०/इमा-२,
दिनांक २५.०९.२०१९.
४.मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे जा.क्र.मुअऔ/
२२-२३/का-१२/इमा/औरंगाबाद/६४४, दिनांक १०.०२.२०२३.
५.मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे जा.क्र.मुअऔ/
२२-२३/का-१२/इमा/औरंगाबाद/१२२१, दिनांक २७.०३.२०२३.
६.प्रधान मुख्य वनसंरक्षक (अर्थसंकल्प, नियोजन व विकास) यांचे पत्र क्र. कक्ष-२४/लेखा/
प्र.क्र.५४/२८०/२०२२-२३, दिनांक २८.०७.२०२३.
प्रस्तावना :-
मौजे सातारा येथील कक्ष क्र. २८७, २८८ व २८९ व मौजे देवळाई येथील कक्ष क्र. २८६ हे
चारही कक्ष महानगरपालिका शहरालगत आहेत. येथे मोठया प्रमाणावर शहरीकरण होत असून
प्लॉटींग व बांधकामे सुरु झाल्यामुळे येथील जमीनीचे बाजार मुल्य वाढलेले आहे. त्यामुळे सदर
क्षेत्रात अतिक्रमण होण्याचा फार मोठा धोका आहे. प्रस्तुत क्षेत्राचे पर्यावरणीय महत्व, संवेदनशीलता
व अतिक्रमणाची शक्यता लक्षात घेता, सदर क्षेत्राच्या संरक्षणाच्या दृष्ट्टीने मानव-वन्यजीव संघर्ष
कमी होण्यासाठी उपाययोजना म्हणून क्षेत्राभोवती संरक्षक भिंत बांधणे अत्यंत आवश्यक आहे.
यास्तव, औरंगाबाद वनपरिक्षेत्रातील मौजे सातारा व मौजे देवळाई येथील वनहद्दीच्या
सभोवती सलोह कॉन्क्रीट संरक्षक भिंत बांधण्याबाबतच्या रक्कम रुपये १०,६९,५८,०२९/- च्या
एकूण ४ अंदाजपत्रकांस प्रशासकीय मान्यता प्रदान करण्याबाबतचा प्रस्ताव अपर प्रधान मुख्य
वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्र. ६ च्या
पत्रान्वये शासनास सादर केला आहे.
२. वित्त विभागाच्या वित्तीय अधिकारामध्ये सुधारणा करण्यासंदर्भात निर्गमित करण्यात
आलेल्या संदर्भ क्र. २ च्या दिनांक २०.०९.२०१९ मधील भाग एक उप विभाग-५ परि. क्र.१३४(१),
१३४(२), १३४ (३) मधील तरतुदी नुसार तसेच सार्वजनिक बांधकाम विभागाच्या संदर्भ क्र. ३ दिनांक
२५.०९.२०१९ च्या परिपत्रकान्वये स्थापत्य व विद्युत कामाशी संबंधित रु. १५.०० कोटी
# Page 2
शासन निर्णय क्र. एस -१०/२०२३/प्र.क्र.२४१/फ-३
रक्कमेपयंतच्या कामांना मुख्य अभियंता, सार्वजनिक बांधकाम प्रादेशिक विभाग यांनी तांत्रिक
सहमती दिल्यानंतर प्रशासकीय मान्यता देण्याबाबतचे अधिकार संबंधित उपभोक्ता विभागास
देण्यात आलेले आहेत.
३. प्रस्तुत कामांच्या अंदाजपत्रकास सार्वजनिक बांधकाम विभागाच्या शासन निर्णय दिनांक
२५.०९.२०१९ च्या तरतूदीनुसार मुख्य अभियंता, सार्वजनिक बांधकाम प्रादेशिक विभाग, औरंगाबाद
यांनी संदर्भ क्र. ४ व ५ च्या पत्रान्वये तांत्रिक मंजूरी (Technical Approval) दिलेली आहे. त्यानुसार
सदर अंदाजपत्रकांस प्रशासकीय मान्यता देण्याची बाब शासनाच्या विचाराधीन आहे.
शासन निर्णय:-
औरंगाबाद वनपरिक्षेत्रातील मौजे सातारा व मौजे देवळाई येथील वनहद्दीच्या सभोवती
सलोह कॉन्क्रीट संरक्षक भिंत बांधण्याबाबतच्या रक्कम रुपये १०,६९,५८,०२९/- (अक्षरी दहा कोटी
एकोणसत्तर लक्ष अठ्ठावन हजार एकोणतीस रुपये मात्र) च्या ४ अंदाजपत्रकांस खालील
विवरणपत्रात नमूद केल्यानुसार तसेच नमूद अटी व शर्तीस अधीन राहून प्रशासकीय मान्यता
(वित्तीय मान्यता वगळून) प्रदान करण्यात येत आहे :-
--------------------------------------------------------------------------------------------------------------------------------------------
| अ.क्र. | कामाचे तपशिल | प्रशासकीय मान्यता प्रदान रक्कम |
| १ | औरंगाबाद वन परिक्षेत्रातील मौ. सातारा कक्ष क्र. २८७ हद्दीवर सलोह कॉन्क्रीट संरक्षण भिंतीचे बांधकाम. (१३४२ र.मी.) | रु. १,३८,७८,०६१/- |
| २ | औरंगाबाद वन परिक्षेत्रातील मौ. सातारा कक्ष क्र. २८७ हद्दीवर सलोह कॉन्क्रीट संरक्षण भिंतीचे बांधकाम. (१६७२ र.मी) | रु.१,७२,७२,९२७/- |
| ३ | औरंगाबाद वन परिक्षेत्रातील मौ. सातारा कक्ष क्र. २८८ व २८९ हद्दीवर सलोह कॉन्क्रीट संरक्षण भिंतीचे बांधकाम. (१६७२ र.मी.) | रु. २,२३,६८,०४१/- |
| ४ | औरंगाबाद वन परिक्षेत्रातील मौ. देवळाई कक्ष क्र.२८६ हद्दीवर सलोह कॉन्क्रीट संरक्षण भिंतीचे बांधकाम. (५१७४ र.मी.) | रु. ५,३४,३९,०००/- |
| एकूण | रु. १०,६९,५८,०२९/- |
--------------------------------------------------------------------------------------------------------------------------------------------
२. अटी व शर्ती -
१. प्रस्तावानुषंगाने कार्यवाही करताना सार्वजनिक बांधकाम विभाग शासन निर्णय क्र.बीडीजी -
२०१४/प्र.क्र.९६/इमा-३, दि. ८.७.२०१४ मध्ये नमूद कार्यपध्दतीचा अवलंब करण्यात यावा.
२. काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी. तसेच सदर क्षेत्र
निर्विवाद वन विभागाच्या ताब्यात असल्याची खात्री करावी.
३. सविस्तर अंदाजपत्रके तयार करताना व काम सुरु करण्यापूर्वी संरक्षण भिंतीचे संकल्पन
तयार करण्यात यावे व त्यास प्राधिकाऱ्याची मान्यता घेऊन व तांत्रिक मान्यता प्रदान
केल्यानंतरच शासन तरतुदींनुसार निविदा कार्यवाही करण्यात यावी.
४. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/
तां.क्र.-१, दि. १०.०१.२०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही
करण्यात यावी.
५. सदर काम रु. १०,६९,५८,०२९/- इतक्या रक्कमेस पुर्ण होईल याची दक्षता घ्यावी.
पृष्ट्ठ ३ पैकी २
# Page 3
शासन निर्णय क्र. एस -१०/२०२३/प्र.क्र.२४१/फ-३
६. सदर कामाच्या बांधकामाचा खर्च “राखीव वनांचे सव्हेक्षण, जमाबंदी व सिमांकन ४४०६
००५३” या लेखाशिषांतर्गत मंजूर नियतव्ययातून करण्यात यावा.
७. सदरहू कामे करताना वन (संवर्धन) अधिनियम, १९८० अंतर्गत तरतूद तसेच प्रचलित कायदे
/नियम संदर्भाधिन तरतूदींचा भंग होणार नाही. तसेच कोणतीही अनियमितता होणार नाही
याची दक्षता घ्यावी.
८. शासन निर्णय क्रमांक एमएससी-२०११/प्र.क्र.१७८/फ-५, दि. ३०.०९.२०११ च्या परिशिष्ट्टात
नमूद केलेल्या अटी व शर्ती बंधनकारक असतील.
३. सदर शासन निर्णय वित्त विभाग, शासन निर्णय क्र. विअप्र-२०१३/प्र.क्र.३०/२०१३/
विनियम भाग-२, दिनांक २०.०९.२०१९ अन्वये वित्तीय अधिकारामध्ये सुधारणा करण्यासंदर्भातील
शासन निर्णयातील भाग एक उप विभाग-५ परि. क्र.१३४(१),१३४(२),१३४ (३) नुसार तसेच
सार्वजनिक बांधकाम विभाग, शासन परिपत्रक दिनांक २५.०९.२०१९ अन्वये स्थापत्य व विद्युत
रु.१५.०० कोटी किंमती पयंतच्या कामांना संबंधित मुख्य अभियंता, सार्वजनिक बांधकाम प्रादेशिक
विभाग, मुंबई यांनी तांत्रिक सहमती दिल्यानंतर प्रशासकीय मान्यता देण्याबाबतचे अधिकार
संबंधित उपभोक्ता विभागास प्रदान करण्यात आले आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर