# Page 1
नाशिक जिल्यातील नाशिक तालुक्यात नाशिक येथे अपर तहसील कार्यालय स्थापन करणेबाबत......
महाराष्ट्र शासन
महसूल व वन विभाग
शासन निर्णय क्रमांकः प्राफेब- २०२४/प्र.क्र.८३/म-१०
पहिला मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई
दिनांक: ९ ऑक्टोबर, २०२४
वाचा :-
विभागीय आयुक्त, नाशिक विभाग, नाशिक यांचे पत्र क्र.मशा/कार्या /२/५/७५१८/२०२३,जा.क्र.४१३०, दि.०६.०४.२०२३
प्रस्तावना:-
नाशिक जिल्यातील नाशिक तालुक्याची लोकसंख्या जिल्यातील इतर तालुक्यांपेक्षा जास्तीची
असुन सन २०११ च्या तुलनेत सरासरीने दुप्पट आहे. लोकसंख्येच्या प्रमाणात जमिन खरेदी-विक्री
व्यवहाराच्या अनुषंगाने होणाऱ्या नोंदी, तद्नुषंगीक दावे, कोर्ट केसेस, विविध प्रकारच्या परवानग्या
विषयक कामकाजात सदर तालुक्यात वाढ झालेली आहे. सध्याच्या तहसील कार्यालयातील प्रचंड
कामकाज, लोकसंख्यावाढीमुळे तालुक्याचा दिवसेंदिवस होणारा भौगोलीक व औद्योगिक विस्तार
यामुळे नाशिक तहसील कार्यालयावर मोठ्या प्रमाणात प्रशासकीय ताण पडत आहे. यासर्व बाबी
विचारात घेऊन प्रशासकीय व स्थानिक नागरिकांच्या सोयीच्या दृष्ट्टीने नाशिक जिल्यातील नाशिक
तालुक्यातील नाशिक येथे स्वतंत्र अपर तहसील कार्यालय स्थापन करुन त्याकरीता आवश्यक पदांची
निर्मिती करण्याबाबतचा प्रस्ताव शासनाच्या विचाराधीन होता.
शासन निर्णय:-
नाशिक जिल्यातील नाशिक तालुक्यात नाशिक येथे अपर तहसील कार्यालय स्थापन करणे व
त्याअनुषंगाने पुढील प्रमाणे पद मंजुरीस व अन्य अनुषंगिक बाबीस या शासन निर्णयान्वये मान्यता
देण्यात येत आहे.
१. नाशिक जिल्यातील नाशिक तहसील कार्यालय बळकट करण्याच्या दृष्ट्टीने अपर तहसीलदार
नाशिक यांच्या नवीन कार्यालयासाठी खालील ४ पदे नियमित वेतनश्रेणीवर मंजुर करण्यास शासन
मान्यता देण्यात येत आहे, तसेच सदर पदे ही सध्याच्या त्या-त्या संवर्गाचा एक भाग राहतील.
# Page 2
शासन निर्णय क्रमांकःप्राफेब-२०२४/प्र.क्र.८३/म-१०, दि.०९ ऑक्टोबर,२०२४
---------------------------------------------------------------------
|  | अ.क्र. |  |  | पदाचे नाव |  |  | वेतनश्रेणी (रु.) |  |  | मंजुर पदाची संख्या |  |  | एकुण |  |
| १ | अपर तहसीलदार | S-१९-५५,१००-१,७५,१००/- | १ | १ |
| २ | नायब तहसीलदार | S-१४-३८,६००- १,२२,८००/- | १ | १ |
| ३ | अव्वल कारकून | S-१२-३२,०००- १,०१,६००/- | १ | १ |
| ४ | महसूल सहायक (लिपिक - टंकलेखक) | S-०६-१९,९००-६३,२००/- | १ | १ |
|  |  | एकुण | ४ | ४ |
---------------------------------------------------------------------
२. नाशिक जिल्यातील तहसीलदार कार्यालय,नाशिक तसेच अपर तहसीलदार कार्यालय,
नाशिक यांच्या कार्यक्षेत्रात खालीलप्रमाणे महसुली मंडळ व गावे राहतील:-
-----------------------------------------------------------------------------------------------
|  | अ.क्र. |  |  | कार्यालयाचे नाव |  |  | महसूल मंडळे |  |  | महसुली गावे |  |
| १ | तहसीलदार, नाशिक. | एकूण मंडळे - ५ १) माडसांगवी २) शिंदे ३)गिरणारे ४)भगुर ५)महिरावणी | ७५ |
| २ | अपर तहसीलदार, नाशिक. | एकूण मंडळे - ५ १) नाशिक, २) सातपूर ३) देवळाली ४)मखमलाबाद ५) पाथर्डी | ३३ |
-----------------------------------------------------------------------------------------------
३. नाशिक जिल्यातील तहसीलदार, नाशिक तसेच अपर तहसीलदार, नाशिक यांच्या
कार्यक्षेत्रातील महसूल मंडळांतर्गत तलाठी साझे व त्यामध्ये अंतर्भूत होणा-या गावांची यादी प्रसिध्द
करण्याबाबतची कार्यवाही जिल्हाधिकारी,नाशिक यांचे स्तरावर करण्यात यावी.
४. अपर तहसीलदार, नाशिक,ता.नाशिक,जि.नाशिक यांचे प्रतिवेदन अधिकारी म्हणून संबंधित
उपविभागीय अधिकारी आणि नियंत्रक अधिकारी म्हणून जिल्हाधिकारी,नाशिक हे काम पाहतील.
५. अपर तहसीलदार नाशिक,ता.नाशिक,जि.नाशिक यांना या शासन निर्णयान्वये कार्यालय प्रमुख
तसेच आहरण व संवितरण अधिकारी म्हणून घोषित करण्यात येत आहे.
पृष्ठ ४ पैकी २
# Page 3
शासन निर्णय क्रमांकःप्राफेब-२०२४/प्र.क्र.८३/म-१०, दि.०९ ऑक्टोबर,२०२४
६. महाराष्ट्र जमीन महसूल संहिता, १९६६ चे कलम १३ च्या पोट-कलम (३) नुसार, तहसीलदार,
नाशिक यांना प्रदान करण्यात आलेल्या शक्ती अपर तहसीलदार, नाशिक यांना त्यांना नेमून दिलेल्या
कार्यक्षेत्रापुरत्या प्रदान करण्याबाबत स्वतंत्रपणे अधिसूचना निर्गमित करण्यात येईल.
७. नाशिक जिल्यातील नाशिक तालुक्यातील नाशिक येथे अपर तहसीलदार कार्यालय स्थापन
करण्याकरीता येणारा खर्च “ मागणी क्र.सी-१, २०५३, जिल्हा प्रशासन, (०१) (०९३) जिल्हा आस्थापना,
(०१) सर्वसाधारण आस्थापना (०१) (०२) आयुक्त, नाशिक, संगणक सांकेतांक (२०५३ ००४६)” या
लेखाशीर्षाखाली दर्शविण्यात यावा व तो सन २०२४-२०२५ या आर्थिक वर्षात मंजूर तरतुदीतून
भागविण्यात यावा. मंजूर तरतूद अपुरी पडत असल्यास आठमाही अंदाजपत्रक सादर करताना वाढीव
तरतूदीची मागणी करावी व ते शक्य नसल्यास पूरक मागणीचा प्रस्ताव सादर करण्यात यावा.
८. सदरहू शासन निर्णय वित्त विभागाच्या सहमतीने व नवीन पदनिर्मिती, पदांचे पुनरुज्जीवन व
पदांचे आढावे इत्यादी प्रस्तावांची सखोल तपासणी करण्यासाठी स्थापन केलेल्या उच्चस्तरीय सचिव
समितीने दि.८ ऑक्टोबर, २०२४ रोजीच्या बैठकीत दिलेल्या मान्यतेनुसार निर्गमित करण्यात येत
आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4