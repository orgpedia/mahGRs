# Page 1
पनवेल जि. रायगड येथील तहसील कार्यालयाच्या प्रशासकीय इमारतीस सुधारीत प्रशासकीय मान्यता देणेबाबत.
महाराष्ट्र शासन
महसूल व वन विभाग
शासन निर्णय क्रमांक :- बीएलडी २०१९/प्र.क्र.११८/ ई-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ३१ जानेवारी, २०२३.
संदर्भ:- १) शासन निर्णय, महसूल व वन विभाग, क्र. बीएलडी-२८१२/प्र.क्र.५७/ई-८, दि. ०६ मार्च, २०१२.
२) विभागीय आयुक्त, कोकण विभाग, कोकण यांचे पत्रक्र.साशा/कार्या-७/रकाप/पनवेल/ कावि-३०२७२/२०२०, दि. ३०/०९/२०२१.
३) पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क्र.,१, दि. १०/१/२०१४
प्रस्तावना: पनवेल, जि. रायगड येथील तहसिल कार्यालयाच्या इमारत बांधकामाच्या रु.९८१.८० लक्ष इतक्या रकमेच्या अंदाजपत्रक व नकाशास शासन निर्णय, महसूल व वन विभाग, क्र.बीएलडी-२८१२/प्र.क्र.५७/ई ८, दि.०६ मार्च, २०१२ अन्वये प्रशासकीय मान्यता देण्यात आली होती. तथापि, सदर इमारतीच्या प्रशासकीय मान्यता दिलेल्या किंमतीत खालील कारणांमुळे वाढ झाली आहे.
(१) वास्तुशास्त्रीय व संरचनात्मक बदलांमुळे, फर्निचर पुरविणे.
(२) उपभोक्ता विभागाच्या मागणीनुसार कामाच्या व्याप्तीतील बदल, इमारतीच्या छतावर शेड उभारणे.
(३) अग्निरोधन तसेच दरसूची बदल.
२. विभागीय आयुक्त, कोकण विभाग, कोकण यांनी संदर्भ क्र. २ च्या पत्रान्वये उपरोक्त कारणांमुळे झालेल्या वाढीस अनुसरून रु.१७,८५,६४,०१९/- इतक्या खर्चाच्या बांधकामाच्या अंदाजपत्रकास सुधारीत प्रशासकीय मान्यता देण्याबाबतचा प्रस्ताव शासनास सादर केला होता.
३. विभागीय आयुक्त, कोकण विभाग, कोकण यांनी सादर केलेल्या पनवेल, जि. रायगड येथील तहसिल कार्यालयाच्या इमारत बांधकामास सुधारित प्रशासकीय मान्यता देण्याची बाब शासनाच्या विचाराधिन होती.
शासन निर्णय : मा. वित्त मंत्री यांच्या अध्यक्षतेखालील व्यय अग्रक्रम समितीच्या दि. १९ सप्टेंबर,२०२२ रोजी झालेल्या बैठकीत समितीने रू.१७,८५,६३,०००/- इतक्या रकमेस पुढील अटींच्या अधिन राहून सुधारित प्रशासकीय मान्यता दिली आहे.
१. योजनेची अंमलबजावणी करतांना प्रचलित शासन निर्णय नियम, CVC तत्वे, वित्तीय मर्यादा, विहीत निविदा कार्यपध्दती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पूर्तता करणे याची सर्वस्वी जबाबदारी संबधित जिल्हाधिकारी,रायगड व अधिक्षक अभियंता, सार्वजनिक बांधकाम मंडळ, पनवेल यांची राहील.
२. सदर सुधारित प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमीतता यास मान्यता गृहीत धरली जाणार नाही. अशा प्रकरणाची तपासणी त्यावेळेच्या प्रचलित शासन नियमानुसार करण्याची जबाबदारी संबधित जिल्हाधिकारी, रायगड व अधिक्षक अभियंता, सार्वजनिक बांधकाम मंडळ, पनवेल यांची राहील.
# Page 2
शासन निर्णय क्रमांक: बीएलडी २०१९/प्र.क्र.११८/ई-८
सदर तहसील कार्यालयीन इमारत बांधकामाच्या प्रस्तावास व्यय अग्रक्रम समितीच्या अटींच्या अधिन राहून रु.१७,८५,६३, ०००/- (सतरा कोटी पंच्याऐंशी लक्ष त्रेसष्ट हजार रूपये फक्त) च्या खर्चाच्या रकमेत प्रस्तावित काम पूर्ण करण्याच्या अटीस अधीन राहून शासन सुधारीत प्रशासकीय मान्यता प्रदान करीत आहे.
२. प्रस्तावित बांधकामावरील पुर्वी दिलेल्या आर्थिक अनुदानाची रक्कम वगळून अधिकचा खर्च लेखाशिर्ष “मागणी क्रमांक एच-८ ४०५९ सार्वजनिक बांधकामावरील भांडवली खर्च ०१ कार्यालयीन इमारती ०५१, बांधकाम (०७) जिल्हा प्रशासन (योजनांतर्गत) ५३, मोठी बांधकामे (०७)(०१) मोठी बांधकामे (४०५९ ०७९९) (०७) (०२) आस्थापना खर्च (४०५९ ०८०५) (०७)(०३) हत्यारे व संयंत्र यांचा खर्च (४०५९ ०८१४)” या उद्दिष्टाखालील अर्थसंकल्पीय अनुदानामधून भागविण्यात यावा.
३. सदर शासन निर्णय वित्त विभागाने त्यांच्या अनौपचारिक संदर्भ क्र. ११९/व्यय-९/२०२२, दि. २४/०३/२०२२ अन्वये दिलेल्या सहमतीनुसार, तसेच सार्वजनिक बांधकाम विभागाने त्यांच्या अनौपचारीक संदर्भ क्र. २३ / इमा-३, दि.०४/०२/२०२२, नियोजन विभागाने त्यांच्या अनौपचारीक संदर्भ क्र.१३९/१४७५,दि.२१/०३/२०२२, वित्त विभाग, शासन निर्णय क्र. विअप्र २०१३/प्र.क्र.३०/१३/विनियम, भाग२, दि.१७ एप्रिल,२०१५, तसेच मा. वित्त मंत्री यांच्या अध्यक्षतेखालील व्यय अग्रक्रम समितीच्या दि. १९ सप्टेंबर,२०२२ रोजी झालेल्या बैठकीत समितीने दिलेल्या मान्यतेनुसार, सार्वजनिक बांधकाम नियम पुस्तिकेतील परि.क्र.१३४ अनुसार अन्वये दिलेल्या सहमतीनुसार निर्गमित करण्यात येत आहे.