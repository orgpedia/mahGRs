# Page 1
अतिवृष्ट्टीमुळे पुरात वाहून मृत्यू झाल्याने
कै. मधुसुदन श्रावण मेश्राम यांच्या
वारसांना आर्थिक मदत देण्याबाबत.
महाराष्ट्र शासन
महसुल व वन विभाग
शासन निर्णय क्र. सीएलएस २०२४/प्र.क्र.१८३/म-३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक : ९ सप्टेंबर, २०२४.
वाचा :-
१)शासन निर्णय, महसूल व वन विभाग क्र. सीएलएस-०६-०४/प्र.क्र.१६८/म-३,दि.१९.०८.२००४
२)जिल्हाधिकारी, मुंबई उपनगर यांचे पत्र क्र. सी/कार्या-७ड/कावि-८९/२०२४/७४०८,
दि. ०७.०६.२०२४
प्रस्तावना :-
श्रीम. पुजा मधुसुदन मेश्राम, यांचे पती कै. मधुसुदन श्रावण मेश्राम यांचा दि. २७ जुलै, २००५
च्या अतिवृष्ट्टीमुळे पुरात वाहून विक्रोळी टागोर नगर येथे मृत्यू झाला होता. कै. मधुसुदन मेश्राम यांचा
नैसर्गिक आपत्तीत मृत्यू झाला असल्याने मदत मिळणेबाबत त्यांची पत्नी श्रीम. मेश्राम यांनी विनंती
केली होती. त्याअनुषंगाने श्रीम. मेश्राम यांना वारस प्रमाणपत्र (Succession Certificate) सादर
करणेबाबत कळविण्यात आले होते.
अर्जदार श्रीम. मेश्राम यांनी मा. उच्च न्यायालयाकडील Letter Of Administration, मा. उच्च
न्यायालयाकडील वारस प्रमाणपत्र, कै. मधुसुदन श्रावण मेश्राम यांचा मृत्यु दाखला, Cause of death
Certificate, विक्रोळी पोलीस ठाणे मार्फत करण्यात आलेला इन्क्वेस्ट पंचनामा, अर्जदार पुजा मेश्राम
यांचा त्यावेळी घेतलेला जबाब व इतर आवश्यक कागदपत्रे दि.२७/१२/२०२३ रोजीच्या अर्जासोबत
सादर करुन नैसर्गिक आपत्तीमधील शासकीय मदत व्याजासह मिळणेबाबत तहसिलदार, कुर्ला यांचे
कार्यालयास विनंती केली होती. त्याअनुषंगाने श्रीमती मेश्राम यांना अनुज्ञेय असलेली मदत
देण्याबाबत प्रस्ताव विचाराधीन होता त्याबाबत शासनाने खालीलप्रमाणे प्रमाणे निर्णय घेतलेला आहे.
शासन निर्णय :-
कै. मधुसुदन श्रावण मेश्राम यांचा दि. २७ जुलै, २००५ च्या अतिवृष्ट्टीमुळे पुरात वाहून जाऊन
मृत्यू झालेला होता. त्यांचा मृत्यू नैसर्गिक आपत्तीमुळे झालेला असल्यामुळे त्यांची पत्नी श्रीमती मेश्राम
# Page 2
शासन निर्णय क्रमांकः सीएलएस २०२४/प्र.क्र.१८३/म-३
यांनी त्याना अनुज्ञेय मदत व्याजासह मिळणेबाबत विनंती केली होती. तथापि, नैसर्गिक आपत्तीमध्ये
मृत झालेल्या व्यक्तींच्या वारसास व्याजासह रक्कम देण्याची तरतूद शासन निर्णयामध्ये अंतर्भूत
नाही. तसेच श्रीमती मेश्राम यांनी मा. उच्च न्यायालयाकडील Letter Of Administration, मा. उच्च
न्यायालयाकडील वारस प्रमाणपत्र, कै. मधुसुदन श्रावण मेश्राम यांचा मृत्यु दाखला, Cause of death
Certificate, विक्रोळी पोलीस ठाणे मार्फत करण्यात आलेला इन्क्वेस्ट पंचनामा, अर्जदार पुजा मेश्राम
यांचा त्यावेळी घेतलेला जबाब व इतर आवश्यक कागदपत्रे दि.२७/१२/२०२३ रोजीच्या अर्जासोबत
तहसिलदार (कुर्ला) यांचेकडे सादर केली आहेत. तसेच घडलेली घटना सन २००५ ची असल्याने
तत्कालिन शासन निर्णय क्र. सीएलएस-०६-०४/प्र.क्र.१६८/म-३,दि.१९.०८.२००४ मधील
तरतुदीनुसार कै. मधुसुदन श्रावण मेश्राम यांचे वारस श्रीमती पुजा मेश्राम यांना रु.१.०० लक्ष (एक लक्ष
फक्त) इतका निधी वितरीत करण्यास प्रशासकीय मान्यता देण्यात येत आहे.
२. मृत व्यक्तींच्या वारसदारांना अदा करावयाची रक्कम जिल्हाधिकारी मुंबई उपनगर यांना
उपलब्ध करुन देण्यात येत आहे. कक्ष अधिकारी म-११ यांनी सदर निधी अर्थसंकल्पित वितरण
प्रणालीवर वितरीत करावा.
३. वरीलप्रमाणे देण्यात येणाऱ्या मदतीसाठी होणारा खर्च खालील लेखाशीर्षाखाली भागविण्यात
यावा.
मागणी क्रमांक सी- ६
मु. ले. २२४५, नैसर्गिक आपत्तीच्या निवारणासाठी अर्थसहाय्य,
०२, पूर, चक्रीवादळे इ;
१०१ अनुग्रह सहाय्य;
(९१) राज्य आपत्ती प्रतिसाद निधीच्या मानकानुसार खर्च;
(९१) (०१) मृत व्यक्तींच्या कुटुबियांना सहाय्य व जखमींना मदत (अनिवार्य),
३१, सहाय्यक अनुदाने (वेतनेतर) (२२४५ ०१५५)
४. सदर प्रकरणी खर्चाचे पत्रक विहीत कालमर्यादेत न चुकता महसूल व वन विभागास प्राप्त
होईला यांची जिल्हाधिकारी यांनी दक्षता घ्यावी.
५. नियंत्रक अधिकारी यांना असेही कळविण्यात येते की, सदर मदतीची रक्कम विनाविलंब
वितरीत करावी. तसेच कोणत्याही परिस्थितीत मंजूर अनुदानापेक्षा जास्त खर्च होणार नाही यांची
दक्षता घ्यावी. अनुदान वाटपासंबंधीचे उपयोगिता प्रमाणपत्र शासनास तात्काळ पाठविण्यात यावे.
याबाबतचा खर्चाचा मेळ महालेखापाल यांनी नोंदविलेल्या खर्चाशी घेण्यात यावा व महालेखापालाच्या
ताळमेळ प्रमाणपत्रासह विनियोजन लेखे शासनाकडे तात्काळ पाठवावेत.
पृष्ट्ठ ३ पैकी २
# Page 3
शासन निर्णय क्रमांकः सीएलएस २०२४/प्र.क्र.१८३/म-३
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर