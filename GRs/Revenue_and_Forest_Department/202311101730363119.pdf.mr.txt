# Page 1
उपजिल्हाधिकारी संवर्गातील ११ परिविक्षाधीन उमेदवारांकरीता अधिसंख्य पदे निर्माण करणेबाबत.
महाराष्ट्र शासन
महसूल व वन विभाग
शासन निर्णय क्रमांक :- इएसटी-२०२३/प्र.क्र.१३७/ई-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०८ नोव्हेंबर, २०२३.
संदर्भ:- १) वित्त विभाग, शासन निर्णय, क्र. पदनि-२०१६/प्र.क्र.७/१६/वित्तीय सुधारणा-१, दिनांक २०/०२/२०१६.
२) सामान्य प्रशासन विभाग, शासन निर्णय, क्र.टिआरएन-०५१६/प्र.क्र.८४/१२ अ, दिनांक २०/०१/२०१४ ३) सामान्य प्रशासन विभाग, कार्यालयीन आदेश, क्र. टिआरएन-२०२३/प्र.क्र.२६/ सीपीटीपी-अ दि. १८/०९/२०२३.
प्रस्तावना : सामान्य प्रशासन विभागाच्या संदर्भ क्र.२ येथील शासन निर्णयान्वये महाराष्ट्र लोकसेवा आयोगामार्फत राज्यसेवा परीक्षेद्वारे प्रतिवर्षी सरळ सेवेने नियुक्त होणाऱ्या गट-अ संवर्गातील उमेदवारांसाठी यशदा, पुणे या संस्थेमार्फत एकत्रित परिविक्षाधीन प्रशिक्षण देण्यात येते. राज्यसेवा (मुख्य) परीक्षा-२०२१ च्या अंतिम निकालाच्या आधारे महाराष्ट्र लोकसेवा आयोगाने शिफारस केलेल्या राज्यसेवा परीक्षा-२०२१ द्वारे सरळसेवेने नियुक्त झालेल्या गट 'अ' संवर्गातील ११ परिविक्षाधीन उपजिल्हाधिकारी यांना प्रशिक्षण देणे आवश्यक आहे. यास्तव, “गट-अ” संवर्गातील ११ परिविक्षाधीन उमेदवारांचे वेतन अदा करण्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
राज्यसेवा (मुख्य) परीक्षा-२०२१ च्या अंतर्गत महाराष्ट्र लोकसेवा आयोगाने शिफारस केलेल्या व सामान्य प्रशासन विभागाने प्रशिक्षणांतर्गत कार्यक्रमासाठी नियुक्त केलेल्या “गट-अ” या संवर्गातील ११ परिविक्षाधीन उपजिल्हाधिकारी यांच्याकरीता दिनांक ०३/१०/२०२३ ते दिनांक ०३/१०/२०२५ या दोन वर्षाच्या कालावधीकरीता अधिसंख्य पदे निर्माण करण्यास शासन मान्यता देत आहे.
२. उक्त अधिसंख्य पदांच्या दिनांक ०३/१०/२०२३ ते दिनांक ०३/१०/२०२५ या कालावधीतील वेतनावरील होणारा खर्च परिविक्षाधीन उमेदवार जिल्हानिहाय प्रशिक्षणासाठी वर्ग केलेल्या जिल्ह्याकरिता “मागणी क्र. सी-१, २०५३ - जिल्हा प्रशासन (००) (०९३) जिल्हा आस्थापना (०१) सर्व साधारण आस्थापना (०१) (०१) आयुक्त कोकण (२०५३ ००२८) / आयुक्त नाशिक (२०५३ ००४६)/आयुक्त पुणे (२०५३००६४) / आयुक्त अमरावती (२०५३००८२) / आयुक्त नागपूर (२०५३०१०८) / (२०५३०४६७)/आयुक्त औरंगाबाद (२०५३०१२६ ) या लेखाशिर्षाखालील मंजूर अर्थसंकल्पीय अनुदानातुन भागविण्यात यावा.
३. शासन निर्णय, वित्त विभाग, क्रमांक-पदनि-०१६/प्र.क्र.७/१६/वित्तीय सुधारणा-१, दि.२०/०२/२०१६ अन्वये प्रशासकीय विभागांना प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.
# Page 2
शासन निर्णय क्रमांकः इएसटी-२०२३/प्र.क्र.१३७/ई-८