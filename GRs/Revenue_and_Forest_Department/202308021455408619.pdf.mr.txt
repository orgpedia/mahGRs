# Page 1
महसूल विभागामार्फत स्थापन करण्यात आलेल्या एकात्मिक प्रकल्प व्यवस्थापन कक्ष (Unified Project Management Unit) यांच्या मार्फत होणा-या खर्चास नोंदणी महानिरीक्षक व मुद्रांक नियंत्रक यांच्याकडील स्वीय प्रपंजी लेखा खात्यामधून करण्यास मान्यता देणेबाबत.
महाराष्ट्र शासन
महसूल व वन विभाग
शासन निर्णय क्रमांक: संकिर्ण-२०२२/प्र.क्र.६३/ल-१.
पहिला मजला, मुख्य इमारत, मंत्रालय,
मादाम कामा मार्ग, हुतात्मा राजगुरु चौक, मुंबई-४०००३२.
दिनांक : ०२ ऑगस्ट, २०२३.
संदर्भ :- १. शासन निर्णय क्रमांकः संकिर्ण-२०२२/प्र.क्र. ६३/ल-१, दिनांक १८.४.२०२२.
२. शासन निर्णय समक्रमांक दि. २४ जून २०२२ व ८ मार्च २०२३.
३. एकात्मिक प्रकल्प व्यवस्थापन कक्ष, पुणे यांचे पत्र क्र यू.पी.एम.यू./PLA परवानगी/२०२३/३२, दि. १२.०४.२०२३.
प्रस्तावना : महसूल विभाग हा राज्याच्या प्रशासनाचा कणा असून खुद्द महसूल विभाग, नोंदणी व मुद्रांक विभाग तसेच भूमी अभिलेख विभाग हे स्थावर मालमत्तांशी संबंधित कामकाज हाताळतात. नागरिकांना जास्तीत जास्त लोकाभिमुख सेवा देण्यासाठी या तिनही विभागात संगणकीकरणाचे विविध उपक्रम कार्यरत आहेत. त्याचबरोबर भूसंपादन शाखा तसेच मदत व पुनर्वसन विभागांतर्गत संगणकीकरणाच्या विविध प्रणाली विकसीत करण्याचे प्रस्तावित आहे. त्यामुळे या सर्व विभागातील संगणकीकरणाच्या कामकाजाचे परिचालन, व्यवहार्यता, राज्यव्यापी अंमलबजावणी तसेच समन्वयाच्या अनुषंगाने संदर्भाधिन शासन निर्णयान्वये एकात्मिक प्रकल्प अंमलबजावणी कक्ष स्थापन करण्यात आला आहे. सदर कक्ष कार्यान्वीत करण्यात आलेला असून सदर कक्षामार्फत सन २०२३-२४ करीता होणा-या खर्चास नोंदणी महानिरीक्षक व मुद्रांक नियंत्रक महाराष्ट्र राज्य पुणे यांच्या स्वीय प्रपंजी लेखा खात्यामधून परवानगी देण्याबाबतची बाब शासनाच्या विचाराधिन होती. त्यानुसार शासनाने खालीलप्रमाणे निर्णय घेतला आहे.
शासन निर्णय : विभागातील संगणकीकरणाच्या कामकाजाचे परिचालन, व्यवहार्यता, राज्यव्यापी अंमलबजावणी तसेच समन्वयाच्या अनुषंगाने एकात्मिक प्रकल्प व्यवस्थापन कक्ष (Unified Project Managemnt Unit) दिनांक १८/०४/२०२२ रोजीचा शासन निर्णय स्थापन करण्यात आला आहे. सदर शासन निर्णयातील मुद्दा क्रमांक ६ एकात्मिक प्रकल्प व्यवस्थापन कक्षाच्या करीता येणा-या खर्चाबाबत खालीलप्रमाणे तरतूद आहे.
मुद्दा क्र.६ मधील बाब क्रमांक २, ३ व ४ बाबत होणारा खर्च एकात्मिक प्रकल्प व्यवस्थापन कक्षाच्या स्थापनेपासून सुरुवातीच्या एक वर्षासाठी नोंदणी व मुद्रांक विभाग यांचे स्तरावरावरील स्वीय प्रपंजी लेख्यातून करण्यात यावा. त्यानंतर एकात्मिक प्रकल्प व्यवस्थापन कक्षाच्या माध्यमातून नागरिकांना देण्यात येणाऱ्या सेवांच्या सेवाशुल्काची रक्कम जमा होणाऱ्या नोंदणी व मुद्रांक विभाग यांचे
# Page 2
शासन निर्णय क्रमांकः संकिर्ण-२०२२/प्र.क्र.६३/ल-१
स्तरावरावरील व जमाबंदी आयुक्त आणि संचालक, भूमी अभिलेख, पुणे यांचे स्तरावरील स्वीय प्रपंजी लेख्यातील ठरावीक रक्कम / प्रमाण (टक्केवारी ) निश्चित करून त्याद्वारे जमा होणाऱ्या निधीमधून Unified PMU च्या खर्चाची पूर्तता करण्याबाबत धोरण समितीमध्ये निर्णय घेणेत येईल. या जमाखर्चाचा दर दोन वर्षांनी आढावा घेऊन Unified PMU स्वयंपुर्ण होण्याचे दृष्टीने प्रयत्न करण्यात येईल.
२. अपर मुख्य सचिव (महसूल) महोदयांचे अध्यक्षतेखाली दिनांक २३.०३.२०२३ रोजी झालेल्या प्रकल्प एकत्रित धोरण समितीच्या बैठकीत सादर करण्यात आलेला विषय Funds for UPMU for FY २०२३-२४ यास समितीने मान्यता दिलेली आहे.
३. सन २०२३-२४ साठी एकात्मिक प्रकल्प व्यवस्थापन कक्ष करीता होणारा खर्च हा नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या स्वीय प्रपंजी लेखा खात्यामधून करण्यास उच्चाधिकार समितीने दि.२३.०३.२०२३ रोजी सहमती दिली आहे. त्यानुसार, अध्यक्ष, राज्यस्तरीय एकात्मिक प्रकल्प अंमलबजावणी समिती तथा जमाबंदी आयुक्त आणि संचालक, भूमि अभिलेख, महाराष्ट्र राज्य, पुणे यांच्या शिफारसीनुसार सन २०२३-२४ साठी एकात्मिक प्रकल्प व्यवस्थापन कक्ष करीता होणारा खर्च हा नोंदणी महानिरीक्षक व मुद्रांक नियंत्रक, महाराष्ट्र राज्य, पुणे यांच्या स्वीय प्रपंजी लेखा खात्यामधून करण्यास खर्च करण्यास मान्यता देण्यात येत आहे.
४. सदर शासन निर्णय वित्त विभागाच्या अनौपचारिक संदर्भ क्रमांक १३९/२३/को.प्र.५, दिनांक ०१ जून २०२३ अन्वये प्राप्त सहमतीने निर्गमित करण्यात येत आहे.
# Page 3