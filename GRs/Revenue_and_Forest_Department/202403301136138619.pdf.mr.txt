# Page 1
आपत्ती व्यवस्थापन विभागातील सर्वसमावेशक
आपत्ती नियोजन, व्यवस्थापन व प्रतिसाद यासाठी तांत्रिक सहाय्य आणि त्याच्या अंमलबजावणी
याकरीता विभागाने नियुक्त प्रकल्प व्यवस्थापन
कक्षास प्रशासकीय मान्यता देणेबाबत.
महाराष्ट्र शासन
महसूल व वन विभाग,
(आपत्ती व्यवस्थापन, मदत व पुनर्वसन)
शासन निर्णय क्रमांक : आव्यप्र - २०२३/ प्र.क्र.२७/ आव्यप्र-२,
पहिला मजला, मुख्य इमारत, हुतात्मा राजगुरु चौक,मादाम कामा मार्ग,
मंत्रालय, मुंबई - ४०००३२,
दिनांक : २८ मार्च २०२४.
वाचा :- १) विभागाचा शासन निर्णय क्र. आव्यप्र-२०२१/प्र.क्र.१७६ /आव्यप्र-१, दि.१०.११.२०२१.
२) दि.१६.०६.२०२२ रोजी प्रसिद्ध केलेला Expression Of Interest (EOI).
३) दि.२१.१०.२०२२ रोजी निर्गमित केलेला Request for Proposal.
४) दि.२०.०१.२०२३ रोजीच्या राज्य कार्यकारी समितीच्या बैठकीचे इतिवृत्त.
५) समक्रमांकित दि.३१.०१.२०२३ रोजीचे पी.एम.यु. नियुक्तीबाबतचे शासन पत्र.
६) मे.पॅलेडियम कन्सलटिंग इंडिया प्रा.लि. कंपनीसोबत दि.२३.०३.२०२३ रोजी केलेला करार.
प्रस्तावना : दि.१०.११.२०२१ च्या शासन निर्णयान्वये आपत्ती व्यवस्थापन विभागातील सर्वसमावेशक आपत्ती
नियोजन, व्यवस्थापन व प्रतिसाद यासाठी तांत्रिक सहाय्य आणि त्याच्या अंमलबजावणी याकरीता विभागाने
प्रोजेक्ट मॅनेजमेंट युनिट (PMU) नेमण्याचा निर्णय घेतला. त्यानुसार पी.एम.यू. नेमण्यासाठी विभागाने दि. १६.१०.२०२२ रोजी Expression Of Interest (EOI) प्रसिध्द करुन कंपन्यांकडून अर्ज मागविले होते व
त्यानुसार आर.एफ.पी. (Request for Proposal) प्रसिध्द करुन प्रस्ताव मागविले होते. प्राप्त प्रस्तावापैकी
मे.पॅलेडियम कन्सलटिंग इंडिया प्रा.लि. ही कंपनी पात्र ठरली. त्यानुसार सदर कंपनीच्या नियुक्ती बाबतचा
प्रस्ताव दि. २०.०१.२०२३ रोजी झालेल्या मुख्य सचिव यांच्या अध्यक्षतेखाली असलेल्या राज्य कार्यकारी समिती समोर सादर करण्यात आला होता. सदर नियुक्तीस समितीने मान्यता दिली असुन, त्याबाबतचे
इतिवृत्त दि.२७.०१.२०२३ रोजी निर्गमित करण्यात आले आहे. त्यानंतर सदर कंपनीला दि. ३१.०१.२०२३
रोजी ४ वषांकरीता नियुक्तीबाबत नियुक्तीपत्र देण्यात आले. कंपनीला Contract Value रु.४२,०४,७०,०००/- (बेचाळीस कोटी चार लाख सत्तर हजार) (टॅक्सेस वगळून) इतकी देण्याचे प्रस्तावित आहे.त्यानुसार कंपनीने
त्यांच्या दि.०६.०३.२०२३ च्या पत्रान्वये Contract Value च्या ५% इतक्या रकमेची म्हणजे रु.
२,१०,२३,५००/- (दोन कोटी दहा लाख तेवीस हजार पाचशे) रुपयांची बँक गॅरंटी सादर केली आहे. त्यानंतर कंपनीने दि.२३.०३.२०२३ रोजी शासनासोबत करार (Contract Agreement) केला आहे. मे. पॅलेडियम
कन्सलटन्सी इंडिया प्रा.लि. या कंपनीला यापुर्वीच दि. ३१.०१.२०२३ रोजी नियुक्ती आदेश दिले असून,
प्रशासकीय मान्यतेच्या आदेशास वित्त विभागाने कायोत्तर मंजूरी दिली आहे. कंपनीसोबत झालेल्या
करारानुसार कंपनीला त्यांच्या कामाकरीता ४ वर्षामध्ये देय असलेली Contract Value रु.४२,०४,७०,०००/- (बेचाळीस कोटी चार लाख सत्तर हजार) (टॅक्सेस वगळून) इतकी आहे व Provisional Sum And
Contingency याकरीता रु. ४ कोटी अशी एकंदरीत ४२,०४,७०,००० + ४,००,००,००० = ४६,०४,७०,०००
अशी रक्कम येते. त्यामध्ये १८ टक्के जी.एस.टी. चा सामावेश केल्यानंतर ४६,०४,७०,००० + ८,२८,८४,६०० (१८% GST) = ५४,३३,५४,६००/- इतक्या रकमेच्या मंजुरीस वित्त विभागाने दिलेल्या कायोत्तर मंजूरीच्या
अनुषंगाने प्रशासकीय मान्यता आदेश निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः आव्यप्र - २०२३/ प्र.क्र.२७/ आव्यप्र-२
शासन निर्णय :
राज्य आपत्ती धोके व्यवस्थापन निधी ( SDRMF ) साठी प्राप्त होणा-या निधीपैकी १०% निधी पूर्व
तयारी व क्षमता बांधणी तसेच २०% निधी राज्य आपत्ती सौम्यीकरण निधी ( SDMF ) उपलब्ध होणार आहे. या
उपलब्ध होणा-या निधीतून राबविण्यात येणा-या प्रकल्पाच्या अंमलबजावणीसाठी प्रकल्प संनियंत्रण गट
(PMU) व सल्लागाराची नियुक्ती करण्यास मंत्रीमंडळाने मान्यता दिली आहे.
२. त्यानूषंगाने विहित कार्यपद्धतीद्वारे प्रकल्प संनियंत्रण गट (PMU) म्हणून मे.पॅलेडियम कन्सलटिंग
इंडिया प्रा.लि. ही कंपनी न्यूनतम निविदाधारक/ पात्र ठरली आहे.
३. सदर कंपनीला त्यांच्या निविदेमध्ये नमूद कामाकरीता ४ वर्षामध्ये देय असलेली रक्कम + आकस्मिक
तरतुद + १८ टक्के जीएसटी अनुक्रमे रु. ४२,०४,७०,०००(Contract Value), ४,००,००,००० (आकस्मिक
तरतुद), ८,२८,८४,६०० (१८% GST) अशी एकूण रु.५४,३३,५४,६००/- (अक्षरी रु. चौपन्न कोटी तेहतीस
लाख चौपन्न हजार सहाशे फक्त) इतक्या रकमेस वित्त विभागाने नमूद केलेल्या १) निविदा मूल्यांकन/ खर्चाचे
प्राथमिक अंदाज देणे, २) PMU चा Scope of work, ३) PMU तील कर्मचा-यांच्या कर्तव्य व जबाबदा-या
निश्चित करणे इत्यादी अटी/ सूचना/ निदेशाच्या अनुषंगाने स्वतंत्रपणे कार्यवाही करण्यात येत आहे. त्या अधीन
राहून या शासन निर्णयाद्वारे प्रशासकीय मान्यता देण्यात येत आहे.
४. सदर शासन निर्णय वित्त विभागाच्या अनौ. सं. क्र. ९९/२०२४/व्यय-९ दि. २१/०३/२०२४ अन्वये
दिलेल्या मान्यतेच्या अनुषंगाने निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध