# Page 1
माहे जुलै ते ऑक्टोबर, २०१९ मधील अतिवृष्टी व पूर परिस्थिमुळे राज्यातील विविध जिल्ह्यात बाधित झालेल्या नागरिकांना विशेष दराने मदत देण्याबाबत.....
महाराष्ट्र शासन
महसूल व वन विभाग
शासन निर्णय क्रमांक सीएलएस-२०१९/प्र.क्र.१५७/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक :- २१ सप्टेंबर, २०२१
संदर्भ:- १) शासन निर्णय, महसूल व वन विभाग, क्रमांक: सीएलएस-२०१९/प्र. क्र. १५७/म-३, दिनांक ०८/०८/२०१९, दिनांक २९/०८/२०१९ व दिनांक ११/०९/२०१९ २) महसूल व वन विभाग, क्रमांक: सीएलएस-२०१९/प्र.क्र. १५७/म-३, दिनांक ३०/०९/२०१९ चे पत्र.
३) शासन निर्णय, महसूल व वन विभाग, क्रमांक: सीएलएस-२०१९/प्र. क्र. १५७/म-३, दिनांक ०३/१०/२०१९ ४) विभागीय आयुक्त नाशिक यांचे पत्र क्रमांक निधीवा/२०१९/प्र.क्र. २२/तामे २३(४), दिनांक ०२/०२/२०२१ ५) विभागीय आयुक्त, अमरावती यांचे पत्र क्रमांक उपआ/नैआ / पुनर्व/कावि २२/२०२०, दिनांक १५/०१/२०२०
प्रस्तावना: राज्यातील विविध जिल्ह्यात शहरी व ग्रामीण भागामध्ये दिनांक २६/७/२०१९ रोजी व त्यानंतर झालेल्या अतिवृष्टीमुळे पुराचे पाणी शहरी व ग्रामीण भागामध्ये पसरले. या पुर परिस्थितीमुळे बाधित झालेल्या कुटुंबियांना मदत देण्यासंदर्भात दिनांक ३०/०७/२०१९ व दिनांक ०७/०८/२०१९ रोजी मंत्रीमंडळ बैठकीत पुर परिस्थितीमुळे बाधित झालेल्या नागरिकांना विशेष दराने मदत देण्याचा निर्णय घेण्यात आला. तसेच दिनांक ११/०९/२०१९ च्या शासन निर्णयान्वये सप्टेंबर व ऑक्टोबर या महिन्यात आलेल्या/होणा-या अतिवृष्टी व महापुरामुळे आपदग्रस्तांना देखील विशेष दराने मदत देण्याचा निर्णय घेण्यात आला आहे. त्याअनुषंगाने सर्व विभागीय आयुक्तांना निधी वितरीत करण्यात आलेला आहे.
संदर्भ क्र. ४ अन्वये विभागीय आयुक्त, नाशिक यांनी पुरामुळे नुकसान झालेल्या दुकानदार,टपरीधारक, हातगाडी धारक कारागिर / बारा बलुतेदार यांना तसेच गोठ्यांच्या पडझडीबाबत मदत वाटपासाठी रू.५४५.६८ लक्ष निधीची मागणी केली आहे. त्याचप्रमाणे संदर्भ क्र. ५ अन्वये विभागीय आयुक्त, अमरावती यांनी दिनांक ०४/०९/२०१९ रोजी झालेल्या अतिवृष्टी व पूरपरिस्थितीमुळे मोर्शी शहरातील बाधित कुटुंबियांसाठी सानुग्रह अनुदान वाटपासाठी रू. ७.५० लक्ष अतिरिक्त निधीची मागणी केली आहे. त्यानुसार विभागीय आयुक्त, नाशिक यांना रूपये ५४५.६८ लक्ष (रूपये पाच कोटी पंचेचाळीस लक्ष अडुसष्ट हजार फक्त) मदत निधी आणि विभागीय आयुक्त, अमरावती यांना रूपये ७.५० लक्ष (रूपये सात लक्ष पन्नास हजार फक्त) इतका निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक: सीएलएस-२०१९/प्र.क्र.१५७/म-३,
शासन निर्णय: माहे जुलै ते ऑक्टोबर, २०१९ मधील अतिवृष्टी व पूर परिस्थितीमुळे नुकसान झालेल्या आपदग्रस्तांना राज्य आपत्ती प्रतिसाद निधी व राज्य शासनाकडून वाढीव मदत अनुज्ञेय करून मदत देण्यास प्राप्त झालेल्या शासन मान्यतेनुसार विभागीय आयुक्त, नाशिक आणि विभागीय आयुक्त, अमरावती यांनी मागणी केलेला पुढील तक्यात नमूद केलेला निधी वितरीत करण्यास शासनाची मान्यता देण्यात येत आहे.
-------------------------------------------------------------------------------------------------------------------------------
| अ.क्र. | बाब | लेखाशीर्ष | वितरीत करावयाचा निधी (रू. लाखात) |
| १. | बारा बलुतेदार, छोटे व्यावसायिक, दुकानदार, टपरीधारक | २२४५०३३३ (SDRF) |  |
| २२४५२३८१ (State) | ५३९.६० |
| २. | गोठयांच्या पडझडीसाठी मदत | २२४५०२७१ (SDRF) | ४.७० |
| २२४५ २३२७ (State ) | १.३८ |
| अ) | विभागीय आयुक्त, नाशिक - एकूण | ५४५.६८ |
| ३. | घरे पूर्णत: क्षतीग्रस्त झाली असल्यास कपडे तसेच घरगुती भांडी/वस्तुंकरीता अर्थसहाय्य (सानुग्रह अनुदान) | २२४५२१९४ (State) | ७.५० |
|  | विभागीय आयुक्त, अमरावती-एकूण |  | ७.५० |
|  | एकूण (अ+ब) |  | ५५३.१८ |
-------------------------------------------------------------------------------------------------------------------------------
उपरोक्य दराने देण्यात येणारी रूपये ५५३.१८ लक्ष (रूपये पाच कोटी त्र्येपन्न लक्ष अठरा हजार फक्त) अतिरिक्त मदत ही केवळ याच घटनांसाठी मर्यादित राहील. ही बाब अन्य प्रकरणी पुर्वोदाहरण म्हणून समजण्यात येऊ नये. तसेच प्रस्तुत निधी वितरीत करतांना संदर्भाधीन दिनांक ०८/०८/२०१९ व २९/०८/२०१९ व ११/९/२०१९ रोजीच्या शासन निर्णयातील अटी व शर्तींची पूर्तता करण्यात यावी.
तसेच वरील विवरणपत्रात दर्शविल्यानुसार लेखाशीर्षनिहाय निधी जिल्ह्यांना विभागीय आयुक्त, नाशिक व अमरावती यांच्यामार्फत उपलब्ध करून देण्यात येत आहे. कक्ष अधिकारी (म-११) यांनी सदर निधी अर्थसंकल्पीय वितरण प्रणालीवर वितरीत करावा.
२. सदर निधी प्राप्त झाल्याबरोबर बाधित कुटुंबियांना तात्काळ वितरीत करण्यात यावा. सदर निधी ज्या प्रयोजनासाठी वर्ग करण्यात आला आहे त्याच प्रयोजनासाठी त्याचा वापर होत आहे याची विभागीय आयुक्त, नाशिक व अमरावती यांनी खातरजमा करावी. निधी वाटपाचे लेखे, अभिलेखे, नोंदवह्या विहित कार्यपध्दतीनुसार अनुदान आहरीत व वितरीत होणाऱ्या कार्यालयाच्या स्तरावर
पृष्ठ ३ पैकी २
# Page 3
शासन निर्णय क्रमांक: सीएलएस-२०१९/प्र.क्र.१५७/म-३,
अद्ययावत ठेवण्यात याव्यात. झालेल्या खर्चाचा कोषागार कार्यालय व महालेखापाल कार्यालयात नोंदविण्यात आलेल्या खर्चाशी दर तीन महिन्यांनी ताळमेळ घेवून त्याबाबतची उपयोगिता प्रमाणपत्रे या विभागाकडे तात्काळ सादर करण्यात यावी. कोणत्याही परिस्थितीत मंजूर निधीच्या मर्यादेपक्षा जास्त खर्च होणार नाही याची दक्षता घेण्यात यावी. वितरीत अनुदानातून जर काही रक्कम खर्ची पडणार नसेल तर ती विहित वेळेत शासनास प्रत्यार्पित करावी.
३. हा शासन निर्णय वित्त विभागाचा अनौपचारिक संदर्भ क्र.२१८/२०२१/व्यय-९, दिनांक ०१/०७/२०२१ आणि अनौपचारिक संदर्भ क्र ३२२/२०२१ / व्यय - ९, दिनांक ०५/०८/२०२१ अन्वये निर्गमित करण्यात येत आहे.