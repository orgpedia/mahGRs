# Page 1
मंत्रालयीन सेवा
जनहिताय सर्वदा महाराष्ट्र शासन
क्र.गौखनि-३२/१०२१/प्र.क्र.७८/ख-१ महसूल व वन विभाग हुतात्मा राजगुरु चौक,मादाम कामा मार्ग, मंत्रालय,मुंबई-४००० ०३२.
दिनांक १३ फेब्रुवारी, २०२३
विषय :- गौण खनिज :- जळगांव.
सन २०२० - २१ करीता मौजे घाडवेल, ता. चोपडा, जि. जळगांव या वाळूगटाच्या लिलावाची रक्कम परत मिळणेबाबत.
श्री. निलेश सुधाकर पाटील, जळगांव यांची विनंती
शासन ज्ञापन:
जिल्हाधिकारी, जळगांव यांना त्यांचे पत्र क्र. गौणख / ई-कावि/२०२१/८/२६/१२१७, दि.२७/०९/२०२१ व विभागीय आयुक्त, नाशिक विभाग, नाशिक यांना त्यांचे पत्र क्र. मशा-२/कार्या/ज- १/गौ. ख / ६१५४/२०२२, जा.क्र.३७६०, दि.१५/०३/२०२२ रोजीच्या पत्रास अनुलक्षून असे कळविण्यात येते की, सन २०२०-२१ करीता जळगांव जिल्ह्यात दि.२०/०१/२०२१ रोजी घेण्यात आलेल्या लिलावात मौजे घाडवेल, ता. चोपडा, जि. जळगांव हा वाळूगट १९४३ ब्रासकरीता लिलावाच्या सर्वोच्च बोलीने रुपये १,७१,०१,०१०/- इतक्या रक्कमेस लिलावचारक श्री. निलेश सुधाकर पाटील यांना मंजूर करण्यात आला.
०२. मौजे घाडवेल या वाळू स्थळाचा ताबा लिलावधारकांना देणेबाबत मौजे धाडवेल येथील ग्रामस्थांनी विरोध दर्शवून सदर लिलाव रद्द करणेबाबत निवेदन सादर केलेले होते. तसेच याबाबत मा.मुंबई उच्च न्यायालय, खंडपीठ औरंगाबाद येथे जनहित याचिका क्र. ३७/२०२१ दाखल झाली. तहसिलदार, चोपडा यांनी पोलीस निरीक्षक, पोलीस ठाणे चोपडा यांना पाठविलेल्या दि. १६/२/२०२१ रोजीच्या पत्रानुसार लिलावधारकास सदर वाळूस्थळाचा ताबा देण्याची कार्यवाही दि. १७/२/२०२१ रोजी पूर्ण करावयाची होती. तथापि, मौजे घाडवेल येथील वाळूगटाचा ताबा घेताना कायदा व सुव्यवस्थेचा प्रश्न उद्भवण्याची शक्यता असल्याने तसेच पुढील कालावधीत कोवीड परिस्थिती उद्भवल्यामुळे लिलावधारक श्री. पाटील यांना उक्त वाळूगटाचा ताबा देता आला नाही.
०३. लिलावधारक श्री. पाटील यांना मौजे घाडवेल, ता. चोपडा या वाळूगटाचा उक्त कारणास्तव ताबा देता आला नसल्याने मौजे घाडवेल, ता.चोपडा, जि.जळगांव या वाळूगटाच्या लिलावाची शासन भरणा केलेली रक्कम रुपये १,७१,०१,०१०/- (रुपये एक कोटी एकाहत्तर लाख एक हजार दहा फक्त) इतकी लिलावधारकास परत करण्याचा शासनाने निर्णय घेतला आहे..
०४. लिलावचारक श्री. निलेश सुधाकर पाटील यांनी लिलावाची संपूर्ण रक्कम प्रत्यक्षात शासनाकडे जमा केल्याची व यापुर्वी ही रक्कम अदा केलेली नाही, याची खातरजमा करून घेण्याच्या अटीवर मौजे घाडवेल, ता.
चोपडा, जि. जळगांव या वाळूगटाच्या लिलावाची रक्कम रुपये १,७१,०१,०१०/- (रुपये एक कोटी एकाहत्तर लाख एक हजार दहा फक्त) अदा करण्यास या ज्ञापनाद्वारे शासन मान्यता देण्यात येत आहे.
# Page 2
शासन ज्ञापन क्रमांकः गौखनि-32/1021/प्र.क्र.78/ख-1 ५. या बाबीवर होणारा खर्च सन २०२२-२३ या आर्थिक वर्षाकरीता "०८५३- अलोहयुक्त खाणी व घातुशास्त्रीय उद्योग १०२ खनिजाबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग-वजा परतावे (००) (०१) वजा परतावे (०८५३ ००८६) या लेखाशिर्षाखाली उपलब्ध असलेल्या अंदाजपत्रकीय तरतुदीमधून खर्ची टाकून भागविण्यात यावा.
०६. सदर शासन ज्ञापन, वित्त विभागाच्या सहमतीने त्या विभागाच्या अनौपचारिक संदर्भ क्रमांक २११/२०२२/व्यय-०९, दि. १५/०६/२०२२ अन्वये दिलेल्या सहमतीनुसार निर्गमित करण्यात येतआहे.
सदर शासन ज्ञापन महाराष्ट्र शासनाच्या www.maharashtra.gov.in या संकेतस्थळावर उपलब्ध आहे.
करण्यात आले असून त्याचा संकेताक २०२३०२१३१५०४३७२२१९ असा हे शासन ज्ञापन डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने, SHIVAJI SONAJI
CHOURE
(शिवाजी चौरे)
अवर सचिव, महसूल व वन विभाग
प्रति:
जिल्हाधिकारी, जळगांव
प्रत:
१) विभागीय आयुक्त, नाशिक विभाग, नाशिक.
२) प्रधान महालेखापाल (लेखा व अनुज्ञेयता) - १, प्रतिष्ठा भवन, १०१, महर्षि कर्वे भवन, न्यू मरीन लाईन्स, मुंबई - ४०० ०२०.
३) प्रधान महालेखापाल (लेखापरीक्षा) १, प्रतिष्ठा भवन, १०१, महर्षि कर्वे भवन, न्यू मरीन लाईन्स, मुंबई - ४०० ०२०.
४) जिल्हा कोषागार अधिकारी, जळगांव ५) वित्त विभाग (व्यय-९/ अर्थसंकल्प-३/६/१४ कार्यासने) मंत्रालय, मुंबई-४०० ०३२.
६) कार्यासन अधिकारी (कार्यासन ब-१), महसूल व वन विभाग, मंत्रालय, मुंबई-४०० ०३२.
७) निवडनस्ती (कार्यासन "ख-१"), महसूल व वन विभाग, मंत्रालय, मुंबई - ४०० ०३२.
पृष्ठ २ पैकी २