# Page 1
मंत्रालयीन प्रशासकीय विभागांमार्फत घेण्यात येणाऱ्या बैठका / व्हीडिओ कॉन्फरन्स बाबत..
महाराष्ट्र शासन
महसूल व वन विभाग
शासन परिपत्रक क्रमांक- संकीर्ण-२०२२/प्र.क्र.२७/म-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २६ ऑगस्ट, २०२२
शासन परिपत्रकः विविध मंत्रालयीन विभागांमार्फत आयोजित करण्यात येणाऱ्या बैठका / व्हिडिओ
कॉन्फरन्ससाठी विभागीय आयुक्त, जिल्हाधिकारी व जिल्हा परिषदांचे मुख्य कार्यकारी अधिकारी यांना वेळोवेळी निमंत्रित करण्यात येते वा व्हिडिओ कॉन्फरन्सद्वारे उपस्थित राहण्याबाबत कळविण्यात येत
असते. परिणामी अशा अधिकाऱ्यांच्या पूर्वनियोजित भेटी / बैठका तसेच विविध योजनांच्या अंमलबजावणीवर त्याचा परिणाम होत असल्याचे निर्दशनास आले आहे. याशिवाय जिल्ह्यांतर्गत क्षेत्रीय भेटी, आपत्ती व्यवस्थापन कार्यालय स्तरावरील दैनंदिन कामकाजावरही याचा परिणाम होत असल्याची बाब निदर्शनास आली आहे. याकरिता मंत्रालयीन स्तरावरील बैठका व व्हिडिओ कॉन्फरन्स
आणि क्षेत्रीय पातळीवरील दैनंदिन कामकाज यामध्ये सुसूत्रता व कल्याणकारी योजनांच्या अंमलबजावणीवर परिणाम होऊ नये याकरिता पुढीलप्रमाणे सूचना देण्यात येत आहेत:
“मंत्रालयीन स्तरावरून मा. मुख्यमंत्री महोदय, मा. उप मुख्यमंत्री महोदय व मा. मुख्य सचिव वगळता इतर सर्वांनी, अशा व्हिडिओ कॉन्फरन्स केवळ सोमवार व गुरूवार या दोन दिवसांमध्ये आयोजित कराव्यात.”
२. सर्व मंत्रालयीन विभागांना सूचित करण्यात येते की, त्यांनी त्यांच्या प्रशासकीय नियंत्रणाखालील सर्व विभागप्रमुख / कार्यालयीन प्रमुख यांच्या निदर्शनास सदर निदेश आणावेत.
# Page 2