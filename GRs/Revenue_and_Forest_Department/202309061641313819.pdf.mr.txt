# Page 1
दिव्यांग व्यक्तींचा हक्क अधिनियम-२०१६ मधील कलम ३७ (क) च्या तरतुदीनुसार सवलतीने जमीन देण्यासाठी दिव्यांगांना ५% आरक्षण ठेवण्याबाबत...
महाराष्ट्र शासन
महसूल व वन विभाग
शासन निर्णय क्र. जमीन-२०२३/प्र.क्र.२९४/ज-१
मंत्रालय, मुंबई - ४०० ०३२.
दिनांक : :०६ सप्टेंबर, २०२३
वाचा : १) अपंग व्यक्ती (समान संधी, हक्कांचे संरक्षण आणि संपूर्ण सहभाग) अधिनियम, १९९५.
२) शासन निर्णय, महसूल व वन विभाग, क्र. जमीन १०/२००३/प्र.क्र.४०१/ज-१, दि. २५ जुलै, २००७.
३) शासन पत्र, महसूल व वन विभाग क्र.एलसीएस-१००३/प्र.क्र.४७८/ज-१, दि.२५.०७.२००७.
४) दिव्यांग व्यक्ती हक्क अधिनियम, २०१६ अंतर्गत कलम ३७(क).
प्रस्तावना : अपंग व्यक्ती (समान संधी, हक्कांचे संरक्षण आणि संपूर्ण सहभाग ) अधिनियम, १९९५ मधील कलम ४३ अन्वये निवासी, वाणिज्यिक व औद्योगिक प्रयोजनासाठी विशेष करमणूक केंद्र स्थापन करण्यासाठी, संशोधन केंद्रासाठी प्राधान्याने व सवलतीच्या दराने शासकीय जमीन मंजूर करणे बंधनकारक केले आहे. त्यानुसार, संदर्भिय क्र. ६ मधील शासन निर्णय दि.२५.०७.२००७ अन्वये उक्त अधिनियमातील तरतुदीनुसार अंध व अपंग व्यक्तींना तसेच अंध व अपंगांशी संबंधित संस्थांना सवलतीच्या दराने शासकीय जमीन मंजूर करण्याबाबत तसेच, निवासी प्रयोजनासाठी सदनिका/घरे बांधण्यासाठी, संस्थेला शासकीय जमीन मंजूर करतांना अशा प्रत्येक संस्थेने आपल्या सदस्यांच्या एकूण संख्येच्या ३% एवढे सदस्य अंध व अपंग प्रवर्ग मधून समाविष्ट करण्याचे धोरण निश्चित केलेले आहे.
दिव्यांग व्यक्ती हक्क अधिनियम, २०१६ अंमलात आला असून सदर अधिनियमातील कलम ३७(क) मधील तरतुदींनुसार दिव्यांग प्रवर्गासाठी उपरोक्त दि. २५.०७.२००७ च्या धोरणामधील निवासी / घरे बांधण्याच्या प्रयोजनासाठी संस्थेला शासकीय जमीन मंजूर करतांना अशा प्रत्येक संस्थेने आपल्या सदस्यांच्या एकूण संख्येच्या ५% एवढे सदस्य दिव्यांग प्रवर्गाकरीता आरक्षण देण्याची बाब शासनाच्या विचाराधीन होती.
उपरोक्त पार्श्वभूमीवर आता पुढीलप्रमाणे निर्णय घेण्यात येत आहे :
शासन निर्णय : दिव्यांग व्यक्ती हक्क अधिनियम, २०१६ च्या कलम ३७(क) मधील तरतुदींनुसार दि. २५.०७.२००७ च्या शासन निर्णयातील अ.क्र.१ येथे नमूद केलेल्या निवासी प्रयोजनासाठी आता ५% आरक्षण ठेवण्यात येत आहे. सदरहू ५% आरक्षणाची यापुढील वितरणाच्या वेळी अंमलबजावणी करण्याची दक्षता संबंधित जिल्हाधिकाऱ्यांनी घ्यावी. उपरोक्त दि.२५.०७.२००७ च्या शासन निर्णयातील इतर अटी व शर्ती कायम राहतील.
# Page 2