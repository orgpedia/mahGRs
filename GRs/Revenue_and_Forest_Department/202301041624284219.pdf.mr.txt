# Page 1
महसूल विभागांतर्गत भूसंपादन शाखा (कार्यासन अ-१, अ-२, अ-३, अ-४) ही सचिव (वने) यांच्या प्रशासकीय नियंत्राणाखाली कार्यरत असल्याबाबत.
महाराष्ट्र शासन
महसूल व वन विभाग
शासन परिपत्रक क्र. संकीर्ण-२०२२/प्र.क्र.१६०/अ-२
मंत्रालय, मुंबई ४०० ०३२
दि. ०४.०१.२०२३
प्रस्तावना : भूसंपादन हा विषय महसूल व वन विभागाच्या अखत्यारीत आहे. परंतु, भूसंपादन शाखा ही महसूल विभागाचा भाग असल्याने मा.मंत्री (महसूल) यांच्या अधिनस्त आहे. व सचिव (वने) यांच्या प्रत्यक्ष प्रशासकीय नियंत्राणाखाली कार्यरत आहे. तथापि भुसंपादनाशी निगडीत विविध यंत्रणांकडून होणारा पत्र व्यवहार महसूल विभाग मंत्रालय असा मोघम स्वरुपात करण्यात येतो. त्यामुळे असे पत्रव्यवहार प्राप्त होण्यास विलंब होतो. सदर बाब मा.उच्च न्यायालय, विधानमंडळ, महालेखापाल, मंत्रालयीन प्रशासकीय विभाग, महसूल विभागाची क्षेत्रीय कार्यालये, विविध प्राधिकरणे (ज्यांच्याकरीता भूसंपादन केले जाते) इ. यांच्या निदर्शनास आणून देणे आवश्यक आहे. सदर वस्तुस्थिती परिपत्रकाद्वारे सर्वांच्या निदर्शनास आणून देण्याची बाब शासनाच्या विचाराधीन होती, त्याअनुषंगाने शासन खालीलप्रमाणे माहिती देत आहे.
शासन परिपत्रक: १) भूसंपादन विषयी सर्व पत्रव्यवहार प्रधान सचिव (वने) यांचे दालन क्र. १०३, (दुरध्वनी क्र. ०२२ २२०२ ३३६३), पहिला मजला, मुख्य इमारत, मंत्रालय, मुंबई यांना अग्रेषित करण्यात यावा.
२) भूसंपादन शाखेत चार कार्यासने (अ-१, अ-२, अ-३, अ-४) आहेत. भूसंपादन शाखा कक्ष क्र.४५१ (सहसचिव यांचे दालन), ४५२ व ४५३, चौथा मजला, मंत्रालय, मुंबई येथे कार्यरत आहे.
३) भूसंपादन विषयक सर्व पत्रव्यवहार ( प्रशासकीय, न्यायालय, विधीमंडळ) उपरोक्त नमूद वस्तुस्थिती विचारात घेऊन करण्यात यावा.
# Page 2