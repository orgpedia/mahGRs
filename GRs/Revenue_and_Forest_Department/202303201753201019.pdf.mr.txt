# Page 1
भूमि अभिलेख विभागासाठी GNSS Rovers Controllers Post Processing Software खरेदी करण्यासाठी निधी वितरीत करण्याबाबत.
महाराष्ट्र शासन
महसूल व वन विभाग
शासन निर्णय क्रमांक: राभूअ-२०२१/प्र.क्र.३८६/ल-१
मंत्रालय, मुंबई -४०० ०३२
दिनांक: २० मार्च, २०२३.
वाचा:
१) शासन निर्णय महसूल व वन विभाग क्रमांक: राभूअ २०१४/प्र.क्र.२४३/ल-१, दिनांक २५/११/२०१४.
२) शासन निर्णय महसूल व वन विभाग क्रमांक: राभूअ-२०२०/प्र.क्र.५४/ल-१, दिनांक ११/०९/२०२०.
३) जमाबंदी आयुक्त व संचालक भूमि अभिलेख (म.राज्य) पुणे यांचेकडील क्र.पु.मो.१/प्र.क्र.१८५/५/२०२३, दि.१०.०२.२०२३ चा प्रस्ताव.
प्रस्तावना वाचा क्र.१ च्या शासन निर्णयान्वये भूमि अभिलेख विभागासाठी १६९२ ई. टि. एस. मशिन खरेदी
करण्यासाठी प्रशासकीय मान्यता दिलेली होती. तदनंतर वाचा क्र.२ च्या शासन निर्णयान्वये रु.६१.१४ कोटी
CORS Rovers आणि रु.१५.०० कोटी ई. टि. एस. मशिन खरेदी करणेसाठीच्या दुरुस्तीस मान्यता देण्यात
आलेली आहे. याबाबत जुलै, २०२२ च्या पावसाळी अधिवेशनामध्ये पुरवणी मागणीद्वारे रु. १५ कोटी व डिसेंबर,
२०२२ च्या हिवाळी अधिवेशनामध्ये पुरवणी मागणीद्वारे रु.३० कोटी इतका निधी असा एकूण ४५ कोटी निधी
GNSS Rovers Controllers व Post Processing Software खरेदी करण्यासाठी वितरीत करण्यास वित्त
विभागाने मान्यता दिली आहे. त्यानुसार रु.४५ कोटी इतका निधी जमाबंदी आयुक्त व संचालक भूमि अभिलेख
(म.राज्य) पुणे यांना उपलब्ध करून देण्याची बाब शासनाच्या विचाराधीन आहे.
शासन निर्णय
भूमि अभिलेख विभागासाठी GNSS Rovers Controllers व Post Processing Software खरेदी
करण्यासाठी पुरक मागणीद्वारे अर्थसंकल्पित करण्यात आलेला रु. ४५,००,००,००० /-(रूपये पंचेचाळीस कोटी
फक्त) इतका निधी वितरीत करण्यास खालील अटींच्या अधीन राहून याद्वारे मान्यता देण्यात येत आहे:
१. राज्यातील भूमि अभिलेख कार्यालयांतील GNSS Rovers Controllers व Post Processing
Software खरेदी करण्यासाठी रू.४५,००,००,०००/-(रूपये पंचेचाळीस कोटी फक्त) इतका निधी प्राप्त
होणाऱ्या देयकानुसारच आहरित करून खर्च करण्यात यावा.
२. वर्षाअखेर कोणताही निधी अखर्चित राहणार नाही. मागील आर्थिक वर्षातील व चालू आर्थिक वर्षातील
वितरीत निधी अखर्चित राहिल्यास तो दि. ३१/०३/२०२३ रोजी शासनास समर्पित करणे आवश्यक
आहे.
# Page 2
शासन निर्णय क्रमांकः राभूअ-२०२१/प्र.क्र.३८६/ल-१
३. सदर खर्च करताना वित्त विभागाने निधी वितरणाच्या संदर्भात वेळोवेळी दिलेल्या निर्देशानुसार
कार्यवाही करणे आवश्यक राहिल.
४. यासाठी होणारा खर्च “मागणी क्र. सी-१, जमीन महसूल १०३ (०२) जिल्हा भूमि अभिलेख
(२०२९०४२२)-१३-कार्यालयीन खर्च” या लेखाशिर्षाखाली सन २०२२-२३ या आर्थिक वर्षात मंजुर
अनुदानातुन खर्ची टाकण्यात यावा.
५. जमाबंदी आयुक्त आणि संचालक भूमि अभिलेख (म.राज्य), पुणे यांनी सदर निधी आहरित करून
संबंधितांना देयके अदा करण्याची कार्यवाही त्वरीत करावी. प्रस्तुत निधीबाबत आर्थिक व भौतिक
अहवाल उपयोगिता प्रमाणपत्रासह शासनास पाठवावा.
६. सदर शासन निर्णय वित्त विभागाच्या अनौपचारीक संदर्भ क्र. १४/२०२२/व्यय-१० दि.२८/०२/२०२३
नुसार प्राप्त मान्यतेनुसार निर्गमीत करण्यात येत आहे.