# Page 1
उप अधीक्षक, भूमि अभिलेख, गट-ब संवर्गातील १३ परिविक्षाधीन उमेदवारांकरीता अधिसंख्य पदे निर्माण करणेबाबत.
महाराष्ट्र शासन
महसूल व वन विभाग
शासन निर्णय, क्रमांक :- इएसटी-२०२३/प्र.क्र.४१४/ई-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : २२ नोव्हेंबर, २०२३.
संदर्भ :- १) वित्त विभाग, शासन निर्णय, क्र. पदनि-२०१६/प्र.क्र.७/१६/वित्तीय सुधारणा-१, दि.२०/०२/२०१६.
२) सामान्य प्रशासन विभाग, शासन निर्णय, क्र.टिआरएन-०५१६/प्र.क्र.८४/१२ अ, दिनांक २०/०१/२०१४ ३) सामान्य प्रशासन विभाग, कार्यालयीन आदेश, क्र. टिआरएन-२०२३/प्र.क्र.४५/ सीपीटीपी-ब,दि.१८/०९/२०२३.
४) सामान्य प्रशासन विभाग, शासन परिपत्रक, क्र.टिआरएन-०६२३/प्र.क्र.६४/ सीपीटीपी, दि.२२/०९/२०२३.
प्रस्तावना : सामान्य प्रशासन विभागाच्या संदर्भ क्र. ०२ येथील शासन निर्णयान्वये महाराष्ट्र लोकसेवा आयोगामार्फत राज्यसेवा परीक्षेद्वारे प्रतिवर्षी सरळ सेवेने नियुक्त होणाऱ्या गट-ब संवर्गातील उमेदवारांसाठी वनामती, नागपूर या संस्थेमार्फत एकत्रित परिविक्षाधीन प्रशिक्षण देण्यात येते. राज्यसेवा परीक्षा-२०२१ च्या अंतिम निकालाच्या आधारे महाराष्ट्र लोकसेवा आयोगाने शिफारस केलेल्या राज्यसेवा परीक्षा - २०२१ द्वारे
सरळसेवेने नियुक्त झालेल्या गट – ब· संवर्गातील एकुण १३ परिविक्षाधीन उप अधीक्षक, भूमि अभिलेख,गट-ब उमेदवारांना (सीपीटीपी-९) अंतर्गत प्रशिक्षण देणे आवश्यक आहे. यास्तव, वनामती, नागपूर “गट-ब” संवर्गातील उक्त १३ परिविक्षाधीन उमेदवारांचे वेतन अदा करण्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
राज्यसेवा परीक्षा-२०२१ च्या अंतर्गत महाराष्ट्र लोकसेवा आयोगाने शिफारस केलेल्या व सामान्य प्रशासन विभागाने प्रशिक्षणांतर्गत कार्यक्रमासाठी नियुक्त केलेल्या “गट-ब” या संवर्गातील १३ परिविक्षाधीन उप अधीक्षक, भूमि अभिलेख, गट-ब यांच्याकरीता दिनांक ०३.१०.२०२३ ते दिनांक ०३/१०/२०२५ या दोन वर्षाच्या कालावधीकरीता अधिसंख्य पदे निर्माण करण्यास शासन मान्यता देत आहे.
२. उक्त अधिसंख्य पदांवर दिनांक ०३.१०.२०२३ ते दिनांक ०३.१०.२०२५ या कालावधीतील वेतनावरील होणारा खर्च परिविक्षाधीन उमेदवार जिल्हानिहाय प्रशिक्षणासाठी वर्ग केलेल्या “मागणी क्र. सी-१, २०२९
जमीन महसूल १०३ भूमी अभिलेख १०३(०१)(०२) जिल्हा भूमि अभिलेख (२०२९ ०४२२) बाब क्र.०१ वेतन या लेखाशिर्षाखालील मंजूर अर्थसंकल्पीय अनुदानातुन भागविण्यात यावा.
# Page 2
शासन निर्णय क्रमांकः इएसटी-२०२३/प्र.क्र.४१४/ई-६
३. शासन निर्णय, वित्त विभाग, क्रमांक-पदनि-२०१६/प्र.क्र.७/१६/वित्तीय सुधारणा - १, दिनांक २०/०२/२०१६ अन्वये प्रशासकीय विभागांना प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.