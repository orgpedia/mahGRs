# Page 1
भूकंपग्रस्त प्रमाणपत्राचे हस्तांतरण व सुधारित व्याख्येबाबत...
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक : आव्यप्र-२०२०/प्र.क्र.४३/आव्यप्र - २,
१४ वा मजला, नवीन प्रशासन भवन,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक : २४ नोव्हेंबर, २०२२.
वाचा : १) शासन निर्णय, महसूल व वन विभाग, क्र. इक्युआर-१०९४/प्र.क्र.७६८/भूपूक-१, दि. ०९.०८.१९९५.
२) शासन निर्णय, सामान्य प्रशासन विभाग, क्र. भूकंप-१००९/प्र.क्र.२०७/२००९/१६-अ, दि. २७.०८.२००९.
३) शासन निर्णय, सामान्य प्रशासन विभाग, क्र. न्यायप्र-१००९/प्र.क्र.२०२/०९/१६-अ, दि. २७.१०.२००९.
४) शासन निर्णय, महसूल व वन विभाग, क्र. आव्यप्र-२००९/प्र.क्र.६२/०९,आव्यप्र-२, दि. १८.१२.२०१५.
प्रस्तावना : महसूल व वन विभाग, शासन निर्णय, क्र. इक्युआर-१०९४/प्र.क्र.७६८/भूपूक-१, दि.०९.०८.१९९५ अन्वये लातूर व उस्मानाबाद जिल्हयातील भूकंपग्रस्तांना शासन सेवेत नियुक्तीसाठी आरक्षणाचे धोरण निश्चित करण्यात आले आहे. त्यानुसार सामान्य प्रशासन विभागाने त्यांच्या शासन निर्णय क्र. न्यायप्र-१००९/ प्र.क्र.२०२/०९/१६-अ, दि. २७.०८.२००९ अन्वये भूकंपग्रस्तांच्या आरक्षणाची टक्केवारी निश्चित केली आहे. तसेच सामान्य प्रशासन विभागाने त्यांच्या शासन निर्णय, क्र. न्यायप्र-१००९/ प्र.क्र.२०२/०९/१६-अ, दि. २७.१०.२००९ अन्वये नियुक्तीबाबतची कार्यपध्दती निश्चित केली आहे.
शासन निर्णय, महसूल व वन विभाग, क्र. आव्यप्र-२००९/प्र.क्र.६२/०९,आव्यप्र-२, दि. १८.१२.२०१५ अन्वये लातूर व उस्मानाबाद जिल्हयांसह राज्यातील सर्व भूकंपग्रस्त व्यक्तींसाठी शासन सेवेत नियुक्तीकरीता आरक्षण राबवण्याचे धोरण निश्चित करण्यात आले.
तथापि, मूळ भूकंपग्रस्तांचा शासन निर्णय हा दि. ०९.०८.१९९५ चा असून त्यामधील व्याख्येनुसार सन २०१५ च्या शासन निर्णयानुसार पात्र असलेल्या मूळ भूकंपग्रस्ताच्या वारसदारांना याचा लाभ मिळण्यास अडचणी येत आहेत. त्यामुळे सदर व्याख्येमध्ये सुधारणा करणेबाबतची मागणी होत आहे. तसेच मूळ भूकंपग्रस्त हा मृत पावला असेल अथवा तो वयोमानानुसार शासकीय नोकरीसाठी पात्र ठरत नसल्यास त्याच्या पात्र कुटुंबियांना सदर प्रमाणपत्र हस्तांतरण करण्याचे धोरण निश्चित नसल्यामुळे प्रमाणपत्र निर्गमित करताना अडचणी येत आहेत. या अडचणी विचारात घेवून भूकंपग्रस्तांच्या व्याख्येमध्ये सुधारणा व हस्तांतरणाबाबत धोरण निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांक: आव्यप्र-२०२०/प्र.क्र.४३/आव्यप्र-२
शासन निर्णय : महसूल व वन विभागाच्या दि. ०९.०८.१९९५ व दि.१८.१२.२०१५ शासन निर्णयानुसार पात्र असलेल्या भूकंपग्रस्त व्यक्तीने अथवा त्याच्या पात्र कुटुंबियाने नामनिर्देशित केलेल्या कुटुंबातील अन्य व्यक्तीच्या नावे तिसऱ्या पिढीपर्यंत हस्तांतरण करण्यास खालील अटींच्या अधीन राहून परवानगी देण्यात येत आहे.
१) प्रमाणपत्र निर्गमित झाल्याच्या दिनांकापासून सदर भूकंपग्रस्त प्रमाणपत्र सहा महिन्याच्या आत बदलता येणार नाही.
२) पहिल्या तीन हस्तांतरासाठी जिल्हाधिकारी, त्यापुढील तीन हस्तांतरणासाठी विभागीय आयुक्त व त्यापुढील हस्तांतरणासाठी प्रशासकीय विभाग सक्षम प्राधिकारी असतील.
३) सदरील हस्तांतरण भूकंपग्रस्ताच्या पुढील पिढीतील नातू, नातूची पत्नी व नात, पणतू, पणतूची पत्नी व पणती, खापर पणतू, खापरपणतूची पत्नी व व खापरपणती या स्तरापर्यंत देय असेल.
२. सदर शासन निर्णय सामान्य प्रशासन विभागाच्या अनौ. संदर्भ क्र. ९४/१६-अ, दि. २४.११.२०२२ अन्वये दिलेल्या सहमतीच्या अनुषंगाने निर्गमित करण्यात येत आहे.