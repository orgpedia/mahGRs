# Page 1
बरांज ओपन कास्ट माईनसाठी चंद्रपूर जिल्ह्यातील प्रस्तावित प्रकल्पक्षेत्र वन्यजीव क्षेत्रात अथवा वन्यजीव / व्याघ्र भ्रमणमार्गात समाविष्ट आहे किंवा कसे याबाबत अभ्यास करण्याकरीता समिती गठीत करणेबाबत.
महाराष्ट्र शासन
महसूल व वन विभाग
शासन निर्णय क्रमांक: एफएलडी-३६१०/प्र.क्र.६०५/२०१०/फ-१०
मंत्रालय, मुंबई-४०० ०३२
तारीख: ०१.०६.२०२२
प्रस्तावना : बरांज ओपन कास्ट माईनसाठी चंद्रपूर जिल्ह्यातील ८४.४१ हे. वनक्षेत्र वन (संवर्धन) अधिनियम, १९८० अंतर्गत वळती करण्यासंदर्भातील प्रस्ताव ब-याच वर्षांपूर्वी सादर करण्यात आला आहे. दरम्यानच्या काळात वन्यजीव विषयक धोरणांमध्ये झालेले बदल विचारात घेऊन प्रकल्पक्षेत्र
वन्यजीव क्षेत्रात अथवा वन्यजीव / व्याघ्र भ्रमणमार्गात समाविष्ट आहे किंवा कसे याबाबत अभ्यास
करण्याकरीता समिती गठीत करण्याचा राज्य शासनाने निर्णय घेतला आहे.
शासन निर्णय:
बरांज ओपन कास्ट माईनसाठी चंद्रपूर जिल्ह्यातील प्रकल्पक्षेत्र वन्यजीव क्षेत्रात अथवा वन्यजीव / व्याघ्र भ्रमणमार्गात समाविष्ट आहे किंवा कसे याबाबत व त्यानुसार वन्यजीव विषयक मंजूरी / उपशमन योजना इ. बाबींच्या आवश्यकतेसंदर्भात अभ्यास करण्याकरीता याद्वारे समिती गठीत करण्यात येत आहे. सदर समितीची रचना पुढीलप्रमाणे असेल:
समितीची रचना: १) अपर प्रधान मुख्य वनसंरक्षक (वन्यजीव) पूर्व, नागपूर अध्यक्ष २) राष्ट्रीय व्याघ्र संवर्धन प्राधिकरणाचे प्रतिनिधी सदस्य ३) एको प्रो संस्था, चंद्रपूर यांचे प्रतिनिधी, राज्य वन्यजीव मंडळाचे अशासकीय सदस्य सदस्य
२. समिती प्रकल्पक्षेत्र वन्यजीव क्षेत्रात अथवा वन्यजीव / व्याघ्र भ्रमणमार्गात समाविष्ट आहे किंवा कसे याचा काटेकोरपणे अभ्यास करेल व प्रस्तुत प्रकरणी वन्यजीव मंजूरीची / उपशमन योजनांची आवश्यकता आहे किंवा कसे याबाबत शासनास अहवाल सादर करेल. समितीमध्ये
आवश्यकतेनुसार इतर संबंधित अधिका-यांना सहयोगी सदस्य म्हणून समावेश करता येईल.
पृष्ठ २ पैकी १
# Page 2
शासन निर्णय क्रमांकः एफएलडी-३६१०/प्र.क्र.६०५/२०१०/फ-१०