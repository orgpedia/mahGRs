# Page 1
कृषी उत्तपन्न बाजार समिती, मौजे गवळवाडी ता. जि. बीड या संस्थेचे दिनांक ०९/०१/२०१६ ते दिनांक १६/०२/२०१६ या कालावधीतील चारा छावणीचे देयके अदा करण्याबाबत.
महाराष्ट्र शासन
महसूल व वन (आप.व्य.म.व पु.) विभाग
शासन निर्णय क्रमांक- एससीवाय-०५/२०२१/प्र.क.४३/म-११,
मंत्रालय, मुंबई -४०० ०३२,
दिनांक :- २८ मे, २०२१.
वाचा: १) महसूल व वन विभाग, शासन निर्णय, क्र. एससीवाय-२०१५/प्र.क्र.२४८/म-७,दिनांक २०/०८/२०१५.
२) महसूल व वन विभाग, शासन निर्णय, क्र. एससीवाय-२०१९/प्र.क्र.२६०/म-७, दिनांक २५/०५/२०२१.
प्रस्तावना : मा. उच्च न्यायालय खंडपीठ, औरंगाबाद, रिट पिटिशन क्र.४०६६/२०१८, दिनांक ०९/०३/२०२१ रोजीच्या आदेशास अनुसरुन कृषी उत्पन्न बाजार समिती, मौजे गवळवाडी ता. जि. बीड या संस्थेचे दिनांक ०९/०१/२०१६ ते दिनांक १६/०२/२०१६ या कालावधीतील चारा छावणीचे मुळ देयके रुपये ९,४५,६६५/- व माहे एप्रिल, २०१७ ते एप्रिल २०२१या पाच वर्षाचे ०५ टक्के प्रमाणे प्रति वर्ष रुपये ४७,८२३/- प्रमाणे रुपये २,३६,४१६/ असे एकूण रुपये ११,८२,०८१/- इतका निधी लेखाशीर्ष (२२४५ ००७५) अंतर्गत विभागीय आयुक्त, औरंगाबाद यांना उपलब्ध करुन देण्यास उपरोक्त संदर्भ क्र.०२, दिनांक २५/०५/२०२१ रोजीच्या शासन निर्णयान्वये मान्यता दिली आहे. त्यानुसार लेखाशीर्ष (२२४५ ००७५) अंतर्गत विभागीय आयुक्त, औरंगाबाद यांना रुपये ११,८२,०८१ इतका निधी अर्थसंकल्पीय वितरण प्रणाली (BEAMS) द्वारे वितरीत करण्याची बाब शासनाच्या विचाराधीन होती.
शासन निर्णय : मा. उच्च न्यायालय खंडपीठ, औरंगाबाद, रिट पिटिशन क्र. ४०६६/२०१८, दिनांक ०९/०३/२०२१ रोजीच्या आदेशास अनुसरुन कृषी उत्पन्न बाजार समिती, मौजे गवळवाडी ता. जि. बीड या संस्थेचे दिनांक ०९/०१/२०१६ ते दिनांक १६/०२/२०१६ या कालावधीतील चारा छावणीचे मुळे देयके रुपये ९,४५,६६५/-व माहे एप्रिल,२०१७ ते एप्रिल २०२१या पाच वर्षाचे ०५ टक्के प्रमाणे प्रति वर्ष रुपये ४७,८२३/- प्रमाणे रुपये २,३६,४१६/ असे एकूण रुपये ११,८२,०८१/- इतका निधी लेखाशीर्ष (२२४५ ००७५) अंतर्गत विभागीय आयुक्त, औरंगाबाद यांना अर्थसंकल्पीय वितरण प्रणाली (BEAMS) द्वारे वितरीत करण्यात येत आहे.
२. सन २०२१-२२ या चालू वित्तीय वर्षामध्ये मागणी क्र.सी-६,२२४५, नैसर्गिक आपत्ती निवारणार्थ सहाय्य, ०१, अवर्षण, १०१, अनुग्रह सहाय्य, (९१) राज्य आपत्ती प्रतिसाद निधीच्या मानकांनुसार खर्च (९१)(०३) जनावरांच्या छावण्यांमध्ये चारा, पाणी, औषधे यांचा पुरवठा आणि छावण्यापर्यंत चाऱ्याच्या वाहतुकीचा खर्च (अनिवार्य), ३१ सहाय्यक अनुदाने (वेतनेतर) (२२४५ ००७५) या लेखाशिर्षाखाली अर्थसंकल्पीत करण्यात आलेल्या तरतूदीतून एकूण रुपये ११,८२,०८१/- (अक्षरी रुपये अकरा लक्ष ब्याऐंशी हजार एक्क्याऐंशी फक्त) इतका निधी विभागीय आयुक्त, औरंगाबाद यांना अर्थसंकल्पीय प्रणालीवर उपलब्ध करून देण्यात येत आहे. तो त्यांनी तात्काळ संबंधित जिल्हाधिकारी, यांना वितरीत करावा.
# Page 2
शासन निर्णय क्रमांकः एससीवाय-०५/२०२१/प्र.क.४३/म-११
३. सदर निधी मिळाल्यापासून चारा छावणी देयकाच्या अदायगीचे काम त्वरीत पूर्ण करावे, चारा छावणीबाबत उपरोक्त संदर्भीय शासन निर्णय दिनांक २०/०८/२०१५ व दिनांक २५/०५/२०२१ मध्ये नमूद निकष, विहित अटी व शर्ती व त्यामधील सूचनांप्रमाणे कार्यवाही करण्याची दक्षता घ्यावी.
४. सदर निधीचे वाटप अर्थसंकल्पीय वितरण प्रणालीवर विभागीय आयुक्त, औरंगाबाद यांना करण्यात येत आहे. निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे, याची विभागीय आयुक्त, औरंगाबाद यांनी खातरजमा करावी. तसेच निधीच्या वाटपाचे लेखे, अभिलेखे/नोंदवह्या विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अदयावत ठेवण्यात याव्यात.
तसेच झालेल्या खर्चाचा कोषागार कार्यालय व महालेखाकार कार्यालयात नोंदविण्यात आलेल्या खर्चाशी ताळमेळ घेऊन त्याबाबतचे उपयोगिता प्रमाणपत्र या विभागाकडे तात्काळ सादर करावे.
५. नियंत्रक अधिकाऱ्यांनी अनुदान वाटपाची एक प्रत मा.प्रधान सचिव (आपत्ती व्यवस्थापन, मदत व पुनर्वसन) यांना न चुकता सादर करावी. आहरण व संवितरण अधिकाऱ्यांनी कोषागार/उपकोषागार यांच्याकडे पाठविण्यात येणाऱ्या बिलासोबत जोडल्या जाणाऱ्या संगणक चिठ्ठीमध्ये गौण / उपशिर्षाच्या संगणक संकेतांकाचा न चुकता उल्लेख करावा, असे आदेश कृपया संबंधित अधिकाऱ्यांना नियंत्रण अधिकाऱ्यांनी दयावेत. तसेच कोषागारातून/ उपकोषागारातून आहरित केलेल्या रकमेचा अहवाल शासनास सादर करावा.