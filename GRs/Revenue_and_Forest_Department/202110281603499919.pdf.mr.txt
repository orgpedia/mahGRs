# Page 1
राज्य योजना सन २०२१-२२
वन्यप्राणी अपंगालयाची स्थापना या योजनेचा (२४०६-२२३२) चालू बाब प्रस्ताव.
महाराष्ट्र शासन
महसूल व वन विभाग,
शासन निर्णय क्र. डब्ल्यूएलपी-०९.२१/प्र.क्र. २४६/फ-१
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक :- २८.१०.२०२१.
वाचा : १. महसूल व वन विभाग, शासन निर्णय क्रमांक : डब्ल्यूएलपी-०५१८/प्र.क्र.२०४/फ-१, दि. ०२ नोव्हेंबर, २०१८.
२. महसूल व वन विभाग, शासन निर्णय क्र. डल्ब्युएलपी-०७.२०/प्र.क्र.११०/फ-१, दि. ०९ ऑक्टोबर, २०२०.
३. वित्त विभाग, शासन परिपत्रक क्र.अर्थसं-२०२१/प्र.क्र.४/अर्थ-३, दि. ०६ एप्रिल, २०२१.
४. वित्त विभाग, शासन निर्णय क्र.अर्थसं-२०२१/प्र.क्र.४८/अर्थ-३, दि. २४ जून, २०२१.
५. प्रधान मुख्य वनसंरक्षक (अर्थसंकल्प नियोजन व विकास) महाराष्ट्र राज्य, नागपुर यांचे पत्र क्रमांक : कक्ष-१/पी / यो /चाबाप्र / प्र.क्र.५८/(२१-२२)/२१३, दि. २७.०८.२०२१.
प्रस्तावना :
सन २०२१-२२ मध्ये राज्यस्तरीय योजनेअंतर्गत वन्यप्राणी अपंगालयाची स्थापना (२४०६-२२३२) या लेखाशिर्षामध्ये रुपये ६०००.०० लक्ष इतका नियतव्यय मंजूर व अर्थसंकल्पित करण्यात आला आहे.
पुणे वनवृत्तात मौजे बावधन येथील २२ एकर क्षेत्रावर वन्यप्राण्यांसाठी उपचार केंद्र स्थापित करण्यास संदर्भ क्रमांक १ च्या शासन निर्णयान्वये मान्यता देण्यात आली आहे. वन्यप्राण्यांसाठी उपचार केंद्र स्थापन करण्याच्या कामाच्या अंदाजपत्रकांना दिलेल्या प्रशासकीय मान्यतेच्या अधिन राहून एकूण रक्कम रु. २२४८.५६ लक्षची ई-निविदा मंजूर करण्यात आली आहे. सन २०२०-२१ मध्ये मंजुर ई-निविदेतील कार्यबाबींकरीता संदर्भ क्रमांक २ च्या शासन निर्णयान्वये यापूर्वी रु. ३००.०० लक्ष निधी वितरीत करण्यात आला आहे.
आता प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्रमांक ५ च्या पत्रान्वये सन २०२१-२२ करीता पुणे वनवृत्तातील मौजे बावधन येथिल वन्यप्राण्यांसाठी उपचार केंद्र स्थापन करण्याच्या मंजुर ई-निविदेतील कार्यबाबींकरीता उर्वरीत रु. १९४८.५६ लक्षचा प्रस्ताव शासन मान्यतेसाठी सादर केला आहे. त्या अनुषंगाने आता पुढील निर्णय घेण्यात येत आहे.
शासन निर्णय :
प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी संदर्भ क्रमांक ५ च्या पत्रान्वये सादर केलेले प्रस्ताव व वन्यप्राणी अपंगालयाची स्थापना (२४०६-२२३२) या योजनेंतर्गत उपलब्ध निधीच्या अनुषंगाने सदर शासन निर्णयान्वये खालील अटींच्या अधीन राहून सोबत जोडलेल्या प्रपत्रानुसार पुणे वन विभागाच्या बावधन येथील वन्यप्राणी उपचार केंद्राच्या स्थापनेकरीता खालील तक्त्यात दर्शविल्याप्रमाणे एकूण रु. २४००.०० लक्ष निधी वितरीत करण्यात येत आहे.
------------------------------------------------------------
| लेखाशिर्ष | उद्दिष्ट | शासनाने वितरीत केलेला निधी |
| वन्यप्राणी अपंगालयाची स्थापना (२४०६ २२३२) | ०२-मजुरी | १८००.०० |
| २१-पुरवठा व सामग्री | ६००.०० |
------------------------------------------------------------
# Page 2
शासन निर्णय क्रमांकः डब्ल्यूएलपी-०९.२१/प्र.क्र.२४६/फ-१
1. सदर योजनेवर होणारा खर्च सन २०२१-२२ मध्ये लेखाशिर्ष क्रमांक २४०६ वनीकरण व वन्यजीवन, ०२ पर्यावरणीय वनीकरण व वन्यजीवन, ११० वन्यजीव, पंचवार्षिक योजनाअंतर्गत, राज्य योजनांतर्गत योजना (००) (१०) वन्यप्राणी अपंगालयाची स्थापना (२४०६ २२३२) अंतर्गत उद्दिष्टनिहाय, अर्थसंकल्प वितरण प्रणालीव्दारे प्राप्त होणाऱ्या निधीतून करण्यात यावा.
Il. योजनांतर्गत प्रस्तावीत कार्यबाबींना आवश्यकतेनुसार सक्षम प्राधिकाऱ्यांनी प्रशासकीय व तांत्रिक मान्यता प्रदान केलेली आहे याची खातरजमा झाल्यानंतरच सदर कार्यबाबींवर निधी खर्ची टाकण्यात यावा.
III. सदर कामे करताना भारतीय वन अधिनियम, १९२७, वन्यजीव (संरक्षण) अधिनियम, १९७२ व वन (संवर्धन) अधिनियम, १९८० तसेच राष्ट्रीय प्राणी संग्रहायलयाच्या मार्गदर्शक तत्वांचा भंग होणार नाही व आवश्यक ती परवानगी घेतली गेली आहे ह्याची दक्षता घ्यावी.
IV. प्रस्तावात नमूद ज्या कामांना सक्षम प्राधिकाऱ्यांची प्रशासकीय मंजूरी मिळाली आहे त्यावरच वितरीत अनुदान खर्च होईल याची खातरजमा करण्यात यावी.
V. वितरीत केलेला निधी शासनाने दिलेल्या मान्यतेनुसार योजनेत विहीत केलेल्या मर्यादेत, प्रचलित नियमांच्या अधीन राहून, प्रचलित धोरण व वित्त विभागाने वेळोवेळी विहीत केलेल्या मार्गदर्शक तत्त्वानुसार तसेच प्रस्तावात नमूद केलेल्या कार्यबाबींच्या अनुषंगाने खर्च करण्यात यावा.
VI. प्रस्तावित असलेल्या बांधकामासाठी शासनाने दिलेल्या सूचना आणि विहीत केलेली कार्यपद्धती अनुसरण्याची संबंधीत नियंत्रक/अंमलबजावणी अधिकारी यांची राहील. कोणत्याही प्रकारची वित्तीय अनियमितता होऊ न देण्याचीही जबाबदारी त्यांची असेल.
VII. कार्यबाबींमध्ये खरेदीचा समावेश असल्यास शासनाने विहित केलेल्या पध्दतीचा अवलंब करुन खरेदी करण्यात यावी.
VIII. सदर योजनेच्या अनुषंगाने विभागाने वेळोवेळी विहीत केलेल्या मार्गदर्शक तत्त्वे व वित्त विभागाने वेळोवेळी विहीत केलेल्या मार्गदर्शक तत्त्वानुसार प्रस्तावात नमूद केलेल्या कार्यबाबींच्या अनुषंगाने खर्च करण्यात यावा.
IX. वित्त विभागाने निर्गमित केलेल्या विविध मार्गदर्शन सूचनांचे, वित्त विभाग, शासन परिपत्रक क्र. अर्थसं २०२१/प्र.क्र.४/अर्थ-३, दि. ०६ एप्रिल, २०२१ व वित्त विभाग, शासन निर्णय क्र. अर्थसं २०२१/प्र.क्र.४८/अर्थ-३, दि. २४ जून, २०२१ चे काटेकोर पालन करावे.
२. सदर शासन निर्णय वित्त विभाग, शासन परिपत्रक क्र.अर्थसं-२०२१/प्र.क्र.४/अर्थ-३, दि. ०६ एप्रिल, २०२१ व वित्त विभाग, शासन निर्णय क्र अर्थसं-२०२१/प्र.क्र.४८/अर्थ - ३, दि. २४ जून, २०२१ ला अनुलक्षून निर्गमित करण्यात येत आहे.
# Page 3
# Page 4