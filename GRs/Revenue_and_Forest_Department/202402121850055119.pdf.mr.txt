# Page 1
श्री.आर.वाय.सोनाळे, सह दुय्यम निबंधक
(वर्ग-२), मुंबई क्र.३ यांचे निलंबनाबाबत...
महाराष्ट्र शासन
महसूल व वन विभाग
आदेश क्रमांक : मुद्रांक-२०२४/प्र.क्र.०५/म-१(धोरण)
दालन क्र.एम-७ ए, पोटमाळा,मादाम कामा रोड,हुतात्मा राजगुरु चौक,
मंत्रालय(विस्तार), मुंबई-४०० ०३२.
दिनांक : १२ फेब्रुवारी, २०२४.
आदेश
ज्याअर्थी, श्री. आर. वाय. सोनाळे, सह दुय्यम निबंधक वर्ग-२, मुंबई शहर क्र.३ यांनी सह दुय्यम निबंधक वर्ग-२, मुंबई शहर क्र.३ या कार्यालयात कार्यरत असताना जून २०१९ ते ऑक्टोबर २०२१ या कालावधीतील
अंतर्गत तपासणीतील नोंदणी केलेल्या ४७ प्रकरणातील रू.१,७२,४४,१५०/- तसेच तक्रार प्रकरणातंगत एकूण
चार प्रकरणांमध्ये १६,२५,४५०/- इतके मुद्रांक शुल्क चुकविल्याचे आढळून आल्याचे प्रथमदर्शनी निदर्शनास आले आहे.
२. ज्याअर्थी, श्री. आर. वाय. सोनाळे यांनी सह दुय्यम निबंधक वर्ग-२, मुंबई शहर क्र.३ येथे कार्यरत
असताना वर नमुद ४७ दस्तांमध्ये यथोचित मुद्रांक शुल्काची आकारणी न-करता शासनाच्या रु.
१,७२,४४,१५०/- (अक्षरी रुपये एक कोटी बहात्तर लाख चव्वेचाळीस हजार एकशे पन्नास) इतक्या मोठया
प्रमाणात मुद्रांक शुल्करुपी महसूलाची हानी केली असल्याची बाब प्रथमदर्शनी निदर्शनास आली असल्याने
श्री.आर.वाय.सोनाळे यांच्या विरुध्द महाराष्ट्र नागरी सेवा (शिस्त व अपील) नियम, १९७९ च्या तरतूदीनुसार शिस्तभंगविषयक कार्यवाही करण्याचे योजिले आहे.
३. त्याअर्थी, आता, श्री. आर. वाय. सोनाळे, सह दुय्यम निबंधक वर्ग-२, मुंबई शहर क्र. ३ हे महाराष्ट्र नागरी सेवा (शिस्त व अपील) नियम, १९७९ च्या नियम ४ च्या पोट-नियम (१) च्या खंड (अ) च्या तरतूदीनुसार या
आदेशाच्या दिनांकापासून ते पुढील आदेश काढले जाईपयंत निलंबित राहतील.
४. त्याअर्थी, आणखी असाही आदेश देण्यात येत आहे की, हा आदेश अंमलात असेल तेवढ्या कालावधीत श्री. आर. वाय. सोनाळे, सह दुय्यम निबंधक (वर्ग-२) यांचे मुख्यालय हे सह जिल्हा निबंधक (वर्ग-१) तथा मुद्रांक
जिल्हाधिकारी, सिंधुदूर्ग, जि.सिंधुदूर्ग येथे राहील आणि श्री. आर.वाय.सोनाळे, सह दुय्यम निबंधक(वर्ग-२) यांना
शासनाच्या पूर्व परवानगीशिवाय मुख्यालय सोडता येणार नाही.
५. ज्याअर्थी, निलंबन आदेश अस्तित्वात राहतील त्या कालावधीसाठी श्री. आर. वाय. सोनाळे, सह दुय्यम
निबंधक (वर्ग-२) यांना, महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या नियम ६८ व नियम ६९ अन्वये निर्वाहभत्ता व त्यावरील
इतर भत्ते सह जिल्हा निबंधक तथा मुद्रांक जिल्हाधिकारी, सिंधुदूर्ग, जि. सिंधुदूर्ग यांच्या कार्यालयामार्फत देय
राहतील.
६. त्याअर्थी, निलंबन कालावधीत श्री. आर. वाय. सोनाळे, सह दुय्यम निबंधक (वर्ग-२) यांना महाराष्ट्र नागरी सेवा (वर्तणूक) नियम, १९७९ च्या नियम १६ मधील तरतूदीनुसार, कोणतीही खाजगी नोकरी स्वीकारता
येणार नाही अथवा कोणताही व्यवसाय करता येणार नाही. जर, श्री. आर. वाय. सोनाळे, सह दुय्यम निबंधक
# Page 2
शासन आदेश क्रमांकः मुद्रांक-२०२४/प्र.क्र.०५/म-१(धोरण)
(वर्ग-२) यांनी खाजगी नोकरी स्वीकारली अथवा काही व्यवसाय केला तर, गैरवर्तणूकीबाबत त्यांना दोषी
समजण्यात येऊन, त्याप्रमाणे त्यांचेविरुध्द कारवाई करण्यास ते पात्र होतील आणि अशा परिस्थितीत ते
निर्वाहभत्ता मिळण्याचा हक्क गमावतील.
७. सदर आदेश सक्षम प्राधिकाऱ्यांच्या मान्यतेने महाराष्ट्र शासनाच्या www.maharashtra.gov.in या