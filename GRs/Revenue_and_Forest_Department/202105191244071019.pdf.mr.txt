# Page 1
सहायक वनसांख्यिक (गट-ब) (राजपत्रित) या संवर्गातुन वनसांख्यिक (गट- अ) (राजपत्रित) या संवर्गात पदोन्नतीने पदस्थापना.
महाराष्ट्र शासन
महसूल व वन विभाग
शासन आदेश क्र. एमएफएस-२०२०/प्र.क्र.३०/फ-८
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : १९ मे, २०२१.
पहा :- १) प्रधान मुख्य वनसंरक्षक (वनबल प्रमुख), नागपूर यांचे पत्र क्र.कक्ष-७ (१)/प्रक्र.२७ (१९-२०)/ १५१/१९-२० नागपूर, दि.१२/०२/२०२०, दि.१८/०२/२०२०, दि. ३/८/२०२० व दि.१८/९/२०२० २) सामान्य प्रशासन विभागाची अधिसुचना क्र एसआरव्ही-२०१५/प्र.क्र.-१५६/कार्या-१२ दि.२८/०४/२०१५, दि.१५/०६/२०१७.
३) सामान्य प्रशासन विभागाचे पत्र क्र.बीसीसी-२०१७/प्र.क्र.३१२ ओ/१६-ब, दि.२९/१२/२०१७.
शासन आदेश :
वन विभागातील सहायक वनसांख्यिक (गट-ब) (राजपत्रित) या संवर्गातुन वनसांख्यिक (गट-अ) (राजपत्रित) या संवर्गात खुल्या प्रवर्गासाठी राखीव जागेवर निव्वळ तात्पुरत्या स्वरूपात पदोन्नतीने पदस्थापना सार्वजनिक सेवेच्या हितार्थ व प्रशासकीय सोईच्या दृष्टीने खालील प्रमाणे करण्यात येत आहे.
------------------------------------------------------------------------------------------------------------------------------
| अ.  |  क्र. | अधिकाऱ्याचे नांव | मंजूरी महसूली संवर्ग | पदोन्नतीचा प्रवर्ग | पदोन्नतीने पदस्थापना | शेरा |
| १ | २ | ३ | ५ |  |  |
| १ | श्रीम. प्रतिक्षा भानुदास कदम | कोकण-२ | खुला | वनसांख्यिक, मुख्य वन संरक्षक (प्रादेशिक) ठाणे यांचे कार्यालय, ठाणे | रिक्त पदावर |
| २ | श्री. विश्वजित विकास कुंभार | नागपूर | खुला | वनसांख्यिक, मुख्य वन संरक्षरक (प्रादेशिक) नागपूर यांचे कार्यालय,नागपूर | रिक्त पदावर |
------------------------------------------------------------------------------------------------------------------------------
२. उपरोक्त अधिकाऱ्याच्या पदोन्नतीने रिक्त झालेल्या पदावर अन्य अधिकाऱ्याच्या नियुक्तीबाबतचे आदेश स्वतंत्रपणे निर्गमित करण्यात येतील.
# Page 2
शासन आदेश क्रमांकः एमएफएस-२०२०/प्र.क्र.३०/फ-८
३. वर नमूद अधिकाऱ्याला खालील अटींच्या अधीन राहून तदर्थ / तात्पुरत्या स्वरुपातील पदोन्नती देण्यात येत आहे :
अ) पदोन्नतीच्या कोट्यातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाजेष्ठतेनुसार मा.सर्वोच्च न्यायालयात दाखल केलेल्या विशेष अनुमती याचिका क्र.२८३०६/२०१७ च्या अधिन राहून भरण्याबाबत सामान्य प्रशासन विभाग / १६ - ब यांनी दि.२९/१२/२०१७ च्या पत्रान्वये दिलेल्या सुचनांनूसार मान्यता देण्यात येत आहे.
ब) सदर पदोन्नती निव्वळ तात्पुरत्या स्वरूपात असल्याने या तात्पुरत्या पदोन्नतीच्या परिणामी निवडसूचीतील अधिकाऱ्याला नियमितपणाचा व सेवाजेष्ठतेचा कोणताही हक्क मिळणार नाही.
क) सदर अधिकाऱ्याला देण्यात आलेली तात्पुरती पदोन्नती कोणतीही पूर्व सूचना वा नोटिस न देता रद्द करण्याचा अधिकार शासन राखून ठेवीत आहे.
ड) सदर पदोन्नती महाराष्ट्र प्रशासकीय न्यायाधिकरण, मुंबई / नागपूर / औरंगाबाद तसेच मा.उच्च न्यायालय / मा.सर्वोच्च न्यायालय इत्यादी ठिकाणी सहायक वनसांख्यिकी गट-ब अथवा वनसांख्यिकी गट-अ या संवर्गातून जेष्ठतेबाबत काही दावे / याचिका दाखल केले असल्यास, सदर प्रलंबित याचिकेच्या अंतिम निर्णयाच्या अधीन राहील.
४. सदर पदोन्नत अधिकाऱ्यांना कळविण्यात येते की, त्यांनी पदोन्नतीचे / नियुक्तीचे आदेश प्राप्त झाल्यापासून तात्काळ नियुक्तीच्या ठिकाणी हजर होणे आवश्यक आहे. त्याप्रमाणे कार्यमुक्त केल्यानंतर विहित मुदतीत ते नियुक्तीच्या ठिकाणी हजर झाले नाहीत, तर त्यांना सदर पदोन्नतीमध्ये स्वारस्य नाही असे गृहित धरुन शासन निर्णय, सामान्य प्रशासन विभाग, दि.३०/०४/१९९१ व दि.१२/०९/२०१६ मधील नमूद तरतुदीनुसार शासनस्तरावरुन त्यांची पदोन्नती रद्द करण्यात येईल. तसेच सदर अधिकाऱ्याने पदोन्नती नाकारल्यास आश्वासित प्रगती योजनेअंतर्गत वनसांख्यिक (गट-अ ) पदाचा १२/२४ वर्षाचा लाभ दिला असल्यास तो तात्काळ थांबविण्यात यावा.
५. पदोन्नत झालेल्या अधिकाऱ्यांनी वनसांख्यिक (गट-अ) या पदाचा कार्यभार ग्रहण केल्यावर वेतन निश्चितीचा विकल्प तात्काळ द्यावा. असा विकल्प न दिल्यास, त्यांची वेतन निश्चिती महाराष्ट्र नागरी सेवा (वेतन) नियमावली १९८१ मधील नियम क्र.११ (१) (ए) नुसार पदोन्नतीचा दिनांक विचारात घेऊन करण्यात यावी.
पृष्ठ ३ पैकी २
# Page 3
शासन आदेश क्रमांकः एमएफएस-२०२०/प्र.क्र.३०/फ-८
६. हे आदेश तात्काळ अंमलात येतील. सदर नियुक्ती / पदस्थापना दिलेल्या अधिकाऱ्यास नियंत्रक अधिकाऱ्यांनी नवीन नियुक्तीच्या जागी हजर होण्यास तात्काळ कार्यमुक्त करावे. तसेच संबंधित अधिकाऱ्याला नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत संबंधित नियंत्रक अधिकाऱ्यांनी शासनास anil.dhas@nic.in या ई-मेल संकेतस्थळावर त्वरीत कळवावे.