# Page 1
निर्लेखित वाहनांऐवजी नवीन वाहन
खरेदी करण्यास मान्यता देण्याबाबत...
महाराष्ट्र शासन
महसूल व वन विभाग,
शासन निर्णय क्रमांक : लेखा-२०२२/प्र.क्र.१२१/ई-६,
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : २४ नोव्हेंबर, २०२३.
संदर्भ : १) महसूल व वन विभाग, शासन निर्णय क्र. जेपीएस २००७/प्र.क्र.२१६/ई-६, दिनांक २०.०६.२०१२.
२) महसूल व वन विभाग, शासन निर्णय क्र. लेखा-२०१६/८७३/प्र.क.१५०/ई-६, दिनांक २८.९.२०१६, ३) वित्त विभाग, शासन निर्णय क्र. वाहन-२०१७/प्र.क्र.४१/१७/विनियम, दिनांक २८.७.२०२०.
४) जमाबंदी आयुक्त आणि संचालक, भूमि अभिलेख (महाराष्ट्र राज्य), पुणे यांचे पत्र क्र. लेखा - ३ / नविन वाहन खरेदी / ज. आ., अ.ज.आ.पुणे/ २०२३, दिनांक २५.५.२०२३, प्रस्तावना : महसूल व वन विभागाच्या अधिनस्त भूमि अभिलेख विभागातील कार्यालयांच्या आस्थापनेवरील वाहनांचा आढावा झालेला असून विभागाने दिनांक २०.०६.२०१२ रोजी आढाव्याचा शासन निर्णय निर्गमित केला आहे. सदर शासन निर्णयानुसार भूमि अभिलेख विभागास एकूण ५२ वाहने (१९ कार +३३ जीप) अनुज्ञेय आहेत.
त्यानुसार जमाबंदी आयुक्त आणि संचालक, भूमि अभिलेख (म.राज्य), पुणे, अप्पर जमाबंदी अतिरिक्त संचालक भूमि अभिलेख, पुणे यांचे करीता रु.१० लाख पर्यंत किंमत मर्यादा असलेल्या २ कार, जिल्हा अधीक्षक भूमि अभिलेख, रु.८.०० लाख किंमत मर्यादेत १ कार व जिल्हा अधीक्षक भूमि अभिलेख या पदासाठी जीप प्रकारातील १ वाहन याप्रमाणे एकूण ३ कार व १ जीप अशा ४ वाहनांसाठी एकूण रु.३६.०० लाखाच्या वाहन खरेदीस प्रशासकीय मान्यता देण्याबाबत तसेच सदर वाहन खरेदीसाठी रु.३६.०० लाख इतका निधी उपलब्ध करुन देणेबाबत, जमाबंदी आयुक्त आणि संचालक, भूमि अभिलेख (महाराष्ट्र राज्य), पुणे कार्यालयाकडून संदर्भ क्रमांक ४ च्या पत्रान्वये विनंती प्राप्त झाली होती. त्यानुसार निर्लेखित वाहनांऐवजी एकूण ३ कार व १ जीप अशी ४ नवीन वाहने खरेदी करण्यास मान्यता देण्याची बाब शासनाच्या विचाराधीन होती.
शासन निर्णयः जमाबंदी आयुक्त आणि संचालक, भूमि अभिलेख (म. राज्य), पुणे, अप्पर जमाबंदी अतिरिक्त संचालक भूमि अभिलेख, पुणे यांचे करीता रु.१० लाख पर्यंत किंमत मर्यादा असलेल्या २ कार, जिल्हा अधीक्षक भूमि अभिलेख, ८.०० लाख किंमत मर्यादेत (वाहनाची किंमत + वस्तु व सेवा कर + टेंम्पररी रजिस्ट्रेशन चार्जेस + सहाय्यभूत साहित्य इत्यादी) निधी उपलब्धतेच्या व विहीत कार्यपध्दतीचा अवलंब करुन निर्लेखित वाहनांच्या बदली नवीन वाहन खरेदी करण्याच्या अटीअधीन खरेदीस, राज्यस्तरीय वाहन आढावा समितीने मान्यता दर्शविलेली आहे. त्यानुसार एकूण ३ कार व १ जीप अशी ४ नवीन वाहने खरेदी करण्यास व त्याप्रित्यर्थ रु.३६.०० लाख (अक्षरी रुपये छत्तीस लाख फक्त) (वाहनाची किंमत + वस्तु व सेवा कर + टेंम्पररी रजिस्ट्रेशन चार्जेस + सहाय्यभूत साहित्य इत्यादीसह) इतका निधी खर्च करण्यास खालील अटीच्या अधिन राहून शासन मान्यता देण्यात येत आहे :
# Page 2
शासन निर्णय क्रमांकः लेखा-२०२२/प्र.क्र.१२१/ई-६,
१. निधी उपलब्धतेनुसार शासन निर्णय, वित्त विभाग क्र. वाहन-२०१७/प्र.क्र.४१/१७/ विनियम, दिनांक २८, ०७.२०२० च्या शासन निर्णयामधील तरतुदीच्या अनुषंगाने प्रती कार रु.१०.०० लाख व जीप रु.८.०० लाखाच्या कमाल मर्यादेत (वाहनाची किंमत वस्तू व सेवा कर+ टेम्पररी रजिस्ट्रेशन चार्जेस + सहाय्यभूत साहित्य (Accessories) इत्यादी अंतर्भूत करुन) खरेदी करण्यात यावी.
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-|| / उद्योग-४, दिनांक ०१.१२.२०१६ व क्रमांक संकीर्ण-२०१६/प्र.क्र.२१५/उद्योग-४, दिनांक २४.०८.२०१७ च्या शासन निर्णयानुसार वाहन खरेदी GeM Portal वरुन विहित पध्दतीचा अवलंब करुन करण्यात यावी.
३. निर्लेखित केलेल्या ४ वाहनाच्या बदली यापूर्वी नवीन वाहन खरेदी करण्यात आले नाही, या अटीच्या अधिन राहून नवीन वाहन खरेदीस शासन मान्यता देण्यात येत आहे.
४. नवीन वाहन खरेदीनंतर जुन्या वाहनांची नोंद महावाहन वरून नष्ट करून नवीन वाहनांची नोंद त्या ठिकाणी करण्यात यावी.
२. त्यानुसार, "मागणी क्र. सी-१, २०२९ - जमीन महसूल १०२ (००) (०१) जमाबंदी आयुक्त आणि संचालक भूमि अभिलेख (म.रा.), पुणे यांची आस्थापना (२०२९ ०३४२) या लेखाशिर्षांतर्गत (१३) कार्यालयीन खर्च" या उद्दीष्टाखाली रु.३६.०० लाख (अक्षरी रुपये छत्तीस लाख फक्त) इतकी तरतूद अर्थसंकल्पीय निधी वितरण प्रणालीवर (BEAMS) वितरीत करण्यात येत आहे. सदरचा निधी सन २०२३-२४ या आर्थिक वर्षात खर्ची करण्यात यावा. सदर निधी नवीन वाहन खरेदी करण्याच्या प्रयोजनार्थ वापरण्यात येईल, याची दक्षता घ्यावी. तसेच वाहने खरेदी करून त्याबाबतचा अनुपालन अहवाल शासनास तात्काळ सादर करावा.
३. सदर शासन निर्णय हे वित्त विभागाच्या अनौपचारीक संदर्भ क्र.३१०/२०२३ / विनियम, दिनांक २३.०८.२०२३ व क्र.३३५/व्यय - १०, दिनांक ०६.११.२०२३ अन्वये दिलेल्या मान्यतेनुसार निर्गमित करण्यात येत आहे. सदर शासन निर्णय महाराष्ट्र शासनाच्या