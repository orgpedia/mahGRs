# Page 1
सन २०२१-२२ या आर्थिक वर्षाकरीता इको टास्क फोर्स बटालियन (२४०६ A२११) लेखाशीर्षांतर्गत अनुदान वितरण करण्याबाबत.
महाराष्ट्र शासन
महसूल व वन विभाग
शासन निर्णय क्रमांकः साववि-२०२१/प्र.क्र.१४/फ-११
मंत्रालय, मुंबई-४०० ०३२
दिनांक : :०९.०८.२०२१
वाचा: १) वित्त विभाग,शासन परिपत्रक क्र. अर्थसं-२०२१/प्र.क.४८/अर्थ-३, दि.६.४.२०२१ २) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३, दि.२४.६.२०२१ ३) प्रधान मुख्य वनसंरक्षक, (अर्थसंकल्प, नियोजन व विकास) म.रा. नागपूर, यांचे पत्र क्र.कक्ष-१/पी/ यो/चाबाप्र/प्र.क्र.५७ (१९-२०)/१६३/२०-२१,दि. २.८.२०२१
प्रस्तावना:
सन २०२१-२२ या आर्थिक वर्षात शासनाच्या महत्वाकांक्षी वृक्ष लागवडीच्या प्रकल्पासाठी इको टास्क फोर्स बटालियनच्या माध्यमातून ४५ हेक्टर क्षेत्रावर लागवड पूर्ण कामे करणे, ४५ हेक्टर क्षेत्रावर प्रथम वर्षीय कामे, १२७ हेक्टर क्षेत्रावर व्दितीय वर्षीय कामे, १६५ हेक्टर क्षेत्रावर तृतीय वर्षीय रोपवन कामे व चतुर्थ वर्षात १२५ हेक्टर ६५ हेक्टर क्षेत्रावर रोपवन कामे तसेच इको बटालीयनच्या सदस्यांकरिता सोई सुविधा, त्यांचे वेतन व भत्ते यासाठी सन २०२०-२१ करिता रु.१५००.०० लक्षचा चालू बाब प्रस्ताव संदर्भ क्र. ३ येथील पत्रान्वये प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी सादर केला आहे.
सदर योजनेकरिता सन २०२०-२१ करिता रु.१५००.०० लक्ष इतका नियतव्यय अर्थसंकल्पित करण्यात आलेला आहे. तथापि, वित्त विभाग, शासन निर्णय, दिनांक २४.६.२०२१ अन्वये कोविड १९ च्या महामारीमुळे सन २०२१-२२ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना निर्गमित करण्यात आलेल्या आहेत. त्यानुसार सद्यस्थितीत सदर योजनेंतर्गत १० टक्के निधी बीम्सप्रणालीवर वितरीत करण्यात आलेला आहे. त्यामुळे सदरहू निधी वितरीत करण्याची बाब शासनाच्या विचाराधीन होती.
शासन निर्णय:
सन २०२०-२१ या वित्तीय वर्षात वन विभागामार्फत राबविण्यात येणाऱ्या “इको टास्क फोर्स बटालियन (२४०६ A२११)” योजनेकरिता रु.१५००.०० लक्ष नियतव्यय अर्थसंकल्पित करण्यात आलेला आहे. त्यापैकी १० टक्के ( रू.१५०.०० लक्ष) निधी वितरीत करण्यास शासन मान्यता देण्यात येत आहे.
२. सदर निधी नियंत्रक अधिकारी म्हणून प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्याकडे सुपूर्द करण्यात येत आहे. या योजनेंतर्गत घ्यावयाच्या कामाची अंमलबजावणी कृती आराखड्याप्रमाणे, विहित कार्यपध्दतीनुसार आणि ठरविलेल्या मुदतीत करण्याबाबत दक्षता घ्यावी. याबाबत सविस्तर मार्गदर्शक सूचना क्षेत्रीय अधिकाऱ्यांना द्याव्यात आणि अंमलबजावणीबाबत वेळोवेळी आढावा घ्यावा. सदर निधी मंजूर असलेल्या योजनांवरच खर्च करण्यात यावा. मंजूर निधीपेक्षा जास्त खर्च होणार नाही याची नियंत्रक अधिकाऱ्यांनी दक्षता घ्यावी.
# Page 2
शासन निर्णय क्रमांकः साववि-२०२१/प्र.क्र.१४/फ-११
३. सदर निधी वितरित करण्यापूर्वी प्रधान मुख्य वनसंरक्षक ( अर्थसंकल्प, नियोजन व विकास), महाराष्ट्र राज्य, नागपूर यांनी सदर योजनेसाठी सन २०२१-२२ करिता वितरित केलेला निधी अर्थसंकल्पीय वितरण प्रणालीव्यतिरिक्त अन्यत्र ठिकाणी वळता केला नसल्याची खात्री करावी.
४. सदर निधी खर्च करताना वित्त विभागाच्या संदर्भ क्रमांक १ येथील शासन परिपत्रकातील तरतूदी व महाराष्ट्र अर्थसंकल्पीय नियम पुस्तिका, वित्तीय अधिकार नियम पुस्तिका यामध्ये उल्लेख केलेल्या तरतुदी व वेळोवेळी दिलेल्या सूचनांचे पालन करण्यात यावे.
५. जिल्हानिहाय वितरीत तरतुदीची माहिती व राबविण्यात आलेल्या कार्यक्रमाची / झालेल्या खर्चाचा तपशील शासनास दरमहा विहित प्रपत्रात सादर करण्यात यावा. तसेच योजनेचे संनियंत्रण प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांच्यामार्फत व्हावे.
६. सदर योजने अंतर्गत होणारा खर्च खाली नमूद केलेल्या लेखाशीर्षाखाली सन २०२१-२२ च्या मंजूर अर्थसंकल्पीत निधीतून खर्ची टाकण्यात यावा.
मागणी क्र. सी-०७ २४०६, वनीकरण व वन्यजीवन (राज्य) योजनांतर्गत योजना ११० वन्य जीव संरक्षण इको टास्क फोर्स बटालियन (००) (२६) (२४०६ A२११) ५० - इतर खर्च
७ सदर शासन निर्णय संदर्भ क्रमांक १ व २ येथील वित्त विभागाच्या शासन परिपत्रक/शासन निर्णयानुसार विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3