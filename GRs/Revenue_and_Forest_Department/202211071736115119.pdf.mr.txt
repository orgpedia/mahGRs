# Page 1
१९९३ मध्ये झालेल्या भूकंप पुनर्वसनासाठी मौ. बाभळसुर ता.
उमरगा जि. उस्मानाबाद येथील संपादित केलेल्या जमिनीचे भुधारक श्री. प्रेमनाथ रघुनाथ गायकवाड व श्री. दत्तु गोपाळ गायकवाड यांना भुसंपादन अधिनियम १८९४ चे कलम ११ अंतर्गत त्यांच्या गट क्र. १४६ व १४९ मधील विहिरीचा मुल्यांकन अहवालानुसार विहिरींचा मावेजा निधी मंजूर करणेबाबत.
(२२४५ - सहायक अनुदाने)
महाराष्ट्र शासन
महसूल व वन विभाग (मदत व पुनर्वसन)
शासन निर्णय क्रमांक : आव्यप्र-२०२१/प्र.क्र.२६/आव्यप्र-२,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक : ०७ नोव्हेंबर, २०२२.
संदर्भ - १) शासन निर्णय, महसूल व वन विभाग (मदत व पुनर्वसन) क्रमांक:आव्यप्र- २०१६/ प्र.क्र.३६/आव्यप्र-२, दि.२७ एप्रिल,२०१६.
२) विभागीय आयुक्त कार्यालय, औरंगाबाद यांचे पत्र क्र.जा.क्र.२०२१ / पुनर्वसन / कक्ष- १/ कावि-१४५, दि. २३.०३.२०२१.
प्रस्तावना : सन १९९३ च्या भूकंपामुळे बाधित झालेल्या मौजे बाभुळसर, ता. उमरगा, जि. उस्मानाबाद या गावाच्या पुनर्वसनासाठी मौजे बाभुळसर ता. उमरगा येथील एकूण १३.२२ हे. आर एवढ्या क्षेत्राचे, निवाडा क्र. १९९५/भूसं/सीआर-२८६ दि. ०२/०८/१९९६ नुसार भूसंपादन करण्यात आलेले आहे. सदर संपादनानुसार सर्व बाधित शेतकऱ्यांना संपादीत क्षेत्राच्या मावेजाचे वाटप करण्यात आले आहे. तथापि, सदर संपादनातील गट क्र. १४६ व १४९ मधील भूधारक अनुक्रमे श्री. प्रेमनाथ गायकवाड व श्री. दत्तु गायकवाड यांच्या संपादीत क्षेत्रातील प्रत्येकी एका नादुरुस्त विहिरीचे मुल्यांकन प्राप्त झाले नसल्यामुळे त्यांना विहिरींचा मोबदला देण्यात आलेला नव्हता. यास्तव संबंधीत भुधारकांचा राहिलेला विहिरीचा मावेजा संबंधितांना देण्यासाठी विभागीय आयुक्त, औरंगाबाद यांनी प्रस्तावित केलेला रु. १,४९,३९९/ (रुपये एक लक्ष एकोणपन्नास हजार तीनशे नव्व्याण्णव फक्त) इतका निधी उपलब्ध करुन देण्याची बाब शासनाच्या विचाराधीन होती.
शासन निर्णय : सन १९९३ मध्ये आलेल्या भूकंपामुळे बाधित झालेल्या उस्मानाबाद जिल्ह्यातील भूकंपग्रस्त गावांच्या पुनर्वसनाकरीता शासनाने संपादित करावयाच्या जमिनीची संयुक्त मोजणी झाली तेव्हा मौजे बाभुळसर, ता. उमरगा, जि. उस्मानाबाद या गावाच्या गट क्र. १४६ व १४९ मध्ये प्रत्येकी १ विहिर नादुरुस्त दर्शविण्यात आलेली होती. या प्रकरणी अंतिम निवाडा दि. ०२/०८/१९९६ रोजी झालेला असून विहिरींचा मुल्यांकन अहवाल प्राप्त न झाल्याने त्याचा अंतिम निवाड्यामध्ये समावेश करण्यात आला नव्हता.
संबंधित भूधारक श्री. प्रेमनाथ गायकवाड व श्री. दत्तु गायकवाड यांनी भूसंपादन अधिनियम १८९४ चे कलम १८ अन्वये दाखल केलेल्या भुसंदर्भ क्र. २६४/२००८ व ४३८/२००५ मधील मा.दिवाणी न्यायालय यांचे दि. ७/७/२०१४ च्या निर्णयामध्ये देखिल विहिरीचा मावेजा संबंधीत भुधारकांना दिलेला नाही. तसेच या प्रकरणी संबंधीत भुधारकांनी विहिरींचा मावेजा मिळण्यासाठी मा. उच्च न्यायालय, मुंबई, खंडपीठ औरंगाबाद येथे रीट याचिका क्र. १४०००/२०१९ दाखल केलेली आहे.
विहिरीचा मावेजा ही मुळ रक्कम असल्याने त्या रकमेमध्ये काही बदल होणार नाही. यास्तव जिल्हाधिकारी, उस्मानाबाद यांनी प्रस्तावित केल्यानुसार मौजे बाभुळसर, ता. उमरगा, जि. उस्मानाबाद येथील गट क्र. १४६ व १४९ चे भूधारक श्री. प्रेमनाथ गायकवाड व श्री. दत्तु गायकवाड यांना अंतिम
# Page 2
शासन निर्णय क्रमांकः आव्यप्र-२०२१/प्र.क्र.२६/आव्यप्र-२
निवाड्यातील २ विहिरींचा मुल्यांकन अहवाल प्राप्त न झाल्याने राहिलेला मावेजा खालीलप्रमाणे वितरीत करण्यास या शासन निर्णयाद्वारे मंजूरी देत आहे :
-----------------------------------------------------------------------------------------
| मुख्य लेखाशिर्ष २२४५ २४८१ या लेखाशिर्षामधून अदा करावयाचा विहीरीचा वाढीव मोबदला |
| अ. क्र. | भूधारकांचे नाव | संपादित केलेल्या गावाचे नाव | एल.ए. आर. क्र. | रक्कम |
| १ | श्री. प्रेमनाथ रघुनाथ  |  गायकवाड | मौ. बाभुळसर, ता. उमरगा, जि. उस्मानाबाद | २६४/०८ | ५१,७४३/ |
| २ | श्री. दत्तु गोपाळ गायकवाड | मौ. बाभुळसर, ता. उमरगा, जि. उस्मानाबाद | ४३८/०५ | ९७,६५६/ |
| एकूण | (रुपये एक लक्ष एकोणपन्नास हजार तीनशे नव्याण्णव फक्त) | १,४९,३९९/ |
-----------------------------------------------------------------------------------------
२. याबाबतीत होणारा खर्च हा “मागणी क्रमांक सी-६, मुख्य लेखाशिर्ष २२४५- नैसर्गिक आपत्तीच्या निवारणसाठी सहाय्य, ०६ - भुकंप, १०१ - अनुग्रह सहाय्य (९२) - राज्य आपत्ती प्रतिसाद निधीच्या मानकाव्यतिरिक्त खर्च (९२) (०१) भुकंपग्रस्तांसाठी सहाय्य ३१, सहाय्यक अनुदाने (वेतनेतर) (२२४५ २४८१)” या लेखाशीर्षाखाली खर्ची टाकण्यात यावा.
३. वर उल्लेखित लेखाशीर्षाखाली देण्यात आलेली मंजुरी ही अंतरीम आहे. हा निधी ज्या प्रयोजनासाठी वर्ग करण्यात आला आहे, त्याच प्रयोजनासाठी त्याचा वापर होत आहे याची विभागीय आयुक्त, औरंगाबाद यांनी खातरजमा करावी.
४. ज्या प्रयोजनासाठी निधी वितरीत करण्यात आला आहे त्याबाबतची माहिती विभागीय आयुक्त, औरंगाबाद यांनी या विभागाकडे मासिक खर्चाचा अहवालासोबत सादर करावी. निधीच्या वाटपाचे लेखे, अभिलेखे/ नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अद्यावत ठेवण्यात यावे. त्याचप्रमाणे होणाऱ्या प्रत्यक्ष खर्चाचे पत्र पुढील महिन्याच्या १० तारखेपर्यंत विभागीय आयुक्त, औरंगाबाद यांनी एकत्रितपणे महसुल व वन विभागास (कार्यासन म-११) न चुकता सादर करावी. झालेल्या खर्चाची महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे प्रमाणपत्र या विभागाकडे तात्काळ सादर करावे. तसेच कोणत्याही
परिस्थितीत मंजूर निधीच्या मर्यादेपेक्षा जास्त खर्च होणार नाही याची दक्षता घ्यावी व हा खर्च तात्काळ करण्यात यावा. वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यार्पित करण्यात यावी.
५. नियंत्रक अधिकाऱ्यांनी अनुदान वाटपाची एक प्रत प्रधान सचिव (मदत व पुनर्वसन) यांना न चुकता सादर करावी. आहरण व संवितरण अधिकाऱ्यांनी कोषागार / उपकोषागार यांच्याकडे पाठविण्यात येणाऱ्या बिलासोबत जोडल्या जाणाऱ्या संगणक चिठ्ठीमध्ये गौण / उपशिर्षाच्या “संगणक यंत्र” संकेतांकाचा न चुकता उल्लेख करावा, असे आदेश कृपया संबंधित अधिकाऱ्यांना नियंत्रण अधिकाऱ्यांनी द्यावेत. तसेच कोषागारातून / उपकोषागारातून आहरित केलेल्या रकमेचा अहवाल शासनास सादर करावा.
६. सदर शासन निर्णय वित्त विभागाच्या सहतीने क्रमांक: अनौ.सं.२६९/२०२२/व्यय-९ दिनांक ०२.०८.२०२२ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः आव्यप्र-२०२१/प्र.क्र.२६/आव्यप्र-२