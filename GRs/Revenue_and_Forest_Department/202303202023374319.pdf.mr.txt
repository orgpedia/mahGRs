# Page 1
प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांच्या कार्यालयातील आस्थापनेंतर्गत नियोजन शाखेतील योजनेतर योजनेखालील ४ अस्थायी पदे दि.०१.०३.२०२३ ते दि.३१.०८.२०२३ पर्यंत पुढे चालू ठेवण्याबाबत.
महाराष्ट्र शासन
महसूल व वन विभाग
शासन निर्णय क्रमांक :- एफएसटी-०३/२३/प्र.क्र.६५/फ-४
मंत्रालय, मुंबई - ४०० ०३२.
दिनांक :- २० मार्च, २०२३
वाचा :- १) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे क्र.कक्ष-३/योजनेत्तर/प्र.क्र.२३ (२२-२३)/१९९, दि.२५.०१.२०२३ २) शासन निर्णय क्र. एफएसटी-०२/२०/प्र.क्र.६९/फ-४, दि.२६.०९.२०२२ ३) महसूल व वन विभाग, शासन निर्णय क्र.एमएफएस-२०१७/प्र.क्र.७७/फ-८, दि.१३.०९.२०१९.
४) वित्त विभाग, शासन निर्णय क्र. पदनि -२०१६/प्र.क्र.८/१६/आ.पु.क.,
दि.०८.०२.२०२३
शासन निर्णय
प्रधान मुख्य वनसंरक्षक (अर्थसंकल्प नियोजन व विकास), महाराष्ट्र राज्य, नागपूर यांच्या
कार्यालयातील ३ राजपत्रित व १ अराजपत्रित अशा एकूण ४ (चार) अस्थायी पदांना दि.०१.०९.२०२२
ते दि.२८.०२.२०२३ पर्यत संदर्भ क्रमांक-२ येथील शासन निर्णयान्वये मुदतवाढ देण्यात आली होती.
२. प्रधान मुख्य वनसंरक्षक (अर्थसंकल्प नियोजन व विकास), महाराष्ट्र राज्य नागपूर यांच्या
कार्यालयातील ४ अस्थायी पदांना दि.०१.०३.२०२३ ते दि.३१.०८.२०२३ पर्यंत मुदतवाढ देण्याचा
प्रस्ताव प्रधान मुख्य वनसंरक्षक (अर्थसंकल्प नियोजन व विकास), महाराष्ट्र राज्य, नागपूर यांनी
संदर्भ क्र.१ अन्वये शासनास सादर केला आहे.
३. उक्त परिस्थितीत प्रधान मुख्य वनसंरक्षक (अर्थसंकल्प नियोजन व विकास), महाराष्ट्र राज्य
नागपूर यांच्या कार्यालयातील योजनेतर योजनेखालील ३ राजपत्रित व १ अराजपत्रित अशा एकूण ४
अस्थायी पदांना (विवरणपत्र - अ प्रमाणे) दि.०१.०३.२०२३ ते दि.३१.०८.२०२३ पर्यत पुढे चालू
ठेवण्यास या शासन निर्णयाद्वारे मंजुरी देण्यात येत आहे. सदर मंजुरी वित्त विभाग शासन निर्णय
क्र.पदनि २०१६/प्र.क्र.८/१६/आ.पु.क., दि.०८.०२.२०२३ मधील अटी व शर्तीच्या अधीन राहून
देण्यात येत आहे. सदर मुदतवाढ महसूल व वन विभागाने संदर्भाधीन क्र.३ येथील शासन निर्णयान्वये
निश्चित केलेल्या आकृतीबंधात या पदांचा समावेश आहे, या अटीच्या अधीन राहून देण्यात येत आहे.
# Page 2
शासन निर्णय क्रमांकः एफएसटी-०३/२३/प्र.क्र.६५/फ-४
४. सदरहू पदावर होणारा खर्च हा खाली नमूद केलेल्या लेखाशिर्षाखाली दर्शविण्यात यावा व
त्याखालील सन २०२३-२०२४ या वित्तीय वर्षात मंजुर केलेल्या अनुदानातून भागविण्यात यावा.
प्रधान मुख्य वनसंरक्षक (अर्थसंकल्प नियोजन व विकास), महाराष्ट्र राज्य, नागपूर या कार्यालयातील पदे
प्रधान शीर्ष २४०६ वनीकरण व वन्यजीवन (योजनेत्तर) उपप्रधान शीर्ष ०१ वनीकरण गौण शीर्ष ००१ संचालन व प्रशासन ०१ संचालन व प्रशासन
उपशीर्ष (०१)(०१) मुख्य वनसंरक्षक (२४०६ ००२२)
५. सदर शासन निर्णय वित्त विभाग, शासन निर्णय, क्र. पदनि २०१६/प्र.क्र.८/१६/आ.पु.क.,
दि.०८.०२.२०२३ मधील तरतुदीनुसार विभागास असलेल्या प्राधिकारात निर्गमित करण्यात येत आहे.
# Page 3