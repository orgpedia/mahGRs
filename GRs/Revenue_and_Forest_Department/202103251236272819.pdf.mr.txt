# Page 1
महाड जि. रायगड येथे दिनांक २४.०८.२०२० रोजीच्या इमारत कोसळण्याच्या दुर्घटनेतील जखमी व्यक्तींना मदत देण्यासाठी निधी वितरीत करण्याबाबत.....
महाराष्ट्र शासन
महसूल व वन विभाग,
शासन निर्णय, क्रमांक :- सीएलएस-२०२०/प्र.क्र.२३७/म-३,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- २५ मार्च, २०२१
वाचा :- १) शासन निर्णय, महसूल व वन विभाग, क्रमांक :- सीएलएस- २०१८/प्र.क्र.९८/म-३, दि.१९.०७.२०१८
२) जिल्हाधिकारी, रायगड यांचे पत्र क्र.साप्रशा/कार्या-१/ब-५/महाड इमारत/ अनु./ २०२१, दि.११.०२.२०२१
प्रस्तावना : शेतामध्ये किटकनाशक फवारणी करीत असताना होणाऱ्या विषबाधांच्या घटना, धार्मिक ठिकाणी, सार्वजनिक ठिकाणी होणाऱ्या चेंगराचेंगरीच्या घटना व मोडकळीस आलेल्या/जीर्ण झालेल्या इमारती खाली करण्याबाबत स्थानिक प्राधिकरणाने रहिवाशांना नोटीस दिलेली नाही अशा अधिकृत निवासी इमारत कोसळण्याच्या घटनांमध्ये मृत व जखमी होणाऱ्या व्यक्तींना मदत देण्याचे धोरण संदर्भाधीन क्र.१ येथील शासन निर्णयान्वये विहित करण्यात आले आहे. या धोरणानुसार महाड जि. रायगड येथे दि.२४.०८.२०२० रोजी तारीक गार्डन ही ५ मजला इमारत कोसळून झालेल्या दुर्घटनेमधील जखमी झालेल्या व्यक्तींना मदत देण्यासाठी जिल्हाधिकारी, रायगड यांनी संदर्भाधीन क्र.२ च्या पत्रान्वये निधी वितरीत करण्याची विनंती केली आहे. त्यानुसार निधी वितरीत करण्याची बाब शासनाच्या विचाराधीन होती.
शासन निर्णय : महाड, जि. रायगड येथे दिनांक २४.०८.२०२० रोजी तारिकगार्डन ही ५ मजला निवासी इमारत कोसळून झालेल्या दुर्घटनेमध्ये जखमी झालेल्या ९ व्यक्तींना मदत देण्यासाठी विभागीय आयुक्त, कोकण यांच्यामार्फत जिल्हाधिकारी, रायगड यांना रू.१,४८,०००/- (रुपये एक लाख अठ्ठेचाळीस हजार फक्त) इतका निधी मंजूर करून वितरीत करण्यास शासनाची मान्यता देण्यात येत आहे. सदर निधी विभागीय आयुक्त, कोकण यांना बीम्स प्रणालीवर कार्यासन म-११ यांनी वितरित करावा.
२. वरील निधी खर्च करताना संदर्भाधीन क्र.१ येथील शासन निर्णयामधील सूचनांचे व निकषांचे काटेकोरपणे पालन करण्यात यावे. तसेच ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
३. मदतीची रक्कम आहरित करून जखमी व्यक्तींच्या बँक खात्यामध्ये हस्तांतरीत करावी. सदर निधी अनावश्यकरित्या आहरित करून बँक खात्यामध्ये काढून ठेवण्यात येवू नये. या आदेशान्वये मंजूर करण्यात आलेल्या अनुदानाच्या मर्यादेतच खर्च करण्यात यावा. लाभार्थ्यांना मदत वाटपाची कार्यवाही पूर्ण झाल्यानंतर लाभार्थ्यांची यादी व मदतीचा तपशील जिल्हयांच्या संकेतस्थळावर प्रसिध्द करण्यात यावा.
# Page 2
शासन निर्णय क्रमांकः सीएलएस-२०२०/प्र.क्र.२३७/म-३,
४. सदर निधीतून करण्यात येते असलेल्या खर्चाचे लेखे निधी आहरित करण्यात येणाऱ्या स्तरावर ठेवण्यात यावे व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा. उपलब्ध करून दिलेला उपरोक्त निधी खर्ची पडल्यानंतर तातडीने निधीची उपयोगिता प्रमाणपत्रे संबंधितांकडून प्राप्त करून घेवून एकत्रितरित्या शासनास सादर करण्याची जबाबदारी विभागीय आयुक्त यांची राहील.
५. वरील प्रयोजनासाठी होणारा खर्च मागणी क्र. सी-५, प्रधान लेखाशीर्ष-२२३५ सामाजिक सुरक्षा व कल्याण, ०२, समाज कल्याण, १०४, वृध्द, विकलांग व निराश्रीत व्यक्तींचे कल्याण, (००)(०१) अपघातग्रस्तांना आर्थिक मदत (अनिवार्य) (२२३५ ०३११) ३१, सहाय्यक अनुदाने" या मुख्य लेखाशीर्षाखाली सन २०२०-२०२१ या वित्तीय वर्षाकरिता पुनर्विनियोजनाव्दारे मंजूर करण्यात आलेल्या तरतूदीतून भागविण्यात यावा.
६. सदर शासन निर्णय, वित्त विभागाच्या अनौपचारिक संदर्भ क्रमांक:११३/२०२१/व्यय-९, दिनांक १९ मार्च, २०२१ अन्वये मिळालेल्या सहमतीने निर्गमित करण्यात येत आहे.