# Page 1
माझगाव महसुल विभागातील भुकर क्र. १८५ व २ या मिळकतीवर माझगाव डॉक शिपबिल्डर्स लिमिटेड यांना बांधकामाबाबत परवानगी देणेबाबत....
महाराष्ट्र शासन
महसूल व वन विभाग
शासन ज्ञापन क्रमांक: जमीन-२५२१/८८/प्र.क्र.५/ज-२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १७ ऑक्टोबर, २०२२.
संदर्भ:- १) जिल्हाधिकारी, मुंबई शहर यांचे पत्र क्र.सीएसएलआर/मशा-१/माझ./भू.क्र.१८५ व २/बांधकाम/ना-हरकत/, दि.२९.०१.२०२१.
२) शासनाचे समक्रमांकाचे दि. ०५.०८.२०२१ चे पत्र.
३) जिल्हाधिकारी, मुंबई शहर यांचे पत्र क्र. सीएसएलआर/मशा-२/माझगाव डॉक सु. गेट/बांध परवानगी/२०२१/९३८१, दि.२२.०४.२०२२.
शासन ज्ञापन:
माझगांव महसूल विभागातील भूकर क्र. १८५ चे क्षेत्र ७८५३६.५७ चौ.मी. ही मिळकत शासनाने (Governor of Maharashtra) यांनी दि.०१/१०/१९६६ रोजीच्या भाडेपट्टयान्वये दि.०५/११/१९५८ पासून ९९ वर्षाचे कालावधीसाठी Penisuiar & Oriental Steam Navigation Company, (Lessee) यांना देण्यात आली आहे. तसेच माझगांव महसूल विभागातील भूकर क्र. १८५ पार्ट क्षेत्र ७९३६.५४ चौ.मी. ही मिळकत शासनाने (Governor of Maharashtra) यांनी दि.११/०९/१९७५ रोजीचे भाडेपट्टयान्वये दि.१७/१२/१९६३ पासून ९९ वर्षाचे कालावधीसाठी Penisuiar & Oriental Steam Navigation Company, (Lesse) यांना देणेत आली आहे. सदर भाडेपट्टयाची मुदत दिनांक ०४/११/२०५७ व दिनांक १६/१२/२०६२ रोजी संपृष्टात येणार आहे. सद्यःस्थितीत सदर मिळकतीस The Governor of Maharashtra, Lessor आणि Penisuiar & Oriental Steam Navigation Company, Lessee अशी नोंद दाखल आहे. तसेच The Mazgaon dock Ltd. यांचे Sub Lessee म्हणुन नांव दाखल आहे.
माझगांव महसूल विभागातील भूकर क्र. २ चे क्षेत्र ४१९४४ चौ.मी. असून The Governor of Bombay, Lessor आणि The British India Steam Navigation Company Ltd. Lessee आहेत. भूकर क्र.२ चे क्षेत्र ४१९४४ चौ.मी. पैकी १८०२+७०३=२५०५ चौ.वार क्षेत्र दि.२७/११/१९४७ व दि.२३/०२/१९५९ असा दोन वेगवेगळया भाडेपट्टयाने शासनाने The British India Steam Navigation Company Ltd.
दिनांक ०१/०५/१९४४ व दिनांक १९/०५/१९५५ पासून ५० वर्षोसाठी भाडेपट्टयाने दिलेले आहे. सदर भाडेपट्टयाच्या मिळकत दिनांक ३०/०४/१९९४ व दिनांक १८/०५/२००५ रोजी संपृष्टात आलेली आहे. सदर मिळकतीवर संरक्षण मंत्रालय प्रशासकीय नियंत्रणाखाली माझगांव डॉक लिमिटेड या कंपनीचा जहाज बांधणीचा कारखाना आहे.
# Page 2
शासन ज्ञापन क्रमांकः जमीन-२५२१/८८/प्र.क्र.५/ज-२
(MDL) डॉकयार्ड रोड या मिळकतीवर MDL-CISF करिता State of the art security complex Building च्या नियोजित बांधकामाकरिता ना-हरकत मागणी केलेली जागा ही भूकर क्रं.२ व भूकर क्रं.१८५ या मिळकतीमधील आहे. भूकर क्रं.२ व भूकर क्रं.१८५ या मिळकतीमधून अंतर्गत रस्ता आहे सदर रस्त्याच्या दोन्ही बाजूस इमारत होणार असून इमारतीच्या दुस-या मजल्यावरुन सुरक्षेच्या दृष्टीने पुल टाकून जोडली जाणार आहे. अर्जदार हे सदर दोन्ही मिळकतीवर १८९४.७८ चौ.मी. क्षेत्रावर बांधकाम करणार आहेत.
त्यानुसार भूकर क्रं.२ व भूकर क्रं.१८५ या मिळकतीवर रस्त्याच्या दोन्ही बाजूस होणा-या इमारतीच्या दुस या मजल्यावरुन सुरक्षेच्या दृष्टीने पुल टाकून जोडण्यासाठी खालील अटी व शर्तीवर मंजुरी देण्यात येत आहे.
अटी व शर्ती :
१) भाडेपट्टयाने दिलेल्या शासकीय जमिनीवर असलेल्या मूळ भाडेपट्टेधारकाचे दायित्व सबंधित विकासकाला/ नियोजित संस्थेला स्वीकारावे लागेल. त्याबाबत शासन कोणतीही बांधिलकी स्विकारणार नाही.
२) भाडेपट्टयाने दिलेल्या शासकीय जमिनीवरील इमारतीच्या पुनर्विकासास परवानगी देण्यात आली तरी मूळ जमीन प्रदान आदेशातील/भाडेपट्टाकरारातील पुनर्विकास परवानगी आदेशातील शर्तीशी विसंगत नसलेल्या अटी व शर्ती संबधितांवर बंधनकारक राहतील.
३) पुनर्विकासाच्या प्रस्तावाला संबधित नियोजन प्रधिकरण यांची मान्यता घेणे आवश्यक राहील व आवश्यकतेनुसार हेरीटेज कमिटीचेही ना-हरकत प्रमाणपत्र घेणे बंधनकारक राहील.
४) पुनर्विकासानंतर विचाराधीन जागेचा अधिक लाभदायी ( Commercial Use) वापर केल्यास शासनाची अनुज्ञप्ती फी भरावी लागेल.
५) सदर जमिनीचा पुनर्विकास करण्यापूर्वी नियोजन प्राधिकरण म्हणून बृहन्मुंबई महानगरपालिकेची पूर्वपरवानगी घ्यावी लागेल.
६) विकास नियंत्रण नियमावलीनुसार उक्त भूखंडावर अनुज्ञेय असलेल्या बांधकामापेक्षा जास्त / अतिरिक्त चटईक्षेत्र निर्देशांक वापरल्यास, अतिरिक्त चटईक्षेत्र निर्देशांकासाठी शासन निर्णय, दिनांक २०/०७/१९९२ मधील तरतुदीनुसार अधिमुल्य / भुईभाडे आकारण्याचे व अशा अधिक चटई क्षेत्र निर्देशांकाकरीता किती अधिमुल्य आकारावे या बाबतचे धोरण विहीत करण्याची बाब शासनाच्या विचाराधीन असल्याने सदर धोरणानुसार भविष्यात निश्चित होणारे अधिमुल्य/ भुईभाडे भरण्यास मान्य असल्याचे हमीपत्र रु.२००/- च्या मुद्रांक पेपरवर अर्जदाराकडून घ्यावे लागेल.
७) वरीलप्रमाणे वसुल करावयाच्या सर्व रकमा, शासन निर्णय दि. ८ जुलै १९९९ मधील तरतूदीनुसार ज्या दिवशी अर्जदारास कळविण्यात येतील त्या दिवसापासून त्या अंतरीमरित्या शासनास अदा करेपर्यंतच्या कालावधीसाठी प्राईम लेंडींग रेटप्रमाणे व्याज आकारण्याबाबतची बाबही अर्जदारास कळवावी लागेल.
पृष्ठ ३ पैकी २
# Page 3
शासन ज्ञापन क्रमांकः जमीन-२५२१/८८/प्र.क्र.५/ज-२
८) पुनर्विकासानंतर सदर जमिनीचा वापर लिजनुसार असलेल्या प्रयोजनासाठी करण्यात यावा.
तसेच पुनर्विकासानंतर बांधण्यात आलेल्या इमारतीमधील कोणत्याही भागाचा / क्षेत्राचा वापर, शासनाच्या मान्यतेशिवाय वाणिज्यिक प्रयोजनासाठी करु नये, अशीही अट घालण्यात यावी.
९) सदरची जमिन, जमिनीचा भाग, त्यावरील इमारत/ इमारतीचा भाग इ. शासनाच्या मान्यतेशिवाय हस्तांतरण करता येणार नाही.
१०) सदर जमीन महाराष्ट्र जमीन महसूल अधिनियम १९६६ मधील नियम २९ अन्वये भाडेपट्टाधारक (Lessee) या धारणाधिकारातील असेल.
११) या पुनर्विकासासंदर्भात कोणत्याही कायदेशीर बाबी निर्माण झाल्यास त्याची सर्वस्वी जबाबदारी अर्जदाराची राहील.
१२) महाराष्ट्र जमिन महसूल अधिनियम १९७१ मधील नियम ४९ प्रमाणे नुमना १८ नुसार सदर मिळकतीवर भाडेपट्टा प्रमाणपत्र दर्शनी भागात लावणे भाडेपट्टाधारकावर बंधनकारक राहील.