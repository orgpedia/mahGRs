# Page 1
मौजे बिजेगाव ता. उमरी जि. नांदेड येथील २००५ च्या अतिवृष्टीमुळे बाधित झालेल्या व शिल्लक राहीलेल्या ४६ घरांचे बांधकाम करण्यास प्रशासकीय मान्यता देणेबाबत
महाराष्ट्र शासन
महसूल व वन विभाग
शासन निर्णय क्रमांक: एफएलडी-२०२२/प्र.क्र.५२/२-१२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ०९/११/२०२३
वाचा - १) शासन निर्णय, महसूल व वन विभाग क्र. सीएलएस-११-०५/प्र.क्र२३९/म-३, दि.०९/०१/२००६ २) शासन निर्णय, महसूल व वन विभाग क्र.एफएलडी-२०१९/प्र.क्र१२९/र-१२, दि.१४.१०.२०२२ ३) जिल्हाधिकारी, नांदेड यांचे क्र. २०२२/उपजिपु/पु.पु./टे-१/सीआर ५८५५, दि.२७/०३/२०२३ शासन निर्णय
सन २००५ च्या पावसाळयात महाराष्ट्रात जवळपास सर्वच जिल्हयात अतिवृष्टी झाली व त्यामुळे पूरपरिस्थती निर्माण झाली. या आपत्तीमुळे राज्यात मोठया प्रमाणावर जिवित व वित्तहानी झाली असल्याने शासन निर्णय दि.०९/०१/२००६ अन्वये पुनर्वसनाचा निर्णय घेण्यात आला आहे. सदर निर्णयानूसार बाधित घरांचे पुनर्वसन करण्यासाठी शेतकरी घरमालकास १५०० चौ.फु. व बिगर शेतकरी घर मालकास १००० चौ.फु.
मर्यादेपर्यंत भूखंड देणेची तरतुद असून या भूखंडावर २५० ते ३०० चौ. फुटाचे घरे बांधकाम करण्याची देण्याची तरतूद आहे. सध्याच्या परिस्थितीत महागाईची वाढ व पुनर्वसनास झालेला विलंब विचारात घेता जिल्हाधिकारी, नांदेड यांनी दि.२७/०३/२०२३ अन्वये सादर केलेल्या सुधारीत डीएसआर प्रमाणे शिल्लक राहीलेल्या ४६ घरांच्या बांधकामासाठीच्या खाली नमूद कामाकरीता रु.७६२.६० लक्ष (रुपये सात कोटी बासष्ट लक्ष साठ हजार फक्त ) एवढया अंदाजपत्रकास खालील अटी व शर्तीच्या अधिन राहून प्रशासकीय मान्यता प्रदान करण्यात येत आहे.
------------------------------------------------
| अ.क्र. | कामे | रक्कम (लाखात) |
|  | उर्वरित घरांचे बांधकाम | ४९८.४९ |
|  | रेन वाटर हार्वेस्टिंग | २५.०० |
| ३ | पाणी पुरवठा आणि स्वच्छता | २४.९३ |
| ४ | विद्युतीकरण | ५४.८३ |
| ५ | भुमी विकास (४६ घरांच्या पुनर्वसनाकरीता) | ५.०० |
| ६ | अधिभार व कर | १५४.३५ |
|  | एकूण | ७६२.६० |
------------------------------------------------
२. अटी व शर्ती
१) कार्यकारी अभियंता, सार्वजनिक बांधकाम, भोकर यांनी प्रस्तुत प्रशासकीय मान्यता आदेशांतील कामे तात्काळ सुरु करावीत.
# Page 2
शासन निर्णय क्रमांकः एफएलडी-२०२२/प्र.क्र.५२/र-१२
२) सदरच्या कामांसाठी वितरीत करण्यात येणारा निधी ज्या कामासाठी उपलब्ध करुन दिला जाईल त्याच कामासाठी त्याचा विनियोग करण्यात यावा तसेच त्याबाबतची माहिती जिल्हाधिकारी, नांदेड यांनी या विभागाकडे मासिक खर्चाचा अहवालासोबत सादर करावी. निधीच्या वाटपाचे लेखे, अभिलेखे / नोंदवहया विहित कार्यपध्दतीनुसार अनुदान आहरित व वितरीत करणाऱ्या कार्यालयाच्या स्तरावर अद्यावत ठेवण्यात यावे. त्याचप्रमाणे होणाऱ्या प्रत्यक्ष खर्चाचे पत्र पुढील महिन्याच्या १० तारखेपर्यंत जिल्हाधिकारी, नांदेड यांनी एकत्रितपणे महसुल व वन विभागास ( कार्यासन म-११ ) न चुकता सादर करावे. झालेल्या खर्चाची महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे प्रमाणपत्र या विभागाकडे तात्काळ सादर करावे. तसेच कोणत्याही परिस्थितीत मंजूर निधीच्या मर्यादेपेक्षा जास्त खर्च होणार नाही याची दक्षता घ्यावी व हा खर्च तात्काळ करण्यात यावा.
वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहित वेळेत शासनास प्रत्यार्पित करण्यात यावी. निधीच्या अनुषंगाने प्रलंबित उपयोजन प्रमाणपत्रे (Utilization Certificates) प्राथम्याने सादर करावीत.
३. निविदा प्रक्रिया व कार्यारंभ आदेश:- कार्यकारी अभियंता, सार्वजनिक बांधकाम भोकर यांनी प्रस्तुत प्रशासकीय मान्यता आदेशातील अटींची पुर्तता करुन प्रस्तावाधीन कामांची निविदा प्रक्रिया तात्काळ सुरु करावी. तसेच निविदा प्रक्रिया पूर्ण झाल्यानंतर निविदा प्राप्त कामांसाठीचे कार्यारंभ आदेश देऊन घरबांधणीचे कामे तात्काळ सुरु करावीत. तसेच सदरची कामे याच आर्थिक वर्षात पूर्ण करण्याची जबाबदारी संबंधित कार्यकारी अभियंता यांची राहील.
४. सदर घरबांधणीच्या कामावरील खर्च “मागणी क्र. सी-०६, नैसर्गिक आपत्ती निवाराणार्थ सहाय्य, ०२ पूर व चक्रीवादळे इ. ११३ घर दुरुस्ती / पुनर्बांधणी यासाठी सहाय्य (९२) राज्य आपत्ती प्रतिसाद निधीच्या मानका व्यतिरिक्त खर्च, (९२)(०१) घरांची दुरुस्ती / पुनर्बांधणी यासाठी सहाय्य (अनिवार्य) (योजनेत्तर)(२२४५२३२७) ३१ सहायक अनुदाने” लेखाशीर्षाखाली उपलब्ध करुन देण्यात आलेल्या निधीमधून करण्यात यावा.
३. शासन निर्णय, वित्त विभाग क्र. विअप्र २०१३/प्र.क्र.३०/१३/विनियम, भाग-२ दि.१७/०४/२०१५ वित्तीय अधिकार नियम पुस्तिका, १९७८ भाग पहिला, उपविभाग-तीन अ.क्र.४, परिच्छेद क्र. २७(२)(अ) नुसार अनावर्ती खर्चाबाबत रु.५.०० कोटी पर्यतच्या प्रत्येक कामास प्रशासकीय मान्यता देण्याचे अधिकार प्रशासकीय विभागास प्रदान करण्यात आले आहेत.
# Page 3