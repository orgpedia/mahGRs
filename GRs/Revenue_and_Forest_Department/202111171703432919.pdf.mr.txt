# Page 1
उपजिल्हाधिकारी व तहसिलदार या “गट-अ¨ संवर्गातील परिविक्षाधीन उमेदवारांकरीता निर्माण करण्यात आलेल्या अधिसंख्य पदांना मुदतवाढ देणेबाबत...
महाराष्ट्र शासन
महसूल व वन विभाग
शासन निर्णय क्रमांक:- ईएसटी-२०२०/प्र.क्र.०८ / ई-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १७ नोव्हेंबर, २०२१.
संदर्भ:- १) शासन निर्णय, वित्त विभाग, पदनि-२०१६/प्र.क्र.७/१६/वित्तीय सुधारणा-१, दि.२०/०२/२०१६.
२) सामान्य प्रशासन विभाग, शासन परिपत्रक, क्र.टिआरएन-२०१३/प्र.क्र.८४/१३/१२, दि.२०/०१/२०१४.
३) महसूल व वन विभाग, शासन निर्णय, ईएसटी-२०२०/प्र.क्र.०८/ई-८, दि.२८/०२/२०२०.
४) सामान्य प्रशासन विभाग, पत्र क्र. टिआरएन-०९२१/प्र.क्र.२३/सीपीटीपी-अ, दि.११/१०/२०२१.
प्रस्तावना:
सामान्य प्रशासन विभागाच्या संदर्भ क्र. २ २ येथील शासन निर्णयान्वये सन २०१४ पासून महाराष्ट्र
लोकसेवा आयोगामार्फत राज्यसेवा परीक्षेद्वारे प्रतिवर्षी सरळ सेवेने नियुक्त होणाऱ्या “गट-अ” संवर्गातील
उमेदवारांसाठी यशदा, पुणे व वनामती, नागपूर या दोन संस्थेमार्फत एकत्रित परिविक्षाधीन प्रशिक्षण
देण्यात येते. त्यानुसार राज्यसेवा (मुख्य) परीक्षा- २०१७ द्वारे सरळसेवेने नियुक्त झालेले १३ परिविक्षाधीन
उपजिल्हाधिकारी व २८ तहसिलदार तसेच राज्य सेवा परीक्षा- २०१८ द्वारे नियुक्त झालेले २०
उपजिल्हाधिकारी आणि ०५ तहसिलदार या गट अ संवर्गातील एकूण ६६ अधिसंख्य पदे
दि.०४/१०/२०१९ ते दि.३०/०९/२०२१ या दोन वर्षाच्या कालावधीकरीता निमार्ण करण्यास उपरोक्त
संदर्भ क्र.०३, दिनांक २८/०२/२०२० अन्वये मान्यता देण्यात आली आहे.
सामान्य प्रशासन विभाग, दिनांक ११/१०/२०२१ रोजीच्या पत्रान्वये सीपीटीपी-५ व ६ मधील
“गट अ” संवर्गातील प्रशिक्षणार्थी परिविक्षाधीन अधिकाऱ्यांचा सत्र ३ व ४ च्या परीक्षेचा निकाल अदयाप
जाहीर झालेला नाही. सदर निकाल जाहीर होऊन संबंधित प्रशिक्षणार्थ्यांची सेवाज्येष्ठता निश्चित
करण्यासाठी काही कालावधी लागण्याची शक्यता आहे, ही बाब विचारात घेता, सीपीटीपी-५ व ६ मधील
उपजिल्हाधिकारी व तहसिलदार या "गट अ" संवर्गातील एकून ६६ परिविक्षाधीन अधिकारी सद्य:स्थितीत
ज्या ठिकाणी खातेनिहाय जिल्हा प्रशिक्षण घेत आहेत, त्या ठिकाणी त्यांना ज्येष्ठतेनुसार संवर्ग वाटप
होईपर्यंत त्यांच्या अधिसंख्य पदांना मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांकः ईएसटी-२०२०/प्र.क्र.०८ / ई-८
शासन निर्णय:
राज्यसेवा (मुख्य) परीक्षा-२०१७ व राज्य सेवा परीक्षा - २०१८ मध्ये महाराष्ट्र लोकसेवा
आयोगाने शिफारस केलेल्या व सामान्य प्रशासन विभागाने प्रशिक्षणांतर्गत कार्यक्रमासाठी नियुक्त
केलेल्या ३३ परिविक्षाधीन उपजिल्हाधिकारी व ३३ परिविक्षाधीन तहसिलदार, अशा “गट-अ” या
संवर्गातील एकूण ६६ अधिसंख्य पदांना सद्य:स्थितीत ज्या ठिकाणी खातेनिहाय जिल्हा प्रशिक्षण
घेत आहेत, त्याच ठिकाणी त्यांना ज्येष्ठतेनुसार संवर्ग वाटप होईपर्यंत मुदतवाढ देण्यास शासन
मान्यता देत आहे.
२. उपरोक्त एकूण ६६ अधिसंख्य पदांच्या एकत्रित परिविक्षाधीन उमेदवारांना ज्येष्ठतेनुसार
विभागीय संवर्ग वाटप होईपर्यंत, सदर अधिसंख्य पदांवर होणारा खर्च सन २०२१-२२ या वित्तीय
वर्षात “ मागणी क्र.सी- १,२०५३ - जिल्हा प्रशासन (००) (०९३) जिल्हा आस्थापना (०१) सर्व साधारण
आस्थापना (०१)(०१) आयुक्त,कोकण (२०५३ ००२८)/ आयुक्त, नाशिक (२०५३ ००४६)/ आयुक्त, पुणे
(२०५३ ००६४) / आयुक्त, अमरावती (२०५३००८२ ) / आयुक्त, नागपूर (२०५३०१०८) / आयुक्त,
औरंगाबाद (२०५३ ०१२६) या लेखाशिर्षाखालील चालू वित्तीय वर्षासाठी मंजूर अर्थसंकल्पीय
अनुदानातुन भागविण्यात यावा.
३. शासन निर्णय, वित्त विभाग, क्र. पदनि २०१६/प्र.क्र.७/१६/वित्तीय सुधारणा-१,
दि.२०/०२/२०१६ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित
करण्यात येत आहे.
# Page 3