# Page 1
महाड येथील पूर नियंत्रणासाठी सावित्री नदीतील गाळ काढणाऱ्या सयंत्रासाठी इंधन खर्च उपलब्ध करुन देण्याबाबत.
महाराष्ट्र शासन
महसूल व वन विभाग ( मदत व पुनर्वसन )
शासन निर्णय क्र. आव्यप्र-२०२२/प्र.क्र.०३ / आव्यप्र-१
मादाम कामा रोड, हुतात्मा राजगुरु चौक,
मंत्रालय, मुंबई: ४०० ०३२.
दि. ०८ जून, २०२२
वाचा :- १) जिल्हाधिकारी तथा अध्यक्ष, जिल्हा आपत्ती व्यवस्थापन प्राधिककरण, रायगड यांचे पत्र क्र. साशा/कार्या-१/ब-५/महाड पूर नियंत्रण /सयंत्राकरिता इंधन निधी मागणी/ २०२२, दि. ०१ मार्च, २०२२.
२) मा. मुख्य सचिव यांच्या अध्यक्षतेखालील राज्य कार्यकारी समितीच्या दि. १० मार्च, २०२२ रोजी झालेल्या बैठकीचे इतिवृत्त.
३) महसूल व वन विभागाचा शासन निर्णय क्र. आव्यप्र-२०२२/प्र.क्र.०३/आव्यप्र-१, दि. ३० मार्च, २०२२.
४) महसूल व वन विभागाचा शासन निर्णय क्र. आव्यप्र-२०२२/प्र.क्र.०३/आव्यप्र-१, दि. ११ मे, २०२२.
प्रस्तावना:
महाड शहरात पूर परिस्थितीसाठी सावित्री नदीतील गाळ जमा झाल्याने उद्भवल्याचे निदर्शनास आले आहे. नदीतील गाळ काढणे व त्यामुळे पूर परिस्थितीचा प्रतिबंध करणे ही बाब सौम्यीकरणाच्या उद्दीष्टामध्ये येत असल्याचे पाटबंधारे विभागाने नेमलेल्या समितीच्या अहवालात नमूद करण्यात आले आहे. सदर गाळ काढण्यासाठी यंत्रसामुग्री जलसंपदा विभागाच्या यांत्रिकी विभागाने यंत्रसामुग्री उपलब्ध करुन दिली असून त्या सयंत्रांना इंधन खर्चासाठी निधी उपलब्ध करुन देण्याबाबत संदर्भाधिन पत्रान्वये विनंती करण्यात आलेली आहे.
राज्य कार्यकारी समितीने, जिल्हा आपत्ती व्यवस्थापन प्राधिकरणाने प्रस्तावित केलेल्या एकूण रु. ९.५५ कोटी खर्चापैकी २५% निधी उपलब्ध करुन देण्यास तत्वतः मान्यता दिली. त्यानूसार निधी संदर्भ क्र. ३ च्या शासन निर्णयान्वये रु.१,००,००,०००/- (रु. एक कोटी) वितरीत करण्यात आले व संदर्भ क्र. ४ च्या शासन निर्णयान्वये रु.१,३८,००,०००/- (रु. एक कोटी अडतीस लक्ष) निधी उपलब्ध करुन देण्यात आलेला आहे. सदर खर्च जिल्हाधिकारी यांनी प्रमाणित केला असल्याने उर्वरित रु.७,१७,००,०००/- (रु. सात कोटी सतरा लक्ष) इतका निधी वितरीत करण्याची बाब शासनाच्या विचाराधिन होती.
२७९. C:\Users\Ramvir.Sharma \Desktop\Office २०२२ \ नोट २०२२.Docx
# Page 2
शासन निर्णय:
सावित्री नदीतील जमा झालेला गाळ काढणे, ही आपत्ती सौम्यीकरणाची बाब असल्याने गाळ काढण्यासाठी वापरण्यात येणाऱ्या सयंत्रांना इंधन पुरवठा करण्यासाठी राज्य कार्यकारी समितीने मान्यता दिली असून त्यासाठी उर्वरित रु.७,१७,००,०००/- (रु. सात कोटी सतरा लक्ष फक्त) इतका निधी जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण, रायगड यांना उपलब्ध करुन देण्यास शासन मान्यता देण्यात येत आहे.
२. या कामी होणारा खर्च मागणी क्र. सी-६, २२४५, नैसर्गिक आपत्तीच्या निवारणासाठी सहाय्य, ८० सर्वसाधारण (०१)(०१) महाराष्ट्र राज्य आपत्ती व्यवस्थापन प्राधिकरणाचे कार्यालय स्थापन करणे व फर्निचर व साधनसामुग्रीसह सुसज्जीकरण करणे (२२४५ १७६१) ३१ सहायक अनुदाने या या लेखाशिर्षाखाली सन २०२२-२०२३ या वित्तीय वर्षाकरिता मंजूर झालेल्या अनुदानातून भागविण्यात यावा.
३. अर्थसंकल्पिय वितरण प्रणाली (BDS) सदर निधी विभागीय आयुक्त, कोकण यांना वितरीत करण्यात येत असून तो जिल्हाधिकारी, रायगड यांना वितरीत करण्यात यावा.
४. सदर निधी मंजूर कामासाठीच खर्च होईल, याची दक्षता जिल्हाधिकारी, रायगड यांनी घ्यावी व त्याबाबतचे उपयोगिता प्रमाणपत्र शासनास सादर करावे.