# Page 1
अपर जिल्हाधिकारी संवर्गातील अधिकाऱ्यांच्या पदस्थापनेबाबत
श्री. भुगांवकर व श्रीमती मैत्रेवार
महाराष्ट्र शासन
महसूल व वन विभाग
शासन आदेश क्र. बदली-२०२३/प्र.क्र.१००/ई-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०९ ऑक्टोबर २०२३
संदर्भ:- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५.
२) शासन अधिसूचना, सामान्य प्रशासन विभाग क्र. एसआरव्ही-२०२०/प्र.क्र.४९/कार्या.१२, दि. १४.०७.२०२१.
शासन आदेश :
सामान्य प्रशासन विभागाच्या संदर्भ क्र. २ येथील अधिसूचनेमधील नियम क्र. २ (२) (ग) नुसार अतिरिक्त जिल्हाधिकारी व अतिरिक्त जिल्हाधिकारी (निवडश्रेणी) या संवर्गास विभागीय संवर्ग वाटप नियम, २०२१ हे लागू होणार नाहीत, असे स्पष्ट केले आहे.
२. सबब, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (एक) (दोन) व ४ (५) मधील तरतुदींनुसार, अपर जिल्हाधिकारी संवर्गातील विनंतीनुसार / नियुक्तीच्या प्रतिक्षेतील अधिकाऱ्यांची खाली नमूद केलेल्या त्यांच्या नावांसमोर स्तंभ क्र. ४ मध्ये दर्शविण्यात आलेल्या पदावर सक्षम प्राधिकाऱ्यांच्या मान्यतेने सार्वजनिक सेवेच्या हितार्थ व प्रशासकीय सोयीच्या दृष्टीने पदस्थापना करण्यात येत आहे.
-----------------------------------------------------------------------------------------------------------------------------------------------
| क्र. | अधिकाऱ्याचे नाव | सध्याची पदस्थापना | बदलीनंतरची पदस्थापना |
| (9) | (२) | (३) | (४) |
| १. | श्री. घनश्याम हरीभाऊ भुगांवकर | उपायुक्त (गोसीखुर्द), नागपूर विभाग (सध्या नियुक्तीच्या प्रतिक्षेत) | अपर जिल्हाधिकारी, गोंदिया या रिक्त पदावर. |
| २. | श्रीमती रिता प्रभाकर मैत्रेवार | उपायुक्त (पुनर्वसन), विभागीय आयुक्त कार्यालय, कोकण विभाग | अपर जिल्हाधिकारी, जालना या रिक्त पदावर. |
-----------------------------------------------------------------------------------------------------------------------------------------------
३. उपरोक्त नमूद अधिकाऱ्यांना दि. ९ ऑक्टोबर, २०२३ (म.नं.) पासून स्तंभ क्रमांक ३ मधील नमूद सध्याच्या पदस्थापनेच्या पदावरून या आदेशानुसार एकतर्फी कार्यमुक्त करण्यात येत आहे. सदरील आदेश तात्काळ अंमलात येत असून उपरोक्त नमुद अधिकाऱ्यांनी बदलीनंतरच्या पदस्थापनेच्या पदावर तात्काळ रूजू व्हावे.
# Page 2
शासन आदेश क्रमांकः बदली-२०२३/प्र.क्र.१००/ई-१
४. सदर आदेश हेच कार्यमुक्ततेचे आदेश असून संबंधित विभागीय आयुक्त/जिल्हाधिकारी तसेच, संबंधित कार्यालय प्रमुख यांनी नव्याने स्वतंत्र आदेश काढण्याची आवश्यकता नाही.
५. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ च्या नियम १५ अन्वये विहीत केलेल्या तरतूदींनुसार, पदस्थापनेच्या ठिकाणी पदग्रहणाकरीता संबंधित अधिकारी यांना रविवार आणि सार्वजनिक सुट्ट्या धरून सात दिवसांचा कालावधी तयारीसाठी दिला जातो व त्याशिवाय, प्रत्यक्ष कालावधीची गणना पुढीलप्रमाणे करण्यात येईल :
(ए) त्याच जिल्ह्यामध्ये किंवा लगतच्या जिल्ह्यामध्ये (म्हणजेच, कोणत्यातरी ठिकाणी सामायिक हद्द असणारा जिल्हा) एखाद्या ठिकाणी बदली झाली असता प्रवासासाठी एक दिवस;
(बी) वरील खंड (ए) मध्ये उल्लेखिलेल्या ठिकाणाव्यतिरिक्त अन्य ठिकाणी बदली झाली असता प्रवासासाठी दोन दिवस एवढा पदग्रहण अवधी संबंधित अधिकाऱ्यास अनुज्ञेय राहील.
परंतु, प्रस्तुत आदेशातील श्रीमती मैत्रेवार यांची त्यांच्या विनंतीनुसार बदली करण्यात येत असल्याने व श्री. भुगांवकर हे नियुक्तीच्या प्रतिक्षेत असल्याने या अधिका-यांना पदग्रहण अवधी अनुज्ञेय राहणार नाही.
६. संबंधित अपर जिल्हाधिका-यांना कळविण्यात येते की, वरील बदलीच्या पदावर रूजू होण्याकरीता संबंधित अधिकारी यांनी शासन निर्णय, सामान्य प्रशासन विभाग, दि. ५.९.२०१८ अन्वये विहीत केलेल्या नमूद तरतुदींनुसार, त्यांच्या पदाचा अतिरिक्त कार्यभार अन्य सक्षम अधिकाऱ्याकडे सोपवावा. तसेच, संबंधित अधिकारी नवीन नियुक्तीच्या जागी रुजू झाल्याबाबतचा अहवाल e1.revenue@maharashtra.gov.in या ई-मेलवर शासनास त्वरीत कळवावे.
७. संबंधित आहरण व संवितरण अधिकारी यांना सूचित करण्यात येते की, बदलीने पदस्थापना करण्यात आलेल्या वरील तक्त्यात नमूद सर्व अधिकाऱ्यांना बदलीच्या ठिकाणी रुजू होण्यासाठी दि. ९ ऑक्टोबर, २०२३ (म.नं.) रोजी कार्यमुक्त करण्यात आलेले असल्याने सर्व संबंधित अधिकारी यांचे दि. ९ ऑक्टोबर, २०२३ पर्यतचे वेतन ते सध्या कार्यरत असलेल्या पदावर काढण्यात यावे. दि. १० ऑक्टोबर, २०२३ नंतर संबंधित अधिकाऱ्याचे वेतन बदलीपूर्वी कार्यरत असलेल्या पदावर अदा केल्यास संबंधित आहरण व संवितरण अधिकारी यांना याबाबत व्यक्तिश: जबाबदार धरण्यात येईल व त्यांच्याविरुध्द नियमानुसार योग्य ती शिस्तभंगविषयक कारवाई करण्यात येईल, याची सर्व संबंधितांनी नोंद घ्यावी.
८. सर्व संबंधित अधिदान व लेखा अधिकारी / जिल्हा कोषागार अधिकारी यांना सूचित करण्यात येते की, पदस्थापना करण्यात आलेल्या वरील तक्त्यात नमूद सर्व अधिकारी यांचे दि. १० ऑक्टोबर, २०२३ पासूनचे वेतन बदलीनंतरच्या पदस्थापनेच्या पदावर अदा करावयाचे आहे. सदर सूचनांचे काटेकोरपणे पालन करण्यात यावे.
९. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ च्या नियम १५ अन्वये विहीत केलेल्या उक्त तरतूदींनुसार, पदग्रहण अवधी समाप्त होण्यापूर्वी बदलीच्या ठिकाणी रुजू झाले नसल्याचे निदर्शनास आल्यास, त्यांचेविरुद्ध शासन निर्णय क्र. संकीर्ण २०१६/प्र.क्र.१८६/१६/ कार्यासन १४, दि.
पृष्ठ ४ पैकी २
# Page 3
शासन आदेश क्रमांकः बदली-२०२३/प्र.क्र.१००/ई-१
२३.१२.२०१६ मधील तरतूदींनुसार शिस्तभंगविषयक कारवाई करण्यात येईल, याची सर्व संबंधितांनी नोंद घ्यावी.
१०. सदर बदलीचे आदेश निर्गमित केल्यानंतर, महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील नियमांनुसार दिलेल्या पदग्रहण अवधीतच, बदली झालेल्या अधिकारी यांनी बदलीच्या ठिकाणी रुजू होण्याची दक्षता घ्यावी. अन्यथा या पदग्रहण अवधीत बदलीच्या पदावर रुजू न झाल्यास, त्यांचा अनुपस्थितीचा कालावधी हा “अकार्यदिन” (dies non) म्हणून गणला जाईल, याची सर्व संबंधितांनी नोंद घ्यावी.
११. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर करू नये. तसेच, महाराष्ट्र नागरी सेवा (रजा) नियम, १९८१ मधील नियम - ३० (सी) नुसार मूळ कार्यालयाने बदली झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधित अधिकाऱ्यांना मूळ पत्त्यावर नोंदणी पोच देय डाकेने परत करावेत. मूळ कार्यालयाकडे बदली झालेल्या अधिकाऱ्यांचे रजेचे अर्ज पाठविल्यास सदर अर्जांची दखल घेण्यात येणार नाही.
१२. सदरहू बदली आदेशांनुसार तात्काळ पदस्थापनेच्या पदावर रूजू न झाल्यास वा कोणत्याही प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९ मधील नियम २३ चे उल्लघंन करणारी असल्यामूळे, ती गैरवर्तणूक समजून त्यांचे विरुध्द शिस्तभंग विषयक कारवाई करण्यात येईल, याची सर्व संबंधितांनी नोंद घ्यावी.
# Page 4