# Page 1
(सर्व कायदेशीर अथवा न्यायालयीन विवादासाठी या आदेशाचा इंग्रजी अनुवाद अधिग्राह्य धरण्यात येईल.) वनजमिन-जळगांव
वन (संवर्धन) अधिनियम, १९८० अंतर्गत मे. रिलायन्स जिओ इन्फोकॉम लिमिटेड, नागपूर यांना राज्य महामार्ग क्र.४४, पिंपळगांव ते तोरनाळा च्या कडेने भूमिगत ऑप्टीकल फायबर केबल लाईन टाकण्याकरिता मौजे-तोरनाळा, ता. जामनेर, जि. जळगांव येथील ०.१९० हेक्टर राखीव वनजमिन वळती करणेबाबत.
महाराष्ट्र शासन
महसूल व वन विभाग
शासन आदेश क्रमांक: एफएलडी-१७१९/प्र.क्र.२८६/फ-१०
मंत्रालय, मुंबई - ४०० ०३२
दिनांक : १२/०५/२०२१
प्रस्तावना :
मे.रिलायन्स जिओ इन्फोकॉम लिमिटेड, नागपूर यांनी मौजे-तोरनाळा, ता.जामनेर,
जि.जळगांव मधील राज्य महामार्ग क्र. ४४, पिंपळगांव ते तोरनाळा च्या कडेने भूमिगत ऑप्टीकल
फायबर केबल लाईन टाकण्याकरिता ०.१९० हेक्टर राखीव वनजमिन वळती करणेचा प्रस्ताव सादर
केला आहे. सदर प्रस्तावाच्या सविस्तर छाननीअंती त्यास मंजूरी देण्याची बाब शासनाच्या विचाराधीन
होती.
शासन आदेश:
भारत सरकारच्या पत्र क्र.५-२/२०१७-एफसी, दिनांक २८/०३/२०१९, Handbook of FCA
Guidelines-2019, Chapter-4 (General Approval under Section 2 (ii) of FCA) अन्वये राज्यांना
दिलेल्या अधिकारांचा वापर करून, महाराष्ट्र शासन, याद्वारे, मौजे-तोरनाळा, ता.जामनेर, जि.जळगांव
मधील राज्य महामार्ग क्र.४४, पिंपळगांव ते तोरनाळा च्या कडेने भूमिगत ऑप्टीकल फायबर केबल
लाईन टाकण्याकरिता ०.१९० हेक्टर राखीव वनजमिन वळती करण्याबाबत अपर प्रधान मुख्य
वनसंरक्षक तथा केंद्रस्थ अधिकारी, महाराष्ट्र राज्य, नागपूर यांचे पत्र क्र.कक्ष-१७/एनसी/२/आयडी
१२७१२/(३०)/८०२/२०१९-२०, दिनांक ०७/०८/२०१९ अन्वये सादर केलेल्या प्रस्तावास तत्त्वत: मंजूरी
देत आहे. वनजमिनीचा तपशील पुढीलप्रमाणे आहे:
-----------------------------------------------------------------------------------------------------------------------------
| गावाचे नाव, तालुका व जिल्हा | कंपार्टमेंट नंबर | लांबी x रुंदी | क्षेत्रफळ (चौ. मी. मध्ये) | क्षेत्रफळ (हेक्टर मध्ये) | वैधानिक दर्जा |
| मौजे-तोरनाळा, ता.जामनेर, जि.जळगांव | ४६४ | १४०० × १.०० | १४०० | ०.१४० | राखीव वने |
| ४६६ | ५०० x १.० | ५०० | ०.०५० |
| एकूण क्षेत्रफळ (हेक्टर मध्ये) | १९०० | ०.१९० | राखीव वने |
-----------------------------------------------------------------------------------------------------------------------------
# Page 2
शासन आदेश क्रमांकः एफएलडी-१७१९/प्र.क्र.२८६/फ-१०
२. सदर तत्वत: मंजूरी खालील अटींच्या अधीन राहून देण्यात येत आहे.
१) वनक्षेत्राचा वैधानिक दर्जा बदलणार नाही.
२) सदर ऑप्टिकल फायबर केबल जास्तीत जास्त २.०० मीटर खोल व १.०० मीटर रुंदीच्या चरामध्ये (खंदक) टाकण्यात यावी. सदर केबलवर पीव्हीसी पाईपचे आवरण असावे.
३) प्रकल्पासाठी वापरात आणलेली जमिन प्रकल्प यंत्रणेव्दारे पूर्वस्थितीत आणली जाईल, अशा आशयाचे हमीपत्र प्रकल्प यंत्रणेस सादर करावे लागेल. तसेच, वापरात येणा-या जमिनीकरीता प्रति मीटर रुपये ५०/- या दराने प्रकल्प यंत्रणेस बँकेचे हमीपत्र सादर करावे लागेल. जर संबंधित उपवनसंरक्षक यांच्या मते प्रकल्पासाठी वापरात आणलेल्या जमिनीचे
पूर्वस्थितीकरण समाधानकारकरीत्या झाले नसेल, तर त्यापोटीचा खर्च बँकेचे हमीपत्र वटवून वसूल केला जाईल.
४) जर अस्तित्वात असलेल्या रस्त्याच्या रुंदीमधूनच ऑप्टीकल फायबर केबल टाकावी लागत असेल तर, प्रति मीटर रुपये ३५/- या दराने प्रकल्प यंत्रणेस बँकेचे अतिरिक्त हमीपत्र सादर
करावे लागेल. रस्त्याच्या बाजूने होणारे खोदकाम तसेच डांबरी भागाचे झालेले नुकसान पूर्ववत करणे आवश्यक राहील व यासाठी अनुक्रमे प्रति मीटर रुपये ३००/- व प्रति मीटर रुपये ७५०/- या दराने प्रकल्प यंत्रणेस बँकेचे हमीपत्र सादर करावे लागेल. ऑप्टीकल फायबर केबल टाकताना व भविष्यात त्याची देखभाल करतेवेळी वनक्षेत्राची किंवा
पर्यावरणाची झालेली कोणत्याही स्वरुपाची हानी भरुन काढली जाईल, अशा आशयाचे हमीपत्र प्रकल्प यंत्रणेस सादर करावे लागेल.
५) प्रकल्पाच्या भविष्यातील देखभालीच्या कामाकरीता आवश्यकतेनुसार संबंधित उपवनसंरक्षक यांची परवानगी घेणे प्रकल्प यंत्रणेस बंधनकारक राहील.
६) प्रकल्प प्रस्तावामध्ये ज्या कारणासाठी वनजमिन मागणी केलेली आहे त्या कारणाशिवाय इतर कारणासाठी वनजमिनीचा वापर करता येणार नाही.
७) प्रकल्पाच्या अंमलबजावणीकरिता वृक्षतोड करण्यात येणार नाही.
८) प्रकल्प यंत्रणेस ऑप्टीकल फायबर केबल टाकताना अस्तित्वातील रस्त्यालगतचे मंजूरी नसलेले इतर वनक्षेत्र वापरता येणार नाही.
९) प्रकल्प यंत्रणेव्दारे प्रचलित दरपद्धतीनुसार पर्यायी वनीकरणापोटी भरण्यात आलेल्या
रकमेचा तपशील तसेच दरम्यानच्या कालावधीत नवीन नियमांनुसार भरण्यात आलेल्या इतर रकमांचा तपशील मुख्य वनसंरक्षक (प्रा.), धुळे सादर करतील.
१०) सदर प्रकल्पाकरीता माहिती व तंत्रज्ञान विभागाची अंतिम मान्यता व संबंधित सार्वजनिक
बांधकाम विभागाची मंजूरी या अटीच्या अधीन राहून तत्वत: मान्यतेचे आदेश निर्गमित करण्यात येत आहेत.
११) प्रकल्पाकरीता वनजमिन वापरल्यानंतर प्रकल्प यंत्रणा वनजमिन पूर्ववत करेल.
पृष्ठ ४ पैकी २
# Page 3
शासन आदेश क्रमांक: एफएलडी-१७१९/प्र.क्र.२८६/फ-१०
१२) प्रस्तावाच्या अनुषंगाने प्रकल्प यंत्रणेकडून भरण्यात येणारी सर्व रक्कम अॅडव्हॉक-कॅम्पाच्या खात्यात जमा करण्यात यावी व त्याचा तपशील सादर करण्यात यावा.
१३) प्रकल्प यंत्रणेस स्वतंत्रपणे २ एमबीपीएस बँडविड्थ स्पीडच्या मर्यादेत वन विभागास मोफत इंटरनेट जोडणी प्रस्थापित करुन द्यावी लागेल.
१४)प्रस्तुत प्रकल्पास आवश्यक असल्यास अनुसूचित जमाती व इतर परंपरागत रहिवाशी ( वनहक्कांची मान्यता) अधिनियम, २००६ अंतर्गत जिल्हाधिकारी, जळगांव यांचे विहित नमुन्यातील प्रमाणपत्र प्रकल्प यंत्रणा सादर करेल.
१५) प्रकल्प यंत्रणेव्दारे प्रचलित दरपद्धतीनुसार खाजगी वनक्षेत्राची मालकी असलेल्या धारकास रक्कम अदा करेल.
१६)प्रस्तुत तत्वत: मान्यता आदेशातील अटींचा पूर्तता अहवाल प्राप्त झाल्यानंतर संरक्षित क्षेत्राच्या मर्यादेबाहेर ऑप्टीकल फायबर केबल टाकण्यास प्रकल्प यंत्रणेस मूभा राहिल. वन (संवर्धन) अधिनियम, १९८० व त्याअंतर्गत केलेले नियम आणि मार्गदर्शक सूचना आणि या आदेशातील अटींपैकी कोणत्याही अटींचे अनुपालन न करणे हे वन (संवर्धन) अधिनियम, १९८० चा भंग ठरेल आणि त्याप्रमाणे याबाबत वैधानिक कारवाई करण्यात येईल.
१७)प्रकल्प यंत्रणा आवश्यक असल्यास पर्यावरण (संरक्षण) अधिनियम, १९८६ अंतर्गत प्रस्तावाकरीता पर्यावरणीय मंजुरी प्राप्त करेल.
------------------------------------------------------------------------------------------
| १८)प्रकल्प यंत्रणेने उक्त प्रकल्पास लागू असण्या-या सर्व संबंधित कायद्यांतील तरतुदी, नियम |
| व मार्गदर्शक सूचना यांचे काटेकोरपणे पालन करणे आवश्यक असेल. |
------------------------------------------------------------------------------------------
१९) वनविभागाने घातलेल्या सर्व अटी प्रकल्प यंत्रणेवर बंधनकारक राहतील.
२०)प्रकल्प यंत्रणेने उपरोक्त अटींची पूर्तता केल्यानंतर महाराष्ट्र शासन उक्त प्रयोजनासाठी वनजमिन वळतीकरणास अंतिम मंजूरी प्रदान करील आणि मुख्य वनसंरक्षक (प्रा.), धुळे हे वरील पूर्तता झाल्यानंतर प्रत्यक्षात वनजमिन वळतीकरणाची कार्यवाही करतील.
# Page 4
# Page 5
# Page 6
# Page 7