# Page 1
दि एज्युकेशन कल्चरल सोसायटी, चंद्रपूर या संस्थेच्या
इंदिरा गांधी गार्डन शाळा, चंद्रपूर यांना मौजा चांदा १.६२
हे.आर.जागा शाळेकरिता अभिहस्तांकित करण्याच्या
प्रकरणी एक सदस्यीय समिती मार्फत चौकशी
करण्याबाबत..
महाराष्ट्र शासन
महसूल व वन विभाग
शासन निर्णय, क्रमांकः लवेसू-२०१६/प्र.क्र.२५०/ज-८
मादाम कामा मार्ग, हुतात्मा राजगुरु चौक,,
मंत्रालय, मुंबई ४०० ०३२.
दिनांक : १३ फेब्रुवारी,२०२४.
वाचा :
१)शासन निर्णय क्रमांकः- लवेसू-२०१६/प्र. क्र. २५०/ज-८, दि. २२.०९.२०१६.
२)शासन निर्णय क्रमांकः- लवेसू-२०१६/प्र. क्र. २५०/ज-८, दि. ०२.०२.२०२१
प्रस्तावना :
दि एज्युकेशन कल्चरल सोसायटी, चंद्रपूर या संस्थेच्या इंदिरा गांधी गार्डन शाळा, चंद्रपूर याना मौजा
चांदा (रै.) स.नं. ३५/४, ३६/२, ३८/२, ३९/४अ, ४६/४, ४७, ४८/२, एकूण आराजी १.६२ हे.आर. ही शासकीय
जागा शाळेकरिता अभिहस्तांकीत करण्याच्या प्रकरणी श्री.प्रशांत बंब व श्री.राम कदम, वि.स.स. यांनी सन २०१६
च्या पावसाळी अधिवेशनात महाराष्ट्र विधानसभा नियम-१०५ अप्वये लक्षवेधी सूचना उपस्थित केली होती. सदर
लक्षवेधी सूचना दिनांक ०५.०८.२०१६ रोजी सभागृहात चचेस आली असता सन्माननीय सदस्यांनी उच्चस्तरीय
चौकशीची मागणी केली. सदर लक्षवेधीवरील चचेस उत्तर देताना मानानीय मंत्री(महसूल) यांनी सदर प्रकरणाची
अपर मुख्य सचिव स्तरावरील अधिका-यांमार्फत चौकशी करण्यात येईल असे आश्वासन दिले असल्याने
त्याअनुषंगाने प्रस्तुत प्रकरणी चौकशी करण्यासाठी श्री.संजय कुमार तत्कालीन अपर मुख्य सचिव, महिला व बाल
विकास विभाग,यांची एक सदस्यीय समितीची नियुक्ती दि.२२.०९.२०१६ च्या शासन निर्णयाव्दारे करण्यात आली
होती.
दि. २२.०९.२०१६ रोजीच्या शासन निर्णयाव्दारे नेमलेल्या एक सदस्य समितीचा चौकशी अहवाल
प्रशासकीय कारणास्तव सादर करण्यात आलेला नाही. सदर बाब आणि श्री.संजय कुमार,तत्कालीन अपर मुख्य
सचिव, महिला व बाल विकास, मंत्रालय, मुंबई हे मुख्य सचिव या पदावर कार्यरत असल्याने, संदर्भाधीन क्र. २
येथील दि. ०२.०२.२०२१ च्या शासन निर्णयान्वये श्रीमती वंदना कृष्ट्णा, तत्कालीन अपर मुख्य सचिव, शालेय
शिक्षण विभाग, मंत्रालय, मुंबई यांची एक सदस्यीय चौकशी समितीची नियुक्ती करण्यात आली.
दि. ०२.०२.२०२१ रोजीच्या शासन निर्णयाव्दारे नेमलेल्या एक सदस्य समितीचा चौकशी अहवाल
प्रशासकीय कारणास्तव अद्यापही सादर करण्यात आला नाही. तसेच तत्कालीन अपर मुख्य सचिव, शालेय
शिक्षण विभाग, मंत्रालय, मुंबई हया नियत वयोमानानुसार सेवानिवृत्त झाले आहेत. तत्कालीन मा.मंत्री (महसूल)
यांनी दिलेल्या चौकशी आदेशांच्या अनुषंगाने त्यांचे जागी दुस-या अपर मुख्य सचिव दर्जाच्या अधिका-याची
नेमणूक करण्याची बाब शासनाच्या विचाराधीन होती.
# Page 2
शासन निर्णय क्रमांकः लवेसू-२०१६/प्र.क्र.२५०/ज-८
शासन निर्णय:
दि एज्युकेशन कल्चरल सोसायटी, चंद्रपूर या संस्थेच्या इंदिरा गांधी गार्डन शाळा, चंद्रपूर याना
मौजा (रै.) स.नं. ३५/४, ३६/२, ३८/२, ३९/४अ, ४६/४, ४७, ४८/२, एकूण आराजी १.६२ हे.आर. ही
शासकीय जागा शाळेकरिता अभिहस्तांकीत करण्याच्या प्रकरणी सखोल चौकशी करुन शासनास अहवाल
सादर करण्यासाठी आता या शासन निर्णयाव्दारे अपर मुख्य सचिव, महसूल व वन विभाग, मंत्रालय, मुंबई
यांची एक सदस्यीय समिती नेमण्यात येत आहे.
२. दि एज्युकेशन कल्चरल सोसायटी, चंद्रपूर या संस्थेच्या इंदिरा गांधी गार्डन शाळा, चंद्रपूर याना
मौजा चांदा (रै.) स.नं. ३५/४, ३६/२, ३८/२, ३९/४अ, ४६/४, ४७, ४८/२, एकूण आराजी १.६२ हे.आर. ही
शासकीय जागा शाळेकरिता अभिहस्तांकीत करण्याच्या प्रकरणी सदर समितीने चौकशी करुन आपला
अहवाल एक महिन्यात शासनास सादर करावा.
प्रस्तुत प्रकरणी चौकशी समितीला आवश्यक ती सर्व माहिती व कागदपत्रे उपलब्ध करुन
देण्याबाबत जिल्हाधिकारी, चंद्रपूर यांना निदेशित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध