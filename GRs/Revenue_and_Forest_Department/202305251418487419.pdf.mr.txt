# Page 1
मौजे देवळाली, ता. जि. उस्मानाबाद येथील नवीन पुनर्वसन गावठाणासाठी संपादीत जमीनीचा भूसंपादन अधिनियम, १८९४ नुसार कलम १८ खालील वाढीव मोबदला मा. न्यायालयात भरणा करण्यासाठी निधी उपलब्धतेबाबत.
महाराष्ट्र शासन
महसूल व वन विभाग
शासन निर्णय क्र. भूसंमो-२०२३/प्र.क्र.२९/र-१२
मादाम कामा मार्ग, हुतात्मा राजगुरु चौक़
मंत्रालय, मुंबई - ४०००३२.
दिनांक - २५ मे, २०२३
प्रस्तावना :
विभागीय आयुक्त, औरंगाबाद यांनी दि.२०/०३/२०२३ च्या प्रस्तावाच्या अनुषंगाने मौजे देवळाली ता.जि.
उस्मानाबाद येथील नवीन पुनर्वसन गावठाणासाठी संपादीत भूसंपादन प्रकरणात भूधारक श्रीमती सुमनबाई त्र्यंबक देशपांडे व श्री. त्र्यंबक नरहर देशपांडे यांची जमीन संपादीत करण्यात आली आहे. सदर जमीनीचा मोबदला देण्यासाठी निवाडा घोषित केला असुन निवाडयानुसार दिलेल्या मोबदला व मा. न्यायालयाच्या आदेशानुसार निश्चित केलेला मोबदला अधिक असल्याने या वाढीव मोबदल्याची रक्कम न्याय निर्णयान्वये मा.
न्यायालयात वाढीव मोबदला भरणा करण्यासाठी रु.३,६२,७१,४९०/- (रु. तीन कोटी बासष्ठ लाख एकाहत्तर हजार चारशे नव्वद फक्त) एवढा निधी उपलब्ध करुन मिळण्याच्या विनंतीनूसार निधी वितरणाची बाब शासनाच्या विचाराधीन होती.
शासन निर्णय :
मा. दिवाणी न्यायालय (वरीष्ठ स्तर), उस्मानाबाद यांनी मौजे देवळाली ता.जि. उस्मानाबाद येथील नवीन पुनर्वसन गावठाणासाठी संपादीत भूसंपादन प्रकरणात भूधारक श्रीमती सुमनबाई त्र्यंबक देशपांडे व श्री.
त्र्यंबक नरहर देशपांडे यांची जमीन संपादीत करण्यात आली आहे. या प्रकरणी दिलेल्या न्याय निर्णयानूसार संपादित जमिनीचा वाढीव मोबदला व व्याजासह येणारी रक्कम अदा करण्यासाठी करण्यासाठी रु.३,६२,७१,४९०/- (रु. तीन कोटी बासष्ठ लाख एकाहत्तर हजार चारशे नव्वद फक्त) एवढा निधी विभागीय आयुक्त, औरंगाबाद (संभाजीनगर) यांनी मागणी केल्यानूसार मा. दिवाणी न्यायालयाच्या (वरीष्ठ स्तर ) निर्णयानूसार भूसंपादन अधिनियम १८९४ च्या कलम १८ अन्वये वाढीव मोबदला न्यायालयात भरणा करण्यासाठी सन २०२३-२४ या वित्तीय वर्षात निधी वितरीत करण्यास शासन मान्यता देण्यात येत आहे.
२. सदर बाबीवरील खर्च भागविण्यासाठी विभागीय आयुक्त, औरंगाबाद (संभाजीनगर) यांना रु.३,६२,७१,४९०/- (रु. तीन कोटी बासष्ठ लाख एकाहत्तर हजार चारशे नव्वद फक्त) इतका निधी BEAMS प्रणालीवर निधी उपलब्ध करून देण्याची कार्यवाही कक्ष अधिकारी (म-११), महसूल व वन विभाग, मंत्रालय, मुंबई यांनी करावी.
३. शासन निर्णय वित्त विभाग क्र. विअप्र-२०१३/प्र.क्र.३०/१३/विनियम, भाग-२, दि.१७/०४/२०१५ अनूसार वित्तीय अधिकार नियम पुस्तिका, १९७८ मधील भाग-पहिला, उपविभाग-३ अनुक्रमांक ४ परिच्छेद क्र. २७(२)(अ) अनूसार प्रशासकीय विभागास असलेल्या अधिकारानूसार, श्रीमती सुमनबाई त्र्यंबक देशपांडे व श्री. त्र्यंबक नरहर देशपांडे यांच्या भूसंपादनासाठी भूसंपादीत जमीनीचा मा. न्यायालयाने दिलेल्या निर्णयानूसार भूसंपादनाचा वाढीव मोबदला अदा करण्यासाठी सन २०२३-२४ या वित्तीय वर्षात BEAMS प्रणालीवर उपलब्ध
# Page 2
शासन निर्णय क्रमांकः भूसंमो-२०२३/प्र.क्र.२९/र-१२ तरतुदीतून रु.३,६२,७१,४९०/- (रु. तीन कोटी बासष्ठ लाख एकाहत्तर हजार चारशे नव्वद फक्त) इतका निधी “मागणी क्र.सी-६, २२४५ नैसर्गिक आपत्तीच्या निवारणार्थ सहाय्य, ०२ - पूर चक्रीवादळे, (९३) इतर (९३) (०३) पुरामुळे बाधीत झालेल्या व्यक्तिंच्या पुनर्वसनाकरिता रस्ते, घरे इ. बांधकामासाठी संपादन केलेल्या/अधिग्रहित केलेल्या जमिनीबद्दल नुकसानभरपाई देणे ( अनिवार्य), ३१ सहायक अनुदाने (वेतनेत्तर) (२२४५०१८२)" या लेखाशिर्षाखाली विभागीय आयुक्त, औरंगाबाद (संभाजीनगर) यांना खालील वित्तीय शिस्तीच्या अधिन राहून उपलब्ध करुन देण्यात येत आहे.
वित्तीय शिस्तीच्या अनुषंगाने सर्व संबधितांनी खालील सुचनांची काटेकोरपणे अंमलबजावणी करावी.
१) विभागीय आयुक्त, औरंगाबाद (संभाजीनगर) यांनी रु.३,६२,७१,४९०/- एवढी वाढीव मोबदला रक्कम अंतिम व योग्य असल्याची खातरजमा करुन भूधारकास तात्काळ अदा करावी.
२) विभागीय आयुक्त, औरंगाबाद (संभाजीनगर) यांनी मा. न्यायालयाच्या आदेशानुसार वाढीव मोबदला मंजूरीचे आदेश तात्काळ निर्गमित करावेत.
३) अदा करण्यासाठी मंजूर केलेल्या बाबी व्यतिरिक्त अन्य बाबीवर अनुदान खर्च होणार नाही तसेच यापेक्षा अधिक खर्च होणार नाही याची विभागीय आयुक्त, औरंगाबाद (संभाजीनगर) यांनी दक्षता घ्यावी.
४) मा. न्यायालयाच्या निर्णयानूसार वाढीव मोबदला अदा करण्यास विलंब होणार नाही याची संबंधितांनी दक्षता घ्यावी. तसेच न्यायालयीन प्रकरणी असूनही, मा. दिवाणी न्यायालयाच्या (वरीष्ठ स्तर) निर्णयानंतर निधी विलंबाने निधीची मागणी सादर करण्यास जबाबदार अधिकारी कर्मचारी यांचेवर / जबाबदारी निश्चित करुन जबाबदार आढळयास त्यांच्याकडून व्याज वसुली करुन त्याचा अहवाल शासनास सादर करण्याची कारवाई करण्यात यावी व तसे शासनास अवगत करावे.
५) सदर आदेशात नमूद “मागणी क्र. सी - ६, मुख्य लेखा शीर्ष २२४५ नैसर्गिक आपत्तीच्या निवारणार्थ सहाय्य, ०२- पूर चक्रीवादळे (९३) इतर (९३)(०३) पूरामुळे बाधित झालेल्या व्यक्तींच्या पुनर्वसनाकरिता रस्ते, घरे इ. बांधकामासाठी संपादन केलेल्या / अधिग्रहित केलेल्या जमीनीबद्दल नूकसान भरपाई देणे, ३१ सहायक अनुदाने (वेतनेत्तर) (२२४५०१८२)" या लेखाशीर्षांतर्गत कोणताही निधी शिल्लक राहणार नाही अथवा सदर आदेशान्वये प्राप्त होणारा निधी संबंधित यंत्रणेच्या कोणत्याही Operational Bank Account/PLA (स्वीय प्रपंजी खाते) मध्ये जमा करुन ठेवण्यात येणार नाही याची संबंधित अधिकारी यांनी दक्षता घ्यावी. तसेच संबंधित संनियत्रण अधिकारी यांनी होणाऱ्या खर्चाचे स्वतंत्र लेखे ठेवून शासनाच्या प्रचलित लेखा पध्दतीनूसार महालेखापाल कार्यालयास सादर करावेत.
६) या लेखाशीर्षाखाली होणाऱ्या खर्चाचे ताळमेळ, विनियोजन लेखे इत्यादी कामे प्रचलित पध्दतीप्रमाणे करावे. खर्च ताळमेळाची विवरणपत्रे महालेखापाल कार्यालयाच्या Reconciliation Slip सह शासनास न चुकता सादर करावीत. खर्चाचे विवरणपत्रे / अहवाल शासनास न चुकता सादर करावीत.
७) संबंधित अधिकारी यांनी या आदेशान्वये वितरीत निधीचे उपयोगिता प्रमाणपत्र Utilisation Certificate महालेखापाल कार्यालय, संबंधित जिल्हाधिकारी / विभागीय आयुक्त / शासनास तातडीने सादर करावे.
# Page 3
शासन निर्णय क्रमांकः भूसंमो-२०२३/प्र.क्र.२९/र-१२ ८) सदर आदेश वित्त विभागाच्या अनौपचारीक संदर्भ क्र.१६१/२०२३/व्यय-९, दि.१०/०५/२०२३ अन्वये दिलेल्या सहमतीस अनुसरुन निर्गमित करण्यात येत आहे.