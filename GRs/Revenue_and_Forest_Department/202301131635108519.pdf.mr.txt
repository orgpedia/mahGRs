# Page 1
शासनाने प्रदान केलेल्या जमीन / मिळकतीवर
आकारावयाच्या मुद्रांक शुल्काबाबत.....
महाराष्ट्र शासन
महसूल व वन विभाग
शासन परिपत्रक क्र. जमीन-२०२२/ प्र.क्र.२६४/ज-१
पहिला मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- १३ जानेवारी, २०२३
वाचा: १) शासन परिपत्रक क्रमांक:- एलएनडी १०८१/३१९४९-प्र.क्र.-१५८१-ग-५, दि. १३ ऑक्टोबर, १९८१ २) शासन निर्णय क्रमांक:- एलबीएल १०८६/२६४४/प्र.क्र.१९६/ग-८, दिनांक १४ जून, १९८८ ३) शासन निर्णय क्रमांक:- एलएनडी १०८५/१३४२२२/प्र.क्र.१८४/ज-२, दिनांक ०५ ऑक्टोबर, १९९९ ४) शासन निर्णय क्रमांक:- जमीन १०/२००२/प्र.क्र.३८७/ज-१, दिनांक:२९ मे, २००६ ५) शासन परिपत्रक क्रमांक:- संकिर्ण-०५/२००६/प्र.क्र.४३/ज-१, दिनांक: ३१ ऑक्टोबर, २००६ ६) शासन परिपत्रक क्रमांक:- जमीन ११/२००७/प्र.क्र.९८/ज-१, दिनांक ३१ डिसेंबर, २००७ ७) शासन निर्णय, म.व.व.वि.क्र.जमीन-११/२००७/प्र.क्र.९८/ज-१, दिनांक २९ एप्रिल, २००८ ८) शासन पूरकपत्र क्र. जमीन १०/२००२/प्र.क्र.३८७/ज-१, दि. ६ मे, २००८ ९) शासन निर्णय क्रमांक:- जमीन-२०१९/प्र.क्र.०१/ज-१, दिनांक १८ फेब्रुवारी, २०१९ १०) शासन परिपत्रक क्रमांक:- मुद्रांक-२०१७/अनौ.क्र.११/प्र.क्र.१३३/म-१ (धोरण) दिनांक:२४ डिसेंबर २०२०
प्रस्तावना: शासकीय जमिनी विविध प्रयोजनासाठी कब्जेहक्काने/भाडेपट्टयाने देताना तसेच अनर्जित उत्पन्नाची परिगणना करण्यासाठी जमिनीचे मुल्यांकन करताना विविध कार्यपध्दतीसह वार्षिक बाजारमूल्य दर तक्त्यानुसार मुल्यांकन करण्याच्या सूचना वरील शासन निर्णय / परिपत्रकान्वये देण्यात आलेल्या आहेत. तसेच, संदर्भीय क्र.
१० मधील शासन परिपत्रक दि. २४ डिसेंबर, २०२० अन्वये संदर्भीय क्र. ६ वरील शासन परिपत्रक दि. ३१ डिसेंबर, २००६ या प्रयोजनासाठी अधिक्रमित केले आहे.
शासनाच्या असे निदर्शनास आले आहे की, विविध प्रयोजनसाठी शासनाने प्रदान केलेल्या जमिनीबाबत करारनामा करताना, त्यावर मुद्रांक शुल्क आकारताना वरील संदर्भाधीन शासन निर्णय/परिपत्रक यातील सूचनांचा विचार करुन मुद्रांक शुल्क ठरविले जात आहे. तथापि, एखादया दस्तावर किती रकमेचे मुद्रांक शुल्क आकारावे याबाबतच्या तरतुदी मुद्रांक शुल्क कायदा/मिळकतीचे खरे-खुरे बाजारमुल्य ठरविणेबाबतचे नियम व त्या अनुषंगाने निर्गमित केलेले शासन निर्णय परिपत्रक / सूचना यानुसार आकारणे अपेक्षित आहे. या बाबींचा
विचार करुन पुढील प्रमाणे मार्गदर्शक सूचना देण्याची बाब शासनाच्या विचाराधीन आहे.
शासन परिपत्रक :
शासनाने कब्जेहक्काने/करारनाम्याने/भाडेपट्टयाने प्रदान केलेल्या जमिनीचे दस्त/ करारनामे निष्पादन/ नोंदणी करताना आवश्यक मुद्रांक शुल्काची परिगणना करताना उपरोक्त संदर्भीय शासन निर्णय/परिपत्रकान्वये दिलेल्या सुचनांनुसार मिळकतींचे मुल्यांकन न करता उक्त दस्तांवर/करारनाम्यावर आकारावयाचे मुद्रांक शुल्क हे महाराष्ट्र मुद्रांक अधिनियम / मिळकतीचे खरे खुरे बाजारमुल्य निर्धारीत करणे नियम व त्या अनुषंगाने निर्गमित करण्यात आलेले शासन निर्णय/ परिपत्रक/आदेश यामधील तरतुदींनुसार आकारण्यात यावे.
# Page 2
शासन परिपत्रक क्रमांकः जमीन-२०२२/प्र.क्र.२६४/ज-१