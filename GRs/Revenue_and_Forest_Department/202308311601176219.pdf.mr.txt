# Page 1
मुंबई उपनगर जिल्हयातील वांद्रे (पूर्व) शासकीय वसाहतीमधील अतिक्रमणे हटविणे/निष्कासित करण्यानुषंगाने इतर दंडात्मक कारवाई करण्यासाठी उप जिल्हाधिकारी तथा मालमत्ता अधिकारी यांना महाराष्ट्र जमीन महसूल संहिता, १९६६ च्या कलम ५० सह ५३ खाली निहित असलेले सर्व अधिकार प्रदान करणेबाबत...
महाराष्ट्र शासन
महसूल व वन विभाग
शासन निर्णय क्रमांक: जमीन-२६२३/प्र.क्र. ६०/ज-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ३१ ऑगस्ट, २०२३
वाचा: १) महाराष्ट्र जमीन महसूल संहिता, १९६६ मधील कलम ५० व कलम ५३ २) शासन निर्णय, महसूल व वन विभाग, क्र. जमीन-२६२३/प्र.क्र.६०/ज-१, दि.२७/०३/२०२३.
प्रस्तावना:
मुंबई उपनगर जिल्हयातील शासकीय वसाहत, वांद्रे (पूर्व), येथील शासकीय भूखंडावर झालेले अतिक्रमण हटविणे, अनधिकृतरित्या राहणाऱ्या व्यक्तींचे निष्कासन करुन भूखंड नियोजनबध्दरित्या मोकळा करुन घेणे इत्यादी कामांकरिता तसेच वांद्रे शासकीय वसाहतीच्या विकास प्रकल्पासाठी मालमत्ता अधिकारी हे उपजिल्हाधिकारी दर्जाचे पद सार्वजनिक बांधकाम विभाग, शासन निर्णय, क्र. ईएसटी २०१९/प्र.क्र.५५/प्रशासन-१, दिनांक १२ मार्च, २०२० अन्वये निर्माण केले आहे. त्यानुषंगाने सार्वजनिक बांधकाम विभागाने महसूल विभागास विनंतीनुसार वांद्रे (पूर्व) येथील शासकीय वसाहतीच्या मिळकतीवरील अतिक्रमणे हटविणे/ निष्कासित करण्यासाठी उप जिल्हाधिकारी तथा मालमत्ता अधिकारी यांना महाराष्ट्र जमीन महसूल संहिता, १९६६ च्या कलम ५० खाली निहित असलेले अधिकार शासन निर्णय क्र.२६२३/प्र.क्र.६०/ज-१, दिनांक २७/०३/२०२३ अन्वये प्रत्यायोजित करण्यात आले आहेत. तथापि, महाराष्ट्र जमीन महसूल संहिता, १९६६ च्या कलम ५३ खाली निहित असलेले अधिकार प्राप्त नसल्याने उप जिल्हाधिकारी तथा मालमत्ता अधिकारी यांना महाराष्ट्र जमीन महसूल संहिता, १९६६ च्या कलम ५३ खाली निहित असलेले अधिकार प्रदान करण्याची विनंती सार्वजनिक बांधकाम विभागाने महसूल विभागास केली आहे. त्यानुषंगाने शासनाने पुढील प्रमाणे निर्णय घेतला आहे.
शासन निर्णय :
मुंबई उपनगर जिल्हयातील वांद्रे (पूर्व) येथील शासकीय वसाहतीमधील अतिक्रमणे हटविण्यासाठी व अतिक्रमणे निष्कासीत करण्यासाठी, सार्वजनिक बांधकाम विभागाने दिनांक १२/०३/२०२० रोजीच्या
# Page 2
शासन निर्णय क्रमांकः जमीन-२६२३/प्र.क्र.६०/ज-१
शासन निर्णयान्वये निर्माण केलेल्या “उपजिल्हाधिकारी तथा मालमत्ता अधिकारी” या पदावर कार्यरत असणाऱ्या अधिकारी यांना महाराष्ट्र जमीन महसूल संहिता, १९६६ च्या कलम ५० सह कलम ५३ खालील अधिकार याद्वारे प्रत्यायोजित करण्यात येत आहेत.