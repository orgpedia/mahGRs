# Page 1
बाळासाहेब ठाकरे गोरेवाडा आंतरराष्ट्रीय
प्राणिसंग्रहालय, नागपूर येथे आफ्रिकन सफारी
प्रकल्प राबविणेबाबत.
महाराष्ट्र शासन
महसूल व वन विभाग,
शासन निर्णय क्र. डब्ल्युएलपी ०४.२४/प्र.क्र. ९४/फ-१
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक : १४ ऑक्टोबर, २०२४.
वाचा :-
१.महसूल व वन विभाग, शासन निर्णय क्र. डब्ल्यूएलपी-१००९/प्र.क्र.११९/फ-१, दिनांक
२९.११.२०११.
प्रस्तावना :-
महाराष्ट्रातील विदर्भ प्रदेश हा विपुल वनसंपदेने नटलेला आहे. या भागात ताडोबा, पेंच, नवेगाव नागझिरा सारखे जगप्रसिध्द राष्ट्रीय उद्यान व अभयारण्य अस्तित्वात आहेत. वन्यप्राणी अधिवास आधारित
पर्यटनाला चालना देण्याच्या दृष्ट्टीने व त्यानिमित्ताने राष्ट्रीय व आंतरराष्ट्रीय पर्यटकांना आकर्षित करण्याच्या
दृष्ट्टीने नागपुर जवळील गोरेवाडा येथे १०० ते १५० हेक्टर क्षेत्रावर आंतरराष्ट्रीय दर्जाचे प्राणीसंग्रहालय स्थापन करण्यास शासन निर्णय क्रमांक, डब्ल्युएलपी-१०९९/प्र.क्र.८९/फ-१, दिनांक १२ डिसेंबर, २००५
अन्वये तत्वतः मान्यता प्रदान करण्यात आली. तसेच शासन निर्णय क्रमांक डब्ल्यूएलपी-१००७/प्र.क्र.१४०/फ-
१, दिनांक १०/०८/२००७ अन्वये राज्यातील जैविक संग्रहालय, सफारी पार्क, वनस्पती उद्यानाचे नियोजन, स्थापना व संनियत्रणासाठी प्रधान सचिव, वने यांच्या अध्यक्षतेखाली प्राधिकरण स्थापन करण्यात आले.
त्यांनतर शासन निर्णय क्रमांक, डब्ल्युएलपी-२००४/प्र.क्र.५२/फ-१. दिनांक २७ जुन २००८ अन्वये उक्त प्राणी
संग्रहालयाचा बृहत आराखडा तयार करण्यासाठी मे, बर्नार्ड हॅरिसन अॅन्ड फ्रेन्डस, सिंगापूर यांना सल्लागार
म्हणुन नेमण्यात आले. त्यानुसार मे. बर्नार्ड हॅरिसन अॅन्ड फ्रेन्डस, सिंगापूर यांनी दिनांक ०१५/०५/२००९ अन्वये प्राणीसंग्रहालयाचा बृहत आराखडा सादर केला. सदर आराखड्यानुसार गोरेवाडा नागपुर येथे
असलेल्या १९१४ हेक्टर वन क्षेत्रावर आंतरराष्ट्रीय दर्जाचे प्राणी संग्रहालय स्थापन करण्याचा धोरणात्मक
निर्णय शासन निर्णय क्रमांक, डब्ल्युएलपी-१००९/प्र.क्र.११९/फ-१, दिनांक २९ नोव्हेंबर २०११ अन्वये घेण्यात आला. सदर शासन निर्णयान्वये हा प्रकल्प, एफडीसीएम लि. मार्फत राबविण्यात येईल असा निर्णय घेण्यात
आला. सदर प्राणिसंग्रहालयामध्ये गोंडवाना बायोपार्क, इंडीयन सफारी, गोरेवाडा रिझव्र्ह, बचाव केंद्र व प्रजनन
केंद्र इत्यादी घटकांचा समावेश आहे. त्यापैकी सद्यस्थितीमध्ये गोरेवाडा वन्यप्राणी बचाव केंद्र व इंडीयन सफारी
हे घटक कार्यान्वीत करण्यात आले असून पुढील टप्प्यामध्ये आफ्रीकन सफारी, प्रवेशद्वार व वाहनतळ एफ. डी.
सी. एम. मर्यादित, नागपूर यांचेमार्फत तयार करण्याचा प्रस्ताव शासनाच्या विचाराधीन आहे.
शासन निर्णय -:
सदर शासन निर्णयान्वये नागपूर येथील बाळासाहेब ठाकरे गोरेवाडा आंतररराष्ट्रीय प्राणिसंग्रहालय या प्रकल्पामधील आफ्रिकन सफारी, सफारी प्लाझा व इतर अनुषांगिक बाबींकरिता सोबत जोडलेल्या
विवरणपत्रात नमूद कार्यबाबींकरीता रु. ५१७.७६ कोटी इतकी तरतूद व सदर कामांकरिता महाराष्ट्र राज्य
वन विकास महामंडळ, नागपूर यांनी निविदा प्रक्रीया राबविण्याबाबत दिनांक १०.१०.२०२४ रोजी मा.
मंत्रीमंडळाच्या बैठकीत झालेल्या निर्णयाप्रमाणे मान्यता प्रदान करण्यात येत आहे.
# Page 2
२. बाळासाहेब ठाकरे गोरेवाडा आंतररराष्ट्रीय प्राणिसंग्रहालय या प्रकल्पामधील आफ्रिकन सफारी, सफारी प्लाझा व इतर अनुषांगिक बाबींकरिता निधी उपलब्ध करुन देण्यास खालील अटींच्या अधीन राहून
अनुज्ञेय राहील:-
i.सदर प्रकल्पातील प्रस्तावित कामांकरिता महाराष्ट्र राज्य वन विकास महामंडळ, नागपूर
यांनी शासनाच्या विहीत कार्यपद्धतीचा अवलंब करुन निविदा प्रक्रीया राबवावी.
ii.सदर प्रकल्पाकरिता आतापयंत वितरित निधीपैकी शिल्लक निधीचा विनियोग विहीत
कार्यपद्धतीचा अवलंब करुन करण्यात यावा.
३. बाळासाहेब ठाकरे गोरेवाडा आंतररराष्ट्रीय प्राणिसंग्रहालय या प्रकल्पामधील आफ्रिकन सफारी, सफारी प्लाझा व इतर अनुषांगिक बाबींकरिता सविस्तर अंदाजपत्रके प्राप्त झाल्यानंतर प्रशासकीय मान्यतेचे
आदेश स्वतंत्रपणे निर्गमित काण्यात येतील.
४. सदर प्रयोजनाकरिता आवश्यक निधी ४४०६, ०२-वनीकरण व वन्यजीव, १११ प्राणी संग्रहालय, (००)
(००) (०१) गोरेवाडा येथील प्रस्तावित प्राणी संग्रहालयाची प्राथमिक कामे (कार्यक्रम) (४४०६-३८५८) या लेखाशिर्षाखाली उपलध होणा-या तरतूदीतून भागविण्यात यावा.
५. सदर शासन निर्णय नियोजन विभागाचा अनौपचारिक संदर्भ क्रमांक:- ३६०/१४७५,
दिनांक ०३.१०.२०२४ व वित्त विभागाचा अनौपचारिक संदर्भ क्रमांक :- मंमप्र-२०२४/४०५/व्यय-१० दिनांक :०४.१०.२०२४ ला अनुलक्षून निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3