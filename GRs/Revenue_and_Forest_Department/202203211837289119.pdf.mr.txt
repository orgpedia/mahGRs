# Page 1
मुख्य वनसंरक्षक (मुल्यांकन) व उपवनसंरक्षक, मुल्यांकन विभाग यांच्या कार्यालयातील ३५ अस्थायी पदे दिनांक ०१.०३.२०२२ ते दिनांक ३१.०८.२०२२ पर्यंत पुढे चालू ठेवण्याबाबत.
महाराष्ट्र शासन
महसूल व वन विभाग
शासन निर्णय क्रमांक :- एफएसटी-०२/२०/प्र.क्र.६२/फ-४
मंत्रालय, मुंबई-४०० ०३२.
दिनांक :- २१ मार्च, २०२२
वाचा :- १) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे क्र.कक्ष-३ /योजनेत्तर /प्र.क्र.३६ (२१-२२)/२४५, दि.०८.०२.२०२२.
२) शासन निर्णय क्र. एफएसटी-०२/२०/प्र.क्र.६२/फ-४, दि.२९.०९.२०२१ ३) महसूल व वन विभाग, शासन निर्णय क्र.एमएफएस-२०१७/प्र.क्र.७७/फ-८, दि.१३.०९.२०१९.
४) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क.,
दि.२२.०२.२०२२
शासन निर्णय : मुख्य वनसंरक्षक (मुल्यांकन) व उपवनसंरक्षक, मुल्यांकन विभाग यांच्या कार्यालयातील ६
राजपत्रित व २९ अराजपत्रित अशा एकूण ३५ अस्थायी पदांना दि.०१.०९.२०२१ ते दि.२८.०२.२०२२
पर्यत संदर्भ क्रमांक-२ येथील शासन निर्णयान्वये मुदतवाढ देण्यात आली होती.
२. मुख्य वनसंरक्षक (मुल्यांकन) व उपवनसंरक्षक, मुल्यांकन विभाग यांच्या कार्यालयातील ३५
अस्थायी पदांना दि.०१.०३.२०२२ ते दि.३१.०८.२०२२ पर्यंत मुदतवाढ देण्याचा प्रस्ताव प्रधान मुख्य
वनसंरक्षक (अर्थसंकल्प नियोजन व विकास), महाराष्ट्र राज्य, नागपूर यांनी संदर्भ क्र.१ अन्वये
शासनास सादर केला आहे.
३. उक्त परिस्थितीत मुख्य वनसंरक्षक (मुल्यांकन) व उपवनसंरक्षक, मुल्यांकन विभाग यांच्या
कार्यालयातील ३५ अस्थायी पदांना (विवरणपत्र-अ प्रमाणे) दि.०१.०३.२०२२ ते दि.३१.०८.२०२२
पर्यत पुढे चालू ठेवण्यास या शासन निर्णयाद्वारे मंजूरी देण्यात येत आहे. सदर मंजूरी वित्त विभाग
शासन निर्णय क्र.पदनि २०१६/प्र.क्र.८/१६/आ.पु.क., दि. २२.०२.२०२२ मधील अटी व शर्तीच्या
अधिन राहून देण्यात येत आहे. सदर मुदतवाढ महसूल व वन विभागाने संदर्भाधिन क्र. ३ येथील
शासन निर्णयान्वये निश्चित केलेल्या आकृतीबंधात या पदांचा समावेश आहे, या अटीच्या अधीन राहून
देण्यात येत आहे.
# Page 2
शासन निर्णय क्रमांकः एफएसटी-०२/२०/प्र.क्र.६२/फ-४
४. सदरहू पदावर होणारा खर्च हा खाली नमुद केलेल्या लेखाशिर्षाखाली दर्शविण्यात यावा व
त्याखालील सन २०२२-२३ या वित्तीय वर्षात मंजूर केलेल्या अनुदानातून भागविण्यात यावा.
मुख्य वनसंरक्षक (मुल्यांकन) यांच्या कार्यालयातील पदे
प्रधान शीर्ष २४०६ वनीकरण व वन्यजीवन (योजनेत्तर) उपप्रधान शीर्ष ०१ वनीकरण गौण शीर्ष ००१ संचालन व प्रशासन ०१ संचालन व प्रशासन
उपशीर्ष (०१) (०२) प्रादेशिक संरक्षक वेतन (२४०६-०४२-०१)
५. सदर शासन निर्णय वित्त विभाग, शासन निर्णय, क्र. पदनि २०१६/प्र.क्र.८/१६/आ.पु.क.,
दि.२२.०२.२०२२ मधील तरतुदीनुसार विभागास असलेल्या प्राधिकारात निर्गमित करण्यात येत आहे.
# Page 3