# Page 1
गडचिरोली जिल्ह्यातील शाश्वत बांबू व्यवस्थापनाबाबत.
महाराष्ट्र शासन
महसूल व वन विभाग
शासन निर्णय क्र. लवेसू-२०२३/प्र.क्र.११४/फ-९
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ०३ नोव्हेंबर, २०२३
वाचा : महसूल व वन विभाग, शासन निर्णय क्रमांक: लवेसू-२०२३/प्र.क्र.११४/फ-९, दिनांक २६.०७.२०२३
प्रस्तावना : वनविभाग गडचिरोली, आलापल्ली व वडसा मध्ये सामूहिक वन हक्क व पेसा अंतर्गत कंपार्टमेंट मध्ये ग्रामसभांच्या माध्यमातून बांबू कटाई करण्याच्या अनुषंगाने सन २०२३ चे दुसरे पावसाळी अधिवेशनात महाराष्ट्र विधानसभा नियम १०५ अन्वये लक्षवेधी सूचना उपस्थित केली. सदर लक्षवेधी सूचनेवरील चर्चेच्या वेळी बांबू कटाई संदर्भातील समस्यांबाबत समिती नेमण्यात येइल असे मा. मंत्री (वने) यांनी निर्देश दिले होते.
त्याअनुषंगाने वाचा येथील नमूद दिनांक २६.०७.२०२३ रोजीच्या शासन निर्णयान्वये समिती नेमण्यात आली होती. सदर समितीला गडचिरोली, आलापल्ली व वडसा वनविभागामध्ये सामूहिक वन हक्क व पेसा अंतर्गत बांबू कटाई करण्याच्या अनुषंगाने निर्णय घेण्यासाठी काही महत्वपूर्ण विषयावर अजूनही चर्चा होणे बाकी असल्यामुळे सदर समितीला ३ महिन्याची मुदतवाढ देण्याची बाब शासनाच्या विचाराधीन होती.
शासन निर्णयः वाचा येथील नमूद दिनांक २६.०७.२०२३ रोजीच्या शासन निर्णयान्वये गठीत करण्यात आलेल्या समितीचा कालावधी सदर शासन निर्णय निर्गमित केलेल्या दिनांकापासून ३ महिन्यापर्यंत वाढवून देण्यास मान्यता प्रदान करण्यात येत आहे.