# Page 1
महाराष्ट्र शासन
महसूल व वन विभाग,
मुख्य इमारत, पहिला मजला, मादाम कामा मार्ग,
हुतात्मा राजगुरु चौक, मंत्रालय, मुंबई-४०००३२.
दूरध्वनी क्र.०२२-२२०४८२४७ Email ID : deskkh२-rfd@mah.gov.in
क्र-गौखनि.४१अ/०९१५/प्र.क्र.४६६/ख-२/ई-१३४२९२९ दिनांक : २९ ऑक्टोबर, २०२५
विषय : गौण खनिज-बीड
सन २०१३-२०१४ मधील मौजे रामपुरी, ता. गेवराई, जि. बीड या
वाळूगटातील मंजूर परिमाणापैकी उत्खनन करता न आलेल्या
परिमाणची रक्कम परत करण्याबाबत.
-मे. बालाजी माईनिंग प्रो.प्रा. श्री. इंद्रजित वृषकेतू जाधव
शासन ज्ञापन:
जिल्हाधिकारी, बीड यांचे पत्र क्र.२०२५/मशाका/गौ.ख/कावी-निरंक, दिनांक ०६.०८.२०२५ रोजीच्या पत्राच्या अनुषंगाने कळविण्यात येते की, सन २०१३-२०१४ करीता मौजे रामपुरी, ता. गेवराई, जि.
बीड (५३६५ ब्रास) वाळू घाट हा लिलावधारक मे. बालाजी माईनिंग प्रो.प्रा. श्री. इंद्रजित वृषकेतू जाधव यांनी रू.०१,०४,४६,०००/- एवढ्या लावलेल्या सवोच्च बोलीस मंजूर करण्यात आला.
०२. लिलावधारकास ताबा देण्यात आल्यानंतर लिलावधारक यांनी सदर वाळूगटातून उत्खनन करता न आलेल्या परिमाणाच्या अनुषंगाने रक्कम परत करण्याबाबत तत्कालीन मा. राज्यमंत्री (महसूल) यांच्याकडे अपिल दाखल केले असता, तत्कालीन मा. राज्यमंत्री (महसूल) यांनी दिनांक २१.०८.२०१८ च्या आदेशान्वये लिलावधारक यांचे अपिल अंशत मान्य करण्यात येवून, लिलावधारक यांना मौजे रामपूरी, ता. गेवराई, जि.
बीड या वाळूगटातून सन २०१३-२०१४ या कालावधीत उत्खनन न करता आलेल्या वाळूसाठ्याची रक्कम परत करण्याचे आदेश दिले आहेत.
०३. लिलावधारक यांना जिल्हाधिकारी, बीड यांनी दिनांक ०१.०२.२०१४ रोजीच्या आदेशान्वये मंजूर करण्यात आलेल्या आदेशामध्ये नमूद करण्यात आलेल्या अटी व शर्ती मधील क्रमांक १५ वर “वाळूचे उत्खनन मनुष्ट्यबळ व टोपली, घमेली व फावड्याव्दारेच करावे लागेल. कोणत्याही यांत्रिक साधनांचा वापर करता येणार नाळी. नदी नाल्यातील वाळूच्या उपशाकरीता सक्शन पंपा सारख्या यांत्रिक साधनाचा वापर करता येणार नाही.” असे नमूद केले आहे. त्यामुळे जिल्हाधिकारी, बीड यांनी आदेशात नमूद करण्यात आलेल्या अटी व शर्तीनुसार त्यांनी वाळू घाटातून उत्खनन करण्याची संपूर्ण जबाबदारी लिलावधारक यांची होती.
मौजे रामपुरी, ता.गेवराई, जि.बीड हा ५३६३ ब्रास परिमाण वाळू घाट लिलावधारक यांना मंजूर करण्यात येवून दिनांक ०३.०२.२०१४ रोजी ताबा देण्यात आलेला होता. परंतु, लिलावधारक यांनी वाळूघाटात पाणी असल्याने संक्शन पंप वापरास/परवानगी देण्याची जिल्हाधिकारी, बीड यांना विनंती केली असता, त्यानुषंगाने जिल्हाधिकारी, बीड यांनी शासनास सादर केलेल्या प्रस्तावाच्या अंती शासनाकडून दिनांक १५.०२.२०१४ च्या पत्रान्वये सक्शन पंप वापरण्यास परवानगी देण्यात येत असल्याचे जिल्हाधिकारी, बीड यांना कळविण्यात आले. त्यानुषंगाने जिल्हाधिकारी, बीड यांनी दिनांक ०४.०३.२०१४ च्या आदेशान्वये तीन संक्शन पंप वापरण्यास मान्यता दिली. त्यानंतर लिलावधारक यांनी अधिक संक्शन पपं वापरण्यास परवानगी देण्याची विनंती करण्यात आली असता, जिल्हाधिकारी, बीड यांनी पूर्वीपेक्षा अधिकच्या तीन सक्शन पंप वापरास दिनांक १३.०५.२०१५ अन्वये मंजुरी दिली आहे.
# Page 2
०४. सदर वाळूघाटात मृत्यु पावलेल्या व्यक्तीच्या प्रकरणी लिलावधारकास दिनांक ०८.०५.२०१४ ते दिनांक ०७.०६.२०१४ या कालावधीत उत्खनन करण्यास तहसिलदार, गेवराई यांनी बंदी घातलेली होती.
लिलावधारकास दिनांक ३०.०९.२०१४ पयंतच्या कालावधीसाठी वाळूघाट मंजूर असल्याने लिलावधारकास ताबा दिल्याच्या दिनांकापासून ते दिनांक ३०.०९.२०१४ पयंत एकूण २४० दिवसासाठी कालावधी प्राप्त झालेला आहे. लिलावधारक यांना प्रत्यक्ष वाळूघाटाचा देण्यात आलेला ताबा, ताबा देण्यात आल्यानंतर वाळूघाटात पाणी असल्याने सक्शन पंपास मिळालेली परवानगी, प्रत्यक्ष लिलावधारकास उत्खननास मिळालेला कालावधी विचारात घेता, लिलावधारकास २४० दिवसापैकी प्रत्यक्ष २१० दिवस उत्खननास प्राप्त झाले होते व ३० दिवस उत्खनन करता आलेले नसल्याचे दिसून येत आहे.
०५. तत्कालीन मा. राज्यमंत्री (महसूल) यांनी दिलेले आदेश तसेच दिनांक १२.०३.२०१२ च्या शासन निर्णयातील तरतुदीनुसार लिलावधारक यांना प्राप्त झालेल्या कालावधीत प्रतीदिन २२.३५ ब्रास उत्खनन केलेले गृहीत धरुन लिलावधारक यांना ३० दिवस उत्खनन करता न आलेल्या ६७०.५. ब्रास परिमाणाच्या अनुषंगाने परिगणीत होणाऱ्या एकूण रु.१३,०५,५०३/- एवढया रकमेचा परतावा खालील अटीच्या अधीन मंजूर करण्यात येत आहे:- “वाळू लिलाव मंजूरीचे आदेश दिनांक ०१.०२.२०१४ मधील पर्यावरण समितीचे अट क्रमांक ४-मंजूर क्षेत्रापैकी २० टक्के क्षेत्रमध्ये नदी काठावर व रस्त्यालगत झाडे लावणे, अट क्रमांक १४-पर्यावरण वार्षिक अंकेक्षण या व इतर अंटीचे पालन केले किंवा कसे ? याची जिल्हाधिकारी, बीड यांनी सदरील रक्कम अदा करण्यापूर्वी पूर्णत: खात्री करावी.” ०६. सबब मे. बालाजी माईनिंग प्रो.प्रा. श्री. इंद्रजित वृषकेतू जाधव यांना सन २०१३-२०१४ करीता मौजे रामपुरी, ता. गेवराई, जि. बीड या मंजूर वाळूगटातून उत्खनन करता न अलेल्या परिमाणाच्या अनुषंगाने रक्कम रू.१३,०५,५०३/- (फक्त तेरा लाख पाच हजार पाचशे तीन रूपये ) प्रत्यक्षात शासनाकडे जमा केल्याची व यापूर्वी ही रक्कम अदा केलेली नाही याची खातरजमा करुन घेण्याच्या अटीवर अदा करण्यास शासन ज्ञापनाद्वारे मान्यता देण्यात येत आहे.
०७. या बाबीवर होणारा खर्च सन २०२५-२०२६ या वर्षाकरीता लेखाशिर्ष "०८५३-अलोहयुक्त खाणी व धातुशास्त्रीय उद्योग "१०२-खनिजबाबत सवलत फी व स्वामित्वधन, ९००, अलोहयुक्त खाणकाम व धातुशास्त्रीय उद्योग-वजा परतावे (००) (०१) वजा परतावे (०८५३ ००८६) खाली वजा परतावे देण्याकरीता करण्यात आलेल्या उपलब्ध अंदाजपत्रकीय तरतूदीमधून खर्ची टाकून भागविण्यात यावा.
०८. सदर शासन ज्ञापन वित्त विभागाच्या क्र.विअप्र-२०१९/प्र.क्र.२०/२०१९/विनियम, दिनांक ०८.०८.२०१९ रोजीच्या शासन निर्णयान्वये वित्तीय अधिकार नियम पुस्तिका, १९७८, भाग-२ नुसार महसूल व वन विभागास प्रदान करण्यात आलेल्या वित्तीय शक्तीनुसार निर्गमित करण्यात येत आहे.
सदर शासन ज्ञापन महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3