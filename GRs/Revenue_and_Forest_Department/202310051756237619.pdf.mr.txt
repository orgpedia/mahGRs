# Page 1
श्रीमती दर्शना रमेश सुर्यवंशी, नायब तहसिलदार (संगायो), तहसिल कार्यालय हिंगणा, जि. नागपूर यांची प्रतिनियुक्ती संपुष्टात आणण्याबाबत.
महाराष्ट्र शासन
महसूल व वन विभाग
शासन आदेश क्रमांकः बदली-२०२३/प्र.क्र.१८०/ई-९
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२
दिनांक: ०५ ऑक्टोबर, २०२३
वाचा : १) सामान्य प्रशासन विभाग शासन निर्णय क्र. एसआरव्ही-२०११/प्र.क्र.१३७/कार्या.१२, दि.१७.१२.२०१६.
२) सामाचन्य प्रशासन विभाग शासन निर्णय क्र. एसआरव्ही-२०१६/प्र.क्र.५१०/कार्या.१२, दि.१७.१२.२०१६.
३) महसूल व वन विभाग शासन आदेश क्र. प्रतिनि-२०१९/प्र.क्र.२३५/ई-९, दि. ०६.०२.२०२०
शासन आदेश:
वाचा क्र. ३ येथे नमूद आदेशान्वये खाली नमूद नायब तहसिलदार यांच्या सेवा प्रतिनियुक्तीने स्तंभ क्र. ३ मध्ये दर्शविल्यानुसार घेण्यात आल्या होत्या. उक्त आदेशातील प्रतिनियुक्तीचा कालावधी संपुष्टात आल्याने आता खाली नमूद नायब तहसिलदार यांच्या सेवा या आदेशाच्या दिनांकापासून त्यांच्या खाली स्तंभ क्र. ४ येथे नमूद केल्याप्रमाणे मूळ विभागात प्रत्यावर्तित करून पदस्थापना देण्याचा शासनाने निर्णय घेतला आहे.
---------------------------------------------------------------------------------------------------
| अ.क्र. | नाव | सध्या प्रतिनियुक्तीने कार्यरत विभाग | सेवा प्रत्यावर्तित केल्यानंतर करावयाची पदस्थापना |
| १ | २ | ३ | ४ |
| १ | श्रीमती दर्शना रमेश सुर्यवंशी | नाशिक | नायब तहसिलदार (निवडणूक), ५७-उत्तर नागपूर विधानसभा मतदारसंघ. |
---------------------------------------------------------------------------------------------------
२. उपरोक्त नायब तहसिलदार यांना त्यांच्या मूळ विभागात रुजू होण्यासाठी या आदेशाच्या दिनांकापासून एकतर्फी कार्यमुक्त करण्यात येत आहे. संबंधीत नायब तहसिलदार यांनी तात्काळ आपल्या मूळ विभागात रुजू व्हावे, विभागीय आयुक्त, नाशिक, संबंधीत जिल्हाधिकारी व संबंधीत जिल्हा कोषागार अधिकारी यांनी उपरोक्त अधिकारी यांचे सध्याच्या पदावरील यापुढील वेतन अदा करु नये.
# Page 2
शासन आदेश क्रमांकः क्र.बदली-२०२३/प्र.क्र.१८०/ई-९
३. विभागीय आयुक्त, नागपूर यांनी संबंधित नायब तहसिलदार यांना रुजू करुन घ्यावे.
४. तसेच उक्त अधिका-यांच्या प्रतिनियुक्तीच्या आदेशामधील नमूद कालावधी व या आदेशानुसार मूळ विभागात हजर होईपर्यंतचा कालावधी यामध्ये वाढीव कालावधी येत असल्यास, असा वाढीव कालावधी हा कोणत्याही प्रशासकीय आदेशाशिवाय असल्याने सदर कालावधी नियमित करण्यासाठीचे प्रस्ताव योग्य ती कारणमिमांसा व संबंधितांच्या खुलाश्यासह शासनास तात्काळ सादर करावेत.
५. संबंधित नायब तहसिलदार यांनी त्यांच्या मूळ विभागात तात्काळ रुजु व्हावे व आपला अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व सदर अनुपस्थितीचा कालावधी विनावेतन करण्यात येईल.
तसेच त्यांची अनधिकृत गैरहजेरी ही सेवेतील खंड म्हणून गणण्यात येईल याबाबत संबंधितांना जाणीव करुन देण्यात येत आहे. तसेच, संबंधित नायब तहसिलदार यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे. उक्त तरतूदीनुसार, आदेशाच्या अंमलबजावणीच्या अनुषंगाने बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
६. संबंधित नायब तहसिलदार यांनी सध्याचा कार्यभार सोडल्याचा तसेच नवीन कार्यभार स्वीकारल्याचा दिनांक त्वरित शासनास deske9fd@mah.gov.in या ई-मेल पत्त्यावर कळवावा.
# Page 3