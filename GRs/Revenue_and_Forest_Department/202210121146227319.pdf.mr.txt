# Page 1
सन २०२२-२३ करीता राज्य योजनेंतर्गत वनकर्मचा-यांना प्रशिक्षण (४४१५ ०१५४) या
योजनेचा चालू बाब प्रस्ताव.
महाराष्ट्र शासन
महसूल व वन विभाग,
शासन निर्णय क्रमांक : एफडीएम-२०२२/प्र.क्र.५३/फ-२
मंत्रालय, मुंबई - ४०० ०३२,
दिनांक :- १२ ऑक्टोबर, २०२२
वाचा : १) प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांचे पत्र क्र.कक्ष-१/पी/यो/चाबाप्र/प्र.क्र.३१/२६७/२०२२-२३, दि.१०.०८.२०२२.
२) वित्त विभाग, शासन परिपत्रक, क्र.अर्थसं-२०२२/प्र.क्र.४३/अर्थ-३, दि.०४.०४.२०२२.
प्रस्तावना :
प्रधान मुख्य वनसंरक्षक (अर्थसंकल्प, नियोजन व विकास) महाराष्ट्र राज्य नागपूर यांनी त्यांच्या संदर्भाधीन क्र.१ येथील प्रस्तावान्वये “वन कर्मचा-यांना प्रशिक्षण” (४४१५ ०१५४) या योजनेंतर्गत रु.१७०.१५ लक्षचा चालू बाब प्रस्ताव शासनास सादर केला आहे.
२. सन २०२२-२३ करीता “वन कर्मचा-यांना प्रशिक्षण” (४४१५ ०१५४) या योजनेसाठी १३ - कार्यालयीन खर्चामध्ये रु.४४.१५ लक्ष व ५० इतर खर्च यामध्ये रु.१२६.०० लक्ष असे एकूण रु.१७०.१५ लक्ष अनुदान अर्थसंकल्पिय वितरण प्रणालीवर उपलब्ध आहे.
३. वित्त विभाग शासन परिपत्रक दि. ०४.०४.२०२२ अन्वये प्रथम नऊमाहीकरता आवश्यक असणारा अनिवार्य व कार्यक्रमांतर्गतचा अर्थसंकल्पित निधीच्या ६०% च्या मर्यादेत निधी वितरीत करण्यास प्रशासकीय विभागांना अधिकार प्रदान करण्यात आले आहेत.
४. त्या अनुषंगाने प्रधान मुख्य वनसंरक्षक (अर्थसंकल्प, नियोजन व विकास), महाराष्ट्र राज्य, नागपूर यांनी “वन कर्मचा-यांना प्रशिक्षण” (४४१५ ०१५४)” या लेखाशीर्षाअंतर्गत सादर केलेल्या प्रस्तावास एकूण रु.५३.८२ लक्ष निधी (१३ कार्यालयीन खर्च रु.१८.५४ लक्ष व ५० इतर खर्च - रु.३५.२८ लक्ष) वितरीत करण्याची बाब शासनाच्या विचाराधीन होती.
शासन निर्णय :
५. प्रधान मुख्य वन संरक्षक (अर्थसंकल्प नियोजन व विकास), महाराष्ट्र राज्य,नागपुर यांनी प्रस्तावित केल्यानुसार सन २०२२-२३ करिता राज्य योजनेअंतर्गत “वन कर्मचा-यांना प्रशिक्षण” (४४१५ ०१५४)” या योजनेंतर्गत रु.५३.८२ लक्ष (१३ कार्यालयीन खर्च रु.१८.५४ लक्ष व ५० इतर खर्च - रु.३५.२८ लक्ष) इतका निधी वितरित व खर्च करण्यास या शासन निर्णयान्वये मान्यता देण्यात येत आहे.
६. प्रधान मुख्य वनसंरक्षक (वनबल प्रमुख), महाराष्ट्र राज्य, नागपूर यांनी सदर निधी या विभागाकडून मंजूर केलेल्या प्रस्तावातील क्षेत्र / कार्यक्रम / कामे यावरच खर्च होईल व कामाची द्विरुक्ती होणार नाही
# Page 2
शासन निर्णय क्रमांक: एफडीएम-२०२२/प्र.क्र.५३/फ-२
आणि मंजूर कामांव्यतिरिक्त कोणत्याही नवीन बाबीवर / नवीन क्षेत्रावर/ नवीन कामांवर खर्च करण्यात येणार नाही याची दक्षता घ्यावी. तसेच सदरहू निधी वितरित करण्यापूर्वी प्रस्तावानुसार योजनेतील निश्चित केलेल्या कामांना सक्षम अधिका-यांची तांत्रिक व प्रशासकीय मंजूरी असल्याची व त्याचबरोबर सध्या वाटप करण्यात येणा-या अनुदानातून खर्च करताना यामध्ये कोणतीही वित्तिय अनियमितता होणार नाही याची दक्षता घ्यावी.
मागील वर्षी सदर योजनेकरीता वितरित केलेल्या निधीच्या विनियोगाबाबतचे प्रमाणपत्र सादर केले जाईल, याची दक्षता घ्यावी. त्याचप्रमाणे वित्त विभागाच्या संदर्भ क्र.२ वरील दि.०४.०४.२०२२ रोजीच्या शासन
परिपत्रकातील अटी व शर्तींची पूर्तता करण्यात येईल याची देखील दक्षता घ्यावी.
७. सदर योजनेवर होणारा खर्च मागणी क्र.सी.१०, प्रधान शिर्ष - ४४१५ कृषीविषयक संशोधन व शिक्षण यावरील भांडवली खर्च, ०६ वनीकरण, पंचवार्षिक योजनांतर्गत योजना, राज्य योजनाअंतर्गत योजना, २७७
शिक्षण, (००) (०३) वन कर्मचा-यांना प्रशिक्षण (राज्य) (४४१५ ०१५४) या लेखाशिर्षाखाली सन २०२२-२३ या आर्थिक वर्षात उपलब्ध असलेल्या अनुदानातून भागविण्यात यावा.
८. सदर शासन निर्णय वित्त विभागाच्या दिनांक.०४.०४.२०२२ रोजीच्या परिपत्रकान्वये संबंधित प्रशासकीय विभागास निधी वितरीत करण्यास दिलेल्या अधिकारास अनुसरुन तसेच वित्त विभागाच्या अनौ.
संदर्भ क्र.१६९/१४७५ दि. २०.०९.२०२२ अन्वये दिलेल्या मान्यतेस अनुसरुन तसेच वित्त विभागाचा शासन निर्णय क्र.विअप्र-२०१३/प्र.क्र.३०/२०१३/ विनियम, भाग-२, दिनांक १७.०४.२०१५ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.