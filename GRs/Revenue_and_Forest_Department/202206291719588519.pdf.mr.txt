# Page 1
आपत्तीस प्रभावी प्रतिसाद देण्यासाठी राज्यात Incidence Response System (IRS) प्रणाली उभारण्याबाबत.
महाराष्ट्र शासन
महसूल व वन विभाग
शासन निर्णय क्रमांक :- आव्यप्र-२०२०/प्र.क्र.७७(भाग-१)/आव्यप्र-१
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२.
दिनांक :- २९ जून, २०२२.
वाचा :- १) राज्य आपत्ती व्यवस्थापन प्राधिकरणाच्या तांत्रिक समितीच्या दि. ०३ जानेवारी, २०२२ रोजीच्या बैठकीचे इतिवृत्त.
२) राज्य कार्यकारी समितीच्या दि. १७ व १८ फेब्रुवारी, २०२२ रोजीच्या बैठकीचे इतिवृत्त.
३) महसूल व विभाग, कार्यादेश क्र. आव्यप्र-२०२०/प्र.क्र.७७/आव्यप्र-१, दि. १४ मार्च, २०२२.
प्रस्तावना : आपत्ती उद्भवल्यास त्यास तात्काळ प्रतिसाद दिल्यास होणारी जीवित आणि वित्त हानी कमी करणे शक्य होते. त्यासाठी अत्याधुनिक साधनसामुग्रीच्या सहाय्याने प्रतिसाद देणे आवश्यक आहे. राष्ट्रीय आपत्ती व्यवस्थापन प्राधिकरणाने राज्य आणि जिल्हास्तरावर कार्यरत असलेली आपत्कालीन कार्य केंद्रे सर्व साधनसामुग्रीने सुसज्ज करण्याच्या सूचना दिल्या आहेत. त्यास अनुसरुन महाराष्ट्र राज्याची आपत्तीप्रवणता विचारात घेवून राज्यात Incidence Response System (IRS) प्रणाली लागू करण्यात येणार आहे.
आयआरएस प्रणाली बाबत राष्ट्रीय आपत्ती व्यवस्थापन प्राधिकरणाने मागदर्शक सूचना निर्गमित केल्या आहेत.
राज्यात आयआरएस प्रणाली लागू करण्यासाठी राज्य आपत्ती व्यवस्थापन प्राधिकरणाच्या तांत्रिक समितीने केलेल्या शिफारशीनुसार सदर प्रणाली लागू करण्यास मा. मुख्य सचिव यांच्या अध्यक्षतेखाली राज्य कार्यकारी समितीने मान्यता दिली आहे.
ही प्रणाली उभारण्यासाठी निविदा प्रक्रियाव्दारे गुणवत्ता व न्यूनतम दर यानुसार मे. प्रुटेक कंपनीची निवड करण्यात आली असून त्यांना दि. १४ मार्च, २०२२ रोजी कार्यादेश देण्यात आले आहेत. त्यास अनुसरुन या कामाच्या प्रगतीनूसार प्राप्त होणारी देयके प्रदान करण्याची बाब विचाराधीन होती.
शासन निर्णय : राज्याची आपत्तीप्रवणता विचारात घेवून राज्यात आयआरएस प्रणाली उभारण्यासाठी होणाऱ्या एकूण रु. ३१,९५,२७,४५५/- इतक्या खर्चापैकी या कामासाठी नियुक्त केलेल्या मे. प्रुटेक यांनी सदर प्रणालीच्या केलेल्या पुरवठ्या करिता दर्शविलेल्या कॅपेक्स खर्च रु.१८,७६,२७,६२३/- (रुपये अठरा कोटी शहात्तर लक्ष सत्तावीस हजार सहाशे तेवीस फक्त) एवढ्या रक्कमेच्या ६०% रु. ११,२५,७६, ५७४/- (रुपये अकरा कोटी पंचवीस लक्ष शहात्तर हजार पाचशे चौऱ्याहत्तर फक्त) मे. प्रुटेक यांना अदा करण्यास मान्यता देण्यात येत आहे.
२. सदर देयक अधिदान व लेखा कार्यालयात सादर करण्यासाठी श्री. अर्जुन पालव, लेखाधिकारी आणि श्री. संजय धारुरकर, सहसचिव तथा वित्तीय सल्लागार यांना अनुक्रमे आहरण व संवितरण अधिकारी आणि नियंत्रक अधिकारी म्हणून घोषित करण्यात येत आहे.
# Page 2
शासन निर्णय क्रमांकः आव्यप्र-२०२०/प्र.क्र.७७(भाग-१)/आव्यप्र-१
३. या कामी होणारा खर्च मागणी क्र. सी-६, २२४५, (९१)(०१) शोध बचाव कार्य व लोकांना सुरक्षित स्थळी हलविण्यासाठी आपत्तीच्या प्रतिसादासाठी साधनसामग्री खरेदी करणे (निधीच्या ५टक्के पर्यत.(अनिवार्य) (२२४५ २४९९) ३१ - सहायक अनुदाने (वेतनेतर) या लेखाशिर्षांतर्गत सन २०२२-२३ मध्ये पुनर्विनियोजनाने केलेल्या तरतूदीतून भागविण्यात यावा.