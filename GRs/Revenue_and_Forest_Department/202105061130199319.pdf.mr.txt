# Page 1
विभागीय वन अधिकारी संवर्गातील अधिकाऱ्याची बदली...
महाराष्ट्र शासन
महसूल व वन विभाग
शासन आदेश क्रमांक : एमएफएस-२०२१/प्र.क्र.४५/फ-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०६ मे, २०२१.
शासन आदेश :
शासकीय कर्मचाऱ्याची बदल्यांचे विनियम आणि शासकीय कामे पार पाडताना होणाऱ्या विलंबास प्रतिबंध अधिनियम, २००५ मधील तरतुदीनुसार विभागीय वन अधिकारी गट-अ (वरीष्ठ श्रेणी) संवर्गातील श्री.उदय चंद्रकांत ढगे यांची प्रशासकीय कारणास्तव खालील प्रमाणे बदलीने पदस्थापना करण्यात येत आहे. :
--------------------------------------------------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव व सद्याची पदस्थापना | बदलीने पदस्थापना | अभिप्राय |
| १. | श्री.उदय चंद्रकांत ढगे विभागीय व्यवस्थापक, महाराष्ट्र वन विकास महामंडळ, नाशिक (प्रतिनियुक्ती) | विभागीय वन अधिकारी (वन्यजीव - २) वन्यजीव विभाग, ठाणे | अधिनियम २००५ मधील कलम ४ (४) व ४ (५) नुसार ( रिक्त पदावर) (प्रशासकीय कारणास्तव) |
--------------------------------------------------------------------------------------------------------------------------------------------------------------------------------------------------------------------------------------
२. श्री. उदय चंद्रकांत ढगे, न्यायालयीन प्रकरणांचा अनुभव विचारात घेऊन, संजय गांधी राष्ट्रीय उद्यान बोरीवली यांचे कार्यक्षेत्रातील खाजगी वनासंदर्भातील न्यायालयातील प्रकरणाचा पाठपुरावा करण्यासाठी श्री. ढगे यांची प्रशासकीय कारणास्तव बदली करण्यात येत आहे. श्री. उदय चंद्रकांत ढगे यांचा अमरावती महसूल विभाग कायम राहील.
३. सदर नियुक्ती / पदस्थापना दिलेल्या अधिकाऱ्यास नियंत्रक अधिकाऱ्यांनी नवीन नियुक्तीच्या जागी हजर होण्यास तात्काळ कार्यमुक्त करावे. तसेच, संबंधित अधिकाऱ्याला नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले, याबाबत संबंधित नियंत्रक अधिकाऱ्यांनी शासनास anil.dhas@nic.in या ई-मेल संकेतस्थळावर त्वरीत कळवावे.
४. सदरहू बदली आदेशानुसार संबंधित अधिकारी नियुक्तीच्या ठिकाणी हजर न झाल्यास वा कोणत्याही प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९ मधील नियम २३ चे उल्लंघन करणारे असल्यामुळे, ती गैरवर्तणूक समजून त्यांचेविरुद्ध शिस्तभंगविषयक कारवाई करण्यात येईल, याची संबंधितांनी नोंद घ्यावी.
# Page 2
शासन आदेश क्रमांकः एमएफएस-२०२१/प्र.क्र.४५/फ-८