# Page 1
जिल्हा परिषदेतील जिल्हा तांत्रिक सेवा, वर्ग-३ (विद्युत व यांत्रिकी) संवर्गातील कनिष्ठ अभियंता यांची दि.०१/०१/२०२० ते ०१/०१/२०२२ रोजीची एकत्रित राज्यस्तरीय अंतिम ज्येष्ठता सूची.
महाराष्ट्र शासन
ग्रामविकास विभाग
शासन परिपत्रक क्रमांकः जिपअ-२०२२/प्र.क्र.३३८/आस्था-४
बांधकाम भवन, २५, मर्झबान पथ,
फोर्ट, मुंबई-४०० ००१.
दिनांक :- ०९/१०/२०२३.
संदर्भ: १) शासन परिपत्रक समक्रमांक दिनांक १० ऑगस्ट, २०२३
शासन परिपत्रक:
जिल्हा तांत्रिक सेवा वर्ग - ३ (विद्युत व यांत्रिकी) संवर्गातील कनिष्ठ अभियंत्यांची एकत्रित राज्यस्तरीय ज्येष्ठता सुची प्रसिद्ध करण्याची कार्यवाही ग्रामविकास विभागाकडून करण्यात येते. त्यानुषंगाने संदर्भ क्र. १ अन्वये दि.०१.०१.२०२० ते ०१.०१.२०२२ रोजीची तात्पुरती ज्येष्ठता यादी प्रसिध्द करुन सदर यादी अंतिम करण्यासाठी त्यावर आक्षेप/माहिती मागविण्यात आली होती. परंतू विहित कालावधी उलटूनही कोणत्याही विभागीय आयुक्त कार्यालयाकडून आक्षेप प्राप्त झालेले नाही. त्यामुळे सदरहू कार्यालयांचे आक्षेप/माहिती निरंक आहे असे गृहीत धरुन दि.०१.०१.२०२० ते ०१.०१.२०२२ रोजीची अंतिम ज्येष्ठता यादी प्रसिध्द करण्यात येत आहे.
२. सदर ज्येष्ठतायादीमध्ये नियत वयोमानानुसार सेवा निवृत्त झालेल्या कनिष्ठ अभियंत्यांची नावे वगळण्यात आली आहेत.
३. शासनाने यापूर्वी प्रसिद्ध केलेल्या ज्येष्ठता सूचींसंदर्भात असे निदर्शनास आले आहे की, सदर ज्येष्ठता याद्या संबंधितांच्या निदर्शनास आणण्यात येत नाहीत. त्यामुळे संबंधितांना त्याबाबतचे आक्षेप वेळीच नोंदविता येत नाहीत. बऱ्याचदा संबंधित कर्मचारी त्यांच्या पदोन्नतीच्या वेळी ज्येष्ठता सूचीत दुरुस्ती करण्याची विनंती करतात. अशा प्राप्त झालेल्या प्रत्येक विनंती अर्जानुसार ज्येष्ठतासूचीत आवश्यक ती दुरुस्ती करण्यासाठी वेळोवेळी शुद्धीपत्रके काढावी लागतात. तसेच यामुळे मानीव दिनांकाची प्रकरणे उद्भवतात. सबब सोबतची ज्येष्ठता यादी सर्व संबंधितांच्या तात्काळ निदर्शनास आणून द्यावी व तसे केल्याबाबतचे संबंधित मुख्य कार्यकारी अधिकारी, जिल्हा परिषद यांचे प्रमाणपत्र शासनास पाठवावे.
४. सदर यादीमध्ये स्वनिधीतून नियुक्ती देण्यात आलेल्या अथवा अर्हता रहित कनिष्ठ अभियंता यांचा समावेश झाला असल्यास सदर नावे वगळण्याचा प्रस्ताव संबंधित मुख्य कार्यकारी अधिकारी जिल्हा परिषद यांनी, संबंधित उपायुक्त (आस्थापना) विभागीय आयुक्त कार्यालय यांचेमार्फत यादी प्रसिध्द झाल्याच्या
# Page 2
शासन परिपत्रक क्रमांकः जिपअ-२०२२/प्र.क्र.३३८/आस्था-४
दिनांकापासून आठ दिवसात शासनास सादर करावा, सदर प्रस्ताव विहित कालावधीत शासनास सादर न केल्याने, त्यानुषंगाने भविष्यात कोणताही प्रश्न निर्माण झाल्यास त्याची सर्वस्वी जबाबदारी संबंधित मुख्य कार्यकारी अधिकारी, जिल्हा परिषद आणि संबधित उपायुक्त (आस्थापना), विभागीय आयुक्त कार्यालय यांची राहील.
५. सदर यादी संबंधित विभागीय आयुक्त कार्यालयाने शासनास उपलब्ध करुन दिलेल्या माहितीच्या आधारे तयार करण्यात आली आहे. त्यामुळे या यादीच्या अनुषंगाने भविष्यात कोणताही प्रश्न निर्माण झाल्यास त्याची सर्वस्वी जबाबदारी संबंधित मुख्य कार्यकारी अधिकारी, जिल्हा परिषद आणि संबधित उपायुक्त (आस्थापना), विभागीय आयुक्त कार्यालय यांची राहील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16