# Page 1
वितरण आदेश क्रमांक: २ कोषागारातून रोख रक्कम देय अनुदान सन २०२१-२०२२ १५ व्या केंद्रिय वित्त आयोगांतर्गत राज्यातील ग्रामीण स्थानिक स्वराज्य संस्थाना सन २०२१-२२ या आर्थिक वर्षाच्या बंधित ग्रँटच्या (टाईड) पहिल्या हप्त्याच्या वितरणाबाबत.
महाराष्ट्र शासन
ग्राम विकास विभाग
शासन निर्णय क्रमांकः पंविआ-२०२१/प्रक्र-५०/वित्त-४
बांधकाम भवन, मर्झबान पथ, फोर्ट,
मंत्रालय, मुंबई - ४०० ००१
तारीख : १५ सप्टेंबर, २०२१.
वाचा : १. शासन निर्णय क्रमांकः पंविआ-२०२०/प्र.क्र.३१/वित्त-४,ग्रा.वि.वि.दि.९/३/२०२० २. शासन पत्र क्रमांकः जीपीडीपी-२०२०/प्र.क्र.३१/ पंरा-६,ग्रा.वि.वि.दि.२८/४/२०२० ३. शासन पत्र क्रमांकः जीपीडीपी-२०२०/प्र.क्र.३९/पंरा-६, ग्रा.वि.वि.दि.२५/९/२०२० ४. शासन परिपत्रक क्रमांकः पिईएस-२३२०/प्र.क्र.२२/आसक, ग्रा.वि.वि.दि.१६/६/२०२० ५. शासन निर्णय क्रमांक: पंविआ-२०२०/प्र.क्र.५९/वित्त-४, ग्रा.वि.वि.दि.२६/६/२०२० ६. शासन निर्णय क्रमांकः पंविआ-२०२०/प्र.क्र. ६२/वित्त-४, ग्रा.वि.वि.दि.१०/८/२०२० ७. शासन परिपत्रक क्रमांकः पिईएस-४५२१/प्र.क्र.५०/ आसक, ग्रा.वि.वि.दि.२६/८/२०२० ८. केंद्र शासनाचे पत्र क्र.F.१५(४)FC-XV/FCD/२०२०-२५,दि. २७.८.२०२१ चे पत्र
प्रस्तावना : १५ व्या केंद्रीय वित्त आयोगाच्या शिफारशीनुसार महाराष्ट्र राज्यातील ग्रामीण स्थानिक स्वराज्य संस्थांसाठी सन २०२१-२२ च्या बंधित ग्रँटच्या (टाईड) पहिल्या हप्त्यापोटी रू.१२९२.१०कोटी इतका निधी मुक्त केला असल्याचे केंद्र शासनाच्या संदर्भ क्र. ८ मधील दि.२७.८.२०२१ च्या पत्रान्वये कळविले आहे. संदर्भाधीन शासन निर्णय तथा परिपत्रकान्वये निर्गमित केलेल्या मार्गदर्शक सूचनांनुसार १५ व्या केंद्रीय वित्त आयोगाच्या निधीचे वितरण तथा विनियोजन करावयाचे आहे. संदर्भ क्रमांक ७ नुसार केंद्र शासनाने स्थानिक स्वराज्य संस्थांना देण्यात येणारा सदर निधी Public Finance Management System (PFMS) प्रणालीद्वारे वितरीत करणे बंधनकारक केले आहे .तसेच सदर निधी थेट लाभार्थ्यांपर्यंत पोहोचविण्यासाठी PRIASoft-PFMS या दोन प्रणालींचे इंटिग्रेशन केले आहे.
# Page 2
शासन निर्णय क्रमांकः पंविआ-२०२१/प्रक्र-५०/वित्त-४
१५ व्या केंद्रीय वित्त आयोगाचा निधी जिल्हा परिषद, पंचायत समिती आणि ग्रामपंचायतींना वितरित करण्यासाठी ICICI बँकेमार्फत PRIASoft-PFMS (PPI) Solution उपलब्ध करून घेणेबाबत शासन निर्णय क्र. पीईएस-४५२१/प्र.क्र.५०/आसक दि.२६.०८.२०२१ निर्गमित करण्यात आला आहे.
त्यानुसार १५व्या केंद्रीय वित्त आयोगाकडून राज्य शासनास प्राप्त झालेला निधी ICICI बँकेमार्फत Public Finance Management System (PFMS) प्रणालीद्वारे राज्यातील ग्रामीण स्थानिक स्वराज्य संस्थांना वितरीत करण्याबाबतचा प्रस्ताव शासनाच्या विचाराधीन होता. याबाबत शासनाने खालील निर्णय घेतला आहे.
शासन निर्णय : पंधराव्या केंद्रीय वित्त आयोगाचा सन २०२१-२२ या आर्थिक वर्षाच्या बंधित ग्रँटच्या (टाईड) पहिल्या हप्त्याचा केंद्रशासनाकडून मुक्त करण्यात आलेला रू. १२९२.१० कोटी इतका निधी सोबतच्या विवरणपत्रात (प्रपत्र - अ ) दर्शविल्याप्रमाणे महाराष्ट्र राज्यातील ग्रामीण स्थानिक स्वराज्य संस्थाना (जिल्हा परिषद, पंचायत समिती व ग्रामपंचायत या तिन्ही स्तरांसाठी) अनुक्रमे १०:१०:८० या प्रमाणात वितरीत करण्यासाठी उपलब्ध करून देण्यात येत आहे सर्व जिल्हा परिषद / पंचायत समिती /ग्रामपंचायत यांना संदर्भ क्र. ७ च्या अनुषंगाने त्यांनी ICICI बँकेमध्ये उघडलेल्या T+१ बचत खात्यामध्ये( Saving Account सोबत जोडलेल्या विवरणपत्रानुसार PRIASoft-PFMS INTERFACE (PPI) द्वारे सदर निधी वितरीत करण्यात येईल.
१. पंधराव्या वित्त आयोगांतर्गत महाराष्ट्र राज्याला प्राप्त होणाऱ्या निधीचे जिल्हा परिषदेला १०%, पंचायत समितीला १०% व ग्रामपंचायतीला ८०% या प्रमाणात वाटप होते. केंद्र शासनाने दिलेल्या सूचनांनुसार १५ व्या वित्त आयोगाच्या निधीचे वाटप ग्रामपंचायतींना राज्य शासनाकडून थेट करणे आवश्यक आहे .तसेच सदर निधी PRIASoft-PFMS INTERFACE (PPI) द्वारे वितरित करणे अनिवार्य केले आहे व यासाठी ग्रामविकास विभाग / जिल्हा परिषदा / पंचायत समित्या/ ग्रामपंचायती यांमध्ये ICICI बँकेचे T+१ बचत खाते ( Saving Account) उघडून १५व्या वित्त आयोगाचा निधी वितरीत करण्यास शासन परिपत्रक क्रमांकः पिईएस-४५२१/प्र.क्र.५०/आसक, ग्रा.वि.वि. दि.२६/८/२०२० अन्वये मान्यता देण्यात आली आहे.
२. केंद्रशासन आणि राज्यशासनाद्वारे वेळोवेळी निर्गमित करण्यात आलेल्या मार्गदर्शक सुचनांनुसार केवळ ICICI बँकेत १५ व्या वित्त आयोगाचे संयुक्त बचत खातेच उघडणे अनिवार्य राहील.
तसेच जिल्हा परिषद, पंचायत समिती व ग्रामपंचायत स्तारावरील १५ व्या केंद्रीय वित्त आयोगार्तंगत विविध प्रकल्प /योजना मधील कंत्राटदार व इतर लाभार्थी यांना निधीचे वितरण ऑनलाईन पध्दतीने म्हणजेच PFMS प्रणालीद्वारे करणे बंधनकारक राहील.
३. जिल्हा परिषद आणि पंचायत समिती स्तरावर ICICI बँकेत १५ व्या वित्त आयोगाचे संयुक्त बचत खाते उघडण्याची संपूर्ण जबाबदारी मुख्य लेखा व वित्त अधिकारी (CAFO), जिल्हा परिषद यांची राहील तसेच ग्रामपंचायत स्तरावर ICICI बँकेत १५व्या वित्त आयोगाचे संयुक्त बचत खाते उघडण्याची
पृष्ठ ७ पैकी २
# Page 3
शासन निर्णय क्रमांकः पंविआ-२०२१/प्रक्र-५०/वित्त-४
संपूर्ण जबाबदारी उपमुख्य कार्यकारी अधिकारी (पंचायत), जिल्हा परिषद यांची राहील . त्यांनी ICICI बँकेच्या अधिकाऱ्यांसमवेत जिल्हा परिषद पंचायत समिती आणि ग्रामपंचायत स्तरावर १५व्या वित्त आयोगाचे बचत खाते T+१ तत्त्वावर उघडण्याची कार्यवाही १५ दिवसात पूर्ण करून घ्यावी.
ग्रामपंचायतींची खाती उघडण्यासाठी तालुका पातळीवर मेळावे आयोजित करण्यात यावेत.
४. पंधराव्या वित्त आयोगाचा निधी PFMS प्रणाली वरूनच वितरीत करणे आवश्यक असून सदर प्रणाली मार्फत निधी खर्च न झाल्यास केंद्र शासनाकडून १५ वा वित्त आयोगाचा पुढील हप्ता वितरीत करण्यात येणार नाही ही बाब विचारात घेऊन जिल्हा परिषद, पंचायत समिती आणि ग्रामपंचायत स्तरावरील १५ व्या वित्त आयोगाची खाती बँकेत उघडण्यासाठी कालबद्ध कार्यक्रम तयार करून त्याचे संपूर्ण संनियंत्रण करण्याची जबाबदारी मुख्य कार्यकारी अधिकारी, जिल्हा परिषद यांची राहील.
५. शासनाने दिलेल्या मार्गदर्शक सूचनांनुसार ग्रामपंचायत स्तरावरील निधीचे नियोजन, सनियंत्रण व समन्वयानाची जबाबदारी उपमुख्य कार्यकारी अधिकारी (ग्रामपंचायत) यांची राहील.
६. १५ व्या केंद्रीय वित्त आयोगाच्या सन २०२१-२२ या आर्थिक वर्षाच्या ग्रामीण स्थानिक स्वराज्य संस्थांना वितरीत केलेल्या अनुदानातून घ्यावयाची कामे, त्याचे नियोजन, समन्वय व नियंत्रण याबाबतच्या मार्गदर्शक सूचना संदर्भ क्र. ५ व ६ च्या शासन निर्णयान्वये देण्यात आल्या आहेत. सन २०२१-२२ या आर्थिक वर्षापासूनच्या १५ व्या केंद्रीय वित्त आयोगांतर्गत वितरीत निधीतून पंचायतराज संस्थांनी ग्रामपंचायत विकास आराखडयानुसार कामे व उपक्रमांची प्रभावी अंमलबजावणी करावयाची असून यासंदर्भातील सूचना ग्राम विकास विभागाकडून संदर्भ क्र. ३ च्या शासन निर्णयान्वये देण्यात आलेल्या आहेत.
७. वरील प्रक्रियेमध्ये गावातील सद्याच्या परिस्थितीचे विश्लेषण करून गावाच्या गरजांची निश्चिती करून कामे ठरविण्याचे अधिकार ग्रामसभा व ग्रामपंचायतीला आहेत.
८. पंधराव्या केंद्रीय वित्त आयोगाच्या शिफारशींनुसार बंधित अनुदानाचा वापर पुढील पायाभूत सेवांसाठी करावयाचा आहे :
१. स्वच्छता आणि हागणदारीमुक्त स्थानिक स्वराज्य संस्थांची स्थिती कायम राखणे तसेच देखभाल व दुरूस्ती .
२. पेयजल पाणीपुरवठा, जल पुनर्भरण / पावसाच्या पाण्याची साठवण (रेन वॉटर हार्वेस्टिग), जल पुन:प्रक्रिया (वॉटर रिसायकलींग).
बंधित अनुदानाचा वापर हा वरील नमूद दोन बाबींसाठी प्रत्येकी ५०% च्या प्रमाणात करावयाचा आहे. जर वरील दोन बाबींपैकी एकाची पूर्णत: अंमलबजावणी झाली असेल तर त्यासाठीचा निधी दुस या बाबीसाठी खर्च करण्यात यावा. यासंदर्भात पूर्णत: अंमलबजावणी झाल्याबाबत संबंधित ग्रामपंचायत / ग्रामसभेव्दारे प्रमाणित करणे आवश्यक आहे. तसेच सदर प्रमाणीकरणास पंचायतराजच्या पर्यवेक्षण प्राधिकरणाव्दारे विधिवत पुष्टी करण्यात यावी. याबाबत उचित कार्यवाहीसाठी ग्रामपंचायत
पृष्ठ ७ पैकी ३
# Page 4
शासन निर्णय क्रमांक: पंविआ-२०२१/प्रक्र-५०/वित्त-४
स्तरांकरिता पर्यवेक्षण प्राधिकारी, गट विकास अधिकारी ( पं.स.), पंचायत समिती स्तरांकरिता उप मुख्य कार्यकारी अधिकारी (ग्रा.पं.) आणि जिल्हा परिषद स्तराकरिता मुख्य कार्यकारी अधिकारी ( जि.प.) हे असतील.
९. ग्रामपंचायतींनी पंधराव्या वित्त आयोगांतर्गत खात्यातील व्यवहार संदर्भ क्र. ४ च्या शासन परिपत्रकान्वये कार्यवाही करावी.
१०. ग्रामीण स्थानिक स्वराज्य संस्थानी प्राप्त निधीपेक्षा जास्त खर्च करू नये व जास्तीचे आर्थिक दायित्व निर्माण करू नये.
११. सर्व मुख्य कार्यकारी अधिकारी, जिल्हा परिषद यांनी या शासन निर्णयाच्या प्रती त्यांचे अधिनस्त सर्वजिल्हा परिषद / पंचायत समिती / ग्रामपंचायत स्तरावरील अधिकाऱ्यांना तात्काळ उपलब्ध करून द्याव्यात.
सदरचा शासन निर्णय वित्त विभागाच्या सहमतीने व त्यांच्या अनौपचारिक संदर्भ क्र.
३५/वि.आ.क., दि.०७/०९/२०२१ नुसार निर्गमित करण्यात येत आहे.
# Page 5
# Page 6
# Page 7