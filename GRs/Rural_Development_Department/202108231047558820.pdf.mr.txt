# Page 1
पंचायत समिती, कळमनुरी (जि. हिंगोली) येथील नवीन प्रशासकीय इमारत बांधकामास प्रशासकीय मंजुरी देण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः पंसई-२०२१/प्र.क्र.५६/बांधकाम-४
५ वा मजला, मर्झबान पथ, २५ बांधकाम भवन,
फोर्ट, मंत्रालय, मुंबई- ४०० ००१
तारीख : २३ ऑगस्ट, २०२१
वाचा : १) अतिरिक्त मुख्य कार्यकारी अधिकारी, जिल्हा परिषद, हिंगोली यांचे पत्र क्रमांकः जिपहिं/बांध/तांशा-४६२/२१, दिनांक १५ मार्च, २०२१.
२) अतिरिक्त मुख्य कार्यकारी अधिकारी, जिल्हा परिषद, हिंगोली यांचे पत्र क्रमांकः जिपहिं/बांध/तांशा-१/कावि/९७७/२१, दिनांक ०८ जून, २०२१.
प्रस्तावना :
अतिरिक्त मुख्य कार्यकारी अधिकारी, जिल्हा परिषद, हिंगोली यांनी वाचा मधील अनुक्रमांक १ व २ येथील पत्रान्वये, पंचायत समिती, कळमनुरी, (जि. हिंगोली) येथील नवीन प्रशासकीय इमारत बांधकामास प्रशासकीय मान्यता देण्याची विनंती केली आहे.
०२. पंचायत समिती, कळमनुरी (जि. हिंगोली) येथील अस्तित्वातील प्रशासकीय इमारत ही सन १९६१-६२ साली बांधलेली आहे. सदर इमारतीचे बांधकाम जीर्ण झाले असून इमारत पावसाळ्यात गळते व सदर इमारत दुरुस्त करण्या पलीकडे आहे. सदर इमारतीत विभाग प्रमुख व इतर कर्मचारी यांना पुरेशी जागा नाही. यास्तव पंचायत समिती, कळमनुरी येथील नवीन प्रशासकीय इमारतीचे बांधकाम गट क्रमांक १८६/क या क्षेत्रावर करण्यात येणार आहे. सदर जागा ही पंचायत समिती कळमनुरी यांच्या नावावर आहे. पंचायत समिती, कळमनुरी ही “ब” वर्ग दर्जाची असून एकुण बांधकामाचे क्षेत्रफळ २२३४.०० चौ.मी. इतके प्रस्तावित केले आहे. कार्यकारी अभियंता (बांध.), जिल्हा परिषद, हिंगोली यांनी पंचायत समिती, कळमनुरी नवीन प्रशासकीय इमारतीकरिता, नमुना आराखड्यानुसार उप मुख्य वास्तुशास्त्रज्ञ, सार्वजनिक बांधकाम विभाग, औरंगाबाद यांच्या जॉब क्र.
HING (A) २३ / ०२,०३ या नमुना नकाशावर आधारित, रू.११४९.५० लक्ष किंमतीचे सविस्तर अंदाजपत्रक सादर केलेले आहे. सदर अंदाजपत्रक सन २०२०-२१ च्या दरसूचीवर आधारित असून ते
# Page 2
शासन निर्णय क्रमांक: पंसई-२०२१/प्र.क्र.५६/बांधकाम-४
कार्यकारी अभियंता (बांध.), जिल्हा परिषद, हिंगोली, अधीक्षक अभियंता, सार्वजनिक बांधकाम मंडळ, नांदेड व मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी साक्षांकित केलेले आहे. कार्यकारी अभियंता (बांध.), जिल्हा परिषद, हिंगोली यांनी प्रस्तावासोबत स्ट्रक्चरल ऑडिट रिपोर्ट, पंचायत समितीच्या ठरावाची प्रत, जागेचा उतारा, लीड चार्ट, क्वॅरी चार्ट, ले-आऊट प्लॅन, अस्तित्वातील इमारत बांधकामाचे फोटो इत्यादी कागदपत्रे सादर केलेली आहेत.
०३. अतिरिक्त मुख्य कार्यकारी, जिल्हा परिषद, हिंगोली यांनी सादर केलेल्या प्रस्तावाच्या छाननी अंती पंचायत समिती, कळमनुरी, जिल्हा हिंगोली येथील नवीन प्रशासकीय इमारत बांधकामाच्या रू.११४९.५० लक्ष किंमतीच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
पंचायत समिती, कळमनुरी (जिल्हा हिंगोली) येथील नवीन प्रशासकीय इमारत बांधकामाच्या रूपये ११,४९,५०,०००/- (रूपये अकरा कोटी एकोणपन्नास लक्ष पन्नास हजार फक्त)
इतक्या अंदाजपत्रकीय किंमतीच्या कामांस पुढील अटींच्या अधीन राहून या शासन निर्णयान्वये प्रशासकीय मान्यता देण्यात येत आहे.
१. प्रस्तुत बांधकामास तांत्रिक मान्यता देण्यापुर्वी संकल्पन तपासून घेणे आवश्यक राहील.
२. प्रस्तुत इमारतीचे बांधकाम मुख्य वास्तुशास्त्रज्ञ, सा.बां. मंडळ, मुंबई यांच्याकडील विहित नमुना आराखड्यानुसार हाती घेण्यापूर्वी, स्थानिक नगररचना प्राधिकरणाची तसचे अग्निशमन यंत्रणेची मंजुरी घेणे बंधनकारक राहील.
३. नियोजित आराखड्यात महिला पदाधिकाऱ्यासाठी प्रसाधनगृहासह विश्रांती कक्षाचे संकल्पन करण्यात येवून, सदर व्यवस्था इमारतीमध्ये निर्माण करण्यात यावी.
४. प्रस्तुत प्रशासकीय इमारत बांधकामामध्ये ग्रीन बिल्डींग संकल्पना अंमलात आणून, नैसर्गिक प्रकाशयोजना व वायुवीजन, पाण्याच्या व उर्जेच्या वापरात काटकसर, पर्जन्य जलपुन:र्भरण आणि जास्तीत जास्त पर्यावरणपूरक बांधकाम साहित्य व साधन-सामुग्रीचा वापर करणे आवश्यक राहील.
५. प्रस्तुतचे काम हाती घेतल्यापासून जास्तीत जास्त दोन वर्षात पूर्ण होईल, असे नियोजन करून, इमारत बांधकामाचा त्रैमासिक प्रगती अहवाल वेळीच शासनास पाठविण्याची संबधित कार्यकारी अभियंता (बांध.), जिल्हा परिषद यांनी दक्षता घ्यावी.
६. या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय मान्यता किंमतीतच काम पूर्ण करण्याची संबधित कार्यकारी अभियंता (बांध), जिल्हा परिषद यांनी दक्षता घ्यावी.
पृष्ठ ५ पैकी २
# Page 3
शासन निर्णय क्रमांक: पंसई-२०२१/प्र.क्र.५६/बांधकाम-४
७. या कामी प्रशासकीय मान्यतेपेक्षा अधिक खर्च झाल्यास तो संबंधित पंचायत समिती / जिल्हा परिषदेने सोसावा.
८. प्रस्तुत प्रशासकीय इमारतीमध्ये अपंगांना सोयी-सुविधा उपलब्ध होण्याच्या दृष्टीने रॅम्प, रेलींग व तत्सम सुविधा निर्माण करणे बंधनकारक राहील.
९. प्रत्यक्ष इमारतीचे बांधकाम करतेवेळी पर्यावरण विभाग क्र. ईएनव्ही-२०१३/प्र.क्र.१७७/ तां.क.१,
दिनांक १०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
०२. पंचायत समिती, कळमनुरी, जिल्हा हिंगोली येथील नवीन प्रशासकीय इमारत बांधकामाच्या
सविस्तर अंदाजपत्रकाचा सर्वसाधारण गोषवारा पुढीलप्रमाणे आहे.
--------------------------------------------------------------------------------
|  | General Abstract For Construction of Kalamnuri P. S. Administrative Building |  |
|  | Sr. No. |  |  | Description of Item |  |  | Cost (In Rs.) |  |
| 1 | Total estimated cost | 6,86,17,717.00 |
| 2 | Electrification work (Internal) @ 5% | 34,30,886.00 |
| 3 | Electrification work (External) @ 5% | 41,17,063.00 |
| 4 | Water supply @ 5% | 34,30,886.00 |
| 5 | Internal Furniture Works G.F. @ 5000/- per sq.m. 1117.3*5000 | 55,86,650.00 |
| 6 | Internal Furniture Works F.F. @ 5000/- per sq.m. 1117.3*5000 | 55,86,650.00 |
| 7 | Fire fighting Arrangement L. Sum | 5,00,000.00 |
| 8 | Two wheeler and Four wheeler Parking | 30,00,000.00 |
| 9 | Rainwater Harvesting Lump Pump | 5,00,000.00 |
| 10 | Plantation Lump Pump | 5,00,000.00 |
|  | Total Amount ( 1 to 10 ) | 9,52,69,852.00 |
| 11 | Add for Computerization Charges | 1,50,000.00 |
| 12 | Add 12 % for GST | 1,14,32,382.00 |
| 13 | Add 0.50% For Insurance of Contract | 4,76,349.00 |
| 14 | Add 4 % for Contingencies | 38,10,794.00 |
| 15 | Add 4 % for Price Escalation | 38,10,794.00 |
|  | Total (11 to 15) | 1,96,80,319.00 |
| Grant Total (1+15) | 11,49,50,171.00 |
| Says | 11,49,50,000/ |
--------------------------------------------------------------------------------
०३. उपरोक्त बांधकामासाठी संबंधित सक्षम प्राधिकाऱ्याची तांत्रिक मान्यता प्राप्त झाल्यानंतर
अनुदान स्वरूपात, टप्प्याटप्प्याने निधी उपलब्ध करून दिला जाणार असून, तो उपलब्धतेनुसार
अर्थसंकल्प वितरण प्रणाली (BDS) द्वारे वितरीत करण्यात येईल. यावरील खर्च "२५१५-इतर ग्रामीण
विकास कार्यक्रम १०१, पंचायती राज ३१ सहाय्यक अनुदाने (०१) (०३) जिल्हा परिषदांच्या इमारती
पृष्ठ ५ पैकी ३
# Page 4
शासन निर्णय क्रमांक: पंसई-२०२१/प्र.क्र.५६/बांधकाम-४
बांधकामासाठी जिल्हा परिषदांना सहाय्यक अनुदाने (२५१५ ००५३)" या लेखाशीर्षाखाली खर्ची टाकण्यात यावा.
०४. प्रस्तुतचा शासन निर्णय हा वित्त विभागाच्या अनौ.सं.क्र.३९८/२१/व्यय - १५, दिनांक ०२ जुलै, २०२१ रोजीच्या सहमतीनुसार निर्गमित करण्यात येत आहे.
# Page 5