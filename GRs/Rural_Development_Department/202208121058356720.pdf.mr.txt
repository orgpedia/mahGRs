# Page 1
महाराष्ट्र विकास सेवा गट - अ मधील अतिरिक्त मुख्य कार्यकारी अधिकारी/प्रकल्प संचालक (एस-२५) संवर्गातील अधिकाऱ्यांना अतिरिक्त मुख्य कार्यकारी अधिकारी (निवडश्रेणी) (एस-२७) संवर्गात तात्पुरती पदोन्नती देणेबाबत .
महाराष्ट्र शासन
ग्राम विकास विभाग
शासन आदेश क्रमांक : मविसे-१०२२/प्र.क्र.४१/२०२२/आस्था-३,
बांधकाम भवन, २५, मर्झबान पथ, मुंबई - ४०० ००१.
दिनांक : १२ ऑगस्ट, २०२२
शासन आदेश : महाराष्ट्र विकास सेवा गट -अ मधील अतिरिक्त मुख्य कार्यकारी अधिकारी / प्रकल्प संचालक या संवर्गातील (वेतन स्तर एस-२५ : ७८८००-२०९२००) खालील अधिकाऱ्यांना अतिरिक्त मुख्य कार्यकारी अधिकारी (निवडश्रेणी) या संवर्गात (वेतन स्तर एस-२७ : ११८५००-२१४१०० ) तात्पुरती पदोन्नती देण्यात येत आहे. सदर पदोन्नत होणाऱ्या अधिकाऱ्यांना नागरी सेवा मंडळाच्या शिफारशी तसेच सक्षम प्राधिकाऱ्याच्या मान्यतेने खालील तक्त्यातील त्यांच्या नावासमोर स्तंभ क्र. ३ मध्ये दर्शविल्याप्रमाणे निव्वळ तात्पुरत्या पदोन्नतीने पदस्थापना देण्यात येत आहे :
---------------------------------------------------------------------------------------------------------------------------------------------------------
| अ. क्र. | अधिकाऱ्याचे नाव, सध्या धारण केलेले पद व ठिकाण | तात्पुरत्या पदोन्नतीने पदस्थापनेचे पद व ठिकाण | शेरा |
| (१) | (२) | (३) | (४) |
| १. | श्री.सी.जे.गुडेवार, अतिरिक्त मुख्य कार्यकारी अधिकारी, जिल्हा परिषद, सांगली | उप आयुक्त (विकास), विभागीय आयुक्त कार्यालय, औरंगाबाद | रिक्त पदी |
|  | श्री.ए.एस.भंडारी, राज्य प्रकल्प संचालक, राष्ट्रीय ग्राम स्वराज्य अभियान, पुणे | राज्य प्रकल्प संचालक, राष्ट्रीय ग्राम स्वराज्य अभियान, पुणे | प्रपत्र बढती |
| ३. | श्री.एस.व्ही.कवडे, सह संचालक, राष्ट्रीय उच्चतर शिक्षा अभियान, मुंबई | उप आयुक्त (आस्थापना), विभागीय आयुक्त कार्यालय, अमरावती | रिक्त पदी |
---------------------------------------------------------------------------------------------------------------------------------------------------------
२. मा.उच्च न्यायालय, मुंबई यांनी रिट याचिका क्रमांक २७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा . सर्वोच्च न्यायालय, नवी दिल्ली येथे विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन १६ ब यांच्या शासन निर्णय दि.०७.०५.२०२१ मधील तरतूदी नुसार पदोन्नतीच्या कोटयातील सर्व रिक्त पदे
# Page 2
शासन आदेश क्रमांकः मविसे-१०२२/प्र.क्र.४१/२०२२/आस्था-३
दि.२५.०५.२००४ च्या स्थितीनुसार निव्वळ तात्पुरत्या स्वरूपात सेवाज्येष्ठतेनुसार मा सर्वोच्च न्यायालयाच्या निर्णयाच्या अधीन राहून भरण्यात येत आहेत.
३. वरीलप्रमाणे अधिकाऱ्यांना अतिरिक्त मुख्य कार्यकारी अधिकारी (निवडश्रेणी) संवर्गात खालील अटींच्या अधीन राहून तात्पुरती पदोन्नती देण्यात येत आहे :
अटी व शर्ती :
३.१) वरील अधिकाऱ्यांना देण्यात येणारी अतिरिक्त मुख्य कार्यकारी अधिकारी (निवडश्रेणी) संवर्गातील तात्पुरती पदोन्नती महाराष्ट्र लोकसेवा आयोगाच्या मान्यतेच्या अधिन राहून देण्यात येत आहे.
३.२) प्रतिनियुक्तीवर असलेले ज्येष्ठ अधिकारी यांचे प्रत्यावर्तन झाल्यानंतर त्यांच्यासाठी संवर्गात रिक्त पद उपलब्ध नसल्यास या आदेशातील कनिष्ठतम अधिकाऱ्यांना पदावनत करण्याच्या अधिन सदर तात्पुरत्या पदोन्नत्या देण्यात येत आहेत.
३.३) सदरची पदोन्नती तात्पुरत्या स्वरूपाची असून सदर पदोन्नती प्रशासकीय निकड म्हणून लोकहितास्तव देण्यात येत आहे.
३.४) या तात्पुरत्या पदोन्नतीमुळे संबंधित अधिकाऱ्यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
३.५) वरीलप्रमाणे अधिकाऱ्यांना पदोन्नतीने पदस्थापना दिलेल्या पदावर विहित कालावधीत रूजू होणे आवश्यक आहे.
४. संबंधित विभागीय आयुक्त / मुख्य कार्यकारी अधिकारी, जिल्हा परिषद यांनी अतिरिक्त मुख्य कार्यकारी अधिकारी (निवडश्रेणी) संवर्गातील तात्पुरत्या पदोन्नतीने पदस्थापना देण्यात आलेल्या वरीलप्रमाणे अधिकाऱ्यांना तात्काळ कार्यमुक्त करावे आणि नवीन नियुक्तीच्या ठिकाणी तात्काळ हजर होण्याबाबत सुचना द्याव्यात.
५. अतिरिक्त मुख्य कार्यकारी अधिकारी (निवडश्रेणी) संवर्गातील तात्पुरती पदोन्नती दिलेल्या अधिकाऱ्यांनी त्यांच्या नवीन नियुक्तीच्या ठिकाणी तात्काळ रुजु व्हावे तसेच सदर पदाचा पदभार स्वीकारल्यानंतर त्याचा अनुपालन अहवाल शासनास सादर करावा. संबंधित अधिकाऱ्यांनी अनधिकृत रजेवर जाऊ नये. त्यांचे लक्ष सामान्य प्रशासन विभागाच्या क्रमांक : सीडीआर १०८२/२५६७/२८/अकरा, दिनांक ३०.८.१९८२ च्या परिपत्रकाकडे वेधण्यात येत आहे. त्यात दिलेल्या सूचना लक्षात घेऊन नियुक्ती रद्द करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची त्यांनी नोंद घ्यावी.
पृष्ठ ३ पैकी २
# Page 3
शासन आदेश क्रमांकः मविसे-१०२२/प्र.क्र.४१/२०२२/आस्था-३