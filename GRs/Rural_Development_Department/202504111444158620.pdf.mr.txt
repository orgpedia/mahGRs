# Page 1
जिल्हा परिषदांच्या क्रीडा स्पर्धा विभागीय व
राज्यस्तरावर सुरु करणे या मागणीच्या अनुषंगाने
तपासणी व अभ्यास करून अहवाल सादर
करण्यासाठी क्रीडा समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांक : संकीर्ण-२०२५/प्र.क्र.१२६/आस्था-७
ग्राम विकास विभाग, बांधकाम भवन
२५, मर्झबान पथ, मुंबई-४०० ००१.
दिनांक : - ११ एप्रिल, २०२५
वाचा :- मा.मंत्री (ग्रामविकास व पंचायत राज), यांच्या अध्यक्षतेखालील दिनांक १४.०२.२०२५
रोजीच्या बैठकीचे इतिवृत्त.
प्रस्तावना -
ग्रामविकास, विभागाच्या विविध विषयांबाबत मा.मंत्री (ग्रामविकास व पंचायत राज), यांच्या
अध्यक्षतेखाली दिनांक १४.०२.२०२५ रोजी आयोजित बैठकीत जिल्हा परिषद क्रीडा स्पर्धा विभागीय व
राज्यस्तरावर सुरु करण्यासाठी अभ्यास करुन अहवाल सादर करण्यासाठी वाचा येथील इतिवृत्तान्वये
दिलेल्या निदेशास अनुसरून, या मागणीच्या अनुषंगाने तपासणी व अभ्यास करून अहवाल सादर
करण्यासाठी क्रीडा समिती गठीत करण्याची बाब शासनाच्या विचाराधीन होती.
शासन निर्णय :-
उपरोक्त प्रस्तावनेस अनुसरुन जिल्हा परिषद क्रीडा स्पर्धा विभागीय व राज्यस्तरावर सुरु
करण्यासाठी तपासणी व अभ्यास करुन अहवाल सादर करण्यासाठी खालील प्रमाणे क्रीडा समिती गठीत
करण्यात येत आहे.
--------------------------------------------------------------------------------------------------------------
| अ.क्र. | तपशील | पद |
| १. | मुख्य कार्यकारी अधिकारी ,जिल्हा परिषद सातारा. | अध्यक्ष |
| २. | श्री. सुहास पाटील, उप संचालक, शिव छत्रपती क्रीडा पीठ, क्रीडा व युवक सेवा संचालनालय,महाराष्ट्र राज्य | सदस्य |
| ३. | उप सचिव, जि.प. आस्थापना (आस्था-७), ग्राम विकास विभाग | सदस्य |
| ४. | उप मुख्य कार्यकारी अधिकारी (साप्रवि), जिल्हा परिषद, सातारा | सदस्य सचिव |
--------------------------------------------------------------------------------------------------------------
# Page 2
शासन निर्णय क्रमांकः संकीर्ण-२०२५/प्रक्र. १२६/आस्था-७
सदर समितीच्या अध्यक्षांना आवश्यकतेनुसार विभागीय/जिल्हास्तरावरील क्षेत्रिय कार्यालयातील
अधिकारी यांना बैठकीस आमंत्रित करता येईल.
२. क्रीडा समितीची कार्यकक्षा - सदर समितीची कार्यकक्षा पुढीलप्रमाणे आहे.-
१. जिल्हा परिषद क्रीडा स्पर्धा विभागीय व राज्यस्तरावर सुरु करण्यासाठी आवश्यकता व त्याची
कारणमीमांसा स्पष्ट्ट करणे.
२. समितीने धोरण ठरवितांना शासनाच्या इतर विभागांतर्गत चालणाऱ्या (उदा.महसुल विभाग व
गृह विभाग) यांच्या क्रीडा स्पर्धाविषयी माहिती घेवून स्पर्धा कशा असाव्यात, त्याची रुपरेषा
ठरवावी.
३. विभागीय व राज्यस्तरावर कोणत्या प्रकारच्या क्रीडा स्पर्धा असाव्यात याबाबत रुपरेषा ठरविणे.
४. क्रीडा स्पर्धाकरीता आवश्यक निधीची उपलब्धतता कशाप्रकारे करता येईल याबाबत सविस्तर
अहवाल देणे.
५. समितीने उपरोक्त कार्यकक्षेच्या अनुषंगाने तपासणी व अभ्यास करून तीन महिन्यांच्या
मुदतीमध्ये शासनास अहवाल सादर करावा.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3