# Page 1
एकत्रित परिविक्षाधीन प्रशिक्षण कार्यक्रम (सीपीटीपी-७) मधील परिविक्षाधीन सहायक गट विकास अधिकारी, गट-ब यांना २९ आठवड्यांच्या सहायक गट विकास अधिकारी, गट-ब या पदाच्या स्वतंत्र कार्यभाराकरिता पदस्थापना देण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः मविसे-१०२१/प्र.क्र.११३/२०२१/आस्था-३ अ ३ रा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४०० ००१
तारीख: १९ जुलै, २०२३
वाचा : १) शासन निर्णय, सामान्य प्रशासन विभाग क्रमांकः टीआरएन-२०१३/प्र.क्र.८४/१३/१२-अ, दिनांक २० जानेवारी, २०१४.
२) शासन निर्णय, ग्राम विकास विभाग समक्रमांकः दिनांक ०४ जानेवारी, २०२२.
शासन निर्णय :
सामान्य प्रशासन विभागाच्या उक्त वाचा मधील अनुक्रमांक १ येथील दिनांक २० जानेवारी, २०१४ रोजीच्या शासन निर्णयान्वये, महाराष्ट्र लोकसेवा आयोगाकडून राज्यसेवा परीक्षेमधून सरळसेवेने नियुक्त होणाऱ्या गट-अ आणि गट-ब मधील अधिकाऱ्यांना एकत्रित परिविक्षाधीन प्रशिक्षण कायक्रमांतर्गत प्रशिक्षण देण्याचा निर्णय घेण्यात आला आहे. त्यानुसार राज्यसेवा मुख्य परीक्षा २०१९ मधून शिफारस प्राप्त महाराष्ट्र विकास सेवा, गट-ब मधील परिविक्षाधीन सहायक गट विकास अधिकारी, गट-ब यांच्या एकत्रित परिविक्षाधीन प्रशिक्षण कार्यक्रम-७ अंतर्गत जिल्हा स्तरावरील (७५+४) आठवड्यांचा प्रशिक्षण कार्यक्रम सुरू आहे. सदर (७५+४) आठवड्यांच्या प्रशिक्षणांतर्गत परिविक्षाधीन अधिकाऱ्यांना दिनांक २१ जुलै, २०२३ पासून पुढे २९ - आठवड्यांकरिता सहायक गट विकास अधिकारी, गट-ब या पदाच्या स्वतंत्र कार्यभाराचे प्रशिक्षणाकरीता पदस्थापना देणे आवश्यक आहे.
०२. एकत्रित परिविक्षाधीन प्रशिक्षण कार्यक्रम - ७ मधील ७ परिविक्षाधीन सहायक गट विकास अधिकारी, गट-ब यांना परिशिष्ट-अ मध्ये नमूद केल्याप्रमाणे सहायक गट विकास अधिकारी, गट-ब पदाच्या स्वतंत्र कार्यभार प्रशिक्षणासाठी महसूली विभाग वाटप करण्यात येत आहे. सदर महसूली विभाग वाटपानुसार संबंधित परिविक्षाधीन अधिकाऱ्यांना सहायक गट विकास
# Page 2
शासन निर्णय क्रमांकः मविसे-१०२१/प्र.क्र.११३/२०२१/आस्था-३ अ
अधिकारी, गट ब पदाचा दिनांक २१ जुलै, २०२३ पासून स्वतंत्र कार्यभार देण्याची कार्यवाही सर्व विभागीय आयुक्त यांनी संबंधित महसूली विभागातील रिक्त पदे विचारात घेऊन तात्काळ करावी.
०३. सर्व संबंधित विभागीय आयुक्त / मुख्य कार्यकारी अधिकारी, जिल्हा परिषद यांनी त्यांच्या अधिनस्त असलेल्या एकत्रित परिविक्षाधीन प्रशिक्षण कार्यक्रम - ७ मधील परिविक्षाधीन
अधिकाऱ्यांना स्वतंत्र कार्यभाराच्या पदावर रूजू होण्यासाठी त्वरीत कार्यमुक्त करावे. तसेच सर्व संबंधित परिविक्षाधीन अधिकारी यांनी परिशिष्ट-अ मध्ये त्यांच्या नावासमोर दर्शविलेल्या विभागीय
आयुक्तांच्या कार्यालयात अथवा विभागीय आयुक्तांद्वारे पदस्थापना देण्यात आली असल्यास त्या पदावर तात्काळ हजर होऊन स्वतंत्र कार्यभार मिळालेल्या पदाचा रूजू अहवाल संबंधित मुख्य कार्यकारी अधिकारी, जिल्हा परिषद यांच्यामार्फत शासनास सादर करावा.
# Page 3