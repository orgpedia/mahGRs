# Page 1
दिव्यांग व्यक्ती हक्क अधिनियम,२०१६ नुसार ग्रामविकास विभागांतर्गत जिल्हा परिषदेकडील गट-क संवर्गातील पदांकरीता दिव्यांगांसाठी पदे सुनिश्चित करण्याबाबत.
महाराष्ट्र शासन
ग्राम विकास विभाग
शासन निर्णय क्र. दिव्यांग-२०१९/प्र.क्र.१४१/आस्था-८
बांधकाम भवन, २५, मर्झबान पथ,
फोर्ट, मुंबई ४००००१
दिनांक :- १३ सप्टेंबर, २०२१
वाचा: १) केंद्र शासनाचा दिव्यांग व्यक्ती हक्क अधिनियम, २०१६ २) सामाजिक न्याय व विशेष सहाय्य विभाग शासन परिपत्रक क्र. दिव्यांग-२०१९/ प्र.क्र.२५१/दि.१२/११/२०२० ३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४/०१/२०२१ ची अधिसूचना ४) सामाजिक न्याय व विशेष सहाय्य विभाग शासन परिपत्रक क्र. दिव्यांग-२०१९/ प्र.क्र.२५१/दि.क.२,दि.०२/०२/२०२१ ५) ग्रामविकास विभाग, परिपत्रक क्र.दिव्यांग-२०१९/प्र.क्र.१४१/आस्था-८,दि.१७/०७/२०१९ ६) शासन निर्णय समक्रमांक दि. २२ फेब्रुवारी २०२१, दि. ०८ एप्रिल, २०२१ व दि.२३ जून २०२१
प्रस्तावना :--
केंद्र शासनाच्या दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेत ४% आरक्षण निश्चित केले आहे. त्यास अनुसरुन दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने त्यांच्या दिनांक ०४/०१/२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी केंद्र शासनाच्या www.disabilityaffairs.gov.in या संकेतस्थळावर Policy / Act/Rules-Notification येथे List of post identification suitable for Person with Benchmark Disability notified on ०४/०१/२०२१ या शिर्षाखाली प्रसिध्द केली आहे. सदर अधिसूचनेमध्ये नमूद केल्यानुसार केंद्र शासनाने पदे सुनिश्चिती करुन दिव्यांगासाठी सुनिश्चित केलेली गट-"अ" ते गट- "ड" मधील जी पदे राज्य शासनाच्या
# Page 2
शासन निर्णय क्रमांकः दिव्यांग-२०१९/प्र.क्र १४१/आस्था-०८
आस्थापनेवर (अधिनस्त कार्यालयातील पदांसह) आहेत, अशा पदांबाबत केंद्र शासनाने प्रसिध्द केलेल्या यादीतील ज्या पदांची कर्तव्य व जबाबदा-या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील सदर पदे दिव्यांगासाठी सुनिश्चित करण्याच्या सूचना सामाजिक न्याय व विशेष सहाय्य विभागाने संदर्भाधिन क्र.४ येथील दिनांक ०२/०२/२०२१ च्या शासन निर्णयान्वये निर्गमित केलेल्या आहेत.
२. त्यास अनुसरुन जिल्हा परिषदेकडील गट-क संवर्गातील संदर्भाधीन क्र.६ येथील शासन निर्णय दि.२२ फेब्रुवारी २०२१ अन्वये आरोग्य सेवक (पुरुष), आरोग्य सेविका, प्रयोगशाळा तंत्रज्ञ, औषध निर्माता,आरोग्य पर्यवेक्षक ही ५ संवर्ग, शासन निर्णय दि.०८ एप्रिल २०२१ अन्वये १) वरिष्ठ सहाय्यक (लिपिक), २) कनिष्ठ सहाय्यक (लिपिक), ३) वरिष्ठ सहाय्यक (लेखा), ४) कनिष्ठ सहाय्यक (लेखा),५)कनिष्ठ अभियंता (स्थापत्य), ६) कनिष्ठ अभियंता (विदयुत), ७) कनिष्ठ अभियंता (यांत्रिकी), ही ७ संवर्ग तसेच शासन निर्णय दि. २३ जून२०२१ अन्वये गट-ड संवर्गातील परिचर असे एकूण १३ संवर्ग दिव्यांगासाठी सुनिश्चित करण्यात आली आहेत. जिल्हा परिषदेकडील गट क संवर्गातील १) स्थापत्य अभियांत्रिकी सहाय्यक २) कनिष्ठ यांत्रिकी ३) पशुधन पर्यवेक्षक ४) ग्रामसेवक (कंत्राटी) ५) विस्तार अधिकारी (पंचायत) ६) विस्तार अधिकारी (सांख्यिकी) ७) विस्तार अधिकारी (कृषी) ८) अंगणवाडी पर्यवेक्षिका व ९) कनिष्ठ लेखाधिकारी अशी एकूण ९ संवर्ग केंद्र शासनाच्या दिनांक ४/१/२०२१ च्या अधिसूचनेतील पदांशी समकक्ष नसल्याचे पडताळणी अंती निदर्शनास आले असल्याने सदर ९ पदांचा प्रस्ताव सामाजिक न्याय व विशेष सहाय्य विभागाकडील तज्ञ समितीच्या मान्यतेसाठी सादर करण्यात आला होता.
३. त्याअनुषंगाने दिव्यांग व्यक्ति हक्क अधिनियम २०१६ मधील कलम ३३ नुसार दिव्यांगांसाठी शासन सेवेतील पदांची सुनिश्चिती करणे बाबत प्रधान सचिव, सामाजिक न्याय व विशेष सहाय्य विभाग यांच्या अध्यक्षतेखाली दि. ७ जुलै २०२१ रोजी तज्ञ समितीची बैठक पार पडली. सदर बैठकीच्या दि.१४/७/२०२१ रोजीच्या इतिवृत्तानुसार१) स्थापत्य अभियांत्रिकी सहाय्यक २) कनिष्ठ यांत्रिकी ३) पशुधन पर्यवेक्षक ४) ग्रामसेवक (कंत्राटी) ५) विस्तार अधिकारी (पंचायत) ६) विस्तार अधिकारी (कृषी) ७)अंगणवाडी पर्यवेक्षिका अशा एकूण ७ संवर्ग दिव्यांगांसाठी सुनिश्चिती करण्यास तज्ञ समितीने मान्यता दिली आहे.
तसेच १) कनिष्ठ लेखाधिकारी २) विस्तार अधिकारी (सांख्यिकी) हे दोन संवर्ग केंद्र शासनाच्या दिनांक ४/१/२०२१ च्या अधिसूचना व सामाजिक न्याय व विशेष सहाय्य विभागाच्या दि.०२/०२/२०२१ रोजीच्या शासन निर्णयातील सुचनेनुसार दिव्यांगांसाठी सुनिश्चित करण्यात यावी असा तज्ञ समितीने निर्णय दिलेला आहे.
पृष्ठ ५ पैकी २
# Page 3
शासन निर्णय क्रमांकः दिव्यांग-२०१९/प्र.क्र १४१/आस्था-०८
सामाजिक न्याय व सहाय्य विभागाकडील तज्ञ समितीच्या मान्यतेस अनुसरुन जिल्हा परिषदेकडील गट - क संवर्गातील १) स्थापत्य अभियांत्रिकी सहाय्यक २) कनिष्ठ यांत्रिकी ३) पशुधन पर्यवेक्षक ४) ग्रामसेवक (कंत्राटी) ५) विस्तार अधिकारी (पंचायत) ६) विस्तार अधिकारी (सांख्यिकी) ७) विस्तार अधिकारी (कृषी) ८) अंगणवाडी पर्यवेक्षिका व ९) कनिष्ठ लेखाधिकारी अशी एकूण ९ संवर्ग सुनिश्चित करण्याची बाब शासनाच्या विचाराधिन होती.
शासन निर्णय:- सामाजिक न्याय व विशेष सहाय्य विभागाकडील तज्ञ समितीच्या दिनांक ०७ जुलै २०२१ रोजीच्या इतिवृत्ता नुसार दिव्यांग व्यक्ति हक्क अधिनियम २०१६ मधील कलम ३३ नुसार दिव्यांगांसाठी जिल्हा परिषदेतील गट क संवर्गातील १) स्थापत्य अभियांत्रिकी सहाय्यक २) कनिष्ठ यांत्रिकी ३) पशुधन पर्यवेक्षक ४) ग्रामसेवक (कंत्राटी) ५) विस्तार अधिकारी (पंचायत) ६) विस्तार अधिकारी (कृषी) ७)अंगणवाडी पर्यवेक्षिका अशा एकूण ७ संवर्गातील पदे या शासन निर्णयान्वये दिव्यांगांसाठीच्या नवीन प्रवर्गास विवरणपत्र- अ मध्ये दर्शविल्या प्रमाणे सुनिश्चित करण्यात येत आहेत.
२. तसेच दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदसुनिश्चिती करण्यासाठी केंद्र शासनाच्या सामाजिक न्याय व अधिकारिता मंत्रालय, नवी दिल्ली यांनी दिनांक ०४ जानेवारी, २०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी प्रसिध्द केलेली आहे. केंद्र शासनाच्या दिव्यांग व्यक्ती हक्क अधिनियम,२०१६ नुसार जिल्हा परिषदेकडील गट-क व ड संवर्गातील पदे दिव्यांगासाठी सुनिश्चित करण्यासाठी विभागामार्फत उप आयुक्त (आस्थापना), विभागीय आयुक्त कार्यालय, पुणे यांच्या अध्यक्षतेखाली समिती गठीत करण्यात आली आहे. सदर समितीने केंद्र शासनाच्या दिनांक ०४/०१/२०२१ च्या अधिसूचनेमधील पदांची पडताळणी करुन जिल्हा परिषदेकडील भरतीयोग्य पदांसाठी केंद्र शासनाच्या अधिसूचनेमधील सर्वसाधारणपणे समकक्ष आढळून येणा-या जिल्हा परिषदेकडील पदांकरिता दिव्यांगासाठी पदे सुनिश्चित करुन अहवाल सादर केला आहे.
समितीने सादर केलेला अहवाल तसेच केंद्र शासनाच्या दिनांक ०४/०१/२०२१ रोजीच्या अधिसूचनेतील समकक्ष पदांशी पडताळणी करुन जिल्हा परिषदेकडील गट क संवर्गातील १) विस्तार अधिकारी (सांख्यिकी ) २) कनिष्ठ लेखाधिकारी अशी एकूण २ पदे या शासन निर्णयान्वये दिव्यांगासाठीच्या नवीन प्रवर्गासह विवरणपत्र "ब" मध्ये दर्शविल्याप्रमाणे सुनिश्चित करण्यात येत आहेत.
अशा प्रकारे उपरोक्त नमुद केल्यानुसार विवरणपत्र अ नुसार ७ पदे व विवरणपत्र ब नुसार २ पदे अशी एकूण ९ पदे दिव्यांगांसाठी सुनिश्चित करण्यात येत आहेत.
पृष्ठ ५ पैकी ३
# Page 4
शासन निर्णय क्रमांकः दिव्यांग-२०१९/प्र.क्र १४१/आस्था-०८
३. सदर शासन निर्णय केंद्र शासनाच्या सामाजिक न्याय व अधिकारिता मंत्रालय, नवी दिल्ली यांची दिनांक ०४/०१/२०२१ ची अधिसूचना व सामाजिक न्याय विभागाच्या दिनांक ०२/०२/२०२१ रोजीच्या शासन निर्णयान्वये दिलेल्या सूचनेस अनुसरुन तसेच सामाजिक न्याय व विशेष सहाय्य विभागाचा अनौपचारीक संदर्भ क्र.८५० दि.२५/०६/२०२१ अन्वये दिलेल्या मान्यतेस अनुसरुन निर्गमित करण्यात येत आहे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12