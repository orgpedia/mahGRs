# Page 1
विभागीय परीक्षांसंदर्भातील सामाईक
बाबींबाबतच्या धोरणाबाबत तसेच
महाराष्ट्र वित्त व लेखा सेवा परीक्षेचा
अभ्यासक्रम निश्चित करण्यासाठी
समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः परिक्षा-२०२२/प्र.क्र.२८/आस्था-१०
बांधकाम भवन, २५, मर्झबान पथ,
फोर्ट, मंत्रालय, मुंबई-४००००१
दिनांक: २०.०२.२०२४
संदर्भ :- १)सामान्य प्रशासन विभाग, शासन निर्णय क्र. विपधो-२६२०/प्र.क्र.१६/का-१७,
दि.३१.०३.२०२१ २)वित्त विभाग, शासन निर्णय क्र. सेवाप्र-२०२२/प्र.क्र.८६/कोषा प्रशा-३, दि.६.१०.२०२२
प्रस्तावना :- संदर्भाधीन १ येथील शासन निर्णयान्वये राज्य शासनाच्या विविध प्रशासकीय विभागांच्या विभागीय
परीक्षांसंदर्भातील सामाईक बाबींबाबतचे धोरण तयार करण्याच्या अनुषंगाने सूचना निर्गमित केल्या आहेत.
याच धर्तीवर ग्राम विकास विभागाच्या विविध संवर्गातील कर्मचाऱ्यांच्या विभागीय परिक्षासंदर्भातील
सामाईक बाबींबाबतच्या धोरण निश्चितीबाबत तसेच महाराष्ट्र जिल्हा परिषद वित्त व लेखा सेवा वर्ग-३ या
पदावरील कर्मचाऱ्यांना पदोन्नतीसाठी अनिवार्य असलेली महाराष्ट्र वित्त व लेखा सेवा परीक्षेचा अभ्यासक्रम
निश्चित करण्याबाबत शिफारशी सुचविण्याकरिता समिती गठित करण्याची बाब शासनाच्या विचाराधीन
होती.
शासन निर्णय:-
या शासन निर्णयान्वये विभागीय परिक्षासंदर्भातील सामाईक बाबींबाबतच्या धोरण निश्चितीबाबत तसेच महाराष्ट्र जिल्हा परिषद वित्त व लेखा सेवा वर्ग-३ या पदावरील कर्मचाऱ्यांना पदोन्नतीसाठी
अनिवार्य असलेली महाराष्ट्र वित्त व लेखा सेवा परीक्षेचा अभ्यासक्रम निश्चित करणे याबाबत शिफारशी सुचविण्याकरिता खालील समिती गठित करण्यास मान्यता देण्यात येत आहे.
०२. सदर समितीची रचना पुढीलप्रमाणे असेल.
--------------------------------------------------------------------------------------------------
| अ.क्र. | पदनाम | समितीमधील अध्यक्ष/सदस्य |
| १. | उप आयुक्त (विकास), विभागीय आयुक्त कार्यालय, कोकण विभाग, कोकण भवन, बेलापूर, नवी मुंबई. | अध्यक्ष |
| २. | उप सचिव (वित्त) तथा सह संचालक, ग्रामविकास विभाग, बांधकाम भवन, मुंबई | सदस्य |
--------------------------------------------------------------------------------------------------
# Page 2
शासन निर्णय क्रमांकः परिक्षा-२०२२/प्र.क्र.२८/आस्था-१०
------------------------------------------------------------------------
| ३. | उप संचालक, परिक्षा शाखा, संचालनालय, लेखा व कोषागारे, मुंबई | सदस्य |
| ४. | मुख्य लेखा व वित्त अधिकारी, जिल्हा परिषद, सातारा | सदस्य |
| ५. | उप संचालक, ग्रामविकास विभाग, बांधकाम भवन, मुंबई | सदस्य |
| ६. | उप सचिव (आस्था-१०), ग्रामविकास विभाग, बांधकाम भवन, मुंबई | सदस्य सचिव |
------------------------------------------------------------------------
सामान्य प्रशासन विभागाच्या दि.०१.०३.२०१८, दि.२२.०९.२०२० व दि.३१.०३.२०२१ या शासन
निर्णयाच्या अनुषंगाने महाराष्ट्र जिल्हा परिषद वित्त व लेखा सेवा वर्ग-३ संवर्गातील कर्मचाऱ्यांना
लेखाधिकारी गट-ब या पदावर पदोन्नतीसाठी अनिवार्य असलेली विभागीय परिक्षा नियमात सुधारणा
सुचविणे, सदर परीक्षेचा अभ्यासक्रम निश्चित करणे संदर्भात सदर समिती या विभागास शिफारशी सुचवेल.
सदर समितीने आपला अहवाल ३० दिवसाच्या आत शासनास सादर करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर