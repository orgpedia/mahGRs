# Page 1
निधी वितरण आदेश जिल्हा ग्रामीण विकास यंत्रणेमधील अधिकारी व कर्मचारी यांचे वेतन व भत्ते भागविण्याकरीता सन २०२२-२३ करीता अनुदान वितरीत करण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः जिग्राप्र-११२२/प्र.क्र-३१/योजना-५
बांधकाम भवन,तळमजला
२५, मर्झबान पथ, फोर्ट, मुंबई - ४००००१.
तारीख: २३ ऑगस्ट, २०२२.
वाचा : १) वित्त विभाग शासन निर्णय क्र.अर्थसं-२०२२/प्र.क्र.४३/अर्थ-३, दि. ०४.०४.२०२२.
२) केंद्र शासनाचे आदेश क्र.आर-१७०१४/१४/२०२१-२२/DRDA(SI.No.५३),दि.३१.०३.२०२२.
३) ग्राम विकास विभाग शासन निर्णय क्र.जिग्राप्र-११२२/प्र.क्र.४३/योजना-५, दि.०१.०४.२०२२.
४) ग्राम विकास विभाग शासन निर्णय क्र.जिग्राप्र-११२२/प्र.क्र.११/योजना-५, दि.२३.०५.२०२२.
प्रस्तावना : मा. मंत्रीमंडळाच्या दिनांक ३१.०३.२०२२ रोजीच्या बैठकीमध्ये जिल्हा ग्रामीण विकास यंत्रणा - प्रशासन योजना बंद करण्याऐवजी राज्य शासनाकडून १००% राज्य योजना म्हणून पुढील ५ वर्षे म्हणजेच दिनांक ०१.०४.२०२२ ते ३१.०३.२०२७ पर्यंत पूर्वीप्रमाणे सुरु ठेवण्याबाबत निर्णय घेण्यात आला आहे. जिल्हा ग्रामीण विकास यंत्रणा - प्रशासन योजनेकरीता दिनांक ०१ एप्रिल, २०२२ पासून पूर्वीच्या १५ पदांऐवजी ८ पदे निश्चित करण्यात आले असून उर्वरित पदावरील अधिकारी / कर्मचारी यांच्या सेवा त्यांच्या मूळ आस्थापनेवर प्रत्यार्पित करण्याबाबत निर्णय घेण्यात आला आहे.
२. जिल्हा ग्रामीण विकास यंत्रणेतील अधिकारी/कर्मचारी यांचे वेतन व व भत्ते अदा करण्याकरीता सन २०२१-२२ करीता केंद्र शासनाकडून प्राप्त झालेला केंद्र हिस्सा (६०%) दुसऱ्या हप्त्याचे अनुदान रु. ६,०७,८९,०००/- (रुपये सहा कोटी सात लक्ष एकोणनव्व्द हजार फक्त) व त्यास अनुरुप राज्य हिस्सा (४०% ) रु.४,०५,२६,०००/- (रुपये चार कोटी पाच लक्ष सव्वीस हजार फक्त) असे एकूण रु.१०,१३,१५,०००/- (रुपये दहा कोटी तेरा लक्ष पंधरा हजार फक्त) इतका निधी आर्थिक वर्ष २०२२-२३ मधील अर्थसंकल्पीय तरतुदीमधून शासन निर्णय क्र. जिग्राप्र-११२२/प्र.क्र.११/योजना-५, दि.२३.०५.२०२२ अन्वये जिल्हा ग्रामीण विकास यंत्रणा-प्रशासन मधील अधिकारी व कर्मचारी यांचे वेतन व भत्ते अदा करण्याकरीता संबंधित मुख्य कार्यकारी अधिकारी, जिल्हा परिषद यांना आहरण व वितरण अधिकारी म्हणून वितरीत करण्यात आला आहे.
# Page 2
शासन निर्णय क्रमांकः जिग्राप्र-११२२/प्र.क्र-३१/योजना-५
वित्तीय वर्ष २०२२-२३ करीता मागणी क्र. एल-३, जिल्हा ग्रामीण विकास यंत्रणा-प्रशासन (१००% राज्य हिस्सा) लेखाशीर्ष-२५१५ २६०१ अंतर्गत रुपये २८४२.०६ लक्ष इतकी अर्थसंकल्पिय तरतूद करण्यात आली आहे.
सन २०२२-२३ करीता जिल्हा ग्रामीण विकास यंत्रणेमधील अधिकारी व कर्मचारी यांचे वेतन व भत्ते अदा करण्याकरीता संबंधित मुख्य कार्यकारी अधिकारी, जिल्हा परिषद यांना आहरण व वितरण अधिकारी म्हणून अर्थसंकल्पिय वितरण प्रणालीवर ( बी. डी. एस.) निधी उपलब्ध करुन देण्याची बाब विचाराधीन होती.
शासन निर्णय: जिल्हा ग्रामीण विकास यंत्रणा - प्रशासनमधील अधिकारी व कर्मचारी यांचे वेतन व भत्ते अदा करण्याकरीता आवश्यक प्रतिमाह वेतनासाठी सरासरी खर्च व त्यांच्याकडील शिल्लक निधी विचारात घेऊन सन २०२२-२३ करीता जिल्हा ग्रामीण विकास यंत्रणेमधील अधिकारी व कर्मचारी यांचे वेतन व भत्ते अदा करण्याकरीता रु.९,५०,००,०००/- (रुपये नऊ कोटी पन्नास लक्ष फक्त) इतका निधी संबंधित मुख्य कार्यकारी अधिकारी, जिल्हा परिषद यांना आहरण व वितरण अधिकारी म्हणून अर्थसंकल्पिय वितरण प्रणालीवर (बी.डी.एस.) खालील विवरणपत्रानुसार वितरीत करण्यात येत आहे.
विवरण पत्र
(रुपये लाखात)
----------------------------------------------------------
| अ.क्र. | जिल्हा ग्रामीण विकास यंत्रणा | वितरीत करावयाचा निधी |
| १ | २ | ३ |
| १. | अहमदनगर | ३५.०० |
| २. | अकोला | २०.०० |
| ३. | अमरावती | ३०.०० |
| ४. | औरंगाबाद | ४०.२५ |
| ५. | बीड | ३४.६५ |
| ६. | भंडारा | १७.५० |
| ७. | बुलढाणा | ४५.०० |
| ८. | चंद्रपूर | २४.०० |
| ९. | धुळे | ४०.५० |
| १० | गडचिरोली | ३३.०० |
| ११ | गोंदिया | ३.०० |
| १२. | हिंगोली | १५.०० |
| १३س . | जळगांव | ४७.५० |
| १४. | जालना | ३.५० |
| १५. | कोल्हापूर | ३७.५० |
----------------------------------------------------------
पृष्ठ ४ पैकी २
# Page 3
शासन निर्णय क्रमांकः जिग्राप्र-११२२/प्र.क्र-३१/योजना-५
----------------------
| १६. | लातूर | १०.०० |
| १७. | नागपूर | २५.०० |
| १८. | नांदेड | ३२.५० |
| १९ | नंदूरबार | ३७.५० |
| २० | नाशिक | १५.०० |
| २१ | उस्मानाबाद | ३४.९० |
| २२. | परभणी | ४०.०० |
| २३. | पालघर | ५.०० |
| २४. | पुणे | ४२.५० |
| २५. | रायगड | ३२.५० |
| २६. | रत्नागिरी | २५.०० |
| २७. | सांगली | २२.५० |
| २८. | सातारा | ५.०० |
| २९. | सिंधुदूर्ग | ४०.०० |
| ३०. | सोलापूर | ३५.०० |
| ३१. | ठाणे | २७.५० |
| ३२. | वाशिम | २९.६५ |
| ३३. | वर्धा | ३०.०० |
| ३४. | यवतमाळ | ३४.०५ |
|  | एकूण | ९५०.०० |
----------------------
२) प्रस्तुत खर्च ग्राम विकास विभाग मागणी क्र.एल-३, २५१५ - इतर ग्रामीण विकास कार्यक्रम, ०० १०४- जिल्हा ग्रामीण विकास अभिकरण- प्रशासन (००)(०२)-जिल्हा ग्रामीण विकास यंत्रणा-प्रशासकीय खर्च (राज्य हिस्सा १००% ) ( कार्यक्रम), ३६ - सहायक अनुदाने (वेतन) (२५१५ २६०१) या लेखाशीर्षांतर्गत सन २०२२-२०२३ मधील तरतूदीमधून भागविण्यात यावा.
३) हे हे अनुदान ज्या प्रयोजनाकरीता मंजूर करण्यात आले आहे त्याच प्रयोजनाकरीता खर्च करण्यात यावे, अन्यथा ती वित्तीय अनियमितता समजण्यात येईल, याची अंमलबजावणी करणाऱ्या अधिकाऱ्यांनी नोंद घ्यावी. तसेच सदर निधी खर्च न झाल्यास शासनास समर्पित करण्यात यावा. सबब कोणत्याही अनियमिततेबाबत संबंधित अधिकाऱ्यास जबाबदार धरण्यात येईल, याची कृपया नोंद घ्यावी.
8) सदरहु अनुदान कोषागारातून काढल्यानंतर प्रकल्प संचालकांनी पुढील माहिती:- १) मंजूर केलेली रक्कम, २) कोषागारातून काढलेली रक्कम, ३) रक्कम काढल्याचा प्रमाणक क्रमांक व दिनांक, ४) सदर निधी खर्च झाल्याबाबतचे उपयोगिता प्रमाणपत्र व ५) महालेखापाल कार्यालयातील रकमेशी
पृष्ठ ४ पैकी ३
# Page 4
शासन निर्णय क्रमांकः जिग्राप्र-११२२/प्र.क्र-३१/योजना-५
ताळमेळ केल्याचे प्रमाणपत्र इत्यादी कार्यासन क्र.योजना-२ व योजना-५, ग्राम विकास विभाग, बांधकाम भवन, २५-मर्झबान रोड, फोर्ट, मुंबई-४०० ००१ यांच्याकडे पाठवावी.
५) सदर शासन निर्णय वित्त विभाग शासन निर्णय क्र.अर्थसं-२०२२/प्र.क्र.४३/अर्थ-३, दिनांक ०४ एप्रिल, २०२२ अन्वये प्राप्त झालेल्या अधिकाराचा वापर करुन व त्यामधील तपासणी सूचीतील अटी व शर्तीच्या अधीन राहून निर्गमित करण्यात येत आहे.