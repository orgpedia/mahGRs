# Page 1
केंद्रीय वित्त आयोगाचे (CFC ) अनुदान ग्रामीण स्थानिक स्वराज्य संस्थांच्या बँक खात्यामध्ये हस्तांतरित करण्याबाबत आणि प्राप्त झालेल्या निधीवरील व्याजाच्या रकमेबाबत मार्गदर्शक सूचना
महाराष्ट्र शासन
ग्राम विकास विभाग
शासन परिपत्रक क्रमांकः पंविआ-२०२०/प्रक्र-५९/वित्त-४
बांधकाम भवन, मर्झबान पथ, फोर्ट,
मंत्रालय, मुंबई - ४०० ००१
तारीख: १० डिसेंबर, २०२१.
संदर्भ: १) पचायतीराज मंत्रालय, भारत सरकार यांचे पत्र क्रमांक-M-११०१५/१३०/२०१७-FD दि.१.२.२०२१ २) वित्त मंत्रालय, भारत सरकार यांचे पत्र क्रमांक-१५(२)FC-XV/FCD/२०२५ दि.७.१०.२०२१
:: शासन परिपत्रक::
केंद्रीय वित्त आयोगाचे (CFC ) अनुदान ग्रामीण स्थानिक स्वराज्य संस्थांच्या बँक खात्यामध्ये हस्तांतरित करण्याबाबत आणि केंद्रीय वित्त आयोगांतर्गत प्राप्त झालेल्या निधीवर जमा झालेल्या व्याजाच्या रकमेच्या वापराबाबत केंद्रशासनाव्दारे मार्गदर्शक सूचना राज्यास कळविण्यात आलेल्या आहेत.
केंद्रीय वित्त आयोगांतर्गत ग्रामीण स्थानिक स्वराज्य संस्थांच्या सक्षमीकरणासाठी अनुदान दिले जाते, बहुतांश वेळा काही कारणास्तव सदर निधीचा वापर निर्धारित वेळेत केला जात नाही. परिणामी तो निधी संबंधित ग्रामीण स्थानिक स्वराज्य संस्थांच्या बचत खात्यामध्ये जमा झालेला असतो. सदर निधीवर प्राप्त होणारी नियतकालिक व्याजाची रक्कम कशी वापरावयाची याबाबत मार्गदर्शक सूचना निर्गमित करणे आवश्यक आहे. वित्त मंत्रालय, भारत सरकार आणि पंचायतीराज मंत्रालय, भारत सरकार यांच्या पत्रांन्वये असे कळविण्यात आले आहे की, केंद्रीय वित्त आयोगांतर्गत प्राप्त अनुदानाचे वितरण, अनुदान प्राप्त झाल्यापासून १० कार्यालयीन दिवसांमध्ये कोणत्याही कपातीशिवाय ग्रामीण स्थानिक स्वराज्य संस्थांच्या तिन्ही स्तरांवर करावयाचा आहे. सदर निधी PD / Personal Deposit अथवा treasury खात्यामध्ये न ठेवता निधीचे राज्यातील ग्रामीण स्थानिक स्वराज्य संस्थाच्या बचत खात्यामध्ये थेट हस्तांतरण करण्यात यावे.
केंद्र शासनाच्या मार्गदर्शक सुचनांन्वये केंद्रीय वित्त आयोगाच्या निधीवर बँक खात्यात जमा झालेल्या व्याजाच्या रकमेचा उपयोग ग्रामीण स्थानिक स्वराज्य संस्थांनी केंद्र शासन आणि राज्य शासनाव्दारे निर्गमित केलेल्या मार्गदर्शक सूचनांनुसार ज्या उपक्रमांसाठी अनुदान प्रदान केले गेले आहे असे उपक्रम तथा संबंधित बाबींसाठीच करावा. तसेच सदर व्याजाची रक्कम संबंधित ग्रामीण स्थानिक स्वराज्य संस्थेव्यतिरिक्त इतर कोणत्याही स्तरावर ( पंचायत समिती / जिल्हा परिषद / राज्य सरकार / केंद्र सरकार)
# Page 2
शासन परिपत्रक क्रमांकः पंविआ-२०२०/प्रक्र-५९/वित्त-४
हस्तांतरीत केली जाणार नाही. याबाबत काही योजना / कार्यक्रम / प्रकल्प अपवाद असतील जे इतर कोणत्याही योजनेच्या अभिसरणात लागू केले जात आहेत ज्यांचा संबंधित स्थानिक स्वराज्य संस्थाना फायदा होईल. सदर तरतूद दि.७.१०.२०२१ पासून राज्यशासन आणि ग्रामीण स्थानिक स्वराज्य संस्थांचे तिन्ही स्तरांना लागू होतील
# Page 3