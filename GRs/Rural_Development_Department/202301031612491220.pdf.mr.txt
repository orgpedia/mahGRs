# Page 1
यशवंत पंचायत राज अभियान २०२२-२०२३ राज्यातील अत्युत्कृष्ट जिल्हा परिषदा,पंचायत समित्यांसाठी पुरस्कारयोजना.
महाराष्ट्रशासन
ग्राम विकास विभाग
शासन निर्णय क्रमांकः झेडपीए २०२२/प्र.क्र.११२/पंरा-१
बाधकाम भवन, २५, मर्झबान पथ, फोर्ट, मुंबई - ४००००१.
दिनांक :- ०३ जानेवारी, २०२३
वाचा - १) शासन परिपत्रक क्रमांकःझेडपीए २०१८/प्र.क्र.१५२/पंरा-१, दि.२७ नोव्हेंबर, २०१८.
२) शासन निर्णय क्रमांकःझेडपीए २०१८/प्र.क्र.१५२/पंरा-१, दिनांक १९ मार्च,२०१९.
३) शासन परिपत्रक क्रमांक: झेडपीए २०२०/प्र.क्र.१७/पंरा-१, दि. फेब्रुवारी, २०२०.
प्रस्तावना ग्रामीण महाराष्ट्राच्या विकासामध्ये पंचायत राज संस्थांचे योगदान मोठे आहे. राज्यामधील विकासाच्या सर्व योजना पंचायत राज संस्थांमार्फत राबविल्या जातात. तेव्हा पंचायत राज संस्थांच्या कामगिरीनुसार त्यांना प्रोत्साहित करुन त्यांची कार्यसंस्कृती वाढविणे आवश्यक आहे. यासाठी राज्यात पंचायत राज संस्थांमधून प्रशासकीय व्यवस्थापन व विकास कार्यात उत्कृष्ट काम करणाऱ्या जिल्हा परिषदा, पंचायत समित्यांसाठी सन २००५-२००६ या आर्थिक वर्षापासून विभाग व राज्य अशा दोन्ही स्तरांवर “यशवंत पंचायत राज अभियान” ही पुरस्कार योजना सुरु करण्यात आली आहे. शाश्वत विकास ध्येय अंतर्गत १७ उद्दिष्ट्ये सन २०३०पर्यंत साध्य करण्याचे जागतिक ध्येय असून या अनुषंगाने भारत सरकारच्या पंचायत राज विभागाने ९ संकल्पना राबविण्याचा संकल्प केला आहे. त्यामध्ये (१) गरिबी मुक्त आणि उपजीविका (रोजगार) वृद्धीस पोषक गाव (२) आरोग्य दायी गाव (३) बालस्नेही गाव (४) जलसमृद्ध गाव (५) स्वच्छ व हरित गाव (६) स्वयंपूर्ण पायाभूत सुविधा युक्त गाव (७) सामाजिक दृष्ट्या सुरक्षित गाव (८)सुशासन युक्त गाव (९)लिंग समभाव पोषक गाव या संकल्पना निवडलेल्या आहेत.
सदर ९ संकल्पनेच्या माध्यमातून अत्युत्कृष्ट कामगिरी करणाऱ्या ग्रामपंचायत, पंचायत समिती व जिल्हा परिषदा साठी भारत सरकारच्या पंचायत राज विभागाने सन २०२१-२२ मधील कामगिरीसाठी राष्ट्रीय पंचायत पुरस्कार २०२३ ची घोषणा केली आहे. राष्ट्रीय स्तरावरील निवड झालेल्या ग्रामपंचायत, पंचायत समिती व जिल्हा परिषदासाठी रोख बक्षिसे केंद्र सरकारच्या वतीने दिली जाणार आहेत . राष्ट्रीय पंचायत पुरस्कार अंतर्गत तालुका, जिल्हा, राज्य व राष्ट्रीय पातळीवरील निवड प्रक्रिया सध्या सुरु असून उत्कृष्ट काम करणाऱ्या ग्रामपंचायती, पंचायत समिती व जिल्हा परिषदांची निवड विविध स्तरावर करण्यात येऊन राष्ट्रीय पातळीवरील सर्वोत्कृष्ट जिल्हा परिषदा व पंचायत समित्यांना दि.२४ एप्रिल, २०२३ रोजी राष्ट्रीय पंचायत दिनी पुरस्कार देऊन सन्मानित करण्यात येणार आहे. शाश्वत विकास ध्येयांचे निकष व राष्ट्रीय पंचायत पुरस्कार अंतर्गत ग्रामपंचायतींनी केलेली प्रगती
# Page 2
शासन निर्णय क्रमांकः झेडपीए-२०२२/प्र.क्र.११२/पंरा-१
विचारात घेवून यशवंत पंचायत राज अभियान राबविण्याचे शासनाच्या विचाराधीन होते . या विभागामार्फत राज्यातील ग्रामपंचायतींसाठी "स्मार्ट ग्राम व्हिलेज” ही योजना नव्याने राबविण्यात येत असल्याने “यशवंत पंचायत राज अभियान” या योजनेमध्ये ग्रामपंचायती समाविष्ट न करण्याचा निर्णय सन २०१६-१७ या आर्थिक वर्षापासून शासनाने घेतला आहे. त्या अनुषंगाने "यशवंत पंचायत राज अभियान” योजनेअंतर्गत पंचायत समित्या व जिल्हा परिषदांना पुरस्कार प्रदान करण्यात येतात.
शासननिर्णय -
शाश्वत विकासाची ध्येयांचे निकष व राष्ट्रीय पंचायत पुरस्कार अंतर्गत जिल्हा परिषदा व पंचायत समित्यांनी केलेली प्रगती विचारात घेऊन “यशवंत पंचायत राज अभियान २०२२ - २३” राबविण्यात येत आहे.
पंचायत राज संस्थांना अनुज्ञेय असणारे पुरस्काराचे स्वरुप :
“यशवंत पंचायत राज अभियान” पंचायत राज संस्थांची पुरस्कारासाठी निवड करताना पुरस्काराचे स्वरुप, पुरस्कारासाठी पात्र पंचायत राज संस्था, पुरस्कारासाठी विविध स्तरावर विचारात घ्यावयाच्या बाबी व मूल्यांकन पध्दती खालीलप्रमाणे निश्चित करण्यात येत आहेत.
------------------------------------------------------------------
| अ.क्र. | पंचायतराजसंस्था | राज्यस्तर | विभागस्तर | एकूणपुरस्काराचीसंख्या |
| १ | जिल्हा परिषद | ०३ |  | ०३ |
| २ | पंचायत समिती | ०३ | ०३x६ विभाग= १८ | २१ |
| एकूण | २४ |
------------------------------------------------------------------
पंचायत राज संस्थांना मिळणाऱ्या पुरस्काराची रोख रक्कम :
--------------------------------------------------------------------------------------------------------------------------------------------------------------
| अ क्र | पंचायत राजसं स्था | राज्यस्तर पुरस्कार रक्कम | विभागस्तर पुरस्कार रक्कम (पुरस्काराची रक्कम X विभागातील एकूण पुरस्कार = एकूण रक्कम) | पुरस्कारा ची एकूण रक्कम |
| प्रथम | द्वितीय | तृतीय | प्रथम | द्वितीय | तृतीय |  |
| १ | जिल्हा परिषद | ३० लक्ष | २० लक्ष | १७ लक्ष |  |  |  | ६७ लक्ष |
| २ | पंचायत समिती | २० लक्ष | १७ लक्ष | १५ लक्ष | ११लक्ष ×६ विभाग =६६लक्ष | ८ लक्ष x६ विभाग =४८ लक्ष | ६लक्ष X ६= ३६ लक्ष | २०२ लक्ष |
| एकूण  |  | २६९ लक्ष |
--------------------------------------------------------------------------------------------------------------------------------------------------------------
पृष्ठ७५पैकी२
# Page 3
शासन निर्णय क्रमांक: झेडपीए-२०२२/प्र.क्र.११२/पंरा-१
उपरोक्त नमूद केलेल्या पुरस्काराच्या रकमे सोबत स्मृती चिन्ह व प्रमाणपत्र ही देण्यात येईल.
विभागस्तरावर पहिले पारितोषिक मिळवणाऱ्या त्या विभागातील फक्त एकच पंचायत समिती आणि विभागातून प्रथम आलेली एकच जिल्हा परिषद राज्यस्तरावर होणाऱ्या स्पर्धेसाठी पात्र राहतील.
जिल्हा परिषदा, पंचायत समित्या यांना देण्यात येणाऱ्या पारितोषिकांची एकूण रक्कमरु.२६९.०० लक्ष व पुरस्कार वितरणाच्या कार्यक्रमासाठी रु.२६.४० लक्ष असे एकूण रु.२९५.४० लक्ष ची तरतूद सन २०२२-२०२३ च्या अर्थसंकल्पीय अंदाजपत्रकात करण्यात आली आहे.
यशवंत पंचायत राज अभियान” अंतर्गत पंचायत राज संस्थांनी मागील सन २०२१-२२ या आर्थिक वर्षात केलेल्या कामगिरीच्या अनुषंगाने मूल्यमापन करुन पुरस्कार देण्यात येणार आहेत. त्यांच्या कामगिरीचे मूल्यांकन करण्याच्या दृष्टीने मूल्यमापनाचे निकष व मुद्दे असलेली प्रश्नावली, जिल्हा परिषदेसाठी परिशिष्ट-अ प्रमाणे व पंचायत समितीसाठी परिशिष्ट-ब प्रमाणे यासोबत जोडली आहे.
तसेच तालुका, जिल्हा, विभाग व राज्यस्तरीय समितीकडून करण्यात येणाऱ्या कार्यवाहीचे स्वरुप प्रपत्र-१ मध्ये जोडले आहे. त्याप्रमाणे पुरस्कार प्राप्त पंचायत राज संस्थांच्या निवडीची कार्यवाही करण्यात यावी.
“यशवंत पंचायत राज अभियान” या पुरस्कारा अंतर्गत पारितोषिक निवड समिती : तालुकास्तर: तालुकास्तरीय पारितोषिक निवड समितीची संरचना पुढील प्रमाणे असेल तालुकास्तरीय मुल्यांकन समिती १. गटविकास अधिकारी अध्यक्ष २. बाल विकास प्रकल्प अधिकारी सदस्य ३. गट शिक्षण अधिकारी सदस्य ४. उपअभियंता (बांधकाम) सदस्य ५. उपअभियंता (पाणीपुरवठा) सदस्य ६. उपअभियंता (पाटबंधारे) सदस्य ७. तालुका आरोग्य अधिकारी सदस्य ८. सहाय्यक गटविकास अधिकारी सदस्य सचिव जिल्हास्तर:जिल्हास्तरीय पारितोषिक निवड समितीची संरचना पुढील प्रमाणे असेल.
जिल्हास्तरीय मुल्यांकन समिती १. मुख्य कार्यकारी अधिकारी अध्यक्ष २. अतिरिक्त मुख्य कार्यकारी अधिकारी सह अध्यक्ष ३. प्रकल्प संचालक, जिल्हा ग्रामीण विकास यंत्रणा सदस्य ४.उपमुख्य कार्यकारी अधिकारी (म.बा.क.) सदस्य ५. जिल्हा आरोग्य अधिकारी सदस्य ६. शिक्षण अधिकारी (प्राथमिक) सदस्य ७. उपमुख्य कार्यकारी अधिकारी (ग्रामपंचायत) सदस्य ८. उपमुख्य कार्यकारी अधिकारी (सामान्य प्रशासन) सदस्यसचिव पृष्ठ७५पैकी३
# Page 4
शासन निर्णय क्रमांकः झेडपीए-२०२२/प्र.क्र.११२/पंरा-१
विभागस्तर : विभागस्तरीय पारितोषिक निवड समितीची संरचना पुढील प्रमाणे असेल.
विभागस्तरीयमुल्यांकनसमिती १. विभागीय आयुक्त अध्यक्ष २. उप आयुक्त (आस्था) सदस्य ३. उप संचालक (आरोग्य) सदस्य ४. उप संचालक (शिक्षण) सदस्य ५. उप आयुक्त (महिला व बालकल्याण) सदस्य ६. प्राचार्य, प्रशिक्षण केंद्र (अध्यक्षांनी निवडलेले) सदस्य ७. उप संचालक ( सामाजिक न्याय ) सदस्य ८. उप आयुक्त (विकास) सदस्य सचिव
राज्यस्तर : राज्यस्तरीय पारितोषिक निवड समितीची संरचना पुढील प्रमाणे असेल.
राज्यस्तरीय मुल्यांकन समिती १. अ.मु.स. (ग्रा.वि. व पं.रा.) अध्यक्ष २. उपसचिव (केंद्रिय योजना) सदस्य ३. उपसचिव (जि. प. आस्था) सदस्य ४. उपसचिव (आपले सरकार कक्ष) सदस्य ५. उपसचिव (पंरा) सदस्य ६. कार्यासन अधिकारी (पंरा-१) सदस्य सचिव
पंचायत राज संस्था मूल्यमापनासाठी सूचना : १. पचायत राज संस्थेचे मूल्यमापन सन २०२१-२०२२ या आर्थिक वर्षातील उद्दिष्ट व साध्याच्या आधारावर करावयाचे आहे.
२. मागील सलग तीन वर्ष राज्यस्तरावर पुरस्कार प्राप्त पंचायत राज संस्था या पुरस्कारा साठी पात्र असणार नाहीत.
३. पंचायत समिती व जिल्हा परिषद यांच्या मूल्यमापना साठी एकूण ४०० गुणांची प्रश्नावली निश्चित करण्यात आली आहे.
४. मूल्यमापन करताना बहुतांश मुद्यां मध्ये संबंधित योजनेतील कामाच्या प्रगतीच्या टक्केवारीच्या स्वरुपात गुण देणे अपेक्षित आहे. या अनुषंगाने वस्तुनिष्ठ पध्दतीने गुण देय ठरतील.
५. काही मुद्यांसाठी विहित केलेल्या कमाल गुणांपैकी त्या योजनेतील साध्य (Achievement) च्या टक्केवारीच्या प्रमाणातच गुण अनुज्ञेय राहतील.
पृष्ठ७५पैकी४
# Page 5
शासन निर्णय क्रमांकः झेडपीए-२०२२/प्र.क्र.११२/पंरा-१
६. काही मुद्यांबाबत "होय" या स्वरुपात माहिती अपेक्षित आहे. अशा मुद्यां बाबत संबंधित पंचायत समिती व जिल्हा परिषद यांचे उत्तर "नाही" असल्यास या मुद्यांसाठी गुण देय राहणार नाही.
काही मुद्यांबाबत "नाही" या स्वरुपात माहिती अपेक्षित आहे. अशा मुद्यां बाबत संबंधित पंचायत समिती व जिल्हा परिषद यांचे उत्तर "होय" असल्यास या मुद्यां साठी गुण देय राहणार नाही. या बाबत कोणतेही तारतम्य (Discretion) वापरावयाचे नाही.
७. ज्या पंचायत राज संस्थांची पारितोषिक निवड समिती व पडताळणी समितीने तपासणीअंती
त्यांना प्राप्त होणाऱ्या एकूण गुणां मध्ये किमान १०% किंवा त्या पेक्षा जास्त टक्केवारीने गुण कमी झाल्यास, अशा पंचायत राज संस्था “यशवंत पंचायत राज अभियान” या योजनेच्या पुरस्कारा साठी पात्र ठरणार नाहीत.
८. पंचायत समितीने प्रस्तावास पंचायत समितीची व जिल्हा परिषदेने जिल्हा परिषदेची शिफारस घ्यावी. प्रस्तावाच्या अनुषंगाने या कालावधीत या सभा होणार नसल्यास, सदर प्रकरणी प्रस्तावास पंचायत समितीचे सभापती, जिल्हा परिषदेचे अध्यक्ष / यांची मान्यता घ्यावी व पुढील सभेमध्ये प्रस्ताव मान्यते साठी ठेवावा. अथवा यथास्थीती प्रशासक यांची मान्यता घ्यावी.
बक्षिस योजने साठी पंचायत राज संस्था निवडीचे प्रस्ताव पाठविण्या साठी कालमर्यादा :
“यशवंत पंचायत राज अभियान” मध्ये भाग घेणाऱ्या पंचायत राज संस्थांचे प्रस्ताव तालुका स्तरावरुन, जिल्हास्तर समिती कडे, जिल्हास्तरावरुन, विभागस्तर समितीकडे व त्या नंतर विभागस्तरावरुन राज्यस्तरावर, खालील प्रमाणे विहित केलेल्या कालमर्यादेत पाठवणे आवश्यक आहे.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | पंचायत राज संस्था | मूल्यमापन  |  करणारी संस्था | मूल्यमापन / निवड प्रस्ताव जिल्हा परिषदेकडे सादर करण्याची अंतिमतारीख | जिल्हा परिषदेने मूल्यमापन/निवड प्रस्ताव विभागीय आयुक्तांकडे सादर करण्याचीअंतिम तारीख | मूल्यमापन/निवड प्रस्ताव विभागीय आयुक्तांनी राज्य शासनाकडे सादर करण्याची अंतिम तारीख |
| १ | पंचायत समिती | जिल्हा परिषद | १५जानेवारी,२०२३ | ३१ जानेवारी, २०२३ | १५ फेब्रुवारी, २०२३ |
|  | जिल्हा परिषद | विभागीय आयुक्त |  | ३१जानेवारी, २०२३ | १५ फेब्रुवारी, २०२३ |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ७५पैकी५
# Page 6
शासन निर्णय क्रमांकः झेडपीए-२०२२/प्र.क्र.११२/पंरा-१
पंचायत समिती व जिल्हा परिषद या स्तरांवरुन मूल्यमापनाचे अहवाल विहित केलेल्या कालमर्यादेत विभागीय आयुक्तां मार्फत राज्यशासनास सादर केले जातील. या बाबत उपआयुक्त (विकास) यांची वैयक्तीक जबाबदारी राहील. उपआयुक्त (विकास) यांनी या बाबत मुख्य कार्यकारी अधिकारी, जिल्हा परिषद यांच्याशी समन्वय ठेवून कार्यवाही करावयाची आहे.
वैशिष्ट्यपूर्णकामाचीटिप्पणीपाठविणे :
जिल्हयातील प्रथम क्रमांकासाठी प्राप्त ठरलेल्या पंचायत समित्या यांच्या संदर्भात संस्थेची प्राथमिक माहिती व वैशिष्ट्यपूर्ण कामाची संक्षिप्त टिप्पणी तयार करुन, मुख्य कार्यकारी अधिकारी, जिल्हा परिषद यांनी निवडक छायाचित्रासह विभागीय आयुक्तांकडे पाठवावी. विभागीय आयुक्तांनी विभागीय स्तरावरील बक्षिस पात्र पंचायत समित्या व विभागातून प्रथम आलेली जिल्हा परिषद या पंचायत राज संस्थांची प्राथमिक माहिती व वैशिष्ट्य पूर्ण कामाची संक्षिप्त टिप्पणी राज्य शासनाकडे पाठवावी. या माहितीच्या आधारे बक्षिस वितरण समारंभाच्या वेळी संबंधित संस्थेच्या कामा बाबत छायाचित्राच्या सहाय्याने माहिती देणे सुलभ होईल.
पंचायत राज संस्थांची प्रतवारी निश्चित करणे :
जिल्हास्तरीय पारितोषिक निवड समितीने पंचायत समित्यांचे व विभागस्तरीय पारितोषिक निवड समितीने जिल्हा परिषदांचे कामकाज व प्रगती यांचे विहित पध्दतीने मूल्यांकन करुन राज्यस्तरीय निवड समितीस पाठविलेल्या अहवाला वरुन त्यांना मिळालेल्या गुणांनुसार खालील प्रमाणे प्रतवारी करण्यात येईल.
---------------------------------
| अ.क्र. | गुण | श्रेणी/प्रतवारी |
| १ | ३२५ व त्या पेक्षा अधिकगुण | अ + |
| २ | २७६ ते ३२४ गुण | अ |
| ३ | २२६ ते २७५ गुण | ब |
| ४ | २२५ पेक्षा कमी गुण | क |
---------------------------------
वरील प्रमाणे केलेल्या प्रतवारी मुळे पंचायत राज संस्थांना आपण कोणत्या प्रतवारीमध्ये आहोत हे समजल्यावर भविष्यात त्यांनी प्रतवारीमध्ये प्रगती करण्याच्या दृष्टीने प्रयत्न करावेत.जिल्हा परिषदेने पहिल्या दोन पंचायत समित्यांना प्रशस्तीपत्रक देऊन जिल्हास्तरावर गौरव करावा.
पृष्ठ७५पैकी६
# Page 7
शासन निर्णय क्रमांकः झेडपीए-२०२२/प्र.क्र.११२/पंरा-१
पुरस्कारांच्या निवडीची कार्यप्रणाली : १. तालुकास्तरीय समिती :- पंचायत समितीचा प्रस्ताव जिल्हास्तरीय समितीकडे पाठवेल.
२. जिल्हास्तरीय समिती :- तालुकास्तरीय समिती कडून प्राप्त पंचायत समितीच्या प्रस्तावा पैकी
उच्चतम गुणवत्ताप्राप्त चार पंचायत समित्यांची क्षेत्रिय तपासणी करुन त्यातील उच्चतम
गुणवत्ता प्राप्त दोन पंचायत समित्या तसेच जिल्हा परिषदेचा प्रस्ताव विभागस्तरीय समितीकडे
पाठवेल.
३. विभागस्तरीय समिती :- जिल्हास्तरीय समिती कडून प्राप्त प्रस्तावापैकी उच्चतम गुणवत्ता प्राप्त
सहा पंचायत समित्या व दोन जिल्हा परिषद यांची क्षेत्रिय तपासणी करुन त्यातील उच्चतम
गुणवत्ता प्राप्त तीन पंचायत समित्या व एक जिल्हा परिषदेचा प्रस्ताव राज्यस्तरीय समितीकडे
पाठवेल.
४. राज्यस्तरीय समिती :-विभागस्तरीय समिती कडून प्राप्त झालेल्या उच्चतम गुणवत्ता प्राप्त सहा
पंचायत समित्या व सहा जिल्हा परिषदेच्या प्रस्तावांची क्षेत्रिय तपासणी करुन त्यातील उच्चतम
गुणवत्ता प्राप्त तीन पंचायत समित्या व तीन जिल्हा परिषदांची पुरस्कारासाठी अंतिम निवड
मा. मंत्री (ग्रामविकास) यांच्या मान्यतेने करण्यात येईल.
५. पारितोषिक वितरण :- अंतिम निवड केलेल्या पंचायत समित्या व जिल्हा परिषदांना
राज्यस्तरावर बक्षिस वितरण कार्यक्रम आयोजित करुन राज्य व विभाग अशा दोन्ही स्तरांवरील
पुरस्कारांचे वितरण करण्याचे नियोजन केले जाईल.
तालुकास्तर, जिल्हास्तर, विभागस्तर व राज्य शासनाच्या स्तरावरुन करण्यात येणाऱ्या
कार्यवाहीचे स्वरुप सोबत जोडलेल्या प्रपत्र -१ नुसार असेल.
या अभियानासाठी होणारा खर्च मागणी क्रमांक एल-३, २५१५- इतर ग्रामीण विकास कार्यक्रम, १०१- पंचायती राज, ३१ - सहाय्यक अनुदाने (०१) (०४) विशेष कार्यक्रम व ग्रामअभियान कार्यक्रमाची अंमलबजावणी करण्यामध्ये उत्कृष्ट काम केल्याबद्दल जिल्हा परिषदांना, पंचायत समित्यांना व
पृष्ठ७५पैकी७
# Page 8
शासन निर्णय क्रमांकः झेडपीए-२०२२/प्र.क्र.११२/पंरा-१
ग्रामपंचायतीना प्रोत्साहनपर अनुदाने (२५१५ ००६२) या लेखाशीर्षा खालील तरतूदी मधून भागविण्यात यावा. सदर खर्चाचे नियंत्रण अधिकारी विभागीय आयुक्त, कोकण विभाग हे राहतील.
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75