# Page 1
आषाढी एकादशी निमित्त पुणे, सातारा,
सोलापूर या जिल्हयांतून मार्गक्रमण करणाऱ्या विविध संतांच्या पालख्यांसोबत असणाऱ्या वारकऱ्यांना सोयी-सुविधा पुरविण्यासाठी पालखी मार्गावरील ग्रामपंचायतींना अनुदान देणेबाबत
महाराष्ट्र शासन
ग्रामविकास विभाग
शासन निर्णय क्रमांक : तिर्थवि २०२१/प्र.क्र.१५७ (भाग-१)/योजना-६,
मंत्रालय, मुंबई - ४०० ०३२,
दिनांक :०१ डिसेंबर, २०२२.
संदर्भ:- १) ग्रामविकास विभागाचा शासननिर्णय क्र. तीर्थवि २०१९/प्र.क्र.१२१/यो-६, दि.०१ जुलै, २०१९.
२) मुख्य कार्यकारी अधिकारी, जिल्हा परिषद, पुणे यांचे पत्र क्र.जिप/SBM/पालखी-२०/७१/२०२२, दिनांक-०३/०६/२०२२.
प्रस्तावना - मा.उपमुख्यमंत्री यांच्या अध्यक्षतेखाली झालेल्या दिनांक ११ जुन २०१३ रोजी बैठकीत आषाढी एकादशीनिमित्त पुणे, सातारा, सोलापूर या जिल्हयातून मार्गक्रमण करणाऱ्या विविध संतांच्या पालख्यासोबत असणाऱ्या वारकऱ्यांना सोयी-सुविधा पुरविण्यासाठी पालखी मार्गावरील ग्रामपंचायतींना, पुणे, सातारा व सोलापूर या जिल्हा परिषदांनी ग्रामपंचायतीच्या मागणीच्या ५०% रक्कम उपलब्ध करुन द्यावी व उर्वरित ५०% रक्कम ग्राम विकास विभागाने संबंधित जिल्हा परिषदेकडे उपलब्ध करुन द्यावी असा निर्णय घेण्यात आला आहे. मुख्य कार्यकारी अधिकारी, जिल्हा परिषद, पुणे यांनी संदर्भाधिन पत्र क्र. ०२ अन्वये निधीची मागणी केली आहे. सबब, मुख्य कार्यकारी अधिकारी, जिल्हा परिषद, पुणे यांना उपलब्ध करुन देण्याची बाब शासनाच्या विचाराधीन होती.
शासन निर्णय :
ग्रामीण तीर्थक्षेत्र विकास योजनेंतर्गत सन २०२२-२३ या आर्थिक वर्षासाठी रु.२२५००.०० लाख इतकी तरतूद अर्थसंकल्पीत करण्यात आलेली आहे.
२. सदर अर्थसंकल्पीत तरतूदीमधून उपलब्ध निधीच्या मर्यादेतआषाढी एकादशीनिमित्त पुणे या जिल्हयातून मार्गक्रमण करणाऱ्या विविध संतांच्या पालख्यासोबत असणाऱ्या वारकऱ्यांना सोयी-सुविध पुरविण्यासाठी पालखी मार्गावरील ग्रामपंचायतींना अनुदान देण्यासाठी रु.३७.०० लक्ष इतका निधी मुख्य कार्यकारी अधिकारी, जिल्हा परिषद, पुणे यांना उपलब्ध करुन देण्यास या शासन निर्णयान्वये मान्यता देण्यात येत आहे. सोबत देयकाचा तपशिल जोडला आहे.
३. सदर निधी आवश्यक बाबींवरच खर्च झाला असल्याचे उपयोगिता प्रमाणपत्र जिल्हा परिषदांनी शासनास व महालेखापालांस सादर करावे.
४. मुख्य कार्यकारी अधिकारी, जिल्हा परिषद, पुणे यांनी सदर निधी वितरीत करतांना संदर्भाधिन क्रमांक १ येथील शासन निर्णयात नमूद केलेल्या अटी व शर्तीचे पालन करावे.
# Page 2
शासन निर्णय क्रमांकः तिर्थवि-२०२१/प्र.क्र.१५७ (भाग-१)/यो-६, दि.०१ डिसेंबर, २०२२
५. सदर अनुदान मागणी क्र.एल-०३ "२५१५ इतर ग्रामविकास कार्यक्रम-१९६ जिल्हापरिषद/जिल्हास्तरीय पंचायतींना सहाय्य (००) (०७) ग्रामीण भागातील तीर्थक्षेत्रांच्या विकासाकरिता अनुदान (रु.२.०० कोटी ते रु.२५.०० कोटीपर्यंत) (२५१५ २५२१) -३१- सहायक अनुदाने (वेतनेतर) (दत्तमत) या या लेखाशिर्षाखाली सन २०२२-२३ या आर्थिक वर्षाच्या मंजूर तरतूदीतून भागविण्यात यावा व त्याच लेखाशीर्षाखाली खर्ची टाकण्यात यावा.
६. सदर वितरण सुधारित मासिक विवरणपत्राच्या मर्यादेत आहे.
७. सदर शासन निर्णय वित्त विभागाच्या शासन परिपत्रक क्र: अर्थसं-२०२२/प्र.क्र.४३/अर्थ-३ दि.०४ एप्रिल, २०२२ अन्वये अटीची व व शर्तीची पुर्तता करून निर्गमित करण्यात येत आहे.
# Page 3