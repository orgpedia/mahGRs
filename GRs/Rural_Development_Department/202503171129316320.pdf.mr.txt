# Page 1
यशवंतराव चव्हाण पंचायत राज अभियान सन
२०२३-२४ अंतर्गत पुरस्कार व कार्यक्रमासाठी
निधी वितरण करणे बाबत.
महाराष्ट्र शासन
ग्राम विकास विभाग
शासन निर्णय क्रमांकः झेडपीए-२०२४/प्र.क्र.६५ /पंरा-१.
बाधकाम भवन, २५, मर्झबान पथ, फोर्ट, मुंबई - ४००००१.
तारीख: १७ मार्च, २०२५.
वाचा- १.शासन निर्णय क्रमांक: ग्राम विकास विभाग, झेडपीए-२०२३/प्र.क्र.१२२/पंरा-१, दिनांक १६ फेब्रुवारी, २०२४.
२.शासन निर्णय क्रमांक: ग्राम विकास विभाग बीजीटी-२०२४/प्र.क्र.८८/वित्त-१ दिनांक १९ ऑगस्ट, २०२४.
शासन निर्णय -
ग्रामीण महाराष्ट्राच्या विकासामध्ये पंचायत राज संस्थांचे योगदान उल्लेखनीय आहे. राज्यामधील
विकासाच्या सर्व योजना पंचायत राज संस्थामार्फत राबविल्या जातात. त्यामुळे पंचायत राज संस्थांना
त्यांनी केलेल्या कामगिरीनुसार प्रोत्साहित करणे आवश्यक आहे. यासाठी राज्यातील पंचायत राज
संस्थांचे व्यवस्थापन व विकास कार्यात अत्युत्कृष्ट्ट काम करणाऱ्या जिल्हा परिषदा, पंचायत समित्या
आणि ग्रामपंचायतींसाठी सन २००५-०६ या आर्थिक वर्षापासून विभागस्तरावर व राज्यस्तरावर “यशवंत
पंचायत राज अभियान” ही अभिनव पुरस्कार योजना सुरु करण्यात आली आहे.
या वर्षी “यशवंतराव चव्हाण पंचायत राज अभियान” सन २०२३-२४ हा मागील वर्षीचा प्रलंबित
कार्यक्रम शासन स्तरावर आयोजित करण्यात येणार आहे. या कार्यक्रमाचा खर्च भागविण्यासाठी सन
२०२४-२५ या आर्थिक वर्षात (पारितोषिकांची एकूण रक्कम रु. २६९.०० लक्ष व पुरस्कार वितरणाच्या
कार्यक्रमासाठी रु. ५१.०० लक्ष) एकूण रु. ३२०.०० लक्ष (रुपये तीन कोटी विस लक्ष फक्त) इतकी
अर्थसंकल्पीय तरतूद करण्यात आली आहे. वित्त विभागाकडून १००% प्रमाणे रक्कम रू.३२०.०० लक्ष
निधी बीम्स प्रणालीवर प्राप्त झाला असून सदर रक्कम या शासन निर्णयाद्वारे यशवंतराव चव्हाण पंचायत
राज अभियान सन २०२३-२४ करीता खर्चाचे नियंत्रण अधिकारी विभागीय आयुक्त कोकण विभाग कोकण
यांना बीम्स प्रणालीवर वितरीत करण्यात येत आहे.
सदरचा होणारा खर्च मागणी क्रमांक एल-३, २५१५-इतर ग्रामीण विकास कार्यक्रम, १०१-
पंचायती राज, ३१ सहाय्यक अनुदाने (०१) (०४) विशेष कार्यक्रम व ग्राम अभियान कार्यक्रमाची
अंमलबजावणी करण्यामध्ये उत्कृष्ट्ट काम केल्याबद्दल जिल्हा परिषदांना व पंचायत समित्या व
ग्रामपंचायती यांना प्रोत्साहनपर अनुदान (संकेतांक २५१५ ००६२) (योजनेत्तर) लेखाशिर्षाखाली सन
२०२४-२५ च्या मंजूर तरतूदीमधून करण्यात यावा.
उपरोक्त संदर्भाधिन शासन निर्णय दिनांक १६ फेब्रुवारी, २०२४ अन्वये विभागीय आयुक्त
कोकण, कोकण भवन, नवी मुंबई यांना यशवंतराव चव्हाण पंचायत राज अभियान सन २०२३-२४ च्या
पृष्ठ २ पैकी १
# Page 2
शासन निर्णय क्रमांकः झेडपीए-२०२४/प्र.क्र.६५ /पंरा-१.
कार्यक्रमाचे नियंत्रण अधिकारी म्हणून घोषित करण्यात आले आहे. त्या अनुषंगाने विभागीय आयुक्त
कोकण, कोकण भवन, नवी मुंबई यांचे अखत्यारीत लेखा व संवितरण अधिकारी तथा गट विकास
अधिकारी (ADM), कोकण विभाग, कोकण भवन नवी मुंबई (DDO-१२०१००५१०९) यांच्या अधिनस्त
ठेवण्यात येत आहे. सदर निधी बिम्स प्रणालीद्वारे शासनाने विहित केलेल्या नियम व अटींच्या अधिन राहून
खर्च करण्याची मुभा देण्यात येत आहे. सदर निधी खर्च झाल्याबाबतचे उपयोगिता प्रमाणपत्र शासनास
सादर करण्याची जबाबदारी तसेच निधीवर नियंत्रण ठेवण्याची जबाबदारी विभागीय आयुक्त कोकण,
कोकण विभाग, कोकण भवन, नवी मुंबई यांची राहील. तसेच सदर कार्यक्रमाचे व्यवस्थापन व नियोजन हे
विभागीय आयुक्त, कोकण विभाग, कोकण यांनीच करावे.
प्रस्तुत शासन निर्णय वित्त विभागाच्या संदर्भाधिन दिनांक २० एप्रिल, २०१६ रोजीच्या
परिपत्रकान्वये प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.inया संकेतस्थळावर