# Page 1
श्री संत सेवालाल महाराज, पोहरादेवी ता. मानोरा जि. वाशिम या तीर्थक्षेत्राच्या आराखडयातील अतिरिक्त निधीच्या विकास कामांना सुधारित प्रशासकीय मान्यता देणेबाबत.
महाराष्ट्र शासन
ग्राम विकास विभाग
शासन निर्णय क्रमांक: तीर्थवि-२०१९/प्र.क्र.११५/यो-६
बांधकाम भवन, २५ मर्झबान पथ
फोर्ट, मुंबई ४०० ००१
दिनांक : १० जानेवारी, २०२३
वाचा: १) ग्रामविकास विभाग, शासन निर्णय क्रमांक: तिर्थवि-२०१७/प्र.क्र.७८/ योजना-६, दि. २२ नोव्हेंबर, २०१७.
२) ग्रामविकास विभाग, शासन निर्णय क्रमांक: तिर्थवी-२०१२/प्र.क्र. ४१ / योजना- ६, दि.०८ मार्च, २०१९ ३) ग्रामविकास विभागाचे पत्र क्र. तिर्थवि-२०१९/प्र.क्र.४१ (भाग १)/यो- ६. दि. २२/१०/२०२१ ४) जिल्हाधिकारी, वाशिम यांचे क्र. नियोजन/कक्ष-१५/संस/१४१२/२०२२ दि. २९.०९.२०२२ रोजीचे पत्र.
५) नियोजन विभाग शासन निर्णय क्रमांक तीक्षेवि-२०१५/प्र.क.६/१४४४, दि. ४ जून २०१५.
६) मा. मुख्यसचिव यांचे अध्यक्षतेखालील उच्चाधिकार समितीच्या दि. १४ नोव्हेंबर, २०२२ रोजी झालेल्या बैठकीचे इतिवृत्त.
७) मा. मुख्यमंत्री यांचे अध्यक्षतेखालील राज्यस्तरीय शिखर समितीच्या दि. २२ डिसेंबर, २०२२ रोजी झालेल्या बैठकीचे इतिवृत्त.
प्रस्तावना :
श्रीसंत सेवालाल महाराज, पोहरादेवी, जि. वाशिम या तीर्थक्षेत्राच्या विकास आराखडयास संदर्भाधीन क्र.०१ व ०२ च्या शासन निर्णयान्वये रक्कम रु. १००.०० कोटी इतक्या रक्कमेच्या विकास आराखडयास शासन मान्यता देण्यात आली आहे. तद्नंतर दि. २२/१०/२०२१ रोजीच्या पत्रान्वये सदर आराखडयातंर्गत रक्कमेत वाढ न करता कामांसाठी रू.९९.९७८ कोटी इतक्या रक्कमेस सुधारीत प्रशासकीय मान्यता देण्यात आली आहे. संदर्भिय पत्र क्र.०४ अन्वये जिल्हाधिकारी, वाशिम यांच्याकडून सदर आराखडयातील कामे पूर्ण करण्यासाठी अतिरिक्त रू.६७.१२ कोटी इतक्या निधी मागणीचा प्रस्ताव प्राप्त झाला होता.
# Page 2
शासन निर्णय क्रमांकः तीर्थवि-२०१९/प्र.क्र.११५/यो-६, दि. १० जानेवारी, २०२३
०२. सदर आराखडयाकरीता अतिरिक्त निधीच्या एकूण रु.६७.१२ कोटी इतक्या किंमतीच्या कामांच्या प्रस्तावास व खर्चास नियोजन विभाग शासन निर्णय क्रमांक तीक्षेवि-२०१५/प्र.क्र.६/का १४४४, दिनांक ४ जून २०१५ मधील तरतूदींनुसार मा. मुख्य सचिव यांच्या अध्यक्षतेखालील उच्चाधिकार समिती व मा. मुख्यमंत्री यांच्या अध्यक्षतेखालील राज्यस्तरीय शिखर समितीने मान्यता दिली आहे. त्यानुसार सदर आराखडयातील रु.६७.१२ कोटी एवढया अतिरिक्त अंदाजपत्रकीय किंमतीच्या कामांना सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय :
"जिल्हाधिकारी, वाशिम यांनी सादर केलेल्या व राज्यस्तरीय समित्यांनी मान्यता दिलेल्या श्रीसंत सेवालाल महाराज, पोहरादेवी, जि.वाशिम या तीर्थक्षेत्रास यापूर्वी रू.९९.९७८ कोटी निधीस प्रशासकीय मान्यता देण्यात आली असून आता आराखडयातील कामे पूर्ण करण्यासाठी एकूण रू.१६७.०९ लक्ष ( रू. एकशे सदुसष्ट कोटी नऊ लक्ष फक्त ) इतक्या निधीच्या कामांना सुधारित प्रशासकीय मान्यता देण्यात येत आहे". तपशिलवार विवरणपत्र जोडण्यात आले आहे.
०२. जिल्हाधिकारी, वाशिम यांनी सदर कामे पूर्ण करताना उपरोक्त संदर्भाधीन शासन निर्णय क्र. ०१, ०२ व ०३ मध्ये नमूद अटी-शर्ती व त्यामध्ये दिलेले संबंधित निर्देश व प्रचलित नियम लागू राहतील.
०३. सदर कामांच्या अंदाजपत्रकास सक्षम प्राधिकाऱ्यांची तांत्रिक मंजूरी असल्याची व बांधकामासाठी आवश्यक जागा ग्रामपंचायत / जिल्हा परिषद मालकीची आहे, याची जिल्हाधिकारी
यांच्या अध्यक्षतेखालील कार्यकारी समितीने खात्री करून पुढील कार्यवाही करावी.
०४. सदर कामांचा त्यांनी वेळोवेळी आढावा घेऊन कामावर देखरेख ठेवावी व कामांचा भौतिक प्रगती अहवाल व खर्चाची माहिती विहित मुदतीत सादर करावी. तसेच, जिल्हाधिकारी, वाशिम यांनी या योजनेकरिता झालेल्या/ होणाऱ्या खर्चाचा आढावा घेऊन महालेखापाल कार्यालयातील खर्चाशी ताळमेळ घेऊन त्यामध्ये तफावत राहणार नाही, याबाबत दक्षता घ्यावी.
०५. जिल्हास्तरीय कार्यकारी समितीने कामांच्या अंमलबजावणीसाठी संबंधित कार्यान्वयीन यंत्रणांशी समन्वय साधावा व कामे विहीत कालावधीत पूर्ण होण्यासाठी आवश्यक त्या उपाययोजना कराव्यात.
पृष्ठ ८ पैकी २
# Page 3
शासन निर्णय क्रमांकः तीर्थवि-२०१९/प्र.क्र.११५/यो-६, दि. १० जानेवारी, २०२३
०६. याबाबत प्राप्त होणाऱ्या निधीकरिता जिल्हा नियोजन अधिकारी / सहाय्यक जिल्हा नियोजन अधिकारी, वाशिम यांना आहरण व संवितरण अधिकारी म्हणून घोषित करण्यात येत आहे. तसेच जिल्हाधिकारी, वाशिम यांना नियंत्रक अधिकारी म्हणून घोषित करण्यात येत आहे.
०७. केंद्रिय निवडणूक आयोग व राज्य निवडणूक आयोग यांनी घोषित केलेल्य निवडणूकीच्या कार्यक्रमामुळे स्थानिक आचारसंहितेचा भंग होणार नाही, याबाबत जिल्हाधिकारी, कार्यालय वाशिम यांनी दक्षता घ्यावी.
०८. त्याचप्रमाणे सर्व संबधितांचे लक्ष या विभागाच्या शासन निर्णय दि.१६/११/२०१२ कडे वेधण्यात येत असून पशुहत्त्या व अंधश्रद्धा वाढीला प्रोत्साहन देणाऱ्या तीर्थक्षेत्रांना निधी वितरीत केला जाणार नाही. सबब,संबंधित तीर्थक्षेत्रस्थानी असे प्रकार शासनाच्या निदर्शनास आल्यास योग्य ती कार्यवाही केली जाईल व शासकीय अनुदान थांबविले जाईल.
०९. उपरोक्त कामांवरील खर्च मागणी क्र. एल ०३, २५१५ इतर ग्रामविकास कार्यक्रम १९६, जिल्हापरिषदांना सहाय्य (००) (०९) ग्रामीण भागातील यात्रास्थळांच्या विकासासाठी विशेष कार्यक्रम श्रीसंत सेवालाल महाराज, पोहरादेवी, जि.वाशिम (२५१५२५८४) (कार्यक्रम) ३१ सहाय्यक अनुदाने या लेखाशिर्षाखाली सन २०२२-२३ या आर्थिक वर्षाच्या मंजूर तरतूदीतून भागविण्यात यावा.
# Page 4
# Page 5
# Page 6
# Page 7
# Page 8