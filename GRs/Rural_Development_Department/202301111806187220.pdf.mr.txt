# Page 1
मुख्यमंत्री ग्राम सडक योजनेंतर्गत रस्ते व पुलांच्या देखभाल दुरूस्तीसाठी नवीन लेखाशीर्ष निर्माण करण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः मुग्रायो-२०२२/प्र.क्र.३१७/बांधकाम-४
५ वा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४००००१
तारीख: ११ जानेवारी, २०२३
वाचा : १) शासन निर्णय, ग्राम विकास विभाग क्रमांकः ग्रासयो-२०१५/प्र.क्र.१२/योजना-९, दिनांक २८ ऑक्टोबर, २०१५.
२) शासन निर्णय, ग्राम विकास विभाग क्रमांकः ग्रासयो-२०१९/प्र.क्र.७७/बांध-२, दिनांक २७ ऑगस्ट, २०१९.
३) शासन निर्णय, ग्राम विकास विभाग क्रमांकः मुग्रायो-२०२१/प्र.क्र.१६५/बांध-४, दिनांक ०६ जानेवारी, २०२२.
४) शासन निर्णय, ग्राम विकास विभाग क्रमांकः ग्रासयो-२०२२/प्र.क्र.१७५/ बांध -२, दिनांक २७ जुलै, २०२२.
५) महालेखापाल (लेखा व अनुज्ञेयता), महाराष्ट्र - १, मुंबई यांचे कार्यालयाचे पत्र क्रमांकः ख.वि./चा-१/ग्रा.वि.वि.ज.सं.वि./यू ओ आर-१२४/२०२२-२३/६४१, दिनांक २८ नोव्हेंबर, २०२२.
प्रस्तावना :
महाराष्ट्र राज्यातील न जोडलेल्या वाड्या-वस्त्या जोडण्यासाठी व ग्रामीण भागातील दुरावस्था झालेल्या रस्त्यांची दर्जोन्नती करण्यासाठी राज्यात मुख्यमंत्री ग्राम सडक योजना दिनांक २८ ऑक्टोबर, २०१५ रोजीच्या शासन निर्णयान्वये सुरू करण्यात आलेली आहे. तसेच ग्रामीण भागातील दुरावस्था झालेल्या रस्त्यांची दर्जोन्नती करण्यासाठी महाराष्ट्र शासनाने मुख्यमंत्री ग्राम सडक योजना टप्पा-२ या योजनेस दिनांक ०६ जानेवारी, २०२२ रोजी मंजुरी दिली आहे.
०२. ग्रामीण क्षेत्रात वाड्या वस्त्यांपर्यंत पोहोचण्यासाठी ग्रामीण रस्ते ही मुलभूत गरज आहे. जर ग्रामीण रस्त्यांची नियमित परिरक्षा करण्यात आली तरच दर्जोन्नत केलेल्या रस्त्यांचे फायदे कायम राहू शकतात. परिरक्षेमुळे रस्ते खराब होण्याचे प्रमाण कमी होते व त्यामुळे बांधकामाच्या आधीच्या गुंतवणूकी सुरक्षित राहतात. त्यामुळे रस्ते त्यांच्या संपुर्ण निर्धारित कार्यकाळात सेवायोग्य राहण्यास हमी निर्माण होते. यास्तव उपरोक्त वाचा मधील अनुक्रमांक २ २ येथील ग्राम विकास विभागाच्या दिनांक २७ ऑगस्ट, २०१९ रोजीच्या शासन निर्णयान्वये, ग्रामीण रस्त्यांचे परिरक्षा धोरण निश्चित करण्यात आले
# Page 2
शासन निर्णय क्रमांकः मुग्रायो-२०२२/प्र.क्र.३१७/बांधकाम-४
आहे. त्यानुसार, मुख्यमंत्री ग्राम सडक योजनेंतर्गत रस्ते व पुलांच्या देखभाल दुरूस्तीसाठी नवीन लेखाशीर्ष निर्माण करण्याची बाब शासनाच्या विचाराधीन होती.
शासन निर्णयः मुख्यमंत्री ग्राम सडक योजनेंतर्गत रस्ते व पुलांच्या देखभाल दुरूस्तीसाठी
पुढीलप्रमाणे लेखाशीर्ष निर्माण करण्यास शासनाची मान्यता देण्यात येत आहे.
-------------------------------------------------------------------------------------------------------------------------------------------------------------------------------------------------------
|  | मराठी लेखाशीर्ष |  |  | इंग्रजी लेखाशीर्ष |  |
| मागणी क्र. एल-०३ | Demand No. L-03 |
| ३०५४ मार्ग व पूल | 3054 Roads and Bridges |
| ०४ जिल्हा व इतर मार्ग | 04 District and Other Roads |
| १९६ जिल्हा परिषदा/जिल्हा स्तरीय पंचायतींना सहाय्य | 196 Assistance to Zilla Parishads / District Level Panchayats |
| (००) | (00) |
| (००) (०४) मुख्यमंत्री ग्राम सडक योजनेंतर्गत बांधण्यात आलेल्या रस्त्यांचे परिरक्षण (अनिवार्य) | (00) (04) Maintenance of Roads and Bridges Constructed under Mukhya Mantri Gram Sadak Yojana (Committed) |
| २७ लहान बांधकामे | 27 Minor works |
| सी.आर.सी. ३०५४ २९२९ | CRC 3054 2929 |
-------------------------------------------------------------------------------------------------------------------------------------------------------------------------------------------------------
०२. सदरचा शासन निर्णय हा महालेखापाल, महाराष्ट्र-१, मुंबई यांच्या उक्त वाचा मधील अनुक्रमांक ५ येथील पत्र तसेच वित्त विभागाच्या अनौ. संदर्भ क्रमांक ५८९/व्यय-१५, दिनांक ३१ ऑक्टोबर, २०२२ व अनौ.संदर्भ क्रमांक ६८२/व्यय-१५, दिनांक १३ डिसेंबर, २०२२ अन्वये प्राप्त झालेल्या मान्यतेने व सहमतीने निर्गमित करण्यात येत आहे.
# Page 3