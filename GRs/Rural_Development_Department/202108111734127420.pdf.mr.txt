# Page 1
जिल्हा परिषद परिषद शाळांचे नवीन बांधकाम,शाळा इमारत विशेष दुरुस्ती, पुनर्बांधणी व इतर भौतिक सुविधा विषयक बांधकामे इत्यादी विविध योजनांतर्गत मंजूर केलेली सर्व कामे पूर्ण करण्याची जबाबदारी समग्र शिक्षा अंतर्गत कार्यरत अभियत्यांकडे सोपविणेबाबत.
महाराष्ट्र शासन
ग्राम विकास विभाग
शासन निर्णय क्रमांकः जिपशा-२०२१/प्र.क्र.६१/योजना-११
बांधकाम भवन, २५, मर्झबान पथ
फोर्ट, मुंबई-४०० ००१
तारीख: ११ ऑगस्ट, २०२१.
संदर्भ :- शासन निर्णय क्रमांकः जिपशा-२०२१/प्र.क्र.६१/योजना-११ दिनांक :०१ जुलै, २०२१.
प्रस्तावना : राज्यातील सर्व शाळांकरिता वर्गखोली, मुलां/मुलींकरिता स्वतंत्र स्वच्छतागृह, पिण्याच्या पाण्याची सुविधा, शाळा विशेष दुरुस्ती, संरक्षण भिंत, खेळाचे मैदान, उताराचा रस्ता (रॅम्प) स्वयंपाकगृह इ.मुलभूत सुविधांचे निकष शालेय शिक्षण व क्रिडा विभागाने निश्चित केलेले आहेत. तसेच, समग्र शिक्षा / सर्व शिक्षा अभियान योजनेंतर्गत जिल्हा परिषदेच्या शाळांना मुलभूत भौतिक सुविधांचे बांधकामे करण्यात येते. सदर योजनातंर्गत जिल्हा परिषद प्राथमिक शाळा इमारत बांधकाम व सुधारणा, देखभाल व दुरुस्तीच्या कामांचा समावेश करण्यात आलेला आहे. ग्राम विकास विभागात जिल्हा परिषद शाळांच्या बांधकाम, दुरुस्तीसाठी अनुदान देणेबाबतची योजना कार्यरत नाही. त्यामुळे शासनाच्या दि.०१.०७.२०२१ रोजीच्या शासन निर्णयान्वये केंद्र व राज्य शासनामार्फत राबविण्यात येणाऱ्या जिल्हा विकास योजना (DPDC), वित्त आयोग, क्रीडा योजना, खनिकर्म, सी.आर.सी. फंड, खासदार स्थानिक विकास कार्यक्रम व आमदार स्थानिक विकास कार्यक्रम अशा सर्व योजनांतर्गत जिल्हा परिषद शाळांची नविन बांधकामे/देखभाल दुरुस्ती कामे, जिल्हा परिषद शाळा विशेष दुरुस्ती, संरक्षण भिंत, खेळाचे मैदान, उराचा रस्ता (रॅम्प), स्वयंपाकगृह अशा सर्व मंजूर बांधकामांचे पर्यवेक्षण करणे, अंदाजपत्रके तयार करणे व तांत्रिक मान्यता घेऊन बांधकामे करुन घेण्याची जबाबदारी समग्र शिक्षा अंतर्गत कार्यरत कनिष्ठ अभियंता, उप अभियंता व कार्यकारी अभियंता (समग्र ) यांच्याकडे सोपविण्यात आली आहे. तथापि, समग्र शिक्षा अभियान व जिल्हा परिषद बांधकाम विभाग या दोन्ही यंत्रणेच्या कामकाजासाठी अभियंत्यांची संख्या विचारात घेता, जिल्हा परिषद शाळा दूरुस्ती व बांधकाम विषयक मंजूर होणारी कामे जी अपूरी राहणार आहेत, त्याबाबत सर्व शिक्षा अभियानांतर्गत कार्यरत कार्यकारी अभियंता यांनी प्रमाणित केल्यानंतर शिक्षणाधिकारी (प्राथमिक) व मुख्य कार्यकारी अधिकारी,
# Page 2
शासन निर्णय क्रमांकः जिपशा-२०२१/प्र.क्र.६१/योजना-११
जिल्हा परिषद यांनी समन्वयाने विचारविनिमय करुन जिल्हा परिषद बांधकाम विभागाकडून पूर्ण करुन घेण्याचा निर्णय घेण्याची बाब शासनाच्या विचाराधीन होती. त्याअनुषंगाने आता शासनाने पुढीलप्रमाणे निर्णय घेतला आहे.
शासन निर्णयः समग्र शिक्षा अभियान व जिल्हा परिषद बांधकाम विभाग या दोन्ही यंत्रणेच्या कामकाजासाठी अभियंत्यांची कमतरता आहे. त्यामुळे जिल्हा परिषद शाळांची दुरुस्ती व बांधकामे सद्यस्थितीत ज्या यंत्रणेमार्फत प्रगतीपथावर सुरु आहेत त्या यंत्रणेमार्फत सन २०२०-२१ व २०२१-२२ मधील कामे पूर्ण करण्यात यावीत.
२. आगामी अर्थसंकल्पात जिल्हा परिषद शाळा दूरुस्ती व बांधकाम विषयक मंजूर होणारी कामे जी अपूरी राहणार आहेत, त्याबाबत सर्व शिक्षा अभियानांतर्गत कार्यरत कार्यकारी अभियंता किंवा तत्सम अभियंत्यांकडून प्रमाणित करुन घ्यावे व शिक्षणाधिकारी (प्राथमिक) व मुख्य कार्यकारी अधिकारी, जिल्हा परिषद यांनी समन्वयाने विचारविनिमय करुन जिल्हा परिषद बांधकाम विभागाकडून पूर्ण करुन घेण्यात यावेत.
# Page 3