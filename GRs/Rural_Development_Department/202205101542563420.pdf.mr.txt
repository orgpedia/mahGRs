# Page 1
माहे मार्च, २०१९ च्या जाहिरातीनुसार जिल्हा परिषदेच्या अखत्यारितील गट-क संवर्गातील सर्व पदे भरण्याबाबत
महाराष्ट्र शासन
ग्राम विकास विभाग
शासन निर्णय क्रमांक: संकीर्ण २०२२/प्र.क्र.११/आस्था-८
बांधकाम भवन, २५, मर्झबान पथ, मंत्रालय, मुंबई ४००००१
तारीख: १० मे, २०२२.
वाचा : १) सामान्य प्रशासन विभाग, शासन निर्णय क्र प्रानिमं-२००७/प्र.क्र.४६/०७/१३-अ, दि.१९ ऑक्टोबर,२००७ २) सामान्य प्रशासन विभाग, शासन निर्णय क्र.प्रानिमं-२०१४/प्र.क्र.(४३/१४)/१३-अ, दि.०५ जून, २०१४ ३) ग्रामविकास विभाग शासन परिपत्रक क्र. एपिटी-२०१४/प्र.क्र. १३९/आस्था-८, दि.५ जुलै, २०१४ ४) वित्त विभाग,शासन निर्णय क्र.संकीर्ण-२०१८/प्र.क्र.२०/आ.पु.क., दि.१६ मे,२०१८ ५) वित्त विभाग, शासन शुध्दीपत्रक क्र. संकीर्ण-२०१८/प्र.क्र.२०/आ.पु.क.,दि.२८ डिसेंबर, २०१८ ६) सामान्य प्रशासन विभाग, शासन परिपत्रक क्र.प्रानिमं-१२१८/प्र.क्र.२७/१३-अ, दि.१४ मार्च,२०१८ ७) सामान्य प्रशासन विभाग शासन निर्णय क्र. प्रानिम १२१६/(प्र.क्र.६५/१६)/१३-अ, दि. १३ जून,२०१८ ८) ग्रामविकास विभाग शासन निर्णय क्र. संकीर्ण-५०१६/प्र.क्र.३२१/आस्था-८, दि. २३ जुलै, २०१८ ९) ग्रामविकास विभाग शासन शुध्दीपत्रक क्र. संकीर्ण-५०१६/प्र.क्र.३२१/आस्था-८, दि.१३ फेब्रुवारी, २०१९ १०) सामान्य प्रशासन विभाग शासन निर्णय क्र. मातंस-२०२०/प्र.क्र.११/से-२/३९, दि. २० फेब्रुवारी, २०२० व शासन शुध्दीपत्रक दि. २४ फेब्रुवारी, २०२०.
११) वित्त विभाग,शासन निर्णय क्र.अर्थसं-२०२०/प्र.क्र.६५/अर्थ,३, दि. ०४ मे,२०२० १२) सामान्य प्रशासन विभाग शासन परिपत्रक क्र. प्रानिमं १२२०/प्र.क्र.२१/१३-अ, दि. १७ ऑगष्ट, २०२० १३) सामान्य प्रशासन विभागाचे पत्र क्र. संकीर्ण-२०२०/प्र.क्र.८२/१६-ब (सी), दि. २६ नोव्हेंबर, २०२० १४) सामान्य प्रशासन विभाग शासन निर्णय क्र. राआधो ४०१९/प्र.क्र.३१/१६-अ, दि. २३ डिसेंबर, २०२० १५) सामान्य प्रशासन विभाग शासन निर्णय क्र. मातंस-२०२०/प्र.क्र.११/से-२/३९, दि.२१ जानेवारी, २०२१
# Page 2
शासन निर्णय क्रमांक: संकीर्ण २०२२/प्र.क्र.११/आस्था-८
१६) सामाजिक न्याय व विशेष सहाय्य विभाग, शासन निर्णय क्र.दिव्यांग-२०१९/प्र.क्र.२५१/दि.क.२, दि. ०२ फेब्रुवारी, २०२१.
१७) ग्रामविकास विभाग शासन निर्णय क्र. दिव्यांग-२०१९/प्र.क्र.४१/आस्था-८, दिनांक २२/०२/२०२१.
१८) सामान्य प्रशासन विभाग, शासन पूरकपत्र क्र. मातंस - २०२०/प्र.क्र.११/से-२/३९, दि. ४ मार्च, २०२१.
१९) सामान्य प्रशासन विभाग, शासन परिपत्रक क्र.प्रानिमं-१२२१/प्र.क्र.५/का.१३-अ, दि. २२ एप्रिल, २०२१.
२०) सामान्य प्रशासन विभाग शासन निर्णय क्र. राआधो-४०१९/प्र.क्र.३१/१६-अ, दि.३१ मे,२०२१ २१) ग्रामविकास विभाग शासन निर्णय क्र. संकीर्ण २०२०/प्र.क्र.९९/आस्था८, दि. १४ जून, २०२१.
२२) ग्रामविकास विभाग शासन शुध्दीपत्रक क्र. संकीर्ण २०२०/प्र.क्र.९९ / आस्था८, दि. २२ जून, २०२१ २३) ग्रामविकास विभाग शासन परिपत्रक क्र. संकीर्ण २०२०/प्र.क्र.९९ आस्था८, दि. २८ जून, २०२१ २४) ग्रामविकास विभाग शासन शुध्दीपत्रक क्र. संकीर्ण २०२०/प्र.क्र.९९/आस्था८, दि. २० ऑगस्ट, २०२१ २५) ग्रामविकास विभाग शासन शुध्दीपत्रक क्र. संकीर्ण २०२०/प्र.क्र.९९ / आस्था-८, दि. ०१ सप्टेंबर, २०२१.
२६) सामान्य प्रशासन विभाग (माहिती तंत्रज्ञान), शासन निर्णय क्र.मातंसं-२०२०/प्र.क्र.०१/से-२/३९, दि. १८ जानेवारी, २०२२.
२७) वित्त विभाग,शासन निर्णय क्र.पदनि-२०२२/प्र.क्र.२/२०२२/आ.पु.क., दि. १२ एप्रिल, २०२२.
२८) सामान्य प्रशासन विभाग, शासन निर्णय क्र.प्रानिमं-१२२२/प्र.क्र.५४/का.१३-अ, दि.४ मे,२०२२.
प्रस्तावना : शेतकऱ्यांचे उत्पन्न दुप्पट करण्याच्या अनुषंगाने आवश्यक पायाभूत सुविधा पुरविण्यासाठी विविध विभागातील महत्वाच्या सेवेशी निगडित पदभरतीस मान्यता देण्याबाबतचा संदर्भाधीन क्र.४ येथील शासन निर्णय वित्त विभागाने दिनांक १६ मे, २०१८ रोजी निर्गमित केला आहे. तसेच सदर शासन निर्णयामधून काही पदे वगळण्याबाबतचे व काही पदास मान्यता देण्याबाबतचे संदर्भाधीन क्र. ५ येथील शासन शुध्दीपत्रक दिनांक २८/१२/२०१८ रोजी निर्गमित केले आहे. सदर शासन निर्णयान्वये संबंधीत प्रशासकीय विभागांना सरळसेवेच्या रिक्त असलेल्या पदांच्या १००% पदभरतीसाठी जुन्या आकृतीबंधानुसार मान्यता देण्यात आली होती.
पृष्ठ ९ पैकी २
# Page 3
शासन निर्णय क्रमांक: संकीर्ण २०२२/प्र.क्र.११/आस्था-८
२. सामान्य प्रशासन विभागाच्या दिनांक १४ मार्च,२०१८ च्या शासन निर्णयास अनुसरुन ग्रामविकास विभागामार्फत राज्यातील सर्व जिल्हा परिषदांतर्गत नामनिर्देशनाच्या कोटयातील गट-क
संवर्गातील रिक्त पदे भरण्याकरिता ऑनलाईन परिक्षा प्रक्रिया राबविण्याबाबतच्या सुचना संदर्भाधीन क्र.८ येथील दिनांक २३ जुलै, २०१८ चा शासन निर्णय व संदर्भाधीन क्र.९ येथील दिनांक १३ फेब्रुवारी, २०१९ च्या शासन शुध्दीपत्रकान्वये देण्यात आल्या होत्या. वित्त विभागाचा दिनांक १६/०५/२०१८ चा शासन निर्णय व दिनांक २८/१२/२०१८ च्या शासन शुध्दीपत्रकास अनुसरुन सर्व जिल्हा परिषदांकडील गट-क मधील १८ संवर्गातील एकूण १३,५१४ इतकी रिक्त पदे ऑनलाईन पध्दतीने भरण्यासाठी शासनाच्या महाआयटी मार्फत माहे मार्च,२०१९ मध्ये जाहिरात प्रसिध्द करण्यात आली होती. दरम्यान लोकसभा व विधानसभा निवडणूक आचारसंहिता तसेच, त्यानंतर महापोर्टल रद्द झाल्याने सदरची पदभरती अद्याप पर्यंत होऊ शकली नाही. तथापि, सामान्य प्रशासन विभाग (मा.व तं.) यांच्या दिनांक २० फेब्रुवारी, २०२० व दिनांक १७ ऑगष्ट,२०२० च्या शासन निर्णयानुसार महापरिक्षा पोर्टल रद्द झाल्याने सदरची आरोग्य विभागाशी संबंधीत पदभरती ही सामान्य प्रशासन विभाग शासन
निर्णय दिनांक १७.०८.२०२०, दिनांक २१.०१.२०२१, तसेच दिनांक २२.०४.२०२१ नुसार राबविण्यात येणार होती.
३. सद्य:स्थितीत कोरोना विषाणू प्रादुर्भावाच्या पार्श्वभुमीवर वित्त विभागाच्या संदर्भाधीन क्र.११ येथील दिनांक ०४ मे, २०२० च्या शासन निर्णयान्वये सार्वजनिक आरोग्य विभाग, वैद्यकीय शिक्षण व औषधी द्रव्ये विभाग वगळता पदभरतीवर निर्बंध घालण्यात आले आहेत. तथापि, ग्रामविकास विभागांतर्गत जिल्हा परिषदेतील आरोग्य सेवक, आरोग्य सेविका, प्रयोगशाळा तंत्रज्ञ, औषध निर्माता व आरोग्य पर्यवेक्षक ही पदे आरोग्याशी संबंधीत असल्याने राज्यात कोविड-१९ चा वाढता प्रादुर्भाव लक्षात घेता व इतर साथ रोगाची शक्यता लक्षात घेता ग्रामीण भागातील जनतेला तात्काळ आरोग्य सेवा मिळणे आवश्यक असल्याने वित्त विभागाने जिल्हा परिषदांमधील माहे, मार्च, २०१९ मध्ये दिलेल्या जाहिरातीमधील केवळ आरोग्य विभागाशी संबंधीत ५०% रिक्त पदांची पदभरती करण्यास मान्यता दिलेली होती.
४. तद्नंतर दि.०५ मे,२०२१ रोजी झालेल्या मा. मंत्रीमंडळ बैठकीतील निर्णयानुसार ग्रामविकास विभागातील आरोग्य सेवेशी संबंधीत रिक्त असलेली सर्व पदे भरण्यास मान्यता दिलेली असल्याने
सरळसेवा मेगा भरती-२०१९ अंतर्गत दिलेल्या जाहिरातीनुसार जिल्हा परिषदेतील आरोग्य विभागाशी संबंधीत सर्व रिक्त पदे भरण्याची बाब शासनाच्या विचाराधीन होती. कोरोना विषाणूच्या प्रादुर्भावाच्या
पृष्ठ ९ पैकी ३
# Page 4
शासन निर्णय क्रमांक: संकीर्ण २०२२/प्र.क्र.११/आस्था-८
पार्श्वभूमीवर ग्राम विकास विभागांतर्गत जिल्हा परिषदेकडील गट-क संवर्गातील माहे मार्च,२०१९ च्या जाहिरातीनुसार आरोग्य विभागाशी संबंधित आरोग्य सेवक, आरोग्य सेविका, प्रयोगशाळा तंत्रज्ञ, औषध निर्माता व आरोग्य पर्यवेक्षक या ५ संवर्गातील रिक्त पदे भरण्याबाबत ग्रामविकास विभागाकडील शासन निर्णय दि.१४ जून २०२१, व शासन शुध्दीपत्रक दि.२२ जून २०२१ निर्गमित करण्यात आले.
५. सामान्य प्रशासन विभागाने सामाजिक व शैक्षणिकदृष्ट्या मागास (एसईबीसी) प्रवर्गातील घटकांना खुल्या प्रवर्गातील आर्थिकदृष्ट्या दुर्बल घटकाचा लाभ देण्याबातचा शासन निर्णय दि.२३.१२.२०२० रोजी निर्गमित केला आहे. मा.सर्वोच्च न्यायालयाने दिनांक ५.५.२०२१ रोजी झालेल्या सुनावणीत सामाजिक व शैक्षणिकदृष्ट्या मागास (एसईबीसी) प्रवर्गाच्या आरक्षणा संदर्भातील कायदा रदद केला आहे. त्यामुळे सामाजिक व शैक्षणिकदृष्ट्या मागास (एसईबीसी) प्रवर्गातील जागा अराखीव प्रवर्गात रुपांतरीत झाल्याने माहे मार्च,२०१९ च्या जाहिरातीमधील खुल्या प्रवर्गातील समांतर आरक्षणामध्ये बदल होत आहे. तसेच, अनुकंपा तत्वावरील नियुक्त्यांचे प्रमाण काही कालावधीसाठी १० टक्के वरुन २० टक्के केल्यामुळे व जिल्हा परिषदेने त्याप्रमाणे अनुकंपा भरती प्रक्रिया केल्यामुळे व अन्य कारणांस्तव प्रवर्गनिहाय / समांतर आरक्षणनिहाय जागांमध्ये बदल होत आहे. सदर बदलांनुसार पदभरती प्रक्रिया राबविणे आवश्यक आहे. यासाठी काही कालावधी लागणार होता. त्यामुळे दिनांक १४ जून २०२१ रोजीच्या शासन निर्णयासोबतच्या विवरणपत्र - ब मधील नमुद वेळापत्रकानुसार जिल्हा परिषद निहाय जाहिर प्रकटन, दिव्यांगांच्या नव्याने समाविष्ठ प्रवर्गासाठी व समांतर आरक्षण बदलल्यामुळे नव्याने वाढ झालेल्या प्रवर्गासाठी जाहिरात प्रसिध्द करुन उमेदवारांना दिनांक १ जुलै २०२१ पासून मे.न्यास कम्युनिकेशन प्रा. लि. यांच्याद्वारे www.maharddzp.com या वेबसाईटवर रजिस्ट्रेशन /रि-रजिस्ट्रेशन करणे शक्य होणार नसल्याने दि. १४ जून २०२१ च्या शासन निर्णयातील विवरणपत्र - ब मध्ये नमूद केल्याप्रमाणे वेळापत्रकानुसार परीक्षेची अंमलबजावणी करणे शक्य होणार नसल्याने ग्रामविकास विभागाकडील दि. २८ जून, २०२१ च्या शासन परिपत्रकानुसार याबाबतची कार्यवाही पुढे ढकलण्यात आली होती. तथापि, ग्रामविकास विभागाकडील दि. २० ऑगस्ट, २०२१च्या शासन शुध्दीपत्रकामधील विवरणपत्र-ब नुसार परिक्षेचे वेळापत्रक प्रसिध्द करण्यात आले होते.
६. ग्रामविकास विभागांतर्गत जिल्हा परिषदेतील वर्ग ३ च्या १८ संवर्गातील सरळसेवेच्या एकूण १३५१४ इतक्या पदभरतीची कार्यवाही शासनाच्या महाआयटी मार्फत मेगा भरती २०१९ अंतर्गत करण्यात येणार होती. त्याअनुषंगाने एकूण १८ संवर्गाच्या पदभरतीसाठी राज्यातील सर्व जिल्हा परिषदेने शासनाच्या महाआयटी मार्फत जाहिरात दिली होती. माहे मार्च २०१९ च्या जाहिरातीनुसार
पृष्ठ ९ पैकी ४
# Page 5
शासन निर्णय क्रमांक: संकीर्ण २०२२/प्र.क्र.११/आस्था-८
राज्यभरातील जिल्हा परिषदेच्या पदभरतीसाठी १८ संवर्गातील पदांसाठी एकूण ११२८१३३ ऑनलाईन अर्ज महाआयटीकडे नोंदणी झाले होते. परंतु महापरिक्षा पोर्टल रदद झाल्याने महाआयटीने परिक्षा घेण्यास असमर्थता दर्शविली.
७. सामान्य प्रशासन विभागाने (मा.व.तं.) महापरिक्षा पोर्टल अंतर्गत घेण्यात येणाऱ्या गट-क व ड संवर्गातील पदभरती संदर्भात परिक्षा प्रक्रिया राबविण्याकरिता परिक्षा पध्दतीत आवश्यक बदल करुन सुधारित कार्यपध्दतीबाबतचा शासन निर्णय दिनांक २० फेब्रुवारी, २०२० व शुध्दीपत्रक दि.२४ फेब्रुवारी,२०२० तसेच दि. १७ ऑगस्ट, २०२० रोजी निर्गमित केलेले आहेत. सदर शासन निर्णयान्वये महापरिक्षा पोर्टलद्वारे घेण्यात येणाऱ्या गट-क व ड संवर्गातील पदभरती संदर्भात परिक्षा प्रक्रिया राबविण्याकरिता महाआयटीकडून Empanelment केलेल्या Vendor यादीतून एका OMR Vendor (Service Provider) ची निवड करुन परिक्षा प्रक्रिया पार पाडाव्यात असे स्पष्ट केले होते. तसेच Vendor बाबत दिनांक २१ जानेवारी, २०२१ रोजी शासन निर्णय तसेच दिनांक ४ मार्च २०२१ रोजी शासन पुरकपत्र निर्गमित केले आहे.
८. सदर शासन निर्णयातील नमूद ५ Vendor पैकी जिल्हा परिषदेकडील आरोग्य विभागाशी संबंधित पद भरतीकरिता मे. न्यास कम्युनिकेशन प्रा. लि. या एका कंपनीची (OMR Vendor) निवड करण्यात आली असून त्या बाबतचा शासन निर्णय दि.१४ जून २०२१ रोजी निर्गमित करण्यात आलेला आहे. त्याअनुषंगाने मे.न्यास कम्युनिकेशन प्रा.लि. यांचे सोबत दि. ६ जुलै २०२१ अन्वये करारनामा (MOU) करण्यात आलेला आहे. सदर दि. १४ जून २०२१ च्या शासन निर्णयानुसार जिल्हा परिषदेकडील आरोग्य विभागाशी संबंधीत आरोग्य पर्यवेक्षक, औषध निर्माता, आरोग्य सेवक (पुरुष), आरोग्य सेविका व प्रयोगशाळा तंत्रज्ञ या संवर्गातील पदभरती करीता वेळापत्रक निश्चित करण्यात आले असता दि.७ व ८ ऑगस्ट २०२१ रोजी परिक्षेचे आयोजन करण्यात आले होते.
९. सदर परिक्षा दि.२८ जून २०२१ च्या परिपत्रकान्वये जिल्हा परिषदांकडून / दिव्यांगांच्या नव्याने समाविष्ठ प्रवर्गासाठी व समांतर आरक्षण बदलल्यामुळे नव्याने वाढ झालेल्या प्रवर्गासाठी जाहिरात प्रसिध्द करणे वेळापत्रकानुसार शक्य नसल्याने सदर परिक्षा पुढे ढकलण्यात आली. तदनंतर सदर परिक्षा दि.२० ऑगस्ट २०२१ शासन शुध्दीपत्रकांन्वये दि.१६ व १७ ऑक्टोबर २०२१ रोजी आयोजित करण्यात आली होती. तथापि आरोग्य विभागाच्या विविध पदांची आयोजित परिक्षा रदद होऊन ती दि.२४/१०/२०२१ व दि.३१/१०/२०२१ रोजी आयोजित केली होती. तसेच सदर परिक्षेसाठी वापरण्यात येणारे परिक्षा केंद्र व या विभागाच्या परिक्षेसाठी वापरण्यात येणारे परिक्षा केंद्र व इतर साधनसामुग्री
पृष्ठ ९ पैकी ५
# Page 6
शासन निर्णय क्रमांक: संकीर्ण २०२२/प्र.क्र.११/आस्था-८
एकच असल्यामुळे तसेच मार्च २०१९ मधील जाहिरातीतील रिक्त पदांच्या Vacancy Matrix मध्ये S.E.B.C. आरक्षण मा. न्यायालयाने रदद केल्यामुळे, कोरोना १९ मुळे, अनुकंपा नियुक्तीच्या पदसंख्येत वाढ केल्यामुळे व अन्य कारणास्तव मार्च २०१९ मध्ये रिक्त असलेल्या व आता सध्या रिक्त असलेल्या पदांत तफावत आढळून आल्याने सदर पदांची परिक्षा दि.२९ सप्टेंबर २०२१ च्या शासन परिपत्रकान्वये पुढे ढकलण्यात आली असून सदरहु परिक्षेचे वेळापत्रक अदयापही निश्चित करण्यात आलेले नाही.
१०. सामान्य प्रशासन विभागाचे (माहिती तंत्रज्ञान) दि. १८ जानेवारी २०२२ रोजीच्या शासन निर्णयानुसार राज्य मंत्रिमंडळाच्या दि.१५.१२.२०२१ च्या बैठकीत मा.मंत्रिमंडळाने पदभरतीसाठी घेण्यात येणाऱ्या परिक्षेसाठी सध्या असलेल्या कंपन्यांचे पॅनल स्थगित करण्यात येत असल्याचे स्पष्ट केले आहे.सदर निर्णयापूर्वी निर्गमित केलेले OMR Vendor च्या Empanelment बाबतचे साप्रवि ( मातं), शासन निर्णय क्र.मातंसं-२०२०/प्र.क्र.११/से-२/३९,दि.२१ जानेवारी २०२१ आणि साप्रवि(मातं),शासन निर्णय क्र.मातंसं-२०२०/प्र.क्र. ११/से-२/३९, दि.०४ मार्च २०२१ हे शासन निर्णयान्वये स्थगित करण्यात येत आहेत. यानंतर पदभरती संदर्भातील कोणतीही परिक्षा उक्त शासन निर्णयान्वये Empanelment केलेल्या OMR Vendor कडून घेण्यात येऊ नये, असे नमुद करुन मा.मंत्रीमंडळाने TCS,IBPS,आणि MKCL यांच्याकडून पदभरतीसाठी यापूढे होणाऱ्या परिक्षा घेण्याची कार्यवाही करण्याच्या संदर्भात निर्देश दिलेले आहेत. त्यानुषंगाने स्वतंत्र आदेश सामान्य प्रशासन विभागाकडून निर्गमित करण्यात येणार होते. आता त्यानुषंगाने सामान्य प्रशासन विभागाने भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील ) गट-ब (अराजपत्रित), गट-क व गट-ड संवर्गातील नामनिर्देशानाच्या कोट्यातील पदे सरळसेवेने भरण्याबाबतच्या एकत्रित मार्गदर्शक सूचना संदर्भ क्र. २८ वरील शासन निर्णयान्वये निर्गमित केल्या आहेत.
११. याबाबत असेही नमुद करण्यात येते की, यापूर्वी राज्यातील जिल्हा परिषद अंतर्गत भरण्यात येणारी सर्व रिक्त पदे जिल्हा परिषदस्तरावर जिल्हाधिकारी यांच्या अध्यक्षतेखालील जिल्हा निवड मंडळामार्फत भरण्यात येत होती. सदरहु परिक्षा जिल्हा परिषदस्तरावरच घेण्यात येत होती. तथापि, मार्च २०१९ च्या जाहिरातीनुसार राज्यभरातील जिल्हा परिषदेच्या पदभरतीसाठी १८ संवर्गातील पदांची परिक्षा घेण्यास महाआयटीने असमर्थता दाखविल्यामुळे ग्रामविकास विभागांतर्गत सदर परिक्षा राज्यस्तरावर घेण्याचे विचाराधीन होते. परंतु जिल्हापरिषदेतील सदर पदे राज्यस्तरावरची नसल्यामुळे आरोग्य विभागाशी संबधीत ५ संवर्गातील पदे व इतरही पदे यापूढे ग्रामविकास
पृष्ठ ९ पैकी ६
# Page 7
शासन निर्णय क्रमांक: संकीर्ण २०२२/प्र.क्र.११/आस्था-८
विभागस्तरावर भरण्यात येणार नसून, ही सर्व पदे राज्यातील सर्व जिल्हा परिषदांनी जिल्हा निवड मंडळामार्फत पूर्वीप्रमाणेच जिल्हा परिषदेच्या स्तरावरच भरण्याबाबतची बाब शासनाच्या विचाराधिन होती.
शासन निर्णयः मार्च, २०१९ महाभरती अंतर्गत ग्रामविकास विभागाच्या अखत्यारीतील जिल्हा परिषद अंतर्गत गट-क पदभरतीबाबत खालीलप्रमाणे निर्णय घेण्यात येत आहे.
१. जिल्हा परिषदेच्या अखत्यारितील सर्व रिक्त पदे यापूढे ग्रामविकास विभाग स्तरावर भरण्यात येणार नसून, ही सर्व पदे राज्यातील सर्व जिल्हा परिषदांनी पूर्वीप्रमाणेच जिल्हा निवड मंडळामार्फत जिल्हा परिषदेच्या स्तरावरच भरण्याबाबत शासनाची मान्यता देण्यात येत आहे. यासंदर्भातील कार्यवाही करताना प्रामुख्याने संदर्भ क्र.३ व संदर्भ क्र.२६, २७ व २८ वर जोडलेल्या शासन निर्णयातील सूचनांचे काळजीपूर्वक पालन करण्यात यावे.
२. जिल्हा परिषदांतील आरोग्य विभागाशी संबधीत आरोग्य सेवक, आरोग्य सेविका, प्रयोगशाळा तंत्रज्ञ, औषध निर्माता, आरोग्य पर्यवेक्षक या ५ संवर्गातील रिक्त पदे भरण्याच्या अनुषंगाने तात्काळ कार्यवाही करण्यात यावी. सदर परीक्षेच्या आयोजनासाठी गोळा झालेली सर्व माहिती (DATA) व परिक्षा शुल्क अनुक्रमे मे.न्यास कम्युनिकेशन प्रा. लि. व उप आयुक्त (आस्थापना), विभाग आयुक्त कार्यालय, कोकण विभाग, नवी मुंबई तथा राज्यस्तरीय नोडल अधिकारी यांच्याकडून प्राप्त करून घेण्यात यावे.
३. माहे मार्च, २०१९ च्या जाहिरातीच्या अनुषंगाने ज्या उमेदवारांनी यापूर्वी अर्ज केलेले आहेत, त्याच उमेदवारांची परिक्षा घेण्यात यावी. यासाठी नव्याने अर्ज मागविण्यात येवू नयेत किंवा नव्याने जाहिराती देण्यात येवू नयेत.
४. जिल्हा परिषदांतील आरोग्य विभागाशी संबंधित पदे वगळता इतर संवर्गातील पदांबाबत वित्त विभागाच्या संदर्भ क्र.२७ वरील शासन निर्णयातील सूचनांनुसार जिल्हा परिषद / पंचायत समितीसाठी मंजूर असलेल्या पदांचा सुधारित आकृतिबंध मंजूर करण्याकरिता विभागीय आयुक्त स्तरावर आढावा घेऊन, सुधारित आकृतिबंध ( मंजूर पदांचा तपशील) अंतिम करून शासनाची मंजुरी मिळविण्यासाठी तात्काळ पाठविण्यात यावा. सदर सुधारित आकृतिबंधास शासनाची मंजूरी मिळाल्यानंतर वित्त विभागाच्या संदर्भ क्र.३ व २७ वरील व सामान्य प्रशासन विभागाच्या संदर्भ क्र.२८ वरील शासन निर्णयातील सूचनांनुसार इतर संवर्गातील पदभरतीची कार्यवाही जिल्हा परिषदेतर्फे करण्यात यावी.
पृष्ठ ९ पैकी ७
# Page 8
शासन निर्णय क्रमांक: संकीर्ण २०२२/प्र.क्र.११/आस्था-८
# Page 9