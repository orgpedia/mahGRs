# Page 1
जळगाव जिल्ह्यातील गोद्री, ता. जामनेर येथील अखिल भारतीय हिंदू- गौर बंजारा व लबाना नायकडा कुंभ करीता तात्पुरत्या शौचालयाची व्यवस्था करण्याच्या कामांस प्रशासकीय मान्यता देणेबाबत.
महाराष्ट्र शासन
ग्राम विकास विभाग
शासन निर्णय क्रमांकः तीर्थवि-२०२१/प्र.क्र.१५७ (भाग-१)/यो-६
बांधकाम भवन, २५ मर्झबान पथ फोर्ट,
मंत्रालय, मुंबई - ४००००१
दिनांक : २३ डिसेंबर, २०२२
वाचा: १) मुख्य कार्यकारी अधिकारी, जिल्हा परिषद, जळगाव यांचे पत्र जा.क्र.ग्रापापुवि/तांशा-३/ आरआर ७७१/२०२२ दि.०८/१२/२०२२
प्रस्तावना: मा. उपमुख्यमंत्री महोदय यांच्या अध्यक्षतेखालील दि. १४/११/२०२२ रोजीच्या बैठकीत
गोद्री ता. जामनेर, जि. जळगांव येथे भरणा-या अखिल भारतीय हिंदू- गौर बंजारा व लबाना
नायकडा कुंभमेळ्यासाठी सांडपाणी व्यवस्था पाणी पुरवठा व स्वच्छता विभागाने कार्यवाही
करण्याबाबत निर्देश दिले आहेत. सदर निर्देशांच्या अनुषंगाने, पालक सचिव, जळगाव तथा
अ.मु.स. (ग्रामविकास) यांच्या अध्यक्षतेखालील दि.२५/११/२०२२ रोजीच्या बैठकीमध्ये
जिल्हाधिकारी, जळगाव व मुख्य कार्यकारी अधिकारी, जिल्हा परिषद, जळगाव यांनी प्रधान सचिव,
पाणी पुरवठा व स्वच्छता विभाग यांना सांडपाणी व्यवस्था, पाणी पुरवठा व स्वच्छता याकरिता
अंदाजित रु. ५.०० कोटी खर्चाकरीता विशेष बाब म्हणून प्रस्ताव सादर करण्याचे निर्देश दिले
आहेत.
त्यानुसार मुख्य कार्यकारी अधिकारी, जिल्हा परिषद, जळगाव यांनी संदर्भीय पत्रान्वये
तात्पुरत्या शौचालय भाडेतत्वावर उभारण्याकरीता रु.१,९९,६५,६००/- इतका निधी उपलब्ध करून
देणेबाबत व अल्प कालावधीची ई-निविदा प्रसिध्द करण्यास मान्यता देण्याबाबत विनंती केली
आहे. सदर कामास प्रशासकीय मान्यता देण्याची व अल्प कालावधीची ई-निविदा काढण्यास
मान्यता देण्याची बाब शासनाच्या विचाराधीन होती.
पृष्ठ२ पैकी १
# Page 2
शासन निर्णय क्रमांकःतीर्थवि-२०२१/प्र.क्र.१५७(भाग-१)/यो-६ दि.२३ डिसेंबर, २०२२
शासन निर्णय:
जळगाव जिल्ह्यातील गोद्री, ता. जामनेर येथील अखिल भारतीय हिंदू- गौर बंजारा व
लबाना नायकडा कुंभस्थानी येणाऱ्या लोकांसाठी स्वच्छता-सुविधा पुरविण्यासाठी भाडेतत्वावर
तात्पुरत्या शौचालयाची व्यवस्था करण्याकरीता रु. १,९९,६५,६००/- (एक कोटी नव्याण्णव लाख
पासष्ट हजार सहाशे फक्त) इतक्या रक्कमेच्या प्रस्तावास या शासन निर्णयान्वये प्रशासकीय
मान्यता देण्यात येत आहे. तसेच सदर कामांसाठी अल्प कालावधीची ई-निविदा काढण्यास मान्यता
देण्यात येत आहे.
२. या कामाकरिता निधी उपलब्ध करून देण्याची कार्यवाही नियोजन व वित्त विभागाच्या
मान्यतेनंतर स्वतंत्रपणे करण्यात येईल.