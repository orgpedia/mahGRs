# Page 1
Local Government Directory (LGD Code) संदर्भात समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांक: पीईएस-४५२२/प्रक्र-८०/आसक
बांधकाम भवन, मर्झबान पथ, फोर्ट,
मंत्रालय, मुंबई- ४०० ००१
तारीख: १३ सप्टेंबर, २०२२.
प्रस्तावना : केंद्र शासनामार्फत NIC द्वारे ई-पंचायत इंटरप्राइस सुट अंतर्गत ११ आज्ञावली विकसित करण्यात आल्या असून त्यापैकी लोकल गव्हर्नमेंट डिरेक्टरी (LGD) या आज्ञावलीमध्ये प्रत्येक महसुली गाव, ग्रामपंचायत, पंचायत समिती, जिल्हा परिषद, नगरपंचायत, नगरपालिका, महानगर पालिका इ.यांचे विशेष संकेत कोड (Unique Code) तयार करण्यात येतात. या विभागामार्फत ग्रामपंचायत, पंचायत समिती व जिल्हा परिषद यांना LGD Code देण्याबाबत कार्यवाही करण्यात येते. तथापि, यासाठी महसूल विभाग, नगरविकास विभाग व निवडणूक आयोग यांचे सोबत समन्वय साधणे आवश्यक ठरते. LGD Code संदर्भातील कामकाजाच्या अनुषंगाने समन्वय रहावा यासाठी एक राज्यस्तरीय समिती गठित करण्याची बाब शासनाच्या विचाराधीन होती. त्यानुसार याबाबत शासनाने खालील निर्णय घेतला आहे.
शासन निर्णय : Local Government Directory (LGD Code) संदर्भात खालीलप्रमाणे राज्यस्तरीय समिती गठित करण्यात येत आहे.
------------------------------------------------------------------------
| अ.क्र. | समितीची रचना | पद |
| १ | अपर मुख्य सचिव (ग्रामविकास) | अध्यक्ष |
| २ | अपर मुख्य सचिव (महसूल) | सदस्य |
| ३ | मुख्य निवडणूक अधिकारी तथा अपर मुख्य सचिव सामान्य प्रशासन विभाग | सदस्य |
| ४ | अपर मुख्य सचिव (नगर विकास -२) | सदस्य |
------------------------------------------------------------------------
# Page 2
शासन निर्णय क्रमांकः पीईएस-४५२२/प्रक्र-८०/आसक
----------------------------------------------------------------------------
| ५ | जमाबंदी आयुक्त आणि संचालक, भूमी अभिलेख, पुणे | सदस्य |
| ६ | राज्य माहिती अधिकारी, राष्ट्रीय सूचना विज्ञान केंद्र, (NIC), मुंबई | सदस्य |
| ७ | उप सचिव, आपले सरकार कक्ष, ग्रामविकास विभाग | सदस्य सचिव |
----------------------------------------------------------------------------
२. उपरोक्त प्रमाणे स्थापन केलेली समिती पंचायती राज मंत्रालय, भारत सरकार यांनी वेळोवेळी दिलेल्या निदेशांनुसार कार्यवाही करेल.