# Page 1
ग्रामविकास विभागांतर्गत जिल्हा परिषदेकरिता मंजूर असलेल्या पदांचा सुधारित आकृतिबंध अंतिम करण्यासाठी समिती गठीत करणे बाबत.
महाराष्ट्र शासन
ग्राम विकास विभाग
शासन परिपत्रक क्रमांक: एपीटी-२०२२/प्र.क्र.०८/आस्था ८
बांधकाम भवन, २५, मर्झबान पथ, ालय, मुंबई ४००००१
तारीख: २१ ऑक्टोबर, २०२२.
वाचा : १) वित्त विभाग शासन निर्णय क्र.पदनि-२०१६/प्र.क्र.०८/विसु-१, दि.११/०२/२०१६.
२) वित्त विभाग शासन निर्णय क्र.पदनि-२०२२/प्र.क्र.२/२०२२/आ.पु.क., दि.१२/०४/२०२२ ३) ग्रामविकास विभाग शासन निर्णय क्रमांकः संकीर्ण २०२२/प्र.क्र.११/आस्था ८, दि.१० मे, २०२२ ४) या कार्यासनाची समक्रमांकाची पत्रे अनुक्रमे दि. २५/०१/२०२२, दि.२०/०४/२०२२, दि.०९/०६/ २०२२ व दि. १८/०७/२०२२ ५) वित्त विभाग शासन निर्णय क्र.पदनि-२०२२/प्र.क्र.२/२०२२/आ.पु.क., दि.३०/०९/२०२२
प्रस्तावना : वित्त विभागाने संदर्भ क्र.२ व ५ येथील अनुक्रमे दि.१२/०४/२०२२ व दि.३०/०९/२०२२ च्या शासन निर्णयान्वये पदभरतीच्या अनुषंगाने सूचना निर्गमित केल्या आहेत. त्यानुसार ज्या प्रशासकीय विभागांनी वित्त विभागाच्या संदर्भ क्र.१ वरील दि.११.०२.२०१६ च्या शासन निर्णयातील निर्देशाप्रमाणे सुधारित आकृतिबंध अंतिम मंजूर केले आहेत, अशा सुधारित आकृतीबंधातील महाराष्ट्र लोकसेवा आयोगाच्या कक्षेतील पदे वगळता अन्य पदे ५० टक्के भरण्यास अनुमती देण्यात आली आहे. तसेच, वरील प्रमाणात पदभरतीसाठी एकही पद उपलब्ध होत नसल्यास किमान एक पद भरता येईल, असे नमूद केले आहे.
२. उपरोक्त शासन निर्णयातील सूचनांच्या अनुषंगाने पदभरती करण्याकरिता ग्रामविकास विभागांतर्गत जिल्हा परिषद/पंचायत समिती यांना मंजूर केलेल्या पदांचा सुधारित आकृतिबंध मंजूर करण्याकरिता विभागीय आयुक्त स्तरावर आढावा घेऊन सुधारित आकृतिबंध (मंजूर पदांचा तपशील) अंतिम करून शासनास पाठविण्याबाबत संदर्भ क्र.३ येथील शासन निर्णयान्वये तसेच, संदर्भ क्र. ४ येथील शासन पत्रांन्वये कळविण्यात आलेले होते. परंतु, अद्यापि, याबाबतचा अहवाल अप्राप्त आहे.
३. सदर पदभरती प्रक्रिया जलद करण्याच्या अनुषंगाने ग्रामविकास विभागांतर्गत जिल्हा परिषद/पंचायत समिती यांच्या अखत्यारीतील पदांचा सुधारित आकृतिबंध अंतिम करण्यासाठी सहाय्य करण्याकरिता मुख्य कार्यकारी अधिकाऱ्यांची समिती गठीत करण्याची बाब शासनाच्या विचाराधिन होती.
शासन परिपत्रक :
ग्रामविकास विभागांतर्गत गट-क व गट-ड संवर्गाची पदभरती प्रक्रिया जलद करण्याच्या अनुषंगाने जिल्हा परिषद/पंचायत समिती यांच्या अखत्यारीतील पदांचा सुधारित आकृतिबंध अंतिम करण्यासाठी सहाय्य करण्याकरिता पुढीलप्रमाणे समिती गठीत करण्यास शासन मान्यता देण्यात येत आहे.
# Page 2
शासन परिपत्रक क्रमांकः एपीटी-२०२२/प्र.क्र.०८/आस्था ८
१. श्री. दिलीप स्वामी, मुख्य कार्यकारी अधिकारी, जिल्हा परिषद, सोलापूर. - अध्यक्ष २. श्री. किरण पाटील, मुख्य कार्यकारी अधिकारी, जिल्हा परिषद, रायगड. - सदस्य ३. श्री. योगेश कुंभेजकर, मुख्य कार्यकारी अधिकारी, जिल्हा परिषद, नागपूर. - सदस्य ४. श्रीम. वसुमना पंत, मुख्य कार्यकारी अधिकारी, जिल्हा परिषद, वाशिम. - सदस्य ५. श्रीम. वर्षा ठाकूर घुगे, मुख्य कार्यकारी अधिकारी, जिल्हा परिषद, नांदेड. - सदस्य ६. श्री. पंकज आशिया, मुख्य कार्यकारी अधिकारी, जिल्हा परिषद, जळगाव. - सदस्य ७. श्री. सुरेश बेदमुथा, उप आयुक्त (आस्थापना), विभागीय आयुक्त कार्यालय, औरंगाबाद. - सदस्य सचिव
२. उपरोक्त समितीने सदर विषयाचे गांभिर्य तसेच तातडी लक्षात घेऊन वित्त विभागाच्या संदर्भ क्र.१ येथील दि.११.०२.२०१६ च्या शासन निर्णयातील निर्देशाप्रमाणे ग्रामविकास विभागांतर्गत जिल्हा परिषद/पंचायत
समितीसाठी मंजूर असलेल्या पदांचा सुधारित आकृतिबंध मंजूर करण्याकरिता विभागीय आयुक्त स्तरावर आढावा घेऊन, सुधारित आकृतिबंध (मंजूर पदांचा तपशील) अंतिम करण्याकरिता पाठपुरावा करावा. तसेच, सर्व जिल्हा परिषदांचा एकत्रित सुधारित आकृतिबंध अंतिम मान्यतेसाठी शासनास दि.०१ डिसेंबर, २०२२ रोजी सकाळी ११.०० वाजेपर्यंत Excel sheet मध्ये “सकल मराठी” या फॉन्टमध्ये व PDF स्वरुपात सादर करावा.
याकरिता कोणत्याच जिल्हा परिषदेला, कोणत्याही कारणास्तव अतिरिक्त मुदतवाढ मिळणार नाही, याची कृपया नोंद घेण्यात यावी.
# Page 3