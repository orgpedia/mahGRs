# Page 1
महाराष्ट्र विकास सेवा गट-अ मधील उप मुख्य कार्यकारी अधिकारी (एस-२३) संवर्गातील अधिकाऱ्यांना अतिरिक्त मुख्य कार्यकारी अधिकारी / प्रकल्प संचालक (एस-२५) संवर्गात तदर्थ पदोन्नती देणेबाबत.
महाराष्ट्र शासन
ग्राम विकास विभाग
शासन आदेश क्रमांक : मविसे-१०२२/प्र.क्र.१७५/२०२२/आस्था-३,
बांधकाम भवन, २५, मर्झबान पथ, मुंबई - ४०० ००१.
दिनांक: २६ सप्टेंबर, २०२३
शासन आदेश : महाराष्ट्र विकास सेवा गट -अ मधील उप मुख्य कार्यकारी अधिकारी या संवर्गातील (वेतन स्तर एस-२३ :६७७००-२०८७००) खालील अधिकाऱ्यांना अतिरिक्त मुख्य कार्यकारी अधिकारी / प्रकल्प संचालक या संवर्गात (वेतन स्तर एस-२५ : ७८८००-२०९२००) तदर्थ पदोन्नती देण्यात येत आहे . सदर पदोन्नत होणाऱ्या अधिकाऱ्यांना नागरी सेवा मंडळाच्या शिफारशी तसेच सक्षम प्राधिकाऱ्याच्या मान्यतेने खालील तक्त्यातील त्यांच्या नावासमोर स्तंभ क्र.३ मध्ये दर्शविल्याप्रमाणे तदर्थ पदोन्नतीने पदस्थापना देण्यात येत आहे :
------------------------------------------------------------------------------------------------------------------------------------------------
| अ. क्र. | अधिकाऱ्याचे नाव, सध्या धारण केलेले पद व ठिकाण | तदर्थ पदोन्नतीने पदस्थापनेचे पद व ठिकाण | शेरा |
| (१) | (२) | (३) | (४) |
| १. | श्रीम.एम.व्ही.मिरजकर (श्रीम. वीणा विनायक सुपेकर), सहायक प्राध्यापक, यशदा, पुणे (प्रतिनियुक्तीने ) | सहयोगी प्राध्यापक,यशदा, पुणे | प्रपत्र बढती |
| २. | श्री. संघरत्ना मुरलीधर खिल्लारे, उप आयुक्त, वसई विरार, महानगरपालिका (प्रतिनियुक्तीने) | उप आयुक्त, वसई-विरार, महानगरपालिका | प्रपत्र बढती |
------------------------------------------------------------------------------------------------------------------------------------------------
२. मा.उच्च न्यायालय, मुंबई यांनी रिट याचिका क्रमांक २७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा सर्वोच्च न्यायालय, नवी दिल्ली येथे विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन १६ ब यांच्या शासन निर्णय दि.०७.०५.२०२१ मधील तरतूदीनुसार पदोन्नतीच्या कोटयातील सर्व रिक्त पदे
# Page 2
शासन आदेश क्रमांकः मविसे-१०२२/प्र.क्र.१७५/२०२२/आस्था-३
दि.२५.०५.२००४ च्या स्थितीनुसार निव्वळ तात्पुरत्या स्वरूपात सेवाज्येष्ठतेनुसार मा सर्वोच्च न्यायालयाच्या निर्णयाच्या अधीन राहून भरण्यात येत आहेत.
तसेच रिट पिटीशन स्टॅम्प नं.१०८७६/२०२१ व रिट पिटीशन स्टॅम्प नं.१०८७८/२०२१ मध्ये मा.उच्च न्यायालय, मुंबई यांनी दि.२५.०५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहून देण्यात येत आहे.
३. वरीलप्रमाणे अधिकाऱ्यांना अतिरिक्त मुख्य कार्यकारी अधिकारी / प्रकल्प संचालक संवर्गात खालील अटींच्या अधीन राहून तदर्थ पदोन्नती देण्यात येत आहे :
अटी व शर्ती :
३.१) वरील अधिकाऱ्यांना देण्यात येणारी अतिरिक्त मुख्य कार्यकारी अधिकारी / प्रकल्प संचालक संवर्गातील तदर्थ पदोन्नती महाराष्ट्र लोकसेवा आयोगाच्या मान्यतेच्या अधिन राहून देण्यात येत आहे.
३.२) प्रतिनियुक्तीवर असलेले ज्येष्ठ अधिकारी यांचे प्रत्यावर्तन झाल्यानंतर त्यांच्यासाठी संवर्गात रिक्त पद उपलब्ध नसल्यास या आदेशातील कनिष्ठतम अधिकाऱ्यांना पदावनत करण्याच्या अधिन सदर तदर्थ पदोन्नत्या देण्यात येत आहेत.
३.३) सदरची पदोन्नती तदर्थ स्वरूपाची असून सदर पदोन्नती प्रशासकीय निकड म्हणून लोकहितास्तव देण्यात येत आहे.
३.४) या तदर्थ पदोन्नतीमुळे संबंधित अधिकाऱ्यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
३.५) वरीलप्रमाणे अधिकाऱ्यांना पदोन्नतीने पदस्थापना दिलेल्या पदावर विहित कालावधीत रूजू होणे आवश्यक आहे.
४. श्रीम. एम. व्ही. मिरजकर (श्रीम. वीणा विनायक सुपेकर) व श्री. संघरत्ना मुरलीधर खिल्लारे यांना महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने ) नियम, १९८१ मधील नियम ४०, परिशिष्ट-२, अट क्र.१८ नुसार तदर्थ स्वरूपात प्रपत्र बढती (पदोन्नती ) देण्यात येत आहे. सदर तरतूदीनुसार प्रपत्र बढतीचा कालावधी हा आदेशाच्या दिनांकापासून ६ महिन्यांचा राहिल.
५. प्रपत्र बढती दिलेल्या वरील अधिकाऱ्यांना नियुक्तीच्या ठिकाणी तात्काळ रूजु व्हावे तसेच सदर पदाचा पदभार स्वीकारल्यानंतर त्याचा अनुपालन अहवाल शासनास सादर करावा. संबंधित अधिकाऱ्यांनी अनधिकृत रजेवर जाऊ नये. त्यांचे लक्ष सामान्य प्रशासन विभागाच्या क्रमांक : सीडीआर १०८२/२५६७/२८/अकरा, दिनांक ३०.८.१९८२ च्या परिपत्रकाकडे वेधण्यात येत आहे. त्यात दिलेल्या सूचना लक्षात घेऊन नियुक्ती रद्द
पृष्ठ ४ पैकी २
# Page 3
शासन आदेश क्रमांकः मविसे-१०२२/प्र.क्र.१७५/२०२२/आस्था-३
करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची त्यांनी नोंद घ्यावी.
# Page 4