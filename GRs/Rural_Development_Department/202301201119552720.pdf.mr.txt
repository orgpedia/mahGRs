# Page 1
श्री क्षेत्र मुंगसाजी महाराज समाधीस्थळ, धामणगांव (देव) ता. जि. यवतमाळ या तीर्थक्षेत्राच्या विकास आराखडयातील कामांना निधी वितरीत करणेबाबत.
महाराष्ट्र शासन
ग्राम विकास विभाग
शासन निर्णय क्रमांक: तीर्थवि-२०२१/प्र.क्र.१५७ (भाग-१)/यो-६
बांधकाम भवन, २५ मर्झबान पथ, फोर्ट,
मंत्रालय, मुंबई - ४००००१
दिनांक : २० जानेवारी, २०२३
वाचा: १) नियोजन विभाग, शासन निर्णय क्रमांक: तीक्षेवि-२०१५/प्र.क्र.६/१४४४ दि.४ जून, २०१५ २) ग्रामविकास विभाग, शासन निर्णय क्रमांक: स्मारक २०१५/प्र.क्र.२३६/पंरा-९ दि.२३ मार्च, २०१६
३) ग्रामविकास विभाग, शासन निर्णय क्र: तीर्थवि-२०१७/प्र.क्र.७६/यो-६, दि. २२ नोव्हेंबर,
२०१७ ४) जिल्हाधिकारी, यवतमाळ यांचे क्र.नियोजन/धामणगांव (देव)/का-९/कावि ६०/२०२२ दि. ०२.०२.२०२२ रोजीचे पत्र.
५) ग्रामविकास विभाग, शासन निर्णय क्र: तीर्थवि-२०२१/प्र.क्र.९/यो-६, दि.०५ मे, २०२२.
६) जिल्हाधिकारी, यवतमाळ यांचे क्र. नियोजन/पर्यटन/का-१ /कावि १२५/२०२२ दि. १६.१२.२०२२ रोजीचे पत्र.
प्रस्तावना: श्रीक्षेत्र मुंगसाजी महाराज समाधीस्थळ, धामणगाव (देव) ता. दारव्हा या तीर्थक्षेत्राच्या आराखडयास संदर्भ क्रं.२ अन्वये प्रथम टप्प्यातील एकूण रु.६००.०० लक्ष एवढया किंमतीच्या कामांना व संदर्भ क्रं.३ अन्वये एकूण रु.१९००.०० लक्ष एवढया किंमतीच्या कामांना अशा एकूण रू. २५००.०० लक्ष एवढया किंमतीच्या कामांना प्रशासकीय मान्यता देवून जिल्हाधिकारी, यवतमाळ यांच्याकडे निधी वितरीत करण्यात आला आहे. संदर्भ क्रं.४ अन्वये जिल्हाधिकारी, यवतमाळ यांनी श्रीक्षेत्र मुंगसाजी महाराज समाधीस्थळ, धामणगांव (देव) ता. दारव्हा या तीर्थक्षेत्राच्या विकास आराखडयातील कामांस सुधारित प्रशासकीय मान्यता देण्याची विनंती केली होती. संदर्भ क्रं.५ अन्वये सदर आराखडयातील कामांवर होणाऱ्या अंतर्गत बदलानुसार सुधारीत प्रशासकीय मान्यता पृष्ठ ४ पैकी १
# Page 2
शासन निर्णय क्रमांकः तीर्थवि-२०२१/प्र.क्र.१५७ (भाग-१)/यो-६ दि. २० जानेवारी, २०२३
देण्यात आली आहे. जिल्हाधिकारी, यवतमाळ यांच्या दि.१६/१२/२०२२ रोजीच्या पत्रान्वये निधी
वितरणासाठी प्रस्ताव प्राप्त झाला होता. त्यानुसार सदर तीर्थक्षेत्रासाठी निधी वितरीत करण्याची बाब शासनाच्या विचाराधीन होती.
शासन निर्णय:
"श्रीक्षेत्र मुंगसाजी महाराज समाधीस्थळ, धामणगांव (देव) ता. दारव्हा या तीर्थक्षेत्राच्या विकास आराखडयातील कामांना सुधारित प्रशासकीय मान्यतेनुसार रक्कम रू. १,४६,५०,०००/ (रू. एक कोटी सेहेचाळीस लाख पन्नास हजार फक्त) इतका निधी जिल्हाधिकारी, यवतमाळ यांना वितरीत करण्यात येत आहे".
०२. जिल्हाधिकारी, यवतमाळ यांनी प्रशासकीय मान्यता दिलेल्या कामावरच सदर निधी खर्च करावा. तसेच संदर्भाधीन शासन निर्णय क्र. ३ व ५ मधील मंजूर कामे पूर्ण करण्याकरिता शासन उक्त निधी वितरीत करीत आहे. सबब, सदर निधी संबधित कार्यान्वयिन यंत्रणेला वितरीत करताना
व प्रत्यक्ष खर्च करताना तसेच सदर कामे पूर्ण करताना उपरोक्त संदर्भाधीन शासन निर्णय क्र. ३ व ५ मध्ये नमूद अटी-शर्ती व त्यामध्ये दिलेले संबधित निदेश व प्रचलित नियम लागू राहतील.
०३. सदर कामांच्या अंदाजपत्रकास सक्षम प्राधिकाऱ्यांची तांत्रिक मंजूरी असल्याची व बांधकामासाठी आवश्यक जागा ग्रामपंचायत/जिल्हा परिषद मालकीची आहे, याची जिल्हाधिकारी यांच्या अध्यक्षतेखालील कार्यकारी समितीने खात्री करून पुढील कार्यवाही करावी.
०४. मंजूर निधीचा योग्य विनियोग होण्यासाठी व कोणत्याही प्रकारची अनियमितता होणार नाही या दृष्टीने जिल्हाधिकारी, यवतमाळ यांनी दक्षता घ्यावी. सदर कामांचा त्यांनी वेळोवेळी आढावा घेऊन कामावर देखरेख ठेवावी व कामांचा भौतिक प्रगती अहवाल व खर्चाची माहिती विहित मुदतीत सादर करावी. तसेच, जिल्हाधिकारी, यवतमाळ यांनी या योजनेकरिता झालेल्या/होणाऱ्या खर्चाचा आढावा घेऊन महालेखापाल कार्यालयातील खर्चाचा ताळमेळ घेऊन त्यामध्ये तफावत
राहणार नाही, याबाबत दक्षता घ्यावी व सदर निधी आवश्यक बाबींवर खर्च झाला असल्याचे उपयोगिता प्रमाणपत्र शासनास व महालेखापाल कार्यालयास सादर करावे.
०५. राज्य शासनामार्फत वेळावेळी प्रस्तुत योजनेविषयी व वित्त विषयक वेळोवेळी निर्गमित करण्यात आलेले आदेश/नियम/ शासननिर्णय / वित्तीय नियमावली यांची अंमलबजावणी करून
वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
०६. सदर कामांचे नियोजन व खर्चाचे सनियंत्रण, नियोजन विभाग, शासन निर्णय क्रमांक तीक्षेवि-२०१५/प्र.क.६/१४४४, दिनांक ४ जुन २०१५ अन्वये गठीत करण्यात आलेल्या जिल्हाधिकारी यांच्या अध्यक्षतेखालील जिल्हास्तरीय कार्यकारी समितीकडे सोपविण्यात येत आहे.
समितीची कार्यकक्षा शासन निर्णयात नमूद केल्यानुसार राहिल.
पृष्ठ ४ पैकी २
# Page 3
शासन निर्णय क्रमांक: तीर्थवि-२०२१/प्र.क्र.१५७ (भाग-१)/यो-६ दि. २० जानेवारी, २०२३
०७. याबाबत प्राप्त होणाऱ्या निधीकरिता जिल्हा नियोजन अधिकारी / सहाय्यक जिल्हा नियोजन अधिकारी, यवतमाळ यांना आहरण व संवितरण अधिकारी म्हणून घोषित करण्यात येत आहे. तसेच जिल्हाधिकारी, यवतमाळ यांना नियंत्रक अधिकारी म्हणून घोषित करण्यात येत आहे.
०८. त्याचप्रमाणे सर्व संबधितांचे लक्ष या विभागाच्या शासन निर्णय दि.१६/११/२०१२ कडे वेधण्यात येत असून पशुहत्त्या व अंधश्रद्धा वाढीला प्रोत्साहन देणाऱ्या तीर्थक्षेत्रांना निधी वितरीत केला जाणार नाही. सबब, संबधित तीर्थक्षेत्रस्थानी असे प्रकार शासनाच्या निदर्शनास आल्यास योग्य ती कार्यवाही केली जाईल व शासकीय अनुदान थांबविले जाईल.
०९. जिल्हास्तरीय कार्यकारी समितीने कामांच्या अंमलबजावणीसाठी संबंधीत कार्यान्वयीन यंत्रणांशी समन्वय साधावा व कामे विहीत कालावधीत पूर्ण होण्यासाठी आवश्यक त्या उपाययोजना कराव्यात.
१०. उपरोक्त कामांवरील खर्च मागणी क्र. एल-०३ "२५१५-इतर ग्रामविकास कार्यक्रम - १९६, जिल्हापरिषदांना / जिल्हास्तरीय पंचायतीना सहाय्य - (००) (०७) ग्रामीण भागातील तीर्थक्षेत्रांच्या विकासाकरीता रु.२.०० ते २५.०० कोटीपर्यंत अनुदान (२५१५२५२१) (योजनांतर्गत) दत्तमत ३१ सहाय्यक अनुदाने या लेखाशिर्षाखाली सन २०२२-२३ या आर्थिक वर्षाच्या मंजूर तरतूदीतून भागविण्यात यावा.
११. सदर शासन निर्णय वित्त विभागाच्या शासन परिपत्रक क्र: अर्थसं-२०२२/प्र.क्र.४३/अर्थ-३ दि.०४ एप्रिल, २०२२ अन्वये अटीची व शर्तीची पुर्तता करून निर्गमित करण्यात येत आहे.
# Page 4