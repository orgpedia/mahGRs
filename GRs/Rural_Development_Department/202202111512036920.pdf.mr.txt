# Page 1
परिवीक्षाधीन उपमुख्य कार्यकारी अधिकारी/ गट विकास अधिकारी गट-अ यांना पायाभूत प्रशिक्षणास उपस्थित राहण्यासाठी कार्यमुक्त करणेबाबत.
राज्यसेवा परीक्षा-२०१९,सीपीटीपी-७.
महाराष्ट्र शासन
ग्राम विकास विभाग
शासन निर्णय क्रमांकः मविसे १०२१/२०२१/प्र.क्र.११४/आस्था-३ (अ)
बांधकाम भवन, २५ मर्झबान रोड, मुंबई ४००००१
तारीख: ११ फेब्रुवारी,२०२२.
वाचा: १. शासन निर्णय,सामान्य प्रशासन विभाग क्र. टिआरएन-२०१३/प्र.क्र.८४/१३/१२-अ दिनांक २०.१.२०१४
२. सामान्य प्रशासन विभाग, कार्यालयीन आदेश क्र. टिआरएन-१०२१/प्र.क्र.२९ / सीपीटीपी-अ, दिनांक २४.१२.२०२१.
३. सामान्य प्रशासन विभाग, शासन पत्र क्र. टिआरएन-१०२१/प्र.क्र.२९/सीपीटीपी-अ, दिनांक २९.१२.२०२१.
४. शासन निर्णय, समक्रमांक दिनांक ०४.०१.२०२२.
५. उप संचालक यशदा, पुणे यांचे क्र. सीपीटीपी प्रशा/ पूर्व तयारी व नियोजन/७७/२०२०-२१/सीपीटीपी-७/१११४, दिनांक ०८.०२.२०२२ रोजीचे पत्र.
प्रस्तावना: महाराष्ट्र लोकसेवा आयोगाकडून राज्यसेवा परीक्षेमधून सरळसेवेने नियुक्त होणाऱ्या गट-अ आणि गट-ब मधील अधिकाऱ्यांना एकत्रित परिवीक्षाधीन प्रशिक्षण देण्याबाबतचा निर्णय शासनाने उपरोक्त संदर्भ क्र.१ येथील शासन निर्णयान्वये घेतला आहे. सामान्य प्रशासन विभागाने संदर्भ क्र.२ व ३ अन्वये कळविल्यानुसार राज्यसेवा मुख्य परीक्षा - २०१९ मधून शिफारस प्राप्त झालेल्या महाराष्ट्र विकास सेवा, गट-अ मधील परिवीक्षाधीन उपमुख्य कार्यकारी अधिकारी/गट विकास अधिकारी गट-अ यांना दिनांक १७.०१.२०२२ ते दिनांक ११.०२.२०२२ या कालावधीत जिल्हा संलग्नता प्रशिक्षणासाठी संदर्भ क्र. ४ येथील शासन निर्णयान्वये जिल्हा वाटप करुन नियुक्ती देण्यात आली. उप संचालक यशदा, पुणे यांनी संदर्भ क्र.५ येथील पत्रान्वये सुचित केल्यानुसार महाराष्ट्र विकास सेवा गट-अ मधील प्रशिक्षणार्थींना यशदा, पुणे येथे दिनांक १४.०२.२०२२ पासून सुरु होणाऱ्या पायाभूत प्रशिक्षणास उपस्थित राहण्यासाठी कार्यमुक्त करण्याची बाब शासनाच्या विचाराधीन होती.
शासन निर्णय: उप संचालक, यशदा, पुणे यांनी उपरोक्त संदर्भ क्र. ५ येथील पत्रान्वये सुचित केल्यानुसार, सोबत जोडलेल्या परिशिष्ट-अ मधील नमूद महाराष्ट्र विकास सेवा, गट-अ मधील १४ परिवीक्षाधीन अधिका-यांना यशदा, पुणे येथे दिनांक १४.०२.२०२२ पासून सुरु होणाऱ्या पायाभूत प्रशिक्षणासाठी दिनांक १३.०२.२०२२ पर्यंत हजर होण्यास्तव, दिनांक ११.०२.२०२२ (म.नं.) पासून जिल्हा संलग्नता प्रशिक्षण कार्यक्रमातून कार्यमुक्त करण्यात येत आहे.
# Page 2
शासन निर्णय क्रमांक: मविसे १०२१/२०२१/प्र.क्र.११४/आस्था-३(अ)
तसेच, संवर्ग उन्नतीकरणातंर्गत प्रशिक्षणाच्या काही भागातून सुट देण्यात आलेल्या सर्वश्री.
कदम राजेश विलास, मुंडे अमितकुमार ज्ञानेश्वर, पायघन माधव बापुराव, मंडलिक गणेश कोंडिराम या ४ प्रशिक्षणार्थींना, सुट देण्यात आलेल्या प्रशिक्षणाच्या कालावधीसाठी जिल्हा संलग्नता प्रशिक्षण कार्यक्रमांतर्गत ते कार्यरत असलेल्या जिल्हयातील एका गट विकास अधिकाऱ्याना दैनंदिन कामकाजात मदत करण्याच्या सुचना संबंधित मुख्य कार्यकारी अधिकारी, जिल्हा परिषद यांना देण्यात येत आहेत.
# Page 3