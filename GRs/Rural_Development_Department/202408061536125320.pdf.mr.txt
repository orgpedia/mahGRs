# Page 1
मौजे राजगुरूनगर ता.खेड, जि.पुणे येथील पंचायत समिती, खेड यांचे मालकीची
सि.स.नं.२३८/२२२/२२३/२२४/२३७ मधील ६३३८.१० चौ.मी. जागा नवीन मध्यवर्ती प्रशासकीय इमारत बांधण्याच्या प्रयोजनार्थ सार्वजनिक बांधकाम
विभागाकडे वर्ग करण्याकरिता महसूल व वन विभागास प्रत्यार्पित करण्याबाबत.
महाराष्ट्र शासन
ग्राम विकास व पंचायत राज विभाग,
शासन निर्णय क्रमांक : जिपज -२०२४/प्र.क्र.३७/यो-११
बांधकाम भवन, २५, मर्झबान मार्ग,
फोर्ट मुंबई ४००००१.
5
दिनांक- ०६ ऑगस्ट, २०२४.
संदर्भ :- १. महसूल व वन विभाग शासन परिपत्रक क्र. जमीन०४/२००६/प्र.क्र.३५/ज-१, दि.०८.०९.२००८
२. महसूल विभागाची अनौ.सं.क्र.१६/२०२३, दि.२४.११.२०२३ ची टिप्पणी.
३. प्रशासक तथा मुख्य कार्यकारी अधिकारी, जिल्हा परिषद, पुणे यांचे पत्र
जा.क्र./जिप/पंचा/आस्था-१२/४४/२०२४, दि.२१.०२.२०२४.
प्रस्तावना :-
सार्वजनिक बांधकाम विभाग, शासन निर्णय क्र.बीडीजी-२०२१/प्र.क्र.४४/इमारती-३, दि.०४.०३.२०२१ अन्वये खेड राजगुरुनगर येथे मध्यवती प्रशासकीय इमारत बांधकामासाठी रु.२१८०.६५ लक्ष इतक्या रकमेची प्रशासकीय मान्यता देण्यात आली आहे. सदर प्रशासकीय इमारत बांधकामासाठी पंचायत समिती, खेड यांचे मालकीची सि.स.नं.२३८/२२२/२२३/२२४/२३७ मधील
जागेची मागणी कार्यकारी अभियंता, सार्व.बांधकाम. उत्तर विभाग, पुणे यांनी जिल्हाधिकारी यांचेकडे केली होती.
मुख्य कार्यकारी अधिकारी, जिल्हा परिषद, पुणे यांचेकडून प्राप्त प्रस्तावानुसार सदर जागा हस्तांतरणाबाबत विभागामार्फत सादर केलेल्या प्रस्तावास शासनाची मान्यता प्राप्त झाली आहे.
त्याअनुषंगाने मौजे राजगुरूनगर ता. खेड जि.पुणे येथील पंचायत समितीच्या मालकीची सि.स.नं. २३८/२२२/२२३/२२४/२३७ मधील ६३३८.१० चौ.मी. जागा मध्यवर्ती प्रशासकीय इमारत बांधकामासाठी सार्वजनिक बांधकाम विभागाकडे हस्तांतरीत करण्याकरिता महसूल व वन विभागाकडे प्रत्यार्पित करण्याची बाब शासनाच्या विचाराधिन होती.
शासन   निर्णय :-
मौजे राजगुरूनगर ता. खेड जि.पुणे येथील पंचायत समितीच्या मालकीची सि.स.नं.
२३८/२२२/२२३/२२४/२३७ मधील ६३३८.१० चौ.मी. जागा मध्यवर्ती प्रशासकीय इमारत बांधकामाकरिता सार्वजनिक बांधकाम विभागाकडे हस्तांतरीत करण्याकरिता, महसूल व वन विभागाकडे प्रत्यार्षित करण्यास शासनाची मान्यता देण्यात येत आहे.
# Page 2
शासन निर्णय क्रमांकः जिपज-२०२४/प्र.क्र.३७/योजना-११, दि.०६ ऑगस्ट, २०२४
२. या मान्यतेस अनुसरुन मुख्य कार्यकारी अधिकारी, जिल्हा परिषद, पुणे यांनी वर नमुद जमीनीचा प्रत्यक्ष ताबा जिल्हाधिकारी, पुणे यांना अथवा त्यांनी नियुक्‍त केलेल्या प्राधिकारी/अधिकारी यांचेकडे सोपवावा. सदरहू जमीनीचा ताबा देण्यापूर्वी त्यांनी जमीन प्रत्यार्पित करताना जमिनीचा निश्चित कोणता हिस्सा प्रत्यार्पित करावयाचा आहे, याबाबत जिल्हाधिकारी, पुणे यांच्या सल्ल्याने जमीनीचे आरेखन निश्चित करुन व मोजणी
करुन जमीन प्रत्यार्पित करावयाची कार्यवाही करावी.
३. सदर शासन निर्णय महाराष्ट्र शासनाच्या www.maharashtra.gov.in Ul UhAWoOdy उपलब्ध