# Page 1
पंचायत समिती हदगाव (जि.नांदेड) येथील इमारतीकरिता फर्निचर या उपकामांस प्रशासकीय मान्यता देण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः पंसई-२०२१/प्र.क्र.१५६/बांध-४
५ वा मजला, २५ मर्झबान पथ, बांधकाम भवन,
फोर्ट, मंत्रालय, मुंबई - ४००००१
तारीख : १ जून, २०२२
वाचा : १) शासन निर्णय क्रमांकः ग्राम विकास व जलसंधारण विभाग क्र.पंसई-२००९/प्र.क्र.१७१/पंरा ७, दिनांक ३१ डिसेंबर, २००९.
२) कार्यकारी अभियंता (बां), जिल्हा परिषद, नांदेड यांचे पत्र क्रमांक : जि.प.बाविभो/डिबी १/प्रस्ताव/३५/२०२१, दिनांक १२ जुलै, २०२१.
३) अतिरिक्त मुख्य कार्यकारी अधिकारी, जिल्हा परिषद, नांदेड यांचे पत्र क्रमांकः जाक्र/बाउवि/डिबीबी/५५२/२०२२, दिनांक १३ जानेवारी, २०२२.
प्रस्तावना :
कार्यकारी अभियंता (बां.), जिल्हा परिषद, नांदेड व अति. मुख्य कार्यकारी अधिकारी, जिल्हा परिषद, नांदेड यांनी वाचा मधील अनुक्रमांक २ व ३ येथील पत्रांन्वये हदगाव पंचायत समितीच्या (जि. नांदेड) येथील नवीन प्रशासकीय इमारतीकरिता फर्निचर या उपकामास प्रशासकीय मान्यता देण्याची विनंती केली आहे.
०२. उक्त वाचा मधील अनुक्रमांक १ येथील दिनांक ३१ डिसेंबर, २००९ रोजीच्या शासन निर्णयान्वये, हदगाव पंचायत समिती (जि. नांदेड) येथील नवीन प्रशासकीय इमारत बांधकामाच्या रू.१११.९२ लक्ष किंमतीच्या अंदाजपत्रकास प्रशासकीय मान्यता देण्यात आलेली आहे. पंचायत समिती हदगाव (जि. नांदेड) येथील प्रशासकीय इमारतीचे काम पूर्ण झालेले आहे. तथापि, ग्राम विकास व विभागाच्या दिनांक ३१ डिसेंबर, २००९ रोजीच्या शासन निर्णयामध्ये हदगाव पंचायत समिती (जि.नांदेड) येथील नवीन प्रशासकीय इमारतीकरिता फर्निचर या उपकामाची बाब अंतर्भुत नव्हती. यास्तव, कार्यकारी अभियंता (बां.), जिल्हा परिषद, नांदेड यांनी हदगाव पंचायत समिती (जि.नांदेड) येथील नवीन प्रशासकीय इमारतीकरिता फर्निचर या उपकामांचे रू. १५०.०० लक्ष किंमतीचे सविस्तर अंदाजपत्रक सादर केलेले आहे. सदर अंदाजपत्रक सन २०२१-२२ च्या दरसूचीवर आधारित असून ते कार्यकारी अभियंता (बां.), जिल्हा परिषद, नांदेड व अधिक्षक अभियंता, सार्वजनिक बांधकाम मंडळ, नांदेड यांनी साक्षांकीत केलेले आहे.
०३. कार्यकरी अभियंता (बां.) व अतिरिक्त मुख्य कार्यकारी अधिकारी, जिल्हा परिषद, नांदेड यांनी सादर केलेल्या प्रस्तावाच्या तांत्रिक छाननी अंती, हदगाव पंचायत समितीच्या (जि. नांदेड )
# Page 2
शासन निर्णय क्रमांक: पंसई-२०२१/प्र.क्र.१५६/बांध-४
येथील नवीन शासकीय इमारतीकरिता फर्निचर या उपकामाच्या रू. १५०.०० लक्ष इतक्या किंमतीच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
हदगाव पंचायत समिती (जि.नांदेड) येथील नवीन प्रशासकीय इमारतीकरिता फर्निचर या उपकामाच्या एकुण रुपये १,५०,००,०००/- (रूपये एक कोटी पन्नास लक्ष फक्त) इतक्या
अंदाजपत्रकीय किंमतीच्या कामांस पुढील अटींच्या अधीन राहून या शासन निर्णयान्वये प्रशासकीय मान्यता देण्यात येत आहे : १) पंचायत समिती हदगाव (जि.नांदेड), येथील नवीन प्रशासकीय इमारतीकरिता शासन निर्णय, सा.बां.वि.क्र.सीएटी-१०९६/प्र.क्र.१७२/इमारती-२, दि.७.१.२००४ नुसार विहीत केलेल्या नोंदणीकृत फर्निचर/मॉड्युलर फर्निचर उत्पादक अथवा पुरवठादार / अंतर्गत सजावटकार यांच्याकडून विहीत कार्यपध्दती अनुसरुन फर्निचरचे काम करून घेणे बंधनकारक राहील.
२) या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय मान्यता किंमतीतच काम पूर्ण करण्याची संबधित कार्यकारी अभियंता (बांध.), जिल्हा परिषद यांनी दक्षता घ्यावी.
३) या कामी प्रशासकीय मान्यता किंमतीपेक्षा अधिक खर्च झाल्यास तो पंचायत समिती/जिल्हा परिषदेने सोसावा.
४) प्रस्तुतचे काम हाती घेतल्यापासून जास्तीत जास्त एका वर्षात पूर्ण होईल, असे संबधित कार्यकारी अभियंता (बांध.), जिल्हा परिषद यांनी नियोजन करावे.
५) प्रस्तुत कामाचा त्रैमासिक प्रगती अहवाल वेळीच शासनास पाठविण्याची संबधित कार्यकारी अभियंता (बांध.) जिल्हा परिषद यांनी दक्षता घ्यावी.
०२. पंचायत समिती हदगाव (जि. नांदेड) येथील नवीन प्रशासकीय इमारतीकरिता फर्निचर या उपकामाच्या अंदाजपत्रकाचा सर्वसाधारण गोषवारा पुढील प्रमाणे आहे.
--------------------------------------------------------------------------------------------
|  |
|  | General Abstract for Furniture and Sub Work of P. S. Hadgaon Adm. Building, Dist. Nanded |  |
|  |
|  | Sr.No. |  |  | Description of item |  |  | Cost In Rs. |  |
| 1. | Cost of work | 11255958.00 |
|  | Cost of Royalty & Q.C. Testing Charges | 28999.00 |
| 3. | Add 12% for GST | 1350715.00 |
| 4. | ADD 0.50% Labour Insurance on 1 | 56280.00 |
| 5. | Add 10% for Electrification | 1125595.90 |
| 6 | Add 5% for Solar System Fitting | 562797.90 |
| 7 | Add 5% for Fire Fighting System | 562797.90 |
| 8 | Add L.S. For Contigency | 56856.40 |
| Total (1 to 8) | 15000000.00 |
| Says Rs. | 1,50,00,000/ |
--------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः पंसई-२०२१/प्र.क्र.१५६/बांध-४
०३. उपरोक्त फर्निचर या उपकामासाठी संबंधित सक्षम प्राधिकाऱ्याची तांत्रिक मान्यता प्राप्त झाल्यानंतर अनुदान स्वरूपात, टप्प्या-टप्प्याने निधी उपलब्ध करून दिला जाणार असून, तो उपलब्धतेनुसार अर्थसंकल्प वितरण प्रणाली (BDS) द्वारे वितरीत करण्यात येईल. यावरील खर्च "२५१५-इतर ग्रामीण विकास कार्यक्रम १०१, पंचायती राज ३१ सहाय्यक अनुदाने (०१) (०३) जिल्हा परिषदांच्या इमारती बांधकामासाठी जिल्हा परिषदांना सहाय्यक अनुदाने (२५१५ ००५३)" या लेखाशीर्षाखाली खर्ची टाकण्यात यावा.
०४. प्रस्तुतचा शासन निर्णय वित्तीय अधिकार, नियम पुस्तिका, १९७८ भाग पहिला, उप विभाग-पाच, अ. क्र. १ महाराष्ट्र सार्वजनिक बांधकाम नियम पुस्तिकेतील परि.क्र.१३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4