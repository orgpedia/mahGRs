# Page 1
राज्यातील ग्रामपंचायतींमधील आपले सरकार
सेवा केंद्र (ग्रामपंचायत) येथील केंद्रचालक
(ग्रामोद्योजक -४॥॥॥(४0 Level Entrepreneur)
यांचे मानधन ग्रामपंचायत स्तरावरून अदा
करण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः आससेकें-५०२४/प्र. क्र.९४/मातंक
बांधकाम भवन, २५, मर्झबान पथ.
फोर्ट, मुंबई-४००००१
तारीख: ११ ऑक्टोबर, २०२४
वाचा :-
१.शासन निर्णय, ग्रामविकास विभाग क्रमांकः संग्राम-२०१५/प्र.क्र.९३/संग्राम कक्ष,
दि.११ ऑगस्ट, २०१६ व दि.१४ जानेवारी, २०२१.
२.शासन निर्णय, ग्रामविकास विभाग क्रमांकः आसक-२०१७/प्र.क्र.३२/आपले
सरकार कक्ष, दि.१९ जानेवारी, २०१९.
३.दि.१६ मार्च, २०२४ रोजी झालेल्या मा. मंत्रीमंडळ बैठकीचे इतिवृत्त.
४.शासन निर्णय, ग्रामविकास विभाग क्र.आससेकें-५०२४/प्र.क्र.६६/मा.तं.क,
दि.१९ जून,२०२४.
५.दि.१९ ऑगस्ट, २०२४ रोजी झालेल्या उच्चाधिकार समितीच्या बैठकीचे इतिवृत्त.
६.शासन निर्णय, ग्रामविकास विभाग क्र.आससेकें-५०२४/प्र.क्र.६६/मा.तं.क,
दि.१९ सप्टेंबर,२०२४.
७. दि.१० ऑक्टोबर, २०२४ रोजी झालेल्या मा. मंत्रीमंडळ बैठकीचे इतिवृत्त.
प्रस्तावना :-
केंद्र शासनाच्या मार्गदर्शक सूचनांनुसार पंचायतीराज संस्थांच्या कारभारामध्ये ई-पंचायत
प्रकल्पांतर्गत अभिप्रेत असलेली एकसुत्रता व पारदर्शकता आणणे, नागरिकांना विविध प्रशासकीय
विभागांतर्गत आवश्यक असलेले सेवा दाखले त्यांच्या रहिवासी क्षेत्रात कालबद्ध स्वरुपात मिळणे,
तसेच इतर व्यावसायिक सेवा, बँकीग सेवा (सर्व G२C व B२C सेवा) ग्रामीण जनतेला एकाच
केंद्रावर मिळाव्या या हेतूने शासन निर्णय दि. ११ ऑगस्ट, २०१६ अन्वये राज्यातील
ग्रामपंचायतीमध्ये आपले सरकार सेवा केंद्र (ASSK) स्थापन करण्यास व सदर प्रकल्प CSC, e-
Governance India Ltd. (CSC-SPV) या केंद्र शासन प्रेरित कंपनीमार्फत राबविण्यास मान्यता
देण्यात आली होती. त्याअनुषंगाने दि.१८/११/२०१६ रोजी कंपनीसोबत करारनामा करण्यात आला
होता. त्याप्रमाणे १४ वा वित्त आयोगाची मुदत संपुष्ट्टात आल्यानंतर म्हणजेच दि.३१ मार्च, २०२०
रोजी सदर कराराची मुदत संपुष्ट्टात आल्यानंतर सदर करारास दि.१४ जानेवारी, २०२१ रोजीच्या
शासन निर्णयान्वये मुदतवाढ देण्यात आली असून पुन्हा दि. ४ फेब्रुवारी, २०२१ रोजी CSC-SPV या
कंपनीसोबत नव्याने करारनामा करण्यात आला होता. सदरचा करारनामा दि. ३० जून २०२४ रोजी
पृष्ट्ठ ४ पैकी १
# Page 2
शासन निर्णय क्रमांकः आससेकें-५०२४/प्र.क्र.९४/मातंक
संपुष्ट्टात आला. त्यानंतर शासन निर्णय, ग्रामविकास विभाग क्र.आससेकें-
५०२४/प्र.क्र.६६/मा.तं.क, दि.१९ जून,२०२४ अन्वये महाराष्ट्र माहिती तंत्रज्ञान महामंडळ
(महाआयटी) या कंपनीची उच्चाधिकार समितीच्या मान्यतेने सदर प्रकल्प राबवण्यासाठी निवड
करण्यात आली. तथापि दि. २६ जून २०२४ व दि. ०१ जूलै २०२४ रोजीच्या पत्रान्वये महाआयटी
कंपनीने वरील प्रकल्प राबविण्यास नकार कळविला असल्याने मा. मुख्य सचिव यांच्या
अध्यक्षतेखालील उच्चाधिकार समितीच्या दि. १९ ऑगस्ट २०२४ रोजीच्या बैठकीतील निणर्याच्या
अनुषंगाने आपले सरकार सेवा केंद्र (ग्रामपंचायत) प्रकल्प राबविण्यासाठी रेलटेल कॉपोरेशन ऑफ
इंडिया लिमिटेड व आई टी आई लिमिटेड या केंद्र शासनाच्या सार्वजनिक क्षेत्रातील उपक्रमांची
निवड या विभागाच्या दि. १९ सप्टेंबर, २०२४ रोजीच्या शासन निर्णयान्वये करण्यात आली आहे.
आपले सरकार सेवा केंद्र (ग्रामपंचायत) येथील केंद्रचालक (ग्रामोद्योजक- Village Level
Entrepreneur) यांचे मानधन ग्रामपंचायत स्तरावर अदा करण्याबाबत दि.१० ऑक्टोबर, २०२४
रोजी मा. मंत्रीमंडळ बैठकीमध्ये मान्यता प्राप्त झाली आहे. त्यानुसार शासनाने खालीलप्रमाणे निर्णय
घेतला आहे.
शासन निर्णय :
दि.१०.१०.२०२४ रोजी मा. मंत्रीमंडळ बैठकीमध्ये मिळालेल्या मान्यतेनुसार राज्यातील
ग्रामीण भागातील जनतेला ग्रामपंचायतीमार्फत देण्यात येणारे विविध सेवा/दाखले तसेच इतर
प्रशासकिय विभागांच्या सेवा (G२G) ऑनलाईन स्वरुपात मिळाव्यात तसेच इतर व्यावसायिक सेवा व
बँकिग सेवा (G२C व B२C) या देखिल त्यांच्या रहिवाशी क्षेत्रात एकाच ठिकाणी उपलब्ध व्हाव्यात
यासाठी राबविण्यात येणाऱ्या आपले सरकार सेवा केंद्र (ग्रामपंचायत) येथील केंद्रचालक
(ग्रामोद्योजक- Village Level Entrepreneur) यांचे मानधन ग्रामपंचायत स्तरावरून अदा करण्याचा
शासनाने निर्णय घेतला आहे.
२. आपले सरकार सेवा केंद्र (ग्रामपंचायत) येथील केंद्रचालक (ग्रामोद्योजक “VIHAQGe Level
Entrepreneur) यांचे प्रति माह प्रत्येकी रू.१०,०००/- इतके मानधन ग्रामपंचायत स्तरावरून अदा
करण्यात येईल. तसेच त्यांची नेमणूक करण्याची कार्यपध्दती व इतर संबंधित बाबी ग्राम रोजगार
सेवकांप्रमाणे लागू राहतील.
३. आपले सरकार सेवा केंद्र (ग्रामपंचायत) करिता कंझ्युमेबल्स, प्रशिक्षण सहाय्य, कंपनीची
व्यवस्थापन फी व सेवा कर या संदर्भातील बाबी दि. १९ सप्टेंबर, २०२४ रोजीच्या शासन
निर्णयानुसार लागू राहतील.
पृष्ट्ठ ४ पैकी २
# Page 3
शासन निर्णय क्रमांकः आससेकें-५०२४/प्र.क्र.९४/मातंक
सदर शासन निर्णय महाराष्ट्र शासनाच्या www.maharashtra.gov.in या
# Page 4