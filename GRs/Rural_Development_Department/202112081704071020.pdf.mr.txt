# Page 1
ग्रामपंचायतींच्या हद्दीतील रस्त्यावरील दिवे हायमास्टचे न बसविण्याबाबत.
महाराष्ट्र शासन
ग्राम विकास विभाग
शासन परिपत्रक, क्रमांकः पदिदे -२०२१/प्र.क्र.३८/वित्त-२
बांधकाम भवन,२५, मर्झबान पथ, फोर्ट, मुंबई-४०० ००१.
तारीख: ०८ डिसेंबर, २०२१.
वाचा : १) ग्रामविकास विभाग, शासन निर्णय क्र. व्हीपीए-२०८५/सीआर-१९४०/२२, दिनांक : ३० जानेवारी, १९९० २) ग्रामविकास व जलसंधारण विभाग, शासन निर्णय क्र.बीजीटी-२६०३/प्र.क्र.१९९२ /पंरा-४, दिनांक : २२ सप्टेंबर, २००३.
३) ग्रामविकास विभाग, शासन परिपत्रक क्र. पदिवे-२०२१/प्र.क्र.२४/वित्त, दिनांक : १५ नोंव्हेंबर, २०२१ शासन परिपत्रक : ग्रामपंचायतीच्या हद्दीतील रस्त्यांवरील पथदिव्यांच्या विद्युत देयकावरील खर्च भागविण्यासाठी १००% अनुदान राज्य शासनाकडून देण्यात येते. तथापि पथदिव्यांच्या विद्युत देयकांवरील खर्चामध्ये मागील काही वर्षापासून मोठया प्रमाणावर वाढ होत असल्याचे व महावितरण कंपनीकडून विद्युत देयकांच्या थकीत रक्कमाचा भरणा करण्याबाबत वारंवार या विभागाकडे तसेच ग्रामपंचायतींकडे पाठपुरावा करण्यात येत आहे. विद्युत देयकांच्या थकीत रक्कमा मोठया प्रमाणावर आहे.
२) मागील काही वर्षापासून ग्रामपंचायतींच्या हद्दीतील रस्त्यावरील दिव्यांवरील विद्युत देयकामध्ये मोठया प्रमाणावर वाढ होत असल्याचे निदर्शनास आले आहे. बहुतांश ग्रामपंचायतींनी त्यांच्या हद्दीतील रस्त्यांवर हायमास्ट दिव्यांचा वापर करत असल्याने विद्युत देयकांमध्ये वाढ होत असल्याचे दिसून आले आहे. ग्रामपंचायतींनी रस्त्यावरील दिवाबत्तीसाठी विजेच्या वापरात काटकसर व बचत करुन विद्युत देयकाची रक्कम नियंत्रणात ठेवणे आवश्यक असल्याने ग्रामपंचायतीना त्यांच्या हद्दीतील रस्त्यावरील दिवे हायमास्टचे न बसविण्याबाबत निर्देश देण्याची बाब शासनाच्या विचाराधिन होती.
३) ग्रामपंचायतींच्या हद्दीतील रस्त्यांवरील पथदिव्यांच्या विद्युत देयकाची रक्कम नियंत्रणात ठेवण्यासाठी विजेच्या वापरात बचत व काटकसर करणे आवश्यक असल्याने
# Page 2
शासन परिपत्रक, क्रमांकः पदिदे -२०२१/प्र.क्र.३८/वित्त-२
रस्त्यावरील दिवे हायमास्टचे बसविण्यात येऊ नयेत असा निर्णय शासनाने घेतला आहे.
सदर बाब मुख्य कार्यकारी अधिकारी, जिल्हा परिषद यांनी सर्व संबंधितांना अवगत करावी.
४) जिल्हा परिषद, पंचायत समिती व ग्रामपंचायत यांना विविध योजनामधून अनुदान मंजूर करुन वितरण करणा-या कार्यालय/विभाग यांनी सदर अनुदानातून हायमास्ट दिवे ग्रामपंयायतींच्या हद्दीतील रस्त्यावर बसविण्यास मान्यता देण्यात येऊ नये व त्यासाठी कोणत्याही योजनेतील मंजूर अनुदानातून खर्च न करण्याच्या सूचना संबंधित कार्यालय/विभाग यांनी जिल्हा परिषद / पंचायत समिती / ग्रामपंचायतींना स्वतंत्र आदेश/ परिपत्रकान्वये द्याव्यात.
ग्रामपंचायतीच्या हद्दीतील रस्त्यावरील दिव्यांच्या विज वापरात बचत करण्यासाठी दिवे एलईडीचे वापरण्यात यावेत तसेच ग्रामपंचायतीच्या हद्दीतील रस्त्यावरील दिवे सौर ऊर्जावर आधारित करण्याबाबत प्रचलित शासन धोरण / निर्णय विचारात घेऊन योजना राबविण्यात येऊन सदर योजनेस स्वतंत्रपणे विहित पध्दतीने शासनाची मान्यता घेण्यात.
# Page 3