# Page 1
महात्मा गांधी प्रतिष्ट्ठान सेवाग्राम वर्धा
यांच्या मालमत्ता करापोटी नुकसान भरपाई
म्हणून ग्रामपंचायतीस सन २०२४-२५ चे
सहाय्यक अनुदान वितरणाबाबत.
महाराष्ट्र शासन
ग्राम विकास विभाग
शासन निर्णय क्रमांकः बजेट-२०२४/प्र.क्र.१५५/पंरा-४
बांधकाम भवन, मर्झबान पथ, फोर्ट,
मंत्रालय, मुंबई- ४०० ००१
तारीख: २८ जानेवारी, २०२५
वाचा-: शासन निर्णय क्रमांक : बजेट २०१५/प्र.क्र.३१५/पंरा-४, दि.११ मार्च, २०१६
प्रस्तावना :
ग्रामपंचायत सेवाग्राम अंतर्गत महात्मा गांधी प्रतिष्ट्ठान येथे बापुजींच्या सर्व कुटया वगळून
उत्पादक स्वरुपाच्या इमारती, यात्री निवास व कर्मचारी निवास यावर मालमत्ता कर लावण्यात आला
आहे. संदर्भाधीन वाचा या शासन निर्णयान्वये महात्मा गांधी प्रतिष्ट्ठान सेवाग्राम, वर्धा येथील बापूजींच्या
सर्व कुटया वगळून उत्पादक स्वरुपाच्या इमारती, यात्री निवास व कर्मचारी निवास यांना आकारण्यात
येणा-या मालमत्ता करास सवलत देण्यात आल्यामुळे ग्रामपंचायतीच्या मालमत्ता करापोटी होणा-या
नुकसानीची भरपाई म्हणून सन २००१-०२ या आर्थिक वर्षापासून ग्रामपंचायत सेवाग्राम, ता. जि. वर्धा
यांना वित्तीय साहाय्य अदा करण्यासाठी अनुदान देण्यास मान्यता देण्यात आलेली आहे.
शासन निर्णय :
महात्मा गांधी प्रतिष्ट्ठान, सेवाग्राम, वर्धा यांच्या मालमत्ता करापोटी नुकसान भरपाई म्हणून
ग्रामपंचायत सेवाग्रामला वित्तीय साहाय्य अदा करण्यासाठी सन २०२४-२५ या वित्तीय वर्षासाठी मंजूर
करण्यात आलेला निधी रक्कम रु.३४,५११/- (अक्षरी रुपये चौतीस हजार पाचशे अकरा) इतका निधी
ग्रामपंचायत सेवाग्राम यांना अर्थसंकल्प वितरण प्रणालीवर अदा करण्यासाठी मुख्य कार्यकारी
अधिकारी, जिल्हा परिषद,वर्धा यांना वितरित करण्यात येत आहे.
मुख्य कार्यकारी अधिकारी,जिल्हा परिषद,वर्धा यांनी या शासन निर्णयान्वये मंजूर करण्यात
आलेल्या अनुदानाची रक्कम ग्रामपंचायत सेवाग्राम यांचेकडे वितरीत करावी आणि वितरण आदेशाची
प्रत शासनाकडे पाठवावी. सदर अनुदान याच कारणासाठी खर्च होईल याची दक्षता घ्यावी.
# Page 2
शासन निर्णय क्रमांकः बजेट-२०२४/प्र.क्र.१५५/पंरा-४
खर्चाचा ताळमेळ घालण्यासाठी मुख्य कार्यकारी अधिकारी, जिल्हा परिषद वर्धा यांनी खर्चाच्या
विवरणपत्राबाबत महालेखापाल महाराष्ट्र १ व २ मुंबई/नागपूर या कार्यालयाशी ताळमेळाचे काम करावे
व त्याबाबतचा अहवाल शासनास पाठवावा.
यासाठी होणारा खर्च मागणी क्रमांक एल-३,लेखाशिर्ष "२५१५ इतर ग्रामविकास कार्यक्रम, १९८
ग्राम पंचायतींना साहाय्य (००) (०६) महात्मा गांधी प्रतिष्ट्ठान सेवाग्राम वर्धा यांच्या मालमत्ता करापोटी
नुकसान भरपाई म्हणून ग्रामपंचायतीस अनुदान (२५१५ २४१२) (योजनेतर) ३१, सहायक अनुदाने." या
लेखाशिर्षाखाली टाकण्यात यावा व तो उपरोक्त लेखाशिर्षाखाली सन २०२४-२५ या वित्तीय वर्षात
मंजूर केलेल्या अर्थसंकल्पिय तरतुदीतून भागविण्यात यावा. हा निधी ज्या प्रयोजनासाठी देण्यात येतो
त्याच प्रयोजनासाठी खर्च करण्याची दक्षता घ्यावी.
सदरील शासन निर्णय हा वित्त विभागाच्या अनौपचारीक संदर्भ क्र.८१८/२०२४/व्यय-१५,
दिनांक १२/१२/२०२४ अन्वये दिलेल्या सहमतीनुसार निर्गमित करण्यात येत आहे.
सदर शासन निर्णय महाराष्ट्र शासनाच्या वेबसाईट www.maharashtra.gov.in वर उपलब्ध