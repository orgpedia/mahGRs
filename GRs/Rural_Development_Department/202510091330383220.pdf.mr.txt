# Page 1
ग्रामीण भागातील वस्त्यांची व रस्त्यांची जातीवाचक
नावे बदलून नवीन नावे देण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः व्हीपीएम २०२१/प्र.क्र. ३४/पंरा-३
बांधकाम भवन, २५ मर्झबान पथ
फोर्ट, मुंबई ४०० ००१
दिनांक: ०९ ऑक्टोबर, २०२५.
वाचा :- १) सामाजिक न्याय व विशेष सहाय्य विभाग,शासन निर्णय क्र. संकीर्ण-२०२०/प्र.क्र.३३/
अजाक,दि. ११, डिसेंबर २०२०.
२) शासन परिपत्रक क्रमांक व्हीपीएम २०२१/प्र.क्र.३४/पंरा-३,दि.२८ एप्रिल, २०२१.
प्रस्तावना :-
राज्यातील शहरातील व ग्रामीण भागातील अनेक गावांची,वस्त्यांची व रस्त्यांची जातीवाचक
नावे बदलून अशा जातीवाचक नावाऐवजी महापुरुषांची व लोकशाही मूल्यांशी निगडित नावे देणे
संदर्भात सामाजिक न्याय व विशेष सहाय्य विभागाने संदर्भाधीन शासन निर्णय निर्गमित केला आहे.
संदर्भाधीन शासन निर्णयानुसार राज्यातील गावांची, वस्त्यांची व रस्त्यांची जातीवाचक नावे बदलून
नवीन नावे देण्याबाबतची कार्यपद्धती शहरी भागासाठी नगर विकास विभागाने व ग्रामीण भागासाठी
ग्राम विकास विभागाने निश्चित करून जातीवाचक नावे बदलण्याची कार्यवाही करावयाची आहे.
मात्र,गावाचे नाव बदलणे बाबतची कार्यवाही सामान्य प्रशासन विभागाकडून करण्यात येते.
सबब,त्याबाबतची कार्यवाही या विभागाकडून करण्यात येणार नाही. राज्यातील ग्रामीण भागातील
केवळ वस्त्यांची व रस्त्यांची जातीवाचक नावे बदलून नवीन नावे देण्याबाबतची कार्यपद्धती उपरोक्त
वाचा क्र. २ येथील शासन निर्णयान्वये निश्चित केली होती. परंतु जातीवाचक नावे बदलून नवीन नावे
देण्याबाबतचे अधिकार जिल्हाधिकारी यांच्याकडे देणेचे विचाराधीन असल्याने उपरोक्त शासन
परिपत्रक अधिक्रमित करून पुढील निर्णय घेण्यात येत आहे.
शासन परिपत्रक :-
राज्यातील ग्रामीण भागातील काही वस्त्यांची व रस्त्यांची नावे जातीवाचक असल्याची बाब
महाराष्ट्रा सारख्या पुरोगामी राज्याला भूषणावह नसल्यामुळे राज्यात सामाजिक सलोखा व सौहार्द
निर्माण होऊन राष्ट्रीय एकात्मता वृद्धिगत होण्याच्या दृष्ट्टीने अशा सर्व वस्त्यांची व रस्त्यांची नांवे बदलून अशा जातीवाचक नावा ऐवजी महापुरुषांची व लोकशाही मूल्यांशी निगडित नावे देणे उचित राहील.
# Page 2
शासन निर्णय क्रमांकः व्हीपीएम २०२१/प्र.क्र. ३४/पंरा-३, दि. ०९ ऑक्टोबर, २०२५.
यास अनुसरून राज्यातील ग्रामीण भागातील वस्त्यांची व रस्त्यांची जातीवाचक नावे बदलून
नवीन नावे देण्याबाबतची कार्यपद्धती पुढीलप्रमाणे राहील :
(१) एखाद्या वस्तीचे वा रस्त्यांचे जातीवाचक नाव बदलावयाचे असल्यास, त्या अनुषंगाने संबंधित गावाने
ग्रामसभेत तसा ठराव पास करून त्याबाबतचा प्रस्ताव संबंधित गट विकास अधिकारी यांचेकडे सादर
करावा.
(२) गट विकास अधिकारी यांनी सदर प्रस्ताव तपासून संबंधित मुख्य कार्यकारी अधिकारी यांचेकडे
पाठवावा.
(३) मुख्य कार्यकारी अधिकारी यांनी प्रस्ताव तपासून संबंधित जिल्हाधिकारी यांचेकडे सादर करावा व
जिल्हाधिकारी यांनी मंजुरी द्यावी.
सदर शासन परिपत्रक महाराष्ट्र शासनाच्या www.maharashtragov.in या संकेतस्थळावर उपलब्ध असून त्यांचा संगणक संकेतांक २०२५१००९१३३०३८३२२० असा आहे. हा आदेश डिजिटल
स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
(शुभम घुगे)
कक्ष अधिकारी, महाराष्ट्र शासन
प्रत :-
१. मा.राज्यपाल महोदय यांचे सचिव
२. मा.मुख्यमंत्री यांचे प्रधान सचिव / सचिव
३. मा.उपमुख्यमंत्री यांचे खाजगी सचिव
४. सर्व मंत्री व राज्य मंत्री यांचे खाजगी सचिव
५. सर्व मा. विधानसभा, विधानपरिषद सदस्य व संसद सदस्य
६. मा.विरोधी पक्षनेते,विधानसभा/विधानपरिषद,महाराष्ट्र विधानमंडळ सचिवालय,मुंबई
७. मा. मुख्य सचिव यांचे उपसचिव
८. मा.अतिरिक्त मुख्य सचिव,ग्राम विकास विभाग यांचे स्वीय सहायक
९. सर्व मंत्रालयीन प्रशासकीय विभाग
१०. सर्व विभागीय आयुक्त, विभागीय आयुक्त कार्यालय, महाराष्ट्र राज्य.
११. सर्व जिल्हाधिकारी, महाराष्ट्र राज्य.
१२. मुख्य कार्यकारी अधिकारी, सर्व जिल्हा परिषदा, महाराष्ट्र राज्य.
पृष्ट्ठ ३ पैकी २
# Page 3
शासन निर्णय क्रमांकः व्हीपीएम २०२१/प्र.क्र. ३४/पंरा-३, दि. ०९ ऑक्टोबर, २०२५.
१३. सर्व उपायुक्त, विभागीय आयुक्त कार्यालय, महाराष्ट्र राज्य.
१४. उपमुख्य कार्यकारी अधिकारी, सर्व जिल्हा परिषदा, महाराष्ट्र राज्य.
१५. निवडनस्ती (पंरा-३)
पृष्ट्ठ ३ पैकी ३