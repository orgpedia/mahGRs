# Page 1
ग्रामपंचायत हद्दीत जाहिरात फलक
(होडिंग्ज) लावण्याच्या परवानगीबाबत
धोरण/नियम करण्याकरिता समिती
स्थापन करणेबाबत
महाराष्ट्र शासन
ग्राम विकास विभाग
शासन निर्णय क्रमांकः व्हीपीएम २०२५/०९/पंरा-४ (ई-ऑफीस क्र.९७१०३४)
बांधकाम भवन, मर्झबान पथ,फोर्ट
मंत्रालय, मुंबई-४०० ००१
तारीख: ६ मे २०२५
प्रस्तावना -
मा.उच्च न्यायालय, मुंबई रिट याचिका क्र.८६५७/२०२४ संदर्भातील दि.२१ ऑगस्ट २०२४ च्या
आदेशात ग्रामपंचायतीला जाहिरात फलक/होडिंग लावण्यासाठी परवानगी देण्याबाबत अधिकार नसल्याचे
नमूद केले आहे. तसेच मा.उच्च न्यायालय, मुंबई येथील जनहित याचिका क्र.१५५/२०११ याचिकेत अनधिकृत
जाहिराती, घोषणा फलक, होडिंग, पोस्टर्स बाबत विस्तृत आदेश दिले आहेत. महाराष्ट्र ग्रामपंचायत अधिनियम
१९५९ तसेच त्याअंतर्गत महाराष्ट्र ग्रामपंचायत कर व फी नियम १९६० मध्ये सद्यस्थितीत ग्रामपंचायत हद्दीत
जाहिरात - फलक (होडिंग्ज) लावण्याबाबत कोणतीही तरतूद अथवा नियम नाहीत.जाहिरात फलक/होडिंग
लावण्याबाबत/परवानगी याबाबत नगर विकास विभाग व सार्वजनिक बांधकाम विभाग यांचे धोरण /नियम
विहीत केलेले आहेत. ग्रामपंचायत हद्दीत जाहिरात फलक/होडिंग लावण्यास विहीत पद्धतीने परवानगी
दिल्यास त्यापासून ग्रामपंचायतीना उत्पन्न प्राप्त होणार आहे. जाहिरात फलक/होडिंग उभारण्यातून निर्माण
होणा-या आपत्ती घडू नये यानुषंगाने ग्रामपंचायत हद्दीत जाहिरात फलक/होडिंग लावण्याबाबत तसेच
त्यासाठीच्या परवानगी याबाबत दिनांक ०३/०२/२०२५ रोजी मा. मंत्री (ग्रामविकास) महोदय यांच्या
अध्यक्षतेखाली झालेल्या बैठकीत झालेल्या चचेच्या अनुषंगाने धोरण /नियम करण्याबाबत साधक बाधक विचार
विनिमय होणे अपेक्षित असल्याने समिती स्थापन करण्याची बाब शासनाच्या विचाराधीन आहे.
शासन निर्णय-
महाराष्ट्र ग्रामपंचायत अधिनियम १९५९ मध्ये अथवा त्याअंतर्गत महाराष्ट्र ग्रामपंचायत कर व फी
नियम १९६० मध्ये ग्रामपंचायत हद्दीत जाहिरात-फलक (होडिंग्ज) लावण्याबाबत व त्यासाठी परवानगीबाबत
तरतूद नाही. ग्रामपंचायत हद्दीत जाहिरात-फलक (होडिंग्ज) लावण्याबाबत/परवानगीबाबत धोरण / नियम
करण्याकरिता पुढीलप्रमाणे तज्ञ समितीची स्थापना करण्यात येत आहे.
१) संचालक, पंचायती राज, महाराष्ट्र राज्य-अध्यक्ष
२) सह सचिव (पंचायत राज), ग्रामविकास विभाग व पंचायती राज विभाग, मंत्रालय, मुंबई-सदस्य
३) उपायुक्त, पुणे विभाग, पुणे-सदस्य
४) अधिक्षक अभियंता, प्रधानमंत्री ग्रामसडक योजना,पुणे - सदस्य
# Page 2
शासन निर्णय क्रमांकः व्हीपीएम २०२५/०९/पंरा-४ (ई-ऑफीस क्र.९७१०३४)
५) कार्यकारी अभियंता, जिल्हा परिषद,पुणे (सार्वजनिक बांधकाम /Structural Engineer) -सदस्य
६) श्री.विशाल तनपुरे, उप मुख्य कार्यकारी अधिकारी, सिंधुदुर्ग जिल्हा परिषद, सिंधुदुर्ग-सदस्य
सचिव
७) श्री.राहुल काळभोर,प्राचार्य, ग्रामसेवक प्रशिक्षण केंद्र, मांजरी,पुणे - सदस्य
समितीची कार्यकक्षा पुढीलप्रमाणे राहील-
१)ग्रामपंचायत हद्दीत जाहिरात - फलक (होडिंग्ज) लावण्याबाबत /परवानगीबाबत इतर राज्यातील
नियम/अधिनियमातील तरतुदी व त्यांची अंमलबजावणी
२)ग्रामपंचायतीस प्राप्त होणारा महसूल व त्याचे विनियमन
३)ग्रामपंचायत हद्दीत जाहिरात - फलक (होडिंग्ज) लावण्याबाबत परवानगी/ना -हरकत देण्याची कार्यपद्धती
४)होडिंगबाबत दुर्घटना झाल्यास त्याबाबत जाहिरात संस्थाची जबाबदारी /विमा/ दायित्व
५)इतर विभागामार्फत यासंदर्भात नियम/मार्गदर्शक तत्वे/ कार्यपद्धती(नगर विकास विभाग/सार्वजनिक
बांधकाम विभाग)
६)जाहिरात - फलक (होडिंग्ज) द्वारे शासनाच्या जाहिराती प्रसिद्ध करण्याबाबतचे निकष
२. सदरहू समिती उपरोक्त मुद्दयांच्या अनुषंगाने सखोल अभ्यास करुन, स्थापनेपासून एक महिन्याच्या
आत आपले अभिप्राय/ अहवाल शासनास सादर करेल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3