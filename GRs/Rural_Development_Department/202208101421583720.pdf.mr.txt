# Page 1
महाराष्ट्र विकास सेवा, गट-ब अंतर्गत सहायक गटविकास अधिकारी पदाचा सुधारित आकृतिबंध
महाराष्ट्र शासन
ग्राम विकास विभाग
शासन निर्णय क्रमांकः क्र.मविसे-१०२१/प्र.क्र.६६/२०२१/आस्था-३अ
बांधकाम भवन,२५,मर्झबान पथ, फोर्ट, मुंबई-४०० ००१.
दिनांक : १० ऑगस्ट,२०२२.
संदर्भ: १) शासन निर्णय क्रमांकः मविसे-१०/प्र.क्र.१०४/(ब)/२०११/आस्था-३, दिनांक ३.८.२०१२.
२) शासन अधिसूचना:क्र.मविसे-१०/२०१२/प्र.क्र.२२९/आस्था-३अ,दिनांक ७.१२.२०१२.
३) शासन निर्णय क्रमांकः मविसे-१०/प्र.क्र.३९/२०१३/आस्था-३अ, दिनांक २५.३.२०१३.
४) शासन निर्णय क्र.जिग्राप-२०१४/प्र.क्र.५४ / योजना - ५, दिनांक २०.१०.२०१४.
प्रस्तावना: ग्रामविकास विभागाच्या संदर्भीय दिनांक ३.८.२०१२ रोजीच्या शासन निर्णयान्वये महाराष्ट्र विकास सेवेंतर्गत सहायक गटविकास अधिकारी, गट-ब (राजपत्रित) ची पदे निर्माण करण्यात आली आहेत. तसेच संदर्भीय दिनांक ७.१२.२०१२ रोजीच्या शासन अधिसूचनेन्वये महाराष्ट्र विकास सेवा (घटना, वर्गीकरण आणि सेवाप्रवेश ) नियम, १९७३ च्या नियम ३ च्या उपनियम ५ मध्ये सहायक गटविकास अधिकारी (गट-ब) या पदाच्या संवर्गाचा समावेश करण्यात करण्यात आला आहे आणि सहायक गटविकास अधिकारी या संवार्गामध्ये पुढील पदांचा समावेश करण्यात आला आहे: १. सहायक गटविकास अधिकारी (पंचायतसमिती) २. सहायक गटविकास अधिकारी (प्रशासन) ३. सहायक प्रकल्प अधिकारी (संनियंत्रण) ४. व्याख्याता,ग्रामसेवक प्रशिक्षण संस्था (सिंदेवाही,चंद्रपूर) ५. महाराष्ट्र विकास सेवा,गट ब पदाशी समकक्ष असणारी इतर पदे महाराष्ट्र विकास सेवा (घटना, वर्गीकरण आणि सेवाप्रवेश) नियम, १९७३ च्या तरतुदीन्वये सरळसेवा व पदोन्नती यांच्या नियुक्तीचे प्रमाण ५०: ५० % आहे.
ग्रामविकास विभागाच्या संदर्भीय दिनांक २५.३.२०१३ व दिनांक २०.१०.२०१४ च्या शासन निर्णयान्वये महाराष्ट्र विकास सेवा, गट ब मधील पदांचा विभागनिहाय आकृतीबंध निश्चित करण्यात आला होता. सदर पदाचा सुधारित आकृतिबंध मंजूर करण्याची बाब शासनाच्या विचाराधीन होती.त्यानुसार सहायक गटविकास अधिकारी या पदाच्या आकृतीबंधाचा प्रस्ताव वित्त विभागास सादर
# Page 2
शासन निर्णय क्रमांकः क्र.मविसे-१०२१/प्र.क्र.६६/२०२१/आस्था-३अ
करण्यात आला होता. सदर प्रस्तावाच्या अनुषंगाने वित्त विभागामार्फत आकृतीबंधाचा प्रस्ताव उप समितीसमोर दिनांक ३ मार्च,२०२२ रोजीच्या बैठकीत सादर करण्यात आला होता. उपसमितीने शिफारस केल्याप्रमाणे, प्रस्ताव उच्चस्तरीय सचिव समितीसमोर दिनांक ३०.६.२०२२ च्या बैठकीत सादर करण्यात आला. उच्चस्तरीय सचिव समितीच्या मान्यतेनंतर सहायक गटविकास अधिकारी, गट ब या पदाच्या आकृतीबंध निश्चितीबाबत शासनाने खालील निर्णय घेतला आहे.
शासन निर्णयः ग्रामविकास विभागाच्या अधिपत्याखालील महाराष्ट्र विकास सेवेंतर्गत सहायक गटविकास अधिकारी, गट-ब (राजपत्रित) च्या आस्थापनेवर ४४३ पदांच्या (७ व्या वेतन आयोगाच्या वेतनश्रेणीनुसार एस-१५,रु.४१८००-१३२३००) सुधारित आकृतीबंधास सोबत जोडलेल्या परिशिष्ट-अ प्रमाणे याद्वारे मंजुरी देण्यात येत आहे.
२. सदर शासन निर्णय उच्चस्तरीय सचिव समितीच्या दिनांक ३०.६.२०२२ रोजीच्या बैठकीत मिळालेल्या मान्यतेनुसार निर्गमित करण्यात येत आहे.
३. सदर शासन निर्णय वित्त विभागाच्या अनौपचारिक संदर्भ क्र.४१८/आ.पु.क., दिनांक २५.७.२०२२ अन्वये दिलेल्या मान्यतेनुसार निर्गमित करण्यात येत आहे.
# Page 3