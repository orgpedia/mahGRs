# Page 1
जिल्हा सेवा व जिल्हा तांत्रिक सेवा, गट-क मधील कर्मचाऱ्यांना महाराष्ट्र विकास सेवा गट-ब मध्ये पदोन्नतीने पदस्थापना.
- पुणे विभाग
महाराष्ट्र शासन
ग्राम विकास विभाग
शासन आदेश क्रमांकः मविसे-१०२२/प्र.क्र.१४०/२०२२/आस्था-३अ
२५, मर्झबान पथ, बांधकाम भवन, मंत्रालय, मुंबई-४०० ००१
तारीख: १५ सप्टेंबर, २०२२.
संदर्भ : १) विभागीय आयुक्त कार्यालय, पुणे, आदेश जा.क्र.विकास-आस्था/मविसे-२/२४८/२०२२, दिनांक १ सप्टेंबर,२०२२.
२) विभागीय आयुक्त कार्यालय, पुणे,आदेश जा.क्र.विकास-आस्था/मविसे-२/२५६/२०२२, दिनांक १ सप्टेंबर,२०२२.
शासन आदेश पुणे विभागातील जिल्हा तांत्रिक सेवा व जिल्हा सेवा, गट-क मधील खालील कर्मचाऱ्यांना उपरोक्त संदर्भिय आदेशान्वये महाराष्ट्र विकास सेवा, गट-ब मध्ये सहायक गटविकास अधिकारी या पदावर तात्पुरत्या स्वरुपात पदोन्नतीने (निवडीने नियुक्ती) नियुक्त्या देण्यात आलेल्या आहेत. सदर आदेशान्वये श्री.बाळासाहेब भाऊसाहेब दरवडे, विस्तार अधिकारी (पंचायत), जिल्हा परिषद, पुणे यांना सहायक गटविकास अधिकारी, पंचायत समिती-भोर, जि. पुणे येथे व श्री. विजय बाबाजी धनवटे, कृषी अधिकारी, जिल्हा परिषद - पुणे यांना सहायक गट विकास अधिकारी, ग्रामपंचायत विभाग, जिल्हा परिषद-पुणे येथे पदस्थापना देण्यात आली होती. तथापि, सदर आदेशात अंशत: बदल करुन त्यांना स्तंभ ४ मध्ये दर्शविल्याप्रमाणे सुधारित पदस्थापना देण्यात येत आहे. सदरील अधिकाऱ्यांना महाराष्ट्र विकास सेवा, गट-ब संवर्गात वेतनस्तर एस-१५ (४१८००-१३२३००) या वेतनश्रेणीत तात्पुरत्या स्वरुपात पदोन्नती देण्यात येत आहे. पदोन्नतीने त्यांची नेमणूक सुधारित पदस्थापनेच्या ठिकाणी पुढीलप्रमाणे करण्यात येत आहे:
----------------------------------------------------------------------------------------------------------------------------------------------------
| अ.क्र | नाव | सध्याचे पद | सुधारित पदस्थापना | शेरा |
| १ | २ | ३ | ४ | ५ |
| १. | श्री.बाळासाहेब भाऊसाहेब दरवडे | विस्तार अधिकारी (पंचायत), जिल्हा परिषद-पुणे | सहायक गटविकास अधिकारी, ग्रामपंचायत विभाग, जिल्हा परिषद-पुणे | रिक्त पदी |
| २. | श्री. विजय बाबाजी धनवटे | कृषी अधिकारी, जिल्हा परिषद-पुणे | सहायक गटविकास अधिकारी, पंचायत समिती-भोर, जि. पुणे | रिक्त पदी |
----------------------------------------------------------------------------------------------------------------------------------------------------
# Page 2
शासन आदेश क्रमांक: मविसे-१०२२/प्र.क्र.१४०/२०२२/आस्था-३अ
२. उपरोक्त बदलाव्यतिरिक्त संबंधित अधिकारी/कर्मचाऱ्यांच्या संदर्भीय दिनांक १ सप्टेंबर, २०२२ रोजीच्या संबंधित आदेशातील इतर अटी व शर्ती कायम राहतील.
३. संबंधित अधिकाऱ्यांनी त्यांच्या नवीन पदाचा पदभार त्वरीत स्वीकारावा. तसेच त्यांनी अनधिकृत रजेवर जाऊ नये. त्यांचे लक्ष सामान्य प्रशासन विभागाच्या क्र. सीडीआर १०८२/२५६७/२८/ अकरा, दिनांक ३०.८.१९८२ च्या परिपत्रकाकडे वेधण्यात येत आहे. त्यात दिलेल्या सूचना लक्षात घेऊन पदस्थापना रद्द करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची त्यांनी नोंद घ्यावी.
४. संबंधित विभागीय आयुक्त / मुख्य कार्यकारी अधिकारी यांनी पदस्थापना दिलेल्या वरील नमूद अधिकारी / कर्मचारी यांना त्यांच्या सध्याच्या पदभारातून पदमुक्त करावे व त्यांना नवीन नेमणूकीच्या जागी तात्काळ रुजू होण्याच्या सूचना द्याव्यात.
५. संबंधित अधिकाऱ्यांनी नवीन नियुक्तीच्या ठिकाणी तात्काळ हजर व्हावे व पदभार स्विकारल्याचा दिनांक शासनास कळवावा.