# Page 1
जिल्हा परिषदेतील लघु पाटबंधारे, पाणी पुरवठा, सिंचन, विदयुत व यांत्रिकी व सार्वजनिक बांधकाम विभागातील सहाय्यक अभियंता श्रेणी-२ व शाखा अभियंता यांच्या सर्वसमावेशक आदेशात अंशत: बदल करणेबाबत..
महाराष्ट्र शासन
ग्राम विकास विभाग
शासन निर्णय क्रमांक: जिपअ-२०२३/प्र.क्र. १९/आस्था-४
बांधकाम भवन, २५ मर्झबान मार्ग,
फोर्ट, मुंबई ४०० ००१.
दिनांक: - ०८ मे, २०२३
संदर्भ : १) शासन निर्णय ग्राम विकास विभाग क्रमांक झेडएनजी-१०००/प्र.क्र.२६४/११, दिनांक २६ एप्रिल, २०११
२) महासचिव, जिल्हा परिषद अभियंता संघटना महाराष्ट्र (राज्यस्तर) यांचे पत्र क्र.१८७, दिनांक २३-०९-२०२२
प्रस्तावना :
जिल्हा परिषदेमध्ये सरळसेवेने रुजू होताना पदवीधर व पदविकाधारक असे दोन्ही प्रकारचे अभियंता
हे कनिष्ठ अभियंता पदावर रुजू होतात. त्यासाठी सेवा प्रवेश नियमात कोणताही कोटा निश्चित केलेला नाही.
तदनंतर यथास्थिती पदवीधर व पदविकाधारक अभियंत्यांना दर्जोन्नती देण्यात येवून शाखा
अभियंत/सहाय्यक अभियंता श्रेणी-२ पदाची फक्त वेतनश्रेणी देय होते.
परंतू काही जिल्हयांमध्ये सरळसेवेने आलेल्या पदवीधर अभियंत्यांची संख्या कनिष्ठ अभियंता
पदाच्या २५ टक्क्यापेक्षा जास्त आहे. अशा जिल्हा परिषदेतील सहाय्यक अभियंता श्रेणी -२ ची पदे कनिष्ठ
अभियंत्यांच्या एकूण पदसंख्येच्या २५ टक्के राहतील संदर्भ क्र. १च्या शासन निर्णयातील अटीमुळे त्यांना
सहाय्यक अभियंता श्रेणी- २ पदाच्या वेतनश्रेणीची दर्जोन्नती नाकारण्याच्या घटना घडत असून ही बाब
अन्यायकारक आहे. कारण जिल्हा परिषदेच्या आस्थापनेवर शाखा अभियंता अथवा सहाय्यक अभियंता
श्रेणी-२ ही पदेच अस्तित्वात नसल्याने त्या पदांसाठी टक्केवारी निश्चित करण्याचा प्रश्नच उदभवत नाही.
त्यामुळे सदर अट रद्द करण्याचा प्रस्ताव शासनाच्या विचाराधीन होता. सदर प्रकरणी पुढीलप्रमाणे शासन
निर्णय प्रसृत करण्यात येत आहे.
# Page 2
शासन निर्णय क्रमांक: जिपअ-२०२३/प्र.क्र. १९/आस्था-४ शासन निर्णय :
ग्राम विकास विभाग, शासन निर्णय क्रमांक झेडएनजी-१०००/प्र.क्र.२६४/११, दिनांक २६ एप्रिल,
२००१ च्या परिच्छेद क्रमांक ५ मधील, " सहाय्यक अभियंता श्रेणी -२ ची पदे कनिष्ठ अभियंत्यांच्या एकूण
पदसंख्येच्या २५ टक्के राहतील " हि अट रद्द करण्यात येत आहे.
२. सदर शासन निर्णय पूर्वलक्षी प्रभावाने लागू होईल.