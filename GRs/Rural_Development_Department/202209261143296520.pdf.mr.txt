# Page 1
मुख्यमंत्री ग्राम सडक योजना टप्पा-२ अंतर्गत रस्त्यांची निवड करण्यासाठी जिल्हा स्तरावर समिती नियुक्त करणेबाबत...
महाराष्ट्र शासन
ग्राम विकास विभाग
शासन निर्णय क्रमांकः मुग्रायो-२०२२/प्र.क्र.१९/बांधकाम-४
५ वा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४००००१
तारीख : २६ सप्टेंबर, २०२२
वाचा : १. शासन निर्णय, ग्राम विकास विभाग क्रमांकः मुग्रायो-२०२१/प्र.क्र.१६५/बांधकाम-४, दिनांक ०६ जानेवारी, २०२२.
२. शासन निर्णय, ग्राम विकास विभाग क्रमांकः मुग्रायो - २०२२/प्र.क्र.१९ (भाग-१)/ बांधकाम-४, दिनांक २३ फेब्रुवारी, २०२२.
प्रस्तावना:
राज्यात मुख्यमंत्री ग्राम सडक योजना टप्पा-२ ची अंमलबजावणी करण्याबाबत धोरणात्मक निर्णय संदर्भाधीन दिनांक ०६ जानेवारी, २०२२ रोजीच्या शासन निर्णयान्वये घेण्यात आला आहे. सदर शासन निर्णयातील तरतूदीनुसार वाचा मधील अनुक्रमांक २ येथील दिनांक २३ फेब्रुवारी, २०२२ रोजीच्या शासन निर्णयान्वये, मुख्यमंत्री ग्राम सडक योजना टप्पा-२ अंतर्गत रस्त्यांची निवड करण्यासाठी जिल्हा स्तरावर तत्कालीन पालकमंत्री यांच्या अध्यक्षतेखाली समिती गठित करण्यात आलेली होती. सद्यस्थितीत राज्यात नवीन सरकार अस्तित्वात आल्याने, मुख्यमंत्री ग्राम सडक योजना टप्पा-२ अंतर्गत रस्त्यांची निवड करण्यासाठी ग्राम विकास विभागाच्या दिनांक २३ फेब्रुवारी, २०२२ रोजीच्या शासन निर्णयान्वये जिल्हा स्तरावर संबंधित जिल्ह्यांचे तत्कालीन पालकमंत्री यांच्या अध्यक्षतेखाली गठित केलेली समिती अधिक्रमित करून सदर योजनेंतर्गत रस्त्यांची निवड करण्यासाठी जिल्हा निवड समितीची फेररचना करण्याची बाब शासनाच्या विचाराधीन होती. सबब, सदर समिती गठित करण्याबाबत खालीलप्रमाणे निर्णय घेण्यात येत आहे.
शासन निर्णयः सद्यस्थितीत राज्यात नवीन सरकार अस्तित्वात आल्याने, मुख्यमंत्री ग्राम सडक योजना टप्पा-२ अंतर्गत रस्त्यांची निवड करण्यासाठी ग्राम विकास विभागाच्या दिनांक २३ फेब्रुवारी, २०२२ रोजीच्या शासन निर्णयान्वये जिल्हा स्तरावर संबंधित जिल्ह्यांचे तत्कालीन पालकमंत्री यांच्या अध्यक्षतेखाली गठित केलेली समिती या शासन निर्णयान्वये अधिक्रमित करण्यात येत आहे.
# Page 2
शासन निर्णय क्रमांकः मुग्रायो-२०२२/प्र.क्र.१९/बांधकाम-४
०२. मुख्यमंत्री ग्राम सडक योजना टप्पा-२ या योजनेंतर्गत रस्त्यांची निवड करण्याकरिता जिल्हास्तरावर पालकमंत्री यांच्या अध्यक्षतेखाली पुढीलप्रमाणे समिती नियुक्त करण्यात येत आहे.
-------------------------------------------------------------------------------------------------------------------------------------------------------------------------------------------------
| अ.क्र. | पद |  | समितीतील |  | शेरा |
| पदनाम |
| १ |  | 3 |  |
| १ | पालकमंत्री | अध्यक्ष | पदसिद्ध |
| २ | जिल्ह्यातील पालकमंत्र्याव्यतिरिक्त अन्य सर्व मंत्री | सदस्य | जिल्ह्यामध्ये पालकमंत्र्यांव्यतिरिक्त अन्य मंत्री नसल्यास मा.मुख्यमंत्री महोदयांच्या निर्देशाप्रमाणे इतर जिल्ह्यातील नियुक्त मंत्री |
| ३ | विधानसभा सदस्य-१ | सदस्य | पालकमंत्री यांच्या निर्देशाप्रमाणे नियुक्त |
| ४ | विधानसभा सदस्य-२ | सदस्य |
| ५ | अधीक्षक अभियंता  |  (प्र.मं.ग्रा.स.यो.) | सदस्य | पदसिद्ध सदस्य |
| ६ | कार्यकारी अभियंता (प्र.मं.ग्रा.स.यो.) | सदस्य-सचिव | पदसिद्ध सदस्य-सचिव |
-------------------------------------------------------------------------------------------------------------------------------------------------------------------------------------------------
०३. वरीलप्रमाणे गठित केलेल्या समितीमध्ये ज्या जिल्ह्यात पालकमंत्र्यांव्यतिरिक्त अन्य मंत्री नाहीत अशा जिल्ह्यांमध्ये मा. मुख्यमंत्री महोदयांकडून नामनिर्देशन प्राप्त झाल्यानंतर त्यांचा समावेश यथावकाश करण्यात येईल.
०४. उपरोक्त प्रमाणे गठित करण्यात आलेल्या समितीमध्ये संबंधित जिल्ह्यातील २ विधानसभा सदस्यांची नियुक्तीबाबत संबंधित कार्यकारी अभियंता (प्र.मं.ग्रा.स.यो.)/ समिती सदस्य सचिव यांनी समितीचे अध्यक्ष संबंधित जिल्ह्यातील पालकमंत्री यांना विनंती करून समितीवर
नामनिर्देशित करावयाच्या विधानसभा सदस्यांचे नामनिर्देशन प्राप्त करून घ्यावे.
०५. वरीलप्रमाणे गठित केलेल्या समितीमार्फत मुख्यमंत्री ग्राम सडक योजना टप्पा-२ या योजनेसाठी विहित केलेल्या निकषानुसार, रस्त्यांची निवड करण्याची कार्यवाही करण्यात यावी.
समितीने निवड केलेल्या रस्त्यांच्या यादीनुसारच संबंधित कार्यकारी अभियंता (प्र.मं.ग्रा.स.यो.) व अधीक्षक अभियंता (प्र.मं.ग्रा.स.यो.) यांनी सदर रस्त्याच्या खर्चाचे सविस्तर अंदाजपत्रक आवश्यक
कागदपत्रांसह शासन मान्यतेसाठी मुख्य अभियंता, प्रधानमंत्री ग्राम सडक योजना यांचेमार्फत शासनास सादर करावे.
पृष्ठ ३ पैकी २
# Page 3
शासन निर्णय क्रमांकः मुग्रायो-२०२२/प्र.क्र.१९/बांधकाम-४
०६. मुख्यमंत्री ग्राम सडक योजना टप्पा-२ अंतर्गत रस्त्यांची निवड करण्यासाठी वरीलप्रमाणे गठित करण्यात आलेली समिती सदर योजनेच्या अंमलबजावणी कालावधीनंतर
आपोआप संपुष्टात येईल.