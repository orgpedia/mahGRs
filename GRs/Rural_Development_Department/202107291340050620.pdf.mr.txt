# Page 1
समिती कक्ष, ५ वा मजला बांधकाम भवन, ग्रामविकास विभाग येथे VC Set up बसविण्यासाठी आवश्यक असणारे polycom खरेदी करण्यासाठी सुधारित प्रशासकीय मान्यता देण्याबाबत
महाराष्ट्र शासन
ग्राम विकास विभाग
शासन निर्णय क्रमांकः संकीर्ण-२०२०/प्र.क्र.४८ (भाग-२) /मातंक
बांधकाम भवन,२५,मर्झबान पथ
फोर्ट,मुंबई-४००००१
तारीख: २९ जुलै, २०२१
वाचा: १. या विभागाचा समक्रमांकाचा शासन निर्णय दि. १४ डिसेंबर, २०२०.
२. या विभागाचे समक्रमांकाचे शासन निर्णय शुध्दीपत्रक, दि.१७ मार्च, २०२१.
प्रस्तावना:
समिती कक्ष,५ वा मजला बांधकाम भवन, ग्रामविकास विभाग येथे विभागातील अधिकारी/ कर्मचारी यांचेसाठी VC Set up बसविण्याची आवश्यकता विचारात घेऊन त्यासाठी Polycom खरेदी करण्यासाठी वाचा येथील शासन निर्णय क्र. दि. १४ डिसेंबर, २०२० व शासन निर्णय शुध्दीपत्रक दि. १७ मार्च, २०२१ अन्वये प्रशासकीय मान्यता देण्यात आली होती. दरम्यानच्या कालावधीमध्ये Polycom खरेदीबाबतची देयके अधिदान व लेखा कार्यालयात मंजुरीसाठी पाठविली असता त्यांनी सुधारित वित्तीय प्राधिकार नमुद करण्यासंदर्भात आक्षेप नोंदविला होता. तसेच दरम्यानच्या कालावधीमध्ये सन २०२०-२१ हे वित्तीय वर्ष संपुष्टात आल्याने चालु वित्तीय वर्ष सन २०२१-२२ मध्ये सदर देयके मंजुर करणे आवश्यक आहे. वित्त विभागाने शासन निर्णय क्र.अर्थसं-२०२१/प्र.क्र.४८/अर्थ ३, दिनांक २४ जुन, २०२१ अन्वये सन २०२०-२०२१ या आर्थिक वर्षातील प्रलंबित देयके सन २०२१ २०२२ या आर्थिक वर्षाच्या उपलब्ध तरतुदीमधुन भागविण्यास मान्यता दिली आहे. सदर बाब विचारात घेऊन शासनाने पुढीलप्रमाणे निर्णय घेतला आहे शासन निर्णय: शासन निर्णय समक्रमांक, दि.१४/१२/२०२० व शासन निर्णय शुध्दीपत्रक दि,१७/०३/२०२१ अधिक्रमित करण्यात येत असुन समिती कक्ष,५ वा मजला बांधकाम भवन, ग्रामविकास विभाग येथे VC
# Page 2
शासन निर्णय क्रमांकः संकीर्ण-२०२०/प्र.क्र.४८ (भाग-२) /मातंक
Set up बसविण्यासाठी आवश्यक असणारे Polycom खरेदी करण्यासाठी याद्वारे सुधारित प्रशासकीय मान्यता देण्यात येत आहे.
२. उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२ भाग/उद्योग-४, दि.१/१२/२०१६ ( शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका) मधील नियमानुसार प्रक्रिया अवलंबुन सदर खरेदी करण्यात यावी.
३. यासाठीचा खर्च “मागणी क्रमांक एल-४, ३४५१- सेक्रेटरीएट-आर्थिक सेवा-(०१)(०३)- ई गव्हर्नन्स प्रकल्पाची अंमलबजावणी १७ संगणक खर्च-(३४५१ २८०८) मागणी क्रमांक एल-४ (योजनांतर्गत) (दत्तमत)” या लेखाशिर्षातंर्गत सन २०२१-२२ मध्ये उपलब्ध झालेल्या मंजूर अनुदानातून भागविण्यात यावा.
४. सदर शासन निर्णय वित्त विभाग, शासन निर्णय क्रमांकः विअप्र २०१३/ प्र.क्र.३०/२०१३/विनियम, भाग-२, दि. १७ एप्रिल, २०१५ अन्वये सुधारित केल्यानुसार वित्तीय अधिकार नियम पुस्तिका १९७८ सोबतच्या परिशिष्टातील भाग पहिला, उप विभाग दोन, अनुक्रमांक २७–अ, नियम क्रमांक-७६ अन्वये विभागांना प्रदान करण्यात आलेल्या शक्तीनुसार निर्गमित करण्यात येत आहे.