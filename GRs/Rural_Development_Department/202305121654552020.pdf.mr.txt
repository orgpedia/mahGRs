# Page 1
जिल्हा परिषद अंतर्गत गट-क मधील सर्व संवर्गातील (वाहनचालक व गट-ड संवर्गातील पदे वगळून) सरळसेवेची रिक्त पदे भरण्याबाबत मार्गदर्शक सूचना.
महाराष्ट्र शासन
ग्राम विकास विभाग
शासन परिपत्रक क्रमांक: संकीर्ण २०२२/प्र.क्र.११/आस्था ८
बांधकाम भवन, मर्झबान पथ, फोर्ट,
मंत्रालय, मुंबई- ४०० ००१
दिनांक : १५ मे, २०२३.
वाचा - १. सामान्य प्रशासन विभाग, शासन निर्णय क्र. प्रानिमं १२२२/प्र.क्र.५४/का.१३-अ, दि. ०४ मे, २०२२ २. ग्रामविकास विभाग, शासन निर्णय क्र. संकीर्ण २०२२/प्र.क्र.११/आस्था-८, दि. २१ ऑक्टोबर, २०२२ ३. ग्रामविकास विभाग, शासन निर्णय क्र. संकीर्ण २०२२/प्र.क्र.११/आस्था-८, दि. १५ नोव्हेंबर, २०२२ ४. सामान्य प्रशासन विभाग, शासन निर्णय क्र. प्रानिमं १२२२/प्र.क्र.१३६/का.१३-अ, दि.२१ नोव्हेंबर, २०२२ ५. सामान्य प्रशासन विभाग, शासन निर्णय क्र.बीसीसी२०१८/प्र.क्र.४२७/१६-ब, दि.०१ फेब्रुवारी, २०२३ ६. सामान्य प्रशासन विभाग, शासन निर्णय क्र. बीसीसी २०१८/ प्र.क्र.४२७/१६-ब, दि.१० मे, २०२३ ७. ग्रामविकास विभाग, शासन अधिसूचना दिनांक २७ एप्रिल, २०२३ ८. सामाजिक न्याय व विशेष सहाय्य विभाग, शासन परिपत्रक क्र.दिव्यांग २०१९/प्र.क्र.२००/ दि.क.२, दि. ०५ ऑक्टोबर, २०२१
परिपत्रक उपरोक्त संदर्भाधिन क्र. १ चे शासन निर्णयान्वये जिल्हा परिषद अंतर्गत गट-क मधील सर्व
संवर्गातील (वाहनचालक व गट ड संवर्गातील पदे वगळून) सरळसेवेची रिक्त पदे भरण्याबाबत
मार्गदर्शक सूचना निर्गमित करणेत आलेल्या आहेत. त्या अनुषंगाने संदर्भ क्र. २ व ३ नुसार सरळसेवेची
रिक्त पदे भरणेबाबत वेळापत्रक निश्चित करणेत आलेले होते. तसेच सामान्य प्रशासन विभागाकडील
शासन निर्णय दि. २१ नोव्हेंबर २०२२ अन्वये भूतपूर्व दुय्यम सेवा निवड मंडळाच्या कक्षेतील (महाराष्ट्र
# Page 2
शासन निर्णय क्रमांक: संकीर्ण २०२२/प्र.क्र.११/आस्था ८
लोकसेवा आयोगाच्या कक्षेबाहेरील) गट ब (अराजपत्रित) गट-क व गट-ड संवर्गातील नामनिर्देशनाच्या
कोट्यातील पदे (टाटा कन्सल्टन्सी सर्व्हिसेस लिमिटेड) व आय.बी. पी. एस. (इंस्टीटयूट ऑफ बँकिंग
पर्सोनेल सिलेक्शन) या कंपनीमार्फत राबविणेच्या सूचना निर्गमित करणेत आल्या आहेत. त्यामुळे
सरळसेवेची रिक्त पदे वरील कंपनीमार्फत भरणेसाठी जिल्हा परिषदांमध्ये एकसूत्रता असणे आवश्यक
आहे.
अ. जिल्हा परिषदांनी भरती प्रक्रिया राबविताना सुलभ संदर्भासाठी पुढील बाबी विचारात घ्याव्यात.
१. भरती प्रक्रियेसाठी विचारात घ्यावयाचे वय व शैक्षणिक अर्हता आणि वय विचारात घ्यावयाचा
दिनांक
महाराष्ट्र शासनाचे विविध विभागांकडून वेळोवेळी निर्गमित करणेत आलेले शासन
निर्णय, अधिसूचना, परिपत्रक इत्यादीद्वारे निश्चित केलेली वयोमर्यादा व शैक्षणिक अर्हता नमूद
केलेली आहे.
त्याचबरोबर सद्यस्थितीत असलेली वयोमर्यादा दिनांक ०३ मार्च २०२३ चे शासन
निर्णयानुसार दिनांक ३१ डिसेंबर २०२३ पर्यंत कमाल वयोमर्यादेत (खुल्या प्रवर्गासाठी ३८ वर्षे व
मागास प्रवर्गासाठी ४३ वर्षे) दोन वर्षे इतकी शिथिलता (खुल्या प्रवर्गासाठी ४० वर्षे व मागास
प्रवर्गासाठी ४५ वर्षे) विचारात घेणेत यावी.
तसेच विहित केलेल्या कमाल वयोमर्यादेपेक्षा भिन्न कमाल वयोमर्यादा विहित केली
आहे, अशा पदांसाठी देखील दिनांक ३१ डिसेंबर २०२३ पर्यंत विहित कमाल वयोमर्यादेत दोन
वर्षे इतकी शिथिलता देय राहील. (संदर्भासाठी सोबत परिशिष्ठ-“अ” जोडणेत आले आहे.)
त्याचबरोबर ग्रामविकास विभाग, शासन निर्णय दि. २१ ऑक्टोबर, २०२२ नुसार मार्च
२०१९ च्या जाहिरातीप्रमाणे अर्ज केलेले / भरलेले आहेत, अशा उमेदवारांचे वयाधिक्य झाले
असल्याने ते परीक्षेस बसण्यास अपात्र होऊन त्यांचे नुकसान होऊ नये, याकरिता सन २०२३
पृष्ठ १०० पैकी २
# Page 3
शासन निर्णय क्रमांक: संकीर्ण २०२२/प्र.क्र.११/आस्था ८
मध्ये प्रसिध्द होणाऱ्या सरळसेवा भरती प्रक्रियेच्या जाहिरातमध्ये त्यांना वयोमर्यादेत सूट
देण्याबाबतची दक्षता घ्यावी.
तसेच भरती प्रक्रियेसाठी उमेदवारांचे वय निश्चित करण्यासाठी दि. ०१ जून २०२३ हा
दिनांक निश्चित करणेत येत आहे.
२. वृत्तपत्रामध्ये प्रसिध्द करावयाची नमुना जाहिरात व जिल्हा परिषदेच्या संकेतस्थळावर प्रसिध्द
करावयाची सविस्तर सूचना
सोबत नमूना परिशिष्ठ -“ब” व “क”जोडणेत आलेले आहे.
३. ऑनलाईन पद्धतीने घेतलेल्या स्पर्धा परीक्षांच्या गुणवत्ता यादी व निवड यादी -
उपरोक्त संदर्भाधिन शासन निर्णय दि. ०४ मे २०२२ मधील मुद्दा क. १० नुसार
निवडसूचीत समाविष्ट करणेसाठी विचारात घ्यावयाच्या उमेदवारांची संख्या नमूद केलेली
आहे, त्यानुसार कार्यवाही करणेची दक्षता घ्यावी.
भरती प्रक्रियेच्या ऑनलाईन पद्धतीने घेतलेल्या स्पर्धा परीक्षांच्या गुणवत्ता यादी व निवड
यादी कंपनीच्या सर्व्हर वरून विहित कालावधीत व विहित मार्गाने प्राप्त करून घेण्याची
जबाबदारी जिल्हा परिषदांची राहील.
४. उमेदवारांची कागदपत्र पडताळणी -
कंपनी कडून प्राप्त झालेल्या निवड यादीमधील उमेदवारांची जाहिरातीमध्ये दिलेल्या
पात्रतेनुसार आवश्यक त्या सर्व कागदपत्रांची पडताळणी करून घेणेसाठीचे नमूना परिशिष्ठ
“ड” सोबत जोडणेत आलेले आहे.
तसेच जाहिरातीमध्ये दर्शविलेल्या रिक्त पदांनुसार प्राप्त झालेल्या उमेदवारांच्या
कागदपत्राची पडताळणी करताना ती ज्या कार्यालयाकडून निर्गमित करणेत आलेली आहे
अथवा ती पडताळणी करण्यासाठी ज्या कार्यालयाला अधिकृत करणेत आले आहे, अशा
पृष्ठ १०० पैकी ३
# Page 4
शासन निर्णय क्रमांक: संकीर्ण २०२२/प्र.क्र.११/आस्था ८
कार्यालयाकडे पडताळणीसाठी पाठवून दोन महिन्यांच्या आत पडताळणी करून घेणेची दक्षता
जिल्हा परिषदांनी घेणेत यावी.
५. अनुसूचित क्षेत्रातील (पेसा) सरळसेवेची पदे भरणेबाबत
सामान्य प्रशासन विभाग, शासन निर्णय दि. ०१ फेब्रुवारी २०२३, शासन शुद्धीपत्रक दि.
२८ फेब्रुवारी २०२३ व शासन निर्णय दि. १० मे २०२३ नुसार अनुसूचित क्षेत्रातील (पेसा)
सरळसेवेची पदे निश्चित करून ती भरण्याची दक्षता घ्यावी. तसेच अनुसूचित क्षेत्रातील पदे
स्थानिक अनुसूचितीतील जमातीतील उमेदवारांमधून भरताना स्थानिक अनुसूचित क्षेत्रात काम
करणारे बिगर अनुसूचित जमातीचे कर्मचारी अथवा बिगर अनुसूचित क्षेत्रात काम करणारे
अनुसूचित जमातीचे उमेवारांचे समायोजनाची प्रक्रिया ही नव्याने निवड झालेल्या उमेदवारांना
नियुक्ती देण्यापूर्वी पार पाडण्याची दक्षता जिल्हा परिषदांनी घ्यावी.
६. निवड झालेल्या उमेदवारांना द्यावयाचा नियुक्ती आदेश -
नियुक्ती आदेश देताना त्या त्या संवर्गासाठी आवश्यक असलेल्या अर्हतेच्या बाबतीतील
अटी व शर्ती, सुधारित शासन आदेश विचारात घेऊन निर्गमित करावेत. तसेच नियुक्ती आदेश
हे जिल्हा परिषदांनी आवश्यकतेनुसार २D Barcode वापरून निर्गमित करावेत.
ब. ऑनलाईन पद्धतीने परीक्षा घेताना परीक्षेच्या प्रत्येक सत्रातील विद्यार्थी हे सामाजिक व समांतर
आरक्षणानुसार अर्ज केल्याप्रमाणे यादृच्छिक (Random) पद्धतीने उमेदवार परीक्षा कक्षामध्ये
बसतील, अशा रितीने परीक्षेचे नियोजन करण्याची दक्षता घ्यावी.
क. संदर्भाधिन शासन परिपत्रक दि. ०५ ऑक्टोबर २०२१ अन्वये दिव्यांग व्यक्ती हक्क अधिनियम,
२०१६ मधील कलम २ (आर) नुसार लक्षणीय (Benchmark) दिव्यांग व्यक्तींना स्पर्धा परीक्षेस
बसताना लेखनिक उपलब्ध करून देणेबाबतच्या सूचना निर्गमित केलेल्या आहेत. त्याप्रमाणे
लक्षणीय (Benchmark) दिव्यांगत्व असलेल्या दिव्यांग व्यक्तींना लेखनिक पुरविणे आणि / अथवा
अनुग्रह कालावधी देणेसाठीची कार्यवाही स्पष्ट केलेली आहे. त्यानुसार जिल्हा परिषदांना
पृष्ठ १०० पैकी ४
# Page 5
शासन निर्णय क्रमांक: संकीर्ण २०२२/प्र.क्र.११/आस्था ८
लक्षणीय (Benchmark) दिव्यांग व्यक्तींना लेखनिक पुरविणे आणि / अथवा अनुग्रह कालावधी
देणेबाबतची कार्यवाही करावी. तसेच जिल्हा परिषदांना लक्षणीय (Benchmark) दिव्यांग व्यक्तींना
लेखनिक पुरविणेची उमेदवाराने मागणी केल्यास जिल्हा परिषदांनी प्रचलित दरानुसार लेखनिक
पुरविणेत यावा. त्यासाठीचा येणारा खर्च परीक्षा शुल्कातून करावा किंवा त्यासाठी जिल्हा
परिषदेतील स्व निधीतून तरतूद करावी. उमेदवाराने परीक्षेपुर्वी लेखनिकाची मागणी न केल्यास
ऐनवेळी लेखनिक पुरविता येणार नाही.
ड. जिल्हा निवड समिती मार्फत राबविणेत येणाऱ्या जिल्हा परिषदेच्या भरती प्रक्रियेवर देखरेख व
तपासणी करण्याचे अधिकार विभागीय आयुक्त यांचे राहतील.
ई. मुख्य कार्यकारी अधिकारी यांनी दक्षतापूर्वक परीक्षा प्रक्रिया पार पाडल्याचा अहवाल विभागीय
आयुक्त यांना पाठवावा.
फ. उपरोक्त निर्गमित केलेल्या सूचनेनुसार मुद्दा क्र. २, ४, ६ यामध्ये बदल करण्याची आवश्यकता
वाटल्यास ते बदल करण्याची मुभा जिल्हा परिषदांनी राहील.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94
# Page 95
# Page 96
# Page 97
# Page 98
# Page 99
# Page 100