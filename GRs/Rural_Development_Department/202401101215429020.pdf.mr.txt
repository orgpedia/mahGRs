# Page 1
उद्योग, ऊर्जा व कामगार विभागाच्या
दि.१०.०८.२०२० रोजीच्या अधिसूचनेस अनुसरुन
ग्रामपंचायत कर्मचारी यांचे दि.०१.०९.२०२० ते
दि.३१.०३.२०२२ पर्यन्तचे सुधारीत किमान वेतनातील
फरकाचे रक्कम प्रदान करण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः व्हीपीएम-२०२०/प्र.क्र.२०१/पं.रा-३
बांधकाम भवन, २५ मर्झबान रोड,
फोर्ट, मुंबई - ४०० ००१.
तारीख: १० जानेवारी, २०२४
वाचा :-
१) ग्राम विकास विभाग, शासन निर्णय क्र. व्हीपीएम २६९९/प्र.क्र.२०६ (१ ) /२१,
दि. २१.०१.२०००.
२)ग्राम विकास विभाग, शासन पत्र क्र. व्हीपीएम २०१३ /प्र.क्र.२४३ / पंरा-३,
दि. ३०.१०.२०१३.
३)ग्राम विकास विभाग, शासन निर्णय क्र. व्हीपीएम-२०१२/प्र.क्र.२३५ /पंरा-३,
दि. ०४.०३.२०१४.
४)ग्राम विकास विभाग, शासन निर्णय क्र. व्हीपीएम २०१८/प्र.क्र.३९७/पं.रा-३,
दि. १७.०९.२०१८.
५) उद्योग, ऊर्जा व कामगार विभाग, अधिसूचना क्र. किवेअ - १०१८ /प्र.क्र. २१५
/कामगार-७ , दि. १०.०८.२०२०.
६) ग्राम विकास विभाग, शासन निर्णय क्र. व्हीपीएम-२०२०/प्र.क्र.२०१/पंरा-३,
दि.२२ जून, २०२२.
प्रस्तावना:-
उद्योग, ऊर्जा व कामगार विभागाकडून किमान वेतन अधिनियम, १९४८ च्या तरतुदींना अनुसरून
महाराष्ट्र राज्यातील " स्थानिक स्वराज्य संस्थांमधील (ग्रामपंचायत ) कामधंदा " या रोजगारात असलेल्या
कामगारांना देय असलेले किमान वेतन दर, शासन अधिसूचने द्वारे पुनर्निधारित केले जातात. त्यानुषंगाने
उद्योग, ऊर्जा व कामगार विभागाने दिनांक १० ऑगस्ट २०२० रोजी सुधारित अधिसूचना निर्गमित केली
आहे. सदर अधिसूचनेस अनुसरून संदर्भ क्रमांक ६ अन्वये ग्रामपंचायत कर्मचा-यांचे किमान वेतन दर
# Page 2
शासन निर्णय क्रमांकः व्हीपीएम-२०२०/प्र.क्र.२०१/पं.रा-३
सुधारित करण्यात आले असून, सुधारित किमान वेतन दर दि.१.४.२०२२ पासून लागू करण्यात आले
होते. तथापि, उद्योग उर्जा व कामगार विभागाच्या दि.१०.०८.२०२० रोजीच्या अधिसूचनेस अनुसरुन
दि.०१.०९.२०२० ते दि.३१.०३.२०२२ पर्यन्तच्या ग्रामपंचायत कर्मचाऱ्यांचे सुधारीत किमान वेतनातील
थकबाकी रक्कम देण्याबाबत, ग्रामपंचायत कर्मचा-यांचे विविध संघटनांकडून सातत्याने मागणी होत
होती. त्यास अनुसरुन दि.०१.०९.२०२० ते दि.३१.०३.२०२२ या कालावधीतील ग्रामपंचायत कर्मचाऱ्यांचे
सुधारीत किमान वेतनातील फरकाची रक्कम ग्रामपंचायत कर्मचारी यांना देण्याची बाब शासनाच्या
विचाराधीन होती.
शासन निर्णय :-
उद्योग, ऊर्जा व कामगार विभागाच्या दि.१०.०८.२०२० रोजीच्या अधिसूचनेला अनुसरून
कामगारांची वर्गवारी व परिमंडळ निहाय ग्रामपंचायत कर्मचाऱ्यांचे मूळ किमान वेतन दर सुधारित
करण्यात आले असून दि.२२.०६.२०२२ रोजीच्या शासन निर्णयान्वये सुधारित किमान वेतनाचे दर
दि.०१.०४.२०२२ पासून ग्रामपंचायत कर्मचाऱ्यांना लागू करण्यात आले होते. तथापि, आता उद्योग उर्जा
व कामगार विभागाच्या दि.१०.०८.२०२० रोजीच्या अधिसूचनेस अनुसरुन दि.०१.०९.२०२० ते
दि.३१.०३.२०२२ या १९ महिन्यांचा सुधारीत किमान वेतनातील फरकाची रक्कम ग्रामपंचायत
कर्मचाऱ्यांना प्रदान करण्यास मंजूरी देण्यात येत आहे.
२. विभागाचे शासन निर्णय दि. ४ मार्च, २०१४, दि. १७ सप्टेंबर , २०१८ अन्वये निर्गमित केलेल्या
अटींच्या अधीन राहून कर्मचाऱ्यांच्या किमान वेतनासाठी अनुज्ञेय शासन हिस्सा देय राहील. सदरचा
खर्च मागणी क्रमांक एल-२ , २०५३- जिल्हा प्रशासन (०७ )(०१) ग्रामपंचायतीचे सरपंच व सदस्य यांचे
मानधन व इतर भत्ते आणि कर्मचाऱ्यांचे किमान वेतन यासाठी अनुदान-३१-सहायक अनुदान ( २०५३
१०४२ ) (वेतनेतर) या लेखाशीर्षाखाली उपलब्ध करुन देण्यात येणाऱ्या तरतूदीमधून करण्यात येईल .
पृष्ठ ३ पैकी २
# Page 3
शासन निर्णय क्रमांकः व्हीपीएम-२०२०/प्र.क्र.२०१/पं.रा-३
३. सदर शासन निर्णय वित्त विभागाने त्यांच्या अनौपचारीक संदर्भ क्रमांक ४६१/२०२३/व्यय-१५,
दि.२४.११.२०२३ अन्वये दिलेल्या सहमतीस अनुसरुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर