# Page 1
स्व.यशवंतराव चव्हाण माजी मुख्यमंत्री यांचे स्मरणार्थ त्यांचे सातारा येथे स्मारक सभागृह उभारण्यासाठी वितरीत करण्यात आलेल्या अखर्चित निधीबाबत.
महाराष्ट्र शासन
ग्राम विकास विभाग
शासन निर्णय क्रमांकः-स्मारक-२०१९/प्र.क्र.२१६/योजना-११
बांधकाम भवन, २५, मर्झबान पथ
फोर्ट, मुंबई - ४००००१.
दिनांक : २५ मे, २०२१.
वाचा : १) शासन निर्णय, ग्राम विकास व जलसंधारण विभाग, क्र.स्मारक-२०१६/प्र.क्र.०३/पंरा-९, दि.११ ऑगस्ट, २०१६.
२) शासन निर्णय, ग्राम विकास व जलसंधारण विभाग, क्र.बैठक-२०१६/प्र.क्र.१०५/पंरा-९, दि. ३१.०३.२०१७.
३) मुख्य कार्यकारी अधिकारी, जिल्हा परिषद, सातारा यांचे क्र. साजिप/बांध/तां-३/२५१५/२०२०/ ३०९, दि.३०.९.२०२० चे पत्र.
४) मुख्य कार्यकारी अधिकारी, जिल्हा परिषद, सातारा यांचे क्र. बांधकाम/लेखा-६/२५११/२०२०, दि.२५.११.२०२० चे पत्र.
प्रस्तावना : स्व.यशवंतराव चव्हाण माजी मुख्यमंत्री यांचे स्मरणार्थ त्यांचे सातारा येथे स्मारक सभागृह उभारण्यासाठी संदर्भाधिन दिनांक ३०.३.२०१७ च्या शासन निर्णयान्वये मुख्य कार्यकारी अधिकारी, जिल्हा परिषद, सातारा यांना निधी वितरीत करण्यात होता. सदरहू निधी विहित वेळेत खर्च न झाल्याने अखर्चित निधी खर्च करण्यास परवानगी देण्याची बाब शासनाच्या विचाराधीन होती.
शासन निर्णय : स्व.यशवंतराव चव्हाण माजी मुख्यमंत्री यांचे स्मरणार्थ त्यांचे सातारा येथे स्मारक सभागृह उभारण्यासाठी संदर्भाधिन दिनांक ३०.३.२०१७ च्या शासन निर्णयान्वये रुपये ७६९.२० लक्ष (रूपये सात कोटी एकोणसत्तर लक्ष विस हजार फक्त) इतका निधी मुख्य कार्यकारी अधिकारी, जिल्हा परिषद, सातारा यांना वितरीत करण्यात येऊन सदरहू निधी दिनांक ३१.३.२०१८ अखेरपर्यंत खर्च करण्यास परवानगी देण्यात आली होती. परंतु सदरहू निधी अखर्चित राहिल्याने उक्त निधी दिनांक ३१.३.२०२२ अखेरपर्यंत खर्च करण्यास परवानगी देण्यात येत आहे. सदरहू निधी मार्च, २०२२ अखेरपर्यंत खर्च होईल याबाबतची दक्षता घेण्यात यावी व निधी खर्चाबाबतचे उपयोगिता प्रमाणपत्र तात्काळ शासनास सादर करण्यात यावे.
२. सदरहू निधी मार्च, २०२२ अखेरपर्यंत खर्च होईल याबाबतची दक्षता घेण्यात यावी व खर्च केलेल्या निधीबाबतचे उपयोगिता प्रमाणपत्र तात्काळ शासनास सादर करण्यात यावे.
# Page 2
शासन निर्णय क्रमांकः स्मारक-२०१९/प्र.क्र.२१६/योजना-११
३. सदर शासन निर्णय वित्त विभागाच्या अनौपचारिक संदर्भ क्रमांक-७८/२०२१/व्यय-१५, दि.२८.१.२०२१ व अनौपचारिक संदर्भ क्रमांक ४०/अर्थोपाय, दिनांक ३०.३.२०२१ अन्वये मिळालेल्या सहमतीनुसार निर्गमित करण्यात येत आहे.