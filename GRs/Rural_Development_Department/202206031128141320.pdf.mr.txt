# Page 1
महाराष्ट्र विकास सेवा, गट-ब मधील अधिकाऱ्यांची दि. १.१.२०१८ ते ३१.१२.२०२१ पर्यंतची तात्पुरती ज्येष्ठता सूची प्रसिध्द करणेबाबत.
महाराष्ट्र शासन
ग्राम विकास विभाग
शासन परिपत्रक क्रमांकः मविसे-१०२२/प्र.क्र.२५/२०२२/आस्था-३अ,
२५,मर्झबान पथ, बांधकाम भवन, मंत्रालय, मुंबई ४०० ००१.
दिनांक : ३ जून,२०२२.
संदर्भ :- शासन परिपत्रक क्र:मविसे-१०/२०२०/प्र.क्र.३३ / आस्था-३अ, दिनांक २७.०५.२०२१ शासन परिपत्रक: महाराष्ट्र विकास सेवा गट-ब मधील अधिकाऱ्यांची दिनांक १.१.२०१० ते दिनांक ३१.१२.२०२० पर्यंतची अंतीम ज्येष्ठता सूची संदर्भीय दिनांक २७.०५.२०२१ रोजीच्या शासन परिपत्रकान्वये महाराष्ट्र शासनाच्या संकेतस्थळावर (संगणक प्रणालीवर) प्रसिध्द करण्यात आली आहे. तथापि सदर ज्येष्ठतासूचींमध्ये राज्यसेवा परीक्षा-२०१६ (सीपीटीपी-४अ), राज्यसेवा परीक्षा-२०१७ (सीपीटीपी-५) व राज्यसेवा परीक्षा-२०१८ (सीपीटीपी-६) मधील सरळसेवेने रुजू झालेले अधिकारी यांचा जेष्ठतायादीत समावेश करणे बाकी होते. सामान्य प्रशासन विभागाने उपलब्ध करून दिलेल्या सदरील अधिकाऱ्यांचा परिविक्षाधीन कालावधी पूर्ण झालेनंतरची सेवाजेष्ठता व सर्व विभागीय आयुक्त यांचेकडून प्राप्त माहितीच्या आधारे दिनांक ०१.०१.२०१८ ते दिनांक ३१.१२.२०२१ या कालावधीची तात्पुरती जेष्ठता सूची प्रसिध्द करण्यात येत आहे.
२. उपरोक्त कालावधीची सेवाज्येष्ठता प्रसिध्द करताना जे अधिकारी नियमित पदोन्नतीने व सरळसेवा प्रवेशाने गट-ब संवर्गात आले आहेत. तसेच, तदर्थ स्वरूपात पदोन्नती मिळालेल्या अधिकाऱ्यांना संबंधित विभागातील बिंदुनामावली नुसार रिक्त पदानुसार समायोजनाद्वारे नियमित दिनांक प्राप्त झाला आहे अशा अधिकाऱ्यांचा विचार करण्यात आलेला आहे. तदर्थ पदोन्नतीने कार्यरत अधिकाऱ्यांचा जेष्ठतायादीमध्ये विचार करण्यात आलेला नाही. ज्या अधिकाऱ्यांनी विभागीय परीक्षा विहित वेळेत व विहित संधीत उत्तीर्ण केलेली नाही अशा अधिकाऱ्यांची सेवाज्येष्ठता गमावण्यात आली आहे. अशाप्रकारे सेवाज्येष्ठता गमावल्यामुळे सदर अधिकाऱ्यांनी गट-ब मध्ये त्यांनी परीक्षा उत्तीर्ण केल्यानंतर किंवा नियमाप्रमाणे सूट मिळालेल्या दिनांकानुसार सेवाज्येष्ठता निश्चित करण्यात आली आहे.
३. सन २०१६, २०१७ आणि २०१८ मधील महाराष्ट्र लोकसेवा आयोगपुरस्कृत उमेदवारांचा सदर अंतरिम ज्येष्ठता यादीमधील समावेश हा त्या उमेदवाराचा परिविक्षाधीन कालावधी संपुष्टात आणून त्यांची नियुक्ती नियमित करण्याच्या अधीन राहून करण्यात आला आहे. आयोगाने शिफारस केलेल्या व सध्या प्रशिक्षण घेत असलेल्या परंतु महाराष्ट्र विकास सेवा, गट-ब पदावर अद्याप नियुक्ती न दिलेल्या अधिकाऱ्यांचा समावेश ज्येष्ठतासूचीत योग्य वेळी करण्यात येईल. तसेच, शासन निर्णय दिनांक ०४.१२.२०२० च्या अनुषंगाने अधिसंख्य ठरलेल्या ११ अधिकाऱ्यांचा जेष्ठतायादीत समावेश करण्यात आलेला नाही.
# Page 2
शासन परिपत्रक क्रमांकः मविसे-१०२२/प्र.क्र.२५/२०२२/आस्था-३अ,
४. वरीलप्रमाणे परिच्छेद २ व ३ मध्ये नमूद केलेल्या बाबी विचारात घेऊन महाराष्ट्र विकास सेवा, गट-ब मधील अधिकाऱ्यांची दि.१.१.२०१८ ते दि. ३१.१२.२०२१ पर्यंतची तात्पुरती ज्येष्ठतासूची तयार करुन सोबतच्या प्रपत्रात दर्शविल्याप्रमाणे प्रसिध्द करण्यात येत आहे. सदरची जेष्ठतासूची मा.सर्वोच्च न्यायालयातील विशेष अनुमती याचिका क्र.२८३०६/२०१७ च्या निर्णयाच्या अधिन राहून प्रसिध्द करण्यात येत आहे.
५. उपरोक्त तात्पुरती ज्येष्ठतासूची शासनाच्या संकेतस्थळावर उपलब्ध करण्यांत आली आहे.
सर्व विभागीय आयुक्त / मुख्य कार्यकारी अधिकारी, जिल्हा परिषद यांना विनंती करण्यांत येते की, सदर तात्पुरती ज्येष्ठतासुची त्यांनी त्यांच्या अधिनस्त असलेले महाराष्ट्र विकास सेवा, गट-ब मधील सर्व संबंधित अधिकाऱ्यांच्या निदर्शनास आणून दयावी व त्यासंदर्भात त्यांच्या काही हरकती / सूचना असल्यास त्या तपासून त्यांच्या शिफारशीसह विहित कालमर्यादेत शासनास सादर कराव्यात.
६. महाराष्ट्र विकास सेवा, गट-ब मधील अधिकाऱ्यांना सदर ज्येष्ठता यादीबाबत काही हरकती/सूचना असल्यास त्या सदर यादी प्रसिध्द केल्याच्या दिनांकापासून १५ दिवसांच्या आत संबंधित विभागीय आयुक्त यांच्यामार्फत शासनास सादर कराव्यात. हरकती/सूचनांची एक अग्रीम प्रत शासनास तात्काळ सादर करावी. विहित मुदतीनंतर विलंबाने प्राप्त झालेल्या हरकती/सूचनांचा कोणत्याही सबबीखाली विचार केला जाणार नाही याची नोंद घेण्याबाबत कळविण्यात येत आहे.
# Page 3
# Page 4
# Page 5
# Page 6
# Page 7