# Page 1
ग्रामपंचायत हद्दीत ग्रामपंचायतीला कोणत्याही प्रकारचे जाहिरात फलक/ होडिंग्ज बोर्डसाठी मान्यता देण्याचे अधिकार नसल्याबाबत मा.उच्च न्यायालयाच्या आदेशांची अंमलबजावणी.
महाराष्ट्र शासन
ग्राम विकास व पंचायती राज विभाग
शासन परिपत्रक क्र. व्हीपीएम-२०२४/प्र.क्र.१३३/पंरा-४
बांधकाम भवन, २५ मर्झबान पथ,मुंबई-४०० ००१.
दिनांक :- २६ नोव्हेंबर, २०२४
वाचा :- १) रिट याचिका क्र. ८६५७/२०२४ संदर्भात मा. मुंबई उच्च न्यायालयाचे दि.२१.८.२०२४ चे आदेश.
२) नगर विकास विभाग अधिसूचना असाधारण क्र.४४, क्र. पीएमसी ३०१०/प्र.क्र.३९४/१०, नवि-२२, दि. ९.५.२०२२ ३) सार्वजनिक बांधकाम विभागाचे शासन परिपत्रक क्र. जाहिनी २१५/प्र.क्र. ३२५/२०१५/रस्ते-६, दिनांक १३.७.२०१६.
प्रस्तावना -
शासनाच्या संबंधित विभागांनी वाचा येथील अधिसूचना, शासन निर्णय व परिपत्रकान्वये जाहिरात प्रदर्शित
करण्यासाठी जाहिरात फलक/होडिंग्ज संदर्भात नियमन व नियंत्रणासाठी मार्गदर्शक सूचना व नियम केले आहेत.
राज्यातील ग्रामपंचायत हद्दीत कोणत्याही प्रकारचे जाहिरात फलक /होडिंग्ज लावण्यासाठी-उभारण्यासाठी मान्यता
देण्याची महाराष्ट्र ग्रामपंचायत अधिनियम १९५९ तसेच त्या अंतर्गत तयार केलेले नियम, महाराष्ट्र ग्रामपंचायत कर व
फी नियम १९६० मध्ये कोणतीही तरतुद नाही. तथापि कायद्यात तरतूद नसतांना अनेक ग्रामपंचायती नियमबायपणे
त्यांच्या हद्दीत जाहिरात फलक /होडिंग्ज लावण्यासाठी- उभारण्यासाठी ना-हरकत परवाना अथवा मान्यता देत
असल्याची बाब मा.मुंबई उच्च न्यायालयाच्या निदर्शनास आल्याने मा.उच्च न्यायालयाने रिट याचिका
क्र. ८६५७/२०२४ संदर्भातील आदेशात होडिंग्जला परवानगी देण्याचे ग्रामपंचायती नियमबाय कृत्य करित असल्याची
गंभीर दखल घेतली आहे. सबब राज्यातील राज्यातील सर्व ग्रामपंचायतीचे अधिकारी,पदाधिकारी, कर्मचारी, त्यांचे
पर्यवेक्षीय अधिकारी व मुख्य कार्यकारी अधिकारी यांना ग्राम विकास विभागाच्या प्रस्तुत परिपत्रकान्वये पुढीलप्रमाणे
सूचना देण्यात येत आहेत.
शासन परिपत्रक - मा. मुंबई उच्च न्यायालयाच्या रिट याचिका.क्र. ८६५७/२०२४ संदर्भातील दि.२१.८.२०२४ च्या आदेशात
निदर्शनास आल्याप्रमाणे महाराष्ट्र ग्रामपंचायत अधिनियम १९५९ तसेच त्याअंतर्गत अस्तित्वात असलेल्या नियमात व
महाराष्ट्र ग्रामपंचायत कर व फी नियम १९६० मध्ये ग्रामपंचायतीच्या हद्दीमध्ये ग्रामपंचायतीला कोणत्याही प्रकारचे
# Page 2
शासन परिपत्रक क्रमांकः व्हीपीएम-२०२४/प्र.क्र.१३३/पंरा-४
जाहिरात फलक /होडिंग्ज लावण्यासाठी ना-हरकत प्रमाणपत्र अथवा परवानगी देण्याची तरतुद नाही. सबब
राज्यातील ग्रामपंचायतींनी, ग्रामपंचायतीच्या हद्दीमध्ये कोणत्याही प्रकारचे जाहिरात फलक /होडिंग्ज लावण्यासाठी
ना- हरकत प्रमाणपत्र अथवा मान्यता देण्याचे नियमबाय कृत्य करु नये. नियमबाय कृत्य करणाऱ्या संबंधितांवर
प्रचलित कायद्यतील तरतुदीनुसार कारवाई करण्यात येईल. राज्यातील सर्व ग्रामपंचायतींनी त्यांच्या हद्दीतील
अनधिकृत जाहिरात फलक/ होडिंग्ज काढून टाकण्याची तात्काळ कार्यवाही करावी. सदर सूचनांचे सवांनी
काटेकोरपणे पालन करावे.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात