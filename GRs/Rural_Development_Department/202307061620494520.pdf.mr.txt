# Page 1
राष्ट्रीय ग्राम स्वराज अभियान (RGSA) योजनेअंतर्गत सन २०२३-२४ या वित्तीय वर्षाकरिता केंद्र शासनाकडून केंद्र हिश्श्याचा पहिला हप्ता म्हणून प्राप्त झालेला निधी वितरीत करण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः राग्रास्व- २०२३/प्र.क्र.५३/०१/आस्था-१५
बांधकाम भवन, २५, मर्झबान पथ,
फोर्ट, मुंबई- ४०० ०३२.
दिनांक : ०५ जुलै, २०२३
वाचा : १. शासन निर्णय क्रमांक : राग्रास्वअ- २०२२/प्र.क्र.४०/आस्था- १५, दिनांक १६ सप्टेंबर, २०२२.
२. वित्त विभागाकडील शासन परिपत्रक क्रमांक :अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३.
३. शासन निर्णय क्रमांक : राग्रास्वअ- २०२२/प्र.क्र.५३/आस्था-१५, दिनांक २१ मार्च, २०२३ ४. पंचायती राज मंत्रालय, भारत सरकार यांचे आदेश क्र. के-११०११/७/२०२३-सीबी, दि.१४ जून, २०२३.
५. शासन निर्णय क्रमांक : राग्रास्वअ- २०२२/प्र.क्र.६/आस्था-१५, दिनांक १३ मार्च, २०२३
प्रस्तावना : केंद्र शासनाने पंचायती राज व्यवस्थेच्या बळकटीकरणासाठी "राजीव गांधी पंचायत सशक्तीकरण अभियान" या योजनेचे पुनर्गठन करुन “राष्ट्रीय ग्राम स्वराज अभियान” ही योजना सन २०१८-१९ ते सन २०२१-२२ या कालावधीत राबविली आहे. सदर योजनेचा मुळ ढाचा न बदलता सन २०२२-२३ पासून "पुनर्रचित राष्ट्रीय ग्राम स्वराज अभियान" ही योजना ग्रामविकास विभागाच्या संदर्भ क्र. १ येथील दि.१६.०९.२०२२ रोजीच्या शासन निर्णयान्वये लागू केली आहे. सदर योजना केंद्र शासन पुरस्कृत असून या योजनेच्या निधीचे प्रमाण हे केंद्र हिस्सा ६०% व राज्य हिस्सा ४०% असे आहे.
२. सन २०२३-२४ या वित्तीय वर्षाकरिता राष्ट्रीय ग्राम स्वराज अभियान योजनेसाठी रु.३३७.२१ कोटी (रुपये तीनशे सदोतीस कोटी एकवीस लक्ष फक्त) एवढ्या रकमेच्या वार्षिक कृती आराखड्यास केंद्र शासनाने मंजूरी दिलेली आहे. त्या अनुषंगाने पंचायती राज मंत्रालय, भारत सरकार यांच्या संदर्भ क्र.४ येथील दिनांक १४ जून, २०२३ रोजीच्या पत्रान्वये, राष्ट्रीय ग्राम स्वराज अभियान योजनेंतर्गत राज्यास सन२०२३-२४ या आर्थिक वर्षासाठी पहिला हप्ता म्हणून Non SC/ST- General व Capital साठी रु.७४४९.५० लक्ष, SCSP - General व Capital साठी रु. १६६९.०० लक्ष व TSP-General व Capital साठी रु.४२६.०० लक्ष असा एकुण रु. ९५४४.५० लक्ष (रुपये पंच्याण्णव कोटी चव्वेचाळीस लक्ष पन्नास हजार फक्त)
पृष्ठ ४ पैकी १
# Page 2
शासन निर्णय क्रमांकः राग्रास्व २०२३/प्र.क्र.५३/आस्था-१५
इतका निधी प्राप्त झाला आहे. वाचा ३ च्या शासन निर्णयान्वये राष्ट्रीय ग्राम स्वराज अभियान योजनेसाठी नविन लेखाशिर्ष निर्माण करण्यात आलेली आहेत. तथापि, सदर लेखाशिर्ष अद्याप कार्यान्वीत झालेली नसल्यामुळे २०५३ ए ११७ या लेखाशिर्षाखाली सदर निधी B.D.S. वर उपलब्ध करुन State Nodal Officer, राज्य प्रकल्प संचालक, राष्ट्रीय ग्राम स्वराज अभियान, पुणे यांना उपलब्ध करुन देण्याचा प्रस्ताव शासनाच्या विचाराधिन होता.
शासन निर्णय : राष्ट्रीय ग्राम स्वराज अभियान (RGSA) (६०: ४०) या केंद्र पुरस्कृत योजनेसाठी केंद्र हिश्श्याचा पहिला हप्ता म्हणून Non SC/ST- General व Capital साठी रु.७४४९.५० लक्ष (रुपये चौऱ्याहत्तर कोटी एकोणपन्नास लक्ष पन्नास हजार फक्त), SCSP - General व Capital साठी रु. १६६९.०० लक्ष (रुपये सोळा कोटी एकोणसत्तर हजार फक्त) व TSP-General व Capital साठी रु.४२६.०० लक्ष (रुपये चार कोटी सव्वीस लक्ष फक्त) असा एकुण रु. ९५४४.५० लक्ष (रुपये पंच्याण्णव कोटी चव्वेचाळीस लक्ष पन्नास हजार फक्त) इतका निधी State Nodal Officer - राज्य प्रकल्प संचालक, राष्ट्रीय ग्राम स्वराज अभियान, पुणे यांना उपलब्ध करुन देण्यात येत आहे.
२. वाचा येथील संदर्भ क्र. ५ अन्वये राज्य प्रकल्प संचालक, राष्ट्रीय ग्राम स्वराज अभियान, पुणे यांना आहरण व संवितरण अधिकारी घोषित करण्यात आलेले आहे. तथापि, अद्यापही आहरण व संवितरण सांकेतांक प्राप्त झालेला नसल्याने उपरोक्त प्रमाणे वितरित करावयाचा निधी विभागीय आयुक्त कार्यालय, पुणे यांच्या अधिनस्त ठेवण्यात येत आहे. उप आयुक्त (आस्थापना), विभागीय आयुक्त कार्यालय, पुणे हे आहरण व संवितरण अधिकारी म्हणून काम पाहतील. उप आयुक्त (आस्थापना) यांनी संबंधित State Nodal Officer - राज्य प्रकल्प संचालक, राष्ट्रीय ग्राम स्वराज अभियान, पुणे यांना अनुदान वितरित करावे. State Nodal Officer - राज्य प्रकल्प संचालक, राष्ट्रीय ग्राम स्वराज अभियान, पुणे यांनी जिल्हा परिषदांना सदर निधी मंजूर वार्षिक कृती आराखडयाप्रमाणे वितरित करावा.
३. या शासन निर्णयाद्वारे मंजूर करण्यात आलेल्या अनुदानातून होणारा खर्च अत्यंत काटकसरीने केला जाईल याबाबत राज्य प्रकल्प संचालक, राष्ट्रीय ग्राम स्वराज अभियान, पुणे यांनी व सर्व मुख्य कार्यकारी अधिकारी, जिल्हा परिषद यांनी दक्षता घ्यावी. राज्य प्रकल्प संचालक, राष्ट्रीय ग्राम स्वराज अभियान, पुणे यांना या योजनेसाठी उपलब्ध करुन देण्यात आलेला निधी केंद्र शासनाच्या मार्गदर्शक सूचनांनुसार व उक्त संदर्भ क्र. ४ येथील केंद्र शासनाच्या पत्रातील सूचनांनुसार संबंधितांना वितरित करावा आणि वितरित केलेल्या निधीचा उपयोग योग्य प्रकारे होतो किंवा नाही याबाबत खातरजमा करुन होणाऱ्या खर्चावर नियंत्रण ठेवावे. निश्चित केलेली उद्दिष्ट व साध्य यासाठी झालेल्या खर्चाचा आढावा घेऊन शासनास तात्काळ अहवाल पाठवावा व खर्चाचे उपयोगिता प्रमाणपत्रदेखील सादर करावे.
४. या अनुदानातून State Nodal Officer राज्य प्रकल्प संचालक, राष्ट्रीय ग्राम स्वराज अभियान, पुणे यांनी केलेल्या खर्चाचे स्वतंत्र लेखे व पुस्तके तपासणीचे अधिकार महालेखापाल (लेखा परिक्षा), महाराष्ट्र-१ मुंबई आणि महालेखापाल (लेखा परिक्षा), महाराष्ट्र - २, नागपूर यांना राहतील व त्यांना त्यांचे काम योग्य तऱ्हेने पार पाडता यावे म्हणून संबंधित कार्यालय संपूर्ण सहकार्य करेल.
# Page 3
शासन निर्णय क्रमांकः राग्रास्व २०२३/प्र.क्र.५३/०१/आस्था-१५
५. या शासन निर्णयाव्दारे मंजूर केलेल्या अनुदानातून होणारा खर्च मागणी क्र.एल-२, २०५३ जिल्हा प्रशासन, ०९३ जिल्हा आस्थापना राज्य क्षेत्र, (०६) पंच, सरपंच, सचिव, अशासकीय सदस्यांना प्रशिक्षण, (०६) (०६) राष्ट्रीय ग्राम स्वराज अभियान, (केंद्र हिस्सा ६०% ), (कार्यक्रम) लेखाशिर्ष क्र. २०५३०११७, ३१-सहायक अनुदाने (वेतनेतर) या लेखाशिर्षाखाली सन २०२३-२४ मध्ये मंजूर असलेल्या तरतुदीतून खर्ची टाकण्यात यावा.
६. सदर शासन निर्णय, वित्त विभाग, शासन निर्णय दिनांक १५.०४.२०१५ सोबतच्या वित्तीय अधिकार नियमपुस्तिका १९७८ भाग पहिला, उपविभाग ३ मधील अ.क्र.४ परि.२७ (२) नुसार प्रशासकीय विभागास प्रदान करण्यात आलेल्या वित्तीय अधिकारांचा वापर करुन, वित्त विभागाच्या शासन परिपत्रक क्र.अर्थसं २०२३/प्र.क्र.४०/अर्थ-३, दिनांक १२ एप्रिल, २०२३ मधील सूचनांना अनुलक्षून तसेच वित्त विभागाच्या अनौपचारिक संदर्भ क्रमांक अनौ.क्र.३३९/व्यय.१५, दि.२८.०६.२०२३ अन्वये प्राप्त सहमतीस अनुसरुन निर्गमित करण्यात येत आहे.
# Page 4