# Page 1
जिल्हा परिषदांकडील गट-क संवर्गातील लिपिक वर्गीय कर्मचाऱ्यांच्या पदोन्नतीचे स्तर कमी करणेबाबत तपासणी व अभ्यास करुन अहवाल सादर करण्यासाठी तज्ञ समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांक : संकीर्ण-२०२२/प्र.क्र.५८३/आस्था-७
बांधकाम भवन, मर्झबान पथ, २५,
फोर्ट, मुंबई ४०० ००१
तारीख :- २० ऑक्टोबर, २०२२
वाचा सामान्य प्रशासन विभाग शासन परिपत्रक क्र. एसआरव्ही-२०१९/प्र.क्र.२३४ (भाग-१)/कार्या–१२, दि. २३ मे, २०२२
प्रस्तावना: विविध प्रशासकीय विभागात लिपीक या गट-क मधील सर्वात निम्न
पदावर नियुक्ती झाल्यानंतर प्रशासकीय विभागनिहाय वरिष्ठ पदावर पदोन्नतीसाठीच्या साखळीचे स्तर भिन्न असल्यामुळे नियुक्तीनंतर वरिष्ठ पदावरील अधिकारी म्हणून पदोन्नती मिळण्यामध्ये समानता राहत नाही. यास्तव लिपिक संवर्गास पदोन्नतीचे समान टप्पे निर्माण करण्याची लिपिक वर्गीय कर्मचाऱ्यांची
मागणी होती. सदर मागणीच्या अनुषंगाने सामान्य प्रशासन विभागाने वरील वाचा येथील शासन परिपत्रकान्वये प्रशासकीय विभागांनी त्यांच्या अधिपत्याखालील
कार्यालयातील लिपिक वर्गीय स्तर कमी करणे या मागणीच्या अनुषंगाने तपासणी व अभ्यास करून अहवाल सादर करण्यासाठी तज्ञ समिती गठीत करण्याची बाब शासनाच्या विचाराधीन होती.
शासन निर्णय उपरोक्त प्रस्तावनेस अनुसरून जिल्हा परिषदांकडील गट-क संवर्गामधील लिपिक वर्गीय कर्मचाऱ्यांच्या पदोन्नतीचे स्तर कमी करण्याच्या अनुषंगाने तपासणी व अभ्यास करून अहवाल सादर करण्यासाठी तज्ञ समिती पुढीलप्रमाणे गठीत करण्यात येत आहे.
# Page 2
शासन निर्णय क्रमांकः संकीर्ण-२०२२/प्र.क्र.५८३/आस्था-७
-----------------------------------------------------------------------------------------
| अ.क्र. | अधिकाऱ्यांचे नाव | पदनाम | पद |
| १ | श्री. रविंद्र पाटील | उप आयुक्त (आस्थापना), विभागीय आयुक्त कार्यालय, कोकण विभाग | अध्यक्ष |
| २ | श्री. अविनाश फडतरे | उप मुख्य कार्यकारी अधिकारी, जि.प. ठाणे | सदस्य |
| ३ | श्री. अजयसिंग पवार | मुख्य लेखा व वित्त अधिकारी, जि.प.सोलापूर | सदस्य |
| ४ | श्रीम. स्वरांजली पिंगळे | उप मुख्य लेखा व वित्त अधिकारी, जि.प.नाशिक | सदस्य |
| ५ | श्री.चंद्रकांत वाघमारे | अतिरिक्त मुख्य कार्यकारी अधिकारी, जि.प. पुणे | सदस्य सचिव |
-----------------------------------------------------------------------------------------
२. उपरोक्त तक्त्यात नमूद अध्यक्ष/सदस्य यांची बदली झाल्यास सदर पदावर नव्याने
बदलीने येणारे अधिकारी समितीचे अध्यक्ष/सदस्य म्हणून कामकाज पाहतील. सदर समितीच्या
अध्यक्षांना आवश्यकतेनुसार विभागीय/जिल्हास्तरावरील क्षेत्रिय कार्यालयातील अधिकारी यांना बैठकीस
आमंत्रित करता येईल.
३. तज्ञ समितीची कार्यकक्षा - सदर तज्ञ समितीने सामान्य प्रशासन विभाग शासन परिपत्रक दि.
२३ मे, २०२२ नुसार सूचविलेले १ ते ७ मुद्दे विचारात घेवून जिल्हा परिषदांकडील गट-क मधील
कार्यरत सर्व संवर्गाचा आढावा घेऊन (उदा. कनिष्ठ लिपिक/लिपिक टंकलेखक, वरिष्ठ
लिपिक/प्रमुख लिपिक/ सहायक अधिक्षक, अधिक्षक इ.) गट-क मध्ये जे निरनिराळे संवर्ग आहेत,
त्यापैकी काही संवर्ग कमी करण्याचा विचार करावा. जेणेकरुन गट-क मधील पदोन्नतीचे स्तर कमी
होतील.
समितीने उपरोक्त प्रमाणे तपासणी व अभ्यास करून शासन निर्णय निर्गमित झाल्यापासून
पुढील दोन महिन्यांच्या मुदतीमध्ये अहवाल शासनास सादर करावा.
# Page 3