# Page 1
दिव्यांग व्यक्ती हक्क अधिनियम, २०१६ नुसार ग्रामविकास विभागांतर्गत जिल्हा परिषदेकडील गट-ड परिचर संवर्गातील दिव्यांग पद सुनिश्चित करण्याबाबत.
महाराष्ट्र शासन
ग्राम विकास विभाग
शासन निर्णय क्र. दिव्यांग-२०१९/प्र.क्र.१४१/आस्था-८
बांधकाम भवन, २५, मर्झबान पथ, फोर्ट, मुंबई ४०० ००१
दिनांक : २३ जून, २०२१
वाचा: १) केंद्र शासनाचा दिव्यांग व्यक्ती हक्क अधिनियम, २०१६ २) सामाजिक न्याय व विशेष सहाय्य विभाग शासन परिपत्रक क्र. दिव्यांग-२०१९/ प्र.क्र.२५१/दि.१२/११/२०२० ३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४/०१/२०२१ ची अधिसूचना ४) सामाजिक न्याय व विशेष सहाय्य विभाग शासन परिपत्रक क्र. दिव्यांग-२०१९/ प्र.क्र.२५१/दि.क.२,दि.०२/०२/२०२१ ५) ग्रामविकास विभाग, परिपत्रक क्र.दिव्यांग-२०१९/प्र.क्र.१४१/आस्था-८,दि.१७/०७/२०१९ ६) शासन निर्णय समक्रमांक दिनांक -२२ फेब्रुवारी २०२१ व दिनांक ०८ एप्रिल, २०२१
प्रस्तावना : केंद्र शासनाच्या दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेत ४% आरक्षण निश्चित केले आहे. त्यास अनुसरुन दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने त्यांच्या दिनांक ०४/०१/२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी केंद्र शासनाच्या www.disabilityaffairs.gov.in या संकेतस्थळावर Policy/Act/Rules-Notification येथे List of post identification suitable for Person with Benchmark Disability notified on ०४/०१/२०२१ या शिर्षाखाली प्रसिध्द केली आहे. सदर अधिसूचनेमध्ये नमूद केल्यानुसार केंद्र शासनाने पदे सुनिश्चिती करुन दिव्यांगासाठी सुनिश्चित केलेली गट-"अ" ते गट-"ड" मधील जी पदे राज्य शासनाच्या आस्थापनेवर (अधिनस्त कार्यालयातील पदांसह) आहेत, अशा पदांबाबत केंद्र शासनाने प्रसिध्द केलेल्या यादीतील ज्या पदांची कर्तव्य व जबाबदा-या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील सदर पदे दिव्यांगासाठी सुनिश्चित करण्याच्या सूचना सामाजिक न्याय व विशेष सहाय्य विभागाने दिनांक ०२/०२/२०२१ च्या शासन निर्णयान्वये निर्गमित केलेल्या आहेत.
त्यास अनुसरुन जिल्हा परिषदेकडील गट-क संवर्गातील आरोग्य सेवक (पुरुष), आरोग्य सेविका, प्रयोगशाळा तंत्रज्ञ, औषध निर्माता, आरोग्य पर्यवेक्षक ही पदे दिव्यांगासाठी संदर्भाधिन क्रमांक-६ येथील दि.२२ फेब्रुवारी २०२१ च्या शासन निर्णयान्वये सुनिश्चित करण्यात आली आहेत. त्यानंतर संदर्भाधीन क्र. ६ येथील ०८ एप्रिल,२०२१ अन्वये जिल्हा परिषदेकडील गट-क संवर्गातील १) वरिष्ठ सहाय्यक (लिपिक), २) कनिष्ठ सहाय्यक (लिपिक), ३) वरिष्ठ सहाय्यक (लेखा), ४) कनिष्ठ सहाय्यक (लेखा), ५) कनिष्ठ अभियंता (स्थापत्य), ६)कनिष्ठ अभियंता (विदयुत),७) कनिष्ठ अभियंता (यांत्रिकी), या ७ संवर्गातील पदे दिव्यांगांसाठी सुनिश्चित करण्यात आली आहेत.
# Page 2
शासन निर्णय क्रमांकः दिव्यांग-२०१९/प्र.क्र.१४१/आस्था-८
तसेच आता केंद्र शासनाच्या दिव्यांग अधिनियम,२०१६ तसेच केंद्र शासनाच्या दिनांक ०४ जानेवारी,२०२१ ची अधिसूचना तसेच सामाजिक न्याय विशेष सहाय्य विभागाच्या दिनांक ०२/०२/२०२१ च्या शासन निर्णयानुसार जिल्हा परिषदेतील गट-ड परिचर संगर्वातील पद दिव्यांगासाठी सुनिश्चित करण्याची बाब शासनाच्या विचाराधिन होती.
शासन निर्णयः
दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदसुनिश्चिती करण्यासाठी केंद्र शासनाच्या सामाजिक न्याय व अधिकारिता मंत्रालय, नवी दिल्ली यांनी दिनांक ०४ जानेवारी, २०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी प्रसिध्द केलेली आहे. केंद्र शासनाच्या दिव्यांग व्यक्ती हक्क अधिनियम, २०१६ नुसार जिल्हा परिषदेकडील गट-क व ड संवर्गातील पदे दिव्यांगासाठी सुनिश्चित करण्यासाठी विभागामार्फत उप आयुक्त (आस्थापना), विभागीय आयुक्त कार्यालय, पुणे यांच्या अध्यक्षतेखाली समिती गठीत करण्यात आली आहे. सदर समितीने केंद्र शासनाच्या दिनांक ०४/०१/२०२१ च्या अधिसूचनेमधील पदांची पडताळणी करुन जिल्हा परिषदेकडील भरतीयोग्य पदांसाठी केंद्र शासनाच्या अधिसूचनेमधील सर्वसाधारणपणे समकक्ष आढळून येणा-या जिल्हा परिषदेकडील पदांकरिता दिव्यांगासाठी पदे सुनिश्चित करुन अहवाल सादर केला आहे.
२. समितीने सादर केलेला अहवाल तसेच केंद्र शासनाच्या दिनांक ०४/०१/२०२१ रोजीच्या अधिसूचनेतील समकक्ष पदांशी पडताळणी करुन जिल्हा परिषदेकडील गट-ड परिचर संवर्गातील हे पद या शासन निर्णयान्वये दिव्यांगासाठीच्या नवीन प्रवर्गासह विवरणपत्र "अ" मध्ये दर्शविल्याप्रमाणे सुनिश्चित करण्यात येत आहे.
३. सदर शासन निर्णय केंद्र शासनाच्या सामाजिक न्याय व अधिकारिता मंत्रालय, नवी दिल्ली यांची दिनांक ०४/०१/२०२१ ची अधिसूचना व सामाजिक न्याय विभागाच्या दिनांक ०२/०२/२०२१ रोजीच्या शासन निर्णयान्वये दिलेल्या सूचनेस अनुसरुन निर्गमित करण्यात येत आहे.
# Page 3
# Page 4
# Page 5