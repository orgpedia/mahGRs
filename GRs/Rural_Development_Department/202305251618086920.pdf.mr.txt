# Page 1
शासकीय विद्युत कंपनींना ग्राम पंचायत क्षेत्रात कर माफी देणेसंदर्भात शासनास अभिप्राय देणेकामी समिती स्थापन करणेबाबत
महाराष्ट्र शासन
ग्राम विकास विभाग
शासन निर्णय क्रमांकः व्हीपीएम २०२३/अनौ ५/पंरा-४
बांधकाम भवन, मर्झबान पथ, फोर्ट,
मंत्रालय, मुंबई-४०० ००१
दिनांक: २५ मे, २०२३
वाचा: १. शासन निर्णय उद्योग, उर्जा व कामगार विभाग क्र. संकीर्ण २०१८/प्रक्र ११७/उर्जा-५ दि. २०.१२.२०१८७ २. सन २०१९ चा महाराष्ट्र अधिनियम दि. २३ जुलै २०१९
प्रस्तावना : मा. मंत्रीमंडळाच्या दि. २९.११.२०१८ च्या बैठकीत झालेला निर्णयाच्या अनुषंगाने उर्जा विभागाने दि. २०.१२.२०१८ रोजी शासन निर्णय निर्गमित केला आहे. त्यानुसार उर्जा विभागांतर्गत शासकीय विद्युत कंपन्यांना तसेच त्यांच्या फ्रेंचाईझींना, त्यांच्याकडून उभारण्यात येत येणाऱ्या विद्युत वितरण पायाभूत सुविधांसाठी ग्राम पंचायत, नगरपालिका व महानगरपालिका यांच्याकडून कोणत्याही प्रकारची कर आकारणी करण्यात येवू नये यासाठी संबंधित अधिनियम, नियम व आदेश यामध्ये संबंधित विभागाकडून योग्य ती सुधारणा करण्यास मान्यता देण्यात आली आहे. या शासन निर्णयानुसार नगर विकास विभागाकडून त्यांच्या अधिपत्याखालील अधिनियमांत अनुषंगिक बदल करण्यात आले असून त्याचधर्तीवर ग्राम विकास विभागाने ग्राम पंचायत अधिनियम १९५९ मध्ये बदल करावेत अशी विनंती उर्जा विभागाने या विभागास केली आहे.
शासन निर्णयः ऊर्जा विभागांतर्गत शासकीय विद्युत कंपन्यांना तसेच त्यांच्या फ्रेंन्चाईझींना, त्यांच्याकडून उभारण्यात येणाऱ्या विद्युत वितरण पायाभूत सुविधांसाठी (उपरी वाहिनी, भूमिगत वाहिनी, वितरण रोहित्र, विद्युत खांब, विद्युत मनोरे, पारेषण वाहिन्या इ.) संबंधित जिल्हा परिषदेतील ग्रामपंचायतींकडून एकूण किती कर आकारण्यात येतो, त्यापैकी किती कराचा भरणा संबंधित कंपनीकडून करण्यात आला आहे किती कर रक्कम येणे अद्याप प्रलंबित आहे, तसेच ग्राम पंचायतींकडून विद्युत कंपन्यांना वीजेच्या बिलापोटी किती रक्कम देय आहे यापैकी मुलभूत सविधा पाणीपुरवठा, ग्राम पंचायत कार्यालय आणि ग्राम पंचायत क्षेत्रातील पथदिव्यांचे वीज बीलापोटी साधारणपणे किती रक्कम विद्युत कंपनीकडून आकारण्यात येते याबाबत आपल्या अधिपत्याखालील जिल्ह्यातील माहिती एकत्रित करुन त्याआधारे शासकीय विद्युत कंपनी व त्यांच्या फ्रेंन्चाईझींना ग्रामपंचायत क्षेत्रात करमाफी देण्यात यावी किंवा कसे,
# Page 2
शासन निर्णय क्रमांकः व्हीपीएम २०२३/अनौ ५/पंरा-४
करमाफी देण्यात आल्यास त्याचे ग्राम पंचायतींवर होणारे परिणाम याबाबत शासनास सर्वंकष अभिप्राय देणेकामी पुढीलप्रमाणे समिती गठित करण्यात येत आहे.
१) मुख्य कार्यकारी अधिकारी, जि.प. पुणे अध्यक्ष २) मुख्य कार्यकारी अधिकारी, जि.प. जळगांव सदस्य ३) मुख्य कार्यकारी अधिकारी, जि.प. पालघर सदस्य ४) मुख्य कार्यकारी अधिकारी, जि.प. नांदेड सदस्य ५) मुख्य कार्यकारी अधिकारी, जि.प. अमरावती सदस्य ६) मुख्य कार्यकारी अधिकारी, जि.प. भंडारा सदस्य ७) उपायुक्त (विकास), विभागीय आयुक्त कार्यालय, पुणे सदस्य सचिव
प्रस्तूत समितीने उपरोक्त नमूद मुद्यांबाबतचे आपले अभिप्राय २ महिन्यांत शासनास सादर करावेत असे सुचीत करण्यात येत आहे.सूचीचा मजकूर लिहा.