# Page 1
परिविक्षाधीन गट विकास अधिकारी, गट-अ यांना खातेनिहाय जिल्हा संलग्नता प्रशिक्षणाकरिता जिल्हा वाटप करण्याबाबत.
एकत्रित परिविक्षाधीन प्रशिक्षण कार्यक्रम ८ (सीपीटीपी-८)
महाराष्ट्र शासन
ग्राम विकास विभाग
शासन निर्णय क्रमांकः मविसे १०२२/२०२२/प्र.क्र.१५७/आस्था-३(अ)
बांधकाम भवन, २५ मर्झबान रोड, मुंबई ४००००१
तारीख: २८ नोव्हेंबर, २०२२.
वाचा: १. शासन निर्णय, सामान्य प्रशासन विभाग क्र. टिआरएन-२०१३/प्र.क्र.८४/१३/१२-अ दिनांक २०.१.२०१४
२. शासन निर्णय, सामान्य प्रशासन विभाग क्र. टिआरएन-१११४/ प्र.क्र.८३ / १८-ब दिनांक ३.११.२०१४
३. शासन निर्णय, सामान्य प्रशासन विभाग. क्र.टिआरएन-०२१७/प्र.क्र.१०/सीपीटीपी, दिनांक १३.११.२०१७
४. शासन निर्णय, सामान्य प्रशासन विभाग. क्र.टिआरएन-०२१७/प्र.क्र.१०/सीपीटीपी, दिनांक १८.८.२०२१
५. या विभागाचा समक्रमांकाचा शासन निर्णय दि.१७.११.२०२२
प्रस्तावना: महाराष्ट्र लोकसेवा आयोगाकडून राज्यसेवा परीक्षेमधून सरळसेवेने नियुक्त होणाऱ्या गट - अ आणि गट-ब मधील अधिकाऱ्यांना एकत्रित परिविक्षाधीन प्रशिक्षण देण्याबाबतचा निर्णय शासनाने उपरोक्त संदर्भ क्र.१ येथील शासन निर्णयान्वये घेतला आहे. संचालक (सीपीटीपी) वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर यांनी कळविल्यानुसार महाराष्ट्र विकास सेवेतील परिवीक्षाधीन गट विकास अधिकारी, गट-अ यांचे जिल्हा संलग्नता प्रशिक्षण दिनांक २१.११.२०२२ पासून सुरु झालेले आहे. सदर प्रशिक्षणासाठी जिल्हा वाटपाबाबत मार्गदर्शक सूचना सामान्य प्रशासन विभागाने संदर्भ क्र. २ येथील शासन निर्णयान्वये निर्गमित केल्या आहेत. सामान्य प्रशासन विभागाने संदर्भाधीन क्र. ३ व ४ अन्वये दिलेल्या सूचना विचारात घेऊन प्रशिक्षणार्थींना खातेनिहाय जिल्हा संलग्नता प्रशिक्षणासाठी संदर्भ क्र .५ येथील आदेशान्वये जिल्हा वाटप करण्यात आलेले आहे. सदर तुकडीतील श्री. वैभव भाऊराव शिंदे, परिविक्षाधिन गट विकास अधिकारी यांनी केलेल्या विनंतीस अनुसरून त्यांना दि.१७.११.२०२२ रोजीच्या आदेशान्वये वाटप करण्यात आलेल्या जिल्हा परिषदेमध्ये बदल करण्याची बाब विभागाच्या विचाराधिन आहे.
# Page 2
शासन निर्णय क्रमांकः मविसे १०२२/२०२२/प्र.क्र.१५७/आस्था- ३ (अ) शासन निर्णय: सामान्य प्रशासन विभागाच्या उपरोक्त संदर्भ क्र.२ च्या शासन निर्णयातील तरतुदीनुसार एकत्रित परिविक्षाधीन प्रशिक्षण कार्यक्रम -८ (सीपीटीपी-८) तुकडीतील महाराष्ट्र विकास सेवा, गट-अ मधील ९ परिविक्षाधीन अधिकाऱ्यांना खातेनिहाय जिल्हा संलग्नता प्रशिक्षणासाठी दि.१७.११.२०२२ रोजीच्या आदेशान्वये जिल्हा वाटप करण्यात आलेले आहे. उपरोक्त आदेशातील परिशिष्ट-अ मधील अ.क्र.२ येथील श्री. वैभव भाऊराव शिंदे, परिविक्षाधिन गट विकास अधिकारी यांना जिल्हा परिषद, गोंदिया ऐवजी जिल्हा परिषद, अहमदनगर प्रशिक्षणासाठी वाटप करण्यात येत आहे.
२. संबंधित जिल्हा परिषदेचे मुख्य कार्यकारी अधिकारी यांचेकडे परिविक्षाधीन अधिकारी यांनी तात्काळ रुजू व्हावे व रुजू झालेबाबतचा अहवाल न चुकता संबंधित मुख्य कार्यकारी अधिकारी यांचेमार्फत शासनास सादर करावा.
३. सीपीटीपी-८ च्या तुकडीतील परिवीक्षाधीन अधिकाऱ्यांना वेतन व इतर अनुषंगिक भत्ते प्राप्त व्हावेत याअनुषंगाने संबंधित जिल्हा परिषदांनी परिविक्षाधीन अधिकाऱ्यांची सेवार्थ प्रणालीमध्ये नोंदणी करणे, त्यांचे डीसीपीएस करीता क्रमांक मिळविणे तसेच त्यांच्या वेतनासाठी आहरण व संवितरण अधिकारी नियुक्त करणे व सेवापुस्तक तयार करणे इ. कार्यवाही प्रशिक्षणाच्या सुरुवातीस जिल्हा संलग्नतेच्या एका महिन्याच्या कालावधीत (दिनांक २१/११/२०२२ ते दिनांक २१/१२/२०२२) करावी.
४. सामान्य प्रशासन विभागाच्या संदर्भ क्र. ३ व ४ येथील दि.१३.११.२०१७ व दि.१८.८.२०२१ रोजीच्या शासन निर्णयान्वये एकत्रित परिविक्षाधीन प्रशिक्षण कार्यक्रम दरम्यान रजांबाबतचे धोरण निश्चित करण्यात आले आहे. या धोरणातील तरतुदीस अनुसरून जिल्हा संलग्नता या टप्प्यामध्ये परिविक्षाधीन उमेदवारांच्या रजेबाबतचा निर्णय संबंधित जिल्हास्तरावरील अधिकारी यांनी घ्यावा.
५. सदर प्रशिक्षणाबाबतची कार्यक्रम पुस्तिका स्वतंत्रपणे कळविण्यात आली आहे. सदर कार्यक्रम पुस्तिकेनुसार प्रशिक्षण पूर्ण करण्यात यावे.
# Page 3