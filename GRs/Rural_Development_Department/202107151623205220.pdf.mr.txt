# Page 1
जामखेड पंचायत समिती (जि. अहमदनगर) येथील पदाधिकारी, अधिकारी, कर्मचा-यांसाठी टाईप ॥, टाईप || व टाईप IV शासकीय निवासस्थान इमारत बांधकामास प्रशासकीय मान्यता देण्याबाबत....
महाराष्ट्र शासन
ग्राम विकास विभाग
शासन निर्णय क्रमांक: पंसई-२०२०/प्र.क्र.१६३/बांधकाम-४
५ वा मजला, मर्झबान पथ, २५ बांधकाम भवन,
फोर्ट, मंत्रालय, मुंबई - ४००००१
तारीख : १५ जुलै, २०२१
वाचा: १. अतिरिक्त मुख्य कार्यकारी अधिकारी, जिल्हा परिषद, अहमदनगर यांचे पत्र क्रमांकः कार्या/बांध/प्रशा ३/९७/२०२१, दिनांक ०८ जानेवारी, २०२१.
२. अतिरिक्त मुख्य कार्यकारी अधिकारी, जिल्हा परिषद, अहमदनगर यांचे पत्र क्रमांकः कार्या/बांध/प्रशा ३/१२०/२०२१, दिनांक १९ एप्रिल, २०२१.
३. अतिरिक्त मुख्य कार्यकारी अधिकारी, जिल्हा परिषद, अहमदनगर यांचे पत्र क्रमांकः कार्या/बांध / प्रशा ३/२०२१, दिनांक १९ एप्रिल, २०२१.
प्रस्तावना: अतिरिक्त मुख्य कार्यकारी अधिकारी, जिल्हा परिषद, अहमदनगर यांनी उपरोक्त वाचा मधील अनुक्रमांक १, २ व ३ येथील पत्रांन्वये जामखेड पंचायत समिती, जिल्हा अहमदनगर येथे पंचायत समितीच्या पदाधिकारी, अधिकारी, कर्मचा-यांसाठी टाईप ||, टाईप || व टाईप IV शासकीय निवासस्थान इमारत बांधकामाचा प्रस्ताव सादर केला आहे. सदर प्रस्तावानुसार एकूण २०८.२३ चौ.मी. इतक्या क्षेत्रफळाची एकूण २८ निवासस्थाने, सर्वे क्रमांक व गट क्रमांक २८४७/२ व ६६८ मध्ये बांधण्याचे प्रस्तावित आहे. त्यामुळे पंचायत समिती जामखेड यांच्या मागणी व गरजेनुसार टाईप ॥ प्रकारातील २४, टाईप || प्रकारातील २ व टाईप IV प्रकारातील २ निवासस्थानांच्या बांधकामाचा प्रस्ताव सादर केला आहे.
०२. कार्यकारी अभियंता (बां.), जिल्हा परिषद अहमदनगर यांनी जामखेड पंचायत समिती निवासस्थान बांधकामाकरीता उप मुख्य वास्तुशास्त्रज्ञ, सा. बां. वि., नागपूर यांच्या कडील नमुना नकाशा टाईप – ॥ व IV उपयोगात आणला आहे. यासाठी सन २०२०-२१ च्या दरसूचीवर आधारीत एकूण रु.१०९१.०९ लक्ष किंमतीचे अंदाजपत्रक सादर केले आहे. सदर अंदाजपत्रक कार्यकारी अभियंता (बांध.), जिल्हा परिषद, अहमदनगर यांनी साक्षांकीत केले आहे. प्रस्तावासोबत नमुना सविस्तर अंदाजपत्रक, नमुना नकाशाची प्रत, जागेचा उतारा, टाईप प्लॅन इत्यादी कागदपत्रे सादर केली आहेत.
# Page 2
शासन निर्णय क्रमांक: पंसई-२०२०/प्र.क्र.१६३/बांधकाम-४
०३. कार्यकारी अभियंता (बां.), जिल्हा परिषद, अहमदनगर व अतिरिक्त मुख्य कार्यकारी अधिकारी, जिल्हा परिषद, अहमदनगर यांनी सादर केलेल्या प्रस्तावाच्या छाननी अंती, जामखेड पंचायत समिती येथील पंचायत समितीच्या अधिकारी व कर्मचारी निवासस्थान इमारत बांधकामाच्या टाईप ॥ प्रकारातील २४, टाईप ॥ प्रकारातील २ व टाईप IV प्रकारातील २ अशा एकूण २८ निवासस्थान बांधकामाच्या एकूण रु.१०,९१,०९,०००/- इतक्या अंदाजपत्रकीय किंमतीच्या बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय: पंचायत समिती जामखेड, जिल्हा अहमदनगर येथील अधिकारी व कर्मचारी निवासस्थान इमारत बांधकामाच्या टाईप ॥ प्रकारातील २४, टाईप ॥ प्रकारातील २ व टाईप IV प्रकारातील २ निवासस्थाने, अशा एकूण २८ निवासस्थानांच्या बांधकामाच्या एकूण १०,९१,०९,०००/- (रूपये दहा कोटी एक्यान्नव लक्ष नऊ हजार फक्त) इतक्या अंदाजपत्रकीय किंमतीच्या बांधकामास पुढील अटी व शर्तींच्या अधीन राहून, या शासन निर्णयान्वये प्रशासकीय मान्यता देण्यात येत आहे.
१. जामखेड पंचायत समिती, जिल्हा अहमदनगर येथील पंचायत समितीच्या अधिकारी व कर्मचारी निवासस्थान इमारत बांधकामाच्या टाईप || प्रकारातील २४, टाईप ||| प्रकारातील २ व टाईप IV प्रकारातील २ बांधकामाकरीता, प्रस्तावित करण्यात आलेल्या आराखड्यास बांधकाम सुरू करण्यापुर्वी प्रथमतः मुख्य वास्तुशास्त्रज्ञ / प्रादेशिक उप मुख्य वास्तुशास्त्रज्ञ यांची मान्यता घेणे तसेच अग्निशमन यंत्रणेची मंजूरी घेणे आवश्यक राहील.
२. विहीत नमुना आराखड्यानुसार कामे हाती घेताना, स्थानिक नगररचना प्राधिकरणाची मंजुरी घेणे बंधनकारक राहील.
३. या कामाच्या सविस्तर अंदाजपत्रकास प्रथमत: सक्षम प्राधिकाऱ्याकडून त्वरेने तांत्रिक मान्यता घेणे बंधनकारक राहील.
४. नियोजीत निवासी इमारतीचे बांधकाम हे सार्वजनिक बांधकाम विभाग ( अधीक्षक अभियंता, सा.बां. मंडळ, अहमदनगर) या यंत्रणेमार्फत करण्यात यावे.
५. प्रस्तुत निवासी इमारत बांधकामामध्ये ग्रीन बिल्डींग संकल्पना अंमलात आणून, नैसर्गिक प्रकाशयोजना व वायुवीजन, पाण्याच्या व उर्जेच्या वापरात काटकसर, पर्जन्य जलपुन:र्भरण आणि जास्तीत जास्त पर्यावरणपूरक बांधकाम साहित्य व साधन सामुग्रीचा वापर करणे आवश्यक राहील.
६. प्रत्यक्ष बांधकाम करतेवेळी पर्यावरण विभाग, शासन निर्णय क्र. इएनव्ही-२०१३/ प्र.क्र.१७७/तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. प्रस्तुतचे काम हाती घेतल्यापासून जास्तीत जास्त दोन वर्षात पूर्ण होईल, असे नियोजन करुन, इमारत बांधकामाचा त्रैमासिक प्रगती अहवाल वेळीच शासनास पाठविण्याची संबंधित कार्यकारी अभियंता (बांध.), जिल्हा परिषद, अहमदनगर यांनी दक्षता घ्यावी.
पृष्ठ ४ पैकी २
# Page 3
शासन निर्णय क्रमांकः पंसई-२०२०/प्र.क्र.१६३/बांधकाम-४
८. या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय मान्यता किंमतीतच काम पूर्ण करण्याची संबंधित कार्यकारी अभियंता (बांध.), जिल्हा परिषद, अहमदनगर यांनी दक्षता घ्यावी. या कामावर प्रशासकीय मान्यतेपेक्षा अधिक खर्च झाल्यास तो सबंधित पंचायत समिती/जिल्हा परिषदेने सोसावा.
०२. जामखेड पंचायत समिती, जिल्हा अहमदनगर येथील निवासी इमारत बांधकामाच्या अंदाजपत्रकाचा सर्वसाधारण गोषवारा पुढीलप्रमाणे आहे:
-----------------------------------------------------------------------------------
|  | General Abstract for Construction of Government Quarters Type II, III & IV at P. |
| S. Jamkhed, Dist. Ahmednagar |
|  | Sr.No. |  |  | Description of item |  | Cost In Rs. |
| 1 | Cost of Type II Quarter 24 No. (p + 3) | 51157165.88 |
| 2 | Cost of Type III Quarter 2 No. (p + 4) | 23806551.46 |
| 3 | Cost of Type IV Quarter 2 No. | 7427759.26 |
| 4 | Add 11 % For Electrification | 9063062.43 |
| 5 | Add for Landscaping | 1500000.00 |
| Total | 92954539.03 |
|  | Royalty Charges |
| 6 | Type II Quarters | 105976.11 |
| 7 | Type III Quarters | 89616.77 |
| 8 | Type IV Quarters | 24125.45 |
|  | Lab Testing Charges |  |
| 9 | Lab Testing Charges for Type II Quarters | 62550.00 |
| 10 | Lab Testing Charges for Type III Quarters | 55750.00 |
| 11 | Lab Testing Charges for Type IV Quarters | 14200.00 |
| 12 | Add 12% G.S.T. | 11154544.68 |
| 13 | Add 0.5 % for Labour Insurance | 464772.70 |
| 14 | Add 2.5 % for Architectural Fees | 2323863.48 |
| 15 | Add 2 % for Contingencies | 1859090.78 |
| Grant Total | 109109029.00 |
| Says Rs. | 10,91,09,000/ |
-----------------------------------------------------------------------------------
०३. या कामाच्या सविस्तर अंदाजपत्रकास सक्षम प्राधिकाऱ्याकडून त्वरेने तांत्रिक मान्यता घेण्यात येवून त्याची प्रत शासनास सादर करावी.
०४. उपरोक्त बांधकामासाठी सक्षम प्राधिका-यांची तांत्रिक मान्यता प्राप्त झाल्यानंतर अनुदान स्वरुपात, टप्प्या-टप्प्याने निधी उपलब्ध करून दिला जाणार असून, तो उपलब्धतेनुसार अर्थसंकल्प वितरण प्रणालीद्वारे (BDS) संबधित मुख्य कार्यकारी अधिकारी, जिल्हा परिषद यांना वितरीत करण्यात येईल. मुख्य कार्यकारी अधिकारी, जिल्हा परिषद यांनी शासनाकडून त्या-त्या वर्षात उपलब्ध होणारा निधी संबधित वर्षात सार्वजनिक बांधकाम विभाग, अधीक्षक अभियंता, सां.बा. मंडळ, अहमदनगर यांच्याकडे वर्ग करण्याची दक्षता घ्यावी. यावरील खर्च "२५१५ - इतर
ग्रामीण विकास कार्यक्रम १०१, पंचायती राज ३१ सहाय्यक अनुदाने (०१) (०५) जिल्हा परिषदांच्या
पृष्ठ ४ पैकी ३
# Page 4
शासन निर्णय क्रमांक: पंसई-२०२०/प्र.क्र.१६३/बांधकाम-४
निवासी इमारती बांधकामासाठी जिल्हा परिषदांना सहाय्यक अनुदाने (२५१५ १२५६)" या लेखाशिर्षाखाली खर्ची टाकण्यात यावा.
०५. प्रस्तुतचा शासन निर्णय हा वित्त विभागाच्या अनौ.सं.क्र.३५१/२०२१/व्यय - १५, दिनांक ०४ जून, २०२१ रोजीच्या सहमतीनुसार निर्गमित करण्यात येत आहे.