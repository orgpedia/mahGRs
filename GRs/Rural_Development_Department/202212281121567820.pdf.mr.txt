# Page 1
महाराष्ट्र विकास सेवा गट - अ मधील अतिरिक्त मुख्य कार्यकारी अधिकारी/प्रकल्प संचालक (एस-२५) संवर्गातील अधिकाऱ्यांना अतिरिक्त मुख्य कार्यकारी अधिकारी (निवडश्रेणी) (एस-२७) संवर्गात तात्पुरती पदोन्नती देणेबाबत .
महाराष्ट्र शासन
ग्राम विकास विभाग
शासन आदेश क्रमांक : मविसे-१०२२/प्र.क्र.२७१/२०२२/आस्था-३,
बांधकाम भवन, २५, मर्झबान पथ, मुंबई - ४०० ००१.
दिनांक: २८ डिसेंबर, २०२२
शासन आदेश : महाराष्ट्र विकास सेवा गट-अ मधील अतिरिक्त मुख्य कार्यकारी अधिकारी/प्रकल्प संचालक या संवर्गातील (वेतन स्तर एस-२५ : ७८८००-२०९२००), श्री.एन.एस.माने यांना अतिरिक्त मुख्य कार्यकारी अधिकारी (निवडश्रेणी) या संवर्गात (वेतन स्तर एस-२७ : १२३१००-२१५९०० ) तात्पुरती पदोन्नती देण्यात येत आहे . श्री. माने यांना नागरी सेवा मंडळाच्या शिफारशी तसेच सक्षम प्राधिकाऱ्याच्या मान्यतेने
खालील तक्त्यातील त्यांच्या नावासमोर स्तंभ क्र.३ मध्ये दर्शविल्याप्रमाणे निव्वळ तात्पुरत्या पदोन्नतीने पदस्थापना देण्यात येत आहे :
----------------------------------------------------------------------------------------------------------------------------------------------------
| अ. क्र. | अधिकाऱ्याचे नाव, सध्या धारण केलेले पद व ठिकाण | तात्पुरत्या पदोन्नतीने पदस्थापनेचे पद व ठिकाण | शेरा |
| (१) | (२) | (३) | (४) |
| १. | श्री.एन.एस.माने, मुख्य अधिकारी, पुणे गृहनिर्माण व क्षेत्रविकास मंडळ, पुणे | मुख्य अधिकारी, पुणे गृहनिर्माण व क्षेत्रविकास मंडळ, पुणे | प्रपत्र बढती |
----------------------------------------------------------------------------------------------------------------------------------------------------
२. मा.उच्च न्यायालय, मुंबई यांनी रिट याचिका क्रमांक २७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा सर्वोच्च न्यायालय, नवी दिल्ली येथे विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन-१६ब यांच्या शासन निर्णय दि.०७.०५.२०२१ मधील तरतूदी नुसार पदोन्नतीच्या कोटयातील सर्व रिक्त पदे दि .२५.०५.२००४ च्या स्थितीनुसार निव्वळ तात्पुरत्या स्वरूपात सेवाज्येष्ठतेनुसार मा.सर्वोच्च न्यायालयाच्या निर्णयाच्या अधीन राहून भरण्यात येत आहेत.
# Page 2
शासन आदेश क्रमांकः मविसे-१०२२/प्र.क्र.२७१/२०२२/आस्था-३
तसेच रिट पिटीशन स्टॅम्प नं. १०८७६/२०२१ व रिट पिटीशन स्टॅम्प नं.१०८७८/२०२१ मध्ये मा.उच्च न्यायालय, मुंबई यांनी दि.२५.०५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहून देण्यात येत आहे.
३. श्री.एन.एस.माने यांना महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने ) नियम, १९८१ मधील नियम ४०, परिशिष्ट २, अट क्र.१८ नुसार तात्पुरत्या स्वरूपात प्रपत्र बढती (पदोन्नती) देण्यात येत आहे. सदर तरतूदीनुसार प्रपत्र बढतीचा कालावधी हा आदेशाच्या दिनांकापासून ६ महिन्यांचा राहिल.
४. श्री.एन.एस.माने यांना अतिरिक्त मुख्य कार्यकारी अधिकारी (निवडश्रेणी) संवर्गात खालील अटींच्या अधीन राहून तात्पुरती पदोन्नती देण्यात येत आहे :
अटी व शर्ती
४.१) श्री.एन.एस.माने यांना देण्यात येणारी अतिरिक्त मुख्य कार्यकारी अधिकारी (निवडश्रेणी) संवर्गातील तात्पुरती पदोन्नती महाराष्ट्र लोकसेवा आयोगाच्या मान्यतेच्या अधिन राहून देण्यात येत आहे.
४.२) सदरची पदोन्नती तात्पुरत्या स्वरूपाची असून सदर पदोन्नती प्रशासकीय निकड म्हणून लोकहितास्तव देण्यात येत आहे.
४. ३) या तात्पुरत्या पदोन्नतीमुळे संबंधित अधिकारी यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
४.४) वरीलप्रमाणे अधिकारी यांनी पदोन्नतीने पदस्थापना दिलेल्या पदावर विहित कालावधीत रूजू होणे आवश्यक आहे .
५. अतिरिक्त मुख्य कार्यकारी अधिकारी (निवडश्रेणी) संवर्गातील तात्पुरती पदोन्नती दिलेल्या श्री.एन.एस.माने यांनी त्यांच्या नियुक्तीच्या ठिकाणी तात्काळ रूजु व्हावे तसेच सदर पदाचा पदभार स्वीकारल्यानंतर त्याचा अनुपालन अहवाल शासनास सादर करावा. संबंधित अधिकारी यांनी अनधिकृत रजेवर जाऊ नये. त्यांचे लक्ष सामान्य प्रशासन विभागाच्या क्रमांक : सीडीआर १०८२/२५६७/२८/अकरा, दिनांक ३०.८.१९८२ च्या परिपत्रकाकडे वेधण्यात येत आहे . त्यात दिलेल्या सूचना लक्षात घेऊन नियुक्ती रद्द करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची त्यांनी नोंद घ्यावी.
पृष्ठ ३ पैकी २
# Page 3
शासन आदेश क्रमांकः मविसे-१०२२/प्र.क्र.२७१/२०२२/आस्था-३