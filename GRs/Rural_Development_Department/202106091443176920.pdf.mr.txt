# Page 1
ई-निविदाप्रणाली अंतर्गत अल्प कालावधीची निविदा सूचना प्रसिद्ध करण्याबाबत...
महाराष्ट्र शासन
ग्राम विकास विभाग
शासन परिपत्रक क्रमांकः निविदा-२०२१/प्र.क्र.१३/बांधकाम-४
बांधकाम भवन, ५वा मजला, २५ मर्झबान पथ,
फोर्ट, मंत्रालय, मुंबई - ४०० ००१
तारीख: ०९ जून, २०२१
वाचा : १. शासननिर्णय, ग्राम विकास व जलसंधारण विभाग क्रमांकः संकीर्ण २०१०/ प्र.क्र.१७२/पंरा-७, दिनांक १९ ऑक्टोबर, २०११.
२. शासननिर्णय, ग्राम विकास विभाग क्रमांक: निविदा२०१२/प्र.क्र.९७/पंरा-७, दिनांक २३ सप्टेंबर, २०१३.
३. शासननिर्णय, ग्राम विकास विभाग क्रमांकः निविदा२०१६/प्र.क्र.१९५/पंरा-७, दिनांक २६ जुलै, २०१६.
४. शासन परिपत्रक, ग्राम विकास विभाग समक्रमांकः दिनांक १३ जानेवारी, २०२१.
५. शासन परिपत्रक, ग्राम विकास विभाग समक्रमांकः दिनांक ८ एप्रिल, २०२१.
प्रस्तावना :
दिनांक ०१ जानेवारी, २०१२ पासूनपंचायत राज संस्थांमध्ये विविध विकासात्मक कामे व विकास कामांसाठी लागणाऱ्या सेवा तथा वस्तुंची खरेदी यासाठी ई-निविदा कार्यप्रणालीचा अवलंब करणे संदर्भ क्रमांक १ येथील शासन निर्णयान्वये बंधनकारक करण्यात आले आहे. ई निविदा प्रणाली अंतर्गत सुधारित कार्यपद्धती व निविदा सूचनेचा कालावधी संदर्भ क्रमांक २ व ३ येथील शासन निर्णयान्वये विहित करण्यात आला आहे.
०२. कोविड–१९ च्या महामारीमुळे तसेच लोकहिताची कामे पावसाळ्यापूर्वी होणे क्रमप्राप्त असल्याकारणाने, ग्राम विकास विभागांतर्गत रस्त्यांची कामे, पुलांच्या दुरुस्तीची कामे (महाराष्ट्र ग्रामीण रस्ते विकास संस्था अंतर्गत प्रधानमंत्री व मुख्यमंत्री ग्राम सडक योजनेमधील कामे वगळून) व अन्य लोकहिताची विविध विकास कामे तातडीने व वेळेवर पुर्ण होणे आवश्यक असल्याने, सदर कामांची जाहीर निविदा सूचना काढणे, निविदा प्रक्रिया पुर्ण करणे व प्रत्यक्ष कार्यारंभ आदेश देऊन काम सुरू करणे ही सर्व प्रक्रिया त्वरेने पुर्ण करण्याच्या दृष्टीने अल्पकालावधीची निविदा सूचना प्रसिद्ध करण्याची बाब शासनाच्या विचाराधीन होती.
# Page 2
शासन निर्णय क्रमांकः निविदा-२०२१/प्र.क्र.१३/बांधकाम-४
शासन परिपत्रक :
पंचायत राज संस्थांतर्गत रस्त्यांची कामे व पुलाच्या दुरुस्तीची कामे, (महाराष्ट्र ग्रामीण रस्ते विकास संस्था अंतर्गत प्रधानमंत्री व मुख्यमंत्री ग्राम सडक योजनेमधील कामे वगळून) जिल्हा परिषद स्वीय निधी, तीर्थक्षेत्र, २५१५ मुलभुत सुविधा तसेच अन्य लोकहिताची विविध विकास कामे त्वरेने मार्गी लागण्याच्या दृष्टीने ग्राम विकास विभागाच्या उक्त संदर्भाधीन दिनांक २३ सप्टेंबर, २०१३ च्या शासन निर्णयातील परिच्छेद-४ (२) व दिनांक २६ जुलै, २०१६ च्या शासन निर्णयातील परिच्छेद १ १ मध्ये सदर निविदा बोलाविण्यासाठी निर्धारित केलेला कालावधी, उपरोक्त वाचा मधील अनुक्रमांक ५ येथील दिनांक ८ एप्रिल, २०२१ रोजीच्या परिपत्रकान्वये, कामांच्या निविदेच्या किंमतीनुसार, अल्प कालावधी निश्चित करून दिनांक ३१ मे, २०२१ पर्यंत मंजुरी देण्यात आलेली होती. तथापि, उपरोक्त वाचा मधील अनुक्रमांक ५ येथील दिनांक ८ एप्रिल, २०२१ रोजीच्या परिपत्रकातील, ई-निविदा प्रणाली अंतर्गत अल्प कालावधीची निविदा सूचनेची मुदत या परिपत्रकान्वये, दिनांक ३१ जुलै, २०२१ पर्यंत वाढविण्यात येत आहे.
०२. सदर परिपत्रक सर्व मुख्य कार्यकारी अधिकारी, जिल्हा परिषद यांनी त्यांच्या अधिनस्त सर्व खाते प्रमुखांच्या निदर्शनास आणून उपरोल्लेखित कामे मुदतीत पुर्ण होतील याची दक्षता घ्यावी. दिनांक ०१ ऑगस्ट, २०२१ पासून वरील सवलत आपोआप रद्द होऊन, संदर्भीय शासन निर्णय दिनांक २३ सप्टेंबर, २०१३ व दिनांक २६ जुलै, २०१६ मधील या संदर्भातील तरतूदी पुनःश्च लागू होतील.
# Page 3