# Page 1
महाराष्ट्र विकास सेवेमधील गट विकास अधिकारी, गट-अ (एस-२०) संवर्गातील अधिकाऱ्यांना उप मुख्य कार्यकारी अधिकारी, गट-अ (एस-२३) संवर्गात तदर्थ पदोन्नती देणेबाबत.
महाराष्ट्र शासन
ग्राम विकास विभाग
शासन शुध्दीपत्रक क्रमांक : मविसे-१०२२/प्र.क्र.१७६/२०२२/आस्था-३,
बांधकाम भवन, २५, मर्झबान पथ, मुंबई - ४००००१.
दिनांक : ०९ ऑक्टोबर, २०२३
वाचा:- शासन आदेश क्र. : मविसे-१०२२/प्र.क्र.१७६/२०२२/आस्था-३,
दिनांक २६ सप्टेंबर, २०२३.
शासन शुध्दीपत्रक: उपरोक्त वाचा येथील आदेशामध्ये श्री. के. व्ही. काळे यांचेकरिता - “तात्पुरती” पदोन्नती
याऐवजी
“तदर्थ” पदोन्नती,असे वाचावे.
२. उपरोक्त वाचा येथील आदेशामधील अनुक्रमांक ५ मधील अटी व शर्तीमध्ये अनुक्रमांक ५.४ नंतर पुढीलप्रमाणे मजकूर वाचावा.
“५.५) अ.क्र.१ श्री.के.व्ही. काळे यांना पुढील अटींच्या अधिन राहून तदर्थ पदोन्नती देण्यात येत आहे: ५.५.१) श्री.के.व्ही.काळे यांना सामान्य प्रशासन विभागाच्या शासन निर्णय क्र एसआरव्ही २०१५/प्र.क्र.३१०/कार्या–१२, दि.१५.१२.२०१७ व दि.३०.०८.२०१८ मध्ये नमूद अटी व तरतूदींच्या अधिन राहून तदर्थ पदोन्नती देण्यात येत आहे.
५.५.२) श्री.काळे यांना ११ महिन्यांसाठी किंवा विभागीय चौकशी/न्यायालयीन कार्यवाही अंतिम होईल यापैकी जे अगोदर होईल तेवढया कालावधीसाठी तदर्थ पदोन्नती देण्यात येत आहे.
५.५.३) श्री.काळे यांना शिस्तभंगविषयक / न्यायालयीन कार्यवाहीच्या अधिन दिली जाणारी तदर्थ पदोन्नती केवळ तात्पुरती असेल व या तदर्थ पदोन्नतीमुळे त्यांना नियमितपणाचे व व ज्येष्ठतेचे कोणतेही लाभ मिळणार नाहीत.
५.५.४) श्री.काळे यांना तदर्थ पदोन्नती “पुढील आदेशापर्यंत” असेल तसेच कोणत्याही वेळी दिलेली तदर्थ पदोन्नती रद्द करण्याचा व मूळ पदावर पदावनत करण्याचा हक्क शासन राखून ठेवीत आहे.”
# Page 2
शासन शुध्दीपत्रक क्रमांकः मविसे-१०२२/प्र.क्र.१७६/२०२२/आस्था-३