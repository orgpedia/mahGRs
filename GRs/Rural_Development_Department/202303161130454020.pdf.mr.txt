# Page 1
पंचायत समिती, राहाता (जि. अहमदनगर) येथील नवीन प्रशासकीय इमारत बांधकामास सुधारित प्रशासकीय मान्यता देण्याबाबत...
महाराष्ट्र शासन
ग्राम विकास विभाग
शासन निर्णय क्रमांक: पंसई-२०२३/प्र.क्र.७६/बांध-४
५ वा मजला, २५ मर्झबान पथ, बांधकाम भवन,
फोर्ट, मंत्रालय, मुंबई. ४०० ००१
तारीख: १६ मार्च, २०२३
वाचा - १) ग्राम विकास विभाग, शासन निर्णय क्रमांकः पंसई-२०१५/प्र.क्र.२२१/बांधकाम-४, दिनांक २९ जानेवारी, २०१९.
२) अतिरिक्त मुख्य कार्यकारी अधिकारी, जिल्हा परिषद, अहमदनगर यांचे पत्र क्रमांकः क्र/कार्या-४/प्रशा-१/६६/२०२३, दिनांक १७ फेब्रुवारी, २०२३.
प्रस्तावना - अतिरिक्त मुख्य कार्यकारी अधिकारी, जिल्हा परिषद, अहमदनगर यांनी वाचा मधील अनुक्रमांक २ येथील पत्रान्वये, पंचायत समिती, राहाता (जि. अहमदनगर) येथील नवीन प्रशासकीय इमारतीच्या बांधकामास सुधारित प्रशासकीय मान्यता देण्याची विनंती केली आहे.
०२. ग्राम विकास विभागाच्या उक्त वाचा मधील अनुक्रमांक १ येथील दिनांक २९ जानेवारी, २०१९ रोजीच्या शासन निर्णयान्वये, राहाता पंचायत समिती (जि. अहमदनगर), येथील नवीन प्रशासकीय इमारत बांधकामाच्या रू. ६०१.४९ लक्ष इतक्या अंदाजपत्रकीय किंमतीच्या बांधकामास प्रशासकीय मान्यता देण्यात आलेली आहे. पंचायत समिती, राहाता (जि. अहमदनगर) नवीन प्रशासकीय इमारतीचे बांधकाम ९० % पुर्ण झालेले आहे. मुळ मंजुर आराखड्यामधल्या आर. सी.
सी. डिझाईननुसार करारनाम्याच्या मंजुरीनंतर काम करण्यात आले. या डिझाईननुसार काम करणे आवश्यक असल्याने डिझाईन मधील खोदकामात काळी माती आढळल्याने त्याजागी कठीण मुरुम टाकण्यात आल्याने परिमाणात वाढ झाली आहे. दरवाजे तसेच खिडक्या ग्रॅनाईड फ्रेमच्या केल्यामुळे परिमाणात वाढ झाली आहे. आर. सी. सी. ओव्हरहेड टाकी घेणे आवश्यक आहे. फ्लश डोअर व पिव्हीसी डोअर बसविणे, ॲल्युमिनियम विंडो व व्हेंटीलेटर बसविणे आवश्यक आहे. ओपन स्काय एरीया झाकण्यासाठी स्ट्रक्चरल स्टील व रुफ शीट करणे तसेच, समोरील बाजूस स्ट्रक्चरल
# Page 2
शासन निर्णय क्रमांक: पंसई-२०२३/प्र. क्र.७६/बांध-४
ग्लेजिंग व एसिपी क्लेडींग करणे आवश्यक आहे. समोरिल बाजूस असलेल्या भिंतीला स्टोन
क्लेडींग करणे आवश्यक झाले या तरतूदींचा अंदाजपत्रकामध्ये समावेश केल्याने पंचायत समिती,
राहाता (जि. अहमदनगर) येथील नवीन प्रशासकीय इमारत बांधकामाच्या रू.६०१.४९ लक्ष इतक्या
मुळ प्रशासकिय मान्यतेमध्ये ८९.३७ लक्ष (१४.८६ टक्के) इतकी वाढ झालेली आहे. यास्तव,
अतिरिक्त मुख्य कार्यकारी अधिकारी, जिल्हा परिषद, अहमदनगर यांनी राहाता पंचायत समिती
(जि. अहमदनगर) येथील नवीन प्रशासकीय इमारत बांधकामाच्या रू.६९०.८७ लक्ष इतक्या
अंदाजपत्रकास सुधारित प्रशासकीय मान्यता देण्याची विनंती केलेली आहे.
०३. अतिरिक्त मुख्य कार्यकारी अधिकारी, जिल्हा परिषद, अहमदनगर यांनी सादर केलेल्या
प्रस्तावाच्या छाननी अंती, पंचायत समिती, राहाता (जि. अहमदनगर) येथील नवीन प्रशासकीय
इमारत बांधकामाच्या रूपये ६९०.८७ लक्ष इतक्या अंदाजपत्रकीय किंमतीस सुधारित प्रशासकीय
मान्यता देण्याची बाब शासनाच्या विचाराधीन होती.
शासन निर्णय
पंचायत समिती, राहाता (जि. अहमदनगर) येथील नवीन प्रशासकीय इमारत
बांधकामाच्या मुळ प्रशासकीय मान्यता रू.६०१.४९ लक्ष रकमेमध्ये रू.८९.३७ लक्ष इतकी वाढ
करून रू. ६९०.८७ लक्ष इतक्या रकमेच्या सुधारित अंदाजपत्रकास, या शासन निर्णयान्वये सुधारित
प्रशासकीय मान्यता देण्यात येत आहे.
०२. पंचायत समिती, राहाता (जि. अहमदनगर) येथील नवीन प्रशासकीय इमारत बांधकामाच्या
मुळ प्रशासकीय व सुधारित प्रशासकीय मान्यतेच्या अंदाजपत्रकाचा तुलनात्मक गोषवारा गोषवारा
पुढीलप्रमाणे आहे.
----------------------------------------------------------------------------------------------------------
|  | General Abstract For Construction of Rahata P.S. Administrative Building Revise A. A. Dist. Ahmednagar |  |
|  | Sr. |  |  | Description of Item |  |  | As per A.A. (In |  |  | As per Revise |  |  | Saving ( In Rs.) |  |  | Excess (In Rs. ) |  |
| No. |  | Rs.) | ( In Rs. ) |  |  |
| 1 | 2 | 3 | 4 | 5 | 6 |
| 1 | Cost of Work portion | 40102312.00 | 52893920.28 | 0.00 | 9382912.28 |
| 2  |  | Add 8% for Water Supply & Sanitation | 3208184.00 |
| 3  |  | Add 0.5 % For Quality Control | 200512.00 |
| Sub Total | 43511008.00 | 52893920.28 | 0.00 | 9382912.28 |
| 4  |  | Add 11 % for Electrification | 4411254.00 | 4700000.00 | 0.00 | 288746.00 |
| 5  |  | Add for Rain Water Harvesting, Fire Fighting & Solar | 1600000.00 | 650000.00 | 950000.00 | 0.00 |
|  | Add 4.5% for Architectural fee | 1804604.00 | 1057878.00 | 746726.00 | 0.00 |
| 6  |  | Add 4 % for Contingencies Charges | 1604092.00 | 264469.60 | 1339622.40 |  |
| 7 | Add 6 % for Price Variation | 2406139.00 | 0.00 | 2406139.00 | 0.00 |
| 8 | Add 12% for G.S.T. Charges | 4812277.00 | 9520906.00 | 0.00 | 4708629.00 |
| 9  |  | Add 18% for G.S.T. Charges |
| Total | 60149375.00 | 69087173.88 | 5442487.40 | 14380287.28 |
| Additional Ammount (Total Column 6- Total Column 5 ) |  |  |  | 89,37,800/ |
| Total | 6,01,49,000/ | 6,90,87,000/ | १४.८६% वाढ |
----------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांक: पंसई-२०२३/प्र. क्र.७६/बांध-४
०३. उपरोक्त बांधकामासाठी संबंधित सक्षम प्राधिकाऱ्याची तांत्रिक मान्यता प्राप्त झाल्यानंतर अनुदान स्वरूपात, टप्प्या-टप्प्याने निधी उपलब्ध करून दिला जाणार असून, तो उपलब्धतेनुसार अर्थसंकल्प वितरण प्रणाली (BDS) द्वारे वितरीत करण्यात येईल. पंचायत समिती, राहाता (जि. अहमदनगर) येथील नवीन प्रशासकीय इमारत बांधकामासाठी आतापर्यंत वितरीत करण्यात आलेला रू.५८०.०० लक्ष इतका निधी वजा जाता उर्वरित रू.११०.८७ लक्ष इतका निधी जिल्हा परिषदेला देय राहील. यावरील खर्च "२५१५-इतर ग्रामीण विकास कार्यक्रम १०१, पंचायती राज ३१ सहाय्यक अनुदाने (०१) (०३) जिल्हा परिषदांच्या इमारती बांधकामासाठी जिल्हा परिषदांना सहाय्यक अनुदाने (२५१५ ००५३)" या लेखाशीर्षाखाली खर्ची टाकण्यात यावा.
०४. प्रस्तुत कामात पुन:श्च कोणतीही भाववाढ यापुढे देय होणार नाही. सुधारित प्रशासकीय मान्यतेच्या मर्यादेत लेखे अंतिम करण्यात यावेत.
०५. प्रस्तुतचा शासन निर्णय हा वित्तीय अधिकार, नियम पुस्तिका, १९७८, भाग पहिला, उप विभाग-पाच, अनुक्रमांक ९, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ स्तंभ - ५ खाली, प्रशासनिक विभागास प्रदान करण्यात आलेल्या अधिकारास अनुसरून निर्गमित करण्यात येत आहे.
# Page 4