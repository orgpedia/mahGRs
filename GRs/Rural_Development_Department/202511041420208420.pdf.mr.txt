# Page 1
राज्यातील विविध ग्रामपंचायतींमध्ये कार्यरत
ग्रामपंचायत कर्मचाऱ्यांच्या वेतन देण्यासाठी
असलेली कर वसुलीची अट रद्दकरण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः व्हीपीएम २०२०/प्र.क्र. १४०/पंरा-३
बांधकाम भवन, २५ मर्झबान पथ
फोर्ट, मुंबई ४०० ००१
दिनांक: ०४ नोव्हेंबर २०२५
वाचा - १. शासन निर्णय क्रमांकः व्हीपीएम २६९९/प्र.क्र.२०६(१)/२१, दि. २१ जानेवारी, २०००
२. शासन निर्णय क्रमांकः व्हीपीएम२०१२/प्र.क्र.२३५/पंरा-३, दिनांक ४ मार्च, २०१४
३. शासन निर्णय क्रमांकः व्हीपीएम२०१८/प्र.क्र.३९७/पंरा-३, दिनांक १७ सप्टेंबर, २०१८
प्रस्तावना - महाराष्ट्र ग्रामपंचायत अधिनियम १९५८ मधील कलम ६१ प्रमाणे ग्रामपंचायतीला त्यांच्या
आवश्यकतेप्रमाणे कर्मचारी नेमण्याचे व त्यांचे वेतन ठरविण्याचे अधिकार आहेत. उद्योग, ऊर्जा व
कामगार विभागाची अधिसूचना दिनांक ३ जुलै, १९९० नुसार ग्रामपंचायत कर्मचाऱ्यांना किमान वेतन
लागू करण्यात आले आहे. तसेच संदर्भाधीन शासन निर्णय दिनांक २१ जानेवारी, २००० अन्वये
लोकसंख्यानिहाय ग्रामपंचायतीचा आकृतीबंध निश्चित करण्यात आलेला आहे. सदर आकृतीबंधानुसार
नेमलेल्या कर्मचा-यांना संदर्भाधीन शासन निर्णय दिनांक ४ मार्च, २०१४ अन्वये ग्रामपंचायतीचे उत्पन्न व
लोकसंख्येचा विचार करुन ग्रामपंचायत कर्मचा-यांच्या किमान वेतनासाठी खालीलप्रमाणे राज्य
शासनाचा हिस्सा निश्चित करण्यात आला आहे.
--------------------------------------------------------------------------------------------
| क्र | व ग्राम पंचायतीसाठी आवश्यक उत्पन्न | किमान वेतनासाठी अनुज्ञेय शासन हिस्सा |
| १ | ० ते ५००० पयंत लोकसंख्या व रू.० ते रू.२,००,०००/- पयंत उत्पन्न | १००% |
| २ | ० ते १०,००० पयंत लोकसंख्या व रू.२,००,००१/- ते रू.३,००,०००/- पयंत उत्पन्न | ७५% |
| ३ | ३००० ते १०,००० पयंत लोकसंख्या व रू.३,००,००१/- ते रू.५,००,०००/- पयंत उत्पन्न |
| ४ | उर्वरीत सर्व ग्रामपंचायतींना शासन निर्णय दि.२१ जानेवारी २००० प्रमाणे (पूर्वीप्रमाणे) | ५०% |
--------------------------------------------------------------------------------------------
वर नमूद १०० % व ७५% प्रमाणे वाढीव हिश्यांस पात्र होण्यासाठी संबंधित ग्रामपंचायतीनी
नियमाप्रमाणे दर चार वर्षानी नियमितपणे फेरआकारणी करणे व गत वर्षात सर्व करांच्या एकूण
# Page 2
शासन निर्णय क्रमांकः व्हीपीएम २०२०/प्र.क्र. १४०/पंरा-३, दि. ०४ नोव्हेंबर २०२५.
मागणीची ९०% वसूली करणे बंधनकारक राहील अशी अट संदर्भाधीन शासन निर्णय दिनांक ०४
मार्च, २०१४ मध्ये नमूद करण्यात आलेली आहे. ज्या ग्रामपंचायतींची सर्व करांची वसुली ९०% पेक्षा
कमी झालेली असेल, त्या ग्रामपंचायतीमधीलकर्मचाऱ्यांना किती किमान वेतन अदा करावे,याबाबत
संदर्भाधीन शासन निर्णय दि. १७ सप्टेंबर, २०१८ अन्वये धोरण विहित केलेले आहे. या धोरणानुसार
करांच्या वसुलीच्या प्रमाणात ग्रामपंचायत कर्मचारी यांना किमान वेतनाचा शासन हिस्सा अनुज्ञेय
करणेबाबत निर्णय घेण्यात आला आहे. या धोरणामध्ये सुधारणा करून अशी वसुलीची अट रद्द
करण्याची मागणी सर्व संबंधीत संघटना व लोकप्रतिनिधींकडून शासनाकडे करण्यात येत आहे.
त्याअनुषंगाने यामध्ये सुधारणा करण्याची बाब शासनाच्या विचाराधिन होती.
शासन निर्णय:-
उपरोक्त पार्श्वभूमीवर,राज्यातील ग्रामपंचायत कर्मचारी यांच्या संदर्भातील वेतन अदा
करण्यासाठीची संदर्भाधीन शासन निर्णय दिनांक ४ मार्च २०१४ व दिनांक १७ सप्टेंबर,२०१८ मध्ये
असलेली करांच्या वसूलीची अट या शासन निर्णयाद्वारे रद्दकरण्यात येत आहे.
०२. सबब या निर्णयामुळे येणारा सदरचा खर्च मागणी क्रमांक एल-२, प्रधानशिर्ष -२०५३-जिल्हा
प्रशासन, ०९३-जिल्हा आस्थापना-(०७)(०१)-ग्रामपंचायतीचे सरपंच, सदस्य यांचे मानधन व इतर भत्ते आणि कर्मचा-यांचे किमान वेतन यासाठी अनुदाने (२०५३ १०४२)-३१-सहायक अनुदान याखाली खर्च
करण्यात येईल.
०३. सदरहू बदल हा सदर शासन निर्णय निर्गमित झाल्याच्या दिनांकापासून लागू राहील.
०४. प्रस्तुत निर्णयानुषंगाने ग्रामपंचायत करांच्या वसुलीबाबत जबाबदारी निश्चित करण्याचे धोरण
विभागाकडून स्वतंत्रपणे ठरविण्यात येईल.
०५. वरील निर्णय दिनांक ०४ नोव्हेंबर २०२५ रोजी झालेल्या मंत्रीमंडळ बैठकीमध्ये घेतलेल्या
निर्णयानूसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in. या संकेतस्थळावर
# Page 3