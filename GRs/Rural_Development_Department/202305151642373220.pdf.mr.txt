# Page 1
ठाणे जिल्ह्याच्या विभाजनानंतर जिल्हा परिषद शिक्षकांनी दिलेल्या विकल्पाच्या विपरीत ठाणे/पालघर जिल्ह्यात कार्यरत शिक्षकांचे त्यांनी दिलेल्या विकल्पाच्या जिल्ह्यात समायोजन करण्याबाबत.
महाराष्ट्र शासन
ग्राम विकास विभाग
शासन निर्णय क्रमांक: संकीर्ण २०२२/प्र.क्र.६०१/आस्था-१४
बांधकाम भवन, २५, मर्झबान रोड,
फोर्ट, मुंबई -४०० ००१
तारीख: १६ मे, २०२३.
वाचा : १) शासन अधिसूचना, महसूल व वन विभाग क्र. प्राफेब-११०८/प्र.क्र.१६७/ठाणे/ म-१० दि.३१.०७.२०१४ २) शासन निर्णय, सामान्य प्रशासन विभाग, क्र. बीसीसी- २०१५/प्र.क्र.१०२A/१५/१६ ब, दि. १९.०१.२०१६ ३) शासन निर्णय, ग्रामविकास विभाग क्र. एपिटि-५०१६/प्र.क्र.४५/आस्था-८, दि.२९.०२.२०१६ ४) शासन निर्णय, ग्रामविकास विभाग क्र. एपिटि-५०१६/प्र.क्र.४५/आस्था-८ दि. २२.०७.२०१६.
५) मा उच्च न्यायालय, मुंबई येथे दाखल रिट याचिका क्र.६४६४/२०१७ व इतर मधील दि. २३.०६.२०१७ चा न्यायनिर्णय ६) शासन निर्णय, ग्रामविकास विभाग क्र. संकीर्ण-२०१७/प्र.क्र. १३४/आस्था-०८ दि.३१.०७.२०१७ ७) शासन निर्णय, ग्रामविकास विभाग क्र. संकीर्ण-२०२२/प्र.क्र.६०१/आस्था-१४, दि.१६.०१.२०२३ ८) मुख्य कार्यकारी अधिकारी, जिल्हा परिषद, ठाणे तथा अध्यक्ष, अभ्यासगट यांचे पत्र जा.क्र. ठाजिप/शिक्षण/प्राथ/नियो-७/वशी-/१७५५/२०२३, दि. २९.०३.२०२३
प्रस्तावना : दिनांक ०१ ऑगस्ट, २०१४ पासून ठाणे जिल्ह्याचे विभाजन झाले असून ठाणे जिल्हा व नवनिर्मित पालघर जिल्हा असे दोन जिल्हे अस्तित्वात आले आहेत. त्यानुसार ठाणे जिल्हा परिषद व
# Page 2
शासन निर्णय क्रमांक: संकीर्ण २०२२/प्र.क्र.६०१/आस्था-१४
पालघर जिल्हा परिषद अशा दोन स्वंतत्र जिल्हा परिषदा कार्यान्वित झालेल्या आहेत. मूळ ठाणे जिल्ह्याच्या जिल्हा परिषद, ठाणे या आस्थापनेवरील बरेचसे कर्मचारी पालघर जिल्ह्यात कार्यरत असल्याने ठाणे /पालघर जिल्ह्यातील कर्मचाऱ्यांचे समायोजन कसे करावे, याबाबत ग्रामविकास विभागाकडील वाचा येथील दि. २९.०२.२०१६ व दि.२२.०७.२०१६ च्या शासन निर्णयान्वये सूचना देण्यात आल्या होत्या. तद्नंतर, मा. उच्च न्यायालयाच्या वाचा येथील दि.२३.०६.२०१७ च्या आदेशानुसार शासनाने वाचा येथील दि.३१.०७.२०१७ रोजीच्या शासन निर्णयान्वये सुधारीत निर्णय घेतला आहे. तथापि, जिल्ह्यातील शिक्षकांची रिक्त पदे विचारात घेऊन, पालघर जिल्हा परिषदेमध्ये विकल्प विपरीत कार्यरत असलेल्या शिक्षकांच्या सेवा ठाणे जिल्हा परिषदेकडे अद्याप वर्ग करण्यात आलेल्या नाहीत.
ठाणे/ पालघर जिल्हा परिषदेमध्ये विकल्प विपरीत कार्यरत असलेल्या ठाणे/ पालघर जिल्ह्यातील शिक्षकांच्या सेवा मूळ ठाणे जिल्हा परिषदेकडे वर्ग करण्यासंदर्भात शासनास यथोचित उपाययोजना सुचविण्यासाठी वाचा येथील दि.१६.०१.२०२३ रोजीच्या शासन निर्णयान्वये मुख्य कार्यकारी अधिकारी, जिल्हा परिषद, ठाणे यांच्या अध्यक्षतेखाली अभ्यासगट गठीत करण्यात आला आहे. सदर अभ्यासगटाने सांगोपांग विचार विनिमय करुन पालघर जिल्हा परिषदेकडे विकल्पाच्या विपरीत समायोजन झालेल्या २१८ शिक्षकांच्या सेवा ठाणे जिल्हा परिषदेकडे वर्ग करण्याबाबत दि.२९.०३.२०२३ रोजी अहवाल सादर केला आहे. पालघर जिल्ह्यामध्ये पवित्र प्रणालीमार्फत १६६ शिक्षकांची भरती झाल्याचे तसेच ५२ भज-ड प्रवर्गातील विकल्प विपरित कार्यरत असणारे शिक्षक पालघर जिल्हा परिषदकडून ठाणे जिल्हा परिषदेकडे वर्ग करणे आवश्यक असताना त्यांना पालघर जिल्हा परिषदेकडून कार्यमूक्त करण्यात आलेले नाही, असे सदर अहवालान्वये कळविण्यात आले आहे. तसेच एकूण ५८ शिक्षकांनी पालघर जिल्ह्यात कार्यरत राहण्यासाठी ठाणे जिल्हा विकल्पास नकार दिलेला आहे, असेही नमूद करण्यात आले आहे. सदर अहवालाच्या अनुषंगाने पालघर जिल्हा परिषदेमध्ये विकल्प विपरीत कार्यरत असलेल्या ठाणे/ पालघर जिल्ह्यातील शिक्षकांच्या सेवा मूळ ठाणे/पालघर जिल्हा परिषदेकडे हस्तांतरीत करण्याबाबत शासनाने पुढीलप्रमाणे निर्णय घेतला आहे.
शासन निर्णय : १. ठाणे / पालघर जिल्हा परिषदेमध्ये विकल्प विपरीत कार्यरत असलेल्या ठाणे जिल्ह्यातील २१८ (तसेच सदर आकडेवारीत शिक्षकांची बदली / पदोन्नती/सेवानिवृत्ती या कारणामुळे बदल झालेला असल्यास ती संख्या विचारात घेवून) शिक्षकांच्या सेवा मूळ ठाणे/पालघर जिल्हा परिषदेकडे वर्ग करण्याबाबत संदर्भ क्र. ३ येथे नमूद केलेल्या दि.२९.०२.२०१६ रोजीच्या शासन निर्णयातील मुद्दा क्र. १२ नुसार कार्यवाही करावी.
२. उपरोक्त प्रमाणे कार्यवाही करताना विकल्प विपरीत कार्यरत असलेल्या ज्या शिक्षकांना दि. ३१.०७.२०१७ रोजीच्या शासन निर्णयातील तरतुदीनुसार दि.१०.०८.२०१७ पर्यंत दिलेले विकल्प बदलावयाचे असतील, त्यांनी सदर शासन निर्णय निर्गमित झाल्याच्या दिनांकापासून
पृष्ठ ४ पैकी २
# Page 3
शासन निर्णय क्रमांक: संकीर्ण २०२२/प्र.क्र.६०१/आस्था-१४
१५ दिवसात विहीत नमून्यातील सुधारीत विकल्प मुख्य कार्यकारी अधिकारी यांच्याकडे सादर करावेत. सदर सूट ही ज्या शिक्षकांचे विकल्प विपरीत म्हणून ठाणे/पालघर जिल्ह्यात समायोजन झाले आहे त्यांनाच लागू राहील. ज्या शिक्षकांनी दिलेल्या विकल्पानुसार ठाणे / पालघर जिल्हयात समायोजन झाले आहे अशा शिक्षकांना विकल्प बदलाची संधी देण्यात येणार नाही.
३. उपरोक्त मुद्दा क्र. २ मध्ये नमूद सुधारित विकल्प मुख्य कार्यकारी अधिकारी यांच्याकडे प्राप्त झाल्यानंतर, त्यानंतरच्या दोन आठवड्यांत पालघर जिल्ह्यामध्ये विकल्प विपरीत कार्यरत असणाऱ्या या शिक्षकांच्या सेवा मूळ ठाणे/ पालघर जिल्हा परिषदेकडे वर्ग करण्याची कार्यवाही करावी.
४. नवनिर्मित पालघर जिल्हा परिषदेकडे शिक्षकांच्या समायोजनाची कार्यवाही ही सन २०१६ मधील बिंदुनामावलीनुसार करण्यात आलेली आहे. या संदर्भात अभ्यासगटाने केलेल्या शिफारशीनुसार सदर बिंदुनामावली प्रमाण मानून उपरोक्त अटी व शर्तीचे पालन करुन पालघर जिल्हा परिषदेमधील विकल्प विपरीत कार्यरत असणाऱ्या शिक्षकांचे त्यांनी दिलेल्या विकल्पाच्या जिल्ह्यात समायोजन करण्यास मान्यता देण्यात येत आहे.
# Page 4