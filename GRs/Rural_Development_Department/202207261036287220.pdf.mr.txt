# Page 1
दीन दयाल उपाध्याय ग्रामीण कौशल्य योजनेसाठी मुख्य परिचालन अधिकारी (COO) (कौशल्य) हे पद तात्पुरत्या स्वरुपात निर्माण करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः मजिअ - २०१७/प्र.क्र.१२५/योजना-३
मंत्रालय,मुंबई ४०० ०३२.
दिनांक:२६ जुलै, २०२२
वाचा : १. केंद्रिय ग्रामीण विकास मंत्रालय, नवी दिल्ली यांचे पत्र क्र.जे-१७०६२/०१/२०१६-डीडीयु-जीकेवाय, दिनांक ३१ मार्च, २०१६.
२. ग्राम विकास विभाग, शासन निर्णय क्रमांकः मजिअ-२०१३/प्र.क्र.१४३/योजना-३, दिनांक २१ मे, २०१३.
प्रस्तावना :
केंद्र शासनाने उपरोक्त संदर्भाधीन क्र.१ च्या पत्रान्वये दीन दयाल उपाध्याय ग्रामीण कौशल्य
योजनेच्या प्रभावी अंमलबजावणीसाठी स्वतंत्र मुख्य परिचालन अधिकारी (कौशल्य) हे पद निर्माण
करणेबाबत निदेश दिले आहेत. महाराष्ट्र राज्य ग्रामीण जीवनोन्नती अभियान (केंद्र पुरस्कृत योजना) या
योजनेसाठी मुख्य परिचालन अधिकारी हे पद संदर्भाधिन क्र. २ च्या शासन निर्णयान्वये निर्माण करण्यात
आले आहे. त्याच धर्तीवर दीन दयाल उपाध्याय ग्रामीण कौशल्य योजनेची प्रभावी अंमलबजावणी
करण्यासाठी मुख्य परिचालन अधिकारी (COO) (कौशल्य) हे पद योजनेच्या कालावधीपर्यंत तात्पुरत्या
स्वरुपात निर्माण करण्याची बाब शासनाच्या विचाराधीन होती.
शासन निर्णय :
केंद्र शासनाच्या मार्गदर्शक सूचनांनुसार दीन दयाल उपाध्याय ग्रामीण कौशल्य या केंद्र पुरस्कृत
योजनेची प्रभावी अंमलबजावणी करण्यासाठी मुख्य परिचालन अधिकारी ( COO) (कौशल्य) हे पद
विभागाच्या सुधारीत आकृतीबंधाच्या प्रस्तावात समाविष्ट नसल्याने योजनेच्या कालावधीपर्यंत
प्रतिनियुक्तीने निव्वळ तात्पुरत्या स्वरुपात निर्माण करण्यास मान्यता देण्यात येत असून दीन दयाल
उपाध्याय ग्रामीण कौशल्य योजनेसंबंधी केंद्र व राज्य शासनाकडून मुख्य कार्यकारी अधिकारी, महाराष्ट्र
राज्य ग्रामीण जीवनोन्नती अभियान या पदास दिलेले सर्व अधिकार व जबाबदाऱ्या हे मुख्य परिचालन
अधिकारी, दीन दयाल उपाध्याय ग्रामीण कौशल्य योजना (DDUGKY) यांना राहतील. तसेच गोपनीय
अहवाल लिहिणे / पुनर्विलोकन करणे, रजा मंजूरी इ. अधिकार या विभागाच्या मा. अपर मुख्य सचिव /
प्रधान सचिव / सचिव यांना राहतील.
# Page 2
शासन निर्णय क्रमांकः मजिअ-२०१७/प्र.क्र.१२५/योजना-३
२. सदर पदासाठीची कर्तव्ये व जबाबदाऱ्या खालीलप्रमाणे निश्चित करण्यात येत आहेत: 1. केंद्र शासनाने व राज्य शासनाने निर्गमित केलेल्या मार्गदर्शक सूचना व विहित निर्गमित केलेल्या मार्गदर्शक सूचना व विहित कार्यपद्धतीनुसार राज्यात दीन दयाल उपाध्याय ग्रामीण कौशल्य योजनेची (DDUGKY) यशस्वीरित्या अमलबजावणी करणे व योजनेचे एकूण सनियंत्रण करणे.
॥. सदर पदाच्या अधिनस्त अधिकारी व कर्मचारी यांच्या कार्याचा आढावा घेऊन मुल्यमापन करणे व मार्गदर्शन करणे.
III. योजनेचा भौतिक व वार्षिक कृती आराखडा तयार करणे व त्यानुसार अमलबजावणी करणे.
IV. मा. अपर मुख्य सचिव / प्रधान सचिव / सचिव यांनी वेळोवेळी दिलेली जबाबदारी पार पाडणे तसेच केलेल्या कार्याचा अहवाल सादर करणे.
V. देशाबाहेर होणाऱ्या Placement संदर्भात facilitate करणे. त्याचबरोबर राज्याअंतर्गत विविध Public-Private partnership तसेच सामंजस्य करार घडवून आणण्यासंदर्भातील कार्यवाही करणे.
VI. दीन दयाल उपाध्याय ग्रामीण कौशल्य योजने (DDUGKY) संदर्भात केंद्र शासन व राज्य शासनामध्ये समन्वय ठेवणे.
पदाचे नांव व आर्थिक भार :
पदनाम : मुख्य परिचालन अधिकारी (कौशल्य) (Chief Operating Officer, Skills)
पदसंख्या : १ वेतन : नविन वेतनश्रेणी S-२५:७८८००-२०९२०० ( जुनी वेतनश्रेणी रु.१५६०० रु.३९१०० ग्रेड पे रु.७६००)
नियुक्तीचा प्रकार : राज्य शासनाच्या समकक्ष वेतन श्रेणीतील अधिकाऱ्यांमधून प्रतिनियुक्तीने कालावधी : दीन दयाल उपाध्याय - ग्रामीण कौशल्य विकास योजना कार्यान्वित असेपर्यंत वित्तीय भार : सदर पदावरील वेतन / मानधन व अनुषंगिक भत्ते यावरील खर्च संबंधित योजनेच्या अनुज्ञेय प्रशासकीय / प्रकल्प निधीतून भागविण्यात यावा.
३. सदर प्रस्तावास नियोजन विभाग अनौपचारीक संदर्भ क्र.१३७/१४४४, दिनांक २०.०७.२०१९ व वित्त
विभाग अनौपचारीक संदर्भ क्र.३९२/२०१९/व्यय-१५, दिनांक २१.०९.२०१९ विचारात घेऊन मुख्य
परिचालन अधिकारी (कौशल्य) या पदाचा खर्च दीन दयाल उपाध्याय - ग्रामीण कौशल्य विकास योजना या
केंद्र पुरस्कृत योजनेंतर्गत प्राप्त होणाऱ्या एकूण निधीच्या ६% प्रशासकीय निधीमधून करण्यात येईल व या
पदाचा कोणताही अतिरिक्त आर्थिक भार राज्य शासनावर येणार नाही या अटीच्या अधिन राहून मान्यता
देण्यात येत आहे.
पृष्ठ ४ पैकी २
# Page 3
शासन निर्णय क्रमांकः मजिअ-२०१७/प्र.क्र.१२५/योजना-३
# Page 4