# Page 1
माहे मार्च, २०१९ च्या जाहिरातीनुसार जिल्हा परिषदेच्या अखत्यारितील आरोग्य विभागाशी संबंधित गट-क संवर्गातील पदभरती बाबत.
महाराष्ट्र शासन
ग्राम विकास विभाग
शासन शुद्धीपत्रक क्रमांक: संकीर्ण २०२२/प्र.क्र.११/आस्था ८
बांधकाम भवन, २५, मर्झबान पथ, मंत्रालय, मुंबई ४००००१
तारीख: १९ सप्टेंबर, २०२२.
वाचा : १) सामान्य प्रशासन विभाग शासन निर्णय क्रमांकः प्रानिमं-१२२२/प्र.क्र.५४/का.१३-अ, दि.४ मे, २०२२.
२) ग्रामविकास विभाग शासन निर्णय क्रमांक: संकीर्ण २०२२/प्र.क्र.११/आस्था ८, दि. १० मे, २०२२ ३) या कार्यासनाची समक्रमांकाची पत्रे अनुक्रमे दि. ०७ जून, २०२२, दि. ०९ जून, २०२२, दि.
२८ जून, २०२२ व दि. १८ जुलै, २०२२ ४) ग्रामविकास विभाग शासन परिपत्रक क्रमांक: संकीर्ण २०२२/प्र.क्र.११/आस्था ८, दि. २६ ऑगस्ट,२०२२.
प्रस्तावना: संदर्भ क्र. १ वरील सामान्य प्रशासन विभागाच्या दि.४ मे, २०२२ च्या शासन निर्णयातील
सूचनांनुसार मार्च, २०१९ व माहे ऑगस्ट, २०२१ ( अपंग व इतर सुधारित आरक्षणासह ) महाभरती अंतर्गत ग्रामविकास विभागाच्या अखत्यारीतील जिल्हा परिषद अंतर्गत गट -क मधील आरोग्य विभागाशी संबंधित ५ संवर्गातील पदभरती करण्याकरीता परिक्षा घेण्याबाबत कालबद्ध कार्यक्रम ( वेळापत्रक) संदर्भाधीन दि. २६ ऑगस्ट, २०२२ च्या शासन परिपत्रकान्वये निश्चित करण्यात आला होता.
दि.१६ सप्टेंबर, २०२२ रोजी मा. मुख्य सचिव, महाराष्ट्र राज्य यांचेकडे झालेल्या बैठकीतील झालेल्या चर्चेनुसार असे निदर्शनास आले आहे की, राज्यातील सर्व रिक्त पदांची तात्काळ पदभरती करता यावी यादृष्टीने सामान्य प्रशासन विभागातर्फे त्यांच्या दि.४ मे, २०२२ च्या शासन निर्णयातील सूचनांसंदर्भात नव्याने सर्वसमावेशक मार्गदर्शक सूचना/निर्देश शासन निर्णयाद्वारे जाहीर होणार आहेत.
तसेच, सदर परिक्षेच्या कालबद्ध कार्यक्रम ( वेळापत्रक ) नुसार परिक्षेचे आयोजन दि. १५ व १६ ऑक्टोबर, २०२२ या दिवशी करण्यात आले होते. सदर दिवशी महाराष्ट्र लोकसेवा आयोगाची परीक्षा
# Page 2
शासन शुद्धीपत्रक क्रमांकः संकीर्ण २०२२/प्र.क्र.११/आस्था ८
असल्याने उमेदवारांचे नुकसान होऊ नये म्हणून, सदर परीक्षेची तारीख सुधारण्याची बाब शासनाच्या विचाराधीन होती.
शासन शुद्धीपत्रक :
उपरोक्त नमूद पार्श्वभूमीवर मार्च, २०१९ व माहे ऑगस्ट, २०२१ ( अपंग व इतर सुधारित आरक्षणासह) महाभरती अंतर्गत ग्रामविकास विभागाच्या अखत्यारीतील जिल्हा परिषद अंतर्गत गट -क मधील आरोग्य विभागाशी संबंधित ५ संवर्गातील पदभरती करण्याकरीता परिक्षा घेण्याबाबत संदर्भ क्र. ४
वरील दि. २६ ऑगस्ट, २०२२ च्या शासन परिपत्रकान्वये निश्चित करण्यात आलेल्या कालबद्ध कार्यक्रमास (वेळापत्रक) स्थगिती देण्यात येत आहे. सामान्य प्रशासन विभागाच्या पदभरतीबाबत सुधारित
मार्गदर्शक सूचना/निर्देश प्राप्त झाल्यानंतर याबाबत यथावकाश कळविण्यात येईल.
# Page 3