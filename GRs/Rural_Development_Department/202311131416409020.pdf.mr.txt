# Page 1
ग्रामविकास विभागातील अवर सचिव (विधी) या संवर्गातील पद “सह सचिव (विधी)” संवर्गात तात्पुरत्या स्वरुपात श्रेणीवाढ व रुपांतरित करण्याबाबत
महाराष्ट्र शासन
ग्राम विकास विभाग
शासन निर्णय क्र. पदनि-१०२३/प्र.क्र.२७५/आस्था-१
एम-८, पोटमजला, मंत्रालय विस्तार इमारत,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
तारीख: १३ नोव्हेंबर, २०२३
वाचा - १) शासन आदेश क्रमांकः विधी व न्याय विभाग क्र. इएसटी-२०२३/प्र.क्र.१७/कार्या.२, दि.१८.०९.२०२३ २) शासन निर्णय क्रमांकः विधी व न्याय विभाग क्र. इएसटी २०१६/प्र.क्र.२८७/कार्या.दोन, दि.१७.१२.२०२१ ३) शासन निर्णय क्रमांकः ग्रामविकास विभाग क्र. पदनि-१०१६/प्र.क्र.१७८/आस्था-१, दि.१९.०३.२०१८ व दि.२४.०८.२०२२ ४) श्री.कि.शा.भालेराव, सह सचिव (विधी) यांचा रुजू अहवाल दि.१८.१०.२०२३
शासन निर्णय -
ग्रामविकास विभागाच्या संदर्भाधीन दि.१९.०३.२०१८ व दि.२४.०८.२०२२ च्या सुधारित आकृतिबंधानुसार विभागात अवर सचिव (विधी) हे एक पद मंजूर आहे. विधी व न्याय विभागाच्या दि.१८ सप्टेंबर २०२३ च्या आदेशान्वये, श्री. किशोर शामराव भालेराव, सह सचिव (विधी) यांना बदलीने ग्रामविकास विभागात पदस्थापना देण्यात आली आहे. सबब, या विभागातील अवर सचिव (विधी) (गट-अ-वेतनस्तर एस-२३-रु.६७७००-२०८७००) संवर्गातील एक मंजूर पद दि. १८.१०.२०२३ पासून तात्पुरत्या स्वरुपात “सह सचिव (विधी)” (गट-अ वेतनस्तर एस-२७- रु.१२३१००-२१५९००) या संवर्गात श्रेणीवाढ व रुपांतरित करण्यात येत आहे.
त्यानुसार श्री. किशोर शामराव भालेराव, सह सचिव (विधी) यांना दि. १८.१०.२०२३ (म.पू.) रोजी तात्पुरत्या स्वरुपात श्रेणी उन्नत केलेल्या “सह सचिव (विधी)” या पदावर रुजू करुन घेण्यात येत आहे.
उपरोक्त श्रेणी उन्नत व रुपांतरित केलेले सह सचिव (विधी) हे पद श्री. कि. शा. भालेराव, सह सचिव (विधी) हे त्या पदावर कार्यरत असेपर्यंतच अस्तित्वात राहील. त्यानंतर ते पद आपोआप मूळ पदामध्ये म्हणजेच अवर सचिव (विधी) या पदामध्ये रुपांतरित आणि श्रेणी अवनत होईल.
# Page 2
शासन निर्णय क्रमांकःपदनि-१०२३/प्र.क्र.२७५/आस्था-१, दि.१३ नोव्हेंबर, २०२३
सदर पदावर होणारा खर्च “मागणी क्र.एल-४,३४५१, सेक्रेटरिएट-आर्थिक सेवा ०९० सेक्रेटरिएट-ग्रामविकास विभाग - ०१ - वेतन (३४५१००८२)" या लेखाशीर्षाखालील मंजूर तरतुदीतून भागविण्यात येईल.
सदर शासन निर्णय, वित्त विभाग, अनौपचारिक संदर्भ क्र. ४१५/२०२३ /सेवा-९, दि.३०.१०.२०२३ अन्वये मिळालेल्या सहमतीने निर्गमित करण्यात येत आहे.