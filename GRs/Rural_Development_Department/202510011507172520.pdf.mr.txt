# Page 1
प्रधानमंत्री आवास योजना (ग्रामीण) (अनुसूचित जाती
उपयोजना) (विघयो) अंतर्गत सन २०२५-२६ या आर्थिक
वर्षामध्ये केंद्र शासनाच्या हिश्श्याचा निधी रु.
५५७,७३,९०,०००/- व राज्य शासनाच्या हिश्श्याचा निधी
रू. ३७१,८२,६०,०००/- एवढा निधी वितरीत करणेबाबत.
महाराष्ट्र शासन
ग्राम विकास विभाग
शासन निर्णय क्रमांक: प्रआयो-२०२५/प्र.क्र.११७/योजना-१०
बांधकाम भवन, २५ मर्झबान रोड,
फोर्ट, मुंबई - ४०० ००१.
तारीख: ०१ ऑक्टोबर, २०२५.
वाचा :-
१)ग्रामीण विकास मंत्रालय, भारत सरकार,नवी दिल्ली यांचे क्र. F.No.६०६/Finance/२०२५-२६
दि.१२.०९.२०२५ रोजीचे आदेश.
२)संचालक, राज्य व्यवस्थापन कक्ष ग्रामीण गृहनिर्माण यांचे पत्र क्र.जा.क्र. राव्यक-ग्रागृ/ लेखा
(प्रआयो)/१st insta/अनु.जाती/२०२५/१८१३, दि.२९.०९.२०२५.
३)वित्त विभाग, शासन परिपत्रक क्र.अर्थसं-२०२५/प्र.क्र.४४/अर्थ-३, दि.०७.०४.२०२५.
४) सामाजिक न्याय व विशेष सहाय्य विभाग, शासन परिपत्रक क्र.विघयो-२०२५/प्र.क्र.५८/
अर्थसंकल्प, दि.१५.०४.२०२५.
५) वित्त विभाग, शासन निर्णय क्र.संकिर्ण-२०२४/प्र.क्र.५१/कोषा प्रशा- ४, दि.३०.०७.२०२५.
शासन निर्णय :-
प्रधानमंत्री आवास योजना (ग्रामीण) (अनुसूचित जाती उपयोजना) (विघयो) अंतर्गत सन २०२५-२६ या
आर्थिक वर्षामध्ये केंद्र शासनाच्या हिश्श्याचा निधी रु. ५५७,७३,९०,०००/- (अक्षरी पाचशे सत्तावन्न कोटी
त्र्याहत्तर लक्ष नव्वद हजार फक्त) एवढा निधी व समरूप राज्य हिस्सा रू. ३७१,८२,६०,०००/- (अक्षरी तीनशे
एकाहत्तर कोटी ब्याऐंशी लक्ष साठ हजार फक्त) असे एकूण रु. ९२९,५६,५०,०००/- (अक्षरी नऊशे
एकोणतीस कोटी छपन्न लक्ष पन्नास हजार फक्त) इतका निधी खर्च करण्यास व अर्थसंकल्पीय वितरण
प्रणालीद्वारे वितरीत करण्यास शासन मान्यता देण्यात येत आहे.
# Page 2
शासन निर्णय क्रमांकः प्रआयो-२०२४/प्र.क्र.११७/योजना-१०
२. सदर खर्च सन २०२५-२६ या वर्षातील मंजूर तरतुदीमधून भागविण्यात यावा व केंद्र हिश्श्याचा निधी
मागणी क्र. एन-३ २५०५ ग्रामीण रोजगार, ६० इतर कार्यक्रम, ७८९ अनुसूचित जातींसाठी विशेष घटक
योजना (०१) (०४) प्रधानमंत्री आवास योजना (ग्रामीण) (केंद्र हिस्सा ६०%) (कार्यक्रम) ३१ सहायक अनुदाने
वेतनेत्तर (२५०५ ए१०२) व राज्य हिश्श्याचा निधी मागणी क्र. एन-३ २५०५ ग्रामीण रोजगार, ६० इतर
कार्यक्रम, ७८९ अनुसूचित जातींसाठी विशेष घटक योजना (०१) अनुसूचित जाती घटक कार्यक्रमांतर्गत
योजना (०१)(०५) प्रधानमंत्री आवास योजना (ग्रामीण) (राज्य हिस्सा ४०%) (कार्यक्रम) ३१ सहायक अनुदाने
(वेतनेत्तर) (२५०५ ए १११) या लेखाशिर्षाखाली खर्ची टाकण्यात यावा.
३. या शासन निर्णयान्वये मंजूर केलेले अनुदान कोषागारातून काढल्यानंतर पुढील माहिती कार्यासन
योजना-२ यांना सादर करण्यात यावी. १) मंजूर केलेली रक्कम, २) कोषागारातून काढलेली रक्कम,
३) रक्कम काढल्याचा देयक क्रमांक व दिनांक, ४) महालेखापाल कार्यालयात नोंद झालेल्या रक्कमेशी
ताळमेळ केल्याचे प्रमाणपत्र.
४. प्रधानमंत्री आवास योजना ग्रामीण ही योजना केंद्र पुरस्कृत असल्याने, या योजनेसाठी SNA-
SPARSH प्रणाली लागू असल्यामुळे या शासन निर्णयाद्वारे वितरीत होणारा निधी सन २०२५-२६ करीता
अर्थसंकल्पित करण्यात आलेल्या तरतुदीतून SNA- SPARSH खात्यामधून खर्ची टाकावा.
५. प्रस्तुत निधीबाबत उपसंचालक, राज्य व्यवस्थापन कक्ष ग्रामीण-गृहनिर्माण हे आहरण व संवितरण
अधिकारी म्हणून (संकेतांक क्रमांक ८१०११२०००५) तसेच संचालक, राज्य व्यवस्थापन कक्ष ग्रामीण -
गृहनिर्माण हे नियंत्रक अधिकारी म्हणून काम पाहतील.
६. सदर अनुदान ज्या प्रयोजनासाठी मंजूर करण्यात आलेले आहे त्याच प्रयोजनासाठी खर्च करण्याची व
कोणत्याही प्रकारची अनियमितता होणार नाही याची दक्षता घेण्यात यावी. अन्यथा शासन स्तरावरुन
कारवाई केली जाईल.
७. सदर शासन निर्णय सामाजिक न्याय व विशेष सहाय्य विभागाचा संदर्भीय क्र.४ येथील दिनांक
१५.०४.२०२५ रोजीच्या शासन परिपत्रकान्वये देण्यात आलेल्या वार्षिक अनुसूचित जाती उपयोजना सन
२०२५-२६ अंतर्गत केंद्र पुरस्कृत योजनांचा निधी वितरीत करण्याच्या सूचनांना अनुसरुन व वित्त विभागाच्या
पुष्ट्ठ ३ पैकी २
# Page 3
शासन निर्णय क्रमांकः प्रआयो-२०२४/प्र.क्र.११७/योजना-१०
महाराष्ट्र विनियोजन अधिनियम, २०२५ निधी वितरणाबाबतच्या दिनांक ०७.०४.२०२५ रोजीच्या शासन
परिपत्रकातील, केंद्र पुरस्कृत योजनांतर्गत निधी वितरणाबाबतच्या अटी व शर्तीनुसार तसेच विभागास प्रदान
केलेल्या वित्तिय अधिकारांतर्गत निर्गमित करण्यात येत आहे.
www.maharashtra.gov.in
८. सदर शासन निर्णय महाराष्ट्र शासनाच्या या संकेतस्थळावर उपलब्ध
करण्यात आला असून त्याचा संकेतांक २०२५१००११५०७१७२५२० असा आहे. हा आदेश डिजीटल स्वाक्षरीने
साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
(श.ज्ञा.तिजारे)
अवर सचिव, महाराष्ट्र शासन
प्रत,
१)महालेखापाल, (लेखा परिक्षा) व (लेखा व अनुज्ञेयता), महाराष्ट्र-१, मुंबई (पाच जादा प्रतींसह)
२)संचालक, राज्य व्यवस्थापन कक्ष-ग्रामीण गृहनिर्माण, सिडको भवन, बेलापूर, नवी मुंबई.
३)सायबर कोषागार अधिकारी, सायबर कोषागार कार्यालय, मुंबई.
४)सामाजिक न्याय व विशेष सहाय्य विभाग (वि.घ.योजना), मंत्रालय, मुंबई -४०० ०३२.
५)वित्त विभाग (व्यय-१४ व १५) व (अर्थ-१७), मंत्रालय मुंबई-४०० ०३२.
६)कार्यासन अधिकारी, वित्त-७, वित्त-१, योजना-१, योजना-२, योजना-५ व योजना-७,
ग्रामविकास विभाग, बांधकाम भवन, फोर्ट, मुंबई-४०० ००१.
८) निवड नस्ती (योजना-१०).
पुष्ट्ठ ३ पैकी ३