# Page 1
ठाणे जिल्ह्याच्या विभाजनानंतर जिल्हा परिषद शिक्षकांनी दिलेल्या विकल्पाच्या विपरित ठाणे / पालघर जिल्ह्यात कार्यरत शिक्षकांचे त्यांनी दिलेल्या विकल्पाच्या जिल्ह्यात समायोजन करण्याच्या अनुषंगाने शासनास शिफारस करण्यासाठी अभ्यासगट स्थापन करणेबाबत.....
महाराष्ट्र शासन
ग्राम विकास विभाग
शासन निर्णय क्र.: संकीर्ण-२०२२/प्र.क्र.६०१/आस्था-१४
२५, मर्झबान पथ, बांधकाम भवन, फोर्ट, मुंबई-४०० ००१
दिनांक :- १७ जानेवारी, २०२३.
वाचा : १) शासन अधिसूचना, महसूल व वन विभाग क्र. प्राफेब-११०८/प्र.क्र.१६७/ठाणे/म-१०, दि.३१/०७/२०१४.
२) शासन निर्णय, सामान्य प्रशासन विभाग, क्र.बीबीसी-२०१५/प्र.क्र.१०२ए/१५/१६ब, दि.१९/०१/२०१६
३) शासन निर्णय, ग्रामविकास विभाग क्र.एटिपि-५०१६/प्र.क्र.४५/आस्था-८, दि.२९/०२/२०१६.
४) शासन निर्णय, ग्रामविकास विभाग क्र.एटिपि-५०१६/प्र.क्र.४५/आस्था-८, दि.२२/०७/२०१६.
५) मा.उच्च न्यायालय, मुंबई येथे दाखल रिट याचिका क्र.६४६४/२०१७ व इतर मधील मा.न्यायालयाचा दि.२३/०६/२०१७ चा न्यायनिर्णय.
६) शासन निर्णय, ग्रामविकास विभाग क्र. संकीर्ण-२०१७/प्र.क्र.१३४/आस्था-८, दि.३१/०७/२०१७.
७) शासन निर्णय, ग्रामविकास विभाग क्र. संकीर्ण-२०२२/प्र.क्र.५३८/आस्था-१४, दि.०२/१२/२०२२.
प्रस्तावना : दिनांक १ ऑगस्ट, २०१४ पासून ठाणे जिल्ह्याचे विभाजन झाले असून ठाणे जिल्हा व नवनिर्मित पालघर जिल्हा असे दोन जिल्हे अस्तित्वात आलेले आहेत. त्यानुसार ठाणे जिल्हा परिषद व पालघर जिल्हा परिषद अशा दोन स्वतंत्र जिल्हा परिषदा कार्यान्वित झालेल्या आहेत. मूळ ठाणे जिल्ह्याच्या जिल्हा परिषद, ठाणे या आस्थापनेवरील बरेचसे कर्मचारी पालघर जिल्ह्यात कार्यरत असल्याने ठाणे / पालघर जिल्ह्यातील कर्मचाऱ्यांचे समायोजन कसे करावे, याबाबत ग्रामविकास विभागाकडील वाचा येथील दि.२९/०२/२०१६ व दि.२२/०७/२०१६ च्या शासन निर्णयान्वये सूचना देण्यात आल्या होत्या. तद्नंतर, मा. उच्च न्यायालयाच्या वाचा येथील दि.२३/०६/२०१७ च्या आदेशानुसार शासनाने वाचा येथील दि.३१/०७/२०१७ शासन निर्णयान्वये सुधारित निर्णय घेण्यात आला आहे. तथापि, जिल्ह्यातील शिक्षकांची रिक्त पदे विचारात घेऊन, पालघर जिल्हा परिषदेमध्ये विकल्प विपरित कार्यरत असलेल्या शिक्षकांच्या सेवा ठाणे जिल्हा परिषदेकडे अद्याप वर्ग करण्यात आलेल्या नाहीत.
राज्यातील शाळांमधील शिक्षकांच्या रिक्त पदांबाबत मा.उच्च न्यायालयात सुमोटो जनहित याचिका क्र.०२/२०२२ दाखल झाली असून सदर जनहित याचिका प्रकरणी शिक्षण संचालक (प्राथमिक) कार्यालयामार्फत दाखल केलेल्या प्रतिज्ञापत्रानुसार शालेय शिक्षण विभागार्फत पवित्र प्रणालीमार्फत राज्यातील जिल्हा परिषदांच्या शिक्षकांची रिक्त पदे भरणे प्रस्तावित आहे. त्यामुळे सन २०१७ ते २०२२ या कालावधीमध्ये संगणकीय पध्दतीने पार
# Page 2
शासन निर्णय क्रमांक: संकीर्ण-२०२२/प्र.क्र.६०१/आस्था-१४
पडलेल्या जिल्हा परिषद शिक्षकांच्या आंतरजिल्हा बदली प्रक्रियेअंतर्गत बदली झालेल्या सर्व जिल्हा परिषदांतील (ज्या जिल्हा परिषदेतील रिक्त पदांची टक्केवारी १०% पेक्षा जास्त आहे, अशा जिल्हा परिषदांसह सर्व जिल्हा परिषदांतील) शिक्षकांना कार्यमुक्त करण्याचा निर्णय वाचा येथील दि. ०२/१२/२०२२ च्या शासन निर्णयान्वये घेण्यात आला आहे. त्याच धर्तीवर पालघर जिल्हा परिषदेमध्ये विकल्प विपरित कार्यरत असलेल्या ठाणे जिल्ह्यातील शिक्षकांच्या सेवा मूळ ठाणे जिल्हा परिषदेकडे वर्ग करण्याची मागणी लोकप्रतिनिधींकडून होत आहे.
वरील सर्व पार्श्वभूमी विचारात घेता पालघर जिल्हा परिषदेमध्ये विकल्प विपरित कार्यरत असलेल्या ठाणे जिल्ह्यातील शिक्षकांच्या सेवा मूळ जिल्हा परिषदेकडे हस्तांतरीत करण्यासंदर्भात शासनास व्यवहार्य / यथोचित उपाय सुचविण्यासाठी अभ्यासगट नेमण्याची बाब शासनाच्या विचाराधीन होती. याबाबत शासनाने पुढीलप्रमाणे निर्णय घेतला आहे :
शासन निर्णय : पालघर जिल्हा परिषदेमध्ये विकल्प विपरित कार्यरत असलेल्या ठाणे जिल्ह्यातील शिक्षकांच्या सेवा मूळ ठाणे जिल्हा परिषदेकडे हस्तांतरीत करण्यांसदर्भात शासनास यथोचित उपाय सुचविण्यासाठी खालीलप्रमाणे अभ्यासगट गठीत करण्यात येत आहे
१) श्री. मनुज जिंदल (भा.प्र.से.), मुख्य कार्यकारी अधिकारी, जिल्हा परिषद, ठाणे अध्यक्ष २) श्री.भानुदास पालवे (भा.प्र.से.), मुख्य कार्यकारी अधिकारी, जिल्हा परिषद, पालघर सदस्य ३) श्री.भाऊसाहेब कारेकर, शिक्षणाधिकारी (प्रा.), जिल्हा परिषद, ठाणे सदस्य ४) श्रीमती संगिता भागवत, शिक्षणाधिकारी (प्रा.), जिल्हा परिषद, पालघर सदस्य ५) श्री.आशिष झुंजारराव, विस्तार अधिकारी (शिक्षण), जिल्हा परिषद, ठाणे सदस्य सचिव
कार्यकक्षा : १) ठाणे जिल्ह्याच्या विभाजनानंतर विकल्पानुसार जिल्हा परिषद कर्मचाऱ्यांचे समयोजन करण्याकरिता शासनामार्फत वेळोवेळी देण्यात आलेल्या मार्गदर्शक सूचनांचा, तसेच यासंदर्भातील मा.न्यायालयाच्या विविध न्यायनिर्णयांचा अभ्यास करणे.
२) जिल्हा परिषद शिक्षकांनी दिलेल्या विकल्पाच्या विपरित ठाणे / पालघर जिल्ह्यात कार्यरत शिक्षकांचे त्यांनी दिलेल्या विकल्पाच्या जिल्ह्यात अद्याप समायोजन न होण्यामागील कारणमिमांसा अभ्यासणे / तपासणे.
३) सदर प्रश्नाबाबत ठाणे-पालघर विकल्प विपरित कार्यरत विविध शिक्षक संघटनांच्या प्रतिनिधींशी चर्चा करणे.
४) ठाणे व पालघर जिल्ह्यात कार्यरत विकल्प विपरित शिक्षकांच्या संख्येचा, तसेच जिल्ह्यातील शिक्षकांच्या रिक्त पदांचा तौलनिक अभ्यास करणे.
५) सदर शिक्षकांनी विकल्प देऊन पाच वर्षांपेक्षा जास्त कालावधी उलटून गेला असून अद्यापही त्यांचे मूळ जिल्हा परिषदेमध्ये समायोजन झालेले नाही. त्यामुळे ज्या शिक्षकांना यापूर्वी दिलेले विकल्प बदलावयाचे असतील तर, त्यांना अशी संधी देणे व्यवहार्य ठरेल काय, याची पडताळणी करणे.
६) पालघर जिल्हा परिषदेमध्ये विकल्प विपरित कार्यरत असलेल्या ठाणे जिल्ह्यातील शिक्षकांच्या सेवा मूळ ठाणे जिल्हा परिषदेकडे हस्तांतरीत करण्यांसदर्भात शासनास यथोचित उपाय सुचविणे.
प्रस्तुत प्रकरणी तातडीने शासन स्तरावर निर्णय घ्यावयचा असल्याने, सदर अभ्यासगटाने १५ दिवसात शासनास अहवाल सादर करणे बंधनकारक राहील.
पृष्ठ ३ पैकी २
# Page 3
शासन निर्णय क्रमांक: संकीर्ण-२०२२/प्र.क्र.६०१/आस्था-१४