# Page 1
परिवीक्षाधीन सहायक गट विकास अधिकारी गट-ब यांना खातेनिहाय जिल्हा संलग्नता प्रशिक्षणाकरिता जिल्हा वाटप करण्याबाबत.
राज्यसेवा परीक्षा - २०१९, सीपीटीपी-७.
महाराष्ट्र शासन
ग्राम विकास विभाग
शासन निर्णय क्रमांक: मविसे १०२१/२०२१/प्र.क्र.११३/आस्था-३ (अ)
बांधकाम भवन, २५ मर्झबान रोड, मुंबई ४००००१
तारीख: ४ जानेवारी, २०२२.
वाचा: १. शासन निर्णय, सामान्य प्रशासन विभाग क्र. टिआरएन-२०१३/प्र.क्र.८४/१३/१२-अ दिनांक २०.१.२०१४
२. शासन निर्णय सामान्य प्रशासन विभाग क्र. टिआरएन-१११४/ प्र.क्र.८३ / १८-ब दिनांक ३.११.२०१४
३. शासन निर्णय सामान्य प्रशासन विभाग क्र. टिआरएन - ०२१७/प्र.क्र.१०/सीपीटीपी, दिनांक १३.११.२०१७
४. शासन निर्णय सामान्य प्रशासन विभाग क्र. टिआरएन - ०२१७/प्र.क्र.१०/सीपीटीपी, दिनांक १८.८.२०२१
५. सामान्य प्रशासन विभाग, कार्यालयीन आदेश क्र. टिआरएन-१०२१/प्र.क्र.३७ /सीपीटीपी-ब,दिनांक २४.१२.२०२१.
६. सामान्य प्रशासन विभाग, शासन पत्र क्र. टिआरएन-१०२१/प्र.क्र.३७/सीपीटीपी-ब, दिनांक २९.१२.२०२१.
प्रस्तावना: महाराष्ट्र लोकसेवा आयोगाकडून राज्यसेवा परीक्षेमधून सरळसेवेने नियुक्त होणाऱ्या गट-अ आणि गट-ब मधील अधिकाऱ्यांना एकत्रित परिवीक्षाधीन प्रशिक्षण देण्याबाबतचा निर्णय शासनाने उपरोक्त संदर्भ क्र.१ च्या शासन निर्णयान्वये घेतला आहे. सामान्य प्रशासन विभागाने संदर्भ क्र.५ व ६ अन्वये सूचित केल्यानुसार राज्यसेवा मुख्य परीक्षा - २०१९ मधून शिफारस प्राप्त झालेल्या महाराष्ट्र विकास सेवा, गट-ब मधील परिवीक्षाधीन सहायक गट विकास अधिकारी गट-ब यांचे खातेनिहाय जिल्हा संलग्नता प्रशिक्षण दिनांक १७.१.२०२२ पासून सुरु होणार आहे. सदर प्रशिक्षणासाठी जिल्हा वाटपाबाबत मार्गदर्शक सूचना सामान्य प्रशासन विभागाने संदर्भ क्र. २ येथील शासन निर्णयान्वये निर्गमित केल्या आहेत. सामान्य प्रशासन विभागाने संदर्भाधीन क्र. ५ व ६ अन्वये दिलेल्या सूचना विचारात घेऊन प्रशिक्षणार्थींना जिल्हास्तरावरील ४ आठवड्यासाठी खातेनिहाय जिल्हा संलग्नता प्रशिक्षणासाठी जिल्हा परिषद वाटप करण्याची बाब शासनाच्या विचाराधीन होती.
शासन निर्णय - सामान्य प्रशासन विभागाच्या उपरोक्त संदर्भ क्र.२ येथील शासन निर्णयातील तरतुदीनुसार महाराष्ट्र विकास सेवा, गट-ब मधील परिवीक्षाधीन अधिका-यांना खातेनिहाय जिल्हा संलग्नता
# Page 2
शासन निर्णय क्रमांक: मविसे १०२१/२०२१/प्र.क्र.११३/आस्था-३(अ)
प्रशिक्षणासाठी जिल्हा वाटप करण्यात येत आहे. त्यानुसार महाराष्ट्र विकास सेवा, गट-ब संवर्गातील परिवीक्षाधीन सहायक गट विकास अधिकारी, गट-ब मधील ९ परिवीक्षाधीन अधिकाऱ्यांना परिशिष्ट अ येथे त्यांच्या नांवासमोर नमूद केलेली जिल्हा परिषद प्रशिक्षणासाठी वाटप करण्यात येत आहे.
२. सबंधित जिल्हा परिषदेचे मुख्य कार्यकारी अधिकारी यांचेकडे परिविक्षाधीन अधिकारी यांनी दिनांक १७.१.२०२२ (म.पु.) रोजी रुजू व्हावे व रुजू झालेबाबतचा अहवाल न चुकता मुख्य कार्यकारी अधिकारी यांचेमार्फत शासनास सादर करावा.
३. सीपीटीपी-७ च्या तुकडीतील परिवीक्षाधीन अधिका-यांना वेतन व इतर अनुषंगिक भत्ते प्राप्त व्हावेत याअनुषंगाने संबंधित जिल्हा परिषदांनी या अधिका-यांची सेवार्थ प्रणालीमध्ये नोंदणी करणे, त्यांचे डीसीपीएस करीता क्रमांक मिळविणे तसेच त्यांच्या वेतनासाठी आहरण व संवितरण अधिकारी नियुक्त करणे व सेवा पुस्तक तयार करणे इ. कार्यवाही प्रशिक्षणाच्या सुरुवातीस जिल्हा संलग्नतेच्या एका महिन्याच्या कालावधीत (दिनांक १७/०१/२०२२ ते दिनांक ११/०२/२०२२) करावी.
४. सामान्य प्रशासन विभागाच्या संदर्भ क्र. ३ व ४ येथील दि. १३.११.२०१७ व दि.१८.८.२०२१ रोजीच्या शासन निर्णयान्वये एकत्रित परिविक्षाधीन प्रशिक्षण कार्यक्रम दरम्यान रजांबाबतचे धोरण निश्चित करण्यात आले आहे. या धोरणातील तरतुदीस अनुसरून जिल्हा संलग्नता या टप्प्यामध्ये परिविक्षाधीन उमेदवारांच्या रजेबाबतचा निर्णय संबंधित जिल्हास्तरावरील अधिकारी यांनी घ्यावा.
५. सदर प्रशिक्षणाबाबतची कार्यक्रम पुस्तिका स्वतंत्रपणे कळविण्यात येणार आहे. सदर कार्यक्रम पुस्तिकेनुसार प्रशिक्षण पूर्ण करण्यात यावे.
# Page 3
# Page 4