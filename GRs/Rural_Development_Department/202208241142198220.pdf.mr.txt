# Page 1
केंद्र पुरस्कृत प्रधानमंत्री ग्रामसडक योजनेच्या अंमलबजावणीसाठी राज्यस्तरावर निर्माण करण्यात आलेले वित्तीय नियंत्रक हे पद उन्नत (upgrade) करणेबाबत.
महाराष्ट्र शासन
ग्राम विकास विभाग
शासन निर्णय क्र. ग्रासयो २०२२/प्र.क्र.३०२ / बांधकाम -१
बांधकाम भवन, ५वा मजला, मर्झबान पथ,
फोर्ट, मुंबई- ४०० ००१.
दिनांक:- २४ ऑगस्ट, २०२२.
वाचा १) शासन निर्णय ग्राम विकास व जलसंधारण विभाग क्र.ग्रासयो-२००६/प्र.क्र.१३४/योजना-९, दि.१६.०३.२००९.
२) शासन निर्णय क्रमांकः ग्राम विकास विभाग क्र.ग्रासयो २०१६/प्र.क्र.३५५/ बांधकाम-१ (यो-८), दि. १८ एप्रिल, २०१८.
प्रस्तावना - केंद्र पुरस्कृत प्रधानमंत्री ग्रामसडक योजनेच्या स्वतंत्रपणे अंमलबजावणीकरिता महाराष्ट्र ग्रामीण रस्ते विकास संस्थे अंतर्गत विविध शासन निर्णयान्वये एकूण १३८४ पदे निर्माण करण्यात आली आहेत. सदर एकूण १३८४ पदांचा राज्यस्तर, विभागीयस्तर व जिल्हास्तरावरील आकृतीबंध उच्चस्तरिय सचिव समितीच्या मंजुरीच्या अनुषंगाने या विभागाचे संदर्भ क्र.२ येथील शासन निर्णयान्वये प्रधानमंत्री ग्रामसडक योजनेंतर्गत निर्माण करण्यात आलेल्या १३८४ पदांना मंजुरी प्रदान करण्यात आली आहे.
२. सदर मंजुर पदांपैकी या विभागाच्या संदर्भ क्र.१ येथील शासन निर्णयान्वये वित्तीय नियंत्रक सहसंचालक (वित्त) दर्जाचे पद प्रधानमंत्री ग्रामसडक योजनेच्या अंमलबजावणीकरिता निर्माण करण्यात आलेले आहे. केंद्र शासनाच्या मार्गदर्शक सूचनांप्रमाणे कार्यान्वित त्रिस्तरीय गुणवत्ता नियंत्रण यंत्रणेचे व्यवस्थापन व समन्वयन करण्यासाठी राज्यस्तरावर, योजनेच्या लेखाविषयक बाबींच्या व्यवस्थापनासाठी वरीष्ठ लेखा अधिकाऱ्याची वित्तीय नियंत्रक (Financial Controller) म्हणून नेमणूक करण्याचे निर्देश आहेत. त्यानुसार वित्त विभागाचे शासन निर्णय दि.२२.०६.२०२० रोजीच्या आदेशान्वये सह संचालक संवर्गातील अधिका-याची पूर्णवेळ वित्तीय नियंत्रक म्हणून वेतनश्रेणी- रु.१५६००-३९१००, ग्रेड पे-रु.७६००/- (७व्या वेतन आयोगानुसार सुधारीत एस-२५, रु.७८,८०० - रु.२,०९,२०० बदलीने नेमणूक करण्यात आली आहे.
# Page 2
शासन निर्णय क्रमांकः ग्रासयो २०२२/ प्र.क्र.३०२/बांधकाम-१)
३. प्रधानमंत्री ग्रामसडक योजनेंतर्गत Admin Fund, Maintenance Fund व Programme Fund या तिन्ही निधीचा वार्षिक ताळेबंद NRIDA, New Delhi यांचेकडे सादर करणे आवश्यक असते. प्रधानमंत्री ग्रामसडक योजनेच्या धर्तीवर सन २०१५ पासून राज्यात मुख्यमंत्री ग्रामसडक योजना कार्यान्वित करण्यात आलेली आहे. सद्यःस्थितीत या दोन्ही योजनांची कामे पूर्ण क्षमतेने सुरु असल्याने वित्तीय नियंत्रक पदावर कामाचा ताण वाढला आहे. सबब, या विभागात शासन निर्णय दि.१६.०३.२००९ अन्वये सह संचालक दर्जाचे निर्माण करण्यात आलेले वित्तीय नियंत्रकाचे पद आता संचालक संवर्गात वेतनश्रेणी रु. ३७,४०० रु.६७,००० ग्रेड पे रु.८९००/- (७व्या वेतन आयोगानुसार एस-२९, रु.१,३१,१०० - रु.२,१६,६००) या वेतनश्रेणीमध्ये उन्नत (upgrade) करण्याची बाब शासनाच्या विचाराधीन होती.
शासन निर्णय
ग्राम विकास विभागांतर्गत महाराष्ट्र ग्रामीण रस्ते विकास संस्थेमार्फत प्रधानमंत्री ग्राम सडक योजना आणि मुख्यमंत्री ग्राम सडक योजना या दोन्ही योजनेचे व्यापक स्वरुप पाहता आणि लेखा विषयक बाबी प्रभावीपणे हाताळण्याकरीता वित्तीय नियंत्रकाचे पद आता संचालक संवर्गात वेतनश्रेणी रु.३७,४०० – रु.६७,००० ग्रेड पे रु.८९००/- (७व्या वेतन आयोगानुसार एस २९, रु.१,३१,१०० - रु.२,१६,६००) उन्नत (upgrade) करण्यास शासन मान्यता देण्यात येत आहे.
# Page 3