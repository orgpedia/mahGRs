# Page 1
१५ व्या केंद्रिीय वित्त आयोगांतर्गत राज्यातील जिल्हा परिषदांना सन २०२१-२२ च्या बंधित निधीच्या पहिल्या हप्त्यावरील व्याजाच्या रकमेचे वितरण.
महाराष्ट्र शासन
ग्राम विकास विभाग
शासन निर्णय क्रमांक: पंविआ-२०२१/प्रक्र-५०/वित्त-४
बांधकाम भवन, मर्झबान पथ, फोर्ट,
मंत्रालय, मुंबई - ४०० ००१
दिनांक : १० जानेवारी, २०२३.
वाचा : १. शासन निर्णय क्रमांक: पंविआ-२०२१/प्र.क्र.५०/वित्त-४, ग्रा.वि.वि. दि.१५/९/२०२१ २. पंचायती राज मंत्रालय भारत सरकार पत्र क्र.M11015/130/2027 FD, दि.१/२/२०२१ ३. वित्त मंत्रालय, भारत सरकार पत्र क्र. F15(2)FC-XV/FCD/2020-25 दि.७/१०/२०२१ प्रस्तावना :
१५ व्या केंद्रिय वित्त आयोगांतर्गत महाराष्ट्र राज्याला प्राप्त होणाऱ्या निधीचे ग्रामीण स्थानिक स्वराज्य संस्थांना केंद्र शासनाने दिलेल्या सूचनांनुसार राज्य शासनाकडून थेट वाटप करण्यासाठी तसेच सदर निधीचे Priya soft PFMS interface ( PPI) द्वारे वितरित करण्यासाठी ग्रामविकास विभाग / जिल्हा परिषद / पंचायत समिती / ग्रामपंचायत यामध्ये आयसीआयसीआय बँकेचे T+1 बचत खाते उघडून १५ व्या केंद्रीय वित्त आयोगाच्या निधीचे वितरण करण्यासाठी शासन निर्णय क्रमांक पीईएस-४५२१/प्र.क्र.५०/ आसक दिनांक. २६ ऑगस्ट, २०२१ निर्गमित करण्यात आला आहे. सदर शासन निर्णयाच्या अनुषंगाने आय.सी.आय.सी.आय. (ICICI) बँकेत राज्यस्तरावरील १५ व्या केंद्रिय वित्त आयोगाचे “ उपसचिव (वित्त) १५ वा वित्त आयोग, ग्रामविकास विभाग महाराष्ट्र राज्य या नावाने आय.सी.आय.सी.आय.(ICICI) बँकेच्या वांद्रे (पश्चिम) मुंबई-४०००५० या शाखेत संयुक्त बचत खाते उघडण्यात आले आहे. जिल्हा परिषद, पंचायत समिती आणि ग्रामपंचायत या स्तरावर आय सी. आय. सी. आय. ( ICICI) बँकेत खाते उघडण्यास विलंब झाल्यामुळे निधीच्या वितरणास विलंब झाला. त्यामुळे “ उपसचिव (वित्त) १५ वा वित्त आयोग, ग्रामविकास विभाग महाराष्ट्र राज्य " या नावाने आय.सी.आय.सी.आय.(ICICI) बँकेच्या वांद्रे (पश्चिम) मुंबई-४०००५० या खात्यात जमा करण्यात आलेल्या सन २०२१-२२ च्या बंधित निधी रू.१२९२.१० कोटी रक्कमेवरील व्याजाच्या रक्कमेचे वाटप संदर्भ क्र. २ व ३ अन्वये करण्याचे विचाराधीन होते याबाबत शासनाने खालील निर्णय घेतला आहे.
# Page 2
शासन निर्णय क्रमांकः पंविआ-२०२१/प्र.क्र. ५०/वित्त-४
शासन निर्णय :
केंद्रीय वित्त आयोगाच्या निधीवर बँक खात्यात जमा झालेल्या व्याजाच्या रकमेचा उपयोग ग्रामीण स्थानिक स्वराज्य संस्थांनी केंद्र शासन आणि राज्य शासनाद्वारे निर्गमित केलेल्या मार्गदर्शक सूचनांनुसार ज्या उपक्रमासाठी अनुदान प्रदान केले आहे असे उपक्रम तथा संबंधित बाबीसाठी करावा. तसेच सदर व्याजाची रक्कम संबंधित ग्रामीण स्थानिक स्वराज्य संस्थेव्यतिरिक्त इतर कोणत्याही स्तरावर हस्तांतरित केली जाणार नाही. आय.सी.आय.सी.आय.(ICICI) बँक खात्यात जमा असलेली रक्कम १५ व्या केंद्रिय वित्त आयोगांतर्गत राज्यातील ग्रामीण स्थानिक स्वराज्य संस्थांना सन २०२१- २२ या आर्थिक वर्षाच्या बंधित निधीच्या पहिल्या हप्त्याची आहे. सदर रकमेचे वितरण ३४ जिल्हा परिषदांना करण्यात येत आहे.
सदर शासन निर्णयासोबतच्या विवरणपत्रात (प्रपत्र - अ) दर्शविल्याप्रमाणे जिल्हा परिषदांच्या १५ व्या केंद्रीय वित्त आयोगाच्या आय.सी.आय.सी.आय.(ICICI) बँक खात्यात रक्कम जमा करण्यात येणार आहे.
पंधराव्या केंद्रीय वित्त आयोगाच्या शिफारशींनुसार बंधित अनुदानाचा वापर पुढील पायाभूत सेवांसाठी करावयाचा आहे : १. स्वच्छता आणि हागणदारीमुक्त स्थानिक स्वराज्य संस्थांची स्थिती कायम राखणे तसेच देखभाल व दुरूस्ती .
२. पेयजल पाणीपुरवठा, जल पुनर्भरण / पावसाच्या पाण्याची साठवण (रेन वॉटर हार्वेस्टिग), जल पुन:प्रक्रिया (वॉटर रिसायकलींग).
बंधित अनुदानाचा वापर हा वरील नमूद दोन बाबींसाठी प्रत्येकी ५०% च्या प्रमाणात करावयाचा आहे. जर वरील दोन बाबींपैकी एकाची पूर्णत: अंमलबजावणी झाली असेल तर त्यासाठीचा निधी दुसऱ्या बाबीसाठी खर्च करण्यात यावा. यासंदर्भात पूर्णत: अंमलबजावणी झाल्याबाबत संबंधित ग्रामपंचायत / ग्रामसभेद्वारे प्रमाणित करणे आवश्यक आहे.
# Page 3
# Page 4
# Page 5