# Page 1
महाराष्ट्र राज्य ग्रामीण जीवनोन्नती अभियानांतर्गत महिलांच्या सर्वांगिण विकासासाठी महासमृध्दी महिला सक्षमीकरण अभियानास मुदतवाढ देणेबाबत.
महाराष्ट्र शासन
ग्राम विकास विभाग
शासन निर्णय क्रमांकः एमएसआरएलएम- २०२१/प्र.क्र.४७/योजना-३
२५, बांधकाम भवन, मर्झबान रोड, फोर्ट, मुंबई - ४०० ००१
दिनांक:- २२ जुन, २०२१
वाचा : १. शासन निर्णय क्रमांक एनआरएलएम-२०१२/प्र.क्र.१९६/योजना-३, दि. १८.०७.२०११ २. शासन निर्णय क्रमांक सपस-२०१८/प्र.क्र.२७२/२४स, सहकार, पणन व वस्त्रोद्योग विभाग, दि.०४.१०.२०१८ ३. शासन निर्णय क्रमांक प्रआयो-२०२०/प्र.क्र.१०७/योजना-१०, ग्राम विकास विभाग, दि. १९.११.२०२० ४. केंद्र शासनाचे पत्र क्र. F.No.J- १०६१८/०१/२०१८-RL (३६२४३४), दि. ०८/०२/२०२१ ५. शासन निर्णय क्रमांक एमएसआरएलएम-२०२१/प्र.क्र.४७/योजना-३, दि. २३.०२.२०२१
शासन निर्णय :
सन २०२०-२१ या वर्षामध्ये राज्यात संदर्भाधिन क्र. ०५ अन्वये महाराष्ट्र राज्य ग्रामीण जीवनोन्नती अभियानांतर्गत ग्रामीण भागातील महिलांचा सर्वांगिण विकास होऊन त्यांचे
सक्षमीकरण व्हावे यासाठी शासनाच्या विविध योजनांचा कृतिसंगम घडवून जागतिक महिला दिनानिमित्त अभियानांतर्गत समुदाय संस्थांची चळवळीची यशस्वी वाटचाल साजरी करण्यासाठी जागतिक महिला दिन ०८ मार्च २०२१ ते जागतिक पर्यावरण दिन ०५ जून २०२१ या दरम्यान कालबध्द पध्दतीने "महासमृध्दी महिला सक्षमीकरण अभियान" राबविण्यास मान्यता देण्यात आलेली होती.
कोविड-१९ च्या पहिल्या लाटेच्या पार्श्वभूमीवर अभियानाला गतिमान करण्याच्या उद्देशाने "महासमृध्दी महिला सक्षमीकरण अभियान" सुरु करण्यात आले होते. तथापि, हे अभियान ही कोविड–१९ च्या दुसऱ्या लाटेच्या प्रादुर्भावाखाली आल्याने अभियान अंमलबजावणीस पुरेसा अवधी मिळाला नाही. मात्र सध्या राज्यात हळुहळू परिस्थिती सामान्य होत असल्याने या अभियानात उत्कृष्ट काम करुन स्पर्धेत येण्यासाठी जिल्ह्यांना वाजवी संधी देता यावी या उद्देशाने, राष्ट्रपिता महात्मा गांधी यांच्या जयंतीचे औचित्य साधून सदर अभियानास दिनांक ०२ ऑक्टोबर २०२१ पर्यंत मुदतवाढ देण्यात येत आहे.
२. संदर्भाधिन क्र. ०५ मधील शासन निर्णयातील अन्य सर्व बाबी कायम राहतील.
# Page 2
शासन निर्णय क्रमांकः एमएसआरएलएम-२०२१/प्र.क्र.४७/योजना-३