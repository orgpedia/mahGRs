# Page 1
जळगाव जिल्ह्यातील जामनेर येथील जिल्हा परिषदेच्या ताब्यातील भुखंड बांधा-वापरा हस्तांतरीत करा या तत्वावर विकासित करण्यानुषंगाने कामाची सखोल चौकशी करण्यासाठी समितीचे गठन करण्याबाबत...
महाराष्ट्र शासन
ग्राम विकास विभाग
शासन निर्णय क्रमांक: संकीर्ण-२०२१/प्र.क्र.६२/बांधकाम-४
५ वा मजला, मर्झबान पथ, २५ बांधकाम भवन,
फोर्ट, मंत्रालय, मुंबई - ०१
तारीख: ०६ एप्रिल, २०२१
वाचा : १. शासन निर्णय, ग्राम विकास व जलसंधारण विभाग, क्रमांकः संकुल-२०१०/प्र.क्र.११२/ पं.रा.७, दिनांक २५ जुलै, २०११
२. ॲड. विजय पाटील, जळगाव यांचे मा. मंत्री, ग्रामविकास यांना दिलेले दिनांक ३० मार्च, २०२१ रोजीचे निवेदन.
प्रस्तावना : उपरोक्त वाचा मधील ग्राम विकास व जलसंधारण विभागाच्या दिनांक २५ जुलै, २०११ रोजीच्या शासन निर्णयान्वये, जळगाव जिल्ह्यातील जामनेर तालुक्यातील गट नं.४५१, २६६ ते २६८, २५५, २६३, २६४, २६९, २७०, ४३३ मधील एकुण १७६०० चौ.मी. क्षेत्रफळाचा भुखंड विकासकाकडून/ खाजगी प्रवर्तकाकडून “बांधा, वापरा व हस्तांतरीत करा" या तत्वावर विकसित करण्याच्या एकुण रू.१७५३.५१ लक्ष प्रकल्प किंमतीच्या प्रस्तावास मान्यता देण्यात आलेली आहे.
०२. प्रस्तावित प्रकल्पाकरिता जिल्हा परिषदेने मागविलेल्या जाहीर स्पर्धात्मक निविदेद्वारे विहित तांत्रिक व आर्थिक निकषांत पात्र ठरलेले मे. आर. के. शर्मा, बिल्डर्स अॅन्ड कॉन्ट्रक्टर, जळगाव या विकासकाच्या प्रकल्प निविदेस उक्त शासन निर्णयान्वये मान्यता देण्यात आलेली आहे. वाचा मधील क्रमांक २ येथील अॅड. विजय पाटील यांनी प्रस्तुत प्रकरणी विकासकाकडून मोठ्या प्रमाणावर गैरव्यवहार व अनियमितता झाली असल्याचे निवेदन दिले होते. यावर मा. मंत्री (ग्रा.वि.) यांच्या निर्देशानुसार, जळगाव जिल्ह्यातील जामनेर तालुक्यातील जिल्हा परिषदेच्या ताब्यातील भुखंड बीओटी तत्वावर विकसित करण्यानुषंगाने गैरव्यवहाराची चौकशी करण्यासाठी समिती गठित करण्याची बाब शासनाच्या विचाराधीन होती.
शासन निर्णय : ग्राम विकास व जलसंधारण विभागाच्या उपरोक्त वाचा मधील दिनांक २५ जुलै, २०११ रोजीच्या शासन निर्णयान्वये, जळगाव जिल्ह्यातील जामनेर तालुक्यातील जिल्हा परिषदेच्या ताब्यातील भुखंड विकासकाकडून / खाजगी प्रवर्तकाकडून “बांधा, वापरा व हस्तांतरीत करा” या
# Page 2
शासन निर्णय क्रमांकः संकीर्ण-२०२१/प्र.क्र.६२/बांधकाम-४
तत्वावर विकसित करावयाच्या कामाची चौकशी करण्यासाठी, मा.मंत्री (ग्रा.वि.) यांनी निर्देशित केल्यानुसार, खालीलप्रमाणे समिती स्थापन करण्यास शासन मान्यता देण्यात येत आहे.
----------------------------------------------------------------------------------------------------
|  | अ.क्र. |  |  | अधिकाऱ्याचे नाव व पदनाम |  |  | समितीतील पद |  |
| १ | श्री.मनीष सांगळे, सहायक आयुक्त, विभागीय आयुक्त कार्यालय, नाशिक विभाग, नाशिक | अध्यक्ष |
| २ | श्री.राजन पाटील, सहायक आयुक्त (चौकशी), विभागीय आयुक्त कार्यालय, नाशिक विभाग, नाशिक | सदस्य |
| ३ | श्री.चंद्रकांत वानखेडे, सहायक लेखाधिकारी, विभागीय आयुक्त कार्यालय, नाशिक विभाग, नाशिक | सदस्य सचिव |
----------------------------------------------------------------------------------------------------
०२. उपरोक्त प्रमाणे स्थापन करण्यात आलेल्या समितीची कार्यकक्षा खालीलप्रमाणे असेल.
१. ग्राम विकास व जलसंधारण विभागाच्या दिनांक २५ जुलै, २०११ रोजीच्या शासन निर्णयान्वये, जळगाव जिल्ह्यातील जामनेर तालुक्यातील जिल्हा परिषदेच्या ताब्यातील भुखंड विकासकाकडून/खाजगी प्रवर्तकाकडून “बांधा, वापरा व हस्तांतरीत करा” या तत्वावर विकसित करावयाच्या कामाची, उक्त वाचा मधील अनुक्रमांक २ येथील निवेदनाच्या अनुषंगाने शासनाच्या प्रचलित धोरणानुसार सखोल चौकशी करणे.
२. समितीचा चौकशी अहवाल शासनास २ महिन्यांत उपलब्ध करून देणे.
०३. वरीलप्रमाणे गठित करण्यात आलेल्या समितीने शासनास २ महिन्यांत अहवाल सादर करावा. तसेच प्रस्तुत प्रकरणी चौकशी करण्याच्या अनुषंगाने आवश्यक असणारी सर्व कागदपत्रे जिल्हा परिषद, जळगाव यांनी समितीस तात्काळ उपलब्ध करून द्यावीत.
# Page 3