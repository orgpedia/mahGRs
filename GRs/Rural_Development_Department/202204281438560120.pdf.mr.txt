# Page 1
एकात्मिक बाल विकास सेवा योजना अंतर्गत कार्यरत अंगणवाडी पर्यवेक्षिका यांना कालबद्ध पदोन्नती योजना / सेवांतर्गत आश्वासित प्रगती योजना / सुधारीत सेवांतर्गत आश्वासित प्रगती योजना / सातव्या वेतन आयोगामधील तीन लाभांच्या सुधारीत सेवांतर्गत आश्वासित प्रगती योजनेंतर्गत लाभाबाबत वित्त विभागाने निर्गमित केलेल्या शासन निर्णयांतील तरतूदींनुसार आणि पात्रतेनुसार वरिष्ठ वेतनश्रेणीचा लाभ अनुज्ञेय करण्याबाबत.
महाराष्ट्र शासन
ग्राम विकास विभाग
शासन परिपत्रक क्र. संकिर्ण.५०२१/प्र.क्र.१६४/आस्था-१०
२५, बांधकाम भवन, मर्झबान रोड, फोर्ट,
मुंबई- ४०० ००१
दिनांक २८ एप्रिल, २०२२
वाचा :- १) महाराष्ट्र जिल्हा परिषदा जिल्हा सेवा (सेवाप्रवेश ) नियम, १९६७ २) या विभागाची दिनांक ०६ जुन, १९७९ ची अधिसूचना
३) या विभागाची दिनांक ०९ जानेवारी, २०१४ ची अधिसूचना
४) या विभागाचे शासनपत्र क्र.मागणी-३२१५/प्र.क्र.२९०/आस्था-१०,
दिनांक १८ जुन, २०१६
५) या विभागाची दिनांक १८ सप्टेंबर, २०१८ ची अधिसूचना
परिपत्रक
राज्यातील एकात्मिक बाल विकास सेवा योजना या केंद्र पुरस्कृत योजनेंतर्गत जिल्हा परिषदांमध्ये कार्यरत “ अंगणवाडी पर्यवेक्षिका " यांना १२ वर्षांच्या सेवेनंतर कोणत्या पदाची वरिष्ठ वेतनश्रेणी द्यावी याबाबत संदर्भाधीन क्र.४ येथील शासनपत्रानुसार सुचना देण्यात आल्या होत्या. या सुचनांत वित्त विभागाने निर्गमित केलेल्या शासन निर्णयानुसार सुधारणा करण्याच्या मागणीच्या संदर्भात अंगणवाडी पर्यवेक्षिका यांना सुधारीत आश्वासित प्रगती योजनेचा लाभ प्रदान करताना कालबद्ध पदोन्नती योजना / सेवांतर्गत आश्वासित प्रगती योजना / सुधारीत सेवांतर्गत आश्वासित प्रगती योजना / सातव्या वेतन आयोगामधील तीन लाभांच्या सुधारीत सेवांतर्गत आश्वासित प्रगती योजनेंतर्गत कर्मचाऱ्यांच्या पात्रतेनुसार वरिष्ठ वेतनश्रेणीचा लाभ अनुज्ञेय करण्याची बाब या विभागाच्या विचाराधीन होती.
०२. ग्राम विकास विभागाने निर्गमित केलेले संदर्भ क्र.४) येथील शासनपत्र दिनांक १८/०६/२०१६ अन्वये “अंगणवाडी पर्यवेक्षिका या पदासाठी सहाय्यक बाल विकास प्रकल्प अधिकारी हे पदोन्नतीचे पद असल्याने ग्राम विकास विभागाच्या अखत्यारीतील अंगणवाडी पर्यवेक्षिकांना १२ वर्षांच्या नियमित सेवेनंतर, सहाय्यक बाल विकास प्रकल्प अधिकाऱ्याची वेतनश्रेणी लागू करण्याबाबत सूचना देण्यात आल्या होत्या.
# Page 2
शासन परिपत्रक क्रमांकः संकिर्ण.५०२१/प्र.क्र.१६४/आस्था- १०
तथापि, एकात्मिक बाल विकास सेवा योजना अंतर्गत ग्राम विकास विभागाच्या अधिनस्त जिल्हा परिषदांतर्गत कार्यरत अंगणवाडी पर्यवेक्षिका यांना पदोन्नतीसाठीचे सहायक बाल विकास प्रकल्प अधिकारी हे पद व्यपगत झाले आहे. तसेच, ग्राम विकास विभागाने निर्गमित केलेल्या महाराष्ट्र शासन राजपत्र, असाधारण (भाग चार- अ) मधील क्रमांक. मविसे.१०/२०११/प्र.क्र.७०/आस्था-३अ, दिनांक ०९/०१/२०१४ ची अधिसूचना तसेच महाराष्ट्र शासन राजपत्र, असाधारण (भाग चार-अ) मधील क्रमांक.
मविसे.१०१६/प्र.क्र.१९/२०१६/आस्था-३, दिनांक १८/०९/२०१८ च्या अधिसूचनेनुसार महाराष्ट्र विकास सेवा गट ६ ब मध्ये पदोन्नतीसाठी जिल्हा तांत्रिक सेवा (वर्ग-३) (समाजकल्याण) या संवर्गामध्ये (५% आरक्षित) अंगणवाडी पर्यवेक्षिका यांना देखील पदोन्नतीची तरतूद केली आहे. त्यामुळे वित्त विभागाचा शासन निर्णय दिनांक ०५/०७/२०१०, दि.०६/०९/२०१४ व दि.१०/०२/२०१५ नुसार अंगणवाडी पर्यवेक्षिका यांना सुधारीत आश्वासित प्रगती योजनेंतर्गत लाभ एकाकी पदाप्रमाणे देणे उचित ठरणार नाही.
०४. सबब, या शासन परिपत्रकान्वये राज्यातील सर्व जिल्हा परिषदांना सूचीत करण्यात येते की, यापूर्वी विभागाने निर्गमित केलेले शासनपत्र क्र.मागणी-३२१५/प्र.क्र.२९०/आस्था-१०, दिनांक १८ जुन, २०१६ रद्द करण्यात येत असून एकात्मिक बाल विकास सेवा योजना अंतर्गत कार्यरत अंगणवाडी पर्यवेक्षिका यांना सुधारीत आश्वासित प्रगती योजनेचा लाभ प्रदान करताना कालबद्ध पदोन्नती योजना / सेवांतर्गत आश्वासित प्रगती योजना / सुधारीत सेवांतर्गत आश्वासित प्रगती योजना / सातव्या वेतन आयोगामधील तीन लाभांच्या सुधारीत सेवांतर्गत आश्वासित प्रगती योजनेंतर्गत वित्त विभागाने निर्गमित केलेल्या शासन निर्णयांतील तरतूदींनुसार त्यांना उपलब्ध असलेल्या पदोन्नतीच्या पदाच्या वेतनश्रेणीचा लाभ त्यांच्या पात्रतेनुसार अनुज्ञेय करण्यात यावा.