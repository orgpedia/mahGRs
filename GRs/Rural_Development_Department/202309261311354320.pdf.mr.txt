# Page 1
श्री. नारायण व्यंकटराव नागरगोजे, सेवानिवृत्त हजेरी सहायक यांना सेवा निवृत्तीवेतन व तद्नुषंगीक लाभ मिळण्यासाठी त्यांच्या सेवेत भर घालण्याबाबत....
महाराष्ट्र शासन
ग्राम विकास विभाग
शासन निर्णय क्रमांक : सेनिवे-४६२३/प्र.क्र.२४/आस्था-१०
बांधकाम भवन इमारत, १ ला मजला,
२५, मर्झबान पथ, फोर्ट, मुंबई-४०० ००१.
दिनांक : २६ सप्टेंबर, २०२३.
प्रस्तावना: श्री. नारायण व्यंकटराव नागरगोजे यांना हजेरी सहाय्यक संवर्गामधुन लातूर जिल्हा परिषद आस्थापनेवर दि. १८ ऑगस्ट २००३ मध्ये कनिष्ठ सहायक या पदावर सामावुन घेण्यात आले.
श्री.नारायण व्यंकटराव नागरगोजे हे कनिष्ठ सहायक या पदावरुन दि.३०/०६/२०१३ रोजी एकूण ९ वर्ष १० महिने व १३ दिवस इतकी सलग सेवा करुन नियत वयोमानानुसार सेवानिवृत्त झाले. परंतु महाराष्ट्र नागरी सेवा (निवृत्तीवेतन ) नियम १९८२ च्या नियम ३० नुसार निवृत्तीवेतन मिळण्यासाठी त्यांची सलग सेवा १० वर्ष पूर्ण होत नसल्यामुळे त्यांना निवृत्तीवेतन लाभ अनुज्ञेय ठरत नाहीत.
मा. मुंबई उच्च न्यायालयाच्या औरंगाबाद खंडपीठाने याचिका क्र. २५८२/२०१२ व अन्य संलग्न याचिकांमध्ये दिनांक १३/०८/२०१५ रोजी दिलेल्या सामाईक निकालाचा संदर्भ देवून श्री. नारायण व्यंकटराव नागरगोजे यांनी दिनांक २७/०२/२०२३ रोजी शासनाकडे सेवानिवृत्तीवेतन अनुज्ञेय होण्यासाठी महाराष्ट्र नागरी सेवा (निवृत्तीवेतन) नियम, १९८२ मधील नियम ५४ (२) नुसार, त्यांच्या अर्हताकारी सेवेत १ महिना १८ दिवस इतक्या सेवेची भर घालण्यासाठी निवेदन सादर केले आहे. सदर निवेदनाच्या अनुषंगाने एक “विशेष बाब” म्हणून शासनाने पुढीलप्रमाणे निर्णय घेतला आहे.
शासन निर्णयः श्री. नारायण व्यंकटराव नागरगोजे यांनी कनिष्ठ सहायक पदावर केलेली एकूण ९ वर्ष १० महिने व १३ दिवस सलग सेवा व मा. मुंबई उच्च न्यायालय, खंडपीठ, औरंगाबाद यांनी याचिका क्रमांक २५८९/२०१२ व इतर संलग्न याचिकांमध्ये दिलेला, दिनांक १३.०८.२०१५ चा सामाईक निर्णय विचारात घेऊन श्री. नारायण व्यंकटराव नागरगोजे यांना निवृत्तीवेतनाचे लाभ अनुज्ञेय होण्यासाठी महाराष्ट्र नागरी सेवा (निवृत्तीवेतन) नियम, १९८२ मधील नियम ५४ (२) नुसार त्यांच्या सेवा कालावधीमध्ये “विशेष बाब” म्हणून एकूण १ महिना १८ दिवस भर घालण्यास शासनाची मंजूरी देण्यात येत आहे. त्यानुसार मुख्य कार्यकारी अधिकारी, जिल्हा परिषद, लातूर यांनी श्री. नारायण व्यंकटराव नागरगोजे यांना सेवानिवृत्त दिनांकापासून सेवानिवृत्ती वेतन सुरु करण्याबाबत तात्काळ कार्यवाही करावी.
# Page 2
शासन निर्णय क्रमांकः सेनिवे-४६२३/प्र.क्र.२४/आस्था-१०
हा शासन निर्णय वित्त विभागाच्या अनौपचारीक संदर्भ क्र. १३६/सेवा-७, दि. १०/०८/२०२३ अन्वये दिलेल्या सहमतीने निर्गमित करण्यात येत आहे.