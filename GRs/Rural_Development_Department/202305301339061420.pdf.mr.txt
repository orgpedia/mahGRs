# Page 1
श्री. राजेंद्र पितांबर पाटील प्रकल्प संचालक, जिल्हा ग्रामीण विकास यंत्रणा, नंदुरबार यांना उपायुक्त राज्य निवडणूक आयोग, महाराष्ट्र राज्य, मुंबई या पदावर प्रतिनियुक्तीने नियुक्ती देणेबाबत.
महाराष्ट्र शासन
ग्राम विकास विभाग
शासन आदेश क्रमांक : मविसे-१०२३/प्र.क्र.४५/२०२३/आस्था-३,
बांधकाम भवन, २५, मर्झबान पथ, मुंबई - ४०० ००१.
दिनांक:- ३१ मे, २०२३.
संदर्भ :- १. सामान्य प्रशासन विभाग अधिसूचना क्र.रानिआ-२००८/२२९/प्र.क्र.४६/३७, दि. ३० डिसेंबर २०१३
२.शासन निर्णय, सामान्य प्रशासन विभाग क्र.एसआरव्ही-२०११/प्र.क्र.१३७/कार्या.१२, दि.१७.१२.२०१६
३. सामान्य प्रशासन विभाग यांचेकडील पत्र क्र. रानिआ-२०२२/प्र.क्र.१४४/३७, दि .१२.१२.२०२२.
शासन आदेश : महाराष्ट्र नागरी सेवा (पदग्रहण अवधी, स्वीयेत्तर सेवा, निलंबन व बडतर्फी व सेवेतून काढून टाकणे या काळातील प्रदाने), नियम १९८१ मधील नियम-४० च्या परिशिष्ट-२ मधील विहित अटी व शर्तींना अधीन राहून संदर्भाधिन क्र. १ येथील शासन अधिसूचना व संदर्भाधीन क्र. २ येथील शासन निर्णयास अनुसरून श्री. राजेंद्र पितांबर पाटील, प्रकल्प संचालक, जिल्हा ग्रामीण विकास यंत्रणा, नंदुरबार यांची उपायुक्त, राज्य निवडणूक आयोग, महाराष्ट्र राज्य, मुंबई या पदावर ३ वर्षाच्या कालावधीकरिता खालीलप्रमाणे अटींच्या अधीन राहून प्रतिनियुक्तीने नियुक्ती करण्यात येत आहे .
अ) श्री.राजेंद्र पितांबर पाटील, प्रकल्प संचालक, जिल्हा ग्रामीण विकास यंत्रणा, नंदुरबार ज्या तारखेला प्रतिनियुक्तीच्या पदावर रूजू होतील त्या तारखेपासून प्रतिनियुक्तीच्या सेवेचा प्रारंभ होईल त्यानंतर तीन वर्षांनी प्रतिनियुक्तीच्या पदाचा कार्यभार सुपूर्द करून, त्यांच्या मुळ विभागात, ज्या तारखेला रूजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन राखून ठेवील.
# Page 2
शासन आदेश क्रमांकः मविसे-१०२३/प्र.क्र.४५/२०२३/आस्था-३
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील . मात्र याप्रमाणे परत पाठविण्यापूर्वी स्वीयेत्तर नियोक्त्याने शासनाला तीन महिन्यांची नोटीस दिली पाहिजे आणि ड) त्यांनी मुळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला दिल्यानंतर त्यांना मूळ विभागाकडे परत येण्याची मुभा राहील.
२. सदर आदेश तात्काळ अंमलात येत असून श्री. राजेंद्र पितांबर पाटील, प्रकल्प संचालक, जिल्हा ग्रामीण विकास यंत्रणा, नंदुरबार यांनी उपायुक्त, राज्य निवडणूक आयोग, महाराष्ट्र राज्य, मुंबई या पदावर त्वरित हजर व्हावे व त्याबाबतचा अहवाल या विभागास सादर करावा.
३. सदर आदेश संदर्भाधिन पत्र क्र.३ अन्वये सक्षम प्राधिकारी यांचे मान्यतेनंतर निर्गमित करण्यात येत आहे.
# Page 3