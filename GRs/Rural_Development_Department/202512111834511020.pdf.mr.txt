# Page 1
जनहित याचिका क्र.७१/२०१३ मधील अंतरिम
अर्ज क्र.२९११९/२०२५ मध्ये मा. मुंबई उच्च
न्यायालयाने दिलेल्या निदेशानुसार ग्रामीण मार्ग
व इतर जिल्हा मार्ग यांवरील ५३३१-०० झालेले
अपघात/मृत्यू यासंदर्भात नुकसान भरपाई
देण्याकरीता समिती गठीत करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः जिपर-२०२५/प्र.क्र.८१/बांध-३ (E-१४५१११५)
बांधकाम भवन, २५, मर्झबान पथ,
फोर्ट, मुंबई-०१.
दिनांक: ११ डिसेंबर, २०२५
प्रस्तावना :-
रस्त्यावरील खड्डे, मॅनहोल संदर्भात मा.उच्च न्यायालय, मुंबई येथे जनहित याचिका क्र.७१/२०१३
दाखल झाली हाती. सदर जनहित याचिका क्र. ७१/२०१३ मधील अंतरीम अर्ज क्र. २९११९/२०२५ मध्ये
मा.उच्च न्यायालयाने दि. १३.१०.२०२५ रोजी आदेश पारित केले आहेत. सदर आदेशान्वये खड्डे किंवा
उघड्या मॅनहोलमुळे झालेल्या मृत्यूच्या व दुखापतीच्या बाबतीत संबंधित प्राधिकरणाकडून भरपाई निश्चित
करण्यासाठी समित्या स्थापन केल्या जातील, असे निदेश दिले आहेत. त्यामध्ये महानगरपालिका/
नगरपालिका क्षेत्राबाहेरील रस्त्यांसाठी जिल्हाधिकारी यांचे अध्यक्षतेखाली समिती गठित करण्याचे निदेश
देण्यात आले आहेत. मा.उच्च न्यायालयाच्या सदर आदेशानुसार जिल्हा परिषदा व महाराष्ट्र ग्रामीण रस्ते
विकास संस्था यांचे अखत्यारितील रस्त्याची दुरावस्था तसेच रस्त्यांवरील खड्डे, मॅनहोल यामुळे होणारे
अपघात/मृत्यू यानुषंगाने नुकसान भरपाई देण्यासंदर्भात समिती स्थापन करण्याची बाब शासनाच्या
विचाराधीन होती.
# Page 2
शासन निर्णय क्रमांकः जिपर-२०२५/प्र.क्र.८१/बांध-३ (E-१४५१११५)
शासन निर्णय:-
मा.उच्च न्यायालय, मुंबई येथील जनहित याचिका क्र.७१/२०१३ मधील अंतरिम अर्ज
क्र.२९११९/२०२५ मध्ये मा.उच्च न्यायालय, मुंबई यांनी दिलेल्या दि. १३.१०.२०२५ रोजीच्या आदेशानुसार
जिल्हा परिषदा व महाराष्ट्र ग्रामीण रस्ते विकास संस्था यांचे अखत्यारितील ग्रामीण मार्ग व इतर जिल्हा
मार्ग रस्त्यांवरील खड्डे, मॅनहोल यामुळे होणारे अपघात/मृत्यू यानुषंगाने नुकसान भरपाई देण्यासंदर्भात
जिल्हा स्तरावर खालीलप्रमाणे समिती गठीत करण्यात येत आहे.
----------------------------------------------------------------------------------------------------
| १ | जिल्हाधिकारी (संबंधित जिल्हा) | अध्यक्ष |
| २ | मुख्य कार्यकारी अधिकारी, जिल्हा परिषद (संबंधित जिल्हा) | सदस्य |
| ३ | सचिव, जिल्हा विधी सेवा प्राधिकरण (संबंधित जिल्हा) | सदस्य |
| ४ | कार्यकारी अभियंता (प्र.ग्रा.स.यो.), महाराष्ट्र ग्रामीण रस्ते विकास संस्था (संबंधित जिल्हा) | सदस्य |
| ५ | कार्यकारी अभियंता (बांधकाम), जिल्हा परिषद (संबंधित जिल्हा) | सदस्य सचिव |
----------------------------------------------------------------------------------------------------
समितीची कार्यकक्षा :-
I.जिल्हा परिषदा व महाराष्ट्र ग्रामीण रस्ते विकास संस्था यांचे अखत्यारितील ग्रामीण मार्ग व
इतर जिल्हा मार्ग रस्त्यांवरील खड्डे किंवा उघड्या मॅनहोलमुळे झालेल्या मृत्यूच्या बाबतीत
मृत्यूमुखी पडलेल्या वारसास रु. ६,००,०००/- भरपाई व दुखापतीचे स्वरुप आणि गंभीरता
यानुसार अपघातात जखमी झालेल्या संबंधित व्यक्तीस रु. ५०,०००/- ते रु. २,५०,०००/-
भरपाई देण्याबाबत समिती निर्णय देईल.
II.समितीची पहिली बैठक मृत्यू किंवा अपघाताशी संबंधित माहिती मिळाल्यापासून सात(०७)
दिवसांच्या आत बोलवावी. त्यानंतर, यासमितीने दिलेल्या निदेशांची अमंलबजावणी आणि
पृष्ठ ६ पैकी २
# Page 3
शासन निर्णय क्रमांकः जिपर-२०२५/प्र.क्र.८१/बांध-३ (E-१४५१११५)
पालन यावर लक्ष ठेवण्यासाठी समिती दर पंधरा दिवसांनी किमान एकदा किंवा आवश्यक
असल्यास त्यापूर्वी, विशेषत: पावसाळ्यात बैठक घेईल.
III.समिती मृत व्यक्तींच्या कायदेशीर वारसांनी किंवा अपघातातील जखमी व्यक्तींनी सादर
केलेल्या अर्जावर, कारवाई करु शकते. वृत्तपत्रातील बातम्यांसह कोणत्याही स्त्रोताकडून
माहिती मिळाल्यावर त्याची देखील दखल घेऊ शकते.
IV.रस्त्यावरील खड्डे पडल्याचे किंवा उघडे मॅनहोल निदर्शनास आल्यापासून ४८ तासांच्या आत
खड्डे/ उघडे मॅनहोल न बुजविल्यामुळे मृत्यू किंवा दुखापतींचे बळी ठरलेले आहेत किंवा कसे?
हे सदर समिती तपासेल.
V.ज्या ठिकाणी अपघात झाला आहे त्या ठिकाणी काम प्रगतीत वा दोष-दायित्व कालावधीत
असेल तर त्या संबंधित कंत्राटदारांकडून वसूल केलेल्या दंडातून किंवा रकमेतून समिती
भरपाई देऊ शकेल. त्याव्यतिरिक्त इतर ठिकाणी झालेला अपघात यासाठी जिल्हा परिषदा व
महाराष्ट्र ग्रामीण रस्ते विकास संस्था यांचेकडून निधी उपलब्ध करुन देण्यात येईल. तद्नंतर
तज्ञांमार्फत सखोल चौकशीच्या निष्ट्कर्षाच्या आधारे रस्त्यांच्या देखभालीतील कमतरतांसाठी
जबाबदार आढळलेल्या व्यक्तीं, अधिकारी, अभियंते किंवा कंत्राटदार यांच्याकडून जिल्हा
परिषदा व महाराष्ट्र ग्रामीण रस्ते विकास संस्था /शासनाने भरलेली रक्कम वसूल करण्यात
येईल.
VI.अशा अपघातप्रकरणी अपघात हा सदोष किंवा निकृष्ट्ट दर्जाच्या कामामुळे झाल्याचे समितीच्या
निदर्शनास आल्यास, दोषी आढळणाऱ्या कंत्राटदार आणि अधिकाऱ्यांवर कठोर शिस्तभंगाची
आणि दंडात्मक कारवाई करण्यात येईल. अशा कारवाईमध्ये काळ्या यादीत टाकणे, दंड
पृष्ठ ६ पैकी ३
# Page 4
शासन निर्णय क्रमांकः जिपर-२०२५/प्र.क्र.८१/बांध-३ (E-१४५१११५)
आकारणे आणि कायद्यानुसार योग्य विभागीय किंवा फौजदारी कारवाई सुरु करणे या बाबींचा
समावेश असेल.
VII.संबंधित जिल्हा परिषदा व महाराष्ट्र ग्रामीण रस्ते विकास संस्था यांचे निदर्शनास आणून
दिल्यानंतर, सर्व खड्डे त्वरित आणि कोणत्याही परिस्थितीत, अठ्ठेचाळीस तासांच्या आत
बुजविण्यात न आल्यास जबाबदार अधिकारी आणि कंत्राटदारांवर शिस्तभंगविषयक कारवाई
करण्यात येईल.
VIII.नुकसानभरपाईचे वितरण सहा ते आठ आठवड्यांच्या आत वितरीत करण्यात येईल. असे
करण्यास अयशस्वी झाल्यास, विलंबासाठी दावा दाखल झालेल्या दिनांकापासून ते नुकसान
भरपाई प्रत्यक्ष देय होईपयंत दरवर्षी ९% या दराने व्याजासह भरपाई देण्यात येईल.
२. रस्त्यावरील खड्डे किंवा उघड्या मॅनहोलमुळे झालेल्या अशा कोणत्याही अपघाताची माहिती
अठ्ठेचाळीस तासांच्या आत समितीला कळविण्याचे कर्तव्य, अपघात झालेल्या क्षेत्राच्या संबंधित पोलिस
ठाण्याचे प्रभारी अधिकारी यांचे असेल. तसेच जिल्हा परिषदा व महाराष्ट्र ग्रामीण रस्ते विकास संस्था यांचे
अधिपत्याखालील कार्यालये यांनी त्यांच्या अधिनस्त कार्यालयांकडे प्राप्त झालेले अर्ज विनाविलंब
समितीकडे पाठवावे. तसेच अर्जाची अतिरिक्त प्रत थेट त्या जिल्याचे सचिव, जिल्हा विधी सेवा प्राधिकरण
(District Legal Services Authority) यांना सादर करावी.
३. सदर आदेश हे जिल्हा परिषदा व महाराष्ट्र ग्रामीण रस्ते विकास संस्था यांचे अखत्यारितील ग्रामीण
मार्ग व इतर जिल्हा मार्ग रस्त्यांसाठीच लागू राहतील.
पृष्ठ ६ पैकी ४
# Page 5
शासन निर्णय क्रमांकः जिपर-२०२५/प्र.क्र.८१/बांध-३ (E-१४५१११५)
४. सर्व जिल्हा परिषदा व महाराष्ट्र ग्रामीण रस्ते विकास संस्था यांनी सदर निदेशांची मराठी, हिंदी व
इंग्रजी भाषेतील वृत्तपत्रामध्ये तसेच इतर प्रसार माध्यमाद्वारे प्रसिद्ध करावी.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 6