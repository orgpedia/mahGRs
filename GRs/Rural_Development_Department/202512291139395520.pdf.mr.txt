# Page 1
पुण्यश्लोक अहिल्यादेवी होळकर ग्रामीण यात्रास्थळ
योजना (ब वर्ग) अंतर्गत करण्यात येणाऱ्या विकास
कामांना प्रशासकीय मान्यता देणेबाबत.
श्री सिद्धिविनायक गणपती संस्थान, श्री क्षेत्र वायगाव,
ता.भातकुली, जि. अमरावती.
महाराष्ट्र शासन
ग्राम विकास विभाग
शासन निर्णय क्रमांकः तीर्थवि-२०२५/ई-१४६४७७६/यो-११
बांधकाम भवन, २५ मर्झबान पथ
फोर्ट, मुंबई ४०० ००१
दिनांक: २९ डिसेंबर, २०२५
संदर्भ:- १) ग्रामविकास विभाग, शासन निर्णय क्रमांक : तीर्थवि-२०११/प्र.क्र.६५१/योजना-६
दि. १६ नोव्हेंबर, २०१२.
२) ग्रामविकास विभाग, शासन निर्णय क्रमांक : तीर्थवि-२०२३/प्र.क्र.३६८/योजना-११
दि. २८ डिसेंबर, २०२३.
३) नियोजन विभाग, शासन निर्णय क्र. युपासु-२०२५/प्र.क्र.०७/का.१४१२, दि.०९ जून, २०२५.
प्रस्तावना:-
पुण्यश्लोक अहिल्यादेवी होळकर ग्रामीण यात्रास्थळ योजना (ब वर्ग) अंतर्गत “श्री
सिद्धिविनायक गणपती संस्थान, श्री क्षेत्र वायगाव, ता.भातकुली, जि. अमरावती” या “ब” वर्ग ग्रामीण
यात्रास्थळाच्या ठिकाणी विविध विकास कामांकरीता निधी उपलब्ध करुन देणेबाबतचा प्रस्ताव प्राप्त
झाला आहे. या प्रस्तावावर मा. प्रधान सचिव (ग्रामविकास) यांच्या अध्यक्षतेखालील राज्य निकष
समितीच्या दि. ३१ ऑक्टोबर, २०२५ रोजी झालेल्या बैठकीत विचार करण्यात आला. सदर बैठकीत
यात्रास्थळाच्या ठिकाणी करावयाच्या कामांची अंदाजपत्रके व इतर कागदपत्रांची समितीने तपासणी
केली व सदर कामांकरीता निधीची शिफारस केली आहे. त्यानुसार सदर यात्रास्थळाच्या ठिकाणी
करावयाच्या विकास कामांना प्रशासकीय मान्यता देण्याची बाब शासनाच्या विचाराधीन होती.
शासन निर्णय:-
पुण्यश्लोक अहिल्यादेवी होळकर ग्रामीण यात्रास्थळ योजना (ब वर्ग) (२५१५ २५६६) ३१
सहायक अनुदाने (वेतनेत्तर) या योजनेंतर्गत सन २०२५-२६ या आर्थिक वर्षासाठी अर्थसंकल्पीत
केलेल्या निधीतून खालील "ब" वर्ग यात्रास्थळाच्या ठिकाणी एकूण रु. २,७२,५०,०००/- (रुपये दोन
कोटी बाहत्तर लक्ष पन्नास हजार फक्त) एवढया रक्कमेच्या विकास कामांस प्रशासकीय मान्यता
देण्यात येत आहे.
# Page 2
शासन निर्णय क्रमांकः तीर्थवि- २०२५/ई-१४६४७७६/यो-११, दि. २९ डिसेंबर, २०२५
-----------------------------------------------------------------------------------------------------------------------------------------
| अ.क्र. | तीर्थक्षेत्राचे नाव | कामांचे नाव | अंदाजपत्रकीय रक्कम | प्रशासकीय मान्यता रक्कम |
| १ | २ | ३ | ४ | ५ |
| १ | श्री सिद्धिविनायक गणपती संस्थान, श्री क्षेत्र वायगाव, ता.भातकुली, जि. अमरावती | १. प्रसाधनगृह (स्त्री व पुरूष). | ५७,२०,०००/- | ५७,२०,०००/- |
| २. किचन व भोजनकक्ष | ९६,३०,०००/- | ९६,३०,०००/- |
| ३. सभामंडप | १,१९,००,०००/- | १,१९,००,०००/- |
| एकूण | २,७२,५०,०००/- | २,७२,५०,०००/- |
-----------------------------------------------------------------------------------------------------------------------------------------
२. वरील कामांच्या प्रशासकीय मान्यतेचा निधी त्या-त्यावेळी उपलब्ध तरतूद व इतर तीर्थक्षेत्रांची
निधीची मागणी विचारात घेऊन टप्प्याटप्प्याने वितरित करण्यात येईल.
३. सदर कामांच्या अंदाजपत्रकास सक्षम प्राधिका-यांची तांत्रिक मंजूरी (Sanctioned)
असल्याची खात्री करावी. तसेच, सदरहू जागा वन विभागाच्या अखत्यारीत नसल्याचे खात्री करून व
बांधकामे करण्यात येणारी आवश्यक जागा, ग्रामपंचायतीच्या मालकीची करून घेतली आहे याची
मुख्य कार्यकारी अधिकारी, जिल्हा परिषद, अमरावती यांनी प्रथम खात्री करावी.
४. तसेच, प्रत्येक पायाभूत सुविधेच्या कामास तांत्रिक मान्यता देण्यापूर्वी संदर्भाधिन शासन निर्णय क्र.३
नुसार ऑनलाईन युनिक आयडी क्रमांक घ्यावा व सदर आयडी क्रमांक पोर्टलवर अपलोड करावा.
संदर्भाधीन शासन निर्णयानुसार पायाभुत सुविधेबाबत नमूद सर्व बाबींचे तंतोतंत पालन होईल असे पहावे.
५. मंजूर निधीचा योग्यरितीने विनियोग होण्याच्या दृष्ट्टीने मुख्य कार्यकारी अधिकारी, जिल्हा
परिषद, अमरावती यांनी दक्षता घ्यावी. सदर कामांचा त्यांनी वेळोवेळी आढावा घेऊन कामावर देखरेख
ठेवावी व कामांची माहिती उपयोगिता प्रमाणपत्रासह विहित मुदतीत सादर करावी.
६. सदर यात्रास्थळाच्या ठिकाणी करावयाची वरील विकासची कामे इतर कोणत्याही योजनेतून
घेण्यात आलेले नाही याची मुख्य कार्यकारी अधिकारी, जिल्हा परिषद, अमरावती यांनी खात्री करावी.
तसेच, ग्रामविकास विभागाने ब वर्ग तीर्थक्षेत्र विकास योजनेत या यात्रास्थळाच्या ठिकाणच्या कामांना
यापूर्वी प्रशासकीय मान्यता दिली असल्यास ती रक्कम व नवीन प्रशासकीय मान्यता रक्कम मिळून
एकूण रु.५.०० कोटीच्या मर्यादेत प्रस्ताव असावा याबाबतची दक्षता प्रकरणपरत्वे संबंधीत कार्यकारी
अभियंता, जिल्हा परिषद/सार्वजनिक बांधकाम विभाग यांनी घ्यावी.
७. विकास कामे पूर्ण झाल्यानंतर सदरहू काम तीर्थक्षेत्र विकास योजनेतून घेण्यात आल्याचा
नामफलक कामाच्या ठिकाणी ठळकपणे दिसेल असा लावण्यात यावा.
पृष्ट्ठ ३ पैकी २
# Page 3
शासन निर्णय क्रमांकः तीर्थवि- २०२५/ई-१४६४७७६/यो-११, दि. २९ डिसेंबर, २०२५
८. राज्य शासनामार्फत वेळावेळी प्रस्तुत योजनेविषयी व वित्त विषयक वेळोवेळी निर्गमित करण्यात
आलेले आदेश/नियम/शासन निर्णय/वित्तीय नियमावली यांची अंमलबजावणी मुख्य कार्यकारी
अधिकारी, जिल्हा परिषद, अमरावती यांनी करावी. या अटीच्या अधीन सदर प्रशासकीय मान्यता
देण्यात येत आहे.
९. सदर अनुदान मागणी क्र.एल.०३, २५१५ इतर ग्रामीण विकास कार्यक्रम (००) (०८) ग्रामीण
भागातील यात्रास्थळांच्या विकासासाठी विशेष कार्यक्रम (राज्यस्तर) (२५१५ २५६६) योजनांतर्गत ३१
सहायक अनुदान (वेतनेत्तर) या लेखाशिर्षाखाली सन २०२५-२६ या आर्थिक वर्षाच्या मंजूर तरतुदीतून
भागविण्यात यावा.
१०. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर