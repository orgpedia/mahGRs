# Page 1
महाराष्ट्र जिल्हा परिषद वित्त व लेखा सेवा वर्ग ३, विभागीय परिक्षांचे आयोजन व विभागीय परिक्षा नियमांमधील सुधारणा करण्याच्या अनुषंगाने समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांक- परिक्षा-२०२२/प्र.क्र.२८/आस्था-१०
बांधकाम भवन, २५, मर्झबान पथ,
फोर्ट, मंत्रालय, मुंबई - ४०० ००१
दिनांक : १८ फेब्रुवारी, २०२२
संदर्भ :- सामान्य प्रशासन विभागाचा शासन निर्णय क्र.विपधो-२६२०/प्र.क्र.१६/का-१७, दि.३१/०३/२०२१
प्रस्तावना: सामान्य प्रशासन विभागाने त्यांचेकडील शासन निर्णय दिनांक ३१/०३/२०२१ अन्वये राज्य शासकीय कर्मचाऱ्यांबाबत राज्य शासनाच्या विविध प्रशासकिय विभागांच्या विभागीय परीक्षांसंदर्भातील सामाईक बाबींबाबतचे धोरण तयार करण्याच्या अनुषंगाने सूचना निर्गमित केल्या आहेत.
याच धर्तीवर ग्राम विकास विभागाच्या विविध संवर्गातील कर्मचाऱ्यांच्या विभागीय परिक्षांबाबत सामाईक धोरण निश्चितीबाबत शिफारस सूचविण्याकरिता समिती गठित करण्याबाबत विभागीय आयुक्त, कोकण विभाग यांनी प्रस्तावित केल्याप्रमाणे ग्राम विकास विभागाच्या अधिनस्त जिल्हा परिषदांमधील कार्यरत विविध संवर्गातील कर्मचाऱ्यांच्या विभागीय परिक्षांबाबत सामाईक धोरण निश्चितीबाबत शिफारस सूचविण्याकरिता समिती गठित करण्याची बाब या विभागाच्या विचाराधीन होती.
शासन निर्णय : या शासन निर्णयान्वये विभागीय परिक्षांबाबत सामाईक धोरण निश्चितीबाबत शिफारस सूचविण्याकरिता उप आयुक्त (विकास), विभागीय आयुक्त कार्यालय, कोकण विभाग, कोकण भवन, बेलापूर, नवी मुंबई यांच्या अध्यक्षतेखाली समिती गठित करण्यास शासन मान्यता देण्यात येत आहे.
०२. सदर समितीची रचना पुढीलप्रमाणे असेल.
---------------------------------------------------------------------------------------------------------------------------------------------------
| ग्राम विकास विभागाच्या विविध संवर्गातील कर्मचाऱ्यांच्या विभागीय परिक्षांबाबत सामाईक धोरण निश्चितीबाबत शिफारस सूचविण्याकरिता गठित समिती. |
| अ.क्र. | नाव | पदनाम | समितीमधील / अध्यक्ष सदस्य/पदसिद्ध सदस्य |
|  | श्री. जी. डी. भालेराव | उप आयुक्त (विकास), विभागीय आयुक्त कार्यालय, कोकण विभाग, कोकण भवन, बेलापूर, नवी मुंबई - ४०० ६१४ | अध्यक्ष |
|  | श्री. का.गो.वळवी | उप सचिव, जिल्हा परिषद आस्थापना, ग्राम  |  विकास विभाग, बांधकाम भवन, फोर्ट, २५, मर्झबान पथ, फोर्ट, मंत्रालय, मुंबई - ४०० ००१ | सदस्य |
---------------------------------------------------------------------------------------------------------------------------------------------------
# Page 2
शासन निर्णय क्रमांकः परिक्षा-२०२२/प्र.क्र.२८/आस्था-१०
-----------------------------------------------------------------------------------------------------------------------------------------------------------------------------------------
|  | श्रीम. सारिका  |  ननावरे | महाराष्ट्र जिल्हा परिषद वित्त व लेखा सेवा संवर्गातील अधिकारी तसेच लेखा परिक्षांचा अनुभव असलेले उप संचालक, परिक्षा शाखा, संचलनालय, लेखा व कोषागारे, मुंबई. | सदस्य |
|  | श्री. विकास सावंत | मुख्य लेखा व वित्त अधिकारी, जिल्हा परिषद, सातारा | सदस्य |
|  | श्री. शेखर कुलकर्णी | उप मुख्य लेखा व वित्त अधिकारी, जिल्हा परिषद, नांदेड | सदस्य |
| ६ | श्री. आनंद जोशी | सहायक संचालक (लेखा), विकास - आस्थापना  |  शाखा विभागीय आयुक्त कार्यालय, कोकण विभाग, कोकण भवन, बेलापूर, नवी मुंबई ६४०० ६१४ | सदस्य सचिव |
-----------------------------------------------------------------------------------------------------------------------------------------------------------------------------------------
०३. जिल्हा परिषद वित्त व लेखा सेवा वर्ग ३ संवर्गातील लेखाधिकारी करिता विभागीय परिक्षा नियमात योग्य ती सुधारणा सूचविणे, सदर परिक्षांच्या अभ्यासक्रमात कालानुरूप बदल सुचविणे, परिक्षांकरिता नेमल्या जाणाऱ्या अधिकारी / कर्मचारी यांना मानधन निश्चितीसाठी शिफारस करणे, परिक्षा पात्रता बदलासंदर्भात शिफारस करणे आणि सामान्य प्रशासन विभागाचे परिपत्रक दिनांक २२/०९/२०२० अनुसार ग्राम विकास विभागांतर्गत विविध संवर्गाच्या विभागीय परिक्षांसदर्भात सामाईक धोरण निश्चितीबाबत अन्य शिफारस करणे, इ. अनुषंगिक बाबींसंदर्भात उपरोक्त समिती या विभागास शिफारशी सुचवेल.