# Page 1
जिल्हा सेवा, वर्ग-३ व जिल्हा तांत्रिक सेवा, वर्ग–३ मधील कर्मचाऱ्यांना महाराष्ट्र विकास सेवा, सहायक गट विकास अधिकारी, गट-ब (एस-१५) संवर्गात तदर्थ पदोन्नती देणेबाबत.
महाराष्ट्र शासन
ग्राम विकास विभाग
शासन आदेश क्रमांक : मविसे-१०२२/प्र.क्र.१५३/२०२२/आस्था-३ अ
बांधकाम भवन, २५, मर्झबान पथ, मुंबई - ४०० ००१.
दिनांक: २८ नोव्हेंबर, २०२२
वाचा :- शासन आदेश क्रमांक : मविसे-१०२२/प्र.क्र.१५३/२०२२/आस्था-३ अ, दि.१६ नोव्हेंबर, २०२२ शासन आदेश उपरोक्त वाचा येथील शासन आदेशान्वये नाशिक, औरंगाबाद, अमरावती व नागपूर महसूली विभागातील जिल्हा सेवा, वर्ग-३ व जिल्हा तांत्रिक सेवा, वर्ग-३ मधील कर्मचाऱ्यांना महाराष्ट्र विकास सेवा, सहायक गट विकास अधिकारी, गट-ब संवर्गात (वेतन स्तर एस-१५ : ४१८००-१३२३००) तदर्थ पदोन्नती देण्यात आली असून पदोन्नत झालेल्या कर्मचाऱ्यांना नागरी सेवा मंडळाच्या शिफारशी तसेच सक्षम प्राधिकाऱ्याच्या मान्यतेने तदर्थ पदोन्नतीने पदस्थापना देण्यात आली आहे सदर आदेशातील अमरावती विभागातील सौ.कल्पना ज. जायभाये (कु.कास्देकर) यांच्या पदस्थापनेचे आदेश स्वतंत्रपणे निर्गमित करण्यात येतील असे नमूद केलेले आहे. त्यास अनुसरुन सौ. कल्पना ज. जायभाये ( कु. कास्देकर) यांना सहायक गट विकास अधिकारी, पंचायत समिती, अंजनगाव सुर्जी, जि. अमरावती या रिक्त पदावर पदस्थापना देण्यात येत आहे .
२. मा.उच्च न्यायालय, मुंबई यांनी रिट याचिका क्रमांक २७९७/२०१५ मध्ये दि.०४.०८.२०१७ रोजी दिलेल्या निर्णयाविरोधात राज्य शासनाने मा . सर्वोच्च न्यायालय, नवी दिल्ली येथे विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन १६ब यांच्या शासन निर्णय दि.०७.०५.२०२१ मधील तरतूदी नुसार पदोन्नतीच्या कोटयातील सर्व रिक्त पदे दि.२५.०५.२००४ च्या स्थितीनुसार निव्वळ तात्पुरत्या स्वरूपात सेवाज्येष्ठतेनुसार मा सर्वोच्च न्यायालयाच्या निर्णयाच्या अधीन राहून भरण्यात येत आहेत.
३. वरील अधिकारी यांना सहायक गट विकास अधिकारी, गट-ब संवर्गात खालील अटींच्या अधीन राहून तदर्थ पदोन्नती देण्यात येत आहे : अटी व शर्ती : ३.१) सदर तदर्थ पदोन्नती ११ महिने अथवा आयोग पुरस्कृत उमेदवार उपलब्ध होतील यापैकी जे आधी घडेल तोपर्यंत राहिल. दरम्यानच्या काळात आयोग पुरस्कृत उमेदवार प्राप्त झाल्यास, तदर्थ पदोन्नती देण्यात आलेल्या अधिकाऱ्यांना पदावनत करण्यात येईल.
# Page 2
शासन आदेश क्रमांकः मविसे-१०२२/प्र.क्र.१५३/२०२२/आस्था-३
३.२)सदर तदर्थ पदोन्नती सरळसेवेच्या कोटयातील पदावर देण्यात येत असल्याने ती तापुरत्या स्वरूपाची असून, महाराष्ट्र लोकसेवा आयोगाच्या मान्यतेच्या अधिन राहून देण्यात येत आहे.
३.३) सदरची पदोन्नती तदर्थ स्वरूपाची असून सदर पदोन्नती प्रशासकीय निकड म्हणून लोकहितास्तव देण्यात आली आहे.
३.४) तदर्थ पदोन्नतीमुळे संबंधित अधिकारी यांना नियमित पदोन्नतीचे म्हणजेच ज्येष्ठतेचे कोणतेही अधिकारी प्राप्त होणार नाहीत. उपरोक्त पदोन्नत अधिकाऱ्यांची ज्येष्ठता फिडर कॅडर मधील ज्येष्ठतेनुसार निश्चित करण्यात येईल .
३.५) वरील अधिकारी यांना पदोन्नतीने पदस्थापना दिलेल्या पदावर विहित कालावधीत रूजू होणे आवश्यक आहे.
४. संबंधित विभागीय आयुक्त / मुख्य कार्यकारी अधिकारी, जिल्हा परिषद यांनी सहायक गट विकास अधिकारी,गट-ब संवर्गातील तदर्थ पदोन्नतीने पदस्थापना देण्यात आलेल्या वरील अधिकारी यांना तात्काळ
कार्यमुक्त करावे आणि नवीन नियुक्तीच्या ठिकाणी तात्काळ हजर होण्याबाबत सुचना द्याव्यात .
५. सहायक गट विकास अधिकारी,गट-ब संवर्गातील तदर्थ पदोन्नती वरील अधिकारी यांनी त्यांच्या नवीन नियुक्तीच्या ठिकाणी तात्काळ रूजु व्हावे तसेच संबंधित अधिकारी यांनी सदर पदाचा पदभार स्वीकारल्यानंतर त्याचा अनुपालन अहवाल शासनास सादर करावा. संबंधित अधिकाऱ्यांनी अनधिकृत रजेवर जाऊ नये. त्यांचे लक्ष सामान्य प्रशासन विभागाच्या क्रमांक : सीडीआर १०८२/२५६७/२८/अकरा, दिनांक ३०.८.१९८२ च्या
परिपत्रकाकडे वेधण्यात येत आहे. त्यात दिलेल्या सूचना लक्षात घेऊन नियुक्ती रद्द करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील याची त्यांनी नोंद घ्यावी.
# Page 3