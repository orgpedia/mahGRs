# Page 1
Local Government Directory (LGD Code) संदर्भात मुख्य सचिव, महाराष्ट्र राज्य यांच्या अध्यक्षतेखाली सुकाणू समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः संकिर्ण-२४२३/प्र.क्र.६४/आसक
बांधकाम भवन, मर्झबान पथ, फोर्ट,
मंत्रालय, मुंबई - ४०० ००१
तारीख: २६ सप्टेंबर, २०२३.
प्रस्तावना : केंद्र शासनाच्या पंचायती राज मंत्रालयाद्वारे Local Government Directory (LGD) ही प्रणाली उपलब्ध करुन देण्यात आली आहे. या प्रणालीमार्फत प्रत्येक महसुली गाव, तालुका, जिल्हा, स्थानिक स्वराज्य संस्था (ग्रामीण व शहरी) यांना विशेष संकेत कोड (Unique Code) देण्यात येतो.
सदर प्रणालीमध्ये राज्याच्या महसूल विभागास प्रत्येक महसुली गाव, तालुका, जिल्हा यांच्या नोंदींचे व्यवस्थापन व अद्ययावत करण्याची जबाबदारी देण्यात आली आहे. तसेच ग्राम विकास व पंचायत राज विभागामार्फत ग्रामीण स्थानिक स्वराज्य संस्थांच्या नोंदी व नगरविकास विभागामार्फत शहरी स्थानिक
स्वराज्य संस्थांच्या नोंदीचे व्यवस्थापन करण्यात येते. तथापि, यासाठी महसूल विभाग, नगरविकास विभाग, निवडणूक आयोग व जनगणना संचालनालय यांचे सोबत समन्वय साधणे आवश्यक ठरते.
LGD Code संदर्भातील कामकाजाच्या अनुषंगाने समन्वय रहावा यासाठी मुख्य सचिव, महाराष्ट्र राज्य यांच्या अध्यक्षतेखाली सुकाणू समिती गठित करण्याची बाब शासनाच्या विचाराधीन होती. त्यानुसार याबाबत शासनाने खालील निर्णय घेतला आहे.
शासन निर्णय : Local Government Directory (LGD Code) संदर्भात खालीलप्रमाणे सुकाणू समिती गठित करण्यात येत आहे.
----------------------------------------------------------------
| अ.क्र. | समितीची रचना | पद |
| १ | मुख्य सचिव, महाराष्ट्र राज्य | अध्यक्ष |
| २ | अपर मुख्य सचिव (महसूल) | सदस्य |
| ३ | अपर मुख्य सचिव / प्रधान सचिव (ग्रामविकास व पंचायत राज) | सदस्य |
| ४ | अपर मुख्य सचिव/ प्रधान सचिव (नगर विकास - २) | सदस्य |
| ५ | मुख्य निवडणूक अधिकारी | सदस्य |
----------------------------------------------------------------
# Page 2
शासन निर्णय क्रमांकः संकिर्ण-२४२३/प्र.क्र.६४/आसक
----------------------------------------------------------------------------
| ६ | जमाबंदी आयुक्त आणि संचालक, भूमी अभिलेख, पुणे | सदस्य |
| ७ | संचालक, जनगणना संचालनालय | सदस्य |
| ८ | राज्य माहिती अधिकारी, राष्ट्रीय सूचना विज्ञान केंद्र, (NIC), मुंबई | सदस्य |
| ९ | उप सचिव, आपले सरकार कक्ष, ग्रामविकास विभाग | सदस्य सचिव |
----------------------------------------------------------------------------
२. उपरोक्त प्रमाणे स्थापन केलेली समिती LGD संदर्भातील विविध समस्या व अडचणींचे निराकरण करण्याबाबत त्रैमासिक आढावा घेईल. तसेच समिती पंचायती राज मंत्रालय, भारत सरकार यांनी वेळोवेळी दिलेल्या निदेशांनुसार कार्यवाही करेल.