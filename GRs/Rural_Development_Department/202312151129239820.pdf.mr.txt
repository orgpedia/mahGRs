# Page 1
लेखाशिर्ष २५१५ १२३८ या योजनेअंतर्गत प्रशासकीय मान्यता दिलेल्या विकास कामांचा नियमित आढावा घेणेबाबत.
महाराष्ट्र शासन
ग्राम विकास विभाग
शासन परिपत्रक क्रमांकः विकास-२०२३/प्र.क्र. ६०८/यो-६
बांधकाम भवन, २५ मर्झबान पथ, फोर्ट,
मंत्रालय, मुंबई - ४००००१
दिनांक: १५ डिसेंबर, २०२३
वाचा: १) शासन निर्णय क्रमांकः विकास-२००९/प्र.क्र.८/पं.रा.८, दि.२४ फेब्रुवारी, २००९.
२) शासन निर्णय क्रमांकः विकास-२०१५/प्र.क्र.५२/योजना-६, दि. २७ मार्च, २०१५.
प्रस्तावना: राज्यात गावांतर्गत मुलभूत सुविधा उपलब्ध नसल्याने ग्रामस्थांना अनेक अडचणींना तोंड द्यावे लागते. त्यामुळे मा.लोकप्रतिनिधींकडून मुलभूत सुविधांसाठी निधीची मागणी होत असते. ही बाब विचारात घेऊन शासनाने मा.लोकप्रतिनिधींनी सुचविलेल्या ग्रामीण भागातील मुलभूत सुविधा पुरविणे (लेखाशिर्ष २५१५ १२३८) ही योजना वाचा येथील क्र.१ च्या शासन निर्णयान्वये सन २००८-०९ पासून सुरू केली आहे. तसेच वाचा येथील क्र.२ च्या शासन निर्णयान्वये या योजनेच्या निकष व कार्यपध्दतीबाबत सुधारित धोरण निश्चित करण्यात आलेले आहेत. सदर योजनेंतर्गत मंजूर कामे विहीत मुदतीत पूर्ण होत नाहीत, असे शासनाच्या निदर्शनास आले आहे. शासनाने विकास कामांना मंजूरी देऊन देखील कामे कालमर्यादेत पूर्ण केली जात नसल्याने, जनतेला आवश्यक सुविधांपासून वंचित राहावे लागते. त्यामुळे या योजनेतर्गंत मंजूर केलेल्या ग्रामीण भागातील विकास कामांच्या प्रगतीचा नियमित आढावा घेण्यासाठी समिती गठित करण्याची बाब शासनाच्या विचाराधीन होती.
शासन परिपत्रक : वरील प्रस्तावनेत नमूद केल्याप्रमाणे लेखाशिर्ष २५१५ १२३८ या योजनेअंतर्गत शासनाने मंजूर केलेली कामे, जी कामे जिल्हा परिषद किंवा सार्वजनिक बांधकाम विभाग या यंत्रणेमार्फत करावयाची आहेत. अशा कामांच्या प्रगतीचा नियमित आढावा घेण्यासाठी सर्व जिल्हा स्तरावर व तालुका स्तरावर खालीलप्रमाणे समिती गठित करण्यात येत आहे.
पृष्ठ५ पैकी १
# Page 2
शासननिर्णय क्रमांकः विकास-२०२३/प्र.क्र.६०८/यो-६, दि. १५ डिसेंबर, २०२३
२. (अ) जिल्हास्तरीय समिती :
-----------------------------------------------------------------
| अ.क्र. | सदस्यांचे नाव | समितीमधील पदनाम |
| १. | मुख्य कार्यकारी अधिकारी, जिल्हा परिषद | अध्यक्ष |
| २. | अति. मुख्य कार्यकारी अधिकारी, जिल्हा परिषद | सदस्य |
| ३. | उप मुख्य कार्यकारी अधिकारी (ग्रामपंचायत), जिल्हा परिषद | सदस्य |
| ४. | जिल्ह्यातील कार्यकारी अभियंता, सार्वजनिक बांधकाम विभाग | सदस्य |
| ५. | कार्यकारी अभियंता (बांधकाम), जिल्हा परिषद | सदस्य-सचिव |
-----------------------------------------------------------------
जिल्हास्तरीय समितीने करावयाची कार्यवाही:
(१) शासन स्तरावरून प्राप्त प्रशासकीय मान्यता झालेल्या कामांचा नियमित आढावा घेणे.
(२) लेखाशिर्ष २५१५ १२३८ अंतर्गत मंजूर कामे प्रामुख्याने छोट्या स्वरुपातील असून कमी कालावधीत पूर्ण होणारी आहे. या कामांना मुदतीत तांत्रिक मान्यता देणे, निविदा प्रक्रिया राबविणे व कामे मुदतीत पूर्ण करणे या करिता कालबध्द कार्यक्रम निश्चित करणे.
(३) कामे गुणवत्ता पूर्ण होईल या करिता कामांना नियमित भेट देऊन तपासणी करणे.
(४) समितीची दरमहा निश्चितपणे बैठक घेणे व कामाचा आढावा घेणे.
(ब) तालुकास्तरीय समिती:
--------------------------------------------------
| अ.क्र. | तालुक्यातील सदस्यांचे नाव | समितीमधील पदनाम |
| १. | गट विकास अधिकारी, पंचायत समिती | अध्यक्ष |
| २. | सहायक गट विकास अधिकारी, पंचायत समिती | सदस्य |
| ३. | विस्तार अधिकारी, पंचायत समिती | सदस्य |
| ४. | उप अभियंता, सार्वजनिक बांधकाम विभाग | सदस्य |
| ५. | उप अभियंता (बांधकाम), पंचायत समिती | सदस्य–सचिव |
--------------------------------------------------
तालुकास्तरीय समितीने करावयाची कार्यवाही:
(१) मंजूर झालेल्या कामांची पुढील कार्यवाहीसाठी ना-हरकत प्रमाणपत्र मिळण्यास किंवा अन्य अडचण असल्यास सोडविणे.
(२) ग्रामपंचायत व कार्यान्वयन यंत्रणा यामध्ये समन्वय साधणे.
(३) कामे गुणवत्ता पूर्ण होईल या करिता कामांना नियमित भेट देऊन तपासणी करणे.
(४) समितीची दरमहा निश्चितपणे बैठक घेणे व कामाचा आढावा घेणे.
पृष्ठ५ पैकीर
# Page 3
शासननिर्णय क्रमांकः विकास-२०२३/प्र.क्र.६०८/यो-६, दि. १५ डिसेंबर, २०२३
३. वार्षिक काम तपासणीचे उद्दिष्ट:
लेखाशिर्ष २५१५ १२३८ योजनेंतर्गत मंजूर कामांच्या तपासणीबाबत संबंधीत वर्षातील एकूण मंजूर कामांचे अधिकारी निहाय उद्दिष्ट पुढीलप्रमाणे देण्यात येत आहे.
-------------------------------------------------------------------------------------
| अ.क्र. | अधिकारी | एका आर्थिक वर्षात मंजूर कामांपैकी तपासणी करावयाच्या कामांचे उद्दिष्ट |
| १. | मुख्य कार्यकारी अधिकारी | 9% |
| २. | अति. मुख्य कार्यकारी अधिकारी | २% |
| ३. | उप मुख्य कार्यकारी अधिकारी (पंचायत) | 4% |
| ४. | गट विकास अधिकारी | १०% |
| ५. | सहा. गट विकास अधिकारी | २०% |
| ६. | विस्तार अधिकारी (पंचायत समिती) | २०% |
-------------------------------------------------------------------------------------
उपरोक्त प्रमाणे कामांची तपासणी करताना खालील प्रमाणे कार्यवाही करावी :
अ) यासंदर्भात, संबंधित जिल्हयाच्या मुख्य कार्यकारी अधिकारी यांनी जिल्हा परिषद स्तरावर आवश्यक ते आदेश त्यांच्या स्तरावर निर्गमित करावेत.
आ) कामांची तपासणी करताना संबंधित जिल्हयाच्या तांत्रिक अधिकारी यांना सोबत घेण्यात यावे.
इ) याबाबतचा त्रैमासिक अहवाल विभागीय आयुक्तांमार्फत शासनास सादर करावा.
# Page 4
# Page 5