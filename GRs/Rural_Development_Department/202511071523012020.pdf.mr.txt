# Page 1
प्रधानमंत्री ग्रामसडक योजना (PMGSY) व मुख्यमंत्री ग्रामसडक योजनेसाठी (MMGSY)
वित्तीय अधिकारांमध्ये सुधारणा करणेबाबत..
महाराष्ट्र शासन
ग्राम विकास विभाग
शासन निर्णय क्रमांकः ग्रासयो-२०२४/प्र.क्र.७२३/बांधकाम-१
बांधकाम भवन, ५वा मजला, २५ मर्झबान पथ,
फोर्ट, मंत्रालय, मुंबई - ४०० ००१
दिनांक : ०७ नोव्हेंबर, २०२५.
वाचा: १)ग्रामविकास व जलसंधारण विभाग शासन निर्णय क्रमांकः ग्रासयो-२००७/प्र.क्र.६७०/यो-८, दिनांक
१८.०१.२००८.
२)ग्रामविकास व जलसंधारण विभाग शासन निर्णय क्रमांकः ग्रासयो-२००९/प्र.क्र.११३/यो-८, दिनांक ०९.०९.२०१०.
३)ग्रामविकास व जलसंधारण विभाग शासन निर्णय क्रमांकः ग्रासयो-२०१२/प्र.क्र.११३/यो-८, दिनांक
२५.०९.२०१२.
४)ग्रामविकास विभाग शासन परिपत्रक क्रमांकः सुप्रमा-२०२३/प्र.क्र.३९८/बांधकाम-२,
दि.०२.०१.२०२४.
प्रस्तावना :
प्रधानमंत्री ग्रामसडक योजना ही केंद्र शासनाची कालबद्ध स्वरुपाची महत्वाकांक्षी योजना आहे. सदर
योजनेची अंमलबजावणी महाराष्ट्र ग्रामीण रस्ते विकास संस्थेमार्फत करण्यात येत आहे. प्रधानमंत्री ग्रामसडक
योजनेच्या धर्तीवर, राज्यशासन पुरस्कृत मुख्यमंत्री ग्रामसडक योजना सुरु करण्यात आली असून, सदर
योजनेची अंमलबजावणी ही महाराष्ट्र ग्रामीण रस्ते विकास संस्थेमार्फत करण्यात येत आहे.
०२. प्रधानमंत्री ग्रामसडक योजनेच्या कामांसाठी संदर्भीय दि.१८.०१.२००८ च्या शासन निर्णयान्वये
भावफरक तरतूद लागू करण्यात आली असून जेथे कंत्राटदार रस्त्यांची कामे विहित कालावधीत पूर्ण करणार
नाही, त्यांना भावफरकाची तरतूद लागू होणार नाही, असे सदर शासन निर्णयात स्पष्ट्टपणे नमूद करण्यात
आले आहे. तथापि, क्षेत्रीय स्तरावर विहीत कालावधीत काम पूर्ण न झालेल्या कामांना मुदतवाढ देताना
भावफरकाची तरतूदीसह मुदतवाढ देण्यात येत असल्याची बाब शासनाच्या निदर्शनास आली आहे.
तसेच, कामाच्या मंजूर किंमतीपेक्षा १० टक्के अधिक खर्चास मान्यता देण्याचे अधिकार संदर्भीय
दि.०९.०९.२०१० च्या शासन निर्णयान्वये मुख्य अभियंता (प्रमंग्रासयो) तथा शक्तीप्रदान अधिकारी यांना प्रदान
करण्यात आले आहेत. सदर अधिकाराचा वापर करुन सर्रासपणे मंजूर किंमतीपेक्षा १० टक्के अधिक खर्चास
मान्यता देण्यात येत असल्याची बाब शासनाच्या निदर्शनास आली आहे.
वरील दोन्ही बाबींमुळे कंत्राटदारांकडून विहीत वेळेत कामे पुर्ण केली जात नाही व योजनेच्या
कार्यान्वयनावर परिणाम होतो.
०३. तसेच, वित्त विभागाने व्यय अग्रक्रम समितीच्या दि.०५.०९.२०२३ रोजीच्या बैठकीमध्ये प्रशासकीय
मान्यता/सुधारित प्रशासकीय मान्यता किंमतीच्या मर्यादेत खर्च करण्याच्या सूचना दिल्या आहेत. वित्त
विभागाचे सदर निदेश विचारात घेऊन ग्राम विकास विभागकडील संदर्भीय दि.०२.०१.२०२४ च्या
परिपत्राकन्वये क्षेत्रीय स्तरावरुन मूळ प्रशासकीय मान्यता रकमेपेक्षा जास्त खर्च करण्यास परवानगी देण्यात
येऊ नये, अशा स्वयंस्पष्ट्ट सूचना निर्गमित करण्यात आल्या आहेत. तथापि, असे असतानाही उक्त
# Page 2
शासन निर्णय क्रमांकः ग्रासयो-२०२४/प्र.क्र.७२३/बांधकाम-१
दि.०९.०९.२०१० च्या शासन निर्णयान्वये प्रदान करण्यात आलेल्या अधिकाराचा वापर करुन सर्रासपणे मुख्य
अभियंता (प्रमंग्रासयो), पुणे यांच्या स्तरावरुन केंद्र /राज्य शासनाकडील मंजूर किंमतीपेक्षा १० टक्के अधिक
खर्चास मान्यता देण्यात येत आहे. सदर बाब वित्त विभागाचे व्यय अग्रक्रम समितीच्या बैठकीतील उक्त निदेश
व वित्तीय शिस्तीस धरुन नाही. त्यामुळे क्षेत्रीय यंत्रणांना स्वयंस्पष्ट्ट सूचना देणे आवश्यक आहे.
०४. प्रधानमंत्री ग्रामसडक योजनेसाठी महाराष्ट्र ग्रामीण रस्ते विकास संस्थेच्या वित्तीय अधिकारांमध्ये
संदर्भीय दि.०९.०९.२०१० व दि.२५.०९.२०१२ च्या शासन निर्णयान्वये सुधारणा करण्यात आली आहे.
त्यानुसार प्रधानमंत्री ग्रामसडक योजना व मुख्यमंत्री ग्रामसडक योजनांची कामे जलदगतीने व विहित वेळेत
पूर्ण करण्याच्या दृष्ट्टीने होणारा कालापव्यय टाळण्यासाठी, तसेच संपूर्ण योजनेचे कार्यान्वयन जलदगतीने
करुन परिणामकारकरित्या संनियत्रण करण्याच्या दृष्ट्टीने वित्तीय अधिकारांमध्ये सुधारणा करण्याची बाब
शासनाच्या विचाराधीन होती.
शासन निर्णय:
प्रस्तावनेत नमुदकेल्यानुसार, महाराष्ट्र ग्रामीण रस्ते विकास संस्थेंतर्गत प्रधानमंत्री ग्रामसडक योजना
व मुख्यमंत्री ग्रामसडक योजनेच्या प्रभावी अंमलबजावणीसाठी, या दोन्ही योजनेच्या कामांबाबत संदर्भ क्र. १)
येथील दि.०९.०९.२०१० च्या शासन निर्णयातील अ.क्र. ७ (Excess expenditure over GoI) व १० (To grant
extension of time to the tender) अन्वये प्रदान करण्यात आलेले वित्तीय अधिकार अधिक्रमित करुन त्यात
पुढीलप्रमाणे सुधारणा करण्यात येत आहे:-
-------------------------------------------------------------------------------------------------------------------------------------------------------------------------------
|  |  |  | Competent Authority to |  |  |  |
|  | Sr. |  |  | Nature of |  |  | Extend of Power |  |
| which the powers |  | Remarks |  |
| No. | Power | Delegated |
| delegated |  |
|  |  |  |
| ७. | Excess expenditure over AA | a.Secretary (MMGSY) / CEO, MRRDA | Up to १० percent over AA cost of work. | -- |
| b.Government | Above १० percent and up to १५ percent over AA cost of work. | -- |
| c.Government | Above १५ percent over AA cost of work. | With prior approval of Planning and Finance Department, GoM |
| १०. | To grant extension of time to the Work | Executive Engineer and Head PIU (PMGSY) | Nil | Extension shall be granted on merit basis, for the reasons not attributed to contract. |
| Superintending Engineer (PMGSY) | Only once up to १ months |
| Chief Engineer (PMGSY) and Empowered Officer | Only once up to २ months |
| Secretary (MMGSY) and CEO, MRRRDA | Above ३ months |
-------------------------------------------------------------------------------------------------------------------------------------------------------------------------------
पृष्ट्ठ ३ पैकी २
# Page 3
शासन निर्णय क्रमांकः ग्रासयो-२०२४/प्र.क्र.७२३/बांधकाम-१
०२. मूळ प्रशासकीय मान्यता रकमेपेक्षा अधिक खर्च (१०% पयंत) उपरोक्त तक्त्यातील अ.क्र.७ (a) येथे
नमूद केलेल्या सक्षम प्राधिकाऱ्याच्या पूर्वपरवानगी शिवाय/मान्यतेशिवाय करण्यात येऊ नये. तसेच, जर
निविदा स्विकृती, तसेच अन्य कारणांमुळे कामाच्या अंदाजपत्रकास सुधारीत प्रशासकीय मान्यतेची
आवश्यकता असल्यास, त्यास उपरोक्त्त तक्त्यातील अ.क्र.७ (b) व ७ (c) येथे नमूद केल्यानुसार सुधारीत
प्रशासकीय मान्यता घेऊनच पुढील आवश्यक कार्यवाही करण्यात यावी.
०३. वित्तीय अधिकारांमधील उपरोक्त सुधारणा या प्रधानमंत्री ग्रामसडक योजना व मुख्यमंत्री ग्रामसडक
योजना या दोन्ही योजनेसाठी लागू राहतील.
सदर शासन निर्णय महाराष्ट्र शासनाच्या www.maharashtra.gov.inया संकेतस्थळावर उपलब्ध