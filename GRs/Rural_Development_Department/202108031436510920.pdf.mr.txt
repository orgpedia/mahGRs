# Page 1
नांदेड जिल्हयातील सार्वजनिक बांधकाम विभागाच्या विभागीय स्तरावरील संरचनेच्या धर्तीवर नांदेड जिल्हयातील, जिल्हा परिषद (बांधकाम विभागाच्या अखत्यारितील अस्तित्वातील बांधकाम विभागाची व बांधकाम उपविभागाची पुनर्रचना करण्याबाबत.
महाराष्ट्र शासन
ग्राम विकास विभाग
शासन निर्णय क्रमांक: संकिर्ण-२०२०/प्र.क्र.१६८/योजना- ११
बांधकाम भवन, मर्झबान पथ, फोर्ट,
मुंबई-४०० ००१.
दिनांक : ०३ ऑगस्ट, २०२१.
वाचा : १) मुख्य कार्यकारी अधिकारी, जिल्हा परिषद, नांदेड यांचे क्रमांक-जिपना/ बांउवि / मुआ/ ८६५/२०२०, दिनांक १२.५.२०२० चे पत्र.
२) ग्राम विकास विभाग, शासन पत्र क्रमांक ग्रासयो-२०२०/प्र.क्र.१६७/बांधकाम-१, दि.१४.१२.२०२०.
३) शासन निर्णय समक्रमांक दिनांक ९.३.२०२१.
प्रस्तावना :
संदर्भ क्र.३ येथील शासन निर्णयानुसार, नांदेड जिल्हयातील सार्वजनिक बांधकाम विभागाच्या, विभागीय स्तरावरील संरचनेच्या धर्तीवर नांदेड जिल्हयातील, जिल्हा परिषद बांधकाम विभाग व बांधकाम उपविभाग यांची पुनर्रचना करुन सुधारित कामकाज व कार्यक्षेत्र निश्चित करण्यात आले होते.
तथापि, ग्राम विकास विभाग, शासन निर्णय क्रमांक: ग्रासयो-२००३/प्र.क्र.१२४/योजना-९, दि.१०.१०.२००३ अन्वये राज्यात प्रधानमंत्री ग्रामसडक योजना राबविण्यासाठी केंद्र शासनाच्या सूचनेनुसार महाराष्ट्र ग्रामिण रस्ते विकास संस्थेची (MRRDA) स्थापना करण्यात आली आहे. सदरची यंत्रणा ही स्वतंत्र असून संस्था अधिनियम, १८६० अन्वये नोंदणी करण्यात आली आहे. त्यामुळे कार्यकारी अभियंता (प्रमंग्रासयो) नांदेड हे स्वतंत्र कार्यालय राहील. सदर कार्यालय हे प्रधानमंत्री ग्राम सडक योजना व मुख्य मंत्री ग्राम संडक योजनेच्या संबंधित कामकाज स्वतंत्रपणे पार पाडतील. तसेच,
# Page 2
शासन निर्णय क्रमांकः संकिर्ण-२०२०/प्र.क्र.१६८/योजना-११
जिल्हा परिषद ( बांधकाम विभाग) नांदेड या नविन बांधकाम विभागातील कामकाजाचा अतिरिक्त कार्यभार कार्यकारी अभियंता (प्रमंग्रासयो) नांदेड या कार्यालयाकडे सोपविण्याची बाब शासनाच्या विचाराधिन होती.
शासन निर्णय :
नांदेड जिल्हा भौगोलिक क्षेत्रफळाच्या दृष्टीने मोठा असल्याने सार्वजनिक बांधकाम विभागाच्या
पार्श्वभूमिवर प्रशासकीय दृष्ट्या नांदेड जिल्हा परिषद बांधकाम विभाग व बांधकाम उपविभागाची पुनर्रचना करण्याबाबत व त्यानुषंगाने नांदेड जिल्हयातील कामाच्या सोईसाठी निव्वळ तात्पुरत्या स्वरुपात नांदेड जिल्हा परिषद बांधकाम विभाग व बांधकाम उपविभाग पुनर्रचना करण्यात आली होती.
सदरची पुनर्रचना कायम करण्यात येत असून प्रधानमंत्री ग्रामसडक योजना (PMGSY) या कार्यालयाचे अस्तित्व स्वतंत्र राहील. या कार्यालयाच्या कामकाजात जिल्हा परिषदेचा हस्तक्षेप असणार नाही.
२. संदर्भाधिन दिनांक ९.३.२०२१ च्या शासन निर्णयान्वये कार्यकारी अभियंता, जिल्हा परिषद, बांधकाम विभाग, नांदेड हे कार्यालय कायम ठेवण्यात येत असून सदर पदाचा अतिरिक्त पदभार कार्यकारी अभियंता (प्रमंग्रासयो) नांदेड यांच्याकडे सोपविण्यात येत आहे.
३. शासन निर्णय, दिनांक ९.३..२०२१ अन्वये पुनर्रचना केल्यानुसार जिल्हा परिषद, बांधकाम विभाग, नांदेड व जिल्हा परिषद, बांधकाम उपविभाग नायगांव व मुदखेड या पदांचा पदभार आवश्यकतेनुसार जिल्हा परिषद, नांदेड कार्यालयातील उपलब्ध अधिकाऱ्याकडे किंवा प्रधानमंत्री ग्राम सडक योजना, नांदेड अंतर्गत उपलब्ध अधिकाऱ्याकडे अतिरिक्त स्वरुपात सोपविण्याबाबत मुख्य कार्यकारी अधिकारी, जिल्हा परिषद, नांदेड यांनी निर्णय घ्यावा.
४. कार्यकारी अभियंता, जिल्हा परिषद, बांधकाम विभाग, नांदेड यांना आहरण व संवितरण अधिकारी म्हणून घोषित करण्यात येत आहे.
५. संदर्भ क्रमांक-३ येथील शासन निर्णयानुसार, जिल्हा परिषद, बांधकाम विभाग, नांदेड यांचे पुनर्रचनेत अनुक्रमे (१) कार्यकारी अभियंता, जिल्हा परिषद, बांधकाम विभाग, भोकर व (२) कार्यकारी अभियंता, जिल्हा परिषद, बांधकाम विभाग, देगलूर असे नामाभिधान झाल्यामुळे सुधारित नामाभिधानाने या दोन्ही कार्यकारी अभियंत्यांना आहरण व संवितरण अधिकारी घोषित करण्यात येत आहे.
पृष्ठ ४ पैकी २
# Page 3
शासन निर्णय क्रमांक: संकिर्ण-२०२०/प्र.क्र.१६८/योजना-११
६. प्रधानमंत्री ग्रामसडक योजना (PMGSY) नांदेड या कार्यालयाकडे उपलब्ध असणाऱ्या अभियंत्यांची सेवा अतिरिक्त पदभाराचे स्वरुपात जिल्हा परिषद, नांदेड यांना जिल्हा परिषदेच्या कामकाजासाठी घेता येईल.
७. प्रधानमंत्री ग्रामसडक योजना (PMGSY) नांदेड या कार्यालयास जिल्हा परिषद कडील अभियत्यांच्या सेवा आवश्यकतेनुसार कार्यकारी अभियंता (PMGSY) यांच्या सल्ल्यानुसार मुख्य कार्यकारी अधिकारी, जिल्हा परिषद, नांदेड यांना उपलब्ध करुन देता येतील.
# Page 4