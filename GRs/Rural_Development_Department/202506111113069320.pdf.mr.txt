# Page 1
आषाढीवारी - २०२५
आषाढी एकादशी निमित्त नाशिक जिल्यातील संत
निवृत्तीनाथ महाराज यांच्या पालखीसोबत असणाऱ्या
भाविकांना मुक्कामाच्या ठिकाणी तात्पुरत्या
शौचालयाची व्यवस्था व इतर सुविधा पुरविण्याच्या
कामांना निधी वितरीत करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः तीर्थवि-२०२५/ई-११५९४१७/यो-११
बांधकाम भवन, २५ मर्झबान पथ, फोर्ट,
मंत्रालय, मुंबई - ४००००१
दिनांक: ११ जून, २०२५
संदर्भ: मुख्य कार्यकारी अधिकारी, जि. प. नाशिक यांचे जा.क्र. अमुकाअ/वैका/५०/२०२५
दि. २३.०५.२०२५ रोजीचे पत्र.
प्रस्तावना :-
मा. उप मुख्यमंत्री तथा वित्त मंत्री यांच्या २०२३ च्या अर्थसंकल्पीय भाषणामध्ये पुढीलप्रमाणे घोषणा
केली आहे; “संत ज्ञानेश्वर माऊली व संत तुकोबाराय यांचे पालखी सोबतच संत सोपान देव, संत निवृत्तीनाथ
व संत मुक्ताई यांचे निर्मलवारी करिता २०.०० कोटी रूपये निधी देण्यात येईल".
यानुषंगाने आषाढी एकादशीनिमित्त नाशिक जिल्यातील संत निवृत्तीनाथ महाराज यांच्या
पालखीसोबत असणाऱ्या भाविकांना तात्पुरते शौचालय, स्नानगृहे, पिण्याचे पाणी आवश्यक सोयी-सुविधा
पुरविण्यासाठी संदर्भीय पत्रान्वये जिल्हा परिषद, नाशिक यांनी आवश्यक इतका निधी उपलब्ध करुन
देणेबाबत विनंती केली आहे. त्यानुसार जिल्हा परिषद, नाशिक यांना निधी उपलब्ध करुन देण्याची बाब
शासनाच्या विचाराधीन होती.
शासन निर्णय:-
आषाढी एकादशीनिमित्त नाशिक जिल्यातील संत निवृत्तीनाथ महाराज यांच्या पालखीसोबत
असणाऱ्या भाविकांना तात्पुरते शौचालय, स्नानगृहे, पिण्याचे पाणी अशा आवश्यक सोयी-सुविधा
पुरविण्यासाठी जिल्हा परिषद, नाशिक यांनी रु.२,९८,६०,०००/- (रुपये दोन कोटी अठ्ठाण्णव लक्ष साठ
हजार फक्त) इतक्या निधीची मागणी केली आहे. सदर मागणीस या शासन निर्णयान्वये मान्यता देण्यात येत
आहे. सविस्तर तपशील पुढीलप्रमाणे आहे:-
------------------------------------------------------------
| अ.क्र. | जिल्हा परिषद | कामांचे नाव | रक्कम (रु.) |
| १. | जिल्हा परिषद, नाशिक | तात्पुरते स्वच्छतागृह | १,८५,००,०००/- |
| पिण्याचे/ वापरण्याचे पाणी टँकर | ३०,००,०००/- |
| भाडेतत्वावर ॲम्ब्युलन्स | ५,६०,०००/- |
| मुक्काम असलेल्या ग्रामपंचायतींना अनुदान | २८,००,०००/- |
| जनरेटर, लाईट व वॉटरप्रुफ मंडप | ५०,००,०००/- |
| एकूण | २,९८,६०,०००/- |
------------------------------------------------------------
# Page 2
शासन निर्णय क्रमांकः तीर्थवि-२०२५/ई-११५९४१७/यो-११ दि.११ जून, २०२५
२. सन २०२५-२६ या आर्थिक वर्षाकरिता पुण्यश्लोक अहिल्यादेवी होळकर ग्रामीण तीर्थक्षेत्र विकास या
योजनेंतर्गत, पुण्यश्लोक अहिल्यादेवी होळकर ग्रामीण तीर्थक्षेत्र विकास योजना (कार्यक्रम) (२५१५ २५२१)
(योजनांतर्गत) दत्तमत ३१-सहायक अनुदाने (वेतनेतर) (२५१५ २५२१) या लेखाशीर्षाखाली रु.१००.०० कोटी
इतका निधी अर्थसंकल्पीत करण्यात आला आहे.
३. सद्यस्थितीत २५१५ २५२१ लेखाशीर्षाखाली उपलब्ध तरतुदीतून यांना मंजूर रु.२,९८,६०,०००/-
इतक्या रकमेच्या ७५ % म्हणजेच रु. २,२३,९५,०००/- (रु. दोन कोटी तेवीस लक्ष पंच्याण्णव हजार फक्त)
इतका निधी मुख्य कार्यकारी अधिकारी, जिल्हा परिषद, नाशिक यांना वितरीत करण्यात येत आहे.
४. सदर निधी वितरीत करताना, ज्या कामांसाठी निधी उपलब्ध करून दिलेला आहे त्याच कामांवर
खर्च करण्याची जबाबतदारी मुख्य कार्यकारी अधिकारी, जिल्हा परिषद, नाशिक यांची राहील. सदर
सहायक अनुदानाच्या विनियोजनासंबंधीचे उपयोगिता प्रमाणपत्र महालेखापाल कार्यालय, मुंबई व या
विभागास सादर करावीत. वितरीत निधी खर्च झाल्याचे उपयोगिता प्रमाणपत्र व निर्मलवारीत (तात्पुरत्या
शौचालयाची व्यवस्था व इतर सुविधा) या बाबीवर झालेल्या एकूण खर्चाचा सविस्तर तपशील शासनास
सादर केल्यानंतर उर्वरित निधीचे वितरण करण्यात येईल.
५. सदर खर्च मागणी क्र.एल-०३ "२५१५-इतर ग्रामविकास कार्यक्रम-१९६,
जिल्हापरिषदांना/जिल्हास्तरीय पंचायतीना सहाय्य-(००) (०७) पुण्यश्लोक अहिल्यादेवी होळकर ग्रामीण
तीर्थक्षेत्र विकास योजना (कार्यक्रम) (२५१५ २५२१) (योजनांतर्गत) दत्तमत ३१-सहायक अनुदाने (वेतनेतर)
या लेखाशीर्षाखाली सन २०२५-२६ या वर्षात खर्ची टाकण्यात यावा.
६. सदर शासन निर्णय नियोजन विभागाच्या मान्यतेने व वित्त विभागाच्या अनौ. संदर्भ
क्र.३२२/२०२५/व्यय-१५ दि. २९.०४.२०२५ अन्वये दिलेल्या सहमतीनुसार निर्गमित करण्यात येत आहे.
तसेच, सदर शासन निर्णय वित्त विभागाच्या शासन परिपत्रक क्र: अर्थसं-२०२५/प्र.क्र.४४/अर्थ-३,
दि. ०७ एप्रिल, २०२५ अन्वये अटींची व शर्तीचे पालन करून निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3