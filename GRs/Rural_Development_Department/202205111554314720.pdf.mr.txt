# Page 1
ग्रामसेवक व ग्रामविकास अधिकारी ही दोन्ही पदे एकत्रित करुन एकच "पंचायत विकास अधिकारी” हे पद निर्माण करणे या मागणीच्या अनुषंगाने तपासणी व अभ्यास करून अहवाल सादर करण्यासाठी तज्ञ समिती गठित करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः संकीर्ण-२०१९/प्र.क्र.७९६/आस्था-७
बांधकाम भवन, मर्झबान पथ, २५,
फोर्ट, मंत्रालय, मुंबई ४००००१
तारीख :- ११ मे, २०२२
वाचा अपर मुख्य सचिव ( ग्राम विकास) यांच्या अध्यक्षतेखाली महाराष्ट्र राज्य ग्रामसेवक युनियन डी.एन.ई.१३६ यांच्या प्रलंबित मागण्यांबाबत दिनांक १९ मार्च, २०२१ रोजी आयोजित चर्चेचे इतिवृत्त
प्रस्तावना - महाराष्ट्र राज्य ग्रामसेवक युनियनने “ग्रामसेवक” व “ग्रामविकास अधिकारी” ही दोन्ही पदे रद्द करण्यात येवून एकच “पंचायत विकास अधिकारी” पद निर्माण करण्याची मागणी केली आहे. या मागणीच्या अनुषंगाने मा. राज्यमंत्री (ग्रामविकास) यांच्या अध्यक्षतेखाली दिनांक १५ जून, २०२१ रोजी झालेल्या बैठकीतील चर्चेनुसार तसेच मा. अपर मुख्य सचिव (ग्राम विकास) यांच्याकडे झालेल्या दि.१९ मार्च, २०२१ रोजीच्या बैठकींसंदर्भात वाचा येथील इतिवृत्तान्वये दिलेल्या निर्देशास अनुसरून, या मागणीच्या अनुषंगाने तपासणी व अभ्यास करून अहवाल सादर करण्यासाठी तज्ञ समिती गठीत करण्याची बाब शासनाच्या विचाराधीन होती.
शासन निर्णय उपरोक्त प्रस्तावनेस अनुसरून ग्रामसेवक व ग्रामविकास अधिकारी ही दोन्ही पदे रद्द करुन त्याऐवजी एकच “पंचायत विकास अधिकारी” हे पद निर्माण करणे या संघटनेच्या मागणीच्या अनुषंगाने तपासणी व अभ्यास करून अहवाल सादर करण्यासाठी तज्ञ समिती पुढीलप्रमाणे गठीत करण्यात येत आहे.
---------------------------------------------------------------------
| अ.क्र. | तपशील | पद |
| १ | उपायुक्त (आस्थापना), विभागीय आयुक्त कार्यालय, नाशिक विभाग | अध्यक्ष |
| २ | अतिरिक्त मुख्य कार्यकारी अधिकारी, जिल्हा परिषद, नाशिक | सदस्य |
---------------------------------------------------------------------
# Page 2
शासन निर्णय क्रमांकः संकीर्ण-२०१९/प्र.क्र.७९६/आस्था-७
-----------------------------------------------------------------------------------------------------------------
| ३ | मुख्य वित्त व लेखा अधिकारी, जिल्हा परिषद, जळगाव | सदस्य |
| ४ | उप मुख्य कार्यकारी अधिकारी (सामान्य), जिल्हा परिषद, नाशिक | सदस्य |
| ५ | उप मुख्य वित्त व लेखा अधिकारी, जिल्हा परिषद, नाशिक | सदस्य |
| ६ | श्री.एकनाथ पंढरीनाथ ढाकणे (ग्रामसेवक), महाराष्ट्र राज्य ग्रामसेवक युनियन डी.एन.ई.१३६ संघटनेचे प्रतिनिधी | सदस्य |
| ७ | उप मुख्य कार्यकारी अधिकारी (पंचायत), जिल्हा परिषद, नाशिक | सदस्य सचिव |
-----------------------------------------------------------------------------------------------------------------
सदर समितीच्या अध्यक्षांना आवश्यकतेनुसार विभागीय/जिल्हास्तरावरील क्षेत्रिय कार्यालयातील अधिकारी यांना बैठकीस आमंत्रित करता येईल.
२ तज्ञ समितीची कार्यकक्षा - सदर तज्ञ समितीची कार्यकक्षा पुढीलप्रमाणे आहे.
१) ग्रामसेवक व ग्रामविकास अधिकारी दोन्ही पदे रद्द करण्यात येवून एकच पंचायत विकास अधिकारी पद निर्माण करण्याची आवश्यकता व त्याची कारणमीमांसा स्पष्ट करणे.
२) ग्रामसेवक व ग्राम विकास अधिकारी या दोन्ही पदनामाला स्वतंत्र वेतनश्रेणी लागू आहे.
दोन्ही पदे रद्द करुन एक पदनाम केल्यास अनुज्ञेय करावयाची वेतनश्रेणीबाबत शिफारस करणे.
३) ग्रामसेवक व ग्रामविकास अधिकारी दोन्ही पदे रद्द करण्यात येवून एकच पंचायत विकास अधिकारी पद निर्माण केल्यास कालबध्द पदोन्नती/आश्वासित प्रगती योजनेच्या लाभातील बदल, इतर वित्तीय बाबी इत्यादीबाबत शिफारस करणे.
४) ग्रामसेवक व ग्रामविकास अधिकारी दोन्ही पदे रद्द करण्यात येवून एकच पंचायत विकास अधिकारी पद निर्माण केल्यास एकूण पदांच्या संख्या, सेवाविषयक बाबी, आरक्षण इत्यादि यात होणारा बदल किंवा आवश्यक ती सुधारणाबाबत शिफारस करणे.
५) राज्य शासनाचे अन्य विभागांमधील ग्रामस्तरावर कार्यरत असलेले कर्मचारी यांच्या पदांचा, पदोन्नतीचा, वेतनश्रेणी व कालबद्ध पदोन्नती लाभ इत्यादिंचा तुलनात्मक अभ्यास करुन शिफारस करणे.
६) ग्रामसेवक व ग्रामविकास अधिकारी दोन्ही पदे रद्द करण्यात येवून एकच पंचायत विकास अधिकारी पद निर्माण केल्यास उद्भवणाऱ्या बाबी व त्यावर तोडगा सुचविणे.
७) वरील मुद्द्यांच्या अनुषंगाने वित्तीय परिगणना व शासनावर पडणारा आर्थिक भार स्पष्ट करणे.
पृष्ठ ४ पैकी २
# Page 3
शासन निर्णय क्रमांकः संकीर्ण-२०१९/प्र.क्र.७९६/आस्था-७
प्रस्तुत मागणीबाबत समितीने उपरोक्त कार्यकक्षेच्या अनुषंगाने तपासणी व अभ्यास करून सहा महिन्यांच्या मुदतीमध्ये शासनास अहवाल सादर करावा.
# Page 4