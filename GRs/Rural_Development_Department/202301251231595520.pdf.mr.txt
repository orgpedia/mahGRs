# Page 1
पंचायत समिती कार्यालय नविन प्रशासकीय इमारत बांधकामाकरीता (“अ” व “ब” वर्ग) सुधारीत नमुना आराखडया बाबत...
महाराष्ट्र शासन
ग्राम विकास विभाग
शासन निर्णय क्रमांक: पंसई-२०२२/प्र.क्र.६६/बांध-४
५ वा मजला, २५ मर्झबान पथ, बांधकाम भवन
फोर्ट, मुंबई, ४००००१
तारीख: २५ जानेवारी, २०२३
वाचा - ग्राम विकास विभाग, शासन निर्णय क्रमांक: पंसई-२०१२/प्र.क्र.३१०/पंरा-७, दिनांक १ एप्रिल, २०१३.
प्रस्तावना सन २००८-०९ पुर्वी नवनिर्मित जिल्हा परिषदा व पंचायत समित्यांच्या प्रशासकीय इमारतींची बांधकामे विभागाकडून हाती घेण्यात आली असून, सन २००८-०९ पासून पंचायती राज इमारत बांधकामाच्या कृती आराखड्यानुसार जिल्हा परिषद / पंचायत समित्यांच्या प्रशासकीय व निवासी इमारतींची मोडकळीस आलेली बांधकामे हाती घेण्यात येत आहेत.
०२. ग्राम विकास विभागाच्या दिनांक १ एप्रिल, २०१३ रोजीच्या शासन निर्णयान्वये, “क” वर्ग पंचायत समितींच्या नवीन प्रशासकीय इमारत बांधकामाकरीता मुख्य वास्तुशास्त्रज्ञ, सा. बां. मंडळ सुधारीत नमुना आराखडा जॉब क्र. टी-एडीएम / ५५११, नकाशा क्र. २६ हा उपयोगात आणला आहे.
तथापि, “अ” व “ब” वर्ग पंचायत समित्यांसाठी नमुना आराखडा त्याकरीता आवश्यक अंदाजपत्रकीय किंमत निश्चित करण्याची बाब शासनाच्या विचाराधीन आहे.
शासन निर्णय पंचायत समित्यांच्या नविन प्रशासकीय इमारत बांधकामासाठी खालीलप्रमाणे क्षेत्रफळ अनुज्ञेय करण्यात आले आहे.
(i) “क” वर्गात मोडणा-या पंचायत समित्यांना त्यांच्या कडून वाढीव बांधकामाची मागणी आल्यास प्रत्यक्षात त्यांची गरज विचारात घेउन जास्तीत जास्त १४०० चौ. मी. क्षेत्रफळाचे बांधकाम
अनुज्ञेय करणे योग्य होईल.
# Page 2
शासन निर्णय क्रमांक: पंसई-२०२२/प्र.क्र.६६/बांध-४
(ii) “ब” वर्गात मोडणा-या पंचायत समित्यांना त्यांच्या कडून वाढीव बांधकामाची मागणी आल्यास १४०१ चौ. मी. ते १८०० चौ. मी. क्षेत्रफळाचे बांधकाम नविन प्रशासकीय इमारत
बांधकामासाठी अनुज्ञेय करण्यात यावे.
(iii) “अ” वर्गात मोडणा-या पंचायत समित्यांना त्यांच्या कडून वाढीव बांधकामाची मागणी आल्यास १८०० चौ. मी. ते २२०० चौ. मी. क्षेत्रफळाचे बांधकाम नविन प्रशासकीय इमारत
बांधकामासाठी अनुज्ञेय करण्यात यावे.
०२. “अ” व “ब” वर्ग पंचायत समित्यांसाठी नमुना आराखडा त्याकरीता आवश्यक अंदाजपत्रकीय किंमत निश्चित करण्यात यावी यासाठी मुख्य कार्यकारी अधिकारी, जिल्हा परिषद, पुणे यांच्या अध्यक्षतेखाली खालीलप्रमाणे समिती नियुक्त करण्यात येईल.
-----------------------------------------------------------------------------------------------
| अनु. क्र. | अधिका-याचे पदनाम | पद |
| १. | मुख्य कार्यकारी अधिकारी, जिल्हा परिषद, पुणे | अध्यक्ष |
| २. | अति. मुख्य कार्यकारी अधिकारी, जिल्हा परिषद, रत्नागिरी | सदस्य |
| ३. | कार्यकारी अभियंता (बांध.), जिल्हा परिषद, नागपूर | सदस्य |
| ४. | कार्यकारी अभियंता (बांध.), जिल्हा परिषद, औरंगाबाद | सदस्य |
| ५. | कार्यकारी अभियंता (बांध.), जिल्हा परिषद, अमरावती | सदस्य |
| ६. | श्री. राहुल देसाई, मुख्य वास्तुशास्त्रज्ञ यांच्या नामनिर्देशित सुचीवरील वास्तुविशारद | सदस्य |
| ७. | अति. मुख्य कार्यकारी अधिकारी, जिल्हा परिषद, पुणे | सदस्य सचिव |
-----------------------------------------------------------------------------------------------
०३. उपरोक्त प्रमाणे स्थापन करण्यात आलेल्या समितीची कार्यकक्षा खालीलप्रमाणे असेल.
(i) “अ” व “ब” वर्ग पंचायत समित्यांमधील मंजूर आकृतीबंधानुसार उपलब्ध जागेचा स्वतंत्र आराखडा त्याकरीता आवश्यक अंदाजपत्रकीय किंमत निश्चित करुन शिफारशीसह शासनास सादर करावा.
(ii) नविन प्रशासकीय इमारत बांधकामाचे अधिकतम अनुज्ञेय क्षेत्रफळाची व्यवहार्यता (Phisibility) शासनास सादर करणे.
(iii) शासकीय खर्चातील काटकसरीचे धोरण विचारात घेवून आदर्श आराखडा परि. क्र. ४ मधील नमुद क्षेत्रफळानुसार तयार करुन शिफारशीसह शासनास सादर करावा.
(iv) जिल्हा परिषदांच्या आकृतीबंधानुसार साधारणपणे नमुना आराखडा त्याकरीता आवश्यक अंदाजपत्रकीय किंमत निश्चित करुन करून शिफारस करणे.
(v) “अ” व “ब” वर्ग पंचायत समित्यांसाठी नमुना आराखडा शिफारशींसह दोन महिन्यात शासनास सादर करणे.
(vi) प्रस्तुत इमारत बांधकामामध्ये ग्रीन बिल्डींग संकल्पना अंमलात आणून, नैसर्गिक प्रकाशयोजना व वायुवीजन, पाण्याच्या व उर्जेच्या वापरात काटकसर, पर्जन्य
पृष्ठ ३ पैकी २
# Page 3
शासन निर्णय क्रमांक: पंसई-२०२२/प्र.क्र.६६/बांध-४
जलपुन:र्भरण आणि जास्तीत जास्त पर्यावरणपूरक बांधकाम साहित्य व साधन सामुग्रीचा वापर करणे आवश्यक राहील.