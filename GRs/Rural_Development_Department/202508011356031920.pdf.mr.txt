# Page 1
नागपूर विभागातील जिल्हा सेवा (गट-क)
मधील कर्मचाऱ्यास महाराष्ट्र विकास सेवा,
सहायक गट विकास अधिकारी, गट-ब
(एस-१६) संवर्गात नियमित पदोन्नती
कोट्यातील रिक्त पदावर तात्पुरती
पदोन्नती देण्याबाबत...
(निवडसूची सन २०२४-२५)
महाराष्ट्र शासन
ग्राम विकास विभाग
शासन आदेश क्रमांकः RDD-१४०११/४१/२०२५-RDD(Est-३A)
३ रा मजला, बांधकाम भवन, २५ मर्झबान पथ,
फोर्ट, मंत्रालय, मुंबई-०१
तारीख: १ ऑगस्ट, २०२५
शासन आदेश :
नागपूर महसूली विभागातील जिल्हा सेवा (गट-क) व जिल्हा तांत्रिक सेवा (गट-क)
मधील कर्मचाऱ्यांना महाराष्ट्र विकास सेवा, सहायक गट विकास अधिकारी, गट-ब (वेतन स्तर
एस-१६ : ४४९००-१४२४००) या संवर्गात सन २०२४-२५ या निवडसूची वर्षात सामान्य प्रशासन
विभागाने दिलेल्या सहमतीनुसार, नियमित पदोन्नती कोट्यातील रिक्त पदावर तात्पुरती पदोन्नती
देण्यात येत आहे. नागरी सेवा मंडळाची शिफारस तसेच सक्षम प्राधिकाऱ्यांच्या मान्यतेने नागपूर
विभागातील पदोन्नत श्री.पुंडलीक वा. पाल यांना खालील तक्त्यातील त्यांच्या नावासमोर स्तंभ
क्रमांक ३ मध्ये दर्शविल्याप्रमाणे नियमित पदोन्नती कोट्यातून तात्पुरत्या पदोन्नतीने पदस्थापना
देण्यात येत आहे.
-----------------------------------------------------------------------------------------------------------------------------------------------------------------------------
|  | अ. |  |  | अधिकाऱ्याचे नाव, सध्या धारण केलेले |  |  | तात्पुरत्या पदोन्नतीने पदस्थापनेचे पद |  |  | शेरा |  |
| क्र. | पद व ठिकाण | व ठिकाण |  |
| १ | २ | ३ | ४ |
| १ | श्री.पुंडलीक वा. पाल विस्तार अधिकारी (सांख्यिकी), सामान्य प्रशासन विभाग, जिल्हा परिषद, चंद्रपूर | सहायक गट विकास अधिकारी, पंचायत समिती, चंद्रपूर, जिल्हा चंद्रपूर | रिक्त पदी |
-----------------------------------------------------------------------------------------------------------------------------------------------------------------------------
०२. मा.सवोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७
च्या अधिन राहून पदोन्नतीच्या कोट्यातील सर्व रिक्त पदे दि. २५.५.२००४ स्थित सेवाज्येष्ट्ठतेनुसार,
# Page 2
शासन आदेश क्रमांकः RDD-१४०११/४१/२०२५-RDD(Est-३A)
निव्वळ तात्पुरत्या स्वरुपात भरण्याबाबत सा.प्र.वि./१६-ब कार्यासनाच्या दि.७.५.२०२१ च्या शासन
निर्णयानुसार दिलेल्या सूचनांनुसार, सदर मान्यता देण्यात येत आहे. तसेच, दिनांक ७ मे, २०२१
च्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आलेले असून त्यावरील
अंतिम निर्णयाच्या अधीन राहून सदर सहमती देण्यात येत आहे.
०३. उपरोक्त तक्त्यात नमुद कर्मचाऱ्यास सहायक गट विकास अधिकारी, गट-ब
संवर्गात खालील अटी व शतींच्या अधीन राहून नियमित पदोन्नती कोट्यातील रिक्त पदांवर
तात्पुरती पदोन्नती देण्यात येत आहे.
अटी व शर्ती :-
(१)निवडसूची तयार करताना कोणताही ज्येष्ट्ठ अधिकारी अनावधानाने वगळण्यात आलेला
नाही अथवा अधिक्रमित झालेला नाही.
(२)सदर पदोन्नती निव्वळ तात्पुरत्या स्वरूपाची असल्याने या तात्पुरत्या पदोन्नतीच्या परिणामी
संबंधित अधिकाऱ्यांना नियमितपणाचा कोणताही हक्क मिळणार नाही.
(३)निवडसूचीतील सर्व अधिकाऱ्यांनी सामान्य प्रशासन विभागाच्या दिनांक १ ऑगस्ट, २०१९
च्या शासन निर्णयात विहित केलेल्या पदोन्नतीच्या निकषाची पूर्तता केली आहे, या अटीच्या
अधीन सदर तात्पुरती पदोन्नती देण्यात येत आहे.
(४)सदर निवडसूचीतील सेवाज्येष्ट्ठतेनुसार पात्र असलेल्या, तथापि पदोन्नती नाकारणाऱ्या
अधिकाऱ्यांच्या पदोन्नती संदर्भात, सामान्य प्रशासन विभागाच्या दिनांक १२/०९/२०१६ च्या
शासन निर्णयानुसार कार्यवाही करण्याची दक्षता घ्यावी.
०४. भविष्ट्यात सदर पदोन्नतीच्या अनुषंगाने न्यायालयीन प्रकरणे किंवा इतर काही आक्षेप
आल्यास, त्याबाबतची जबाबदारी संबंधित विभागीय आयुक्त कार्यालय यांची राहील.
०५. संबंधित विभागीय आयुक्त/मुख्य कार्यकारी अधिकारी, जिल्हा परिषद यांनी
सहायक गट विकास अधिकारी, गट-ब संवर्गातील तात्पुरत्या पदोन्नतीने पदस्थापना देण्यात
आलेल्या संबंधित अधिकारी यांना तात्काळ कार्यमुक्त करावे आणि नवीन नियुक्तीच्या ठिकाणी
तात्काळ हजर होण्याबाबत सूचना द्याव्यात.
०६. सहायक गट विकास अधिकारी, गट-ब संवर्गातील तात्पुरती पदोन्नती दिलेल्या
संबंधित अधिकारी यांनी, त्यांच्या नवीन नियुक्तीच्या ठिकाणी तात्काळ रूजु व्हावे तसेच संबंधित
अधिकाऱ्यांनी सदर पदाचा पदभार स्वीकारल्यानंतर, त्याचा अनुपालन अहवाल शासनास सादर
करावा.
पृष्ट्ठ ४ पैकी २
# Page 3
शासन आदेश क्रमांकः RDD-१४०११/४१/२०२५-RDD(Est-३A)
०७. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेत्तर सेवा आणि
निलंबन, बडतर्फी व सेवेतून काढून टाकणे यांच्या काळातील प्रदाने), नियम, १९८१ च्या नियम १५
अन्वये विहित केलेल्या तरतूदीनुसार, पदग्रहण अवधी समाप्त होण्यापूर्वी पदोन्नतीने पदस्थापनेच्या
ठिकाणी रूजू झाले नसल्याचे निदर्शनास आल्यास त्यांचे विरूद्ध शिस्तभंग विषयक कारवाई
करण्यात येईल, याची संबंधितांनी नोंद घ्यावी. सदर आदेशान्वये दिलेल्या पदस्थापनेच्या ठिकाणी
रूजू न होणाऱ्या अधिकाऱ्यांविरूद्ध संबंधित विभागीय आयुक्त यांनी तात्काळ शिस्तभंग विषयक
कार्यवाही सुरू करावी व अनुपालन अहवाल शासनास सादर करावा.
०८. महाराष्ट्र नागरी सेवा (रजा) नियम, १९८१ मधील नियम, ३० (सी) नुसार मुळ
कार्यालयाने सदर अधिकाऱ्यांचे कोणत्याही प्रकारचे रजेचे अर्ज स्वीकारू नयेत. तसेच संबंधित
अधिकाऱ्यांचे लक्ष सामान्य प्रशासन विभागाच्या क्रमांक : सीडीआर १०८२/२५६७/२८/अकरा,
दिनांक ३०.८.१९८२ च्या शासन परिपत्रकाकडे वेधण्यात येत आहे. संबंधित पदोन्नत अधिकारी
यांनी पदोन्नतीने पदस्थापनेची नियुक्ती रद्द करण्यासाठी कुठल्याही स्वरूपाची आवेदने सादर
केल्यास, सदर परिपत्रकात दिलेल्या सूचना लक्षात घेऊन ते शिस्तभंगाच्या कारवाईस पात्र
ठरतील, याची त्यांनी नोंद घ्यावी.
सदर शासन आदेश महाराष्ट्र शासनाच्या www.maharashtra.gov.in या
# Page 4