# Page 1
गर्व्हनमेंट ई-मार्केटप्लस (GeM) या पोर्टलवरून विभागाचे कामकाज सुरळीत चालण्यासाठी संगणक, प्रिंटरची खरेदी करणेबाबत.
महाराष्ट्र शासन
ग्राम विकास विभाग
शासन निर्णय क्रमांक: संकीर्ण-२०२२/प्र.क्र.५३ /नों व भां. शाखा
बांधकाम भवन, मर्झबान पथ, फोर्ट,
मंत्रालय, मुंबई - ४००००१
दिनांक: २० ऑक्टोबर,२०२२.
प्रस्तावना: सामान्य प्रशासन विभाग (मातं) शासन निर्णय क्र.मातंसं २०२०/प्र.क्र.३५ (अ)/से.१/का-३९, दि.१९/१०/२०२० अन्वये ई-ऑफिस प्रणाली पूर्णत: कार्यान्वित करण्यासाठी या विभागाची निवड करण्यात आली आहे. यामुळे सदर प्रणाली प्रभावीपणे राबविण्याकरिता विभागास पायाभूत सुविधा उपलब्ध करून देण्यासाठी संगणक व प्रिंटरची खरेदी करण्याची बाब शासनाच्या विचाराधीन होती.
त्याबाबत शासन पुढीलप्रमाणे निर्णय घेत आहे.
शासन निर्णय : केंद्र शासनाने राष्ट्रीय खरेदी धोरणांतंर्गत (National Public Procurement Policy) खरेदी प्रक्रियेत मोठया प्रमाणात बदल केले आहेत. शासकीय विभाग/संस्थाकडून वस्तु व सेवांच्या खरेदीसाठी केंद्र शासनाने गर्व्हर्नमेंट ई-मार्कटप्लेस (GeM) हे पोर्टल विकसित केलेले आहे. गर्व्हर्नमेंट ई-मार्कटप्लेस (GeM) या पोर्टलवरून विभागाचे कामकाज सुरळीत चालण्यासाठी खालील वस्तुंची तातडीने खरेदी करणे आवश्यक आहे.
गर्व्हर्नमेंट ई-मार्कटप्लेस (GeM) या पोर्टलवरून विभागाचे कामकाज सुरळीत चालण्यासाठी खालीलप्रमाणे संगणक व प्रिंटरची खरेदी करण्यासाठी प्रशासकीय मान्यता देण्यात येत आहे.
--------------------------------------
| अ.क्र. | वस्तुचे नाव | खरेदी करावयाचे नग |
| १ | ऑल इन वन संगणक | ५५ |
| २ | इंकजेट प्रिंटर | ७५ |
--------------------------------------
२. उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२ भाग ३/उद्योग-४, दि.१/१२/२०१६ (शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका) मधील नियमानुसार प्रक्रिया अवलंबुन सदर खरेदी करण्यात यावी.
३. संगणक, प्रिंटर विथ स्कॅनर चे Specifications माहिती तंत्रज्ञान विभागाकडुन निश्चित करून घेण्यात आले आहेत.
# Page 2
शासन निर्णय क्रमांकः संकीर्ण-२०२२/प्र.क्र.५३/नों व भां.शाखा
४. यासाठीचा खर्च “मागणी क्रमांक एल–४, ३४५१-सेक्रेटरीएट-आर्थिक सेवा-(०१)(०३) गव्हर्नन्स प्रकल्पाची अंमलबजावणी १७ संगणक खर्च-(३४५१ २८०८) मागणी क्रमांक एल-४ (योजनांतर्गत) (दत्तमत)” या लेखाशिर्षातंर्गत सन २०२२-२३ मध्ये उपलब्ध झालेल्या मंजूर अनुदानातून भागविण्यात यावा.
५. खरेदी करण्यात आल्यावर संगणक व इंकजेट प्रिंटर या साहित्याची नोंद जडवस्तु संग्रहात घ्यावी.
६. सदर शासन निर्णय वित्त विभाग, शासन निर्णय क्रमांक: विअप्र २०१३/ प्र.क्र.३०/२०१३/विनियम, भाग-२, दि. १७ एप्रिल, २०१५ अन्वये सुधारित केल्यानुसार वित्तीय अधिकार नियम पुस्तिका १९७८ सोबतच्या परिशिष्टातील भाग पहिला, उप विभाग दोन, अनुक्रमांक २७–अ, नियम क्रमांक-७६ अन्वये विभागांना प्रदान करण्यात आलेल्या शक्तीनुसार निर्गमित करण्यात येत आहे.