# Page 1
जिल्हा परिषदेतील जिल्हा तांत्रिक सेवा, वर्ग-३ (कृषी) संवर्गातील विस्तार अधिकारी (कृषी) (महाराष्ट्र कृषी सेवा विकल्प) यांची_दिनांक ०१/०१/२०२३ रोजीची एकत्रित तात्पुरती ज्येष्ठतासूची.
महाराष्ट्र शासन
ग्राम विकास विभाग
शासन परिपत्रक क्रमांक: जिपअ-२०२३/प्र.क्र. ३९६ / आस्था-४
बांधकाम भवन, २५, मर्झबान पथ,
फोर्ट, मुंबई - ४००००१.
दिनांक :- ३१/१०/२०२३
संदर्भ: १) विभागीय आयुक्त, औरंगाबाद यांच्या कार्यालयाचे पत्र क्रमांक २०२३/विशा-आस्था/मविसे-१/कावि-१७६, दिनांक १२-०५-२०२३ २) विभागीय आयुक्त, नागपूर यांच्या कार्यालयाचे पत्र क्रमांक विशा/आस्था/कार्या ११ (३)/कावि/४८५/ २०२२, दिनांक ११ मार्च, २०२३ ३) विभागीय आयुक्त, अमरावती यांच्या कार्यालयाचे पत्र क्रमांक विकास/ज्येष्ठतासुची/कावि/६३४/२०२२, दिनांक २६ डिसेंबर, २०२२ ४) विभागीय आयुक्त, कोकण विभाग यांच्या कार्यालयाचे पत्र क्रमांक विकास/मविसे/कार्या-१/से.जे.सू / २०२३, दिनांक २५-८-२०२३
शासन परिपत्रक:
जिल्हा तांत्रिक सेवा वर्ग ३ (कृषी) संवर्गातील विस्तार अधिकारी (कृषी) (महाराष्ट्र कृषी सेवा विकल्प ) दिनांक १.१.२०२३ ची एकत्रित तात्पुरती ज्येष्ठता यादी प्रसिध्द करण्यात येत आहे.
२. सदर तात्पुरती ज्येष्ठता सूची सर्व संबंधितांच्या निदर्शनास आणावी व त्याबाबत संबंधितांचे काही आक्षेप व हरकती असल्यास त्या कार्यालयीन अभिलेख्यावरुन छाननी करुन आणि आक्षेप योग्य असल्यास, योग्य ते प्रमाणपत्र देवून विभागीय आयुक्त आणि मुख्य कार्यकारी अधिकारी, जिल्हा परिषद यांच्या शिफारशींसह खाली दिलेल्या विवरणपत्रात नमूद करुन संबंधित कागदपत्रांसह शासनाकडे पाठविण्यात याव्यात. आक्षेप न तपासताच शासनाकडे पाठविण्यात येवू नयेत. छाननी करुन न पाठविता प्राप्त झालेले तसेच संबंधितांनी परस्पर शासनाकडे पाठविलेले आक्षेप विचारात घेतले जाणार नाहीत.
३. सदर ज्येष्ठतायादीमध्ये ज्या विस्तार अधिकारी (कृषी) (मकृसे विकल्प ) यांनी त्यांची शैक्षणिक अर्हता, जन्म दिनांक, जात प्रवर्ग, सेवा पुर्व परिक्षा उत्तीर्ण/सुट, आंतर जिल्हा बदलीने बदली झालेल्या जिल्हयात रुंजू
# Page 2
शासन परिपत्रक क्रमांकः जिपअ-२०२३/प्र.क्र. ३९६/आस्था-४
झाल्याचा दिनांक, सेवा पुर्व परिक्षा विहित कालावधीत उत्तीर्ण न झाल्याने सेवा जेष्ठता गमावल्यामुळे/ सुट मिळाल्यामुळे, संबंधितास मिळालेला नवीन नियमित नियुक्ती दिनांक याबाबतची माहिती शासनास कळविलेली नाही त्यांचे रकाने रिक्त ठेवण्यात आलेले आहे.
४. ज्या विस्तार अधिकाऱ्यांनी विहित कालावधीत सेवा पूर्व परिक्षा उत्तीर्ण झाले नसल्याने सेवा जेष्ठता गमावली आहे त्यांचा नियमित नियुक्ती दिनांक नमूद करताना ते ज्या दिनांकास सेवा पूर्व परिक्षा उत्तीर्ण झाले आहेत वा त्यांना ज्या दिनांकास सेवा पुर्व परिक्षा उत्तीर्ण होण्यापासून सुट मिळाली आहे तो दिनांक त्यांचा नियमित नियुक्ती दिनांक म्हणून नमूद करण्यात यावा
५. विस्तार अधिकाऱ्याची आंतर जिल्हा बदली झाली असल्यास, ते ज्या दिनांकास बदलीच्या ठिकाणी रुंजू झाले तो दिनांक नमूद करावा.
६. विस्तार अधिकारी दिव्यांग असल्यास त्याचा दिव्यांग प्रवर्ग व दिव्यांग प्रमाणपत्र कार्यालयास सादर केल्याचा दिनांक नमूद करावा व प्रस्तावासोबत दिव्यांग प्रमाणपत्र सादर करावे.
उपरोक्त अ.क्र. ३ ते ६ येथील माहिती दिनांक २० नोव्हेंबर २०२३ पूर्वी संबंधित विभागीय आयुक्त कार्यालयामार्फत शासनास पोहचेल अशा पध्दतीने पाठवावी. माहिती विहित कालावधीत शासनास विहित मार्गाने प्राप्त न झाल्यास संबंधित विस्तार अधिकारी ( कृषी ) ( मक़से विकल्प ) यांची नावे अंतिम ज्येष्ठतायादीतून वगळण्यात येतील व त्याची त्याची सर्वस्वी जबाबदारी संबंधित मुख्य कार्यकारी अधिकारी, जिल्हा परिषद आणि संबधित उपायुक्त (आस्थापना), विभागीय आयुक्त कार्यालय यांची राहील.
७. आक्षेप अर्ज विभागीय आयुक्तांमार्फत शासनाकडे पाठविण्याचा शेवटचा दि. २० नोव्हेंबर, २०२३ असा आहे. सदर दिनांकानंतर प्राप्त झालेले आक्षेप शासन स्तरावर विचारात घेतले जाणार नाहीत, याची नोंद घ्यावी.
८. तसेच दरम्यानच्या कालावधीत सेवानिवृत्त, स्वेच्छा सेवानिवृत्त, राजीनामा अथवा निधन झालेल्या, आंतरजिल्हा बदली झालेल्या कर्मचाऱ्यांचीदेखील नावे उचित नोंदीसह कळविण्यात यावीत.
९. तसेच सामान्य प्रशासन विभागाच्या दि.१०.०२.२०१६ च्या शासन निर्णयान्वये शासन स्तरावर प्राप्त होणारे प्रस्ताव संबंधित अधिकाऱ्यांचे नाव व पदनाम यांचा उल्लेख करुन साक्षांकित केलेले असावेत.
अधिकाऱ्यांचे नाव व पदनामाचा वापर करुन “करीता” म्हणून साक्षांकित केलेले प्रस्ताव शासन स्तरावर ग्राह्य मानण्यात येणार नाहीत. सबब दि.१०.०२.२०१६ च्या शासन निर्णयाचे कृपया काटेकोरपणे पालन करण्यात यावे.
१०. सदर ज्येष्ठतासुचीवर आक्षेप असल्यास, असे आक्षेप खालील तक्त्यात नमूद प्रारुपानुसारच सादर करावेत.
पृष्ठ ४ पैकी २
# Page 3
शासन परिपत्रक क्रमांकः जिपअ-२०२३/प्र.क्र. ३९६/आस्था-४
---------------------------------------------------------------------------------
| अ.क्र. |  | विस्तार अधिकारी | कर्मचाऱ्याचे |  | जेष्ठतासूचीतील ज्या |  | सुचविलेली |  | अभिप्राय |  |
|  | (कृषी) (म.कृ.से. | नांव | रकान्यामध्ये दुरुस्ती | दुरुस्ती |  |
| विकल्प) यांच्या |  | करावयाची आहे तो |  |
| दिनांक १.१.२०२३ | रकाना क्रमांक व |
| च्या तात्पुरत्या | असलेली सध्याची नोंद |
| राज्यस्तरीय |  |
|  |  |  |  |  |  |  |  |  |  |  |  |
---------------------------------------------------------------------------------
यादीतील अनुक्रमांक
११. शासनाने यापूर्वी प्रसिद्ध केलेल्या ज्येष्ठता सूचींसंदर्भात असे निदर्शनास आले आहे की, सदर ज्येष्ठता याद्या संबंधितांच्या निदर्शनास आणण्यात येत नाहीत. त्यामुळे संबंधितांना त्याबाबतचे आक्षेप वेळीच नोंदविता येत नाहीत. बऱ्याचदा संबंधित कर्मचारी त्यांच्या पदोन्नतीच्या वेळी ज्येष्ठता सूचीत दुरुस्ती करण्याची विनंती करतात. अशा प्राप्त झालेल्या प्रत्येक विनंती अर्जानुसार ज्येष्ठतासूचीत आवश्यक ती दुरुस्ती करण्यासाठी वेळोवेळी शुद्धीपत्रके काढावी लागतात. तसेच यामुळे मानीव दिनांकाची प्रकरणे उद्भवतात. सबब सोबतची ज्येष्ठता यादी सर्व संबंधितांच्या तात्काळ निदर्शनास आणून द्यावी व तसे केल्याबाबतचे प्रमाणपत्र शासनास पाठवावे.
१२. अंतिम ज्येष्ठतासुचीसाठी आक्षेप / हरकती / माहिती सादर करताना ग्राम विकास विभागाच्या शासन परिपत्रक क्रमांक जिपअ-२०२०/प्र.क्र.८९/आस्था-४, दि. १३ नोव्हेंबर, २०२० मधील सर्व सूचनांचे काटेकोरपणे पालन करण्यात यावे.
१३. जे विस्तार अधिकारी सेवा पुर्व परिक्षा उत्तीर्ण झालेले नाहीत वा ज्यांना सदर परिक्षा उत्तीर्ण होण्यापासून सुट मिळालेली नाही अशा विस्तार अधिकाऱ्यांची नावे राज्यस्तरीय सेवा जेष्ठतेसाठी पाठविण्यात येवू नयेत.
१४. प्रस्तावासोबत सेवापुस्तकाच्या पहिल्या पानाची छायांकित प्रत, पदवी/पदवीका उत्तीर्ण झाल्याचे सर्टीफिकेट, कॉलेजच्या शेवटच्या वर्षाची मार्कलिस्ट, विस्तार अधिकारी (कृषी) पदावरील नियमित नियुक्ती आदेश, सेवा पुर्व परिक्षा उत्तीर्ण झालेल्या निकालाची प्रत, सेवा पुर्व परिक्षा उत्तीर्ण करण्यास सुट मिळाली असल्यास सुट दिल्याचे आदेश, सेवा पुर्व परिक्षा विहित कालावधीत उत्तीर्ण न झाल्यास ज्या दिवशी उत्तीर्ण झाले आहेत त्या दिनांकास नियमित नियुक्ती दिनांकात बदल झाल्याचे आदेश, जात प्रमाणपत्र, जात वैधता प्रमाणपत्र, आंतर जिल्हा बदली झाली असल्यास ज्या जिल्हयात बदलीने रुजू करुन घेतले आहे तो रुजू करुन घेतल्याबाबतचा आदेश व या सर्व आदेशांच्या सेवा पुस्तकाच्या ज्या पानांवर नोंदी घेण्यात आलेल्या आहेत त्या पानांची छायांकित जोडण्यात यावी. सदरहू सर्व कागदपत्रे संबंधित मुख्य कार्यकारी अधिकारी यांनी मुळ नादीसह पडताळून पहावित व त्यांनी सदर कागदपत्रे खरी व योग्य असल्याची स्वतः खात्री करुन, साक्षांकित करुनच शासनास सादर करावीत.
पृष्ठ ४ पैकी ३
# Page 4
शासन परिपत्रक क्रमांकः जिपअ-२०२३/प्र.क्र. ३९६ / आस्था-४
१५. संबंधित विस्तार अधिकारी (कृषी ) ( मक़से विकल्प) हे अधिसंख्य असल्यास तसे शासनास अवगत करण्यात यावे.
१६. सदर यादी संबंधित विभागीय आयुक्त कार्यालयाने शासनास उपलब्ध करुन दिलेल्या माहितीच्या आधारे तयार करण्यात आली आहे. त्यामुळे या यादीच्या अनुषंगाने भविष्यात कोणताही प्रश्न निर्माण झाल्यास त्याची सर्वस्वी जबाबदारी संबंधित मुख्य कार्यकारी अधिकारी, जिल्हा परिषद आणि संबंधित उपायुक्त (आस्थापना), विभागीय आयुक्त कार्यालय यांची राहील.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32