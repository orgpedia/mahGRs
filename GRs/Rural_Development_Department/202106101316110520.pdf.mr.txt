# Page 1
ग्राम विकास विभागांर्तगत मजूर सहकारी संस्था, सुशिक्षित बेरोजगार अभियंता यांच्या नोंदणीकरण व ई- निविदा पध्दती करीता सार्वजनिक बांधकाम विभागाकडील नोंदणी नियमांचा अभ्यास करून अहवाल सादर करण्यासाठी नवीन समिती गठीत करणेबाबत.
महाराष्ट्र शासन
ग्राम विकास विभाग
शासन आदेश क्रमांक : ग्रासयो-२०१९/प्र.क्र.११२ (भाग-३)/बांधकाम-२
बांधकाम भवन, ७ वा मजला, २५, मर्झबान पथ, फोर्ट, मुंबई-४०० ००१.
तारीख: १० जून, २०२१.
वाचा : १) शासन निर्णय क्रमांक: ग्राम विकास विभाग, क्र. संकिर्ण-२०१० / २७५ / प्र.क्र.१७२/ पंरा-७, दि.१९.१०.२०११ २) शासन निर्णय क्रमांक: सार्वजनिक बांधकाम विभाग, क्र. सीएटी-२०१७/प्र.क्र.६९/ इमा.-२, दि.३१.०५.२०१८ ३) शासन निर्णय क्रमांक: सार्वजनिक बांधकाम विभाग, क्र. सीएटी-२०१७/ प्र.क्र.१०३/ इमा.-२, दि.२७.०९.२०१८ ४) शासन आदेश क्रमांक : ग्राम विकास विभाग, क्र. ग्रासयो-२०१९/प्र.क्र.११२/ बांधकाम-२, दि .१०.०७.२०१९ ५) शासन निर्णय क्रमांक: ग्राम विकास विभाग, क्र. ग्रासयो-२०१९/प्र.क्र.११२/ बांधकाम २, दि. ३०.०६.२०२० ६) शासन शुध्दीपत्रक क्रमांकः ग्राम विकास विभाग, क्र. ग्रासयो-२०१९/प्र.क्र.११२/ बांधकाम -२, दि. २१.०९.२०२०
प्रस्तावना: ग्राम विकास विभागांतर्गत स्थानिक स्वराज्य संस्थांच्या अखत्यारितील विकास कामे पार पाडण्यासाठी या विभागाच्या संदर्भाधीन अ.क्र.१ येथील दि.१९.१०.२०११ च्या शासन निर्णयान्वये मजूर सहकारी संस्था व सुशिक्षित बेरोजगार अभियंत्यांचे पंजीकरण करण्याबाबतचे व ई-निविदा कार्यप्रणाली अवलंबिण्याबाबतचे आदेश निर्गमित करण्यात आले आहेत. तथापि, सार्वजनिक बांधकाम विभागाच्या संदर्भाधीन अ.क्र. २ येथील दिनांक ३१.०५.२०१८ च्या शासन निर्णयान्वये सुशिक्षित बेरोजगार अभियंत्यांच्या संबंधी व संदर्भाधीन अ.क्र. ३ येथील दिनांक २७.०९.२०१८ च्या शासन निर्णयान्वये मजूर सहकारी संस्थेच्या संबंधी सुधारित सुचना निर्गमित केल्या आहेत.
२. सार्वजनिक बांधकाम विभागाच्या संदर्भाधीन शासन निर्णयांतील तरतुदी / नियम यांचा अभ्यास करुन सदर तरतुदी जिल्हा परिषद / पंचायत समिती यांना लागू करणे शक्य आहे किंवा कसे याबाबत तसेच मा. लोकप्रतिनिधी, जिल्हा परिषद कार्यालये, मजूर सहकारी संस्था, सुशिक्षित बेरोजगार अभियंता संघटना व वैयक्तिक अर्जदार यांच्याकडून प्राप्त झालेल्या निवेदनांच्या अनुषंगाने, संदर्भाधीन अ.क्र.५ येथील दि.३०.०६.२०२० रोजीच्या शासन निर्णयात
# Page 2
शासन आदेश क्रमांकः ग्रासयो-२०१९/प्र.क्र.११२ (भाग-३)/बांधकाम-२
सुधारणा करण्याबाबत व सुशिक्षित बेरोजगार अभियंता यांच्या सवलतींमध्ये सुधारणा करण्याबाबतच्या प्रस्तावित केलेल्या शासन निर्णयात नवीन सुधारणा / मार्गदर्शन तसेच वित्तिय मर्यादा निश्चित करण्यासाठी पुन्हा नव्याने आढावा घेणे आवश्यक आहे. त्याअनुषंगाने, संदर्भाधीन अ.क्र.४ येथील दि.१०.०७.२०१९ च्या शासन आदेशान्वये, गठीत केलेली समिती रद्द करुन नवीन समिती गठीत करण्याची बाब विचाराधीन होती.
शासन आदेश :
ग्राम विकास विभागातंर्गत, मजूर सहकारी संस्था व सुशिक्षित बेरोजगार अभियंता यांच्या नोंदणीकरण व ई-निविदा पध्दतीकरिता सार्वजनिक बांधकाम विभागाकडील नोंदणी नियमांचा अभ्यास करुन अहवाल सादर करण्यासाठी संदर्भाधीन अ.क्र.४ येथील दि.१०.०७.२०१९ रोजीच्या शासन आदेशान्वये, अधीक्षक अभियंता, प्रधानमंत्री ग्रामसडक योजना, महाराष्ट्र ग्रामीण रस्ते विकास संस्था, पुणे विभाग, पुणे यांच्या अध्यक्षतेखालील गठीत केलेली समिती रद्द करण्यात येत आहे.
२. मा.लोकप्रतिनिधी, जिल्हा परिषद कार्यालये, मजूर सहकारी संस्था, सुशिक्षित बेरोजगार अभियंता संघटना व वैयक्तिक अर्जदार यांच्याकडून प्राप्त झालेल्या निवेदनांच्या अनुषंगाने, संदर्भाधीन अ.क्र.५ येथील दि.३०.०६.२०२० रोजीच्या शासन निर्णयात सुधारणा करण्याबाबत व सुशिक्षित बेरोजगार अभियंता यांच्या सवलतींमध्ये सुधारणा करण्याबाबतच्या प्रस्तावित केलेल्या शासन निर्णयात नवीन सुधारणा / मार्गदर्शन तसेच वित्तिय मर्यादा निश्चित करण्यासाठी, खालील क्षेत्रिय अधिकाऱ्यांची समिती नव्याने गठीत करण्यात येत आहे:-.
---------------------------------------------------------------------------------------------------------------------
| अ. क्र. | अधिकाऱ्यांचे नाव | पद/कार्यालय | समितीमधील पदनाम |
| १. | डॉ. रुपाली सातपुते  |  | अतिरिक्त मुख्य कार्यकारी अधिकारी, जिल्हा परिषद, ठाणे | अध्यक्ष |
| २. | श्री.नितीन पालवे | कार्यकारी अभियंता, बांधकाम विभाग, जिल्हा परिषद, ठाणे. | सदस्य सचिव |
| ३. | श्री. संजय पाटील  |  | कार्यकारी अभियंता, प्रमंग्रासयो, महाराष्ट्र ग्रामीण रस्ते विकास संस्था, जिल्हा - पुणे . | सदस्य |
| ४. | श्री. युवराज देसाई  |  | कार्यकारी अभियंता, बांधकाम विभाग (दक्षिण), जिल्हा परिषद पुणे. | सदस्य |
| ५. | श्री.संजय नारखेडे | कार्यकारी अभियंता, बांधकाम विभाग क्र.२, जिल्हा परिषद नाशिक. | सदस्य |
| ६. | श्री.किरण सोनवणे | उपनिबंधक, जिल्हा निबंधक कार्यालय, ठाणे. | सदस्य |
| ७. | श्री. नारायण आघाव | उपनिबंधक, जिल्हा निबंधक कार्यालय, पुणे. | सदस्य |
| ८. | श्री. सतिश खरे | उपनिबंधक, जिल्हा निबंधक कार्यालय, नाशिक. | सदस्य |
---------------------------------------------------------------------------------------------------------------------
पृष्ठ ४ पैकी २
# Page 3
शासन आदेश क्रमांकः ग्रासयो-२०१९/प्र.क्र.११२ (भाग-३)/बांधकाम-२
३. उपरोक्त समितीने सार्वजनिक बांधकाम विभागाच्या संदर्भाधीन शासन निर्णयांतील तरतुदी/नियम यांचा अभ्यास करुन सदर तरतुदी जिल्हा परिषद / पंचायत समिती यांना लागू करणे शक्य आहे किंवा कसे याबाबत अभिप्राय द्यावेत. तसेच, मा. लोकप्रतिनिधी, जिल्हा परिषद कार्यालये, मजूर सहकारी संस्था, सुशिक्षित बेरोजगार अभियंता संघटना व वैयक्तिक अर्जदार यांच्याकडून प्राप्त झालेल्या निवेदनांच्या अनुषंगाने ग्राम विकास विभागांतर्गत मजूर सहकारी संस्था व सुशिक्षित बेरोजगार अभियंता यांचे पंजीकरण / आर्थिक मर्यादेत वाढ, कामांचे वाटप, नोंदणी मुदत / नुतनीकरण आणि ई-निविदा प्रक्रीया इत्यादी संदर्भात निर्गमित करण्यात आलेल्या संदर्भाधीन अ.क्र.१ येथील दिनांक १९.१०.२०११ व संदर्भाधीन अ.क्र.५ येथील दिनांक ३०.०६.२०२० च्या शासन निर्णयांतील तरतुदींमध्ये काही सुधारणा करणे आवश्यक असल्यास तसेच सुशिक्षित बेरोजगार अभियंता यांच्या सवलतींमध्ये सुधारणा करण्याबाबतच्या प्रस्तावित केलेल्या शाासन निर्णयात नवीन सुधारणा करणे आवश्यक असल्यास त्याप्रमाणे शासनास ३० दिवसांच्या आंत अहवाल सादर करावा.
४. उपरोक्त समितीमधील अधिकारी बदली/ पदोन्नती/सेवानिवृत्ती वा अन्य प्रशासकीय कारणास्तव त्यांच्या नियमित पदावरुन कार्यमुक्त झाल्यास त्या पदावर नियुक्त होणारे अधिकारी सदर समितीचे कामकाज पाहतील.
# Page 4