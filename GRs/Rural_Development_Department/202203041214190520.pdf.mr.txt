# Page 1
जिल्हा परिषद ठाणे अंतर्गत कार्यरत कार्यव्ययी आस्थापनेवरील कर्मचाऱ्यांना न्या. कालेलकर करारानुसार पुर्वलक्षी प्रभावाने रूपांतरीत नियमित अस्थायी आस्थापनेवर घेण्याबाबत.
महाराष्ट्र शासन
ग्राम विकास व पंचायत राज विभाग
शासन निर्णय क्र. काव्यआ-४१२०/प्र.क्र.४१/आस्था-१०,
बांधकाम भवन, २५ मर्झबान पथ,
फोर्ट, मुंबई-४०० ००१,
दिनांक :- २८ फेब्रुवारी, २०२२
वाचा:- १) शासन निर्णय, सार्वजनिक बांधकाम विभाग,क्र.रुअआ-१५९६/२२८/सेवा-५, दि.२४ एप्रिल,२००१.
२) मुख्य कार्यकारी अधिकारी, जिल्हा परिषद, ठाणे यांचे क्र. ठाजिप/ग्रापापु/आस्था१/ वशी-३११, दि.२०/०९/२०१९ रोजीचे पत्र.
प्रस्तावना : रोजंदारी आस्थापनेवरील कर्मचाऱ्यांना न्या. कालेलकर करारानुसार पूर्वलक्षी प्रभावाने रूपांतरित नियमित अस्थायी आस्थापनेवर घेण्यासंदर्भात सार्वजनिक बांधकाम विभागाने धोरणात्मक निर्णय घेतला असून, जे कर्मचारी सार्वजनिक बांधकाम विभाग, दि.२४/०४/२००१ च्या शासन निर्णयामधील अटींची पूर्तता करतील त्यांना न्या. कालेलकर करारानुसार फायदे देण्यासाठी रुपांतरित नियमित अस्थायी आस्थापनेवर घेण्यास पात्र ठरविले आहे. सार्वजनिक बांधकाम विभागाच्या दि. २४/०४/२००१ च्या शासन निर्णयातील परिच्छेद १ मधील अट क्र.१ नुसार रोजंदारी / कार्यव्ययी आस्थापनेवरील जे कर्मचारी शासन सेवेत / जिल्हा परिषद सेवेत कार्यरत आहेत आणि त्यांच्या नियुक्तीच्या दिनांकापासून त्यांच्या सलग सेवेस उशीरात उशीरा दि.३१/१२/१९९८ रोजी ५ वर्षे व प्रत्येक वर्षी कामाचे २४० दिवस पुर्ण झालेली आहेत आणि करारातील अटींची पूर्तता करतील अशा कर्मचाऱ्यांना पूर्वलक्षी प्रभावाने रुपांतरित नियमित अस्थायी आस्थापनेवर घेण्यास पात्र ठरविले आहे.
तसेच अट क्र. २ नुसार रोजंदारी / कार्यव्ययी आस्थापनेवरील कर्मचाऱ्यांना त्यांच्या सेवेची आवश्यकता नसल्यामुळे शासकीय सेवेतून कमी करण्यात आले होते. तथापि, ज्या कर्मचाऱ्यांनी अशा कपातीविरुध्द न्यायालयात दावे दाखल केलेले आहेत, अशा कर्मचाऱ्यांपैकी ज्यांना न्यायालयाच्या निर्णयानुसार पुनःस्थापित करण्यात आलेले आहे. अशा कर्मचाऱ्यांना पूर्वलक्षी प्रभावाने रुपांतरित नियमित अस्थायी आस्थापनेवर घेण्यास पात्र ठरविले आहे.
याचबरोबर परिच्छेद क्र.२ नुसार ज्या कर्मचाऱ्यांनी न्यायालयात दावे/रिव्हीजन/ अपिल/ अवमान याचिका दाखल केलेली आहे, अशा सर्व कर्मचाऱ्यांनी सर्व प्रकारचे दावे विनाअट मागे घेतल्यानंतर त्यांना रूपांतरीत अस्थायी आस्थापनेवर घेण्याबाबतची कार्यवाही करण्यात येईल.
न्या. कालेलकर करार मागणी-१ रोजंदारी आस्थापना परिच्छेद-२८ मध्ये नियमित आस्थापनेवर नेमणूक मिळण्याबाबत पुढीलप्रमाणे तरतूद आहे. “रूपांतरित अस्थायी आस्थापनेवर कामगार नेमला गेला की, त्याला मुंबई मुलकी सेवा नियम लागू होतात.” ०२. न्या. कालेलकर करारातील तरतूद तसेच सार्वजनिक बांधकाम विभागाच्या दि.२४/०४/२००१ च्या शासन निर्णयातील नमूद तरतूदींच्या अनुषंगाने मुख्य कार्यकारी अधिकारी, जिल्हा परिषद, ठाणे यांनी पाठविलेल्या प्रस्तावाची छाननी केली असता, असे
# Page 2
शासन निर्णय क्रमांकः काव्यआ-४१२०/प्र.क्र.४१/आस्था- १०
दिसून येते की, जिल्हा परिषद - ठाणे मधील ग्रामीण पाणी पुरवठा योजनेंतर्गत कार्यव्ययी आस्थापनेवर कार्यरत ३९ कर्मचारी शासन निर्णय दिनांक २४/०४/२००१ मधील अटींनुसार त्यांच्या नियुक्तीच्या दिनांकापासून दिनांक ३१/१२/१९९८ पर्यंत सलबग सेवेची ५ वर्षे पूर्ण करीत असून जिल्हा परिषद - ठाणे अंतर्गत उपरोक्त ३९ कर्मचारी आजतागायत कामावर असल्याने ते रूपांतरीत नियमित अस्थायी आस्थापनेवर घेण्यास पात्र ठरतात.
शासन निर्णय : रोजंदारी /कार्यव्ययी आस्थापनेवरील कर्मचाऱ्यांना रूपांतरित नियमित अस्थायी आस्थापनेवर घेण्याबाबत सार्वजनिक बांधकाम विभागाच्या शासन निर्णय क्र.रुअआ-१५९६/ २२८/सेवा-५, दि. २४/०४/२००१ मधील तरतूदी विचारात घेऊन सोबत जोडलेल्या परिशिष्ट "अ" मध्ये नमूद केल्याप्रमाणे कर्मचाऱ्यांना न्या. कालेलकर करारानुसार फायदे देण्यासाठी रुपांतरित नियमित अस्थायी आस्थापनेवर घेण्याचा शासनाने निर्णय घेतला आहे.
शासनाने घेतलेल्या निर्णयानुसार यासोबत जोडलेल्या परिशिष्ट-"अ" मधील रोजंदारी/ कार्यव्ययी आस्थापनेवरील कर्मचाऱ्यांच्या नावासमोर दर्शविलेल्या रकाना क्र.६ मधील पदावर व रकाना क्र.७ मध्ये दर्शविलेल्या दिनांकापासून रूपांतरित नियमित अस्थायी आस्थापनेवर घेण्यास शासन मान्यता देत आहे.
०२. शासनाच्या या निर्णयानुसार कर्मचान्यास रूपांतरित नियमित अस्थायी आस्थापनेवर आणल्यानंतर त्यांना न्या.कालेलकर कराराच्या तरतूदीनुसार अनुज्ञेय ठरणाऱ्या वेतनवाढीतील फरकाचे विनियमन पुढील प्रमाणे करण्यात येईल:
१) रोजंदारी / कार्यव्ययी आस्थापनेवरील कर्मचाऱ्यांना रूपांतरित नियमित अस्थायी आस्थापनेवर नियुक्ती झाल्याच्या दिनांकापासून ३१ जानेवारी, २०२२ पर्यंतच्या वेतन वाढीतील फरकाची रक्कम (सर्व प्रकारच्या भत्त्यासहित) त्या त्या वर्षाच्या ऑक्टोबर महिन्यांत संबंधित कर्मचाऱ्याच्या भविष्य निर्वाह निधीत दहा ( त्यांच्या सेवानिवृत्तीला शिल्लक कालावधी विचारात घेऊन जास्तीत जास्त १० हफ्ते) समान हप्त्यात जमा करण्यात यावी व प्रत्येक हप्ता त्यांच्या भविष्य निर्वाह निधीत जमा झाल्यापासून ३ वर्षापर्यंत सदर रक्कम त्यांना खात्यातून काढता येणार नाही. दिनांक ३१ जानेवारी, २०२२ पासून पुढील वेतनवाढीतील फरकाची रक्कम सर्व प्रकारच्या भत्त्यासहित ही त्यांच्या नांवे काढलेल्या धनादेशाद्वारे अदा करण्यात यावी.
२) सदरहू आदेश निर्गमित केल्याच्या दिनांकापर्यंत दरम्यानच्या काळात संबंधित कर्मचारी सेवानिवृत्त होत असतील किंवा स्वेच्छानिवृत्ती घेत असतील, तर अशावेळी त्यांना रूपांतरित नियमित अस्थायी आस्थापनेवर नियुक्ती झाल्याच्या दिनांकापासून सेवानिवृत्तीच्या दिनांकापर्यंतच्या वेतन वाढीतील फरकाची रक्कम (सर्व प्रकारच्या भत्त्यासहित) त्यांना अनुज्ञेय होणारी थकबाकीची संपूर्ण रक्कम ही त्यांच्या नांवे काढलेल्या धनादेशाद्वारे अदा करण्यात यावी.
०३. वर नमूद केलेल्या थकबाकीच्या रकमेवर कोणत्याही प्रकारचे व्याज अनुज्ञेय असणार नाही आणि संबंधित कर्मचाऱ्यांकडून अथवा दिवंगत कर्मचाऱ्यांच्या वारसाकडून भविष्यात व्याजाबाबतची मागणी करण्यात येणार नाही, अशा प्रकाराचे प्रतिज्ञापत्र त्यांनी जिल्हा परिषदेला सादर करणे बंधनकारक राहील.
# Page 3
शासन निर्णय क्रमांकः काव्यआ-४१२०/प्र.क्र.४१/आस्था-१०
०४. संबंधित जिल्हा परिषदेने या शासन निर्णयान्वये कर्मचाऱ्याला चालू आर्थिक वर्षात अदा करावा लागणारा खर्च मंजूर अनुदानातून करावयाचा आहे.
०५. रूपांतरित नियमित अस्थायी आस्थापनेचे आदेश निर्गमित झाल्यानंतर, सदर आदेश कर्मचाऱ्यास मान्य नसल्यास त्यांनी त्याबद्दलचे लेखी प्रतिवेदन आदेश मिळाल्यापासून तीन महिन्यात सादर करणे आवश्यक आहे. या मुदतीत कोणतेही प्रतिवेदन प्राप्त न झाल्यास त्यांचे काढलेले आदेश अंतिम समजण्यात येतील व त्यानंतर त्यांची कोणतीही तक्रार विचारात घेतली जाणार नाही.
०६. अस्थायी आस्थापनेवर रूपांतरित झालेले पद संबंधित पदधारक ज्या दिनांकापर्यंत सेवेत असतील त्या दिनांकापर्यंत चालू ठेवण्यात येत आहे.
०७. हे आदेश शासन निर्णय, सार्वजनिक बांधकाम विभाग,क्र.रूअआ-१५९६/२२८/सेवा-५, दि.२४ एप्रिल, २००१ अन्वये दिलेल्या अधिकाराचा वापर करुन निर्गमित करण्यात येत आहेत.
# Page 4
# Page 5
# Page 6
# Page 7