# Page 1
श्री. बबन जयराम लवटे व इतर ५ रोजंदारी कर्मचा-यांना न्या. कालेलकर करारानुसार पूर्वलक्षी प्रभावाने रुपांतरित नियमित अस्थायी आस्थापनेवर घेण्याबाबत.
महाराष्ट्र शासन
ग्राम विकास व पंचायत राज विभाग
शासन निर्णय क्र. काव्यआ-२०१६/प्र.क्र.२७/आस्था-१०,
बांधकाम भवन, २५ मर्झबान पथ,
फोर्ट, मुंबई-४०० ०३२,
दिनांक : २९ जून, २०२१
वाचा :- १) शासन निर्णय, सार्वजनिक बांधकाम विभाग, क्र. रुअआ-१५९६/२२८/ सेवा-५, दि.२४ एप्रिल,२००१.
२) विभागीय आयुक्त,पुणे यांचे पत्र क्र. विकास/आस्था-२(२)/रोजंदारी मजुर/२०१५, दि. २६/११/२०१५.
प्रस्तावना:
रोजंदारी आस्थापनेवरील कर्मचाऱ्यांना न्या. कालेलकर करारानुसार पूर्वलक्षी प्रभावाने रुपांतरित नियमित अस्थायी आस्थापनेवर घेण्यासंदर्भात सार्वजनिक बांधकाम विभागाने घेतलेल्या धोरणात्मक निर्णयानुसार, जे कर्मचारी सार्वजनिक बांधकाम विभाग, दि.२४.४.२००१ च्या शासन निर्णयामधील अटींची पूर्तता करतील त्यांना न्या. कालेलकर करारानुसार लाभ देण्यासाठी रुपांतरित नियमित अस्थायी आस्थापनेवर घेण्यास पात्र ठरविले आहे.
सार्वजनिक बांधकाम विभागाच्या दि. २४.४.२००१ च्या शासन निर्णयातील परिच्छेद १ मधील अट क्र.१ नुसार रोजंदारी / कार्यव्ययी आस्थापनेवरील जे कर्मचारी शासन सेवेत / जिल्हा परिषद सेवेत कार्यरत आहेत आणि त्यांच्या नियुक्तीच्या दिनांकापासून त्यांच्या सलग सेवेस उशीरात उशीरा दि.३१.१२.१९९८ रोजी ५ वर्षे व प्रत्येक वर्षी कामाचे २४० दिवस पुर्ण झालेली आहेत आणि करारातील अटींची पूर्तता करतील अशा कर्मचाऱ्यांना पूर्वलक्षी प्रभावाने रुपांतरित नियमित अस्थायी आस्थापनेवर घेण्यास पात्र ठरविले आहे. तसेच अट क्र. २ नुसार रोजंदारी /कार्यव्ययी आस्थापनेवरील कर्मचाऱ्यांना त्यांच्या सेवेची आवश्यकता नसल्यामुळे शासकीय सेवेतून कमी करण्यात आले होते. तथापि, ज्या कर्मचाऱ्यांनी अशा कपातीविरुध्द न्यायालयात दावे दाखल केलेले आहेत, अशा कर्मचाऱ्यांपैकी ज्यांना न्यायालयाच्या निर्णयानुसार पुनःस्थापित करण्यात आलेले आहे. अशा कर्मचाऱ्यांना पूर्वलक्षी प्रभावाने रुपांतरित नियमित अस्थायी आस्थापनेवर घेण्यास पात्र ठरविले आहे. याचबरोबर परिच्छेद क्र. २ नुसार ज्या कर्मचाऱ्यांनी न्यायालयात दावे / रिव्हीजन /अपिल/ अवमान याचिका दाखल केलेली आहे, अशा सर्व कर्मचाऱ्यांनी सर्व प्रकारचे दावे विनाअट मागे घेतल्यानंतर त्यांना रूपांतरीत अस्थायी आस्थापनेवर घेण्याबाबतची कार्यवाही करण्यात येईल.
# Page 2
शासन निर्णय क्रमांकः काव्यआ-२०१६/प्र.क्र.२७/आस्था-१०
२. न्या. कालेलकर करार मागणी-१ रोजंदारी आस्थापना परिच्छेद २८ मध्ये नियमित आस्थापनेवर नेमणूक मिळण्याबाबत खालील तरतूद आहे.
"रुपांतरित अस्थायी आस्थापनेवर कामगार नेमला गेला की, त्याला मुंबई मुलकी सेवा नियम लागू होतात."
३. न्या.कालेलकर करारातील वरील तरतूद तसेच सार्वजनिक बांधकाम विभागाच्या दि.२४.४.२००१ च्या शासन निर्णयातील वर परिच्छेद-३ व ४ मध्ये नमूद तरतूदींच्या अपुषंगाने विभागीय आयुक्त,पुणे विभाग यांनी पाठविलेल्या प्रस्तावाची छाननी केली असता, असे दिसून येते की,श्री.बबन जयराम लवटे व इतर ५ कर्मचा-यांनी पुणे येथील कामगार न्यायालयात कायमस्वरूपी कर्मचा-यांचे फायदे मिळावेत म्हणून तक्रारी दाखल केल्या होत्या.मा.कामगार न्यायालयाने सदर ६ कर्मचा-यांना कायमस्वरूपी नोकरीचा दर्जा व फायदे देण्याबाबत मा.कामगार न्यायालयाने दिनांक २०/०६/२००२ रोजी सदर कर्मचा-यांना कोणतीही थकबाकी न देता सेवासातत्य देउन शासन सेवेत घेण्याचे आदेश पारीत केले होते. सदर आदेशा विरूध्द जिल्हा परिषद,पुणे यांनी मा. उच्च न्यायालय मुंबई येथे रिट पिटीशन क्र .१८८३/२००९, १८८४/२००९, १८८५/२००९, १८८६/२००९, १८८७/२००९, १८८८/२००९ दाखल केल्या.
मा.उच्च न्यायालयाने दिनांक २७/०२/२००९ रोजी सदर रिट पिटीशन खारीज करून कामगार न्यायालयाचे आदेश कायम केलेले आहेत.
४. जिल्हा परिषद पुणे अंतर्गत रोजंदारीवरील श्री. बबन लवटे व इतर ५ कर्मचा-यांना मा.न्यायालयीन आदेश / तडजोडनामा / लेखी प्रतीज्ञापत्र इत्यादीच्या आधारावर जिल्हा परिषदेने पुन्हा सेवेत घेतल्याचे दिसून येते.उपरोक्त कर्मचारी त्यांना पुन:स्थापीत केल्याच्या दिनांकापासून आजतागायत (सेवानिवृत्तीपर्यंत) कामावर असल्याने ते रूपांतरीत नियमित अस्थायी आस्थापनेवर घेण्यास पात्र ठरतात.
५. सार्वजनिक बांधकाम विभागाच्या दि.२४.४.२००१ च्या शासन निर्णयातील परिच्छेद १ मधील अट क्र.(२)(अ) नुसार ज्यांना न्यायालयाच्या निर्णयनुसार सेवेत पुनःस्थापीत करण्यात आलेले आहे. असे कर्मचारी रूपांतरीत नियमित अस्थायी आस्थापनेवर घेण्यास पात्र ठरतात.
त्यामुळे उपरोक्त नमुद श्री. बबन लवटे व इतर ५ ५ कर्मचारी देखील रूपांतरीत नियमित अस्थायी आस्थापनेवर घेण्यास पात्र असल्याची शिफारस विभागीय आयुक्त, पुणे यांनी केलेली आहे.सदर कर्मचा-यांना सेवेत पुनःस्थापीत करण्यात आले असून ते आजतागायत कार्यरत आहेत.
पृष्ठ ६ पैकी २
# Page 3
शासन निर्णय क्रमांकः काव्यआ-२०१६/प्र.क्र.२७/आस्था-१०
शासन निर्णय :
रोजंदारी /कार्यव्ययी आस्थापनेवरील कर्मचाऱ्यांना रुपांतरित नियमित अस्थायी आस्थापनेवर घेण्याबाबत सार्वजनिक बांधकाम विभागाच्या शासन निर्णय क्र.रुअआ १५९६/२२८/सेवा-५, दि. २४.४.२००१ मधील तरतूदी विचारात घेऊन सोबत जोडलेल्या परिशिष्ट-"अ" मध्ये नमूद केल्याप्रमाणे विभागीय आयुक्त, पुणे यांचे प्रस्तावतील श्री. बबन लवटे व इतर ५ रोजंदारी कर्मचा-यांना रूपांतरित अस्थायी आस्थापनेवर घेण्याचा शासनाने निर्णय घेतला आहे. शासनाने घेतलेल्या निर्णयानुसार या निर्णयासोबत जोडलेल्या परिशिष्ट-"अ" मधील रोजंदारी कार्यव्ययी आस्थापनेवरील कर्मचाऱ्यांच्या नावासमोर दर्शविलेल्या रकाना क्र.६ मधील पदावर व रकाना क्र.७ मध्ये दर्शविलेल्या दिनांकापासून रूपांतरित नियमित अस्थायी आस्थापनेवर घेण्यास शासन मान्यता देत आहे.
२. शासनाच्या या निर्णयानुसार कर्मचाऱ्यास रुपांतरित नियमित अस्थायी आस्थापनेवर घेण्यात आल्यानंतर त्यांना न्या. कालेलकर कराराच्या तरतूदीनुसार अनुज्ञेय ठरणाऱ्या वेतनवाढीतील फरकाचे विनियमन पुढील प्रमाणे करण्यात येईल:
१) जिल्हा परिषद,पुणे मधील श्री. बबन लवटे व इतर ५ कर्मचा-यांना पुन:स्थापीत केल्याच्या दिनांका पासून त्यांचे रुपांतरित नियमित अस्थायी आस्थापनेचे आदेश निर्गमितकेल्याच्या दिनांकापर्यंतच्या वेतनवाढीतील फरकाची रक्कम (सर्व प्रकारच्या भत्त्यासहित) ही त्यांच्या नांवे काढलेल्या धनादेशाद्वारे अदा करण्यात यावी.
२) श्री. बबन लवटे व इतर ५ कर्मचा-यांना रुपांतरित नियमित अस्थायी आस्थापनेवर नियुक्ती झाल्याच्या दिनांकापासून दिनांक ३१/०५/२०२१ पर्यंतच्या वेतनवाढीतील फरकाची रक्कम (सर्व प्रकरच्या भत्त्यासहित) सन २०२१-२२ या आर्थिक वर्षापासून प्रत्येक वर्षाच्या जून महिन्यांत संबंधित कर्मचाऱ्यांच्या भविष्य निर्वाह निधीत वार्षिक दहा (१०) समान हप्त्यात जमा करण्यात यावी व प्रत्येक हप्ता त्यांच्या भविष्य निर्वाह निधीत जमा झाल्यापासून ३ वर्षापर्यंत सदर रक्कम त्यांना खात्यातून काढता येणार नाही.
३) श्री. बबन लवटे व इतर ५ कर्मचारी रूपांतरित नियमित अस्थायी आस्थापनेचे आदेश निर्गमित केल्याच्या दिनांकापासून लगतच्या कालावधीमध्ये ते सेवेतून सेवानिवृत्त होणार असतील तर त्यांना अनज्ञेय होणारी थकबाकीची रक्कम वरीलप्रमाणे वार्षिक दहा समान हप्त्यात त्यांच्या भविष्य निर्वाह निधीत जमा करणे शक्य नसल्यास सदरची रक्कम त्यांच्या सेवानिवृत्तीच्या दिनांकापासून पुढील ३ वर्षात समान वार्षिक हफ्त्याने रोखीने देण्यात यावी.
पृष्ठ ६ पैकी ३
# Page 4
शासन निर्णय क्रमांकः काव्यआ-२०१६/प्र.क्र.२७/आस्था-१०
३. वर नमूद केलेल्या थकबाकीच्या रकमेवर कोणत्याही प्रकारचे व्याज अनुज्ञेय असणार नाही आणि संबंधित कर्मचाऱ्यांकडून अथवा दिवंगत कर्मचाऱ्यांच्या वारसाकडून भविष्यात व्याजाबाबतची मागणी करण्यांत येणार नाही, अशाप्रकाराचे प्रतिज्ञापत्र त्यांनी जिल्हा परिषदेला सादर करणे बंधनकारक राहील.
४. संबंधित जिल्हा परिषदेने या शासन निर्णयान्वये कर्मचाऱ्याला अदा करावा लागणारा खर्च चालू आणि आगामी आर्थिक वर्षातील मंजूर अनुदानातून करावयाचा आहे. त्याबाबतची आर्थिक तरतूद अर्थसंकल्पीय अंदाजपत्रकातील मागणीद्वारे करण्यात यावी.
५. रूपांतरित नियमित अस्थायी आस्थापनेचे आदेश निर्गमित झाल्यानंतर, सदर आदेश श्री.
बबन लवटे व इतर ५ कर्मचारी यांना मान्य नसल्यास त्यांनी त्याबद्दलचे लेखी प्रतिवेदन त्याला व्यक्तीनिहाय आदेश मिळाल्यापासून तीन महिन्यात सादर करणे आवश्यक आहे. या मुदतीत कोणतेही प्रतिवेदन प्राप्त न झाल्यास त्यांचे काढलेले आदेश अंतिम समजण्यात येतील व त्यानंतर त्यांची कोणतीही तक्रार विचारात घेतली जाणार नाही.
६. अस्थायी आस्थापनेवर रुपांतरित झालेले पद संबंधित पदधारक ज्या दिनांकापर्यंत सेवेत असतील त्या दिनांकापर्यंत चालू ठेवण्यात येत आहे.
७. हे आदेश शासन निर्णय, सार्वजनिक बांधकाम विभाग, क्र.रूअआ-१५९६/२२८/सेवा-५, दि.२४ एप्रिल, २००१ अन्वये दिलेल्या अधिकाराचा वापर करुन निर्गमित करण्यात येत आहेत.
# Page 5
# Page 6