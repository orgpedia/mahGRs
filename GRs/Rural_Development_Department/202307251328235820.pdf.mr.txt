# Page 1
मा. लोकप्रतिनिधींनी सुचविलेल्या गावातर्गंत • मुलभूत सुविधा (२५१५१२३८) या योजनेतील कामांची त्रयस्थ संस्थेमार्फत तपासणी करणेबाबत.
महाराष्ट्र शासन
ग्राम विकास विभाग
शासन निर्णय क्रमांक: विसआ-२०२३/प्र.क्र.३१४/यो-६
बांधकाम भवन, २५ मर्झबान पथ, फोर्ट,
मंत्रालय, मुंबई - ४००००१
दिनांक: २५ जुलै, २०२३
संदर्भ :- १. ग्रामविकास विभाग, परिपत्रक क्र. ग्रासयो-२००८/प्र.क्र.७५/यो-९, दि.२९/०५/२००८ २. ग्रामविकास विभागाचा शासननिर्णय क्र. विकास २०१५/प्र.क्र.५२/यो-६, दि. २७ मार्च, २०१५.
प्रस्तावना: उपरोक्त संदर्भिय शासननिर्णय क्र. ०२ नुसार ग्रामीण भागातील गावातर्गंत मुलभूत सुविधांची कामे मंजूर करण्याबाबत अटी/शर्ती निश्चित करण्यात आल्या आहेत. सन २०१४-१५ च्या हिवाळी अधिवेशनातील पुरवणी मागण्यांवरील चर्चेवेळी तत्कालिन मा. मंत्री (ग्रामविकास) यांनी २५१५ योजनेतील कामांचे त्रयस्थ संस्थेमार्फत तपासणी करण्याचे विधानसभा आश्वासन क्र. २६८ दिले होते. सदर आश्वासनानुसार कार्यपद्धती अनुसरण्याचे शासनाच्या विचाराधीन होते.
शासन निर्णय :
सन २०२२-२३ या आर्थिक वर्षापासून जिल्हा परिषद व सार्वजनिक बांधकाम विभाग या यंत्रणेमार्फत लेखाशीर्ष “२५१५ १२३८” अंतर्गत मा. लोकप्रतिनिधींनी सुचविलेल्या गावातर्गंत मुलभूत सुविधा योजनेतर्गंत झालेल्या कामांची त्रयस्थ संस्थेमार्फत तपासणी करण्यासाठी खालीलप्रमाणे सूचना देण्यात येत आहेत :
प्रधानमंत्री ग्राम सडक योजनेच्या धर्तीवर २५१५ १२३८ लेखाशीर्षाखालील कामे चांगल्या दर्जाची व टिकाऊ व्हावीत यासाठी सध्या प्रधानमंत्री ग्राम सडक योजनेअंतर्गत कार्यान्वित
असलेल्या राज्य गुणवत्ता समन्वयक ( SQC) यांचे अधिपत्याखालील पॅनेलवरील राज्य गुणवत्ता नियंत्रक (SQM) यांचेकडून संबंधित कामांची यंत्रणा असलेल्या जिल्हा परिषदेच्या बाबतीत व सार्वजनिक बांधकाम मंडळाच्या बाबतीत अनुक्रमे संबंधित जिल्ह्याचे अतिरिक्त मुख्य कार्यकारी
पृष्ठ ३ पैकी १
# Page 2
शासन शुद्धीपत्रक क्रमांकः विसआ-२०२३/प्र.क्र.३१४/यो-६, दि. २५ जुलै, २०२३
अधिकारी, जिल्हा परिषद व अधीक्षक अभियंता, सार्वजनिक बांधकाम मंडळ यांनी कामांची तपासणी
करुन घ्यावी. यासाठी संबधितांनी राज्य गुणवत्ता समन्वयक (SQC) यांचेकडून आवश्यकतेनुसार यादी घ्यावी व त्याप्रमाणे कामाचे तपासणीकरिता वाटप करावे. याप्रमाणे तपासणीकरिता संबंधित कामाच्या अंदाजपत्रकीय रकमेच्या १ टक्का या दराने मोबदला देण्यात यावा व ही रक्कम कामाच्या अंदाजपत्रकामध्ये अंतर्भूत करावी.
०२. सदर यंत्रणेकडून कामाच्या विविध टप्प्यावर तपासणी करण्यात येईल. जिल्हा परिषदेच्या/ सार्वजनिक बांधकाम मंडळाच्या अनुक्रमे अतिरिक्त मुख्य कार्यकारी अधिकारी / अधीक्षक अभियंता यांनीही अचानकपणे यापैकी कोणत्याही कामाची तपासणी करावी. या कामांची तपासणी करण्यासाठी प्रधानमंत्री ग्रामसडक योजनेच्या अंतर्गत जिल्हा प्रयोगशाळा उपलब्ध आहे, तेथे या कामाची तपासणी करण्यात यावी. या कामाच्या प्रयोगशाळा शुल्क आकारणी शासन परिपत्रक क्र.
ग्रासयो- २००८/प्रक्र.७५/ योजना-९, दिनांक २९ मे, २००८ अन्वये करण्यात यावी. तसेच २५१५ १२३८ लेखाशीर्षाखाली पूर्ण झालेल्या कामांमध्ये दोष निवारण कालावधी (Defect Liability Period) हा शासनाने वेळावेळी निश्चित केल्यानुसार असेल. तसेच, सदर दोष निवारण कालावधीचा संबधित कामाच्या निविदेमध्ये उल्लेख करण्यात यावा.
# Page 3