# Page 1
जिल्हा ग्रामीण विकास यंत्रणामध्ये लागू करण्यात आलेल्या अधिकारी व कर्मचारी आकृतीबंधातील पदांना मुदतवाढ देण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः जिग्राप्र-११२२/प्र.क्र.०४/योजना-५
बांधकाम भवन, तळमजला,
२५, मर्झबान पथ, फोर्ट, मुंबई-४०० ००१.
दिनांक १९ एप्रिल, २०२२
वाचा - १) वित्त विभाग शासन निर्णय क्रमांकः पदनि-२०१६/प्र.क्र.८ / १६/आ.पु.क., दि १०.०८.२०२१.
२) ग्रा.वि.वि., शासन निर्णय क्रमांकः जिग्राप्र-११२१/प्र.क्र.३४/ योजना-५, दि.२३.०८.२०२१.
३) वित्त विभाग शासन निर्णय क्रमांकः पदनि-२०१६/प्र.क्र.८/ १६ / आ.पु.क., दि २२.०२.२०२२.
४) ग्रा.वि.वि., शासन निर्णय क्रमांकः जिग्राप्र-११२१/प्र.क्र.४३ / योजना-५, दि.०१.०४.२०२२.
५) ग्रामीण विकास मंत्रालय, भारत सरकार यांचे पत्र क्र.R.२००१५/२/२०२० - DRDA, दि. ०१.११.२०२१ प्रस्तावना :
राज्यातील ३४ जिल्हा ग्रामीण विकास यंत्रणेकरीता प्रत्येकी १५ पदे अशी एकूण ५१० अस्थायी पदांना विभागाच्या दिनांक २३ ऑगस्ट, २०२१ च्या शासन निर्णयान्वये दिनांक ०१.०९.२०२१ ते २८.०२.२०२२ पर्यंत मुदतवाढ देण्यात आलेली होती. केंद्र शासनाच्या निदेशाप्रमाणे दिनांक १.०४.२०२२ पासून जिल्हा ग्रामीण विकास यंत्रणा बंद करण्याच्या सूचना देण्यात आलेल्या होत्या.
दिनांक ३१.०३.२०२२ रोजीच्या मा. मंत्रीमंडळ बैठकीमध्ये जिल्हा ग्रामीण विकास यंत्रणा प्रशासन योजना बंद करण्याऐवजी राज्य शासनाकडून १००% राज्य योजना म्हणून पुढील ५ वर्षे म्हणजेच दिनांक ०१.०४.२०२२ ते ३१.०३.२०२७ पर्यंत पूर्वीप्रमाणे सुरु ठेवण्याबाबत निर्णय घेण्यात आला आहे.
सदर बैठकीमध्ये जिल्हा ग्रामीण विकास यंत्रणा-प्रशासन योजनेकरीता दिनांक ०१ एप्रिल, २०२२ पासून १५ पदांऐवजी ८ पदे निश्चित करण्यात आले असून उर्वरित पदांवरील अधिकारी / कर्मचारी यांच्या सेवा त्यांच्या मूळ आस्थापनेवर प्रत्यार्पित करण्याबाबत निर्णय घेण्यात आला आहे. यासंदर्भात दिनांक ०१.०४.२०२२ रोजी शासन निर्णय निर्गमित करण्यात आला आहे. यानुषंगाने जिल्हा ग्रामीण विकास यंत्रणा - प्रशासन योजनेकरीता मंजूर पदांना दिनांक १.०३.२०२२ ते ३१.०८.२०२२ पर्यंत मुदतवाढ देण्याबाबतचा प्रस्ताव शासनाच्या विचाराधीन होता.
शासन निर्णयः या शासन निर्णयासोबतच्या परिशिष्ट- 'अ' मध्ये नमूद केल्यानुसार राज्यातील ३४ जिल्हा ग्रामीण विकास यंत्रणेमधील एकूण ५१० अस्थायी पदांना दिनांक ०१.०३.२०२२ ते ३१.०३.२०२२ पर्यंत मुदतवाढीस मंजुरी देण्यात येत आहे.
# Page 2
शासन निर्णय क्रमांकः जिग्राप्र-११२२/प्र.क्र.०४/योजना-५
२. सदर ५१० पदांच्या (परिशिष्ट-अ) वेतन व भत्ते यावरील खर्च ग्राम विकास विभाग मागणी क्र.एल ३, २५१५ - इतर ग्रामीण विकास कार्यक्रम, ००-१०४ - जिल्हा ग्रामीण विकास अभिकरण- प्रशासन (००) (०१) जिल्हा ग्रामीण विकास यंत्रणा - प्रशासकीय खर्च ( केंद्र पुरस्कृत योजना) (२५१५२५९३ केंद्र हिस्सा ६० %) व (२५१५ २६०१ राज्य हिस्सा ४०%) (कार्यक्रम) ३६- सहायक अनुदाने (वेतन) या लेखाशीर्षाखाली सन २०२२ २०२३ मधील उपलब्ध तरतूदीमधून भागविण्यात यावा.
३. तथापि, विभागाच्या दिनांक ०१.०४.२०२२ च्या शासन निर्णयान्वये जिल्हा ग्रामीण विकास यंत्रणा प्रशासन १००% राज्य योजना म्हणून पुढे चालू ठेवण्याचे निर्णय घेण्यात आला आहे तसेच सदर यंत्रणेकरीता दिनांक ०१ एप्रिल, २०२२ पासून १५ पदांऐवजी ८ पदे निश्चित करण्यात आले असल्यामुळे परिशिष्ठ-ब मध्ये नमूद केल्यानुसार राज्यातील एकूण ३४ जिल्हा ग्रामीण विकास यंत्रणेकरीता प्रत्येकी ८ पदे असे एकूण २७२ पदांना दिनांक ०१.०४.२०२२ ते दिनांक ३१.०८.२०२२ पर्यंत मुदतवाढ देण्यात येत आहे.
४. सदर २७२ पदांच्या (परिशिष्ट-ब) वेतन व भत्ते यावरील खर्च ग्राम विकास विभाग मागणी क्र.एल-३, २५१५- इतर ग्रामीण विकास कार्यक्रम,००-१०४ - जिल्हा ग्रामीण विकास अभिकरण-प्रशासन (००)(०१) जिल्हा ग्रामीण विकास यंत्रणा - प्रशासकीय खर्च २५१५२६०१ (कार्यक्रम) ३६- सहायक अनुदाने (वेतन) या लेखाशीर्षाखाली सन २०२२-२०२३ मधील उपलब्ध तरतूदीमधून भागविण्यात यावा.
५. सदर शासन निर्णय वित्त विभागाच्या शासन निर्णय क्र. पदनि-२०१६/प्र.क्र.८/१६/ आ.पु.क., दिनांक २२.०२.२०२२ अन्वये प्रशासकीय विभागाना प्रदान करण्यात आलेल्या अधिकारांनुसार निर्गमित करण्यात येत आहे.
# Page 3
# Page 4