# Page 1
महाराष्ट्र विकास सेवा गट-अ व गट-ब संवर्गातील पद रिक्त असल्यास,सदर पदाचा अतिरिक्त कार्यभार सोपविण्याबाबत.
महाराष्ट्र शासन
ग्राम विकास विभाग
शासन परिपत्रक क्रमांक : मविसे- १०२३/प्र.क्र.११९/२०२३/आस्था-३,
बांधकाम भवन, २५, मर्झबान पथ, मुंबई - ४०० ००१.
दिनांक: २६ मे, २०२३
शासन परिपत्रक
महाराष्ट्र विकास सेवा गट - अ व गट-ब संवर्गातील पद रिक्त असल्यास सदर पदाचा अतिरिक्त कार्यभार हा इतर संवर्गातील अधिकाऱ्यांकडे सुपुर्द करीत असल्याची बाब शासनाच्या निदर्शनास आली आहे.
२. महाराष्ट्र विकास सेवा गट -अ मध्ये अतिरिक्त मुख्य कार्यकारी अधिकारी (निवडश्रेणी), अतिरिक्त मुख्य कार्यकारी अधिकारी / प्रकल्प संचालक, जिल्हा ग्रामीण विकास यंत्रणा, उप मुख्य कार्यकारी अधिकारी व गट विकास अधिकारी या संवर्गातील अधिकाऱ्यांचा समावेश होतो. तसेच महाराष्ट्र विकास सेवा गट - ब मध्ये सहायक गट विकास अधिकारी या संवर्गातील अधिकाऱ्यांचा समावेश होतो.
३. उपरोक्त अधिकाऱ्यांकडे ग्राम विकास विभागाच्या धोरणाची अंमलबजावणी करणे, ग्राम विकास विभागातील विविध योजनांचे संनियंत्रण करणे व राबविणे तसेच शासनाने ठरवून दिलेले उद्दिष्टे प्राप्त करणे अशा विविध महत्वाच्या जबाबदाऱ्या सोपविण्यात आलेल्या आहेत . शासनाने वेळोवेळी निर्गमित केलेल्या आदेशांना अनुसरून कर्तव्ये व जबाबदाऱ्या पार पाडणे हे महाराष्ट्र विकास सेवा गट-अ व गट ब संवर्गातील अधिकाऱ्यांचे काम आहे. त्यामुळे उपरोक्त पदांचा अतिरिक्त कार्यभार इतर संवर्गातील अधिकारी / कर्मचारी यांना देणे योग्य नाही.
४. महाराष्ट्र विकास सेवा, गट-अ व गट-ब संवर्गातील पद रिक्त असल्यास अथवा सदर अधिकारी मोठया कालावधीकरिता अनुपस्थित / रजेवर असल्यास, संबंधित पदाचा कार्यभार सोबत जोडलेल्या परिशिष्ट-अ प्रमाणे महाराष्ट्र विकास सेवा गट -अ व गट-ब संवर्गातील अधिकाऱ्यांकडेच
सोपविण्याची जबाबदारी संबंधित विभागीय आयुक्त व मुख्य कार्यकारी अधिकारी, जिल्हा परिषद यांची राहिल.तद्नुषंगाने संबंधित विभागीय आयुक्त व मुख्य कार्यकारी अधिकारी, जिल्हा परिषद यांनी कार्यवाही करावी.
# Page 2
शासन परिपत्रक क्रमांकः मविसे-१०२३/प्र.क्र.११९/२०२३/आस्था-३
५. अपवादात्मक परिस्थितीमध्ये प्रशासकीय सोय व निकड विचारात घेवून विभागीय आयुक्त
मुख्य कार्यकारी अधिकारी, जिल्हा परिषद सल्लामसलत/विचारविनिमय करून अतिरिक्त कार्यभार
सोपविण्याबाबत निर्णय घेतील. परंतु महाराष्ट्र विकास सेवा, गट-अ व गट-ब संवर्गातील अधिकाऱ्यांशिवाय इतर संवर्गातील अधिकारी / कर्मचारी यांना अतिरिक्त कार्यभार सोपविला जाणार
नाही यांची दक्षता घेण्यात यावी.
# Page 3
# Page 4
# Page 5