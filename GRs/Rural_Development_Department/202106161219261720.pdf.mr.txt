# Page 1
कोविड-१९ व्यवस्थापनासाठी कोरोनामुक्त गाव पुरस्कारासाठी निवड समित्या गठीत करण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः संकिर्ण-२०२१/प्र.क्र.७५/योजना-११
बांधकाम भवन, मर्झबान पथ,
फोर्ट, मुंबई-४०० ००१
दिनांक : : १६जुन, २०२१.
वाचा : शासन निर्णय, क्रमांक : संकिर्ण-२०२१/प्र.क्र.७५/योजना-११, दि.०२ जुन, २०२१.
प्रस्तावना : कोविड–१९ व्यवस्थापनासाठी कोरोनामुक्त गांव पुरस्कार योजना संदर्भाधिन दि.२.६.२०२१ च्या शासन निर्णयान्वये अंमलात आलेली आहे. सदर योजनेत राज्यातील प्रत्येक ग्राम पंचायतींनी वार्ड, वाडी, तांडा, वस्तीनिहाय पाच पथकांची स्थापना करुन सदर पुरस्कासाठी ग्राम पंचायतींची निवड करण्यासाठी खालील प्रमाणे तालुकास्तर, जिल्हापरिषद स्तर व महसूल विभागस्तर अशा ३ समित्या गठीत करण्याची बाब शासनाच्या विचाराधीन होती.
शासन निर्णय : कोविड–१९ व्यवस्थापनासाठी कोरोनामुक्त गांव पुरस्कार योजना संदर्भाधिन दि.२.६.२०२१ च्या शासन निर्णयान्वये अंमलात आली असून प्रत्येक ग्राम पंचायतींनी वार्ड, वाडी, तांडा, वस्तीनिहाय पाच पथकांची तातडीने स्थापना करावयाची आहे. प्रत्येक पथकांनी संदर्भाधिन शासन निर्णयातील निकषानुसार केलेली कार्ये एका स्वतंत्र नोंदवहीमध्ये नोंद घ्यावीत. सदरहू योजनेच्या निकषानुसार ग्रामपंचायतींच्या सर्व पथकांनी केलेल्या कामांचे मुल्यमापन व गुणांकन करणे सोईचे व्हावे यासाठी दर आठवडयातून एकदा संबंधित विस्तार अधिकारी यांनी ती प्रमाणित करावीत. तसेच, महिन्यातून एकदा संबंधित गट विकास अधिकारी किंवा सहा गट विकास अधिकारी यांनी सदरहू नोंदीबाबत खात्री करुन ग्रामपंचायतींनी किती प्रमाणात कार्ये केलेली आहेत याबाबतचे अभिप्राय नोंदविणे आवश्यक आहे. तसेच, कोरोनामुक्तीसाठी ग्रामपंचायतींने केलेल्या कामाचा कालावधी विचारात घेऊन समितीने गुणांकन करावे. त्यानुषंगाने सर्व संबंधित अधिकाऱ्यांनी जबाबदारीने कार्यवाही करावी.
सदर योजनेतर्गंत राज्यातील पंचायत समितीनिहाय तालुकास्तर, जिल्हा परिषद स्तर व महसूल विभाग स्तरावर अशा ३ समित्या खालील प्रमाणे गठीत करण्यात येत असून समित्यांची कार्ये खाली नमुद करण्यात आलेली आहेत.
(9) ग्राम पंचायतींच्या ५ पथकांनी केलेल्या कामांचे मुल्यमापन व गुणांकन करण्यासाठी तालुका स्तरीय समिती.
१) गट विकास अधिकारी : अध्यक्ष.
२) बालविकास प्रकल्प अधिकारी : सदस्य.
३) वैद्यकिय अधिक्षक, ग्रामिण रुग्णालय : सदस्य.
४) गट शिक्षणाधिकारी : सदस्य.
५) तालुका आरोग्य अधिकारी : सदस्य सचिव.
# Page 2
शासन निर्णय क्रमांकः संकिर्ण-२०२१/प्र.क्र.७५/योजना-११
समितीची कार्ये : १. सर्व ग्राम पंचायतींनी दिनांक २.६.२०२१ च्या शासन निर्णयात नमूद केल्याप्रमाणे ५ पथकांची स्थापना केली आहे किंवा कसे याबाबतची नोंद घेणे.
२. ग्राम पंचायतींने स्थापन केलेल्या ५ पथकांनी नोंदविलेल्या कामांची तपासणी करणे.
३. सर्व ग्राम पंचायतींच्या पथकांनी केलेल्या कामांचे मुल्यमापन करणे.
४. सर्व ग्रामपंचायतींची तपासणी करुन त्यांना गुणांकन देणे.
५. सदर गुणांकनानुसार सर्वाधिक गुण प्राप्त झालेल्या १० ग्रामपंचायतींची यादी तयार करुन आवश्यक अहवालासह संबंधित मुख्य कार्यकारी अधिकारी, जिल्हा परिषद यांच्याकडे दिनांक ३१ ऑगस्ट, २०२२ पर्यंत पाठवावी.
(२) ग्राम पंचायतींच्या कामांचे मुल्यमापन व गुणांकन तपासणीसाठी जिल्हा परिषद स्तरीय समिती.
(9) मुख्य कार्यकारी अधिकारी, जिल्हा परिषद. : अध्यक्ष.
२) जिल्हा आरोग्य अधिकारी, जि.प. : सदस्य.
३) जिल्हा कार्यक्रम अधिकारी (म.वबा.वि.), जि.प. : सदस्य.
४) जिल्हा शल्य चिकीत्सक : सदस्य.
५) शिक्षणाधिकारी (प्राथमिक), जिल्हा परिषद. : सदस्य ६) उप मुख्य कार्यकारी अधिकारी (ग्रा.पं.) : सदस्य सचिव समितीची कार्ये : तालुका स्तरीय समितीने ग्राम पंचायतींचे केलेले मुल्यमापन व गुणांकन याची फेर तपासणी करुन खात्री करणे, त्यानुसार गुणांकन करुन जिल्हयातील सर्वाधिक गुण प्राप्त झालेल्या ३ ग्रामपंचायतींच्या नावांची यादीकरुन समितीने त्यांच्या अभिप्रायासह / अहवालासह संबंधित विभागीय आयुक्त यांच्याकडे दिनांक १५ सप्टेंबर, २०२२ पर्यंत पाठविणे.
(3) कोरोनामुक्त गांव पुरस्कारासाठी अंतिम निवड करण्यासाठी महसूल विभाग स्तरीय समिती.
१) विभागीय आयुक्त. : अध्यक्ष २) विभागीय उपायुक्त (महिला व बाल विकास) : सदस्य.
३) उप संचालक, आरोग्य सेवा (विभागस्तर) : सदस्य.
४) उप संचालक (शिक्षण) : सदस्य.
५) विभागीय उपायुक्त (विकास) : सदस्य सचिव.
समितीची कार्ये : १. ग्राम पंचायतीने केलेले स्वयंमुल्यांकन तसेच, तालुकास्तरीय व जिल्हास्तरीय समितीने केलेल्या गुणांकनाबाबत पडताळणी करुन खात्री करणे.
२.महसूल विभागस्तरावर दोन किंवा दोन पेक्षा अधिक ग्राम पंचायतींचे समान गुण झाल्यास अशा ग्राम पंचायतींना पुरस्कार व विकास कामाचा निधी समान प्रमाणात वितरीत करण्याबाबत शासनास शिफारस करणे.
३. सदर योजनेतर्गंत प्रथम, व्दितीय आणि तृतिय पुरस्कारासाठी ग्राम पंचायतीची अंतिम निवड करुन दिनांक ३० नोव्हेंबर, २०२२ पुर्वी पुरस्कार विजेत्या ग्राम पंचायतींची घोषणा करणे.
४. अंतिम निवड केलेल्या ग्राम पंचायतींच्या यादीसह समितीचा अहवाल शासनास सादर करणे.
पृष्ठ ३ पैकी २
# Page 3
शासन निर्णय क्रमांकः संकिर्ण-२०२१/प्र.क्र.७५/योजना-११