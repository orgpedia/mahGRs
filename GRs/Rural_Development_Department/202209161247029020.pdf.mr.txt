# Page 1
“पुनर्रचित (Revamped) राष्ट्रीय ग्राम स्वराज अभियान” राबविणेबाबत.
महाराष्ट्र शासन
ग्राम विकास विभाग
शासन निर्णय क्रमांकः राग्रास्वअ - २०२२/प्र.क्र.४०/आस्था- १५
बांधकाम भवन, २५,मर्झबान पथ,
फोर्ट, मुंबई - ४०० ००१.
दिनांक: १६ सप्टेंबर, २०२२
वाचा - १) शासन निर्णय क्रमांक: रागांपं- २०१२/प्र.क्र.९२/योजना-४, दि. ३ मार्च, २०१४ २) शासन निर्णय क्रमांक: राग्रास्वअ - २०१८/प्र.क्र.१२१/आस्था-१५, दि. २० फेब्रुवारी, २०१९ ३) शासन पत्र क्र. राग्रास्वअ २०२२/प्र.क्र.४९/आस्था १५, दि.१३ जुलै २०२२ 8) Framwork for implementaion of CSS of Revamed Rashtriy Gram Swaraj Abhiyan (2022-23 to 2025-26)
प्रस्तावना - केंद्र शासनाने १२ व्या पंचवार्षिक योजनेअंतर्गत विविध कार्यक्रमांचे एकत्रिकरण करुन पंचायतीराज व्यवस्थेच्या बळकटीकरणासाठी “राजीव गांधी पंचायत सशक्तीकरण अभियान” हा एकछत्री कार्यक्रम सन २०१३ २०१८ या कालावधीत राबविला. संदर्भाधिन क्र. १ येथील दि.०३.०३.२०१४ रोजीच्या शासन निर्णयान्वये सदर केंद्र पुरस्कृत अभियान प्रभावीपणे राबविण्यासाठी सविस्तर मार्गदर्शक सूचना निर्गमित करण्यात आल्या आहेत. सन २०१८-२०१९ या कालावधीसाठी या योजनेचे पुनर्गठन करुन “राष्ट्रीय ग्राम स्वराज अभियान” ही केंद्र पुरस्कृत योजना संदर्भ क्र. २ येथील दि.२०.०२.२०१९ रोजीच्या शासन निर्णयान्वये राबविण्यात येत आहे. या योजनेचा कालावधी सन २०२१-२०२२ पर्यंत असल्यामुळे केंद्र शासनाने या योजनेमध्ये काही सुधारणा करुन संदर्भ क्र. ४ अन्वये “पुनर्रचित (Revamped) राष्ट्रीय ग्राम स्वराज अभियान” अशी योजना जाहिर केलेली आहे. या योजनेची अंमलबजावणी दि.०१.०४.२०२२ ते दि.३१.०३.२०२६ या कालावधीमध्ये करावयाची आहे. सदर योजना केंद्र शासन पुरस्कृत असून या योजनेच्या निधीचे प्रमाण हे केंद्र हिस्सा ६०% व राज्य हिस्सा ४०% असे आहे. सदरची केंद्र पुरस्कृत “पुनर्रचित ( Revamped) राष्ट्रीय ग्राम स्वराज अभियान (RGSA)” योजना राज्यामध्ये प्रभावीपणे राबविण्यासाठी, विविध उपक्रमांच्या अंमलबजावणीसाठी सविस्तर मार्गदर्शक सूचना संदर्भ क्र. ३ येथील पत्रान्वये सर्व मुख्य कार्यकारी अधिकारी यांना देण्यात आल्या आहेत. तथापि, संदर्भ क्र. १ व २ येथील शासन निर्णयामधील मनुष्यबळ निर्मितीच्या बाबीवर एकसुत्रता आणून “पुनर्रचित (Revamped) राष्ट्रीय ग्राम स्वराज अभियान” या योजनेबाबत सर्वंकष सूचना निर्गमित करण्याची बाब शासनाच्या विचाराधीन होती.
शासन निर्णय : “राष्ट्रीय ग्राम स्वराज अभियान” या योजनेमध्ये सुधारणा करुन, केंद्र शासनाने जाहीर केलेली “पुनर्रचित ( Revamped) राष्ट्रीय ग्राम स्वराज अभियान” ही योजना सन २०२२-२३ पासुन राज्यात राबविण्यात येईल.
# Page 2
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
अभियानाची उद्दीष्टे : १) शाश्वत विकासाची ध्येये (Sustainable Development Goals) साध्य करण्यासाठी पंचायत राज संस्थांमध्ये सुप्रशासन क्षमता विकसित करणे.
२) पंचायत राज संस्थांमधील, ग्रामपंचायत या तिसऱ्या व निम्नतम स्तरावरील लोकप्रतिनिधींमध्ये नेतृत्व गुण विकसित करण्यासाठी क्षमता बांधणी करणे.
३) महत्वाच्या राष्ट्रीय समस्यांचे निराकरण करण्यासाठी उपलब्ध साधन सामुग्रीचा पुरेशा प्रमाणात वापर, विविध योजनांचे अभिसरण (Convergance) आणि सर्वसमावेशक स्थानिक सुप्रशासनासाठी पंचायतींची क्षमता वृध्दींगत करणे.
४) पंचायतराज संस्थांच्या स्वत:च्या उत्पन्नाचे स्त्रोत वाढविण्यासाठी त्यांची क्षमता बांधणी करणे.
५) पंचायतराज व्यवस्थेमध्ये पारदर्शीपणा व उत्तरदायित्व आणण्यासाठी आणि लोकसहभाग वाढविण्यासाठी ग्रामसभांचे बळकटीकरण करणे.
६) भारतीय राज्य घटना व पेसा कायदा १९९६ मधील तरतुदी व उद्दिष्टे विचारात घेऊन पंचायतराज संस्थांना अधिकार व जबाबदाऱ्यांचे हस्तांतरण करणे.
७) पंचायतराज संस्थांना प्रशिक्षण, सक्षमीकरण व मार्गदर्शन करण्यासाठी उत्कृष्ट संस्थांचे जाळे निर्माण करणे.
८) पंचायतराज संस्थांमधील विविध पातळीवर क्षमता वाढीसाठी संस्थांना बळकटी देणे आणि त्यांना मुलभूत सुविधा, मानव संसाधनांची उपलब्धता आणि त्यांचे परिणामकारक प्रशिक्षण यांची दर्जेदार मानके साध्य करण्यासाठी सक्षमीकरण करणे.
९) पंचायतराज संस्थांमध्ये जबाबदार व पारदर्शक सुप्रशासन, प्रशासकीय कार्यक्षमता व सेवेचा दर्जा सुधारण्यासाठी ई-गव्हर्नन्स व इतर तंत्रज्ञान आधारित उपाययोजना करणे.
१०)पंचायतराज संस्थांच्या शाश्वत विकासाची ध्येयपुर्ती (Sustainable Development Goals) व इतर कामगिरीची दखल घेवून प्रोत्साहनपर बक्षिसे देणे.
११)प्रचार, प्रसार व प्रसिध्दीच्या माध्यमातून विविध क्षेत्रातील सर्व भागीदार घटकांची क्षमतावृध्दी करणे.
१२) राष्ट्रीय व आंतरराष्ट्रीय संस्थांच्या माध्यमातून माहिती, संकल्पना व उपक्रमांची देवाणघेवाण करणे.
अभियानाची अंमलबजावणी : उपरोक्त उद्दिष्टे साध्य करण्यासाठी राज्यातील स्थानिक स्वराज्य संस्थांची क्षमताबांधणी, तज्ञ मनुष्यबळ उपलब्धता, पायाभूत सुविधांची निर्मिती करण्यासाठी " पुनर्रचित (Revamped) राष्ट्रीय ग्राम स्वराज अभियान” ही योजना राज्यात सर्वत्र राबविण्यात येणार आहे.
शाश्वत विकासाच्या ध्येयांचे स्थानिकीकरण, ग्रामपंचायत विकास आराखडे, पंचायत समिती व जिल्हा परिषद विकास आराखडे तयार करण्यासाठी क्षमताबांधणी, त्याचबरोबर निती आयोगाने निवडलेल्या देशातील ११५ महत्वाकांक्षी जिल्ह्यांमधील (Aspirational Districts) राज्यातील नंदुरबार, उस्मानाबाद, वाशिम व गडचिरोली या चार जिल्हे आणि मिशन अंत्योदय अंतर्गत निवडलेल्या समुहातील (Clusters) लोकप्रतिनिधींची क्षमताबांधणी, लक्षवेध पंचायतींना (Panchayat Learning Centers) विशेष सहाय्य, पेसा क्षेत्रासाठी विशिष्ट संरचना, प्रचार व प्रसिध्दी, नाविन्यपूर्ण उपक्रमांना प्रोत्साहन, आर्थिक विकास व उत्पन्न वृध्दीसाठी लघु उद्योगांना आवश्यक निधीच्या कमतरतेची पूर्तता इत्यादी बाबींवर विशेषत्वाने भर देण्यात येईल. त्यासाठी खालीलप्रमाणे उपक्रम सुरु करण्यात येत आहेत.
पृष्ठ २८ पैकी २
# Page 3
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
१) प्रशिक्षण व क्षमताबांधणी :
१.१. राज्यातील पंचायत राज संस्थांची संख्या, त्यामध्ये कार्यरत असलेले लोकप्रतिनिधी व अधिकारी/ कर्मचाऱ्यांची संख्या, स्थानिक स्वराज संस्थांकडे हस्तांतरित केलेले व करावयाचे विविध विषय, संस्थांचे व्यवस्थापन, आर्थिक बाबी, शाश्वत विकासाच्या ध्येयांचे स्थानिकीकरण, विविध योजनांचे अभिसरण (Convergance) आणि सर्वसमावेशक स्थानिक सुप्रशासनासाठी पंचायतीची क्षमता वृध्दींगत करणे, सामाजिक अभिसरण (Social Mobilisation) इ. बाबी विचारात घेवून प्रशिक्षण व क्षमताबांधणीचा वार्षिक आराखडा राज्य ग्रामीण विकास संस्था (SIRD) व राज्य पंचायत संसाधन केंद्र (SPRC) यांनी तयार करावा. त्यासाठी प्रामुख्याने खालील बाबी विचारात घ्याव्यात.
१) पंचायती राज मंत्रालय, भारत सरकार यांनी विकसित केलेल्या National Capability Building Framework (NCBF) आधारित प्रशिक्षण व क्षमताबांधणीचे उपक्रम घ्यावेत.
२) केंद्र शासनाच्या पंचायती राज मंत्रालयाने शाश्वत विकासाच्या ध्येयांच्या स्थानिकीकरणासाठी नऊ संकल्पना – गरिबी मुक्त आणि उपजीविका (रोजगार) वृद्धीस पोषक गाव, आरोग्यदायी गाव, बालस्नेही गाव, जल समृद्ध गाव, स्वच्छ आणि हरित गाव, स्वयंपूर्ण पायाभूत सुविधायुक्त गाव, सामाजिकदृष्ट्या सुरक्षित गाव, सुशासनयुक्त गाव, लिंग समभाव पोषक गाव/महिलास्नेही गाव - बाबत प्रशिक्षण व क्षमता बांधणी उपक्रम राबवावेत.
३) Aspirational Districts (नंदूरबार, उस्मानाबाद, वाशिम व गडचिरोली) व मिशन अंत्योदय ग्रामपंचायतींमधील नव्याने निवडून आलेले लोकप्रतिनिधी व अधिकारी / कर्मचाऱ्यांचे क्षमता बांधणी व प्रशिक्षण उपक्रम राबवावेत.
४) प्राथमिक आरोग्य व लसीकरण, आहार, शिक्षण, स्वच्छता, जलसंधारण इत्यादी राष्ट्रीय महत्त्वाच्या विषयांबरोबरच नेतृत्व विकास, स्थानिक नियोजन, कार्यालय व्यवस्थापन, स्वउत्पन्नाचे स्त्रोत निर्मिती, विविध योजनांची अंमलबजावणी व देखरेख, महिला सक्षमीकरण इ. विषयांचा समावेश प्रशिक्षण व क्षमताबांधणी कार्यक्रमामध्ये करावा.
५) नव्याने निवडून आलेल्या लोकप्रतिनिधींचे परिचय प्रशिक्षण (Orientation Training) निवडणुकीनंतर शक्यतो ६ महिन्यात व त्यांचे उजळणी प्रशिक्षण (Refresher Training) निवडून आल्यानंतर २ वर्षात घ्यावे.
६) महिला लोकप्रतिनिधी व वंचित घटकातील लोकप्रतिनिधींच्या प्रशिक्षणासाठी विशेष लक्ष द्यावे.
७) "आमचं गाव आमचा विकास" अंतर्गत ग्रामपंचायत विकास आराखडे, पंचायत समिती विकास आराखडे व जिल्हा परिषद विकास आराखडे तयार करणे, अंमलबजावणी करणे व इतर पैलूंसाठी पंचायत राज संस्थांचे लोकप्रतिनिधी, अधिकारी / कर्मचारी व इतर भागीदार घटकांसाठी प्रशिक्षण घ्यावे.
८) पंचायत राज संस्थांमधील लोकप्रतिनिधी, अधिकारी / कर्मचारी यांच्यासाठी राज्यांतर्गत व राज्याबाहेर अभ्यास दौरे आयोजीत करावेत.
पृष्ठ २८ पैकी ३
# Page 4
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
९) यशदा स्तरावर प्रशिक्षण गरजा विश्लेषण, मोडयूल, वाचन साहित्य तयार करावे. राज्यस्तरीय प्रविण प्रशिक्षकांची निवड यशदा स्तरावर करण्यात यावी. जिल्हा व क्षेत्रीय प्रविण प्रशिक्षकांची निवड जिल्हा पातळीवर करण्यात यावी. विविधस्तरीय प्रविण प्रशिक्षकांचे प्रशिक्षण यशदा स्तरावर पूर्ण करण्यात यावे. यामध्ये क्रांतीज्योती, सूक्ष्मनियोजन, पंचायत प्रक्रिया व सुप्रशासन, विकेंद्रीकरण, पेसा, ई-पंचायत यांच्या प्रविण प्रशिक्षकांचा व त्रिस्तरीय साधन व्यक्ती यांचा समावेश राहील.
१०)जिल्हा व पंचायत समिती स्तरावरील लोकप्रतिनिधी व अधिकाऱ्यांचे आणि ग्रामपंचायतीचे सरपंच यांचे प्रशिक्षण यशदा स्तरावर घेण्यात यावे. जिल्हा परिषद व पंचायत समिती कर्मचाऱ्यांचे प्रशिक्षण जिल्हा स्तरावर व उपसरपंच, सदस्य, ग्रामसेवक व इतर ग्रामस्तरीय कर्मचाऱ्यांचे प्रशिक्षण जिल्हा पंचायत संसाधन केंद्र, ग्रामसेवक प्रशिक्षण केंद्र, पंचायत राज प्रशिक्षण केंद्र व तालुका स्तरावर मुख्य कार्यकारी अधिकारी यांचे मार्फत घेण्यात यावे.
११) नव्याने निवडणूका झालेल्या ग्रामपंचायतीमधील महिला ग्रामपंचायत सदस्यांसाठी “क्रांतीज्योती” मोड्युलच्या धर्तीवर विशेष प्रशिक्षण घेण्यात यावे. यासाठी विशिष्ट प्रशिक्षण मोड्यूल, वाचन साहित्य व तज्ञ प्रशिक्षक इत्यादी बाबींची पूर्तता करण्यात यावी. या माध्यमातून नव्याने निवडून आलेल्या महिला ग्राम पंचायत सदस्यांना संवेदनशील करण्याचा प्रयत्न करावा.
१२) पेसा क्षेत्रातील ग्राम पंचायतीमध्ये "पेसा" कायद्याशी सुसंगत व अनुरुप प्रशिक्षण देण्यात यावे. "पेसा" अंतर्गत कार्यरत अधिकारी / कर्मचारी यांचेसाठी विशेष प्रशिक्षण आयोजित करण्यात यावे. पेसा क्षेत्रातील ग्राम सभा संचेतनासाठी विशिष्ट उपक्रम घेण्यात यावेत.
१३)मॉडेल ग्रामपंचायतींना Peer / Panchayat Learning Centers (PLCs) म्हणून विकसित करण्यात यावे.
१४) प्रशिक्षण व क्षमताबांधणी कार्यक्रमाचे फलनिष्पत्तीवर आधारित मूल्यमापन करण्यात यावे. सदर प्रशिक्षण व क्षमताबांधणीचा वार्षिक आराखडा राज्य व्यवस्थापन कक्ष - पंचायतराज (SMU-PR) मार्फत राज्य व केंद्र शासनास सादर करण्यात येईल.
१.२ पंचायत राज संस्थांचे प्रतिनिधी व अधिकारी / कर्मचारी यांच्या राज्य, जिल्हा, तालुका व ग्रामस्तरीय प्रशिक्षण व क्षमता बांधणी कार्यक्रमासाठी राज्य ग्रामीण विकास संस्था, यशदा, पुणे ही शिखर संस्था (Apex Institute) म्हणून कार्यरत असेल.
१.३ जिल्हा स्तरावर प्रशिक्षणांचे स्वरुप, अपेक्षित प्रशिक्षणार्थींची संख्या इत्यादी तपशिल विचारात घेवून जिल्हा पंचायत संसाधन केंद्राच्या सहकार्याने प्रशिक्षण व क्षमता बांधणीचे काम पूर्ण करुन घेण्याची जबाबदारी संबंधित मुख्य कार्यकारी अधिकारी यांची राहील.
१.४ जिल्हा स्तरावरील व जिल्ह्यांतर्गत सर्व प्रशिक्षणासाठी उप मुख्य कार्यकारी अधिकारी (पंचायत) हे समन्वय अधिकारी म्हणून काम करतील. जिल्हा परिषद / पंचायत समिती सदस्य व अधिकारी यांच्या यशदा स्तरावरील प्रशिक्षणासाठी उप मुख्य कार्यकारी अधिकारी (सामान्य प्रशासन ) हे समन्वय अधिकारी राहतील.
१.५ राज्य व्यवस्थापन कक्ष - पंचायतराज (SMU-PR) यांचेशी सल्लामसलत करुन प्रशिक्षण व क्षमता बांधणी कार्यक्रमांचे मोड्यूल, वाचन साहित्य, वेळापत्रक, सनियंत्रण आणि मूल्यमापन करण्याची जबाबदारी राज्य पंचायत संसाधन केंद्र व राज्य ग्रामीण विकास संस्था, यशदा, पुणे यांची राहील.
पृष्ठ २८ पैकी ४
# Page 5
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
१.६ जिल्हा स्तरावरील प्रशिक्षण कार्यक्रम व उपक्रमांचे सनियंत्रण करण्याची जबाबदारी जिल्हा स्तरावर जिल्हा परिषदेचे मुख्य कार्यकारी अधिकारी व राज्य स्तरावर व्यवस्थापन कक्ष पंचायतराज (SMU-PR) यांची राहील.
१.७ राज्य पंचायत संसाधन केंद्र, राज्य ग्रामीण विकास संस्था, यशदा, पुणे आणि अभियानांतर्गत प्रशिक्षण घेणाऱ्या विविध प्रशिक्षण संस्था यांचेमार्फत पुनर्रचित (Revamped) राष्ट्रीय ग्राम स्वराज अभियानांतर्गत घेण्यात येणाऱ्या सर्व उपक्रमांचा आढावा व सनियंत्रण करण्याची जबाबदारी व्यवस्थापन कक्ष – पंचायतराज (SMU-PR) यांची राहील.
२) संस्थात्मक संरचना - प्रशिक्षण:
२.१ राज्य पंचायत संसाधन केंद्र (SPRC) संदर्भ क्र. २ येथील दि.२०.०२.२०१९ रोजीच्या शासन निर्णयान्वये कार्यान्वित असणारे राज्य पंचायत संसाधन केंद्र (SPRC) यापुढेही राज्य ग्रामीण विकास संस्था (SIRD), यशदा, पुणे यांच्या अधिनस्त कार्यरत राहील. सदर राज्य पंचायत संसाधन केंद्रासाठी मंजुर मनुष्यबळ, केंद्राची भुमिका, कर्तव्ये व जबाबदाऱ्या सोबतच्या परिशिष्ट - १ नुसार राहतील.
२.२ जिल्हा पंचायत संसाधन केंद्र (DPRC) २.२.१ संदर्भ क्र. २ येथील दि.२०.०२.२०१९ रोजीच्या शासन निर्णयान्वये नमुद केल्यानुसार जिल्हा पंचायत संसाधन केंद्र (DPRC) यापुढेही कार्यरत राहतील. सदर जिल्हा पंचायत संसाधन केंद्रासाठी मंजुर मनुष्यबळ, केंद्राची भुमिका, कर्तव्ये व जबाबदाऱ्या सोबतच्या परिशिष्ट - २ नुसार राहतील.
२.२.२ राष्ट्रीय ग्राम स्वराज अभियानांतर्गत जिल्हा पंचायत संसाधन केंद्राच्या इमारत बांधकामासाठी प्रत्येकी रु.२.०० कोटी उपलब्ध करुन देण्याची तरतूद होती. सदर तरतूद रद्द करण्यात आली आहे. त्याऐवजी ज्या जिल्ह्यामध्ये जिल्हा पंचायत संसाधन केंद्रासाठी स्वतंत्र इमारत नाही, अशा जिल्ह्यांना जिल्हा पंचायत संसाधन केंद्रासाठी सर्व सुविधायुक्त इमारत भाड्याने घेता येईल, अशी तरतूद करण्यात येत आहे. त्यासाठी अभियानांतर्गत रु.२५/- प्रती स्क्वे. फूट (Rs. 25/- per Sq.ft built up area) प्रमाणे जास्तीत जास्त रु.५०,०००/- प्रती महिना याप्रमाणे निधी उपलब्ध करुन देण्यात येईल. अशाप्रकारचे प्रस्ताव मुख्य कार्यकारी अधिकारी यांनी छाननी करुन राज्य व्यवस्थापन कक्ष - पंचायत राज यांचे मार्फत राज्य शासनाकडे मंजुरीस्तव सादर करावेत.
२.२.३ प्रत्येक केंद्रासाठी केंद्र शासनाकडून वार्षिक रुपये २०.०० लक्ष आवर्ती अनुदान वार्षिक आराखड्यातील मंजूरीनुसार उपलब्ध करून देण्यात येणार आहे.
२.३ तालुका पंचायत संसाधन केंद्र (BPRC) संदर्भ क्र. २ येथील दि.२०.०२.२०१९ रोजीच्या शासन निर्णयान्वये नमुद केल्यानुसार तालुका पंचायत संसाधन केंद्र (BPRC) यापुढेही कार्यरत राहतील. सदर केंद्रांकरीता खालीलप्रमाणे तरतूद करण्यात येत आहे.
पृष्ठ २८ पैकी ५
# Page 6
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
२.३.१ ज्या तालुक्यामध्ये तालुका पंचायत संसाधन केंद्रासाठी स्वतंत्र इमारत नाही, अशा तालुक्यांना, तालुका पंचायत संसाधन केंद्र स्थापन करुन कार्यान्वित करण्यासाठी सर्व सुविधायुक्त इमारत भाड्याने घेता येऊ शकेल. त्यासाठी अभियानांतर्गत रु.२०/- प्रती वर्ग फूट (Rs. 20/- per Sq.ft built up area) प्रमाणे जास्तीत जास्त रु. ३०,०००/- प्रती महिना याप्रमाणे निधी उपलब्ध करुन देता येईल. अशाप्रकारचे प्रस्ताव मुख्य कार्यकारी अधिकारी यांनी छाननी करुन राज्य व्यवस्थापन कक्ष - पंचायत राज यांचेमार्फत राज्य शासनाकडे मंजुरीस्तव सादर करावेत.
२.३.२ प्रत्येक केंद्रासाठी केंद्र शासनाकडून वार्षिक रुपये ४.२० लक्ष आवर्ती अनुदान वार्षिक आराखड्यातील मंजूरीनुसार उपलब्ध करून देण्यात येणार आहे.
३. पंचायतराज संस्थांमध्ये माहिती व तंत्रज्ञानाद्वारे पारदर्शकता व उत्तरदायित्व
३.१ पंचायती राज मंत्रालय, भारत सरकार यांचे मार्फत विकसित करण्यात आलेल्या सर्व Panchayat Enterprise Suit (PES) आणि राज्य शासनाने स्वतंत्रपणे विकसित केलेली Software / Applications कार्यान्वित करण्याच्या दृष्टीने राज्यामध्ये आजपर्यंत १९,९९७ आपले सरकार सेवा केंद्र सुरू केलेली आहेत.
३.२ जीपीएस, मोबाईलव्दारे संदेश इत्यादींच्या माध्यमातून पंचायतींच्या कामकाजाची ऑनलाईन पाहणी करण्याची पध्दत बसविणे, माहितीच्या व्यवस्थापनासाठी भौगोलिक माहिती प्रणालीचा (GIS) आणि Geo- tagging चा वापर करणे आवश्यक आहे, जेणेकरुन सर्व माहिती ही दृष्य व समजण्यास सुलभ अशा स्वरुपात लोक प्रतिनिधी, अधिकारी तसेच जनतेस उपलब्ध राहील. भौगोलिक माहिती प्रणालीच्या माध्यमातून माहितींच्या सुलभ सादरीकरणामुळे राज्य पातळीपासून ग्राम पातळीपर्यंत निर्णयप्रक्रिया सुलभ होऊ शकेल व विकासाचा निधी गरजांच्या प्राधान्यक्रमानुसार अधिक प्रभावीपणे वापरण्याबाबतच्या वित्त आयोगाच्या सूचनांची अंमलबजावणी होईल.
३.३ आपले सरकार सेवा केंद्रामार्फत उपलब्ध करुन देण्यात येत असलेल्या सेवा आणि उपरोक्तप्रमाणे माहिती तंत्रज्ञानाच्या आधारे अपेक्षित असणाऱ्या सेवा नियमितपणे व सुरळीतपणे सुरु ठेवण्याची जबाबदारी मुख्य कार्यकारी अधिकारी यांची राहील.
४. पेसा क्षेत्रासाठी विशेष सहाय्य:
पंचायत क्षेत्र विस्तार कायदा (पेसा), १९९६ अंतर्गत पेसा क्षेत्रातील गावांच्या ग्रामसभांना मोठ्या प्रमाणात विविध स्वरुपाचे अधिकार प्रदान करण्यात आलेले आहेत. या सर्व अधिकारांचा परिणामकारक, पारदर्शीपणे वापर करण्याच्या दृष्टिने ग्रामसभांना उपस्थिती वाढवून गावातील सर्व घटकांचा सक्रिय सहभाग निर्णयप्रक्रियेमध्ये होणे आवश्यक आहे. त्यासाठी या योजनेअंतर्गत पेसा क्षेत्रातील ग्रामपंचायतींना खालीलप्रमाणे विशेष सहाय्य करण्यात येणार आहे.
४.१ पेसा क्षेत्रातील जिल्हा परिषद, पंचायत समिती व ग्रामपंचायत सदस्यांसाठी स्वतंत्र क्षमता बांधणी व प्रशिक्षण कार्यक्रम.
४.२. पेसा क्षेत्रातील ग्रामसभा जनजागृती व बळकटीकरणासाठी ग्रामसभा दिशानिर्देशन (Gramsabha Orientation) उपक्रम राबविण्याबाबत राज्य शासनाकडील पत्र जावक क्र. पेसाअ २०१७/प्र.क्र.१७/पं.रा-२, दि. २८ फेब्रुवारी, २०१७ अन्वये सविस्तर सूचना निर्गमित करण्यात आलेल्या
पृष्ठ २८ पैकी ६
# Page 7
शासन निर्णय क्रमांकः राग्रास्वअ- २०२२/प्र.क्र.४०/आस्था-१५ आहेत. यासाठी ५ पेसा ग्रामपंचायतींच्या समुहासाठी वार्षिक रु. १५,०००/- प्रमाणे अभियानांतर्गत निधी उपलब्ध करुन देण्यात येईल. त्यानुसार पेसा जिल्ह्यांनी, त्यांचे जिल्ह्यातील ५ पेसा ग्रामपंचायतीचा एक समुह तयार करून, त्याठिकाणी हाती घ्यावयाच्या उपक्रमांच्या तपशिलासह प्रस्ताव राज्य व्यवस्थापन कक्ष - पंचायत राज यांच्याकडे मंजुरीस्तव व निधी मागणीसाठी सादर करावेत.
४.३. पेसा क्षेत्रातील प्रत्येक ग्रामपंचायतीसाठी नियुक्त करण्यात आलेल्या ग्रामसभा मोबिलायझर यांना केंद्रशासनाने केलेल्या तरतूदीनुसार रु. २,५००/- मासिक मानधनाऐवजी रु.४,०००/- मासिक मानधन मंजूर केलेले आहे. त्यानुसार ग्रामसभा मोबिलायझर यांचे मानधन प्रती महिना रु. ४,०००/ प्रमाणे अदा करण्यास मान्यता देण्यात येत आहे.
४.४ ग्रामसभा मोबिलायझर यांच्या नियुक्तीची कार्यपध्दती, त्यांची कर्तव्ये व जबाबदाऱ्या शासनाचे पत्र जावक क्र.रागांपं-२०१६/प्र.क्र.१०१/योजना-४, दिनांक २२ जून, २०१६ व २२ जानेवारी, २०१८ अन्वये निश्चित केलेल्या आहेत. त्यानुसार तालुका प्रशिक्षण समन्वयक (पेसा) यांनी ग्रामसभा मोबिलायझर यांच्या कामकाजावर देखरेख ठेऊन सनियंत्रण करावयाचे आहे.
४.५ पेसा क्षेत्रातील प्रत्येक तालुक्यासाठी एक याप्रमाणे राज्यात एकुण ५९ तालुका पेसा समन्वयक पदाचे पदनाम तालुका प्रशिक्षण समन्वयक ( पेसा) असे करण्यात येत असून केंद्र शासनाच्या सूचनांनुसार सदर पदाचे मानधन प्रत्येकी प्रतिमहा रु.२५,०००/- प्रमाणे अदा करण्यास मंजूरी देण्यात येत आहे.
सदर पदे शासनाच्या विहीत नियमांनुसार बाह्ययंत्रणेद्वारे भरण्यात यावीत.
४.६ पेसा क्षेत्रातील प्रत्येक जिल्ह्यासाठी एक याप्रमाणे राज्यात एकुण १३ जिल्हा पेसा समन्वयक पदाचे पदनाम जिल्हा प्रशिक्षण समन्वयक (पेसा) असे करण्यात येत असून केंद्रशासनाच्या सूचनांनुसार सदर पदाचे मानधन प्रत्येकी प्रतिमहा रु. ३०,०००/- प्रमाणे अदा करण्यास मंजूरी देण्यात येत आहे.
सदर पदे शासनाच्या विहीत नियमांनुसार बाह्ययंत्रणेद्वारे भरण्यात यावीत.
४.७ जिल्हा प्रशिक्षण समन्वयक (पेसा) व तालुका प्रशिक्षण समन्वयक (पेसा) यांची नियुक्ती पध्दती, कर्तव्ये व जबाबदाऱ्या शासन पत्र क्र.राग्रास्व-२०१७/प्र.क्र.१४७/योजना-४, दि. २२ जानेवारी, २०१८ नुसार राहतील.
४.८ जिल्हानिहाय जिल्हा प्रशिक्षण समन्वयक (पेसा) व तालुका प्रशिक्षण समन्वयक (पेसा) यांची मंजूर पदे व इतर तपशिल परिशिष्ट- ३ प्रमाणे राहील.
४.९ पेसा क्षेत्रासाठी वरीलप्रमाणे देण्यात येणारे विशेष सहाय्य दरवर्षी केंद्र शासनाकडून वार्षिक आराखड्यामध्ये मंजूर करण्यात येणाऱ्या निकष व निधीनुसार सुरू राहील.
५. नाविन्यपूर्ण उपक्रम
अभियान राबविताना पंचायतीराज व्यवस्थेच्या बळकटीकरणाच्या अनुषंगाने जाणविणाऱ्या विविध समस्या, अडचणी, मर्यादा यावर उपाय योजण्याच्या दृष्टिने नाविन्यपूर्ण कल्पना, उपक्रम, प्रयोग, पध्दती, इत्यादींना सातत्याने जाणीवपूर्वक प्रोत्साहन देण्यात यावे. याकरिता तज्ञांच्या मदतीने पंचायती राज व्यवस्थेतील प्रमुख अडचणी / समस्या शोधून त्यावरील उपाययोजनांच्या संभाव्य पर्यायांबाबत विचार करण्यात यावा. तसेच अभियानातील विविध उपक्रम स्थानिक पातळीवर राबविताना पंचायती व त्यांच्या प्रशासकीय यंत्रणांना पारंपारिक पध्दतीऐवजी नाविन्यपूर्ण पध्दतींचा अवलंब करुन अशा पर्यायांचे प्रयोग/चाचणी करण्याकरिता प्रोत्साहन देण्यात यावे.
पृष्ठ २८ पैकी ७
# Page 8
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
६. आर्थिक विकास व उत्पन्न वाढीचे प्रकल्प : पंचायत राज संस्थांना त्यांचे कार्यक्षेत्रामध्ये आर्थिक विकासाचे व उत्पन्न वाढीचे लघु प्रकल्प हाती घेता येऊ शकतील. त्यासाठी अभियानांतर्गत स्वतंत्र प्रस्ताव राज्य व्यवस्थापन कक्ष – पंचायत राज यांच्यामार्फत शासनास सादर करावेत.
७. जनजागृती व लोकप्रबोधन :
७.१ अभियानाच्या विविध उपक्रमांमध्ये जनतेचा व व समाजातील विविध घटकांचा उत्स्फूर्त सहभाग मिळावा याकरिता प्रसार माध्यमांचा कल्पकतेने वापर करुन जनजागृती व लोकप्रबोधनाचा व्यापक प्रयत्न करण्यात यावा. यासाठी जिल्हा परिषद प्रभाग स्तरावर व तालुका स्तरावर एक दिवसीय शिबिरे, दूरदर्शन, रेडिओ, उपग्रह वाहिनी, व्हिडीओ, फिल्मस्, नाट्य व पथनाट्य, चित्रकला स्पर्धा व सचित्र मार्गदर्शिका, नियतकालिके, स्थानिक मेळावे, अभ्यास सहली, स्थायी व फिरती प्रदर्शने इत्यादी बहुविध माध्यमे व उपकरणे उपलब्ध करून परिस्थितीनुरुप वापर करण्यात यावा.
७.२ प्रत्येक जिल्हयाने स्थानिक परिस्थिती, संसाधने व गरज विचारात घेऊन त्यांच्या जिल्ह्याचा माहिती, प्रचार व प्रसिद्धीचा आराखडा तयार करुन तो राज्य व्यवस्थापन कक्ष - पंचायतराज (SMU-PR) कडे सादर करावयाचा आहे.
७.३ राज्याचा एकत्रित माहिती, प्रचार व प्रसिध्दीसाठीचा वार्षिक आराखडा तयार करण्यात येवून त्यावर योजनेच्या एकूण वार्षिक आराखडयामधील मंजूर निधीच्या दोन टक्क्यांच्या मर्यादेत निधीचा विनियोग करण्यात यावा.
८. राज्य, जिल्हा व तालुका स्तरीय प्रकल्प व्यवस्थापन व मनुष्यबळ :
"पुनर्रचित (Revamped) राष्ट्रीय ग्राम स्वराज अभियान" ही योजना सन २०२२-२३ या आर्थिक वर्षापासून सुरु करण्यात आलेली असून या योजनेच्या अंमलबजावणीसाठी यापूर्वीच्या “राष्ट्रीय ग्राम स्वराज अभियान” योजनेंतर्गत मंजुर मनुष्यबळाच्या पदनामामध्ये व त्याकरीता आवश्यक तरतूदीमध्ये, केंद्र शासनाच्या मार्गदर्शक सूचनांस अनुसरुन, खालीलप्रमाणे बदल करण्यात येत आहेत.
८.१ राज्य प्रकल्प व्यवस्थापन कक्ष (SMU-PR) दि. २०.०२.२०१९ रोजीच्या शासन निर्णयान्वये राजीव गांधी पंचायत सशक्तीकरण अभियान योजनेचे पुनर्गठन करुन “राष्ट्रीय ग्राम स्वराज अभियान” लागू करण्यात आले आहे.
सदर अभियानांतर्गत राज्य व्यवस्थापन कक्ष - पंचायत राज (SMU-PR) स्थापन करण्यात आला असून या कक्षाचे मनुष्यबळ, भुमिका, कर्तव्य व जबाबदाऱ्या याबाबतचा तपशिल परिशिष्ट – ४ प्रमाणे राहील.
पृष्ठ २८ पैकी ८
# Page 9
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
८.२ जिल्हा प्रकल्प व्यवस्थापन कक्ष (DPMU) दि. २०.०२.२०१९ रोजीच्या शासन निर्णर्यान्वये स्थापन करण्यात आलेल्या जिल्हा प्रकल्प व्यवस्थापन कक्षासाठी मनुष्यबळ मंजूरी व त्यांच्या भूमिका, कर्तव्य व जबाबदाऱ्या या बाबतचा तपशिल परिशिष्ट – ५ नुसार राहील.
८.३ तालुका प्रकल्प व्यवस्थापन कक्ष (BPMU) ८.३.१ महाराष्ट्र राज्यातील सर्व ३५१ तालुक्यांमध्ये जिल्हा प्रकल्प व्यवस्थापन कक्षाच्या अखत्यारीत तालुका प्रकल्प व्यवस्थापन कक्ष गठित केले जातील. या कक्षासाठी तालुका प्रकल्प समन्वयक म्हणून गट विकास अधिकारी हे कामकाज पाहतील. तसेच पंचायत समितीमधील सहाय्यक गट विकास अधिकारी हे सहाय्यक प्रकल्प समन्वयक म्हणून कामकाज पाहतील.
८.३.२ तालुका प्रकल्प व्यवस्थापन कक्षातील पदांचा तपशिल आणि कर्तव्ये व जबाबदाऱ्या परिशिष्ट – ६ प्रमाणे राहतील.
८.३.३ तालुका प्रकल्प व्यवस्थापन कक्षाचे कार्यालय स्थापन करण्यासाठी जागेची व्यवस्था संबधित पंचायत समितीने करावी. तालुका प्रकल्प व्यवस्थापन कक्ष संबंधित गट विकास अधिकारी व उपमुख्य कार्यकारी अधिकारी (ग्रामपंचायत), जिल्हा परिषद यांच्या नियंत्रणाखाली राहील.
९. अभियान - सनियंत्रण व मुल्यमापन अभियानांतर्गत विविध उपक्रमांचा नियमितपणे आढावा घेऊन सनियंत्रण व मुल्यमापनासाठी खालील समित्या रहातील.
९.१ दिशादर्शक समिती अभियानाच्या प्रगतीसंदर्भात अपेक्षित फलनिष्पत्तीच्या दृष्टीने नियंत्रण ठेवण्याकरिता तसेच पंचायती राज व्यवस्थेकडे विविध विषय, कर्मचारी व निधीचे हस्तांतरण करण्यासाठी धोरणात्मक निर्णयासाठी मा. मंत्री ग्राम विकास यांच्या अध्यक्षतेखालील दिशादर्शक समिती परिशिष्ट - ७ प्रमाणे राहील.
९.२ सुकाणू समिती निधीचे हस्तांतरण आणि राज्य शासनाच्या विविध विभागांचा समन्वय साधण्याच्या दृष्टीने मा.मुख्य सचिव यांच्या अध्यक्षतेखाली सुकाणू समिती परिशिष्ट - ८ प्रमाणे राहील.
९.३ राज्य कार्यकारी समिती अभियानाच्या प्रत्यक्ष अंमलबजावणीच्या सर्व बाबींचे सनियंत्रण करण्याकरिता मा. अपर मुख्य सचिव/प्रधान सचिव, ग्रामविकास व पंचायतीराज यांच्या अध्यक्षतेखाली राज्य कार्यकारी समिती परिशिष्ट - ९ मध्ये दर्शविल्याप्रमाणे राहील. राज्य कार्यकारी समिती अभियानाच्या प्रत्यक्ष अंमलबजावणीच्या सर्व बाबींचे सनियंत्रण करेल. अभियान अंमलबजावणी विषयाचे सर्व अधिकार या समितीस राहतील.
पृष्ठ २८ पैकी ९
# Page 10
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
९.४ जिल्हा सनियंत्रण समिती जिल्ह्यातील अभियानाची अंमलबजावणी, सनियंत्रण व मुल्यमापन करण्यासाठी जिल्हा स्तरावर मुख्य कार्यकारी अधिकारी यांचे अध्यक्षतेखाली जिल्हा सनियंत्रण समिती परिशिष्ट – १० प्रमाणे राहील.
१०. फलनिष्पत्तीवर आधारित मुल्यमापन १०.१ अभियानाच्या अपेक्षित फलनिष्पत्तीचे निर्देशक (Indicators) ठरविण्यात येतील. या निर्देशकाच्या आधारे अभियानाच्या सनियंत्रणासाठी ऑनलाईन स्वरुपाची एकात्मिक माहिती व्यवस्थापन प्रणाली ( Integrated MIS) विकसित करण्यात येईल. जेणेकरुन अभियानाच्या सर्वंकष प्रगतीचा एकत्रित आढावा घेणे शक्य होईल.
१०.२ प्रतिवर्षी अभियानाच्या फलनिष्पत्तीचे मूल्यमापन (Evaluation) त्रयस्थ संस्थांमार्फत करण्यात येईल. अशा प्रकारचे प्रतिवर्षी मूल्यमापन करणाऱ्या त्रयस्थ संस्थांची सूची ५ वर्षांसाठी राज्य कार्यकारी समिती निश्चित करेल.
१०.३ एकात्मिक सनियंत्रण तसेच त्रयस्थ मूल्यमापनाच्याआधारे अभियानाच्या अंमलबजावणी मध्ये आवश्यक सुधारणांचा नियमित आढावा घेवून सुधारित पध्दती (Mid-Course Corrections) वेळोवेळी राज्य व्यवस्थापन कक्ष पंचायतराज (SMU-PR) कडून लागू करण्यात येईल.
११. निधी-स्रोत व्यवस्थापन ११.१ प्रस्तुत योजना ही केंद्र पुरस्कृत असून, या योजनेसाठी केंद्र व राज्य हिस्सा अनुक्रमे ६०%: ४०% असा आहे. या अभियानांतर्गत केंद्र शासनाकडून प्राप्त होणारा निधी व त्यामर्यादेत राज्य हिस्सा उपलब्ध करुन देण्यात येईल. सदर निधी योजनेंतर्गत उघडण्यात आलेल्या Single Nodal Account - SNA मध्ये वर्ग करण्यात यावा.
११.२ योजनेअंतर्गत उपलब्ध झालेल्या निधीतून राज्य व्यवस्थापन कक्ष - पंचायतराज (SMU-PR) यांनी आवश्यकतेनुसार राज्य ग्रामीण विकास संस्था (यशदा), जिल्हा परिषदा, ग्रामसेवक प्रशिक्षण केंद्र, पंचायत राज प्रशिक्षण केंद्र व संयुक्त प्रशिक्षण केंद्र यांना PFMS मार्फत निधी आहरण मर्यादा निश्चित करून द्यावी. सर्व अंमलबजावणी यंत्रणांनी त्यांना मंजुर असलेल्या उपक्रमांवर, त्यांना मंजुर केलेल्या निधी आहरण मर्यादेमधुन PFMS प्रणालीमार्फतच खर्च करावयाचा आहे.
११.३ जिल्हा परिषद स्तरावर राष्ट्रीयकृत बँकेमध्ये उघडण्यात आलेल्या Zero Balance Subsidiary Account मधून PFMS प्रणालीमार्फत खर्च करावयाचा आहे.
११.४ मुख्य कार्यकारी अधिकारी यांनी अभियानाअंतर्गत विविध उपक्रमासाठी राज्य शासनाने निश्चित केलेल्या मार्गदर्शक सुचनांनुसार खर्च करावयाचा आहे. अभियानांतर्गत निधीच्या हिशोबाचा ताळमेळ, स्वतंत्र लेखे, अभिलेखे जतन करणे तसेच दैनंदिन कामकाजाची जबाबदारी मुख्य कार्यकारी अधिकारी, जिल्हा परिषद व उप मुख्य कार्यकारी अधिकारी (ग्रा.पं.) यांची राहील.
पृष्ठ २८ पैकी १०
# Page 11
शासन निर्णय क्रमांकः राग्रास्वअ- २०२२/प्र.क्र.४०/आस्था-१५
११.५ राज्य हिश्श्याचा निधी राज्य स्तरावरुन उपलब्ध करुन देण्यात येईल तसेच अनुसूचित क्षेत्रातील उपक्रमांसाठी आदिवासी विकास विभागाकडून राज्य हिश्श्याचा निधी उपलब्ध करुन घेण्यात येईल.
११.६ अभियानांतर्गत निधीच्या हिशोबाचा ताळमेळ, स्वतंत्र लेखे, अभिलेखे जतन करणे तसेच दैनंदिन कामकाज यांची जबाबदारी राज्य व्यवस्थापन कक्ष - पंचायतराज (SMU-PR) ची राहील.
१२. लेखापरिक्षण व उपयोगिता प्रमाणपत्रे
मुख्य कार्यकारी अधिकारी यांनी शासन, राज्य व्यवस्थापन कक्ष - पंचायतराज (SMU-PR) यांचेकडून योजनेअंतर्गत उपलब्ध झालेल्या निधीच्या विनियोगाचे उपयोगिता प्रमाणपत्र संबंधित मुख्य कार्यकारी अधिकारी, जिल्हा परिषद यांचे स्वाक्षरीने राज्य व्यवस्थापन कक्ष पंचायतराज (SMU-PR) मार्फत शासनास सादर करणे बंधनकारक राहील. तसेच महालेखापाल यांचे कार्यालयाकडून लेखापरिक्षण व सनदी लेखापाल यांचेमार्फत वार्षिक लेखा परिक्षण करून घेवून त्याचा अहवाल राज्य व्यवस्थापन कक्ष - पंचायतराज (SMU-PR) मार्फत शासनास सादर करणे बंधनकारक राहील.
१३. योजनेअंतर्गत राज्य, जिल्हा व तालुका स्तरावर मंजूर असलेली परिशिष्टामधील नमूद पदे, पदनिहाय अर्हता विचारात घेऊन शासनाच्या पुर्वमान्यतेने विहीत नियमांचे पालन करुन प्रतिनियुक्ती / बाह्ययंत्रणेद्वारे राज्य व्यवस्थापन कक्ष - पंचायतराज (SMU-PR) मार्फत भरण्यात येतील.
१४. केंद्र शासनाने वेळोवेळी विहीत केलेल्या मार्गदर्शक तत्वांनुसार, पुनर्रचित राष्ट्रीय ग्राम स्वराज अभियानबाबतचे सर्व निर्णय व त्यांच्या अंमलबजावणीसाठीची कार्यपध्दती निश्चित करण्यास ग्राम विकास विभाग सक्षम असेल.
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28