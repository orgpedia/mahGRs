# Page 1
राज्य व्यवस्थापन कक्ष ग्रामीण गृहमिर्नाण कार्यालयातील तसेच क्षेत्रीय स्तरावरील कंत्राटी स्वरूपाच्या पदांच्या मानधनामध्ये सुधारणा करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः प्रआयो-२०२१/प्र.क्र.१९/योजना-१०
बांधकाम भवन, २५ मर्झबान रोड,
फोर्ट, मुंबई - ४०० ००१.
तारीख: २० मे, २०२१
वाचा :
१) शासन निर्णय ग्रामविकास विभाग क्रमांकः प्रआयो २०१७/प्र.क्र.५९/योजना-१०,दि.
२७.०६.२०१७.
२) शासन निर्णय ग्रामविकास विभाग क्रमांक: इंआयो-२०१५/प्र.क्र.४१३/योजना-१०,दि.
१०.०२.२०१६.
३) राज्य व्यवस्थापन कक्ष ग्रामीण गृहनिर्माण यांचे क्र. राव्यक्र-ग्रा.गृ./ग्रा.वि.वि/आस्था/ १६८७/२०२१, दि.२०.०३.२०२१
प्रस्तावना : उपरोक्त संदर्भाधिन आदेशान्वये राज्य व्यवस्थापन कक्ष ग्रामीण गृहनिर्माण कार्यालयासाठी तसेच विभागस्तर, जिल्हास्तर, व तालुकास्तर या क्षेत्रीय स्तरावर विविध कंत्राटी स्वरूपांची पदे निर्मिती करण्यात येऊन या पदांवर बाह्य यंत्रणेद्वारे नियुक्त्या करण्यात आलेल्या आहेत. या पदांवरील कर्मचाऱ्यांचे मानधन निश्चित करून जवळपास सुमारे पाच वर्ष एवढा कालावधी झालेला आहे. सदर कर्मचाऱ्यांना केवळ मानधन अनुज्ञेय असून अन्य भत्ते अनुज्ञेय नाहीत. केंद्रशासन पुरस्कृत प्रधानमंत्री आवास योजना ग्रामीणसह अन्य राज्यशासन पुरस्कृत ग्रामीण गृहनिर्माण योजनांची राज्यात मिशन मोडमध्ये अंमलबजावणी सुरू असून यामध्ये कंत्राटी स्वरूपांच्या पदांवरील कर्मचारी मोलाची जबाबदारी पार पाडत आहेत. हि सर्व वस्तूस्थिती विचारात घेता, या कर्मचाऱ्यांच्या मानधनामध्ये सुधारणा करण्याची बाब शासनाच्या विचाराधिन होती.
शासन निर्णय: राज्य व्यवस्थापन कक्ष ग्रामीण गृहनिर्माण कार्यालयांतर्गत तसेच क्षेत्रीय स्तरावरील कंत्राटी स्वरूपाच्या पदांवर नियुक्त कर्मचाऱ्यांचे मानधन पुढीलप्रमाणे विवरणपत्रात दर्शविल्यानुसार सुधारीत करण्यास शासन मान्यता देण्यात येत आहे.
# Page 2
शासन परिपत्रक क्रमांकः प्रआयो-२०२१/प्र.क्र.१९/योजना-१०, दि. २० मे, २०२१
--------------------------------------------------------------
| अ.क्र. | पदनाम | पदांची संख्या | सध्याचे मानधन (रु.) | सुधारीत मानधन |
| १ | २ | ३ | ४ | ५ |
| १ | बँकिंग तज्ञ | १ | ५०,००० | ६०,००० |
| २ | वास्तुरचनाकार / सल्लागार | १ | ५०,००० | ६०,००० |
| ३ | कार्यकारी अभियंता | १ | ५०,००० | ६०,००० |
| ४ | प्रशिक्षण समन्वयक | ५ | ४०,००० | ५०,००० |
| ५ | राज्य समन्वयक ( MIS) | २ | ४०,००० | ५०,००० |
| ६ | कनिष्ठ अभियंता | १ | ३५,००० | ४५,००० |
| ७ | लेखा सहायक | ३ | २५,००० | ३२,००० |
| ८ | लघुटंकलेखक | १ | २०,००० | २६,००० |
| ९ | डेटा एन्ट्री ऑपरेटर (राज्यस्तर) | १३ | १७,००० | २५,००० |
| १० | शिपाई | ४ | १४,००० | १८,००० |
| ११ | राज्य समन्वयक (IT) | २ | ७०,००० | ७७,००० |
| १२ | विभागीय प्रोग्रामर | ६ | २२,००० | २८,००० |
| १३ | जिल्हा प्रोग्रामर | ३४ | २०,००० | २६,००० |
| १४ | डेटा एन्ट्री ऑपरेटर (जिल्हास्तर) | ३४ | १५,००० | २२,००० |
| १५ | डेटा एन्ट्री ऑपरेटर (तालुकास्तर) | ३५३ | १५,००० | २२,००० |
|  | एकूण | ४६१ | ४,८३,००० | ६,०१,००० |
--------------------------------------------------------------
२. प्रस्तुत कर्मचाऱ्यांच्या मानधनातील सुधारणा दि. ०१.०४.२०२१ पासून अनुज्ञेय करण्यात येत आहे.
३. सदर कर्मचाऱ्यांच्या मानधनातील सुधारणांमुळे उद्भवणारा खर्च केंद्र शासन पुरस्कृत तसेच राज्य शासन पुरस्कृत ग्रामीण गृहनिर्माण योजनांसाठी उपलब्ध करण्यात आलेल्या प्रशासकीय खर्चाच्या निधीमधून भागविण्यात यावा.
४. सदर कर्मचाऱ्यांचा वार्षिक कार्यमुल्यमापन अहवाल दरवर्षी शासनास सादर करून मान्यता घेण्याची कार्यवाही करण्यात यावी.
पुष्ठ ३ पैकी २
# Page 3
शासन परिपत्रक क्रमांकः प्रआयो-२०२१/प्र.क्र.१९/योजना-१०, दि. २० मे, २०२१