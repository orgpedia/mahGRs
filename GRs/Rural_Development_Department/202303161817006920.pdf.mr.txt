# Page 1
जिल्हा परिषद सेवेत सरळसेवेने नियुक्तीसाठीच्या कमाल वयोमर्यादेत दि. ३१ डिसेंबर, २०२३ पर्यंत शिथिलता देणेबाबत.
महाराष्ट्र शासन
ग्राम विकास विभाग
शासन निर्णय क्रमांक: संकीर्ण २०२३/प्र.क्र.४०/आस्था ८
बांधकाम भवन, २५, मर्झबान पथ, मंत्रालय, मुंबई ४००००१
तारीख: १६ मार्च, २०२३.
वाचा : १) ग्रामविकास विभाग, शासन निर्णय क्रमांक: संकीर्ण २०२२/प्र.क्र.११/आस्था-८, दि.२१ ऑक्टोबर, २०२२.
२) ग्रामविकास विभाग, शासन निर्णय क्रमांकः संकीर्ण २०२२/प्र.क्र.११/आस्था-८, दि.१५ नोव्हेंबर, २०२२.
३) सामान्य प्रशासन विभाग, शासन निर्णय क्र.सनिव-२०२३/प्र.क्र.१४/कार्या १२, दि.०३ मार्च, २०२३.
प्रस्तावना :
सामान्य प्रशासन विभागाच्या संदर्भ क्र.३ येथील दि.०३.०३.२०२३ च्या शासन निर्णयान्वये
दि.३१ डिसेंबर, २०२३ पर्यंत शासकीय सेवेत सरळसेवेने नियुक्तीसंदर्भात प्रसिद्ध होणाऱ्या सर्व जाहिरातींसाठी अर्ज करणाऱ्या उमेदवारांसाठी कमाल वयोमर्यादेत दोन वर्षे इतकी शिथिलता देण्यात आली आहे.
तसेच, ग्रामविकास विभागाच्या संदर्भ क्र.१ येथील दि.२१.१०.२०२२ च्या शासन निर्णयान्वये माहे मार्च, २०१९ च्या जाहिरातीप्रमाणे ज्या उमेदवारांनी यापूर्वी अर्ज केलेले/भरलेले आहेत, व सध्या वयाधिक्य झाले असल्याने ते परीक्षेस बसण्यास अपात्र होऊन अशा उमेदवारांचे नुकसान होऊ नये, याकरिता अशा उमेदवारांचे अर्ज स्वीकारून पुढील फक्त एका परीक्षेस बसण्याकरिता अशा उमेदवारांना वयोमर्यादेत सूट देण्यात आली आहे.
दरम्यानच्या कालावधीत काही लोकप्रतिनिधींकडून निवेदने प्राप्त झाली आहेत. सदर निवेदनांद्वारे अशी मागणी करण्यात आली आहे की, विविध कारणांमुळे (कोरोना प्रादुर्भाव, त्यामुळे नोकरभरतीस बंदी, पुरेशा जाहिराती प्रसिद्ध न होणे, उमेदवारांना परीक्षेस बसण्याची संधी प्राप्त न होणे, उमेदवारांचे वयाधिक्य होऊन सेवेत समावेशानासाठी अपात्र होणे इ.) उमेदवारांची कमाल
# Page 2
शासन निर्णय क्रमांकः संकीर्ण २०२३/प्र.क्र.४०/आस्था ८
वयोमर्यादा संपुष्टात आली आहे. यास्तव शासनाने कमाल वयोमर्यादेत सवलत देण्याबाबत सकारात्मक निर्णय घ्यावा.
उपरोक्त बाबी विचारात घेता यापूर्वी निर्गमित शासन निर्णयातील तरतुदींचा विचार करून जिल्हा परिषद सेवेत सरळसेवेने नियुक्तीसाठीच्या कमाल वयोमर्यादेत दि. ३१ डिसेंबर, २०२३ पर्यंत शिथिलता देणेबाबत शासनाच्या विचाराधीन होते.
शासन निर्णय :
प्रस्तावनेत नमूद कारणांचा साधक-बाधक विचार करून, या शासन निर्णयाद्वारे खालीलप्रमाणे सूचना देण्यात येत आहेत.
१) या शासन निर्णयाच्या दिनांकापासून दि. ३१ डिसेंबर, २०२३ पर्यंत जिल्हा परिषद सेवेत सरळसेवेने नियुक्तीसंदर्भात प्रसिद्ध होणाऱ्या सर्व जाहिरातींकरिता अर्ज करणाऱ्या उमेदवारांसाठी कमाल वयोमर्यादेत दोन वर्षे इतकी शिथिलता देण्यात येत आहे.
२) माहे मार्च, २०१९ च्या जाहिरातीप्रमाणे ज्या उमेदवारांनी यापूर्वी अर्ज केलेले/भरलेले आहेत, व सध्या वयाधिक्य झाले असल्याने ते परीक्षेस बसण्यास अपात्र होऊन अशा उमेदवारांचे नुकसान होऊ नये, याकरिता असे उमेदवार दि. ३१ डिसेंबर, २०२३ पर्यंत जिल्हा परिषद सेवेत सरळसेवेने नियुक्तीसंदर्भात प्रसिद्ध होणाऱ्या सर्व जाहिरातींकरिता अर्ज करण्यास पात्र असतील.
३) ग्रामपंचायत कर्मचाऱ्यांमधून १० टक्के पदे जिल्हा परिषद सेवेत भरती करताना माहे मार्च, २०१९ च्या जाहिरातीनुसार जे ग्रा.पं. कर्मचारी पात्र होते (म्हणजेच, १ जानेवारी, २०१९ रोजी ज्या उमेदवारांचे वय ४५ वर्षांपेक्षा अधिक नव्हते) व आता त्या उमेदवारांनी कमाल वयोमर्यादा ओलांडली असल्याने ते अपात्र होत आहेत, असे सर्व उमेदवार या शासन निर्णयाच्या दिनांकापासून दि.३१ डिसेंबर, २०२३ पर्यंत होणाऱ्या भरती प्रक्रियेस पात्र असतील.
४) सदर शासन निर्णयाच्या दिनांकापुर्वी जाहिराती प्रसिद्ध /भरती प्रक्रिया सुरु झालेल्या असतील परंतु, अद्याप निवडप्रक्रिया पूर्ण होऊन नियुक्त्या दिल्या नसतील, अशा सर्व जाहिराती/भरती प्रक्रीयेसाठी देखील उपरोक्त परिच्छेद क्र.१, २ व ३ नुसार कमाल वयोमर्यादेत शिथिलता लागू राहील.
पृष्ठ ४ पैकी २
# Page 3
शासन निर्णय क्रमांकः संकीर्ण २०२३/प्र.क्र.४०/आस्था ८
५) दि.३१ डिसेंबर, २०२३ नंतर प्रसिद्ध होणाऱ्या जाहिराती/भरती प्रक्रीये साठी उमेदवारांकरिता सदर पदाचे सेवाप्रवेश नियम / शासनाचे प्रचलित धोरण अन्वये विहित केलेली कमाल
वयोमर्यादाच लागू राहील.
# Page 4