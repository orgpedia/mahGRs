# Page 1
पंचायत समिती, जळकोट (जि. लातूर) येथील अधिकारी व कर्मचारी यांचेसाठी निवासस्थान इमारत बांधकामास प्रशासकीय मान्यता देणेबाबत...
महाराष्ट्र शासन
ग्राम विकास विभाग
शासन निर्णय क्रमांक: पंसई-२०२१/प्र.क्र.११४/बांधकाम-४
५ वा मजला, मर्झबान पथ, २५ बांधकाम भवन,
फोर्ट, मंत्रालय, मुंबई- ४०० ००१
तारीख : २९ डिसेंबर, २०२१
वाचा: १. अतिरिक्त मुख्य कार्यकारी अधिकारी, जिल्हा परिषद, लातूर यांचे पत्र क्रमांक: जिपला/बांध/कार्या-०१/सीआर/कावि/६१८/२०२१, दिनांक ०२ फेब्रुवारी, २०२१.
२. अतिरिक्त मुख्य कार्यकारी अधिकारी, जिल्हा परिषद, लातूर यांचे पत्र क्रमांक: जिपला/बांध/कार्या-०१/सीआर/कावि/७७१/२०२१, दिनांक ०६ सप्टेंबर, २०२१.
प्रस्तावना: अतिरिक्त मुख्य कार्यकारी अधिकारी, जिल्हा परिषद, लातूर यांनी उपरोक्त वाचा मधील अनुक्रमांक १ व २ येथील पत्रांन्वये पंचायत समिती, जळकोट (जि. लातूर) येथे पंचायत समितीच्या अधिकारी व कर्मचारी निवासस्थान इमारत बांधकामाचा प्रस्ताव सादर केला आहे. सदर प्रस्तावानुसार एकूण १८०४.७४ चौ.मी. इतक्या क्षेत्रफळाची एकूण २६ निवासस्थाने, सर्वे क्रमांक १०६६ व गट क्रमांक ४०८५ मध्ये बांधण्याचे प्रस्तावित आहे. त्यामुळे पंचायत समिती जळकोट यांच्या मागणी व गरजेनुसार टाईप | प्रकारातील ४, टाईप ॥ प्रकारातील १६, टाईप ॥ प्रकारातील ४ व टाईप IV प्रकारातील २ निवासस्थानांच्या बांधकामाचा प्रस्ताव सादर केला आहे.
०२. अतिरिक्त मुख्य कार्यकारी अधिकारी, जिल्हा परिषद, लातूर यांनी जळकोट पंचायत समिती निवासस्थान बांधकामाकरीता उप मुख्य वास्तुशास्त्रज्ञ, सा. बां. वि., औरंगाबाद यांच्या कडील नमुना नकाशा टाईप- I, II, III व IV जॉब क्र. टी-डीएएन/आरईएस-१८,१९, २० व २१ उपयोगात आणला आहे. यासाठी सन २०२०-२१ च्या दरसूचीवर आधारीत एकूण रू.१२९९.४० लक्ष किंमतीचे अंदाजपत्रक सादर केले आहे. सदर अंदाजपत्रक कार्यकारी अभियंता (बां.), जिल्हा परिषद, लातूर, अधीक्षक अभियंता, सा.बां.मंडळ, उस्मानाबाद व मुख्य अभियंता, सा.बां.वि. औरंगाबाद, यांनी साक्षांकीत केलेले आहे. अतिरिक्त मुख्य कार्यकारी अधिकारी, जिल्हा परिषद, लातूर यांनी प्रस्तावासोबत सविस्तर
# Page 2
शासन निर्णय क्रमांक: पंसई-२०२१/प्र.क्र.११४/बांध-४
अंदाजपत्रक, नमुना नकाशाची प्रत, जागेचा उतारा, टाईप प्लॅन इत्यादी कागदपत्रे सादर केलेली आहेत.
०३. अतिरिक्त मुख्य कार्यकारी अधिकारी, जिल्हा परिषद, लातूर यांनी सादर केलेल्या प्रस्तावाच्या छाननी अंती, पंचायत समिती, जळकोट (जि. लातूर) येथील पंचायत समितीच्या अधिकारी व कर्मचारी निवासस्थान इमारत बांधकामाच्या टाईप । प्रकारातील ४, टाईप ॥ प्रकारातील १६, टाईप ॥ प्रकारातील ४ व टाईप IV प्रकारातील २ अशा एकूण २६ निवासस्थान बांधकामाच्या एकूण रू.१२,९९,४०,०००/- इतक्या अंदाजपत्रकीय किंमतीच्या बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय: पंचायत समिती जळकोट, (जि. लातूर) येथील अधिकारी व कर्मचारी निवासस्थान इमारत बांधकामाच्या टाईप | प्रकारातील ४, टाईप ॥ प्रकारातील १६, टाईप ॥ प्रकारातील ४ व टाईप IV प्रकारातील २ निवासस्थाने, अशा एकूण २६ निवासस्थानांच्या बांधकामाच्या एकूण १२,९९,४०,०००/ (रूपये बारा कोटी नव्याण्णव लक्ष चाळीस हजार फक्त) इतक्या अंदाजपत्रकीय किंमतीच्या कामास पुढील अटी व शर्तींच्या अधीन राहून, या शासन निर्णयान्वये प्रशासकीय मान्यता देण्यात येत आहे.
१. पंचायत समिती, जळकोट (जि. लातूर) येथील पंचायत समितीच्या अधिकारी व कर्मचारी निवासस्थान इमारत बांधकामाच्या टाईप । प्रकारातील ४, टाईप ॥ प्रकारातील १६, टाईप ||| प्रकारातील ४ व टाईप IV प्रकारातील २ निवासस्थानांच्या इमारतींचे बांधकाम ज्या जागेवर करावयाचे आहे, ती जागा प्रथमत: जिल्हा परिषद/पंचायत समितीच्या स्वत:च्या नावावर करून घेणे बंधनकारक राहील.
२. नियोजित निवासस्थान इमारतीचे बांधकाम जुनी इमारत पाडून करावयाचे असल्यास, बांधकाम सुरू करण्यापुर्वी संबंधित अधीक्षक अभियंता, सा.बां. मंडळ, प्रादेशिक विभाग यांच्याकडून प्रथमत: अस्तित्वातील जुन्या इमारतीचे स्ट्रक्चरल ऑडीट करून घेण्यात यावे, त्यानुसार अस्तित्वातील इमारत वापरण्यास अयोग्य असावी.
३. पंचायत समिती, जळकोट (जि. लातूर) येथील पंचायत समितीच्या अधिकारी व कर्मचारी निवासस्थान इमारत बांधकामाच्या टाईप । प्रकारातील ४, टाईप ॥ प्रकारातील १६, टाईप ॥ प्रकारातील ४ व टाईप IV प्रकारातील २ बांधकामाकरीता, प्रस्तावित करण्यात आलेल्या आराखड्यास बांधकाम सुरू करण्यापुर्वी प्रथमत: मुख्य वास्तुशास्त्रज्ञ / प्रादेशिक उप मुख्य वास्तुशास्त्रज्ञ यांची मान्यता घेणे तसेच अग्निशमन यंत्रणेची मंजूरी घेणे आवश्यक राहील.
४. विहीत नमुना आराखड्यानुसार कामे हाती घेताना, स्थानिक नगररचना प्राधिकरणाची मंजुरी घेणे बंधनकारक राहील.
५. या कामाच्या सविस्तर अंदाजपत्रकास प्रथमतः सक्षम प्राधिकाऱ्याकडून त्वरेने तांत्रिक मान्यता घेणे बंधनकारक राहील.
पृष्ठ ५ पैकी २
# Page 3
शासन निर्णय क्रमांक: पंसई-२०२१/प्र.क्र.११४/बांध-४
६. प्रस्तुत निवासी इमारत बांधकामामध्ये ग्रीन बिल्डींग संकल्पना अंमलात आणून, नैसर्गिक
प्रकाशयोजना व वायुवीजन, पाण्याच्या व उर्जेच्या वापरात काटकसर, पर्जन्य
जलपुन:र्भरण आणि जास्तीत जास्त पर्यावरणपूरक बांधकाम साहित्य व साधन-सामुग्रीचा
वापर करणे आवश्यक राहील.
७. प्रत्यक्ष बांधकाम करतेवेळी पर्यावरण विभाग, शासन निर्णय क्र. इएनव्ही-२०१३/
प्र.क्र.१७७/तां.क.१, दिनांक १० जानेवारी, २०१४ मध्ये उल्लेख करण्यात आलेल्या
मार्गदर्शक तत्वानुसार कार्यवाही करण्यात यावी.
८. प्रस्तुतचे काम हाती घेतल्यापासून जास्तीत जास्त दोन वर्षात पूर्ण होईल, असे नियोजन
करुन, इमारत बांधकामाचा त्रैमासिक प्रगती अहवाल वेळीच शासनास पाठविण्याची
संबंधित कार्यकारी अभियंता (बांध.), जिल्हा परिषद यांनी दक्षता घ्यावी.
९. या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय
मान्यता किंमतीतच काम पूर्ण करण्याची संबंधित कार्यकारी अभियंता (बांध.), जिल्हा परिषद
यांनी दक्षता घ्यावी. या कामावर प्रशासकीय मान्यतेपेक्षा अधिक खर्च झाल्यास तो सबंधित
पंचायत समिती/जिल्हा परिषदेने सोसावा.
०२. पंचायत समिती, जळकोट (जि. लातूर) येथील निवासी इमारत बांधकामाच्या
अंदाजपत्रकाचा सर्वसाधारण गोषवारा पुढीलप्रमाणे आहे:
-------------------------------------------------------------------------------------------------------------------
|  | General Abstract for Construction of Government Quarters Type I, Type II, III & IV at P. S. Jalkot, Dist. LATUR |  |
|  | Sr.No. |  |  | Description of item |  |  | Cost In Rs. |  |
| 1 | Cost of Type I Quarter 4 No. |  |
| 2 | Cost of Type II Quarter 16 No. | 31483460.00 |
| 3 | Cost of Type III Quarter 4 No. | 13529429.00 |
| 4 | Cost of Type IV Quarter 2 No. | 11385175.00 |
|  | Total | 68597196.00 |
| 5 | Rain / Roof after harvesting | 1000000.00 |
| 6 | Add 5 % Water supply & Sanitary works | 3429860.00 |
| 7 | Add 11 % For Electrification | 7545692.00 |
|  | Total | 11975552.00 |
| 8 | Miscellaneous Items |
| i | Compound wall & Gate |  |
| ii | Internal roads | 4000000.00 |
|  | Development of Ground | 500000.00 |
| iv | Land Scaping | 500000.00 |
|  | Soil investigation & Detail Land survey | 100000.00 |
|  | C.C. Drains and C/D Works | 2200000.00 |
|  | Total (i + vi) | 13500000.00 |
|  | Optional Items |
| 9 | Water main storage and pump house, bore well | 2500000.00 |
| 10 | Add 12% G.S.T. | 11588730.00 |
| 11 | Add 5% for Green Building | 3429860.00 |
| 12 | Add 5 % for Increase in DSR | 4828637.00 |
| 13 | Add 4 % for Contingencies | 3862910.00 |
| 14 | Add 10% for Price escalation | 9657275.00 |
| Total | 35867412.00 |
| Grant Total | 129940160.00 |
| Says Rs. | 12,99,40,000/ |
-------------------------------------------------------------------------------------------------------------------
पृष्ठ ५ पैकी ३
# Page 4
शासन निर्णय क्रमांक: पंसई-२०२१/प्र.क्र.११४/बांध-४
०३. या कामाच्या सविस्तर अंदाजपत्रकास सक्षम प्राधिकाऱ्याकडून त्वरेने तांत्रिक मान्यता घेण्यात येवून त्याची प्रत शासनास सादर करावी.
०४. उपरोक्त बांधकामासाठी सक्षम प्राधिका-यांची तांत्रिक मान्यता प्राप्त झाल्यानंतर अनुदान स्वरुपात, टप्प्या-टप्प्याने निधी उपलब्ध करून दिला जाणार असून, तो उपलब्धतेनुसार अर्थसंकल्प वितरण प्रणालीद्वारे (BDS) संबधित मुख्य कार्यकारी अधिकारी, जिल्हा परिषद यांना वितरीत करण्यात येईल. यावरील खर्च २५१५ - इतर ग्रामीण विकास कार्यक्रम १०१, पंचायती राज ३१ सहाय्यक अनुदाने (०१) (०५) जिल्हा परिषदांच्या निवासी इमारती बांधकामासाठी जिल्हा परिषदांना सहाय्यक अनुदाने – (२५१५ १२५६)" या लेखाशिर्षाखाली खर्ची टाकण्यात यावा.
०५. प्रस्तुतचा शासन निर्णय हा वित्त विभागाच्या अनौपचारीक सं. क्र.५८५/२१/व्यय-१५, दिनांक २६ ऑक्टोबर, २०२१ रोजीच्या प्राप्त अभिप्रायानुसार निर्गमित करण्यात येत आहे.
# Page 5