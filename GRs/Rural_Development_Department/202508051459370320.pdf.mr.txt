# Page 1
SNA-SPARSH कार्यपध्दतीव्दारे केंद्र पुरस्कृत व
संबंधित राज्य संलग्न ग्रामीण घरकुल योजनांसाठी
निधी वेळेवर (Just-in-Time) वितरीत करण्यासाठी
“महाराष्ट्र राज्य सायबर कोषागार” (Maharashtra
State Cyber Treasury) करिता नियंत्रक अधिकारी
तसेच आहरण व संवितरण अधिकारी घोषित
करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः प्रआयो- २०२५/प्र.क्र.१५५/योजना-१०
बांधकाम भवन, २५ मर्झबान पथ,
फोर्ट, मुंबई- ४०० ००१
दिनांक: ०५ ऑगस्ट,२०२५
वाचा :
१.ग्राम विकास विभाग, शासन निर्णय क्र. इंआयो-२०१५/प्र.क्र.४१३/योजना-१०,
दि. १० फेब्रुवारी,२०१६.
२.ग्राम विकास विभाग, शासन निर्णय क्र. इंआयो-२०१५/प्र.क्र.२४०/योजना-१०, दि. २९ मे,२०१५.
३. ग्राम विकास विभाग, शासन निर्णय क्र. इंआयो-२०१५/प्र.क्र.५३५/योजना-१०,
दि. २४ नोव्हेंबर,२०१६.
४. वित्त विभाग, शासन निर्णय क्र. संकिर्ण-२०२४/प्र.क्र.५१/कोषा प्रशा-४, दि. १० ऑक्टोंबर,२०२४.
५. वित्त विभाग, परिपत्रक क्र. संकिर्ण-२०२४/प्र.क्र.५१/कोषा प्रशा-४, दिनांक ११ ऑक्टोंबर,२०२४.
६. वित्त विभाग, शासन निर्णय क्र. संकिर्ण-२०२४/प्र.क्र.५१/कोषा प्रशा-४, दिनांक २३ एप्रिल,२०२५.
प्रस्तावना :
ग्राम विकास विभागाकडील केंद्र पुरस्कृत योजनांचा निधी वितरीत करण्याकरिता "SNA-
SPARSH" प्रणाली लागू करणेत आलेली आहे. "SNA-SPARSH" प्रणालीतंर्गत वित्त विभागाने (Single
Nodal Account Portal (SNAP) प्रणाली विकसित केलेली आहे. ग्राम विकास विभागाकडील केंद्र
पुरस्कृत व संबंधित राज्य संलग्न ग्रामीण घरकुल योजनांकरिता संदर्भ क्र. ०२ अन्वये संचालक, राज्य
व्यवस्थापन कक्ष-ग्रामीण गृहनिर्माण यांना नियंत्रक अधिकरी आणि संदर्भ क्र. ०३ अन्वये उप संचालक,
राज्य व्यवस्थापन कक्ष-ग्रामीण गृहनिर्माण यांना आहरण व संवितरण अधिकारी म्हणून घोषीत करण्यात
आलेले आहे. सद्यस्थितीत ग्राम विकास विभागाकडील केंद्र पुरस्कृत योजनांचे निधी वितरण "SNA-
SPARSH" प्रणालीमार्फत राबविण्यात येत आहे.
# Page 2
शासन निर्णय क्रमांकः प्रआयो - २०२५/प्र.क्र.१५५/योजना-१०
२. उपरोक्त संदर्भीय ०६ अन्वये “महाराष्ट्र राज्य सायबर कोषागार कार्यालय, मुंबई” या कार्यालयाची
स्थापना करण्यात आली आहे व त्याचा 'कोषागार संकेतांक' ८१०१ असा आहे. या कोषागार कार्यालयातुन
देयके आहरित करण्यासाठी आहरण व संवितरण अधिकारी म्हणून कार्य करण्यास संबंधित केंद्र पुरस्कृत
योजनेंतर्गत संबंधित राज्य संलग्न योजनेसाठी आहरण व संवितरण अधिकारी म्हणून विवक्षितरित्या
घोषित करण्यात येतील असेच अधिकारी सक्षम राहतील. त्यासाठी संबंधित प्रशासकीय विभाग विहित
कार्यपध्दती अनुसरुन, सदर अधिकाऱ्यांना महाराष्ट्र राज्य सायबर कोषागार कार्यालयावरील आहरण व
संवितरण अधिकारी म्हणुन अधिकृतरित्या घोषित करतील. या आहरण व संवितरण अधिकाऱ्यांना प्रचलित
कार्यपध्दतीप्रमाणे संचालनालय, लेखा व कोषागारे यांचेमार्फत समुचित “आहरण व संवितरण अधिकारी
संकेतांक” देण्यात येतील. "SNA-SPARSH" कार्यपध्दतीच्या प्रयोजनार्थ राज्य सायबर कोषागार
कार्यालयावरील आहरण व संवितरण अधिकारी म्हणून शासनाव्दारे घोषित करणेबाबत सुचित करण्यात
आलेले आहे. या अनुषंगाने ग्राम विकास विभागाकडील केंद्र पुरस्कृत घरकुल योजनांकरीता सायबर
कोषागार देयके आहरीत करण्यासाठी एकल समन्वय यंत्रणा राज्य व्यवस्थापन कक्ष-ग्रामीण गृहनिर्माण,
बेलापूर, नवी मुंबई कार्यालयातील कार्यालय प्रमुख “संचालक यांना नियंत्रक अधिकारी” व तेथील “उप
संचालक यांना आहरण व संवितरण अधिकारी” घोषीत करणेची बाब शासनाच्या विचाराधीन होती.
शासन निर्णय :-
ग्राम विकास विभागाकडील SNA SPARSH प्रणालीद्वारे केंद्र पुरस्कृत योजनांतर्गत राज्य संलग्नित
घरकुल योजनांची (SLS) संचालक, राज्य व्यवस्थापन कक्ष-ग्रामीण गृहनिर्माण, बेलापूर, नवी मुंबई
यांचेमार्फत अंमलबजावणी करणेत येत आहे, अशा सर्व केंद्र पुरस्कृत राज्य संलग्नित घरकुल योजनांचा
(SLS) निधी सायबर कोषागार कार्यालयातून (कोषागार सांकेतांक ८१०१) देयकाद्वारे आहरीत
करण्यासाठी एकल समन्वय यंत्रणा राज्य व्यवस्थापन कक्ष-ग्रामीण गृहनिर्माण, बेलापूर, नवी मुंबई
कार्यालयातील कार्यालय प्रमुख “संचालक हे नियंत्रक अधिकारी” व तेथील “उप संचालक यांना आहरण
व संवितरण अधिकारी” म्हणून घोषीत करणेत येत आहे.
२. "SNA-SPARSH" कार्यपध्दतीच्या प्रयोजनार्थ घोषीत करण्यात उपरोक्त आलेले अधिकारी हे
त्यांचेकडील आहरण व संवितरण विषयक कर्तव्ये आणि जबाबदाऱ्या, त्यांना दुय्यम असणाऱ्या अन्य
अधिकाऱ्यांकडे प्रत्यायोजित करु शकणार नाहीत. तसेच, शासनाच्या पूर्व मान्यतेशिवाय या व्यवस्थेमध्ये
कोणताही बदल केला जाणार नाही.
३. उक्त शासन निर्णय वित्त विभागाचा संदर्भाधीन दिनांक २३ एप्रिल, २०२५ मधील सुचनेनुसार
निर्गमित करण्यात येत आहे.
- "0० ३ पैकी २
# Page 3
शासन निर्णय क्रमांकः प्रआयो - २०२५/प्र.क्र.१५५/योजना-१०
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर