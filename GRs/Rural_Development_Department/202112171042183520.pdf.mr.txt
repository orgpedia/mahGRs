# Page 1
ग्रामसेवकांकडील अतिरिक्त कामे कमी करणे या मागणीच्या अनुषंगाने तपासणी व अभ्यास करून अहवाल सादर करण्यासाठी समिती.
महाराष्ट्र शासन
ग्राम विकास विभाग
शासन निर्णय क्रमांक: संकीर्ण-२०१९/प्र.क्र.७९४/आस्था-७
बांधकाम भवन, मर्झबान पथ, २५,
फोर्ट, मंत्रालय, मुंबई ४०० ००१
दिनांक : १७ डिसेंबर, २०२१
वाचा १) शासन निर्णय क्रमांक. संकीर्ण २०१९/प्र.क्र.७९४/आस्था-७ दिनांक १९ सप्टेंबर, २०१९.
२) मा.अपर मुख्य सचिव (ग्राम विकास) यांच्या अध्यक्षतेखाली महाराष्ट्र राज्य ग्रामसेवक युनियन डी.एन.ई.१३६ यांच्या प्रलंबित मागण्यांबाबत दिनांक १९ मार्च, २०२१ रोजी आयोजित चर्चेचे इतिवृत्त
प्रस्तावना : महाराष्ट्र राज्य ग्रामसेवक युनियनने अतिरिक्त कामे कमी करण्याची मागणी केली आहे.
या मागणीच्या अनुषंगाने मा. राज्यमंत्री (ग्रामविकास) यांच्या अध्यक्षतेखाली दिनांक १५ जून, २०२१ रोजी झालेल्या बैठकीतील चर्चेनुसार तसेच मा. अपर मुख्य सचिव (ग्राम विकास) यांच्याकडे झालेल्या दि.१९ मार्च, २०२१ रोजीच्या बैठकींसंदर्भात वाचा येथील इतिवृत्तान्वये दिलेल्या निर्देशास अनुसरून ग्रामसेवक संघटनेच्या अतिरिक्त कामे करणे या मागणीच्या अनुषंगाने तपासणी व अभ्यास करून अहवाल सादर करण्यासाठी तज्ञ समिती गठीत करण्याची बाब शासनाच्या विचाराधीन होती.
शासन निर्णय: उपरोक्त प्रस्तावनेस अनुसरून वाचा क्रमांक १ येथील दिनांक १९ सप्टेंबर, २०१९ रोजीचा शासन निर्णय अधिक्रमित करून ग्रामसेवकांकडील अतिरिक्त कामे कमी करणे या मागणीच्या अनुषंगाने तपासणी व अभ्यास करून अहवाल सादर करण्यासाठी समितीची पुनर्रचना करून पुढीलप्रमाणे समिती गठीत करण्यात येत आहे.
-------------------------------------------------------
| अ.क्र. | तपशील | पद |
| १ | संचालक, राष्ट्रीय ग्राम स्वराज अभियान, पुणे | अध्यक्ष |
-------------------------------------------------------
# Page 2
शासन निर्णय क्रमांक: संकीर्ण-२०१९/प्र.क्र.७९४/आस्था-७
----------------------------------------------------------------------------------------------------------------------------------
| २ | अतिरिक्त मुख्य कार्यकारी अधिकारी, जिल्हा परिषद, पुणे | सदस्य |
| ३ | संचालक, राज्य ग्राम विकास संस्था, यशदा, पुणे | सदस्य |
| ४ | उप मुख्य कार्यकारी अधिकारी (सामान्य), जिल्हा परिषद, पुणे | सदस्य |
| ५ | उप मुख्य कार्यकारी अधिकारी (सामान्य), जिल्हा परिषद, सातारा | सदस्य |
| ६ | श्री. प्रशांत समाधान जामोदे, राज्य सरचिटणीस, महाराष्ट्र राज्य ग्रामसेवक युनियन डी.एन.ई. १३६ यांचा एक ग्रामसेवक प्रतिनिधी | सदस्य |
|  | उप मुख्य कार्यकारी अधिकारी (पंचायत), जिल्हा परिषद, पुणे | सदस्य सचिव |
----------------------------------------------------------------------------------------------------------------------------------
सदर समितीच्या अध्यक्षांना आवश्यकतेनुसार विभागीय / जिल्हास्तरावरील क्षेत्रिय कार्यालयातील अधिकारी यांना बैठकीस आमंत्रित करता येईल.
२ समितीची कार्यकक्षा सदर समितीची कार्यकक्षा पुढीलप्रमाणे आहे.
१) ग्रामसेवकांमार्फत करण्यात येणाऱ्या कामांचा आढावा.
२) ग्रामसेवकांकडील अन्य विभागांची कामे/अतिरक्त कामे व त्याबाबतची कारणमीमांसा.
३) अन्य विभागाकडील कामे / अतिरिक्त कामांची अंमलबजावणी करण्यासाठी पर्यायी व्यवस्था.
४) ग्रामसेवकांकडील कामांच्या अनुषंगाने प्रचलित कायद्यांमध्ये सुधारणेची आवश्यकता.
५) ग्रामसेवकांकडील अतिरिक्त कामे कमी करणे या मागणीच्या अनुषंगाने आवश्यक त्या सर्व बाबी.
प्रस्तुत मागणीबाबत सदर समिती उपरोक्त कार्यकक्षेच्या अनुषंगाने तपासणी व अभ्यास करून सहा महिन्यांच्या मुदतीमध्ये शासनास अहवाल सादर करील.
# Page 3