# Page 1
जळगाव जिल्ह्यातील जामनेर येथील जिल्हा परिषदेच्या ताब्यातील भुखंड बांधा वापरा- हस्तांतरीत करा या तत्वावर विकसित करण्यानुषंगाने कामाची सखोल चौकशी करण्यासाठी समितीचे गठन
करण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः संकीर्ण-२०२१/प्र.क्र.६२/बांध-४
५ वा मजला, २५ मर्झबान पथ, बांधकाम भवन
फोर्ट, मुंबई, ४००००१
तारीख: २ नोव्हेंबर, २०२२
वाचा - १) शासन निर्णय, ग्राम विकास व जलसंधारण विभाग, क्रमांकः संकुल २०१०/प्र.क्र.११२/पंरा-७, दिनांक २५ जुलै, २०११.
२) अॅड. विजय पाटील, जळगाव यांचे दिनांक २६ जुलै, २०२१ रोजीचे निवेदन.
३) शासन निर्णय, सम क्रमांकः दिनांक २३ जुलै, २०२२.
प्रस्तावना -
उपरोक्त वाचा क्र. १ मधील ग्राम विकास व जलसंधारण विभागाच्या दिनांक २५ जुलै, २०११ रोजीच्या शासन निर्णयान्वये, जळगांव जिल्ह्यातील जामनेर तालुक्यातील गट नं.
४५१, २६६ ते २६८, २५५, २६३, २६४, २६९, २६०, ४३३ मधील एकुण १७६०० चौ. मी. क्षेत्रफळाचा भुखंड विकासकाकडून / खाजगी प्रवर्तकाकडून “बांधा, वापरा व हस्तांतरीत करा” या तत्वावर विकसित करण्याच्या एकुण रु. १७५३.५१ लक्ष प्रकल्प किंमतीच्या प्रस्तावास मान्यता देण्यात आलेली आहे.
०२. प्रस्तुत प्रकरणी संदर्भ क्र. २ अन्वये, अॅड. विजय पाटील यांनी दिलेल्या निवेदनाद्वारे जळगांव जिल्ह्यातील जामनेर येथील जिल्हा परिषदेच्या ताब्यातील भुखंड “बांधा, वापरा व हस्तांतरीत करा” या तत्वावर विकसित करावयाच्या कामांमध्ये गैरप्रकाराची फेरचौकशी करण्यासाठी तत्कालिन मा. मंत्री (ग्रा. वि.) यांच्या निदेशानुसार संदर्भ क्र. ३ येथील दिनांक २३ जुलै, २०२२ अन्वये मुख्य कार्यकारी अधिकारी, जिल्हा परिषद, औरंगाबाद यांच्या अध्यक्षतेखाली समितीचे गठन करण्यात आले होते. सदर समितीस १५ दिवसांत अहवाल सादर सादर करण्याचे
# Page 2
शासन निर्णय क्रमांकः संकीर्ण २०२१/प्र.क्र.६२/बांध-४
कळविले होते. तथापि, सदर अहवाल अद्याप अप्राप्त आहे. यास्तव सदर समितीस मुदतवाढ देण्याची बाब शासनाच्या विचाराधीन आहे.
शासन निर्णय
जळगांव जिल्ह्यातील जामनेर येथील उक्त “बांधा, वापरा व हस्तांतरीत करा” प्रकल्पासाठी मुख्य कार्यकारी अधिकारी, जिल्हा परिषद, औरंगाबाद यांच्या अध्यक्षतेखाली समितीचे गठन करण्यात आले होते. श्री. निलेश गटने (भा. प्र. से.), तत्कालिन मुख्य कार्यकारी अधिकारी, जिल्हा परिषद, औरंगाबाद यांची मुख्य कार्यकारी अधिकारी, झोपडपट्टी पुनर्वसन प्राधिकरण, पुणे येथे बदलीने पदस्थापना झाल्याने, प्रस्तुत प्रकरणी कालापव्यय टाळण्याच्या अनुषंगाने श्री. निलेश गटने (भा. प्र. से.), मुख्य कार्यकारी अधिकारी, झोपडपट्टी पुनर्वसन प्राधिकरण, पुणे यांना सदर अहवाल सादर करण्याबाबत निदेश देण्यात येत आहे.
श्री. निलेश गटने (भा. प्र. से.), मुख्य कार्यकारी अधिकारी, झोपडपट्टी पुनर्वसन प्राधिकरण, पुणे यांनी उपरोक्त प्रकरणी तातडीने चौकशी करुन त्याबाबतचा अहवाल शासनास दिनांक १० नोव्हेंबर, २०२२ पर्यंत सादर करण्यास मुदतवाढ देण्यात येत आहे.
# Page 3