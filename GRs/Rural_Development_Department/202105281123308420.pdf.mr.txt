# Page 1
जिल्हा परिषदा व पंचायत समित्यांमधील बांधकामे / विकास योजना यांच्याशी संबंधित प्रशासकीय व तांत्रिक मान्यता आणि निविदा/ कंत्राट स्विकारण्याच्या अधिकारात वाढ करण्याबाबत.
महाराष्ट्र शासन
ग्राम विकास विभाग
शासन शुध्दीपत्रक क्रमांकः झेडपीए-२०२१/प्र.क्र.२२/वित्त-९
बांधकाम भवन, १ ला मजला, २५ मर्झबान पथ,
फोर्ट, मंत्रालय, मुंबई - ४००००१
तारीख: २८ मे, २०२१
वाचा : ग्राम विकास विभाग, शासन निर्णय क्रमांकः झेडपीए-२०२१/प्र.क्र.२२/वित्त-९, दि.२७ मे, २०२१
शासन शुध्दीपत्रकः शासन निर्णय क्रमांक झेडपीए-२०२१/प्र.क्र.२२/वित्त-९, दि.२७ मे, २०२१ मधील दुसऱ्या परिच्छेदातील ५ व्या ओळीत “सदर शासन निर्णयातील इतर सर्व तरतुदी कायम ठेवून स्थायी समिती, जिल्हा परिषद तसेच जिल्हा परिषदा यांना असलेले अनुक्रमे रु. ३० लाख व रु.५० लाख पर्यंतच्या खर्चाचे अधिकार केवळ कोविड विषयक बाबींच्या खरेदीसाठी पुढील आदेश होईपर्यंत जिल्हा परिषदेच्या मुख्य कार्यकारी अधिकारी यांना या शासन निर्णयान्वये प्रदान करण्यात येत आहेत.” याऐवजी “सदर शासन निर्णयातील इतर सर्व तरतुदी कायम ठेवून स्थायी समिती, जिल्हा परिषद यांना असलेली अधिकतम अधिकार मर्यादा रु.५० लाखापर्यंत व जिल्हा परिषदांना असलेली अधिकतम अधिकार मर्यादा रु.५०,००,००१ ते संपूर्ण अधिकार हे सध्याच्या कोविड-१९ मुळे उद्भवलेल्या परिस्थितीमुळे केवळ कोविड विषयक बाबींच्या खरेदीसाठी पुढील आदेश होईपर्यंत जिल्हा परिषदेच्या मुख्य कार्यकारी अधिकारी यांना या शासन निर्णयान्वये प्रदान करण्यात येत आहेत” असे वाचावे.
# Page 2