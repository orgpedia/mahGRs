# Page 1
माहे मार्च, २०१९ च्या जाहिरातीनुसार जिल्हा परिषदेच्या अखत्यारितील आरोग्य विभागाशी संबंधित गट-क संवर्गातील पदभरती बाबत.
महाराष्ट्र शासन
ग्राम विकास विभाग
शासन परिपत्रक क्रमांकः संकीर्ण २०२२/प्र.क्र.११/आस्था ८
बांधकाम भवन, २५, मर्झबान पथ, मंत्रालय, मुंबई ४००००१
तारीख: २६ ऑगस्ट, २०२२.
वाचा : १) शासन निर्णय क्रमांकः प्रानिमं-१२२२/प्र.क्र.५४/का.१३-अ, दि.४ मे,२०२२.
२) शासन निर्णय क्रमांकः संकीर्ण २०२२/प्र.क्र.११/आस्था ८, दि.१० मे, २०२२ ३) या कार्यासनाची समक्रमांकाची पत्रे अनुक्रमे दि. ०७ जून, २०२२, दि. ०९ जून, २०२२, दि. २८ जून, २०२२ व दि. १८ जुलै, २०२२ ४) अध्यक्ष, राज्यस्तरीय समन्वय समिती तथा मुख्य कार्यकारी अधिकारी, जिल्हा परिषद, सातारा यांचेकडील पत्र क्र. आरोग्य/आस्था-४,५/७७३७/२०२२, दि. २८ ऑग्स्ट, २०२२
प्रस्तावना : मार्च, २०१९ महाभरती अंतर्गत ग्रामविकास विभागाच्या अखत्यारीतील जिल्हा परिषद अंतर्गत गट -क संवर्गाच्या पदभरतीबाबत संदर्भाधीन दि.१० मे, २०२२ च्या शासन निर्णयान्वये मार्गदर्शक सूचना निर्गमित करण्यात आल्या आहेत. त्यानुसार जिल्हा परिषदेच्या अखत्यारितील सर्व रिक्त पदे यापूढे सर्व जिल्हा परिषदांनी पूर्वीप्रमाणेच जिल्हा निवड मंडळामार्फत जिल्हा परिषदेच्या स्तरावरच भरण्यास शासनाची मान्यता देण्यात आलेली आहे. सदर शासन निर्णयान्वये जिल्हा परिषदांतील आरोग्य विभागाशी संबधीत आरोग्य सेवक, आरोग्य सेविका, प्रयोगशाळा तंत्रज्ञ, औषध निर्माता, आरोग्य पर्यवेक्षक या ५ संवर्गातील रिक्त पदे भरण्याच्या अनुषंगाने तात्काळ कार्यवाही करण्याबाबत तसेच, सदर परीक्षेच्या आयोजनासाठी गोळा झालेली सर्व माहिती (DATA) व परिक्षा शुल्क अनुक्रमे मे. न्यास कम्युनिकेशन प्रा. लि. व उप आयुक्त (आस्थापना), विभाग आयुक्त कार्यालय, कोकण विभाग, नवी मुंबई तथा राज्यस्तरीय नोडल अधिकारी यांच्याकडून प्राप्त करून घेण्याबाबत कळविण्यात आले आहे.
२. सदर पदभरती घेण्याच्या अनुषंगाने तसेच या बाबतच्या परिक्षा पारदर्शक व नि: पक्षपाती पणे पार पाडण्याच्या दृष्टीने अभ्यास करून सविस्तर अहवाल सादर करण्याकरीता मुख्य कार्यकारी अधिकारी, जिल्हा परिषद, सातारा यांच्या अध्यक्षेते खाली अभ्यास गट स्थापन करण्यात आला होता. याबाबत सर्व जिल्हा परिषदांशी सल्लामसलत करून आरोग्य विभागाशी संबंधित गट क संवर्गातील पदभरती बाबत परिक्षेचे वेळापत्रक ठरविण्यात येऊन शासनास सादर करण्याबाबत अध्यक्ष, राज्यस्तरीय समन्वय समिती तथा मुख्य कार्यकारी अधिकारी, जिल्हा परिषद, सातारा यांना कळविण्यात आले होते.
# Page 2
शासन परिपत्रक क्रमांकः संकीर्ण २०२२/प्र.क्र.११/आस्था ८
३. अध्यक्ष, राज्यस्तरीय समन्वय समिती तथा मुख्य कार्यकारी अधिकारी, जिल्हा परिषद, सातारा यांनी शासनास सदर परिक्षेचे संभाव्य वेळापत्रक तसेच कृती आराखडा सादर केला आहे. सदर शिफारशींस अनुसरून माहे मार्च, २०१९ व माहे ऑगस्ट, २०२१ ( अपंग व इतर सुधारित आरक्षणासह ) च्या जाहिरातीनुसार जिल्हा परिषदेच्या अत्यारितील गट क मधील आरोग्य विभागाशी संबंधित ५ संवर्गातील पदभरती बाबत सर्व जिल्हा परिषदांना परीक्षेबाबतचे संभाव्य वेळापत्रक तसेच इतर सुचना कळविण्याची बाब शासनाच्या विचाराधिन होती.
शासन परिपत्रक : मार्च, २०१९ व माहे ऑगस्ट, २०२१ (अपंग व इतर सुधारित आरक्षणासह) महाभरती अंतर्गत ग्रामविकास विभागाच्या अखत्यारीतील जिल्हा परिषद अंतर्गत गट -क मधील आरोग्य विभागाशी संबंधित ५ संवर्गातील
पदभरती करण्याकरीता परिक्षा घेण्याबाबत कालबद्ध कार्यक्रम ( वेळापत्रक) पुढील प्रमाणे निश्चित करण्यात आले आहे.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कालबद्ध कार्यक्रम | कालावधी | दिनांक |
| १ | बिंदू नामावली अंतिम करणे | ०२ आठवडे | २७ ऑगस्ट ते ०८ सप्टेंबर २०२२ |
|  | विभागीय स्तरावरून कंपनीची निवड करणे |  | १६ सप्टेंबर २०२२ अखेर |
| ३ | निवड झालेल्या कंपनीने में न्यास कंपनी कडून डेटा हस्तांतर करून घेणे | ०१ आठवडा | १७ सप्टेंबर ते २२ सप्टेंबर २०२२ |
| ४ | निवड झालेल्या कंपनीने संवंर्गनिहाय पात्र उमेदवारांची संख्या जिल्हा निवड समितीस कळविणे | ०१ आठवडा | २३ सप्टेंबर २०२२ ते २७ सप्टेंबर २०२२ |
| ५ | जिल्हा निवड समितीने प्रत्यक्ष परिक्षेच्या आयोजनासंदर्भात कार्यवाही करणे | ०१ आठवडा | २८ सप्टेंबर २०२२ ते ०४ ऑक्टोबर २०२२ |
| ६ | जिल्हा निवड समितीने शासनकडून निवड झालेल्या कंपनीमार्फत पात्र उमेदवारांचे प्रवेशपत्र तयार करून संबंधीत उमेदवारांना डाऊनलोड करण्यासाठी उपलब्ध करून देणे | ०५ दिवस | ०५ ऑक्टोबर २०२२ ते १० ऑक्टोबर २०२२ |
| ७ | परिक्षेचे आयोजन (ऑनलाईन पद्धतीने Computer Based Test ) आरोग्य पर्यवेक्षक – ( सकाळी ११.०० ते ०१.०० वाजता) औषध निर्माता – ( दुपारी ०३.०० ते ०५.०० वाजता) आरोग्य सेवक (पुरूष), आरोग्य सेविका - (सकाळी ११.०० ते ०१.०० वाजता) प्रयोगशाळा तंत्रज्ञ – (दुपारी ०३.०० ते ०५.०० वाजता) |  | १५ ऑक्टोबर २०२२ १६ ऑक्टोबर २०२२ |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन परिपत्रक क्रमांकः संकीर्ण २०२२/प्र.क्र.११/आस्था ८
----------------------------------------------------------------------------------------------------------------------------------------------------------------------------------------------------------------------------------------------
| ८ | लेखी परिक्षेनंतर Answer Key प्रसिध्द करणे / उमेदवारांना Objection filling साठी ३ दिवसांचा वेळ देणे / अंतिम निकाल जाहीर करणे / पात्र उमेदवारांची यादी जाहिर करणे व त्या अनुषंगाने नियुक्ती आदेश देणे | ०५ आठवडे | १७ ऑक्टोबर ते ३१ ऑक्टोबर २०२२ |
----------------------------------------------------------------------------------------------------------------------------------------------------------------------------------------------------------------------------------------------
२. मार्च, २०१९ व माहे ऑगस्ट, २०२१ ( अपंग व इतर सुधारित आरक्षणासह ) महाभरती अंतर्गत
ग्रामविकास विभागाच्या अखत्यारीतील जिल्हा परिषदांतील आरोग्य विभागाशी संबंधीत आरोग्य सेवक, आरोग्य
सेविका, प्रयोगशाळा तंत्रज्ञ, औषध निर्माता, आरोग्य पर्यवेक्षक या ५ संवर्गातील रिक्त पदे भरण्याच्या अनुषंगाने
उपरोक्त वेळापत्रकानुसार कार्यवाही करण्यात यावी. सदर वेळापत्रक आपल्या जिल्ह्याच्या अधिकृत वेबसाईटवर तसेच, कार्यालयातील दर्शनी भागात सर्वांच्या अवलोकनासाठी प्रसिद्ध करावे.
३. सदर वेळापत्रक आपल्या जिल्ह्याच्या अधिकृत वेबसाईटवर तसेच, कार्यालयातील दर्शनी भागात सर्वांच्या अवलोकनासाठी प्रसिद्ध करावे.
४. सदर विषयाचे गांभिर्य तसेच तातडी लक्षात घेऊन उपरोक्त सुचनांचे तसेच, संदर्भाधिन सामान्य
प्रशासन विभाग व ग्रामविकास विभागाच्या शासन निर्णयातील सूचनांचे/पात्रतेच्या निकषांचे व संदर्भाधिन शासन
पत्रान्वये दिलेल्या सूचनांचे तंतोतंत पालन करण्यात यावे. यात कसूर केल्यास संबंधितांवर जबाबदारी निश्चित करण्यात येवून शिस्तभंगविषयक कार्यवाही येईल, याबाबत आपल्या अधिनस्त सर्व संबंधितांना जाणीव करून द्यावी, ही विनंती.
# Page 4