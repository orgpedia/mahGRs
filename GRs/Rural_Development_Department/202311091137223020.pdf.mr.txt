# Page 1
पंचायत राज संस्थांना उपकर व स्थानिक उपकर सापेक्ष अनुदाने वेळेत मंजूर करणे शक्य व्हावे म्हणून नियंत्रण समितीची स्थापना करण्याबाबत.
महाराष्ट्र शासन
ग्राम विकास विभाग
शासन परिपत्रक क्रमांकः राविआ-२०२२/प्र. क्र. ८२ / वित्त-३
बांधकाम भवन, २५, मर्झबान पथ,
फोर्ट, मुंबई- ४००००१
दिनांक : ०९ नोव्हेंबर, २०२३.
वाचा : ग्रामविकास विभाग, शासन निर्णय क्रमांक: पंरास-१०९३/प्र.क्र.२२२३/२४, दि. ०४ जून, १९९३.
प्रस्तावना: महाराष्ट्र जिल्हा परिषदा व पंचायत समित्या अधिनियम, १९६१ व मुंबई ग्रामपंचायत अधिनियम, १९५८ मधील संबंधित तरतुदीनुसार पंचायत राज संस्थाना अनुज्ञेय असलेली जमीन महसुलावरील उपकर अनुदाने व स्थानिक उपकर सापेक्ष अनुदाने त्यांना वेळेवर वितरीत केली जात नाही. त्यानुषंगाने पंचायत राज संस्थाना अनुज्ञेय असलेली अनुदाने वेळेवर मंजूर करणे शक्य व्हावे म्हणून संदर्भाधीन शासन निर्णयान्वये जमीन महसुलावरील उपकर अनुदाने नियंत्रण समिती स्थापन करण्याबाबत व त्यासंबंधी आवश्यक त्या उपाययोजना करण्याबाबत सूचना देण्यात आल्या होत्या.
२. तथापि, ५ व्या राज्य वित्त आयोगाने २६ वर्षापूर्वी जारी करण्यात आलेला शासन निर्णय विस्मरणात गेलेला आहे तसेच जवळ जवळ सर्वच जिल्ह्यांमध्ये या समितीच्या बैठका घेण्यात आलेल्या नसून त्यांना त्यांचे कायद्यानुरूप आणि शासन निर्णयानुसार देय प्राप्त होण्याकरिता संस्थात्मक तक्रार यंत्रणा अस्तित्वात असणे आवश्यक असल्याची शिफारस केलेली आहे. त्यानुसार सदर शासन निर्णयातील तरतुदी सर्व संबंधितांच्या निदर्शनास आणून देण्याची बाब शासनाच्या विचाराधीन होती.
शासन परिपत्रक ग्रामविकास विभागाचा दि. ४ जून, १९९३ रोजीचा शासन निर्णय पुनश्च सर्व संबंधितांच्या निदर्शनास आणून देण्यात येत आहे. ५ व्या राज्य वित्त आयोगाने शिफारस केल्यानुसार सर्व जिल्ह्यांत शासन निर्णय दि. ४ जून, १९९३ मधील तरतुदीनुसार जमीन महसुलावरील उपकर अनुदाने नियंत्रण समिती स्थापन करावी. उक्त शासन निर्णयात दिलेल्या तरतुदीनुसार समितीने झालेल्या बैठकांची
# Page 2
शासन परिपत्रक क्रमांकः राविआ-२०२२/प्र. क्र. ८२/वित्त-३
कार्यवृत्ते तयार करून त्याच्या प्रती शासन, जिल्हाधिकारी व जिल्हा परिषदांना पाठविण्याची व्यवस्था करावी. तसेच पंचायत राज संस्थाना देय असलेले अनुदान लवकरात लवकर वितरीत करण्यासाठी आवश्यक ती उपाययोजना करावी.