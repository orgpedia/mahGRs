# Page 1
जळगाव जिल्ह्यातील जामनेर येथील जिल्हा परिषदेच्या ताब्यातील भुखंड बांधा वापरा- हस्तांतरीत करा या तत्वावर विकसित करण्यानुषंगाने कामाची सखोल चौकशी करण्यासाठी समितीचे गठन
करण्याबाबत...
महाराष्ट्र शासन
ग्राम विकास विभाग
शासन निर्णय क्रमांकः संकीर्ण-२०२१/प्र.क्र.६२/बांध-४
५ वा मजला, २५ मर्झबान पथ, बांधकाम भवन
फोर्ट, मुंबई, ४०० ००१
तारीख: २३ मे, २०२२
वाचा - १) शासन निर्णय, ग्राम विकास व जलसंधारण विभाग, क्रमांकः संकुल २०१०/प्र.क्र.११२/पंरा-७, दिनांक २५ जुलै, २०११.
२) अॅड. विजय पाटील, जळगाव यांचे मा. मंत्री ग्रामविकास यांना दिलेले दिनांक ३० मार्च, २०२१ रोजीचे निवेदन.
३) शासन निर्णय, ग्राम विकास विभाग, क्रमांक: संकीर्ण-२०२१/प्र.क्र.६२/बांध-४, दिनांक ०६ एप्रिल, २०२१.
४) अॅड. विजय पाटील, जळगाव यांचे दिनांक २६ जुलै, २०२१ रोजीचे निवेदन.
प्रस्तावना -
उपरोक्त वाचा क्र. १ मधील ग्राम विकास व जलसंधारण विभागाच्या दिनांक २५ जुलै, २०११ रोजीच्या शासन निर्णयान्वये, जळगांव जिल्ह्यातील जामनेर तालुक्यातील गट नं.
४५१, २६६ ते २६८, २५५, २६३, २६४, २६९, २६०, ४३३ मधील एकुण १७६०० चौ. मी. क्षेत्रफळाचा भुखंड विकासकाकडून / खाजगी प्रवर्तकाकडून “बांधा, वापरा व हस्तांतरीत करा” या तत्वावर विकसित करण्याच्या एकुण रु. १७५३.५१ लक्ष प्रकल्प किंमतीच्या प्रस्तावास मान्यता देण्यात आलेली आहे.
०२. उक्त वाचा येथील संदर्भ क्र. २ मधील अॅड. विजय पाटील यांच्या निवेदनाद्वारे जळगाव जिल्ह्यातील जामनेर येथील जिल्हा परिषदेच्या ताब्यातील भुखंड “बांधा-वापरा हस्तांतरीत करा" या तत्वावर विकसित करावयाच्या कामांमध्ये गैरप्रकाराची चौकशी करण्यासाठी, मा. मंत्री (ग्रा.वि.) यांच्या निदेशानुसार वाचा क्र. ३ मधील शासन निर्णयानुसार सहायक आयुक्त,
# Page 2
शासन निर्णय क्रमांकः संकीर्ण २०२१/प्र.क्र.६२/बांध-४
विभागीय आयुक्त कार्यालय, नाशिक विभाग, नाशिक यांच्या अध्यक्षतेखाली समितीचे गठन करण्यात आले होते. तथापि, अॅड. विजय पाटील यांनी उपरोक्त वाचा क्र. ४ येथील निवेदनाद्वारे सहा. आयुक्त, विभागीय आयुक्त कार्यालय, नाशिक विभाग, नाशिक यांच्या अध्यक्षतेखाली गठीत केलेल्या समितीने सादर केलेल्या सर्व मुद्द्यांपैकी काही मुद्द्यांच्या अनुषंगाने सखोल चौकशी करण्यात यावी, अशी विनंती केली आहे. यावर उक्त वाचा क्र. ३ येथील समितीच्या अहवालातील जळगाव जिल्ह्यातील जामनेर येथील जिल्हा परिषदेच्या ताब्यातील भुखंड विकासकाकडून / खाजगी प्रवर्तकाकडून “बांधा-वापरा- हस्तांतरीत करा" या तत्वावर विकसित करावयाच्या कामाच्या अनियमिततेबाबत सखोल चौकशी करण्याची बाब शासनाच्या विचाराधीन होती.
शासन निर्णय
ग्राम विकास व जलसंधारण विभागाच्या दिनांक २५ जुलै, २०११ रोजीच्या शासन निर्णयान्वये, जळगांव जिल्ह्यातील जामनेर तालुक्यातील जिल्हा परिषदेच्या ताब्यातील भुखंड विकासकाकडून / खाजगी प्रवर्तकाकडून “बांधा, वापरा व हस्तांतरीत करा" या तत्वावर विकसित करावयाच्या कामामध्ये झालेल्या अनियमिततेची चौकशी करण्यासाठी खालीलप्रमाणे समिती स्थापन करण्यास शासन मान्यता देण्यात येत आहे.
---------------------------------------------------------------
| अनु. क्र. | अधिका-याचे पदनाम | पद |
| १. | मुख्य कार्यकारी अधिकारी, जिल्हा परिषद, औरंगाबाद | अध्यक्ष |
| २. | उपायुक्त (विकास), विभागीय आयुक्त कार्यालय, औरंगाबाद | सदस्य |
| ३. | अति. मुख्य कार्यकारी अधिकारी, जिल्हा परिषद, औरंगाबाद | सदस्य |
| ४. | सह संचालक, नगररचना औरंगाबाद विभाग, औरंगाबाद | सदस्य |
| ५. | कार्यकारी अभियंता (बांध.), जिल्हा परिषद, औरंगाबाद | सदस्य |
| ६. | कार्यकारी अभियंता (बांध.), जिल्हा परिषद, जळगांव | सदस्य सचिव |
---------------------------------------------------------------
०२. उपरोक्त प्रमाणे स्थापन करण्यात आलेल्या समितीची कार्यकक्षा खालीलप्रमाणे असेल.
(1) जळगाव जिल्ह्यातील जामनेर येथील जिल्हा परिषदेच्या ताब्यातील भुखंड विकासकाकडून / खाजगी प्रवर्तकाकडून “बांधा-वापरा - हस्तांतरीत करा” या तत्वावर विकसित करावयाच्या कामाची शासनाच्या प्रचलित धोरणानुसार, सहायक आयुक्त, विभागीय कार्यालय, नाशिक विभाग, नाशिक यांच्या अध्यक्षतेखाली नेमलेल्या समितीचा अहवाल विचारात घेवून तसेच, तक्रारदार अॅड. विजय पाटील यांच्या निवेदनातील उपस्थित सर्व मुद्द्यांसंदर्भात सखोल चौकशी करणे.
(ii) समितीचा चौकशी अहवाल शासनास १५ दिवसात उपलब्ध करुन देणे.
पृष्ठ ३ पैकी २
# Page 3
शासन निर्णय क्रमांकः संकीर्ण २०२१/प्र.क्र.६२/बांध-४
०३. वरीलप्रमाणे गठीत करण्यात आलेल्या समितीने शासनास १५ दिवसात अहवाल सादर करावा. तसेच प्रस्तुत प्रकरणी चौकशी करण्याच्या अनुषंगाने आवश्यक असणारी सर्व कागदपत्रे जिल्हा परिषद, जळगाव यांनी उपलब्ध करुन द्यावीत.