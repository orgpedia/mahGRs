# Page 1
स्व. बाळासाहेब ठाकरे स्मृती मातोश्री ग्रामपंचायत बांधणी योजनेतर्गत मंजुर बांधकामाच्या सद्यस्थितीचा आढावा घेण्याबाबत....
महाराष्ट्र शासन
ग्राम विकास विभाग
शासन परिपत्रक क्रमांकः ग्रापंई-२०२३/प्र.क्र.१७७/बांधकाम-४
५ वा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४०० ००१
तारीख : २५ सप्टेंबर, २०२३
वाचा : १. शासन निर्णय क्रंमाक- ग्रापंई-२०१७/प्र.क्र.२४६/बांधकाम-४, दि.२३ जानेवारी, २०१८ २. शासन निर्णय क्रंमाक- ग्रापंई-२०१८/प्र.क्र.५३/ बांधकाम-४, दि.२ नोव्हेंबर, २०१८
परिपत्रक :
राज्यातील ज्या ग्रामपंचायतींना स्वतःच्या कार्यालयासाठी स्वतंत्र इमारत नाही अशा
ग्रामपंचायतींना स्वतंत्र कार्यालयाची इमारत बांधण्यासाठी “मा. बाळासाहेब ठाकरे स्मृती मातोश्री ग्रामपंचायत बांधणी योजना” वाचा मधील संदर्भ क्र. १ व २ येथील शासन निर्णयान्वये मंजूर करण्यात आली आहे. ग्रामीण भागासाठी पायाभूत सुविधांची असणारी आवश्यकता व त्यासाठी उपलब्ध असणाऱ्या स्त्रोतांची मर्यादा विचारात घेऊन मा. बाळासाहेब ठाकरे स्मृती मातोश्री ग्रामपंचायत बांधणी योजनेतंर्गत स्वत:च्या कार्यालयासाठी स्वतंत्र इमारत नसलेल्या ४२५२ ग्रामपंचायतींपैकी १७४८ ग्रामपचायतींना प्रशासकीय मान्यता प्रदान करण्यात आली आहे.
०२. स्व. बाळासाहेब ठाकरे स्मृती मातोश्री ग्रामपंचायत बांधणी योजनेंतर्गत स्वत:ची कार्यालय नसलेल्या ४२५२ ग्रामपंचायतींमधून प्रशासकीय मान्यता दिलेल्या १७४८ ग्रामपंचायतींपैकी २५६ ग्रामपंचायतींचे बांधकाम पूर्ण झाले आहे. उर्वरीत १४९२ ग्रामपंचायतींच्या कार्यालयीन इमारतींचे बांधकाम पूर्ण करण्यासाठी तसेच, उर्वरीत प्रशासकीय मान्यता न दिलेल्या २५०४ ग्रामपंचायत इमारतींच्या बांधकामाची कामे प्राधान्याने पूर्ण करण्याबाबत वरिष्ठ स्तरावरुन निदेश आहेत.
# Page 2
शासन निर्णय क्रमांकः ग्रापंई-२०२३/प्र.क्र.१७७/बांध.-४
०३. उक्त नमुद १४९२ ग्रामपंचायतींच्या कार्यालयीन इमारतींचे बांधकाम माहे मार्च, २०२४ अखेर पूर्ण करण्यासाठी वित्तीय बाबींची तरतूद करण्याकामी सदर कामांच्या बांधकामाची अद्ययावत माहिती अवगत करण्याबाबत सुचित केले आहे. त्यास अनुसरुन प्रधान सचिव यांनी दिलेल्या सुचनांनुसार खालीलप्रमाणे आढाव्याबाबत कार्यवाही करण्यात यावी.
अ) मुख्य कार्यकारी अधिकारी यांचे स्तरावर साप्ताहिक तालुका निहाय आढावा घेतील.
आ) उपायुक्त (विकास) यांचे स्तरावर मासिक जिल्हा निहाय “विवरणपत्र अ व ब” जिल्हा परिषदांकडून अहवाल प्राप्त करुन विभागाचा (जिल्हानिहाय ) एकत्रित अहवाल शासनास सादर करतील.
इ) स्व. बाळासाहेब ठाकरे स्मृती मातोश्री ग्रामपंचायत बांधणी योजनेंतर्गत प्रधान सचिव यांचे स्तरावर जिल्हा निहाय आढावा घेतील.
०४. उपरोक्त परिच्छेद क्र.३ मध्ये नमुद सुचनांबाबत उपायुक्त (विकास), विभागीय आयुक्त कार्यालय तसेच, उप मुख्य कार्यकारी अधिकारी (ग्रा. पं.), जिल्हा परिषद यांनी तंतोतंत पालन करण्याची दक्षता घ्यावी व वेळोवेळी शासनास अनुपालन सादर करावे.
# Page 3
# Page 4