# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करू न शकलेल्या अथवा अन्य प्रवर्गाचे जात वैधता प्रमाणपत्र सादर केलेल्या महाराष्ट्र विकास सेवा, गट-ब संवर्गातील श्री. एस. जी. पाटील यांच्याकरिता अधिसंख्य पद निर्माण करणेबाबत.
महाराष्ट्र शासन
ग्राम विकास विभाग
शासन आदेश क्रमांक : मविसे-१०२०/प्र.क्र.१०/२०२०/आस्था-३,
बांधकाम भवन, २५, मर्झबान पथ, मुंबई - ४००००१.
दिनांक :- २७ डिसेंबर, २०२२.
वाचा: १) शासन निर्णय, सामान्य प्रशासन विभाग क्र.बीसीसी २०१८/प्र.क्र.३०८/१६-ब, दि.२१.१२.२०१९ २) शासन निर्णय, ग्रामविकास विभाग क्र.मविसे-१०२०/प्र.क्र.१०/२०२०/आस्था-३ अ, दि.०४.१२.२०२०
प्रस्तावना: सामान्य प्रशासन विभाग/कार्या- १६ ब यांच्या दि.२१.१२.२०१९ रोजीच्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करू न शकलेल्या अथवा अन्य जात वैधता प्रमाणपत्र सादर केलेल्या अधिकारी / कर्मचाऱ्यांसाठी अधिसंख्य पदे निर्माण करण्याबाबत सुचना दिलेल्या आहेत. त्यास अनुसरून विभागाच्या संदर्भाधिन क्र.२ रोजीच्या आदेशान्वये महाराष्ट्र विकास सेवा, सहायक गट विकास अधिकारी, गट-ब संवर्गामध्ये अधिसंख्य पदे निर्माण करण्यात आलेली आहेत. परंतु श्री. एस. जी. पाटील, सहायक गट विकास अधिकारी यांचे करिता यापुर्वी अधिसंख्य पद निर्माण न करण्यात आल्यामुळे त्यांच्याकरिता अधिसंख्य पद निर्माण करण्याची बाब शासनाच्या विचाराधिन आहे.
शासन आदेश : अनुसूचित जमाती प्रवर्गातून नियुक्त झालेल्या तथापि अन्य जात वैधता प्रमाणपत्र सादर केलेल्या महाराष्ट्र विकास सेवा सहायक गट विकास अधिकारी,गट-ब संवर्गातील श्री.एस.जे.पाटील यांना अधिसंख्य पदावर वर्ग करण्याकरिता १ अधिसंख्य पद निर्माण करण्यात येत आहे.
# Page 2
शासन आदेश क्रमांकः मविसे-१०२०/प्र.क्र.१०/२०२०/आस्था-३
२. सदर बाबतचे आदेश विभागीय आयुक्त, नागपूर यांनी तात्काळ निर्गमित करावे .
३. सामान्य प्रशासन विभागाने वेळोवेळी निर्गमित केलेल्या शासन आदेशाप्रमाणे अधिसंख्य पदांबाबत विभागीय आयुक्त यांनी कार्यवाही करावी.