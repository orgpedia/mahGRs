# Page 1
जिल्हा परिषदा व पंचायत समित्यांमधील बांधकामे/विकास योजना यांच्याशी संबंधित प्रशासकीय व तांत्रिक मान्यता आणि निविदा/ कंत्राट स्विकारण्याच्या अधिकारात वाढ करण्याबाबत.
महाराष्ट्र शासन
ग्राम विकास विभाग
शासन निर्णय क्रमांक: झेडपीए-२०२१/प्र.क्र.२२/वित्त-९
मंत्रालय, मुंबई - ४०० ०३२
तारीख : २७ मे, २०२१
वाचा : १) ग्रामविकास विभाग, शासन निर्णय क्रमांकः, झेडपीए-२०१७/प्र.क्र.५६/वित्त-९ दि. ०७ ऑक्टोबर, २०१७ २) ग्रामविकास विभाग, शासन शुध्दीपत्रक क्रमांकः झेडपीए-२०१७/प्र.क्र.५६/वित्त-९ दि.०१ मार्च, २०१८ ३) उद्योग, ऊर्जा व कामगार विभाग, शासन निर्णय क्रमांकः संकीर्ण-२०१६/प्र.क्र.२१५/उद्योग-४, दि. २४ ऑगस्ट, २०१७ ४) उद्योग, ऊर्जा व कामगार विभाग, शासन निर्णय क्रमांकः भांखस-२०२१/प्र.क्र.८/उद्योग-४, दि.०७ मे, २०२१.
शासन निर्णय : वरील संदर्भ क्र. १ व २ येथील शासन निर्णयातील महाराष्ट्र जिल्हा परिषद व पंचायत समिती लेखा संहिता, १९६८ मधील नियम-४ खालील परिशिष्ट-दोन मधील जिल्हा परिषदा व पंचायत समितींच्या शक्तींची प्रक्रांती यामधील भाग - १, २, ४ (अ) व ५ मध्ये स्थायी समिती, जिल्हा परिषद यांना रु.३० लाखापर्यंत तसेच जिल्हा परिषदांना रु.५० लाखापर्यंत खरेदीस मान्यता देण्याचे अधिकार प्रदान करण्यात आलेले आहेत.
२. सद्यस्थितीत कोविड१९ मुळे राज्यात सर्वत्र जिल्हा परिषदांच्या अंतर्गत खरेदी समिती तथा स्थायी समिती बैठकांवर निर्बंध आहेत. जिल्हा परिषदांतील कोविड प्रतिबंधक उपाययोजना करावयाच्या आहेत. कोविड-१९ मधील परिस्थिती विचारात घेऊन खरेदीसंदर्भातील अधिकार मुख्य कार्यकारी अधिकारी जिल्हा परिषद यांना देण्याच्या अनुषंगाने सदर शासन निर्णयातील इतर सर्व तरतुदी कायम ठेवून स्थायी समिती, जिल्हा परिषद तसेच जिल्हा परिषदा यांना असलेले अनुक्रमे रु.३० लाख व रु.५० लाख पर्यंतच्या खर्चाचे अधिकार केवळ कोविड विषयक बाबींच्या खरेदीसाठी पुढील आदेश होईपर्यंत
# Page 2
शासन निर्णय क्रमांकः झेडपीए-२०२१/प्र.क्र.२२/वित्त-९
जिल्हा परिषदेच्या मुख्य कार्यकारी अधिकारी यांना या शासन निर्णयान्वये प्रदान करण्यात येत आहेत.
३. कोविड विषयक बाबींची खरेदी करताना उपरोक्त नमूद शासन निर्णय तसेच खरेदीसंदर्भात शासनाकडून वेळोवेळी निर्गमित करण्यात आलेल्या शासन निर्णयातील तरतुदींचा विचार करुन यथोचित कार्यवाही करावी.
# Page 3