# Page 1
ग्रामपचांयतीमध्ये दिनांक २५ जानेवारी रोजी राष्ट्रीय मतदार दिन राबविण्याबाबत
महाराष्ट्र शासन
ग्राम विकास विभाग
शासन परिपत्रक क्रमांक: ग्रापंनि २०२१/प्र.क्र.१२८/पं.रा.-२
बांधकाम भवन, २५ मर्झबान पथ मंत्रालय, मुंबई ४०० ००१.
तारीख: २३ डिसेंबर, २०२१
वाचा :- १. ग्राम विकास विभागाचे परिपत्रक क्र. संकिर्ण २०२१/प्र.क्र.९८/पं. रा.-२, दिनांक २५ ऑक्टोंबर, २०२१.
२. प्रधान सचिव तथा मुख्य निवडणूक अधिकारी यांचे अर्धशासकीय पत्र क्र. संकिर्ण २०२१/प्र.क्र. ८००/२१/३३, दिनांक २० डिसेंबर, २०२१.
परिपत्रक : दिनांक २५ जानेवारी, १९५० रोजी भारत निवडणूक आयोगाची स्थापना झाली. भारत निवडणूक आयोगाचा हा स्थापना दिवस २०११ पासून संपूर्ण देशभरात “राष्ट्रीय मतदार दिन” म्हणून साजरा केला जातो. राष्ट्रीय मतदार दिन साजरा करण्याचा मुख्य उद्देश हा मतदारांना, विशेषतः नवमतदारांना मतदार यादीत नाव नोंदणीसाठी प्रोत्साहन देणे, सुलभरीत्या त्यांची नाव नोंदणी करुन घेणे, हा आहे. देशातील मतदारांना समर्पित केलेल्या दिवसाचा उपयोग मतदारांचा निवडणूक प्रक्रियेतील सहभाग वाढावा म्हणून त्यांना जागरूक करण्यासाठी केला जातो. राष्ट्रीय मतदार दिनाच्या कार्यक्रमात नवमतदारांचा सत्कार करुन त्यांना मतदार ओळखपत्र दिले जाते.
या पार्श्वभुमीवर राष्ट्रीय मतदार दिनाचे महत्व समाजात रुजावे यासाठी राज्यातील सर्व ग्रामपंचायतींनी २५ जानेवारी रोजी राष्ट्रीय मतदार दिन दरवर्षी अनिवार्यपणे साजरा करण्यात यावा.
सदर दिवशी पुढीलप्रमाणे कार्यक्रमाचे आयोजन करण्यात यावे: या दिवशी गावातील महत्वाच्या ठिकाणी राष्ट्रीय मतदान दिनाच्या शुभेच्छा देणारा बॅनर/फ्लेक्स लावावा.
• गावकऱ्यांमध्ये, विशेषत: नवमतदांरामध्ये मताधिकार, निवडणूक, लोकशाही याविषयी जाणीव-जागृती निर्माण करण्यासाठी सदर दिनाचे महत्व सांगावे.
# Page 2
शासन निर्णय क्रमांकः ग्रापंनि 2021/प्र.क्र.128/पं.रा.-2
सदर दिवशी वातावरणनिर्मिती व्हावी म्हणून मताधिकार, लोकशाही यांसंबंधी रांगोळी काढावी.
गावकऱ्यांसोबत लोकशाहीवर निष्ठा ठेवण्यासंबंधी शपथ घेण्याचा कार्यकम घेण्यात यावा.
(मराठी, हिंदी आणि इंग्रजी भाषांतील शपथेचा नमुना सोबत जोडलेल्या परिशिष्टामध्ये देण्यात आलेला आहे.)
ज्यांनी नियमितपणे मताधिकार बजाविले आहे अशा जेष्ठ मतदारांचा सत्कार करावा.
सदर कार्यक्रम साजरा करताना कोव्हीड -१९ संबंधी शासनाच्या नियमांचे पालन करण्यात यावे.
# Page 3