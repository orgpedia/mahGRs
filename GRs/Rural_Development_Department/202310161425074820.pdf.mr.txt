# Page 1
राज्यसेवा परीक्षा-२०२१ च्या अंतिम निकालाच्या आधारावर महाराष्ट्र लोकसेवा आयोगाकडून शिफारस प्राप्त ठरलेल्या गट विकास अधिकारी, गट-अ मधील १४ प्रशिक्षणार्थी अधिकाऱ्यांसाठी व सहायक गट विकास अधिकारी, गट-ब मधील १५ प्रशिक्षणार्थी अधिकाऱ्यांसाठी एकूण २९ अधिसंख्य पदे २ वर्षांसाठी निर्माण करणेबाबत...
महाराष्ट्र शासन
ग्राम विकास विभाग
शासन निर्णय क्रमांकः मविसे-११२३/प्र.क्र.१४३/आस्था-३ अ
३ रा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४०० ००१
तारीख: १६ ऑक्टोबर, २०२३
वाचा : १. शासन निर्णय, सामान्य प्रशासन विभाग क्रमांक: टिआरएन-२०१३/प्र.क्र.८४/१३/१२-अ, दिनांक २० जानेवारी, २०१४.
२. शासन निर्णय, वित्त विभाग क्रमांकः पदनि-२०१६/प्र.क्र.७/१६/वित्तीय सुधारणा-१, दिनांक २० फेब्रुवारी, २०१६.
३. कार्यालयीन आदेश, सामान्य प्रशासन विभाग क्रमांक: टिआरएन-२०२३/प्र.क्र.२६/सीपीटीपी अ. दिनांक १८ सप्टेंबर, २०२३.
४. कार्यालयीन आदेश, सामान्य प्रशासन विभाग क्रमांकः टिआरएन-०६२३/प्र.क्र.४५/ सीपीटीपी ब. दिनांक १८ सप्टेंबर, २०२३.
५. शासन परिपत्रक, सामान्य प्रशासन विभाग क्रमांकः टिआरएन-०६२३/प्र.क्र.६४/सीपीटीपी, दिनांक २२ सप्टेंबर, २०२३.
प्रस्तावना :
महाराष्ट्र लोकसेवा आयोगामार्फत राज्यसेवा परिक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ व गट-ब मधील उमेदवारांकरिता एकत्रित परिविक्षाधीन प्रशिक्षण कार्यक्रम सामान्य प्रशासन विभागाच्या उपरोक्त वाचा मधीन अनुक्रमांक १ येथील दिनांक २० जानेवारी, २०१४ रोजीच्या शासन निर्णयानुसार राबविण्यात येत आहे. त्या अनुषंगाने उपरोक्त वाचा मधील अनुक्रमांक २ येथील वित्त विभागाच्या दिनांक २० फेब्रुवारी, २०१६ रोजीच्या शासन निर्णयातील तरतूद व सामान्य प्रशासन विभागाच्या उक्त वाचा मधील अनुक्रमांक ३ ते ५ ५ येथील कार्यालयीन आदेश व शासन परिपत्रकातील सूचना विचारात घेता, राज्यसेवा परीक्षा - २०२१ च्या अंतिम निकालाच्या आधारावर महाराष्ट्र लोकसेवा आयोगाकडून शिफारस प्राप्त ठरलेल्या गट विकास अधिकारी, गट-अ आणि सहायक गट विकास अधिकारी, गट-ब मधील परिविक्षाधीन प्रशिक्षणार्थी अधिकाऱ्यांसाठी अधिसंख्य पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांकः मविसे-११२३/प्र.क्र.१४३/आस्था-३ अ
शासन निर्णय :
राज्यसेवा परीक्षा-२०२१ च्या अंतिम निकालाच्या आधारे महाराष्ट्र लोकसेवा आयोगाकडून शिफारस प्राप्त ठरलेल्या व सामान्य प्रशासन विभागाच्या उपरोक्त उक्त वाचा मधील अनुक्रमांक ३ ते ४ येथील कार्यालयीन आदेशान्वये, नियुक्ती दिलेल्या गट विकास अधिकारी, गट-अ मधील १४ उमेदवारांना व सहायक गट विकास अधिकारी, गट-ब मधील १५ उमेदवारांना २ वर्षांच्या कालावधीसाठी विविध स्तरावरील प्रशिक्षण देण्याकरिता प्रशिक्षणार्थी अधिकारी म्हणून दिनांक ०३ ऑक्टोबर, २०२३ पासून रूजू करून घेण्यात आले आहे. एकत्रित परिविक्षाधीन प्रशिक्षण कार्यक्रम (सीपीटीपी)- ९ अंतर्गत गट विकास अधिकारी, गट-अ मधील प्रशिक्षणार्थी अधिकाऱ्यांना ७ व्या वेतन आयोगाच्या शिफारशीनुसार, सुधारित वेतन मॅट्रीक्स मधील एस-२० : ५६१००-१७७५०० या वेतन स्तरात आणि सहायक गट विकास अधिकारी, गट-ब मधील प्रशिक्षणार्थी अधिकाऱ्यांना ७ व्या वेतन आयोगाच्या शिफारशीनुसार, सुधारित वेतन मॅट्रीक्स मधील एस-१५ : ४१८००-१३२३०० या वेतन स्तरात वेतन अदा करण्यासाठी, गट विकास अधिकारी, गट-अ ची १४ व सहायक गट विकास अधिकारी, गट-ब ची १५ अशी एकूण २९ अधिसंख्य पदे उपरोक्त वाचा मधील अनुक्रमांक २ येथील वित्त विभागाच्या दिनांक २० फेब्रुवारी, २०१६ रोजीच्या शासन निर्णयातील तरतूदीनुसार, दिनांक ०३ ऑक्टोबर, २०२३ ते दिनांक ०२ ऑक्टोबर, २०२५ या २ वर्षांच्या कालावधीकरिता निर्माण करण्यास शासन मंजूरी देत आहे.
०२. एकत्रित परिविक्षाधीन प्रशिक्षण कार्यक्रम (सीपीटीपी)-९ अंतर्गत सदर २९ अधिसंख्य पदे ग्राम विकास विभागाच्या आस्थापनेवर निर्माण करण्यात येत आहेत.
०३. गट विकास अधिकारी, गट-अ व सहायक गट विकास अधिकारी, गट-ब संवर्गातील एकुण २९ अधिसंख्य पदांवरील दिनांक ०३ ऑक्टोबर, २०२३ ते दिनांक ०२ ऑक्टोबर, २०२५ या कालावधीतील वेतनावर येणारा खर्च सन २०२३-२०२४, २०२४-२०२५ व २०२५-२०२६ या वर्षांच्या मंजूर अनुदानामधून “२०५३ - जिल्हा प्रशासन, ०९३ - जिल्हा आस्थापना (३) प्रकल्प गट मुख्यालय, गट विकास अधिकारी (राज्यक्षेत्र) (२०५३ ०७०७)" या लेखाशीर्षाखाली खर्ची टाकण्यात यावा.
# Page 3