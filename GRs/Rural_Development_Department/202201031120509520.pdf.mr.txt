# Page 1
विभागीय आयुक्त यांचे कार्यालयाकरीता पदांच्या मंजूर आकृतीबंधात सुधारणा करणेबाबत.
महाराष्ट्र शासन
ग्राम विकास विभाग
शासन निर्णय क्रमांक : अराप-२०२०/प्र.क्र.२७०/आस्था-७
मंत्रालय, मुंबई- ४०० ०३२,
दिनांक : :- ०३ जानेवारी, २०२२
वाचा : १) शासन निर्णय,ग्राम विकास व जलसंधारण विभाग, क्रमांक अराप- २००२/प्र.क्र.७४/आस्था-९, दि. १४ जुलै, २००३ २) शासन शुध्दीपत्रक ग्राम विकास व जलसंधारण विभाग, क्रमांक अराप- २००२/प्र.क्र.७४/ आस्था-९, दि.२२ सप्टेंबर, २००३ ३) शासन निर्णय ग्राम विकास व जलसंधारण विभाग, क्रमांक गविसे-१०/२००१/प्र.क्र.३७६४/ आस्था-३, दि.४ जून, २००३ ४) वित्त विभाग शासन निर्णय क्र.असंका/प्र.क्र.२१/२००१//वित्तीय सुधारणा, दि. १० सप्टेंबर, २००१
शासन निर्णय :
विभागीय आयुक्त यांचे कार्यालयाकरीता संदर्भाधीन क्र.१ व २ येथील शासन निर्णयान्वये विविध
संवर्गातील एकूण १०९ पदांच्या सुधारित आकृतीबंधास मंजूरी देण्यात आली आहे. तसेच संदर्भाधीन क्र.३ अन्वये
शाखा अभियंता संवर्गाच्या एकूण ०४ पदांना मंजूरी देण्यात आली आहे. तथापि काही विभागीय आयुक्त
कार्यालयाकडून प्रशासकीय कामकाजाची सध्याची निकड पाहून उपरोक्त शासन निर्णयान्वये मंजूर असलेली
पदे बदलून मिळण्याची शासनाकडे विचारणा होत आहे.
२. सर्व विभागीय आयुक्त कार्यालयांमधील ग्राम विकास विभागाशी संबंधित शाखामध्ये कामाचे
स्वरुप समान आहे. त्यामुळे सर्व विभागायी आयुक्तांच्या कार्यालयामध्ये पदांचा आकृतीबंधही एकसमान असणे
आवश्यक आहे. याकरीता आयुक्त कार्यालयातील विभागाशी संबंधित कामकाजाचे स्वरुप तपासून
आवश्यकतेनुसार सध्याच्या आकृतीबंधात मंजूर असलेल्या पदांऐवजी, सर्व विभागीय आयुक्त कार्यालयाकरीता
एकसमान पदांचा सुधारित आकृतीबंधाचा प्रस्ताव शासनास सादर करण्याकरीता उप आयुक्त (आस्थापना),
विभागीय आयुक्त कार्यालय, कोकण विभाग यांच्या अध्यक्षतेखाली खालील प्रमाणे समिती गठित करण्यात येत
आहे.
# Page 2
शासन निर्णय क्रमांकः अराप-२०२०/प्र.क्र.२७०/आस्था-७
१. उप आयुक्त (आस्थापना), विभागीय आयुक्त कार्यालय, कोकण विभाग अध्यक्ष २. उप आयुक्त (विकास), विभागीय आयुक्त कार्यालय, नाशिक विभाग सदस्य ३. उप आयुक्त (आस्थापना) विभागीय आयुक्त कार्यालय, औरंगाबाद विभाग, सदस्य ४. उप आयुक्त (विकास), विभागीय आयुक्त कार्यालय, नागपूर विभाग सदस्य ५. उप आयुक्त (आस्थापना), विभागीय आयुक्त कार्यालय,अमरावती विभाग सदस्य ६. उप आयुक्त (विकास), विभागीय आयुक्त कार्यालय पुणे विभाग, सदस्य ७. सहाय्यक आयुक्त (तपासणी) विभागीय आयुक्त कार्यालय, कोकण विभाग सदस्य सचिव
३. उपरोक्त समितीने शासन निर्णय दि. १४ जुलै, २००३ व २२ सप्टेंबर, २००३ अन्वये मंजूर आकृतीबंधात
पदांमध्ये नविन पदांचा समावेश करतांना वेतनश्रेणीमध्ये बदल होणार नाही, नविन पदनिर्मिती होणार नाही
याबाबत दक्षता घ्यावी. तसेच शासनाचे काटकसरीचे धोरण विचारात घेऊन सर्व विभागीय आयुक्त
कार्यालयांकरीता समान पदांची एकवाक्यता राहील असे पाहून वित्त विभाग शासन निर्णय दि.१० सप्टेंबर,
२००१ मधील तरतूदींचा / अटी व शर्तीचा विचार करुन स्वयंस्पष्ट प्रस्ताव ०२ महिन्यामध्ये शासनास सादर
करावा.
# Page 3