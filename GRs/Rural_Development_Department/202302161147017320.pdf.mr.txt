# Page 1
जिल्हा ग्रामीण विकास यंत्रणामध्ये लागू करण्यात आलेल्या अधिकारी व कर्मचारी आकृतीबंधातील पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढ देण्याबाबत.
महाराष्ट्र शासन
ग्राम विकास विभाग
शासन निर्णय क्रमांकः जिग्राप्र-११२३/प्र.क्र.०६/योजना-५
बांधकाम भवन, तळमजला,
२५, मर्झबान पथ, फोर्ट, मुंबई-४०० ००१.
दिनांक : १६ फेब्रुवारी, २०२३.
वाचा : १) वित्त विभाग शासन निर्णय क्र. पदनि-२०१६/प्र.क्र.८/१६/आ.पु.क., दि. २२.०२.२०२२ २) ग्रा.वि.वि., शासन निर्णय क्र.जिग्राप्र-११२१/प्र.क्र.४३/योजना-५, दि.०१.०४.२०२२.
३) ग्रा.वि.वि., शासन निर्णय क्र.जिग्राप्र-११२२/प्र.क्र.४/योजना-५, दि.१९.०४.२०२२.
४) वित्त विभाग शासन निर्णय क्र.पदनि-२०१६/प्र.क्र.८/१६/आ.पु.क., दि १८.०८.२०२२.
५) ग्रा.वि.वि., शासन निर्णय क्र.जिग्राप्र-११२२/प्र.क्र.४२/योजना-५, दि.०१.०९.२०२२.
६) वित्त विभाग शासन निर्णय क्र.पदनि-२०१६/प्र.क्र.८/१६/आ.पु.क., दि ८.०२.२०२३.
प्रस्तावना : राज्यातील ३४ जिल्हा ग्रामीण विकास यंत्रणेकरीता प्रत्येकी ८ पदे असे एकूण २७२ अस्थायी पदांना विभागाच्या दिनांक १ सप्टेंबर, २०२२ च्या शासन निर्णयान्वये दिनांक ०१.०९.२०२२ ते २८.०२.२०२३ पर्यंत मुदतवाढ देण्यात आलेली होती.
दिनांक ३१.०३.२०२२ रोजीच्या मा. मंत्रीमंडळ बैठकीमध्ये जिल्हा ग्रामीण विकास यंत्रणा-प्रशासन योजना राज्य शासनाची १००% राज्य योजना म्हणून पुढील ५ वर्षे म्हणजेच दिनांक ०१.०४.२०२२ ते ३१.०३.२०२७ पर्यंत पूर्वीप्रमाणे सुरु ठेवण्याबाबत निर्णय घेण्यात आला आहे.
तसेच सदर बैठकीमध्ये जिल्हा ग्रामीण विकास यंत्रणा - प्रशासन योजनेकरीता दिनांक ०१ एप्रिल, २०२२ पासून पुर्वीच्या १५ पदांऐवजी ८ पदे निश्चित करण्यात आले असून उर्वरित पदावरील अधिकारी / कर्मचारी यांच्या सेवा त्यांच्या मूळ आस्थापनेवर प्रत्यार्पीत करण्याबाबत निर्णय घेण्यात आला आहे. यासंदर्भात दिनांक ०१.०४.२०२२ रोजी शासन निर्णय निर्गमित करण्यात आला आहे. यानुषंगाने जिल्हा ग्रामीण विकास यंत्रणा प्रशासन योजनेकरीता मंजूर पदांना ०१.०३.२०२३ ते दिनांक ३१.०८.२०२३ पर्यंत मुदतवाढ देण्याबाबतचा प्रस्ताव शासनाच्या विचाराधीन होता.
शासन निर्णय:
१. वित्त विभागाच्या दिनांक ८ फेब्रुवारी, २०२३ रोजीच्या शासन निर्णयान्वये प्रशासकीय विभागांना प्रदान करण्यात आलेल्या अधिकारांच्या अधिन राहून परिशिष्ट-अ मध्ये नमूद केल्यानुसार ३४ जिल्हा ग्रामीण विकास यंत्रणेकरीता प्रत्येकी ८ पदे असे एकूण २७२ पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढ देण्यात येत आहे.
२. सदर पदांच्या वेतन व भत्ते यांचा खर्च ग्राम विकास विभाग मागणी क्र.एल-३, २५१५- इतर ग्रामीण विकास कार्यक्रम, ००-१०४- जिल्हा ग्रामीण विकास अभिकरण- प्रशासन (००) (०१) - जिल्हा ग्रामीण विकास यंत्रणा -
# Page 2
शासन निर्णय क्रमांकः जिग्राप्र-११२३/प्र.क्र.०६/योजना-५
प्रशासकीय खर्च २५१५२६०१ ( १००% राज्य पुरस्कृत) ( कार्यक्रम) ३६ सहायक अनुदाने (वेतन) या लेखाशीर्षाखाली सन २०२३-२०२४ च्या तरतूदीमधून भागविण्यात यावा.
३. सदर शासन निर्णय वित्त विभागाच्या शासन निर्णय क्र. पदनि-२०१६/प्र.क्र.८/१६/ आ.पु.क., दिनांक ०८.०२.२०२३ अन्वये प्रशासकीय विभागांना प्रदान करण्यात आलेल्या अधिकारांनुसार निर्गमित करण्यात येत आहे.
# Page 3