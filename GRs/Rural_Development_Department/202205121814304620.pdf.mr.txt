# Page 1
जिल्हा परिषदेतील ग्राम सेवक / ग्राम विकास अधिकारी यांच्या कायम प्रवास भत्यात सुधारणा करण्याबाबत..
महाराष्ट्र शासन
ग्राम विकास विभाग
शासन निर्णय क्रमांक :- जिपआ-२०२१/प्र.क्र.२३०/आस्था-४
बांधकाम भवन, २५ मर्झबान पथ,
फोर्ट, मुंबई ४००००१
दिनांक-१२ मे, २०२२
संदर्भ :- १) ग्राम विकास विभाग, शासन निर्णय क्रमांक डिएसआर-२०१४/प्र.क्र.७८/आस्था-५, दिनांक ०९ जून, २०२१ २) महाराष्ट्र राज्य ग्रामसेवक युनियन डी. एन.ई. १३६, जि. अहमदनगर यांचे पत्र दिनांक २३-११-२०२० प्रस्तावना:
संदर्भ क्रमांक१ च्या शासन निर्णयातील परिच्छेद क्रमांक ३ मधील अनुक्रमांक५येथील अट
वगळण्यात यावी अशी महाराष्ट्र राज्य ग्रामसेवक युनियन, जि. अहमदनगर यांनी शासनास विनंती केली
होती. त्यानुसार सुधारणा करण्याची बाब शासनाच्या विचाराधीन होती. त्यानुषंगाने संदर्भ क्रमांक१ येथील
शासन निर्णय अधिक्रमित करण्यात येत असून पुढीलप्रमाणे सुधारित शासन निर्णय प्रसृत करण्यात येत आहे.
शासन निर्णय :
राज्यातील सर्व जिल्हा परिषदेतील ग्रामसेवक / ग्राम विकास अधिकारी यांना दरमहा रु.१५००/
इतका कायम प्रवास भत्ता खालील अटी व शर्तीच्या अधिन राहून मंजूर करण्यास शासन मान्यता देण्यात
येत आहे.
१) जर ग्रामसेवक/ग्राम विकास अधिकारी एखादया महिन्यात १५ दिवसांपेक्षा जास्त कालावधीसाठी रजेवर
असल्यास त्या महिन्याच्या प्रवास भत्ता त्यांना अनुज्ञेय होणार नाही.
२) ग्रामसेवक / ग्राम विकास अधिकारी यांनी त्यांना नेमूण दिलेल्या फिरतीच्या दिवसांइतकी फिरती प्रत्येक
महिन्यात पूर्ण करणे आवश्यक आहे.
३) केलेल्या फिरतीच्या दिवसांचा आढावा दर ३ महिन्यांनी घ्यावा
४) ज्या महिन्यात विहित केलेल्या दिवसांपेक्षा कमी फिरती असेल त्या महिन्याचा भत्ता अनुज्ञेय होणार नाही.
# Page 2
शासन निर्णय क्रमांक: जिपआ-२०२१/प्र.क्र.२३०/आस्था-४
५) उपरोक्त दैनंदिनी प्रत्येक महिन्याच्या ५ तारखेस सादर करावी व त्या दैनंदिनीस कार्यालय प्रमुख म्हणून
गट विकास अधिकारी/सहायक गट विकास अधिकारी यांनी मान्यता दिल्याशिवाय कायम प्रवासभत्ता अदा
करु नये
६) या संदर्भातील संनियंत्रण, पर्यवेक्षकीय अधिकारी म्हणून उप मुख्य कार्यकारी अधिकारी (ग्रा.पं.) आणि
वरिष्ठ अधिकारी यांनी करावे