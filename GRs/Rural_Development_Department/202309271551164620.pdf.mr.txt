# Page 1
परिविक्षाधीन गट विकास अधिकारी, गट-अ यांना खातेनिहाय जिल्हा संलग्नता प्रशिक्षणाकरिता जिल्हा वाटप करण्याबाबत एकत्रित परिविक्षाधीन प्रशिक्षण कार्यक्रम-९ (सीपीटीपी-९)
महाराष्ट्र शासन
ग्राम विकास विभाग
शासन निर्णय क्रमांकः मविसे-११२३/प्र.क्र.१३८/आस्था-३ अ
३ रा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४०० ००१
तारीख: २७ सप्टेंबर, २०२३
वाचा : १) शासन निर्णय, सामान्य प्रशासन विभाग क्रमांक: टिआरएन-२०१३/प्र.क्र.८४/१३/१२-अ, दिनांक २० जानेवारी, २०१४.
२) शासन निर्णय, सामान्य प्रशासन विभाग क्रमांकः टीआरएन-१११४/प्र.क्र.८३/१८-ब, दिनांक ०३ नोव्हेंबर, २०१४.
३) शासन निर्णय, सामान्य प्रशासन विभाग क्रमांकः टीआरएन-०२१७/प्र.क्र.१०/सीपीटीपी, दिनांक १३ नोव्हेंबर, २०१७.
४) शासन निर्णय, सामान्य प्रशासन विभाग क्रमांक: टीआरएन-०२१७/प्र.क्र.१०/सीपीटीपी, दिनांक १८ ऑगस्ट, २०२१.
५) कार्यालयीन आदेश, सामान्य प्रशासन विभाग क्रमांकः टिआरएन २०२३/प्र.क्र.२६/सीपीटीपी-अ, दिनांक १८ सप्टेंबर, २०२३.
६) शासन परिपत्रक, सामान्य प्रशासन विभाग क्रमांक: टिआरएन-०६२३/प्र.क्र.६४/सीपीटीपी, दिनांक २२ सप्टेंबर, २०२३.
७) अतिरिक्त महासंचालक, यशदा, पुणे यांचे पत्र क्रमांकः सीपीटीपी-९/प्रशासन/संवर्ग उन्नतीकरण/२०२३, दिनांक २६ सप्टेंबर, २०२३.
प्रस्तावना:
महाराष्ट्र लोकसेवा आयोगाकडून राज्यसेवा परीक्षेमधून सरळसेवेने नियुक्त होणाऱ्या गट-अ व गट-ब मधील अधिकाऱ्यांना एकत्रित परिविक्षाधीन प्रशिक्षण देण्याबाबतचा निर्णय सामान्य
प्रशासन विभागाच्या उपरोक्त वाचा मधील अनुक्रमांक १ येथील दिनांक २० जानेवारी, २०१४ रोजीच्या शासन निर्णयान्वये घेण्यात आलेला आहे. सामान्य प्रशासन विभागाच्या उपरोक्त वाचा
मधील अनुक्रमांक ५ येथील दिनांक १८ सप्टेंबर, २०२३ रोजीच्या कार्यालयीन आदेशान्वये, राज्यसेवा परिक्षा- २०२१ अन्वये गट विकास अधिकारी, गट-अ या पदासाठी शिफारस प्राप्त
ठरलेल्या एकुण १४ उमेदवारांना एकत्रित परिविक्षाधीन प्रशिक्षण कार्यक्रम-९ अंतर्गत, परिविक्षाधीन
# Page 2
शासन निर्णय क्रमांकः मविसे-११२३/प्र.क्र.१३८/आस्था-३ अ
प्रशिक्षणार्थी अधिकारी म्हणून नियुक्ती देण्यात आली असून त्यांना यशदा, पुणे येथे दिनांक ०३ ऑक्टोबर, २०२३ (म.पू.) रोजी रूजू होण्याबाबत कळविण्यात आलेले आहे. तसेच अतिरिक्त महासंचालक, यशदा, पुणे यांच्या उपरोक्त वाचा मधील अनुक्रमांक ७ येथील दिनांक २६ सप्टेंबर, २०२३ रोजीच्या पत्रान्वये राज्यसेवा परीक्षा-२०२१ अन्वये गट विकास अधिकारी, गट-अ पदासाठी शिफारस झालेल्या श्री. योगेश मो. गाडे व श्री. रोहित सं. शिंदे यांना एकत्रित पायाभूत प्रशिक्षण कार्यक्रम ९- संवर्ग उन्नतीकरणांतर्गत अभ्यासक्रमात सूट देण्यात आलेली असून त्यांना जिल्हा संलग्नतेच्या कार्यालयात रूजू होण्याच्या अनुषंगाने, मूळ प्रशासकीय विभागाकडून आदेश निर्गमित करण्याबाबत कळविण्यात आलेले आहे. त्यानुसार ग्राम विकास विभागाच्या उक्त वाचा मधील अनुक्रमांक ५ व ६ येथील कार्यालयीन आदेश व शासन परिपत्रकान्वये, दिलेल्या सूचना विचारात घेऊन श्री. योगेश मो. गाडे व श्री. रोहित सं. शिंदे या प्रशिक्षणार्थींना खातेनिहाय जिल्हा संलग्नता प्रशिक्षणासाठी जिल्हा वाटप करण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाच्या उक्त वाचा मधील अनुक्रमांक २ येथील दिनांक ०३ नोव्हेंबर, २०१४ रोजीच्या शासन निर्णयातील तरतूदीनुसार, राज्य सेवा परीक्षा - २०२१ अन्वये गट विकास अधिकारी, गट-अ पदासाठी शिफारस झालेल्या आणि एकत्रित पायाभूत प्रशिक्षण कार्यक्रम ९ संवर्ग उन्नतीकरणांतर्गत अभ्यासक्रमात सूट देण्यात आलेल्या श्री. योगेश मो. गाडे व श्री. रोहित सं. शिंदे यांना खातेनिहाय जिल्हा संलग्नता प्रशिक्षणासाठी सोबत जोडलेल्या परिशिष्ट - अ नुसार, जिल्हा परिषद वाटप करण्यात येत आहे.
०२. संबंधित जिल्हा परिषदेचे मुख्य कार्यकारी अधिकारी यांचेकडे परिविक्षाधीन अधिकारी यांनी दिनांक ०३ ऑक्टोबर, २०२३ (म.पू.) रोजी रूजू व्हावे व रूजू झालेबाबतचा अहवाल मुख्य कार्यकारी अधिकारी, जिल्हा परिषद यांचे मार्फत शासनास सादर करावा.
०३. सीपीटीपी-९ मधील संबंधित उमेदवारांचे वेतन व इतर अनुषंगिक भत्त्यांसाठी सेवार्थ प्रणालीमध्ये नोंद करणे, त्यांचे एनपीएस क्रमांक प्राप्त करून घेणे, त्यांच्या वेतनासाठी आहरण व संवितरण अधिकारी नियुक्त करणे, सेवा पुस्तक तयार करणे इ. कार्यवाही प्रशिक्षणाच्या सुरूवातीस एका महिन्याच्या कालावधीत करण्यात यावी.
०४. सामान्य प्रशासन विभागाच्या दिनांक १३ नोव्हेंबर, २०१७ व दिनांक १८ ऑगस्ट, २०२१ अन्वये, एकत्रित परिविक्षाधीन प्रशिक्षण कार्यक्रम रजांबाबतचे धोरण निश्चित करण्यात आले आहे.
या धोरणातील तरतुदीस अनुसरून जिल्हा संलग्नता या टप्प्यामध्ये परिविक्षाधीन उमेदवारांच्या रजेबाबत निर्णय संबंधित जिल्हास्तरावरील अधिकारी यांनी घ्यावा.
पृष्ठ ४ पैकी २
# Page 3
शासन निर्णय क्रमांकः मविसे-११२३/प्र.क्र.१३८/आस्था-३ अ
०५. सदर प्रशिक्षणाबाबतची कार्यक्रम पुस्तिका स्वतंत्रपणे कळविण्यात येईल. सदर कार्यक्रम पुस्तीकेनुसार प्रशिक्षण पूर्ण करण्यात यावे. तसेच सद्यस्थितीत संवर्ग उन्नतीकरणांतर्गत प्रशिक्षणाच्या काही भागातून सूट देण्यात आलेल्या उपरोक्त २ प्रशिक्षणार्थी अधिकाऱ्यांना सूट देण्यात आलेल्या प्रशिक्षणाच्या कालावधीत खातेनिहाय जिल्हा संलग्नतेसाठी कार्यरत असलेल्या जिल्ह्यामध्ये संबंधित गट विकास अधिकारी यांना दैनंदिन कामकाजात मदत करण्याच्या सूचना संबंधित मुख्य कार्यकारी अधिकारी, जिल्हा परिषद यांनी द्याव्यात.
# Page 4