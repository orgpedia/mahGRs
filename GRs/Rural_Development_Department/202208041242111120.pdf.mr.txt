# Page 1
महाराष्ट्र ग्रामीण रस्ते विकास संस्थेमार्फत तयार करण्यात येणाऱ्या पुलांचे जोडरस्ते अतिवृष्टी काळात पुराच्या पाण्यामूळे क्षतिग्रस्त होऊन वाहतूक बंद होऊ नये याकरीता उपायोजना / संकल्पनामध्ये बदल सुचविण्यासाठी समिती गठीत करणेबाबत.
महाराष्ट्र शासन
ग्राम विकास विभाग
शासन आदेश क्रमांकः ग्रासयो-२०२२/प्र.क्र.२००/बांधकाम-२
मंत्रालय, बांधकाम भवन, २५, मर्झबान पथ,
फोर्ट, मुंबई - ४०० ००१
तारीख: ०४ ऑगस्ट, २०२२
प्रस्तावना महाराष्ट्र ग्रामीण रस्ते विकास संस्थेमार्फत प्रधानमंत्री ग्रामसडक योजना व मुख्यमंत्री
ग्रामसडक योजनांमधून कोअर नेटवर्कमधील रस्त्यांवर लहान व मोठे पुल बांधण्यात येतात. सदर
योजनांमधून बांधण्यात येणारे बहुतांश पुल हे Submersible अथवा High Level Submersible
प्रकाराचे असतात. सदर पुलांचे जोडरस्ते Submersible प्रकारच्या संकल्पनेप्रमाणे संकल्पीत
करण्यात येतात. तथापि, काही वेळेस अतिवृष्टीत नद्या व नाल्यांना येणाऱ्या महापुराचे पाणी पुल व
जोडरस्त्यांवरुन मोठ्या प्रमाणात गेल्यास पुलांचे जोडरस्ते क्षतिग्रस्त होतात/भागश: वाहुन जातात व
पुलावरुन वाहतूक बंद होवून गावांचा संपर्क तुटतो व पुल बांधण्याचा उद्देश काही काळासाठी असफल
होतो. तसेच काही ठिकाणी पुलांच्या खालील Waterway मध्ये अडथळे असल्यामुळेही पुलावरुन पाणी
वाहण्याचे प्रमाण वाढते. सदर बाब टाळण्यासाठी Submersible पुलांचे जोडरस्ते पुराच्या पाण्यामुळे
वाहुन जाऊ नये/क्षतिग्रस्त होऊ नये या अनुषंगाने उपाययोजना सुचविण्यासाठी समिती गठीत
करण्याची बाब शासनाच्या विचाराधीन होती.
शासन आदेश Submersible पुलांचे जोडरस्ते पुरांच्या पाण्यामुळे वाहुन जाऊ नये / क्षतिग्रस्त होऊ नये
यासाठी त्यांचे आवश्यक संकल्पन अथवा बशिच्या काटछेदाच्या आकाराचा लंबछेद (Soccer Shape)
पुल व जोडरस्त्यांत निर्माण करणे, तसेच पुलांचे Waterway Clean ठेवणे व इतर अशा उपाययोजना
# Page 2
शासन आदेश क्रमांकः ग्रासयो-२०२२/प्र.क्र.२००/बांधकाम-२
केल्यास बऱ्याच अंशी जोडरस्त्यांचे नुकसान टळु शकते. सदर बाबीच्या अनुषंगाने उपाययोजना
सुचविण्यासाठी खालीलप्रमाणे समिती गठीत करण्यात येत आहे.
-----------------------------------------------------------------------------
|  | अ.क्र. |  |  | अधिकाऱ्यांचे नाव |  |  | पद |  | समिती पद |  |
| १ | श्रीमती एन. एस. अन्सारी | अधीक्षक अभियंता, मुमंग्रासयो, नागपूर | समिती प्रमुख |
| २ | श्री. सं.रा.जाधव | कार्यकारी अभियंता तथा PIU, नागपूर | समिती सदस्य |
| ३ | श्री. प्र. रा. केळकर | कार्यकारी अभियंता तथा PIU, भंडारा | समिती सदस्य |
| ४ | समिती प्रमुख निवडतील ते उप अभियंता | उप अभियंता | समिती सचिव |
-----------------------------------------------------------------------------
समितीने खालील मुद्यांवर अभ्यास करुन आपल्या अभिप्रायासह अहवाल सादर करावा:
१) बुडीत तथा उंच पातळीचे बुडीत (Submersible & High Level Submersible) पुलांचे जोड रस्ते पुराच्या पाण्याने क्षतिग्रस्त होवू नये यासाठी उपाययोजना सुचविणे.
२) बुडीत तथा उंच पातळीचे बुडीत (Submersible & High Level Submersible) पुलांचे व जोड रस्त्यांचे बांधकाम बशिच्या काट छेदाच्या (soccer shape) पद्धतीने करण्यात येणे आवश्यक आहे किंवा कसे याबाबत अभ्यास करुन प्रचलित IRC/International मानकांच्या अनुषंगाने शिफारशी सादर करणे.
३ ) Submersible व High Level Submersible पुलांचे जोडरस्ते पुरांच्या पाण्यामुळे क्षतिग्रस्त होवू नये यासाठी जोडरस्त्यांच्या संकल्पनात करावयाच्या तरतुदीबाबत पर्याय व त्यांसाठी मानकांबाबत प्रचलित IRC/International मानकांच्या अनुषंगाने शिफारशी सादर करणे.
४) समितीने आपला अहवाल १५ दिवसात शासनास सादर करावा .
# Page 3