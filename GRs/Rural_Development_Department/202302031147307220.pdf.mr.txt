# Page 1
मौजे हेडगेवार नगर (धरणगांव), ता.
धरणगांव, जिल्हा जळगांव येथे क्रांतीवीर खाज्याजी नाईक यांचे स्मरणार्थ त्यांच्या स्मारक बांधकामास प्रशासकीय मान्यता देण्याबाबत
महाराष्ट्र शासन
ग्राम विकास विभाग
शासन निर्णय क्रमांकः स्मारक-२०१९/प्र.क्र.६०/योजना-११
बांधकाम भवन, २५, मर्झबान मार्ग,
फोर्ट, मुंबई-४०० ००१.
तारीख: ०३ फेब्रुवारी, २०२३
वाचा : शासन निर्णय क्रमांकः स्मारक-२०१६/प्र.क्र.०३/पंरा-९, दिनांक ११ ऑगस्ट, २०१६ प्रस्तावना: मौजे हेडगेवार नगर (धरणगांव), ता. धरणगांव, जिल्हा जळगांव येथे क्रांतीवीर खाज्याजी नाईक यांचे स्मरणार्थ स्मारक बांधकाम अंदाजपत्रक रुपये रु.२४९९.९९ लक्ष इतक्या रकमेचा प्रस्ताव जिल्हाधिकारी, जळगाव यांनी दि.१५.०९.२०२२ रोजीच्या पत्रान्वये शासनास सादर केला होता. उक्त प्रस्तावास सार्वजनिक बांधकाम विभागाने रुपये १५५४.६६/- लक्ष इतक्या रकमेच्या मर्यादेत अंदाजपत्रकास सहमती देऊन कामाची किंमत रु.१५.०० कोटी पेक्षा जास्त असल्याने सदर प्रस्तावास उच्चस्तरीय सचिव समितीची मान्यता घेण्याचे अभिप्राय दिले.
त्यानुषंगाने प्रस्तुत प्रकरणी दिनांक १४.११.२०२२ रोजी मा. मुख्य सचिव यांच्या अध्यक्षतेखालील सचिव समितीच्या बैठकीत सदरहू प्रस्ताव ठेवण्यात आला असता, सदरहू बैठकीत मा. मुख्य सचिवांनी जिल्हाधिकारी, जळगाव यांना फेर प्रस्ताव सादर करण्याच्या सूचना दिल्या. मा.मुख्य सचिवांच्या सूचनेच्या अनुषंगाने जिल्हाधिकारी, जळगाव यांनी रु.१४९९.९६ लक्ष किमतीचा सुधारित स्मारक बांधकाम आराखडा व अंदाजपत्रक शासन मान्यतेस्तव सादर केले.
उच्चस्तरीय समितीने सुधारित प्रस्ताव फेरसादर करण्याच्या सूचना दि.१४.११.२०२२ रोजी झालेल्या बैठकीत दिलेल्या असल्याने सदर सुधारित प्रस्ताव उच्चस्तरीय सचिव समितीच्या मान्यतेकरिता दि.१२.१२.२०२२ रोजीच्या बैठकीत ठेवण्यात आला. उच्चस्तरीय सचिव समितीने जिल्हाधिकारी, जळगाव कार्यालयाने सादर केलेला रु.१४९९.९६ लक्ष किमतीचा सुधारित आराखडा, ग्रामविकास विभाग शासन निर्णय दि.११.०८.२०१६ अन्वये मोठ्या किंमतीच्या
# Page 2
शासन निर्णय क्रमांकः स्मारक-२०१९/प्र.क्र.६०/योजना-११
आराखड्यास मान्यता देण्याकरिता मा. मुख्यमंत्री महोदयांच्या अध्यक्षतेखाली गठित केलेल्या समितीसमोर सादर करण्याकरिता शिफारस केली.
उच्चस्तरीय सचिव समितीने केलेल्या शिफारशीच्या अनुषंगाने मौजे हेडगेवार नगर (धरणगांव), ता. धरणगांव, जिल्हा जळगांव येथे क्रांतीवीर खाज्याजी नाईक यांच्या स्मारकाच्या बांधकाम आराखडा व अंदाजपत्रकास प्रशासकीय मान्यता देण्याकरिता मा. मुख्यमंत्री महोदयांच्या अध्यक्षतेखाली दि.२८.१२.२०२२ रोजी बैठक आयोजित करण्यात आली होती.
सदर बैठकीत मा.मुख्यमंत्री महोदयांनी मौजे हेडगेवार नगर (धरणगांव), ता. धरणगांव, जिल्हा जळगांव येथे क्रांतीवीर खाज्याजी नाईक यांच्या स्मारकाच्या रु.१४९९.९६ लक्ष किमतीच्या आराखड्यास व अंदाजपत्रकास मान्यता दिली आहे. त्याअनुषंगाने सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय: २. मौजे हेडगेवार नगर (धरणगांव), ता. धरणगांव, जिल्हा जळगांव येथे क्रांतीवीर खाज्याजी नाईक स्मरणार्थ स्मारक बांधकाम अंदाजपत्रक रु. १४९९.९६ लक्ष (रुपये चौदा कोटी नव्याण्णव लक्ष शह्यान्नव हजार फक्त) इतक्या रकमेच्या आराखडा व अंदाजपत्रकास या शासन निर्णयान्वये प्रशासकीय मान्यता देण्यात येत आहे.
३. ग्रामविकास विभागाचा शासन निर्णय क्र. स्मारक-२०१६/प्र.क्र.०३/पंरा-९, दिनांक ११ ऑगस्ट, २०१६ मधील तरतुदीनुसार सदर स्मारकाची उभारणी करावी. तसेच सदर स्मारक बांधकाम पूर्ण झाल्यानंतर संबंधित संस्थेकडे स्मारकाच्या देखभाल व दुरुस्तीची जबाबदारी सोपविण्यात यावी.
४. सदर स्मारकाच्या बांधकामावरील खर्च भागविण्याकरिता जिल्हा नियोजन अधिकारी, जळगाव यांना आहरण व संवितरण अधिकारी म्हणून घोषित करण्यात येत असून जिल्हाधिकारी, जळगाव यांना नियंत्रक अधिकारी म्हणून घोषित करण्यात येत आहे. सदर स्मारकावरील खर्चाची जबाबदारी जिल्हाधिकारी, जळगाव यांची राहील. त्यांनी सदर स्मारकाचे बांधकाम कार्यकारी अभियंता, सार्वजनिक बांधकाम विभाग, अमळनेर, जिल्हा जळगाव यांच्याकडून करुन घेण्याची कार्यवाही करावी. तसेच स्मारकाच्या कामाची प्रगती तसेच उपयोगिता संबंधिची माहिती, उपयोगिता प्रमाणपत्र वेळोवेळी शासनास सादर करावे व महालेखापालांच्या लेख्याशी खर्चाच्या ताळमेळाबाबतची कार्यवाही करावी. तसेच विहीत कालावधीत निधी खर्च होईल याची दक्षता घ्यावी.
५. सदर स्मारकाच्या बांधकामावर नियंत्रण ठेवण्याची जबाबदारी जिल्हास्तरीय स्मारक समितीची राहील.
पृष्ठ ४ पैकी २
# Page 3
शासन निर्णय क्रमांकः स्मारक-२०१९/प्र.क्र.६०/योजना-११
६. या स्मारकासाठी होणारा खर्च लेखाशिर्ष-मागणी क्रमांक-एल-३, २५१५-इतर ग्राम विकास कार्यक्रम, १९६ जिल्हा परिषदांना / जिल्हास्तरीय पंचायतीना सहाय ( ००) (०६) थोर व्यक्तींची स्मारके उभारण्याकरिता अनुदान (२५१५२४८६), ३१ सहायक अनुदान (योजनांतर्गत) या लेखाशिर्षांतर्गत प्राप्त होणाऱ्या मंजूर अनुदानातून भागविण्यात यावा.
७. सदर शासन निर्णय सार्वजनिक बांधकाम विभागाच्या अनौपचारिक संदर्भ क्रमांक १०६/२०२२ / इमा-३, दिनांक २७.०९.२०२२ अन्वये मिळालेल्या सहमतीनुसार निर्गमित करण्यात येत आहे.
# Page 4