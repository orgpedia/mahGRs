# Page 1
धडगाव पंचायत समिती (जि. नंदूरबार) नवीन प्रशासकीय इमारत बांधकामास प्रशासकीय मान्यता देण्याबाबत...
महाराष्ट्र शासन
ग्राम विकास विभाग
शासन निर्णय क्रमांक: पंसई-२०२१/प्र.क्र.०८ / बांधकाम-४
५ वा मजला, बांधकाम भवन, २५ मर्झबान पथ
फोर्ट, मंत्रालय, मुंबई- ४०० ००१
तारीख : २२ जून, २०२१
वाचा : १) मुख्य कार्यकारी अधिकारी, जिल्हा परिषद, नंदूरबार यांचे पत्र क्रमांकः जिपनं/बांध/पीओ ८२१/२०१२, दिनांक ०५ मे, २०१२.
२) कार्यकारी अभियंता (बांध.), जिल्हा परिषद, नंदूरबार यांचे पत्र क्रमांकः जिपनं/बांध/पीओ २/पंसधइमारत/२०७/२०२१, दिनांक २८ जानेवारी, २०२१.
प्रस्तावना :
मुख्य कार्यकारी अधिकारी, जिल्हा परिषद, नंदूरबार यांनी वाचा मधील अनुक्रमांक १ व कार्यकारी अभियंता (बांध.), जिल्हा परिषद, नंदूरबार यांनी वाचा मधील अनुक्रमांक २ येथील पत्रान्वये, धडगाव पंचायत समिती (जि.नंदूरबार) येथील नवीन प्रशासकीय इमारत बांधकामास प्रशासकीय मान्यता देण्याची विनंती केली आहे.
०२. पंचायत समिती धडगाव (जि. नंदूरबार) येथील अस्तित्वातील प्रशासकीय इमारत ही सन १९६० पासून आहे. सदर इमारत ही लोडबेरींग असून उतरत्या छपराची व कौलारू आहे. सदर इमारतीच्या भिंतीला तडे गेले असल्याने व पावसाळ्यात छत गळत असल्यामुळे प्रशासकीय कामकाज करणे अडचणीचे आहे. तसेच सदर इमारत पावसाळ्यात गळल्यामुळे दप्तराची नासाडी होते व कर्मचाऱ्यांनाही त्रास होतो. तसेच स्ट्रक्चरल ऑडिट रिपोर्टमध्ये, सदर इमारत वापरण्यास योग्य नसल्याचे व त्या इमारतीचा वापर धोकादायक असल्याचे नमुद केलेले आहे. यास्तव कार्यकारी अभियंता (बांध.), जिल्हा परिषद, नंदूरबार यांनी पंचायत समिती, धडगाव, जि. नंदूरबार येथील नवीन प्रशासकीय इमारतीचे बांधकाम भुमापन क्रमांक ९ या क्षेत्रावर करण्याचे प्रस्तावित आहे. सदरची जागा ही मुख्य कार्यकारी अधिकारी, जिल्हा परिषद, नंदूरबार यांच्या नावावर आहे. पंचायत समिती, धडगाव (जि.नंदूरबार ) ही “क” वर्ग दर्जाची असून एकुण बांधकामाचे क्षेत्रफळ १२५१.०० चौ.मी. इतके प्रस्तावित केलेले आहे. कार्यकारी अभियंता (बांध.), जिल्हा परिषद, नंदूरबार यांनी ग्राम विकास विभागाच्या दिनांक ०१ एप्रिल, २०१३ रोजीच्या शासन निर्णयातील “क” वर्ग दर्जाच्या इमारतीसाठीच्या नमुना आराखड्यानुसार मुख्य वास्तुशास्त्रज्ञ, मुंबई यांच्या जॉब क्र. T-ADM/५५११, DRG.No. २६ या नमुना नकाशावर आधारित रू.८४६.८० लक्ष किंमतीचे सविस्तर अंदाजपत्रक सादर केलेले आहे. सदर अंदाजपत्रक सन २०२०-२१ च्या दरसूचीवर आधारित असून ते कार्यकारी अभियंता (बांध.), जिल्हा परिषद, नंदूरबार यांनी साक्षांकित केलेले आहे. कार्यकारी अभियंता (बांध.), जिल्हा परिषद, नंदूरबार यांनी प्रस्तावासोबत स्ट्रक्चरल
# Page 2
शासन निर्णय क्रमांक: पंसई-२०२१/प्र.क्र.०८/बांधकाम-४
ऑडिट रिपोर्ट, पंचायत समितीच्या ठरावाची प्रत, जागेचा उतारा, लीड चार्ट, क्वॅरी चार्ट, ले-आऊट प्लॅन, अस्तित्वातील इमारत बांधकामाचे फोटो इत्यादी कागदपत्रे सादर केलेली आहेत.
०३. कार्यकारी अभियंता (बांध.), जिल्हा परिषद, नंदूरबार यांनी सादर केलेल्या प्रस्तावाच्या छाननी अंती, धडगाव पंचायत समिती (जि. नंदूरबार) येथील नवीन प्रशासकीय इमारत बांधकामाच्या रूपये ८४६.८० लक्ष इतक्या अंदाजपत्रकीय किंमतीस प्रशासकीय मान्यता देण्याची बाब शासनाच्या विचाराधीन होती.
शासन निर्णय:
धडगाव पंचायत समिती (जि. नंदूरबार) येथील नवीन प्रशासकीय इमारत बांधकामाच्या रूपये ८,४६,८०,०००/- (रूपये आठ कोटी सेहेचाळीस लक्ष ऐंशी हजार फक्त) इतक्या अंदाजपत्रकीय किंमतीच्या कामांस पुढील अटींच्या अधीन राहून या शासन निर्णयान्वये प्रशासकीय मान्यता देण्यात येत आहे.
१. प्रस्तुत बांधकामास तांत्रिक मान्यता देण्यापुर्वी संकल्पन तपासून घेणे आवश्यक राहील.
२. प्रस्तुत इमारतीचे बांधकाम मुख्य वास्तुशास्त्रज्ञ, सा. बां. मंडळ, मुंबई यांच्याकडील विहित नमुना आराखड्यानुसार हाती घेण्यापूर्वी, स्थानिक नगररचना प्राधिकरणाची तसचे अग्निशमन यंत्रणेची मंजुरी घेणे बंधनकारक राहील.
३. नियोजित आराखड्यात महिला पदाधिकाऱ्यासाठी प्रसाधनगृहासह विश्रांती कक्षाचे संकल्पन करण्यात येवून, सदर व्यवस्था इमारतीमध्ये निर्माण करण्यात यावी.
४. प्रस्तुत प्रशासकीय इमारत बांधकामामध्ये ग्रीन बिल्डींग संकल्पना अंमलात आणून, नैसर्गिक प्रकाशयोजना व वायुवीजन, पाण्याच्या व उर्जेच्या वापरात काटकसर, पर्जन्य जलपुनर्भरण आणि जास्तीत जास्त पर्यावरणपूरक बांधकाम साहित्य व साधन-सामुग्रीचा वापर करणे आवश्यक राहील.
५. प्रस्तुतचे काम हाती घेतल्यापासून जास्तीत जास्त दोन वर्षात पूर्ण होईल, असे नियोजन करून, इमारत बांधकामाचा त्रैमासिक प्रगती अहवाल वेळीच शासनास पाठविण्याची संबधित कार्यकारी अभियंता (बांध.), जिल्हा परिषद यांनी दक्षता घ्यावी.
६. या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय मान्यता किंमतीतच काम पूर्ण करण्याची संबधित कार्यकारी अभियंता (बांध), जिल्हा परिषद यांनी दक्षता घ्यावी.
७. या कामी प्रशासकीय मान्यतेपेक्षा अधिक खर्च झाल्यास तो संबंधित पंचायत समिती/जिल्हा परिषदेने सोसावा.
८. प्रस्तुत प्रशासकीय इमारतीमध्ये अपंगांना सोयी-सुविधा उपलब्ध होण्याच्या दृष्टीने रॅम्प, रेलींग व तत्सम सुविधा निर्माण करणे बंधनकारक राहील.
९. प्रत्यक्ष इमारतीचे बांधकाम करतेवेळी पर्यावरण विभाग क्र.ईएनव्ही-२०१३/प्र.क्र.१७७/ तां.क.१, दिनांक १०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
०२. धडगाव पंचायत समिती (जि. नंदूरबार) येथील नवीन प्रशासकीय इमारत बांधकामाच्या सविस्तर अंदाजपत्रकाचा सर्वसाधारण गोषवारा पुढीलप्रमाणे आहे.
-------------------------------------------------------------------------------
|  | General Abstract For Construction of Dhadgaon P. S. Administrative Building |  |
|  | Sr. No. |  |  | Description of Item |  |  | Cost (In Rs.) |  |
| 1 | Cost of Work | 41463906.00 |
| 2 | Cost of Land Development | 5000000.00 |
-------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः पंसई-२०२१/प्र.क्र.०८/बांधकाम-४
-------------------------------------------------------------------------------
|  | General Abstract For Construction of Dhadgaon P. S. Administrative Building |  |
|  | Sr. No. |  |  | Description of Item |  |  | Cost (In Rs.) |  |
| 3 | Cost of External and Internal B. T. Road | 6000000.00 |
| 4 | Cost of Compound Wall | 4000000.00 |
| A) | Total (1 to 4) | 56463906.00 |
| 5 | Add 11 % for Electrification | 6211030.00 |
| 6 | Add 10 % for Water Supply | 5646391.00 |
| 7 | Add for Fire Fighting Arrangement | 500000.00 |
| 8 | Add 1% for Computerization Charges | 688213.00 |
| 9 | Add 12% for GST | 8258559.00 |
| 10 | Add SQM Charges | 30000.00 |
| 11 | Add 4 % for Contingencies | 2752853.00 |
| 12 | Add 6 % for Price Escalation | 4129280.00 |
| B) | Total (5 to 12 ) | 28216326.00 |
| Grant Total (A + B) | 84680232.00 |
| Says | 8,46,80,000/ |
-------------------------------------------------------------------------------
०३. उपरोक्त बांधकामासाठी संबंधित सक्षम प्राधिकाऱ्याची तांत्रिक मान्यता प्राप्त झाल्यानंतर
अनुदान स्वरूपात, टप्प्या-टप्प्याने निधी उपलब्ध करून दिला जाणार असून, तो उपलब्धतेनुसार अर्थसंकल्प
वितरण प्रणाली (BDS) द्वारे वितरीत करण्यात येईल. यावरील खर्च "२५१५-इतर ग्रामीण विकास कार्यक्रम
१०१, पंचायती राज ३१ सहाय्यक अनुदाने (०१) (०३) जिल्हा परिषदांच्या इमारती बांधकामासाठी जिल्हा
परिषदांना सहाय्यक अनुदाने (२५१५ ००५३)" या लेखाशीर्षाखाली खर्ची टाकण्यात यावा.
०४. प्रस्तुतचा शासन निर्णय हा वित्त विभागाच्या अनौ.सं.क्र.१६१/२१/व्यय-१५, दिनांक १० मार्च,
२०२१ रोजीच्या सहमतीनुसार निर्गमित करण्यात येत आहे.
# Page 4