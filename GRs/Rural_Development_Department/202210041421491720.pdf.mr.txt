# Page 1
महाराष्ट्र विकास सेवा, गट-ब संवर्गातील अधिकाऱ्यांच्या पदस्थापनेबाबत विभागीय आयुक्त यांना प्रत्यार्पित केलेल्या अधिकाराचे पुनर्विलोकन करणेबाबत.
महाराष्ट्र शासन
ग्राम विकास विभाग
शासन निर्णय क्रमांकः मविसे-१०२२/प्र.क्र.१४१/२०२२/आस्था-३ (अ)
बांधकाम भवन, २५, मर्झबान पथ, मुंबई - ४००००१.
तारीख: ४ ऑक्टोंबर,२०२२.
वाचा : १) शासन निर्णय, क्र.मविसे-१०१४/प्र.क्र.२२९/आस्था-३अ, दिनांक ४.२.२०१५.
२) शासन परिपत्रक क्र.मविसे-१०/२०१४/प्र.क्र.२२९/आस्था-३अ, दिनांक १८.३.२०१५ ३) शासन निर्णय, सामान्य प्रशासन विभाग, क्र.एसआरव्ही-२०१६/प्र.क्र.२९०/कार्या-१२, दिनांक १९.११.२०१६.
प्रस्तावना : महाराष्ट्र शासकिय कर्मचाऱ्यांच्या बदल्यांचे विनियमन आणि शासकीत कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ६ खालील तक्त्यानुसार, महाराष्ट्र विकास सेवा,गट-ब मधील अधिकाऱ्यांच्या बदल्या करण्यास सक्षम प्राधिकारी म्हणून या विभागाचे प्रभारी मंत्री यांना अधिकार आहेत. तथापि सदर अधिनियमाच्या कलम ६ मधील परंतुक नुसार, महाराष्ट्र विकास सेवा, गट-ब मधील बदल्यांचे अधिकार महसुली विभागाच्या विभागीय आयुक्त यांना दिनांक ४.२.२०१५ च्या शासन निर्णयान्वये प्रत्यार्पित करण्यांत आलेले आहेत. तसेच, संदर्भीय दिनांक १८.३.२०१५ रोजीच्या शासन निर्णयाद्वारे सदर अधिकाऱ्यांच्या समुपदेशनाने करावयाच्या बदल्यांबाबतची कार्यपद्धती निश्चित करण्यात आलेली आहे. सदरील दिनांक १८.३.२०१५ रोजीच्या शासन परिपत्रकान्वये महाराष्ट्र विकास सेवा, गट ब संवर्गात पदोन्नतीने पदस्थापना देण्याबाबत, निवडसूचीस मान्यता प्राप्त झालेनंतर संबंधित विभागीय आयुक्त यांनी निवडसूचीतील पदोन्नतीसाठी पात्र उमेदवारांना विभागांतर्गत रिक्त पदावर पदस्थापना देण्याबाबत तरतूद करण्यात आली आहे. तथापि, पदोन्नतीनंतरची पदस्थापना विभागीय स्तरावर देण्यात येत असल्याने सेवाजेष्ठतेबाबत निर्माण होणारे प्रश्न यांचा विचार करून पदोन्नतीनंतरची पदस्थापना याबाबत विभागीय आयुक्त यांना प्रत्यार्पित केलेल्या अधिकाराचे पुनर्विलोकन करण्याची बाब शासनाच्या विचाराधीन होती.
शासन निर्णय : सामान्य प्रशासन विभागाच्या दिनांक १९.११.२०१६ च्या शासन निर्णयानुसार सरळसेवा, पदोन्नती व प्रतिनियुक्तीने नियुक्ती करण्यासंदर्भात नियुक्ती प्राधिकारी घोषित करण्यांत आलेले आहेत.
सदर शासन निर्णयानुसार गट-ब राजपत्रित पदांकरिता संबंधित विभागाचे प्रभारी मंत्री यांना नियुक्ती प्राधिकारी म्हणून घोषित करण्यांत आलेले आहे. महाराष्ट्र शासकिय कर्मचाऱ्यांच्या बदल्यांचे विनियमन आणि शासकिय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ६
# Page 2
शासन निर्णय क्रमांकः मविसे-१०२२/प्र.क्र.१४१/२०२२/आस्था-३ (अ)
नुसार, गट-ब मधील सर्व संवर्गांकरिता बदली/ पदस्थापना करण्यास सक्षम प्राधिकारी हे या विभागाचे प्रभारी मंत्री आहेत.
उपरोक्त वस्तुस्थिती विचारात घेता, महाराष्ट्र विकास सेवा, गट-ब मधील सहायक गटविकास अधिकारी यांना पदोन्नती नंतरची पदस्थापना देण्याबाबत विभागीय आयुक्तांना दिनांक १८.३.२०१५ च्या शासन निर्णयान्वये प्रत्यार्पित करण्यांत आलेले अधिकार शासनाकडे परत घेण्यात येत आहेत. त्यानुषंगाने महाराष्ट्र विकास सेवा, गट-ब संवर्गातील सहायक गट विकास अधिकारी या पदाच्या पदोन्नती नंतरची पदस्थापना देण्याबाबत विभागीय आयुक्त यांना दिनांक १८.३.२०१५ च्या शासन परिपत्रकातील प्रत्यार्पित करण्यात आलेला, परिच्छेद क्र.१२ नंतरचा खालील परिच्छेद वगळण्यात येत आहे.
“महाराष्ट्र विकास सेवा, गट-ब संवर्गात पदोन्नतीने पदस्थापना देण्याबाबत : जिल्हा परिषदेकडील जिल्हा सेवा व जिल्हा तांत्रिक सेवा, गट-क संवर्गातील कर्मचाऱ्याना सेवा प्रवेश नियमामध्ये विहित केलेल्या टक्केवारीनुसार महाराष्ट्र विकास सेवा, गट-ब मध्ये पदोन्नती दिली जाते. सदर पदोन्नतीसाठी विभागीय स्तरावर विभागीय पदोन्नती समितीची बैठक झाल्यानंतर निवडसूचीस सामान्य प्रशासन विभाग व शासन मान्यता प्राप्त झाल्यानंतर शासन स्तरावरून पदोन्नतीचे आदेश निर्गमित करण्यात येत होते. यापुढे निवडसूचीस शासन मान्यता प्राप्त झाल्यानंतर संबंधित विभागीय आयुक्त यांनी निवडसूचीतील पदोन्नती साठी पात्र उमेदवारांना विभागांतर्गत रिक्त पदावर पदस्थापना द्यावी.सदर पदस्थापना देताना दुर्गम/आदिवासी/पेसा भागातील पदे प्राथम्याने भरण्यास प्राधान्य द्यावे.”