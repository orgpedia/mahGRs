# Page 1
पंचायत समिती राहता (जि. अहमदनगर) येथील इमारतीकरिता फर्निचर या उपकामांस प्रशासकीय मान्यता देण्याबाबत...
महाराष्ट्र शासन
ग्राम विकास विभाग
शासन निर्णय क्रमांक: पंसई-२०२१/प्र.क्र.१६९/बांध-४
५ वा मजला, २५ मर्झबान पथ, बांधकाम भवन,
फोर्ट, मंत्रालय, मुंबई- ४०० ००१
तारीख : ११ जानेवारी, २०२३
वाचा : १) शासन निर्णय क्रमांकः ग्राम विकास विभाग क्र.पंसई-२०१५/प्र.क्र.२२१/बांधकाम-४, दिनांक २९ जानेवारी, २०१९.
२) अतिरिक्त मुख्य कार्यकारी अधिकारी, जिल्हा परिषद, अहमदनगर यांचे पत्र क्रमांकः जा.क्र.वशि/बांध/चिशा / २३४/२०२२, दिनांक २८ जुलै, २०२२.
प्रस्तावना :
अति. मुख्य कार्यकारी अधिकारी, जिल्हा परिषद, अहमदनगर यांनी वाचा मधील अनुक्रमांक २ येथील पत्रांन्वये राहता पंचायत समितीच्या (जि. अहमदनगर) येथील नवीन प्रशासकीय इमारतीकरिता फर्निचर या उपकामास प्रशासकीय मान्यता देण्याची विनंती केली आहे.
०२. उक्त वाचा मधील अनुक्रमांक १ येथील दिनांक २९ जानेवारी, २०१९ रोजीच्या शासन निर्णयान्वये, राहता पंचायत समिती (जि. अहमदनगर) येथील नवीन प्रशासकीय इमारत बांधकामाच्या रू.६०१.४९ लक्ष किंमतीच्या अंदाजपत्रकास प्रशासकीय मान्यता देण्यात आलेली आहे. पंचायत समिती राहता (जि. अहमदनगर) येथील प्रशासकीय इमारतीचे काम ९० टक्के पूर्ण झालेले आहे. प्रशासकीय कामकाजाच्या दृष्टीकोनातून बैठक व्यवस्थेसाठी पदाधिकारी व अधिकारी वर्गासाठी दालन व कर्मचारी वर्गासाठी टेबल खुर्ची, संगणक साठी व्यवस्था, मिटींग हॉल साठी बैठक व्यवस्था, अंतर्गत सजावट इत्यादीची आवश्यकता आहे. यास्तव, कार्यकारी अभियंता (बां.), जिल्हा परिषद, अहमदनगर यांनी राहता पंचायत समिती (जि. अहमदनगर) येथील नवीन प्रशासकीय इमारतीकरिता फर्निचर या उपकामांचे रू.३०८.८० लक्ष किंमतीचे सविस्तर अंदाजपत्रक सादर केलेले आहे. सदर अंदाजपत्रक सन २०२२-२३ च्या दरसूचीवर आधारित असून ते कार्यकारी अभियंता (बां.), जिल्हा परिषद, अहमदनगर व अधिक्षक अभियंता, सार्वजनिक बांधकाम मंडळ, अहमदनगर यांनी साक्षांकीत केलेले आहे.
०३. अतिरिक्त मुख्य कार्यकारी अधिकारी, जिल्हा परिषद, अहमदनगर यांनी सादर केलेल्या प्रस्तावाच्या तांत्रिक छाननी अंती, राहता पंचायत समितीच्या (जि. अहमदनगर) येथील नवीन
# Page 2
शासन निर्णय क्रमांक: पंसई-२०२१/प्र.क्र.१६९/बांध-४
शासकीय इमारतीकरिता फर्निचर या उपकामाच्या रू.३०८.८० लक्ष इतक्या किंमतीच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
राहता पंचायत समिती (जि. अहमदनगर) येथील नवीन प्रशासकीय इमारतीकरिता फर्निचर या उपकामाच्या एकुण रुपये ३,०८,८०,०००/- (रूपये तीन कोटी आठ लक्ष ऐंशी हजार फक्त) इतक्या अंदाजपत्रकीय किंमतीच्या कामांस पुढील अटींच्या अधीन राहून या शासन निर्णयान्वये प्रशासकीय मान्यता देण्यात येत आहे : १) पंचायत समिती राहता (जि. अहमदनगर), येथील नवीन प्रशासकीय इमारतीकरिता शासन निर्णय, सा.बां.वि.क्र.सीएटी-१०९६/प्र.क्र.१७२/इमारती -२, दि.७.१.२००४ नुसार विहीत केलेल्या नोंदणीकृत फर्निचर/मॉड्युलर फर्निचर उत्पादक अथवा पुरवठादार / अंतर्गत सजावटकार यांच्याकडून विहीत कार्यपध्दती अनुसरुन फर्निचरचे काम करून घेणे बंधनकारक राहील.
२) या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय मान्यता किंमतीतच काम पूर्ण करण्याची संबधित कार्यकारी अभियंता (बांध.), जिल्हा परिषद यांनी दक्षता घ्यावी.
३) या कामी प्रशासकीय मान्यता किंमतीपेक्षा अधिक खर्च झाल्यास तो पंचायत समिती/जिल्हा परिषदेने सोसावा.
४) प्रस्तुतचे काम हाती घेतल्यापासून जास्तीत जास्त एका वर्षात पूर्ण होईल, असे संबधित कार्यकारी अभियंता (बांध.), जिल्हा परिषद यांनी नियोजन करावे.
५) प्रस्तुत कामाचा त्रैमासिक प्रगती अहवाल वेळीच शासनास पाठविण्याची संबधित कार्यकारी अभियंता (बांध.) जिल्हा परिषद यांनी दक्षता घ्यावी.
०२. पंचायत समिती राहता (जि. अहमदनगर) येथील नवीन प्रशासकीय इमारतीकरिता फर्निचर या उपकामाच्या अंदाजपत्रकाचा सर्वसाधारण गोषवारा पुढील प्रमाणे आहे.
----------------------------------------------------------------------------------
|  |
|  | General Abstract for Furniture of P. S. Rahata Adm. Building, Dist. Ahmednagar |  |
|  |
|  | Sr.No. |  |  | Description of item |  |  | Cost In Rs. |  |
| 1. | Furniture work | 26196334.85.00 |
| 2. | Add GST 12% on Furniture cost | 3143560.18 |
| A. | Total Cost (1+2)= | 29339895.03 |
| B. | Add 2.25 % (of A) For Project preparation & Consultancy | 660147.64 |
| C. | Add 1 % (of A) for Insurance | 293398.95 |
| D | Add 2 % (of A) for Contigncies | 586797.90 |
| Grand Total (A+B+C+D) | 30880240.52 |
| Says Rs. | 3,08,80,000/ |
----------------------------------------------------------------------------------
०३. उपरोक्त फर्निचर या उपकामासाठी संबंधित सक्षम प्राधिकाऱ्याची तांत्रिक मान्यता प्राप्त झाल्यानंतर अनुदान स्वरूपात, टप्प्या-टप्प्याने निधी उपलब्ध करून दिला जाणार असून, तो
पृष्ठ ३ पैकी २
# Page 3
शासन निर्णय क्रमांकः पंसई-२०२१/प्र.क्र.१६९/बांध-४
उपलब्धतेनुसार अर्थसंकल्प वितरण प्रणाली (BDS) द्वारे वितरीत करण्यात येईल. यावरील खर्च "२५१५-इतर ग्रामीण विकास कार्यक्रम १०१, पंचायती राज ३१ सहाय्यक अनुदाने (०१) (०३) जिल्हा परिषदांच्या इमारती बांधकामासाठी जिल्हा परिषदांना सहाय्यक अनुदाने (२५१५ ००५३)" या लेखाशीर्षाखाली खर्ची टाकण्यात यावा.
०४. प्रस्तुतचा शासन निर्णय वित्तीय अधिकार, नियम पुस्तिका, १९७८ भाग पहिला, उप विभाग-पाच, अ. क्र. १ महाराष्ट्र सार्वजनिक बांधकाम नियम पुस्तिकेतील परि.क्र.१३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.