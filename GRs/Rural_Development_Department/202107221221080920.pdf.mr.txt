# Page 1
अमरावती जिल्हा परिषद (जि. अमरावती) येथील नवीन प्रशासकीय इमारत बांधकामास प्रशासकीय मान्यता देण्याबाबत...
महाराष्ट्र शासन
ग्राम विकास विभाग
शासन निर्णय क्रमांक: जिपई-२०२०/प्र.क्र.४७/बांधकाम-४
५ वा मजला, मर्झबान पथ, २५ बांधकाम भवन,
फोर्ट, मंत्रालय, मुंबई- ४०० ००१
तारीख : २२ जुलै, २०२१
वाचा : १) मुख्य कार्यकारी अधिकारी, जिल्हा परिषद, अमरावती यांचे पत्र क्रमांकः जिप/बांध./तां-३/ १२७८/२०२०, दिनांक ११ फेब्रुवारी, २०२०.
२) मुख्य कार्यकारी अधिकारी, जिल्हा परिषद, अमरावती यांचे पत्र क्रमांकः जिप/बांध./तां-३/ ५६२३/२०२०, दिनांक २७ ऑक्टोबर, २०२०.
३) मुख्य कार्यकारी अधिकारी, जिल्हा परिषद, अमरावती यांचे पत्र क्रमांकः जिप/बांध./तां-३/ ५८०/२०२१, दिनांक २७ जानेवारी, २०२१.
४) कार्यकारी अभियंता (बांध.), जिल्हा परिषद, अमरावती यांचे पत्र क्रमांकः जिप/बांध./तां-३/ ७३९/२०२१, दिनांक १ फेब्रुवारी, २०२१.
५) मुख्य कार्यकारी अधिकारी, जिल्हा परिषद, अमरावती यांचे पत्र क्रमांकः जिप/बांध/तां.-३/ १७७८/२०२१, दिनांक ०१ मार्च, २०२१.
६) मा.उच्चाधिकार समितीचे दिनांक ०४ मार्च, २०२१ रोजीच्या बैठकीचे इतिवृत्त.
प्रस्तावना :
मुख्य कार्यकारी अधिकारी, जिल्हा परिषद, अमरावती व कार्यकारी अभियंता (बांध.), जिल्हा परिषद, अमरावती यांनी वाचा मधील अनुक्रमांक १ ते ५ येथील पत्रांन्वये अमरावती जिल्हा परिषद (जि. अमरावती) येथील नवीन प्रशासकीय इमारत बांधकामास प्रशासकीय मान्यता देण्याची विनंती केली आहे.
०२. जिल्हा परिषद, अमरावती (जि. अमरावती) येथील अस्तित्वातील प्रशासकिय इमारत ब्रिटीशकालीन असून सदर इमारतीचे बांधकाम सन १८८९ मध्ये झालेले आहे. जिल्हा परिषद, अमरावती (जि.अमरावती) येथील अस्तित्वातील प्रशासकिय जुनी इमारत शिकस्त झाल्यामुळे या इमारतीच्या कोणत्याही प्रकारचे नुतनीकरण अथवा सुधारण करता येत नाही. जिल्हा परिषद, अमरावती (जि. अमरावती) येथील नवीन प्रशासकीय इमारतीचे बांधकाम शिट नं./ प्लॉट नं.३१/४ या क्षेत्रावर करण्यात येणार आहे. जिल्हाधिकारी, अमरावती यांच्या दिनांक २१ सप्टेंबर, २०२० रोजीच्या आदेशान्वये, शिट नं.३१, प्लॉट नं. ४ मधील एकुण २९५९२.९२ चौ.मी.
# Page 2
शासन निर्णय क्रमांकः जिपई-२०२०/प्र.क्र.४७/बांधकाम-४
जागा काही अटी व शर्तीच्या अधीन राहून जिल्हा परिषद, अमरावती यांचे नावे करण्याबाबत मान्यता प्रदान केलेली आहे. जिल्हा परिषद, अमरावती (जि. अमरावती) येथील अस्तित्वातील प्रशासकीय इमारतीत सद्यस्थितीत जिल्हा परिषदेचे पदाधिकारी, अधिकारी व कर्मचारी यांच्यासाठी जागा अपुरी पडत असल्यामुळे, नवीन प्रशासकीय इमारतीचे G + ४ मजल्यांचे एकुण १२,१९१.०० चौ. मी. इतक्या क्षेत्रफळाचे बांधकाम प्रस्तावित करण्यात आलेले आहे. मुख्य कार्यकारी अधिकारी, जिल्हा परिषद, अमरावती यांनी जिल्हा परिषद, अमरावती (जि. अमरावती) येथील नवीन प्रशासकीय इमारतीकरिता उपमुख्य वास्तुशास्त्रज्ञ, सार्वजनिक बांधकाम प्रादेशिक विभाग, नागपूर यांच्या जॉब नं. AMT-३१२, ड्रॉईंग नं.०१ ते ०४ या नमुना नकाशावर आधारित, रू.५८,६८,००,०००/- इतक्या किंमतीचे सविस्तर अंदाजपत्रक सादर केलेले आहे. सदर अंदाजपत्रक सन २०२०-२१ च्या दरसूचीवर आधारित असून ते कार्यकारी अभियंता (बां.), जिल्हा परिषद, अमरावती, अधीक्षक अभियंता, सा.बां. मंडळ, अमरावती, मुख्य कार्यकारी अधिकारी, जिल्हा परिषद, अमरावती व मुख्य अभियंता, सा. बां. प्रादेशिक विभाग, अमरावती यांनी साक्षांकित केलेले आहे. मुख्य कार्यकारी अधिकारी, जिल्हा परिषद, अमरावती यांनी प्रस्तावासोबत, जिल्हा परिषदेच्या ठरावाची प्रत, जागेचे मालमत्ता पत्रक, लीड चार्ट, क्वॅरी चार्ट, ले-आऊट प्लॅन, स्थळ दर्शक नकाशा, अस्तित्वातील इमारत बांधकामाचे फोटो इत्यादी कागदपत्रे सादर केलेली आहेत.
०३. मुख्य कार्यकारी अधिकारी, जिल्हा परिषद, अमरावती व कार्यकारी अभियंता (बांध.), जिल्हा परिषद, अमरावती यांनी सादर केलेल्या प्रस्तावाची मा. उच्चाधिकार समितीने केलेल्या छाननी अंती, अमरावती जिल्हा परिषद (जि. अमरावती) येथील नवीन प्रशासकीय इमारत बांधकामाच्या G + ४ मजल्यांचे एकुण १४१०२.६५ चौ. मी. इतक्या क्षेत्रफळाच्या रू.४९८३.९८ लक्ष इतक्या अंदाजपत्रकीय किंमतीस प्रशासकीय मान्यता देण्याची बाब शासनाच्या विचाराधीन होती.
शासन निर्णय:
अमरावती जिल्हा परिषद (जि.अमरावती) येथील नवीन प्रशासकीय इमारत बांधकामाच्या रूपये ४९,८३,९८,०००/- (रूपये एकोणपन्नास कोटी त्र्याऐंशी लक्ष अठ्याण्णव हजार फक्त) इतक्या अंदाजपत्रकीय किंमतीच्या कामांस पुढील अटींच्या अधीन राहून या शासन निर्णयान्वये प्रशासकीय मान्यता देण्यात येत आहे.
१. प्रस्तुत बांधकामास तांत्रिक मान्यता देण्यापुर्वी संकल्पन तपासून घेणे आवश्यक राहील.
२. नियोजित अमरावती जिल्हा परिषदेच्या नवीन प्रशासकीय इमारतीच्या बांधकामासाठी प्रस्तावित असलेली जागा जिल्हा परिषदेच्या नावावर असणे बंधनकारक राहील.
३. प्रस्तुत इमारतीचे बांधकाम विहित नमुना आराखड्यानुसार हाती घेण्यापूर्वी, स्थानिक नगररचना प्राधिकरणाची तसचे अग्निशमन यंत्रणेची मंजुरी घेणे बंधनकारक राहील.
४. नियोजित आराखड्यात महिला पदाधिकाऱ्यासाठी प्रसाधनगृहासह विश्रांती कक्षाचे संकल्पन करण्यात येवून, सदर व्यवस्था इमारतीमध्ये निर्माण करण्यात यावी.
पृष्ठ ५ पैकी २
# Page 3
शासन निर्णय क्रमांकः जिपई-२०२०/प्र.क्र.४७/बांधकाम-४
५. प्रस्तुत प्रशासकीय इमारत बांधकामामध्ये ग्रीन बिल्डींग संकल्पना अंमलात आणून, नैसर्गिक प्रकाशयोजना व वायुवीजन, पाण्याच्या व उर्जेच्या वापरात काटकसर, पर्जन्य जलपुन:र्भरण आणि जास्तीत जास्त पर्यावरणपूरक बांधकाम साहित्य व साधन-सामुग्रीचा वापर करणे आवश्यक राहील.
६. प्रस्तुतचे काम हाती घेतल्यापासून जास्तीत जास्त तीन वर्षात पूर्ण होईल, असे नियोजन करून, इमारत बांधकामाचा त्रैमासिक प्रगती अहवाल वेळीच शासनास पाठविण्याची संबधित मुख्य कार्यकारी अधिकारी, जिल्हा परिषद यांनी दक्षता घ्यावी.
७. या प्रकरणी सुधारीत प्रशासकीय मान्यता दिली जाणार नसल्याने, मंजूर प्रशासकीय मान्यता किंमतीतच काम पूर्ण करण्याची संबधित कार्यकारी अभियंता (बांध), जिल्हा परिषद यांनी दक्षता घ्यावी. प्रशासकीय मान्यतेपेक्षा अधिक खर्च झाल्यास तो संबंधित जिल्हा परिषदेने सोसावा.
८. प्रस्तुत प्रशासकीय इमारतीमध्ये अपंगांना सोयी-सुविधा उपलब्ध होण्याच्या दृष्टीने रॅम्प, रेलींग व तत्सम सुविधा निर्माण करणे बंधनकारक राहील.
९. प्रत्यक्ष इमारतीचे बांधकाम करतेवेळी पर्यावरण विभाग क्र.ईएनव्ही-२०१३/प्र.क्र.१७७/ तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
१०.खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दिनांक २४/०८/२०१७ व दिनांक ०७ मे, २०२१ च्या शासन निर्णयांन्वये निर्गमित केलेल्या सूचना विचारात घ्याव्यात.
११.स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पुर्ण करावीत.
१२. सदर सविस्तर अंदाजपत्रकास मुख्य अभियंता, सार्वजनिक बांधकाम प्रादेशिक विभाग, अमरावती यांचेकडून तांत्रिक मान्यता घेण्यात यावी.
०२. अमरावती जिल्हा परिषद (जि. अमरावती) येथील नवीन प्रशासकीय इमारत बांधकामाच्या सविस्तर अंदाजपत्रकाचा सर्वसाधारण गोषवारा पुढीलप्रमाणे आहे.
-------------------------------------------------------------------------------
|  | General Abstract For Construction of Amravati Z. P. Administrative Building |  |
|  | Sr. No. |  |  | Description of Item |  |  | Cost (In Rs.) |  |
| (A) | Essential Items (Components) |  |
| 1 | (a) Building Proper |  |
| Parking Floor | 33349030.00 |
| Upper Ground Floor | 59197680.00 |
| 1st Floor | 53932780.00 |
| 2nd Floor | 53589375.00 |
| 3rd Floor | 56384270.00 |
| 4th Floor | 41971940.00 |
| Sub Total (a) | 298425075.00 |
| (b) Rain/Roof Water Harvesting | 500000.00 |
| (c) Ramp for Handicaps | 100000.00 |
-------------------------------------------------------------------------------
पृष्ठ ५ पैकी ३
# Page 4
शासन निर्णय क्रमांकः जिपई-२०२०/प्र.क्र.४७/बांधकाम-४
-------------------------------------------------------------------------------
|  | General Abstract For Construction of Amravati Z. P. Administrative Building |  |
|  | Sr. No. |  |  | Description of Item |  |  | Cost (In Rs.) |  |
|  | (d) Furniture | 40380700.00 |
| Sub Total (b+c+d) | 40980700.00 |
| 2 | Water Supply and Sanitary Works (5% of a) | 14921254.00 |
| 3 | Electrification |  |
| Internal Electrification (5 % of a) | 14921254.00 |
| External Electrification ( 6 % of a ) | 17905504.00 |
| Fire Fighting Arrangements etc. | 500000.00 |
|  | Sub Total (3) | 33326758.00 |
|  | Sub Total (A) | 387653787.00 |
| (B) | Miscellaneous Items |  |
| i) Compound Wall and Gate | 5036858.00 |
| ii) Internal Roads | 2825012.00 |
| iii) Development of Ground | 500000.00 |
| iv) Land Scaping | 3000000.00 |
| v) CC Drains and C/D Works | 2000000.00 |
| Sub Total (B) | 13361870.00 |
|  | Sub Total = (A) + (B) | 401015657.00 |
| (C) | Optional Items |  |
| 1) Lifts (4 No.) | 8000000.00 |
| 2) AB Room, Area lighting, Pumps, Generator | 500000.00 |
| 3) CCTV and Sound System | 1000000.00 |
|  | Sub Total (C) | 9500000.00 |
|  | Project Cost (P) = (A) + (B) + (C) | 410515657.00 |
| (D) | Provisions |  |
| (i) Contingencies 4 % on (a) | 11937003.00 |
| (ii) Consultancy Charges 1.5% on (P) | 6157735.00 |
| (iii) GST 12 % for on ( P ) | 49261879.00 |
| (iv) Price Escalation 5% on (P) | 20525783.00 |
| Sub Total (D) | 87882400.00 |
|  | Total Cost of Project (TPC) (A+B+C+D) | 498398057.00 |
| Says | 49,83,98,000/ |
-------------------------------------------------------------------------------
०३. प्रस्तुत कामाच्या सविस्तर अंदाजपत्रकास सक्षम प्राधिकाऱ्यांकडून त्वरेने तांत्रिक मान्यता घेऊन त्याची प्रत शासनास सादर करावी.
०४. उपरोक्त प्रशासकीय इमारत बांधकामासाठी संबंधित सक्षम प्राधिकाऱ्याची तांत्रिक
मान्यता प्राप्त झाल्यानंतर, अनुदान स्वरूपात निधी टप्प्या-टप्प्याने उपलब्ध करून दिला जाणार
असून, तो उपलब्धतेनुसार अर्थसंकल्प वितरण प्रणाली ( BDS) द्वारे वितरीत करण्यात येईल.
यावरील खर्च "२५१५- इतर ग्रामीण विकास कार्यक्रम १०१, पंचायती राज ३१ सहाय्यक अनुदाने
(०१) (०३) जिल्हा परिषदांच्या इमारती बांधकामासाठी जिल्हा परिषदांना सहाय्यक अनुदाने (२५१५
००५३)" या लेखाशीर्षाखाली खर्ची टाकण्यात यावा.
पृष्ठ ५ पैकी ४
# Page 5
शासन निर्णय क्रमांकः जिपई-२०२०/प्र.क्र.४७/बांधकाम-४
०५. प्रस्तुतचा शासन निर्णय वित्तीय अधिकार, नियम पुस्तिका, १९७८ भाग पहिला, उप विभाग-पाच, अ.क्र.१ महाराष्ट्र सार्वजनिक बांधकाम नियम पुस्तिकेतील परि. क्र. १३४ खाली
प्रशासनिक विभागास प्रदान करण्यात आलेल्या अधिकारास अनुसरून निर्गमित करण्यात येत आहे.