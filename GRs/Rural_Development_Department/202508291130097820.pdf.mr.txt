# Page 1
एकत्रित परिविक्षाधीन प्रशिक्षण कार्यक्रम
(सीपीटीपी)-११ अंतर्गत परिविक्षाधीन गट
विकास अधिकारी, गट-अ यांना खातेनिहाय
जिल्हा संलग्नता प्रशिक्षणाकरिता जिल्हा
वाटप करण्याबाबत....
महाराष्ट्र शासन
ग्राम विकास विभाग
शासन आदेश क्रमांकः RDD-१४०११/९०/२०२५-RDD(Est-३A)
३ रा मजला, बांधकाम भवन, २५ मर्झबान पथ,
फोर्ट, मंत्रालय, मुंबई - ४०० ००१
तारीख: २९ ऑगस्ट, २०२५
वाचा :
१)शासन निर्णय, सामान्य प्रशासन विभाग क्रमांकः टिआरएन-२०१३/प्र.क्र.८४/१३/१२-अ, दिनांक २० जानेवारी, २०१४.
२)शासन निर्णय, सामान्य प्रशासन विभाग क्रमांकः टीआरएन-१११४/प्र.क्र.९६/१४/१८-ब, दिनांक २० एप्रिल, २०१५.
३)शासन निर्णय, सामान्य प्रशासन विभाग क्रमांकः टीआरएन-०४२४/प्र.क्र.३७/प्रशि १, दिनांक १ ऑगस्ट, २०२५.
४)कार्यालयीन आदेश, सामान्य प्रशासन विभाग क्रमांकः टिआरएन-११२५/प्र.क्र.३४/प्रशि-२, दिनांक १४ ऑगस्ट, २०२५.
प्रस्तावना :
उपरोक्त वाचा मधील अनुक्रमांक १ येथील दिनांक २० जानेवारी, २०१४ रोजीच्या शासन
निर्णयान्वये महाराष्ट्र लोकसेवा आयोगामार्फत राज्यसेवा परीक्षेद्वारे सरळसेवेने शासनसेवेत नियुक्त
होणाऱ्या गट-अ व गट-ब मधील अधिकाऱ्यांसाठी २ वर्ष कालावधीचा एकत्रित परिविक्षाधीन प्रशिक्षण
कार्यक्रम (सीपीटीपी) सुरू करण्याबाबतचा धोरणात्मक निर्णय घेतला आहे. तसेच सामान्य प्रशासन
विभागाच्या उपरोक्त वाचा मधील अनुक्रमांक ३ येथील दिनांक १ ऑगस्ट, २०२५ रोजीच्या शासन
निर्णयान्वये, महाराष्ट्र लोकसेवा आयोगाकडून राज्यसेवा परिक्षेद्वारे शासन सेवेत गट-अ व गट-ब मध्ये
नियुक्त होणाऱ्या परिविक्षाधीन प्रशिक्षणार्थी अधिकाऱ्यांच्या एकत्रित परिविक्षाधीन प्रशिक्षण कार्यक्रमाचा
(सीपीटीपी) सुधारीत आराखडा निश्चित करण्यात आला असून सीपीटीपी-११ व तद्नंतरच्या पुढील
तुकड्यांना लागू करण्यात आला आहे.
०२. सामान्य प्रशासन विभागाच्या उक्त वाचा मधील अनुक्रमांक ४ येथील दिनांक १४
ऑगस्ट, २०२५ रोजीच्या कार्यालयीन आदेशान्वये, राज्य सेवा परीक्षा-२०२३ अन्वये गट विकास
अधिकारी, गट-अ पदासाठी शिफारस प्राप्त ठरलेल्या एकुण ३६ व राज्य सेवा परिक्षा-२०२२ अन्वये गट
विकास अधिकारी, गट-अ पदासाठी शिफारस प्राप्त ठरलेल्या व मुदतवाढ घेतलेल्या १ अशा एकुण ३७
# Page 2
शासन आदेश क्रमांकः RDD-१४०११/९०/२०२५-RDD(Est-३A)
उमेदवारांना परिविक्षाधीन गट विकास अधिकारी, गट-अ पदावर नियुक्ती देण्यात आलेली आहे. सदर
कार्यालयीन आदेशामध्ये एकत्रित परिविक्षाधीन प्रशिक्षण कार्यक्रम (सीपीटीपी)-११ अंतर्गत प्रशिक्षणार्थी
अधिकारी यांना जिल्हा संलग्नता या टप्प्याच्या प्रशिक्षणासाठी दिनांक १ सप्टेंबर, २०२५ रोजी रूजू
होण्याबाबत कळविण्यात आले आहे. सबब, एकत्रित परिविक्षाधीन प्रशिक्षण कार्यक्रम-११ अंतर्गत एकुण
३७ परिविक्षाधीन प्रशिक्षणार्थी अधिकाऱ्यांना खातेनिहाय जिल्हा संलग्नता प्रशिक्षणासाठी जिल्हा वाटप
करण्याची बाब शासनाच्या विचाराधीन होती.
शासन आदेश :
राज्य सेवा परीक्षा-२०२३ अन्वये गट विकास अधिकारी, गट-अ पदासाठी शिफारस
प्राप्त ठरलेल्या एकुण ३६ व राज्य सेवा परिक्षा-२०२२ अन्वये गट विकास अधिकारी, गट-अ पदासाठी
शिफारस प्राप्त ठरलेल्या व मुदतवाढ घेतलेल्या १ अशा एकुण ३७ परिविक्षाधीन प्रशिक्षणार्थी
अधिकाऱ्यांना, सामान्य प्रशासन विभागाच्या उक्त वाचा मधील अनुक्रमांक ३ येथील दिनांक १ ऑगस्ट,
२०२५ रोजीच्या शासन निर्णयातील तरतूदीनुसार, एकत्रित परिविक्षाधीन प्रशिक्षण कार्यक्रम
(सीपीटीपी)-११ अंतर्गत खातेनिहाय जिल्हा संलग्नता प्रशिक्षणासाठी सोबत जोडलेल्या परिशिष्ट्ट- अ
नुसार, जिल्हा परिषद वाटप करण्यात येत आहे.
०२. परिविक्षाधीन गट विकास अधिकारी यांनी संबंधित जिल्हा परिषदेचे मुख्य कार्यकारी
अधिकारी यांचेकडे दिनांक १ सप्टेंबर, २०२५ (म.पू.) रोजी रूजू व्हावे. एकत्रित परिविक्षाधीन प्रशिक्षण
कार्यक्रम (सीपीटीपी)-११ अंतर्गत खातेनिहाय जिल्हा संलग्नता प्रशिक्षणासाठी रूजू झालेल्या
प्रशिक्षणार्थी अधिकाऱ्यांचा रूजू अहवाल सामान्य प्रशासन विभागास सादर करणे आवश्यक आहे.
यास्तव, संबंधित अपर आयुक्त (आस्थापना), विभागीय आयुक्त कार्यालय यांनी त्यांच्या अखत्यारितील
जिल्हा परिषदांमध्ये एकत्रित परिविक्षाधीन प्रशिक्षण कार्यक्रम (सीपीटीपी)-११ अंतर्गत खातेनिहाय
जिल्हा संलग्नता प्रशिक्षणासाठी रूजू झालेल्या प्रशिक्षणार्थी अधिकाऱ्यांचा एकत्रित रूजू अहवाल
soest३a.rdd-mh@nic.in या ई-मेलवर शासनास दिनांक २ सप्टेंबर, २०२५ पयंत सादर करावा.
०३. सीपीटीपी-११ मधील प्रशिक्षणार्थी अधिकाऱ्यांचे वेतन व इतर अनुषंगिक भत्ते प्राप्त व्हावेत
यानुषंगाने संबंधित जिल्हा परिषदेने या अधिकाऱ्यांची सेवा पुस्तके तयार करणे, सेवार्थ प्रणालीमध्ये नोंदणी
करणे, त्यांचे एनपीएस करीता खाते उघडणे तसेच अन्य अनुषंगिक बाबी पुर्ण करणे इत्यादी कार्यवाही
प्रशिक्षणाच्या सुरूवातीच्या ४ आठवड्यांच्या कालवधीत करावी. परिविक्षाधीन अधिकाऱ्यांना प्रशिक्षणाच्या
पहिल्या महिन्यापासून संबंधित पदाचे नियमित वेतन प्रदान करावे.
०४. सामान्य प्रशासन विभागाच्या दिनांक ०१ ऑगस्ट, २०२५ रोजीच्या शासन निर्णयातील
परिच्छेद क्रमांक ४ मधील मुद्दा क्रमांक ६ नुसार प्रशिक्षणार्थी अधिकारी यांच्या प्रशिक्षण कालावधीतील
रजेबाबत निर्णय संबंधित जिल्हास्तरावरील अधिकारी यांनी घ्यावा.
पृष्ट्ठ ५ पैकी २
# Page 3
शासन आदेश क्रमांकः RDD-१४०११/९०/२०२५-RDD(Est-३A)
०५. सदर प्रशिक्षणाबाबतची कार्यक्रम पुस्तिका स्वतंत्रपणे कळविण्यात येईल. सदर
कार्यक्रम पुस्तीकेनुसार प्रशिक्षण पूर्ण करण्यात यावे.
०६. संबंधित प्रशिक्षणार्थी अधिकारी यांनी खातेनिहाय जिल्हा संलग्नता प्रशिक्षणासाठी
वाटप केलेल्या संबंधित जिल्हा परिषदेमध्ये दिनांक १ सप्टेंबर, २०२५ (म.पू.) रोजी रूजू व्हावे. संबंधित
प्रशिक्षणार्थी अधिकाऱ्यांचे लक्ष सामान्य प्रशासन विभागाच्या क्रमांक : सीडीआर १०८२/२५६७/२८/
अकरा, दिनांक ३०.०८.१९८२ च्या शासन परिपत्रकाकडे वेधण्यात येत आहे. संबंधित प्रशिक्षणार्थी
अधिकारी यांनी वाटप केलेल्या जिल्हा परिषदेत बदल करण्यासाठी कुठल्याही स्वरूपाची आवेदने
सादर केल्यास, ते शिस्तभंगाच्या कारवाईस पात्र ठरतील, याची त्यांनी नोंद घ्यावी.
सदर शासन आदेश महाराष्ट्र शासनाच्या www.maharashtra.gov.in या
# Page 4
# Page 5