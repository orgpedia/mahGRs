# Page 1
महाराष्ट्र विक्रीकर न्यायाधिकरणाकडे दाखल केलेली व बराच काळ प्रलंबित असलेली प्रकरणे त्वरीत निकालात काढण्यासाठी निर्माण करण्यात आलेल्या मुंबई खंडपीठाला मुदतवाढ देण्याबाबत.
महाराष्ट्र शासन
वित्त विभाग
शासन निर्णय क्र.: मविन्या १०२१/प्र.क्र.७३/वि.प्र.४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दि. ०९ ऑगस्ट, २०२१.
वाचा :- शासन निर्णय, वित्त विभाग, क्रमांक मविन्या-१०१७/प्र.क्र.४३/वि.प्र-४, दि.१६/१०/२०१७.
प्रस्तावना : मुंबई विक्रीकर कायदा व मुल्यवर्धित कर कायद्यांतर्गत महाराष्ट्र विक्रीकर न्यायाधिकरणासमोर प्रलंबित असलेली व नव्याने दाखल होणाऱ्या प्रकरणांचा जलद गतीने निपटारा होऊन महसूल उत्पन्न वाढीसाठी राज्यात तात्पुरत्या स्वरुपातील तीन नवीन खंडपीठे (मुंबई, पुणे व नागपूर) ज्या दिनांकास सुरु होतील तेथून पुढे दोन वर्षाच्या कालावधीसाठी स्थापन करण्यास संदर्भाधीन दि.१६/१०/२०१७ रोजीच्या शासन निर्णयान्वये मान्यता देण्यात आली. यामधील मुंबई खंडपीठ येथे न्यायिक सदस्य श्री. शरद रामकिशोर त्रिवेदी यांची दि.१९/०८/२०१९ रोजी नियुक्ती झाल्याने सदर दिनांकास मुंबई खंडपीठ कार्यान्वित झाले असून संदर्भाधीन शासन निर्णयानुसार मुंबई खंडपीठाची मुदत दि.१८/०८/२०२१ रोजी संपुष्टात येत आहे. सद्य:स्थितीत मुंबई खंडपीठात प्रलंबित अपील प्रकरणांची संख्या ३४९७ इतकी आहे.
सदर प्रलंबित प्रकरणाची संख्या तसेच दरमहा दाखल होत असलेली अपील प्रकरणे विचारात घेऊन, महाराष्ट्र विक्रीकर न्यायाधिकरणाच्या मुंबई खंडपीठाला मुदतवाढ देण्याची बाब शासनाच्या विचाराधीन होती.
शासन निर्णय : महाराष्ट्र विक्रीकर न्यायाधिकरण, मुंबई येथील प्रलंबित अपील प्रकरणांचा जलद निपटारा होण्यासाठी तसेच कुंठीत कराची वसूली होऊन राज्याच्या महसूली उत्पन्नात वाढ होण्यासाठी न्यायाधिकरणाच्या मुंबई खंडपीठास, या आदेशाद्वारे दि.१९/०८/२०२१ पासून पुढील १ वर्षासाठी मुदतवाढ देण्यात येत आहे.
२. उपरोक्त बाबींवर होणारा खर्च “मागणी क्र. जी-१, प्रधानशीर्ष २०४०, विक्री, व्यापार इत्यादी वरील कर (००) १०१- वसूली खर्च (०२) महाराष्ट्र विक्रीकर न्यायाधिकरण (०२) (०१) महाराष्ट्र विक्रीकर न्यायाधिकरण (अनिवार्य) (२०४०००६२)" या लेखाशिर्षाखाली त्या त्या वर्षातील मंजूर होणाऱ्या अनुदानातून भागविण्यात यावा.
# Page 2
शासन निर्णय क्रमांकः मविन्या १०२१/प्र.क्र.७३/वि.प्र.४