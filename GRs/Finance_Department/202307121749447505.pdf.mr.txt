# Page 1
हरित रोखे (Green Bonds) उभारण्यासंदर्भात समिती गठीत करण्याबाबत.
महाराष्ट्र शासन
वित्त विभाग
शासन निर्णय क्रमांक : एमआयएस-१०.२३/प्र.क्र.२७/अर्थोपाय मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १२ जुलै, २०२३.
प्रस्तावना : राज्य शासनाने सन २०२३-२४ च्या अर्थसंकल्पीय भाषणात ग्रीन बॉण्डबाबत "हवामान बदलांच्या समस्यांचा मुकाबला करण्यासाठी केंद्र शासनाने ग्रीन बॉण्डमधून १६ हजार कोटी उभारण्याचे ठरविले आहे. राज्यासाठी सन २०२४ पर्यंत ५ हजार कोटी रुपये ग्रीन बॉण्डमधून उभारण्यात येतील. त्यामधून नवीकरणीय ऊर्जा, हरित इमारती, हरित हायड्रोजन, इलेक्ट्रीक मोबिलिटी व चार्जिंग सुविधा इत्यादी उपक्रम हाती घेण्यात येतील" अशी घोषणा केली आहे. सदर घोषणेच्या अंमलबजावणीसाठी राज्यस्तरीय “महाराष्ट्र ग्रीन फायनान्स वर्किंग कमिटी (MGFWC)” गठीत करण्याची बाब शासनाच्या विचाराधीन होती.
शासन निर्णय : वरील बाब विचारात घेता, खालीलप्रमाणे राज्यस्तरीय 'महाराष्ट्र ग्रीन फायनान्स वर्कींग कमिटी (MGFWC)' गठीत करण्यात येत आहे :
२. त्याचप्रमाणे आवश्यकतेनुसार इतर विभागाच्या सचिवांना निमंत्रित सदस्य म्हणून बोलविले जाऊ शकेल. तसेच निवडलेले प्रकल्प अपेक्षित उद्दिष्टांशी सुसंगत आहेत याची खात्री करण्यासाठी इतर विभाग आणि क्षेत्रातील तज्ञांचा सल्ला घेतला जाऊ शकतो.
# Page 2
शासन निर्णय क्रमांकः एमआयएस-१०.२३/प्र.क्र.२७/अर्थोपाय
३. महाराष्ट्र ग्रीन फायनान्स वर्कींग कमिटी (MGFWC) च्या कामकाजाचे स्वरुप पुढीलप्रमाणे असेल : १) राज्याच्या हरित रोख्यांसाठी फ्रेमवर्क (Framework for Green Bonds) अंतिम करणे.
२) हरित रोखे (Green Bonds) अंतर्गत हाती घ्यावयाच्या कामांना / प्रकल्पांना मंजूरी देणे.
३) हरित रोख्याच्या फ्रेमवर्कनुसार कालबद्ध कार्यवाही होत असल्याबाबत संनियंत्रण करणे.
४) फ्रेमवर्कमध्ये नमूद केलेल्या समितीच्या इतर कार्यकक्षेच्या (Terms of Reference) अनुषंगाने कार्यवाही करणे.