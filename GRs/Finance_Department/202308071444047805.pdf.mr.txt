# Page 1
शासकीय वाहन चालकांना देण्यात येणाऱ्या अतिकालिक भत्त्यामध्ये वाढ.
महाराष्ट्र शासन
वित्त विभाग
शासन निर्णय क्रमांक : अकाभ-२०२२/प्र.क्र.०७/सेवा-६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०७ ऑगस्ट, २०२३.
पहा : १) शासन निर्णय, वित्त विभाग, क्रमांक : जीसीएस-१३८०/सीआर-११११/एसईआर-९, दिनांक २६ एप्रिल, १९८२.
२) शासन निर्णय, वित्त विभाग, क्रमांक : अकाभ-१३९०/सीआर-३४/एसईआर-९,
दिनांक १८ ऑक्टोबर, १९९१.
३) शासन निर्णय, वित्त विभाग, क्रमांक : अकाभ-१३९३/१०१/सेवा-९, दिनांक २९ मार्च, १९९५.
४) शासन परिपत्रक, वित्त विभाग, क्रमांक : अकाभ-१३९५/१७/सेवा-९, दिनांक ९ नोव्हेंबर, १९९५.
५) शासन निर्णय, वित्त विभाग, क्रमांक : अकाभ-१३०४/प्र.क्र.१८/सेवा-८, दिनांक १६ ऑगस्ट, २००४.
६) शासन निर्णय, वित्त विभाग, क्रमांक : अकाभ-१३११/प्र.क्र.९/सेवा-६, दिनांक ९ सप्टेंबर, २०११.
शासन निर्णय
प्रस्तावना :
वाहन चालकांना मिळणाऱ्या अतिकालिक भत्त्याच्या कामाच्या वेळेमध्ये व प्रचलित दरामध्ये वाढ
करण्याबाबतचा प्रश्न शासनाच्या विचाराधीन होता.
शासन निर्णय :
शासन आता असे आदेश देत आहे की, शासनाचे विविध विभाग व त्याखालील निरनिराळ्या
कार्यालयातील वाहन चालकांना ९ तास ४५ मिनिटांपेक्षा जास्त वेळ काम केल्यास खालील शर्तींच्या अधिन राहून
रु.१००/- प्रति तास या दराने अतिकालिक भत्ता देण्यात येईल.
१) कामाच्या दिवशी ९ तास ४५ मिनिटांपेक्षा जास्त वेळ काम केल्यास (भोजन समय धरुन) आणि रविवार व
सुटीच्या दिवशी सुद्धा काम केल्यास दर तासाला रु. १००/- (अर्धा तास किंवा जास्त काम केल्यास तो
पूर्ण तास धरण्यात येईल.)
२) वाहन चालकास एका महिन्यात मिळणारी अतिकालिक भत्त्याची एकूण रक्कम त्याच्या एकूण पगाराच्या
(Salary) ३०% पेक्षा जास्त असू नये.
२. वाहन चालकांना सुधारित दराप्रमाणे अतिकालिक भत्ता मंजूर करण्याबाबतचे अधिकार पूर्वीप्रमाणेच
वाहन चालक ज्यांचे नियंत्रणाखाली काम करतात, त्या विभाग प्रमुख/कार्यालय प्रमुख यांना राहतील.
# Page 2
शासन निर्णय क्रमांकः अकाभ-२०२२/प्र.क्र.०७/सेवा-६
३. हे आदेश निर्गमित झाल्याच्या दिनांकापासून अंमलात येतील.
४. सुधारित दराप्रमाणे येणारा खर्च संबंधित विभागाच्या/कार्यालयाच्या त्या त्या लेखाशीर्षाखालील
मंजूर अनुदानातून भागविण्यात यावा.
# Page 3