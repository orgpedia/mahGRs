# Page 1
राष्ट्रीयकृत बँकांसोबतच रु.१६,०००/- कोटी पेक्षा
जास्त नक्त मूल्य असणाऱ्या खाजगी बँका (अनुसूचित
वाणिज्यिक बँका) आणि नक्त मूल्य रु.४,०००/- कोटी
पेक्षा जास्त असल्यास महाराष्ट्र राज्य सहकारी बँक,
मुंबई या बँकेला सन २०२५-२०२६ या वर्षाकरीता
शासकीय कार्यालयांच्या बँकींग विषयक व्यवहारांसाठी
आणि सार्वजनिक उपक्रम/ महामंडळे यांचेकडील
अतिरिक्त निधी गुंतवणूकीसाठी प्राधिकृत
करणेबाबत....
महाराष्ट्र शासन
वित्त विभाग
शासन निर्णय क्रमांक : संकीर्ण २०२२/प्र.क्र.१२३/कोषा प्रशा-५
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक: ०४ ऑगस्ट, २०२५.
वाचा : १. वित्त विभाग, शासन निर्णय क्रमांक : शासाउ - १०.१५/ प्र.क्र.४२/ सा.उ., दि.२७ ऑक्टोबर, २०१५.
२. वित्त विभाग, शासन निर्णय क्रमांक : संकीर्ण २०२०/ प्र.क्र.५१/२०/ कोषा-प्रशा ५, दि.१३ मार्च, २०२०.
३. वित्त विभाग, शासन निर्णय क्रमांक : संकीर्ण २०२०/ प्र.क्र.५१/२०/ कोषा-प्रशा ५, दि.१३ ऑगस्ट, २०२०.
४. वित्त विभाग, शासन निर्णय क्रमांक : संकीर्ण २०२०/ प्र.क्र.५१/२०/ कोषा-प्रशा ५, दि.३ मार्च,२०२१ आणि शासन निर्णय समक्रमांक
दि.२० मे २०२१, दि.९ डिसेंबर, २०२१ व दि.७ डिसेंबर, २०२२.
५. वित्त विभाग, शासन निर्णय क्रमांक : संकीर्ण २०२२/ प्र.क्र.१२३/२२/ कोषा-प्रशा ५, दि. २२ नोव्हेंबर २०२३.
६. वित्त विभाग, शासन निर्णय क्रमांक : संकीर्ण २०२२/ प्र.क्र.१२३/२२/ कोषा-प्रशा ५, दि.१४ जानेवारी, २०२५ व दि. १६ जानेवारी, २०२५
प्रस्तावना :
(अ) उपरोक्त 'वाचा' मधील अनुक्रमांक १ समोर नमूद शासन निर्णयान्वये शेडयूल्ड बँकांपैकी स्टेट बँक व तिच्या असोसिएट बँका, राष्ट्रीयकृत बँका व किमान रु. ४,०००/- कोटी नक्त मूल्य (Net Worth) असणाऱ्या बँकांमध्ये राज्य सार्वजनिक उपक्रमांचा अतिरिक्त निधी गुंतविण्यास मान्यता देण्यात आली होती.
(ब) तसेच उपरोक्त 'वाचा' मधील अनुक्रमांक २ समोर नमूद शासन निर्णयान्वये सर्व शासकीय कार्यालये, सार्वजनिक उपक्रम व महामंडळे इत्यादींनी त्यांचे सर्व बँकिंग विषयक व्यवहार केवळ राष्ट्रीयकृत बँकांमार्फतच करण्याचे धोरण घोषित करण्यात आले होते. सदर धोरणानुसार सार्वजनिक उपक्रम / महामंडळ यांचेकडील अतिरिक्त निधीच्या गुतवणूकीसाठी केवळ राष्ट्रीयकृत बँकांनाच पात्र ठरविण्यात आले आहे.
# Page 2
शासन निर्णय क्रमांकः संकीर्ण २०२२/प्र.क्र.१२३/२२/कोषा-प्रशा५
(क) या शिवाय आयडीबीआय (IDB) या बँकेचे ९७.४६% भागभांडवल प्रत्यक्ष-अप्रत्यक्षरित्या भारत
सरकारच्या मालकीचे असल्याच्या कारणास्तव उपरोक्त 'वाचा' मधील अनुक्रमांक ३ समोर नमूद
शासन निर्णयान्वये आयडीबीआय (IDBI) बँकेला सार्वजनिक उपक्रम / महामंडळे यांचेकडील
अतिरिक्त निधी गुंतविण्यासाठी पात्र ठरविण्यात आले आहे. तसेच उपरोक्त 'वाचा' मधील
अनुक्रमांक ४ समोर नमूद विविध चार शासन निर्णयांन्वये खाजगी बँकांना (अनुसूचित वाणिज्यिक)
बँकांना मर्यादीत प्रमाणात शासकीय बँकिंग व्यवहार हाताळण्याची परवानगी देण्यात आली आहे.
(ड) दरम्यानच्या काळात केंद्र सरकारकडून शासकीय बँकिंगविषयक व्यवहारांसाठी राष्ट्रीयकृत
बँकाच्या सोबत खाजगी क्षेत्रातील बँकांचा देखील विचार करणेबाबत निदेश निर्गमित करण्यात
आलेले आहेत. तसेच शासकीय कार्यालयांच्या बँकिंगविषयक व्यवहारांसाठी आणि सार्वजनिक
उपक्रम / महामंडळ यांच्या बँकिंगविषयक व्यवहारांसाठी व त्याच्याकडील अतिरिक्त निधीच्या
गुंतवणुकीसाठी राष्ट्रीयकृत बँकासोबतच खाजगी बँकांचा (अनुसूचित वाणिज्यिक बँकाचा) देखील
विचार केल्यास बँकिंग क्षेत्रातील स्पधेचा लाभ होऊन कार्यक्षम व परिणामकारक सेवा शासकीय
कार्यालयांना व सार्वजनिक उपक्रमांना आणि तत्सम संस्थांना उपलब्ध होऊ शकतील.
(इ) या पार्श्वभूमीवर शासकीय कार्यालयाच्या बँकिंगविषयक व्यवहारासाठी आणि सार्वजनिक उपक्रम
/ महामंडळ यांच्या बँकिंगविषयक व्यवहारांसाठी व त्यांच्याकडील अतिरिक्त निधीच्या
गुंतवणुकीसाठी राष्ट्रीयकृत बँकांसोबतच खाजगी बँकाचा (अनुसूचित वाणिज्यिक बँकांना) आणि
महाराष्ट्र राज्य सहकारी बँक, मुंबई यांना सन २०२५-२०२६ साठी पात्र ठरविण्याची बाब शासनाच्या
विचाराधीन होती.
शासन निर्णय :
(१) उक्त प्रस्तावनेमध्ये नमूद वस्तूस्थितीच्या पार्श्वभूमीवर राष्ट्रीयकृत बँकांच्या सोबतच
रु.१६,०००/- कोटीपेक्षा जास्त नक्त मूल्य असणाऱ्या खाजगी बँकांनासुध्दा (अनुसूचित वाणिज्यिक
बँकानासुध्दा) (अ) सतत ५ वषे निव्वळ नफा मिळविलेला असणे. (ब) भांडवल पर्याप्तता गुणोत्तर
(Capital Adequacy Ratio) १२% पेक्षा जास्त असणे, (क) बँकेवर भारतीय रिझव्र्ह बँकेद्वारा
कोणतेही आर्थिक निबंध तसेच (ड) त्वरीत सुधारात्मक कार्यवाही (Prompt Corrective Action)
लादलेली नसणे, या सर्व निकषांची पूर्तता करण्याच्या अटीवर सन २०२५-२०२६ साठी शासकीय
कार्यालयाच्या बँकींग विषयक व्यवहारांसाठी आणि सार्वजनिक उपक्रम / महामंडळे यांचेकडील
अतिरिक्त निधी गुंतवणूकीसाठी पात्र ठरविण्यास मान्यता देण्यात येत आहे. वित्तीय वर्ष २०२४-
२०२५ च्या ताळेबंद पत्रकानुसार रु १६,०००/- कोटी पेक्षा जास्त नक्त मूल्य असणाऱ्या खाजगी
बँकाची (अनुसूचित वाणिज्यिक बँकाची सूची या शासन निर्णयासोबतच्या जोडपत्र 'अ' मध्ये
दर्शविण्यात येत आहे.)
(२) तसेच नक्त मूल्य रु.४,०००/- कोटी पेक्षा जास्त असणे, (अ) सतत ५ वषे निव्वळ नफा
मिळविलेला असणे व लेखापरीक्षेमध्ये सतत ५ वषे 'अ' वर्ग दर्जा प्राप्त केलेला असणे, (ब) भांडवल
पर्याप्तता गुणोत्तर (Capital Adequacy Ratio) १२% पेक्षा जास्त असणे, (क) बँकेवर भारतीय रिझव्र्ह
पृष्ठ ६ पैकी २
# Page 3
शासन निर्णय क्रमांकः संकीर्ण २०२२/प्र.क्र.१२३/२२/कोषा-प्रशा५
बँकेद्वारा कोणतेही आर्थिक निबंध तसेच (ड) त्वरीत सुधारात्मक कार्यवाही (Prompt Corrective
Action) लादलेली नसणे, या सर्व निकषांची पूर्तता करीत असल्यास, महाराष्ट्र राज्य सहकारी बँक,
मुंबई या बँकेस सन २०२५-२०२६ साठी शासकीय कार्यालयांच्या बँकींग विषयक व्यवहारांसाठी
आणि सार्वजनिक उपक्रम / महामंडळे यांचेकडील अतिरिक्त निधी गुंतवणूकीसाठी पात्र ठरविण्यास
मान्यता देण्यात येत आहे. वित्तीय वर्ष २०२४-२०२५ च्या ताळेबंद पत्रकानुसार महाराष्ट्र राज्य
सहकारी बँक, मुंबई या बँकेचे नक्त मूल्य रु.५३९६.३५ कोटी इतके आहे. सबब महाराष्ट्र राज्य
सहकारी बँक, मुंबई या बँकेचा समावेश या शासन निर्णयासोबतच्या जोडपत्र- अ मध्ये करण्यात येत
आहे.
(३) क्षेत्रिय स्तरावर बँकीग विषयक व्यवहारांच्या संदर्भात या शासन निर्णयासोबतच्या जोडपत्र 'अ'
मध्ये दर्शविलेल्या बँकांमधून एका बँकेची निवड करताना संबंधित सक्षम प्राधिकाऱ्यांनी उपरोल्लेखित
सर्व निकषाची पूर्तता होत असल्याची खात्री करुनच जाणीवपूर्वक निर्णय घ्यावा. प्रस्तुत शासन
निर्णय निर्गमित झाल्यानंतर दरम्यानच्या कालावधीमध्ये सद्यस्थितीत उपरोल्लेखित किमान नक्त
मूल्याच्या निकषावर पात्र ठरलेल्या या शासन निर्णयासोबतच्या जोडपत्र 'अ' मध्ये दर्शविलेल्या
बँकांपैकी एखादया बँकेचे नक्त मूल्य उपरोल्लेखित किमान विहित मर्यदिपेक्षा कमी होणे आणि /
किंवा उपरोल्लेखित (अ) ते (ड) यापैकी एक किंवा अनेक निकषांची पूर्तता न होणे अशी परिस्थिती
उदभवण्याची शक्यता नाकारता येत नाही. अशा परिस्थितीमध्ये सदर वस्तुस्थिती संबंधित बँकेने
तात्काळ शासनाच्या निदर्शनास आणून देणे अनिवार्य राहील.
(४) भारतीय रिझव्र्ह बँकेद्वारे Domestic Systematically Important Banks (D-SIBs) यांना
त्यांच्या प्रणालीगत महत्व गुणांकाच्या (Systemic Importance Score)च्या आधारे १,२,३,४,५
यापैकी योग्य वर्गवारीमध्ये (Bucket) समाविष्ट्ट केले जाते. सदर वर्गवारीस अनुसरुन अशा बँकांनी
त्यांच्या Risk weighted assets च्या विहित प्रमाणात Additional Common Equity Tier १ राखणे
बंधनकारक करण्यात आलेले आहे. अशाप्रकारे Domestic Systematically Important Banks
(D-SIBs) यांनी अतिरिक्त भांडवली बफर ठेवणे आवश्यक आहे. तसेच या बँकांचे निरिक्षण आणि
नियमन भारतीय रिझव्र्ह बँकेकडून बारकाईने करण्यात येत असते. या बँकांकडे बँकिंग
नियामकाकडून अधिक पर्यवेक्षीय लक्ष दिले जात असल्यामुळे अशा बँकांचे प्रशासन आणि नियंत्रणे
उत्तम असतात. Domestic Systematically Important Banks (D-SIBs) या देशाच्या
अर्थव्यवस्थेच्या स्थिरतेच्या दृष्ट्टीने महत्वाच्या बँका असून त्यांचे आकारमान अन्य सर्वसाधारण
अनुसूचित वाणिज्यिक बँकांच्या तुलनेत प्रचंड असते. अशा बँकांचे नक्त मूल्य रु.१६,००० कोटी या
विहित किमान नक्त मूल्याच्या अनेक पटीने जास्त असते. त्यामुळे पुढील काळात भारतीय रिझव्र्ह
बँकेद्वारे Domestic Systematically Important Banks (D-SIBs) म्हणून घोषित करण्यात येतील
अशा बँकांचा देखील समावेश सुधारित जोडपत्र अ मध्ये करण्यात येत आहे.
(५) सदर शासन निर्णयातील तरतूदी नागरी स्थानिक स्वराज्य संस्था आणि पंचायती राज संस्था
यांना लागू करणेबाबत अनुक्रमे नगर विकास विभाग आणि ग्राम विकास विभाग यांनी त्यांच्या
स्तरावर स्वतंत्रपणे निर्णय घ्यावा.
पृष्ठ ६ पैकी ३
# Page 4
शासन निर्णय क्रमांकः संकीर्ण २०२२/प्र.क्र.१२३/२२/कोषा-प्रशा५
(६) उपरोक्त 'वाचा' मधील अनुक्रमांक १ समोर नमूद दि. २७ ऑक्टोबर, २०१५ रोजीच्या शासन
निर्णयान्वये राज्य सार्वजनिक उपक्रमांच्या अतिरिक्त निधीच्या गुंतवणूकीसंदर्भात मार्गदर्शक तत्वे /
सूचना विहित करण्यात आलेल्या आहेत. दि. २७ ऑक्टोबर, २०१५ रोजीच्या उपरोल्लेखित शासन
निर्णयातील परिच्छेद क्रमांक(क) मधील अनुक्रमांक (६) मधील नक्त मूल्याविषयीची तरतूद वगळता,
अन्य सर्व मार्गदर्शक तत्वे / सूचना अबाधित ठेवण्यात येत असून, त्यांचे काटेकोर अनुपालन करणे
सर्व संबंधितांसाठी आवश्यक राहील.
(७) सर्व बँकांनी त्यांच्या विविध शाखांमध्ये असलेल्या शासकीय कार्यालयांच्या आणि महामंडळे /
स्वायत्त संस्था /प्राधिकरणे इत्यांदीच्या बँक खात्यांमधील शिल्लक रकमांचा आणि गुंतवणूकीचा
संपूर्ण तपशील शासनास नियमित उपलब्ध करुन देणे अनिवार्य राहील.
प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6