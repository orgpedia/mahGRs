# Page 1
परीभाषित अंशदान निवृत्तीवेतन योजना धारकांना सक्तीने सेवानिवृत्ती/ बडतर्फी/ सेवेतून काढून टाकणे इ. प्रकरणी अंशदान परतावा तसेच वसुली याबाबत करावयाची कार्यवाही.
महाराष्ट्र शासन
वित्त विभाग
शासन परिपत्रक क्रमांक: अंनियो २०२१/प्र.क्र.१५/सेवा-४
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
दिनांक : १७ फेब्रुवारी, २०२२
संदर्भ : :- १) शासन निर्णय, वित्त विभाग, क्र. अंनियो १००५/१२६/सेवा-४, दि.३१/१०/२००५ २) शासन निर्णय, वित्त विभाग, क्र. अंनियो १००७/१८/सेवा-४, दि.७/०७/२००७
३) शासन निर्णय, वित्त विभाग, क्र. अंनियो १००९/प्र.क्र.१/सेवा-४, दि.१२/११/२०१० ४) शासन परिपत्रक, वित्त विभाग, क्र. अंनियो १००९/प्र.क्र.२६/सेवा-४, दि.२८/०७/२०१७ ५) शासन निर्णय, वित्त विभाग क्र. अंनियो-२०२१/प्र.क्र.१५/सेवा-४, दि.०१/०९/२०२१
शासन परिपत्रक : परिभाषित अंशदान निवृत्तीवेतन योजना लागू असलेल्या कर्मचाऱ्यांच्या, शासकिय सेवेतून सक्तीने सेवानिवृत्त / सेवेतून काढून टाकणे / बडतर्फ इत्यादी कारणास्तव सेवा समाप्त केल्यास अशा कर्मचाऱ्यांना त्यांच्या परिभाषित अंशदान निवृत्तीवेतन खात्यावर जमा असलेल्या अंशदानाच्या एकूण रकमेचा परतावा त्यावरील व्याजासह देण्याबाबतच्या सूचना संदर्भ क्र.३ येथील शासन निर्णय दिनांक १२/११/२०१० व त्यासोबतची जोडपत्रे आणि संदर्भ क्र.४ येथील दि.२८/०७/२०१७ च्या परिपत्रकान्वये देण्यात आल्या आहेत.
तथापि, सदर आदेशांमध्ये कर्मचाऱ्यांकडून येणे असलेल्या सर्व प्रकारच्या अग्रिम रकमांची वसुली व इतर शासकीय येणे असलेल्या वसुलीबाबतचा उल्लेख करण्यात आला नव्हता. यास्तव, या परिपत्रकान्वये परिभाषित अंशदान निवृत्तीवेतन योजना लागू असलेल्या कर्मचाऱ्यांच्या, शासकिय सेवेतून सक्तीने सेवानिवृत्त/सेवेतून काढून टाकणे/बडतर्फ इत्यादी कारणास्तव सेवा समाप्त केल्यास अशा शासकीय कर्मचाऱ्यांकडून येणे असलेल्या वसुलीच्या अनुषंगाने पुढीलप्रमाणे सूचना देण्यात येत आहेत : १. शासनाच्या येणे असलेल्या सर्व प्रकारच्या अग्रिम रकमांची वसुली व इतर शासकीय येणे बाकी असल्यास सदर वसुली कर्मचाऱ्याच्या परिभाषित अंशदान निवृत्तीवेतन खात्यामध्ये जमा असलेल्या परिभाषित अंशदानाची रक्कम व त्यावरील देय व्याजातून करण्यात यावी.
२. संबंधित कर्मचाऱ्याकडून शासनास झालेल्या आर्थिक हानीची (Pecuniary loss) जबाबदारी विभागीय चौकशीद्वारे अथवा न्यायालयीन चौकशी/दावा याद्वारे निश्चित झाल्यास त्याची वसुली संबंधित कर्मचाऱ्यांच्या परिभाषित अंशदान निवृत्तीवेतन खात्यामध्ये जमा असलेल्या अंशदानाच्या परताव्याच्या रकमेतून करण्यात यावी.
३. हे परिपत्रक जिल्हा परिषदा, मान्यता प्राप्त व अनुदानित अशासकीय प्राथमिक व माध्यमिक शाळा, कृषीतर विद्यापिठे व त्यांच्याशी संलग्नित मान्यता प्राप्त व अनुदानित महाविद्यालये तसेच कृषी विद्यापिठे इत्यादीमधील कर्मचाऱ्यांना योग्य त्या फेरफरांसह लागू राहील. मात्र याबाबत स्वतंत्र आदेश संबंधित मंत्रालयीन प्रशासकीय विभागांनी निर्गमित करण्याबाबतची कार्यवाही त्यांच्या स्तरावरुन करावी.
# Page 2
शासन परिपत्रक क्रमांकः अंनियो २०२१/प्र.क्र.१५/सेवा-४
# Page 3