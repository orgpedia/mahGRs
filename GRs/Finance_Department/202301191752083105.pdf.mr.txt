# Page 1
संचालक, विमा संचालनालय यांच्या वापरातील, निर्लेखित करण्यात आलेल्या वाहनाच्या बदली नवीन वाहन खरेदी करण्यास व त्यासाठी येणाऱ्या खर्चास प्रशासकीय मान्यता देण्याबाबत....
महाराष्ट्र शासन
वित्त विभाग
शासन निर्णय क्र. विमासं-२०२२/प्र.क्र.८२ / विमा प्रशासन,
मंत्रालय, मादाम कामा मार्ग, हुतात्मा राजगुरू चौक, मुंबई-४०० ०३२.
दिनांक : १९ जानेवारी, २०२३
पहा :- १) विमा संचालनालयाचे कार्यालयीन आदेश क्र.प्रविनी-२६२२/वाहन निर्लेखन/ जा.क्र.२०१/२०२२/प्रशासन, दि.०२.०८.२०२२ २) नियंत्रक, शासकीय परिवहन सेवा, मुंबई यांचे पत्र क्र.शापसे/का.लि.२/२०२२/१४४४, दि.१५.०७.२०२२ ३) पर्यावरण व वातावरणीय बदल विभाग, शासन निर्णय क्र.मइवाधो-२०२१/प्र.क्र.२५/ तां.क.४, दि.१२.०४.२०२२ ४) वित्त विभाग, शासन निर्णय क्र.वाहन-२०२१/प्र.क्र.२२/२०२१/विनियम, दि.०३.०२.२०२२ ५) वित्त विभाग, शासन निर्णय क्र.वाहन-२०१७/प्र.क्र.४१/१७/विनियम, दि.२८.०७.२०२०
प्रस्तावना : संचालक, विमा संचालनालय यांच्या वापरातील वाहन एमएच-०२-एके-१९० (मारुती स्विफ्ट डिझयर) याबाबत नियंत्रक, शासकीय परिवहन सेवा, वरळी यांनी दि.१५.०७.२०२२ च्या पत्रान्वये वाहन निर्लेखन आढावा घेऊन सदर वाहन यापुढे दुरुस्ती करुन वापरात ठेवणे आर्थिकदृष्ट्या किफायतीशीर ठरणार नाही असे प्रमाणित केल्याने विमा संचालनालयाने सदर वाहन निर्लेखित करण्याचे कार्यालयीन आदेश दि.०२.०८.२०२२ रोजी निर्गमित केले आहेत.
संचालक, विमा संचालनालय यांना विमा संरक्षित जोखमींसंदर्भात आकस्मिक उद्भवणाऱ्या दुर्घटनांमुळे होणाऱ्या नुकसानीची तात्काळ पाहणी / सर्वेक्षण करणे, महत्त्वाच्या / तातडीच्या विमा जोखीम स्वीकारासंबंधात राज्यात सर्वत्र दौरे करावे लागतात. त्यामुळे पर्यावरण व वातावरणीय बदल विभागाच्या दि.१२.०४.२०२२ च्या शासन निर्णयानुसार विमा संचालनालकांना इलेक्ट्रिक वाहन खरेदीतून दि.३१.०३.२०२३ पर्यंत सूट आहे. संचालक, विमा संचालनालय यांच्याकरिता, निर्लेखित वाहनाच्या बदली पेट्रोल / डिझेलवर चालणारे नवीन वाहन खरेदी करण्याची बाब विचाराधीन होती.
शासन निर्णय : संचालक, विमा संचालनालय यांच्याकरिता, निर्लेखित केलेल्या एमएच-०२-एके-१९० (मारुती स्विफ्ट डिझयर) या वाहनाऐवजी रु.१०.०० लक्ष किंमत मर्यादेत कार प्रकारातील नवीन वाहन खरेदी करण्यास राज्यस्तरीय वाहन आढावा समितीने मान्यता दिलेली आहे.
त्यास अनुसरुन, निर्लेखित केलेल्या वाहनाच्या बदल्यात रु.१०.०० लाख (सर्वसमावेशक) इतक्या किंमतीच्या मर्यादेत “मारुती सुझुकी सीआज” हे नवीन वाहन खरेदी करण्यास व त्यासाठी येणाऱ्या खर्चास खाली नमूद अटींच्या अधीनतेने मान्यता देण्यात येत आहे : (9) सदर वाहन खरेदीची कार्यवाही दि.३१.०३.२०२३ पूर्वी पूर्ण करण्यात यावी. तसेच कार्यालयीन खरेदीसंदर्भात वित्त विभागामार्फत घालण्यात येणाऱ्या कालमर्यादेचेही पालन करावे.
# Page 2
शासन निर्णय क्रमांकः विमासं-२०२२/प्र.क्र.८२/विमा प्रशासन
(२) विमा संचालनालयाने सुधारित वाहन आढाव्याचा प्रस्ताव या विभागामार्फत राज्यस्तरीय वाहन आढावा समितीकडे लवकरात लवकर सादर करावा.
(३) सन २०२२-२३ करिता सदर प्रयोजनासाठी उपलब्ध निधीच्या मर्यादेतच वाहनाची खरेदी करावी.
(४) वाहनाची खरेदी कार्यालयीन खरेदीबाबतच्या विहित पद्धतीने करण्यात यावी.
(4) वाहन खरेदी केल्याच्या दिनांकापासून २ महिन्यांच्या आत, निर्लेखित केलेल्या वाहनाची तदनुषंगिक सूचनांच्या आधारे लिलावाद्वारे विल्हेवाट लावण्यात यावी.
२. सदर वाहन खरेदीसाठी होणारा खर्च “मागणी क्र. जी - ७, मुख्य लेखाशीर्ष-२२३५, सामाजिक सुरक्षा व कल्याण, ६०, इतर सामाजिक सुरक्ष व कल्याण कार्यक्रम, १०१, विमा योजना, (०१) विमा निधीचे व्यवस्थापन, (०१)(०१) सर्वसाधारण विमा निधी (२२३५५३४), १३, कार्यालयीन खर्च” या लेखाशीर्षाखाली सन २०२२-२३ च्या मंजूर अनुदानातून भागविण्यात यावा.
३. सदर शासन निर्णय वित्त विभागाच्या अनौ.सं.क्र.४३८/२०२२/व्यय - ७, दि.३०.०९.२०२२ आणि अनौ.सं.क्र.३६७/२०२२/विनियम, दि.१०.१०.२०२२ अन्वये दिलेल्या मान्यतेस अनुसरुन निर्गमित करण्यात येत आहे.