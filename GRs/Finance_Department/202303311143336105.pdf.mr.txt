# Page 1
राज्य शासन व आंतरराष्ट्रीय वित्तीय महामंडळ (IFC) यांच्या दरम्यान सामंजस्य करारनामा (MoU) करण्यास मान्यता देणेबाबत.
महाराष्ट्र शासन
वित्त विभाग
शासन निर्णय क्रमांक - संकिर्ण-२०२२/प्र.क्र.६८ / अर्थबळ
मंत्रालय, मुंबई - ४०० ०३२
दिनांक - २८/०३/२०२३
संदर्भ : - आर्थिक कार्य विभाग, वित्त मंत्रालय, भारत सरकार, नवी दिल्ली यांचे पत्र क्र. १०/०१/२०२३-FB. IV Dated- March २८th, २०२३
प्रस्तावना : राज्याच्या सन २०२३-२४ च्या अर्थसंकल्पीय भाषणात “भारत विकसित राष्ट्र होण्याकरीता सन २०२७ पर्यंत भारताच्या अर्थव्यवस्थेचे आकारमान पाच ट्रिलियन डॉलर करण्याचे उद्दिष्ट असून त्यात १ ट्रिलियन डॉलरचा वाटा महाराष्ट्राचा असावा” असा संकल्प असल्याचे नमूद करण्यात आले आहे. हे उद्दिष्ट साध्य करण्यासाठी राज्यामध्ये पायाभूत सुविधांमध्ये गुंतवणुकीचा वेग वाढवण्याच्या दृष्टीने मर्यादित वित्तीय संसाधनांना पूरक म्हणून खाजगी क्षेत्र तसेच व्यावसायिक गुंतवणुकीला चालना देण्याचे प्रस्तावित आहे व त्याकरीता आंतरराष्ट्रीय वित्तीय महामंडळाबरोबर (IFC) सामंजस्य करारनामा करण्याची बाब शासनाच्या विचाराधीन होती.
शासन निर्णय : १. आंतरराष्ट्रीय वित्तीय महामंडळाने (IFC) राज्यामध्ये पायाभूत सुविधांमध्ये गुंतवणुकीचा वेग वाढवण्याच्या दृष्टीने मर्यादित वित्तीय संसाधनांना पूरक म्हणून खाजगी क्षेत्र तसेच व्यावसायिक गुंतवणुकीला चालना देण्याकरीता शुल्काधारीत सेवा देण्याच्या दृष्टीने प्रकल्पांसाठी राज्य शासनाबरोबर करावयाच्या सामंजस्य करारास (MoU) आर्थिक कार्य विभाग, वित्त मंत्रालय, भारत सरकार, नवी दिल्ली यांनी संदर्भाधीन पत्रान्वये दिलेल्या सहमतीनुसार मान्यता देण्यात येत आहे.
२. सार्वजनिक-खाजगी भागीदारी (PPP) तत्वावरील प्रकल्प आणि निवडक पायाभूत सुविधांकरीता मालमत्तांचे मुद्रीकरणाचे प्रकल्प (Asset Monetization) या संभाव्य सूचक प्रकल्पांकरीता (Indicative Potential Projects) आंतरराष्ट्रीय वित्तीय महामंडळाच्या सेवेची विभागाला गरज असल्यास आणि विभागाने आंतरराष्ट्रीय वित्तीय महामंडळाची सेवा घेण्याचे ठरविल्यास संबंधित विभागाने सक्षम प्राधिकाऱ्याच्या मान्यतेने महामंडळासोबत शुल्क व अटी / शर्ती निश्चित करून तांत्रिक सल्लाविषयक सेवा करार {Transaction Advisory Services Agreement (TASA)} स्वतंत्रपणे करणे बंधनकारक असेल.
३. शहरांमधील (Indicative Cities) शाश्वत पायाभूत सुविधांच्या प्रकल्पांकरीता आर्थिक आणि तांत्रिक सहाय्याच्या बाबतीत आंतरराष्ट्रीय वित्तीय महामंडळाच्या सेवेची गरज असल्यास आणि आंतरराष्ट्रीय वित्तीय महामंडळाची सेवा घेण्याचे ठरविल्यास सक्षम प्राधिकाऱ्याच्या मान्यतेने महामंडळासोबत शुल्क व अटी / शर्ती निश्चित करून विशिष्ट करारनामा (Specific Agreement) स्वतंत्रपणे करणे बंधनकारक असेल. याकरीता अपर मुख्य सचिव / प्रधान सचिव/सचिव, नगर विकास विभाग-२ हे नोडल अधिकारी असतील.
४. प्रस्तुत सामंजस्य करारासोबतच्या परिशिष्ट क्र. १ येथील प्रकल्प व परिशिष्ट क्र. २ येथील शहरे सूचक स्वरूपाची आहेत. त्यामुळे सदर परिशिष्टांमधील नमूद प्रकल्प अथवा शहरांबाबत आंतरराष्ट्रीय वित्तीय महामंडळासोबत स्वतंत्र करार करण्याचे बंधनकारक नाही. तसेच, त्याव्यतिरिक्त इतर प्रकल्प अथवा शहरांबाबत आंतरराष्ट्रीय वित्तीय महामंडळाच्या सेवेची गरज असल्यास आणि विभागाने आंतरराष्ट्रीय वित्तीय महामंडळाची सेवा घेण्याचे ठरविल्यास संबंधित विभागाने सक्षम प्राधिकाऱ्याच्या मान्यतेने महामंडळासोबत शुल्क व अटी/शर्ती निश्चित करून त्यानुसार इतर प्रकल्प अथवा शहरांबाबत स्वतंत्रपणे करार करण्याची मुभा राहील.
# Page 2
शासन निर्णय क्रमांकः संकिर्ण-२०२२/प्र.क्र.६८/अर्थबळ
५. आंतरराष्ट्रीय वित्तीय महामंडळाबरोबर करण्यात येणारा सामंजस्य करार हा सर्वसाधारण स्वरूपाचा असून संबंधित विभागाकडून राबवायच्या प्रकल्पाच्या अंमलबजावणीच्या अनुषंगाने मतभेद व तंटा उद्धवल्यास त्याच्या निराकरणाची तरतूद संबंधित विभागाने आंतरराष्ट्रीय वित्तीय महामंडळासोबत करावयाच्या विशिष्ट करारनाम्यात करणे योग्य राहील.
६. आंतरराष्ट्रीय वित्तीय महामंडळासोबत (IFC) करावयाच्या प्रस्तुत सामंजस्य कराराच्या अंमलबजावणीबाबत नियतकालीक संनियंत्रण व आढावा घेण्यासाठी खालीलप्रमाणे ‘संनियंत्रण व आढावा समिती’ गठीत करण्यात येत आहे.
१) मुख्य सचिव अध्यक्ष २) अपर मुख्य सचिव (वित्त) सदस्य ३) सचिव/ प्रधान सचिव / अपर मुख्य सचिव (नियोजन) सदस्य ४) सचिव/ प्रधान सचिव / अपर मुख्य सचिव (नगर विकास-२) सदस्य ५) सामंजस्य कराराच्या परिशिष्ट क्र.१ मधील नमूद विभागांचे सचिव / प्रधान सचिव/अपर मुख्य सचिव सदस्य ६) सचिव/ प्रधान सचिव / अपर मुख्य सचिव (वि.सु.) सदस्य सचिव
याव्यतिरिक्त गरजेप्रमाणे आवश्यक असल्यास इतर विभागाच्या सचिव / प्रधान सचिव/ अपर मुख्य सचिव यांना बैठकीसाठी बोलाविण्यात येईल.
७. आंतरराष्ट्रीय वित्तीय महामंडळासोबत (IFC) करावयाच्या प्रस्तुत सामंजस्य कराराच्या अंमलबजावणीबाबत नियतकालीक संनियंत्रण व आढावा घेण्याच्या दृष्टीने विभाग आणि त्यांच्या अधिपत्याखालील महामंडळ, प्राधिकरण इ. यांची आंतरराष्ट्रीय वित्तीय महामंडळासोबत करार करण्याची कार्यवाही सुरू असेल तर त्याबाबतची माहिती वित्त विभागास पाठविण्याची जबाबदारी संबंधित विभागांच्या सचिवांची असेल.
८. सदर संनियंत्रण व आढावा समितीची आढावा बैठक दर तीन महिन्यांनी आयोजित करण्यात येईल.
९. सदर सामंजस्य कराराची प्रत या शासन निर्णयासोबत जोडण्यात येत आहे. (प्रपत्र-अ) १०. सामंजस्य कराराप्रमाणे PPP Project / Asset Monetization Project/ Municipal Financing Project या क्षेत्रांमधील प्रकल्पांकरीता आंतरराष्ट्रीय वित्तीय महामंडळाकडून (IFC) सल्लागारविषयक / तांत्रिक सहकार्य घ्यावयाचे आहे, अशा प्रत्येक प्रकरणी आर्थिक कार्य विभागाकडून स्वतंत्रपणे मान्यता (Clearance) प्राप्त करून घेणे बंधनकारक राहील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11