# Page 1
वेतन त्रुटी निवारण समिती २०२४ च्या
अध्यक्षांचे पारिश्रमिक निश्चित करण्याबाबत.
महाराष्ट्र शासन
वित्त विभाग
शासन निर्णय क्रमांक : वेपुर -११२४/प्र.क्र. ७/सेवा-९
हुतात्मा राजगुरू चौक, मादाम कामा मार्ग,
मंत्रालय, मुंबई -४०० ०३२
दिनांक :- २६ एप्रिल, २०२४
वाचा :- शासन निर्णय क्रमांक वेपुर-११२३/प्र.क्र.१७/सेवा-९, दिनांक १६ मार्च, २०२४
प्रस्तावना :-
सातव्या केंद्रीय वेतन आयोगाच्या शिफारशीनुसार केंद्रीय कर्मचाऱ्यांच्या वेतन
सुधारणेच्या अनुषंगाने राज्य शासकीय कर्मचाऱ्यांना उपरोक्त दिनांक ३० जानेवारी, २०१९
च्या शासन अधिसूचनेन्वये दिनांक १ जानेवारी, २०१६ पासून सुधारित वेतनश्रेणी विहित
करण्यात आली आहे.
मा.न्यायालयाच्या आदेशानुसार, सातव्या वेतन आयोगातील वेतन त्रुटींबाबत
विविध न्यायालयातील दाखल रिट याचिकांच्या अनुषंगाने तपासणी करुन शिफारशी
करण्याकरीता वित्त विभाग, शासन निर्णय, दि.१६.०३.२०२४ नूसार वेतनत्रुटी निवारण
समितीची स्थापना करण्यात आली आहे. श्री. मुकेश खुल्लर, राज्य शासनाचे सेवा निवृत्त
अपर मुख्य सचिव यांची वेतन त्रुटी निवारण समिती २०२४ चे अध्यक्ष म्हणून नियुक्ती
करण्यात आली आहे. समितीच्या अध्यक्षांच्या पारिश्रमिकाबाबत पुढीलप्रमाणे निर्णय
घेण्यात येत आहे.
शासन निर्णय :-
सातव्या वेतन आयोगातील वेतन त्रुटींबाबत विविध न्यायालयातील दाखल रिट
याचिकांच्या अनुषंगाने न्यायालयाने दिलेल्या आदेशानुसार तपासणी करुन त्याबाबत
शिफारशी करण्याकरीता वित्त विभाग, शासन निर्णय दि.१६.०३.२०२४ नूसार स्थापन
करण्यात आलेल्या वेतनत्रुटी निवारण समिती २०२४ चे अध्यक्ष श्री. मुकेश खुल्लर, राज्य
शासनाचे सेवा निवृत्त अपर मुख्य सचिव यांना एकत्रित पारिश्रमिक रुपये दहा लाख एवढे
सहा महिन्यांकरिता निश्चित करण्यात येत आहे. सदर पारिश्रमिक रुपये दोन लाख पन्नास
हजार असे चार समान हप्त्यात देण्यात येईल.
# Page 2
शासन निर्णय क्रमांकः वेपुर -११२४/प्र.क्र. ७/सेवा-९
सदर शासन निर्णय महाराष्ट्र शासनाच्या www.maharashtra.gov.in या