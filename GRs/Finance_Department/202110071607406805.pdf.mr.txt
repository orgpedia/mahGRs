# Page 1
असुधारित वेतन संरचनेत (६ व्या वेतन आयोगानुसार) वेतन घेणाऱ्या राज्य शासकीय व इतर पात्र कर्मचाऱ्यांना दिनांक १ जुलै, २०१९ ते दिनांक ३० नोव्हेंबर, २०१९ या कालावधीत अनुज्ञेय महागाई भत्ता वाढीची थकबाकी मंजूर करण्याबाबत.
महाराष्ट्र शासन
वित्त विभाग
शासन निर्णय क्रमांकः मभवा-२०१९/प्र. क्र. ३० / सेवा-९
मंत्रालय, मादाम कामा रोड,
हुतात्मा राजगुरु चौक, मुंबई ४०० ०३२
दिनांक : ७ ऑक्टोबर, २०२१
वाचा - शासन निर्णय क्रमांकः मभवा-१३१९/प्र. क्र. ३०/सेवा-९, दिनांक : ४ जानेवारी, २०२०
शासन निर्णय - शासन निर्णय समक्रमांक, दिनांक दिनांक ४ जानेवारी, २०२० अन्वये असुधारित (६ व्या वेतन आयोगानुसार) वेतनश्रेणीत वेतन घेणाऱ्या राज्य शासकीय व इतर पात्र कर्मचाऱ्यांना अनुज्ञेय महागाई भत्त्याचा दर दिनांक १ जुलै, २०१९ पासून १५४% वरुन १६४% असा सुधारित करण्यात येऊन दिनांक १ डिसेंबर, २०१९ पासून सदर महागाई भत्त्याच्या वाढीची रक्कम रोखीने देण्याचा निर्णय घेण्यात आला आहे. तसेच या सुधारणेनुसार अनुज्ञेय थकबाकीबाबत स्वतंत्रपणे आदेश निर्गमित करण्याचादेखील निर्णय घेण्यात आला आहे.
२. शासन आता असे आदेश देत आहे की, असुधारित (६ व्या वेतन आयोगानुसार) वेतन संरचनेत वेतन घेणाऱ्या राज्य शासकीय व इतर पात्र कर्मचाऱ्यांना दिनांक १ जुलै, २०१९ ते दिनांक ३० नोव्हेंबर, २०१९ या ५ महिन्यांच्या कालावधीत अनुज्ञेय १०% महागाई भत्ता वाढीच्या थकबाकीची रक्कम माहे ऑक्टोबर, २०२१ च्या वेतनासोबत रोखीने देण्यात यावी.
३. महागाई भत्त्याची रक्कम प्रदान करण्यासंदर्भातील विद्यमान तरतुदी व कार्यपध्दती आहे त्याचप्रकारे यापुढेही लागू राहील.
४. यावर होणारा खर्च संबंधित शासकीय कर्मचाऱ्यांचे वेतन व भत्ते ज्या लेखाशीर्षाखाली खर्ची टाकण्यात येतात, त्या लेखाशीर्षाखाली खर्ची टाकून त्याखालील मंजूर अनुदानातून भागविण्यात यावा.
अनुदानप्राप्त संस्था व जिल्हा परिषद कर्मचाऱ्यांच्या बाबतीत, संबंधित मुख्य लेखाशीर्षाखालील ज्या उप लेखाशीर्षाखाली त्यांच्या सहाय्यक अनुदानाबाबतचा खर्च खर्ची टाकण्यात येतो, त्या उप लेखाशीर्षाखाली हा खर्च खर्ची टाकण्यात यावा.
# Page 2
शासन निर्णय क्रमांक: मभवा-२०१९/प्र. क्र. ३०/सेवा-९
# Page 3