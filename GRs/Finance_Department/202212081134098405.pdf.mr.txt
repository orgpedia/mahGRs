# Page 1
वित्त विभागाच्या अधिपत्याखालील वस्तू व सेवा कर कार्यालयातील राज्यकर निरीक्षक, गट-ब (अराजपत्रित) यांच्या बदल्यांचे अधिकार पुन:प्रत्यार्पित करण्याबाबत.
महाराष्ट्र शासन
वित्त विभाग
शासन निर्णय क्रमांक : विकअ-१०२२/प्र.क्र.१७७/वि.प्र.२
मंत्रालय, मुंबई - ४०० ०३२
दिनांक : ०८ डिसेंबर, २०२२
वाचा- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५, २) शासन परिपत्रक, सामान्य प्रशासन विभाग क्रमांक:एसआरव्ही-२०१४/व्हीआयपी २८४/ प्र.क्र.३६२/१२, दिनांक २६.११.२०१४, ३) शासन निर्णय, वित्त विभाग, क्रमांक: संकीर्ण-१०१४/प्र.क्र.१९८/वि.प्र.-१, दिनांक २७ मार्च, २०१५.
प्रस्तावना
शासकीय कर्मचाऱ्यांच्या बदल्या विनियमन करण्यासाठी आणि शासकीय कर्तव्ये पार पाडताना होणाऱ्या विलंबास प्रतिबंध करण्यासाठी बदली अधिनियम, २००५ अंमलात आला आहे. या अधिनियमातील कलम ६ मधील दुसरे परंतुकातील तरतुदीनुसार वित्त विभागाच्या अधिपत्याखालील वस्तू व सेवा कर कार्यालयातील वरील 'वाचा' येथील अनुक्रमांक ३ अन्वये राज्यकर निरीक्षक संवर्गातील कर्मचाऱ्यांच्या बदल्यांचे अधिकार मा. राज्यमंत्री (वित्त) यांच्यामार्फत मा.मंत्री (वित्त) यांचेकडून विशेष विक्रीकर आयुक्त, महाराष्ट्र राज्य, मुंबई यांना प्रत्यायोजित करण्यात आले आहेत. राज्यकर निरीक्षक संवर्गाची मंजूर पदसंख्या विचारात घेता, राज्यकर निरीक्षक संवर्गातील कर्मचाऱ्यांच्या मोठ्या संख्येने बदल्या करणे अपेक्षित असते.
एवढ्या मोठ्या संख्येने बदल्या एका कार्यालयातून करणे शक्य होत नाही. वस्तू व सेवा कर विभागामध्ये मुंबई वगळता अपर राज्यकर आयुक्तांच्या नियंत्रणाखाली ठाणे, नाशिक, पुणे, कोल्हापूर, नागपूर अशी एकूण पाच क्षेत्रे आहेत. त्यामुळे राज्यकर निरीक्षकांच्या नियत बदल्या क्षेत्रांनुसार होणे सोयीस्कर असल्याने वस्तू व सेवा कर कार्यालयातील राज्यकर निरीक्षक संवर्गातील कर्मचाऱ्यांच्या बदल्यांचे काही अधिकार प्रत्यार्पित करण्याबाबतचा प्रस्ताव शासनाच्या विचाराधीन होता.
शासन निर्णय शासकीय कर्मचाऱ्यांच्या बदल्या विनियमन करण्यासाठी आणि शासकीय कर्तव्ये पार पाडताना होणाऱ्या विलंबास प्रतिबंध करण्यासाठी बदली अधिनियम, २००५ मधील कलम ६ मधील दुसरे परंतुकानुसार व कलम ७ नुसार वित्त विभागाच्या अधिपत्याखालील वस्तू व सेवा कर कार्यालयातील राज्यकर निरीक्षक संवर्गातील बदल्यांचे अधिकार पुन:प्रत्यार्पित करण्यात येत असून सदर अधिकार पुढील तक्त्यातील स्तंभ क्रमांक ४ येथे नमूद केलेल्या अधिकाऱ्यांना प्रदान करण्यात येत आहेत:
# Page 2
शासन निर्णय क्रमांक: विकअ-१०२२/प्र.क्र.१७७/वि.प्र.२
------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | अधिकारी / कर्मचारी वर्ग | २००५ च्या अधिनियमातील कलम ६ नुसार दि.२७.०३.२०१५ अन्वये अधिकार प्रत्यार्पित केलेले सक्षम प्राधिकारी | प्रस्तुत शासन निर्णयानुसार अधिकाराच्या प्रत्यायोजनानंतर बदली करण्यास सक्षम असलेले प्राधिकारी |
| १ | २ | ३ | ४ |
| ६ अ) | विक्रीकर निरीक्षक, गट-ब (अराजपत्रित) ( वेतनबँड रूपये ९३००-३४८०० अधिक ग्रेड वेतन रूपये ४३००) (मुंबई क्षेत्रांतर्गत व महाराष्ट्रातील आंतरक्षेत्रिय बदल्या) | विक्रीकर आयुक्त, महाराष्ट्र राज्य, मुंबई | विशेष राज्यकर आयुक्त, महाराष्ट्र राज्य, मुंबई |
| ६ ब ) | विक्रीकर निरीक्षक, गट-ब (अराजपत्रित) ( वेतनबँड रूपये ९३००-३४८०० अधिक ग्रेड वेतन रूपये ४३००) (मुंबई वगळून इतर क्षेत्रांतर्गत बदल्या) | विशेष विक्रीकर आयुक्त, महाराष्ट्र राज्य, मुंबई | संबंधित क्षेत्रिय अपर राज्यकर आयुक्त |
------------------------------------------------------------------------------------------------------------------------------------------------------------------------------------------------------------------------------------------------------