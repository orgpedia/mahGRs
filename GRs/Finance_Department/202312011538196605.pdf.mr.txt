# Page 1
शासकीय कर्मचाऱ्यांना वेतन व भत्यांचे प्रदान करण्यासाठी आहरण व संवितरण अधिकारी यांचे बँक खाते तसेच निवृत्तीवेतनधारकाचे वैयक्तिक बँक खाते उघडण्याकरीता प्राधिकृत करण्यासाठी जिल्हा मध्यवर्ती सहकारी बँकांची सन २०२३-२४ या वर्षाची यादी सुधारित करणेबाबत.....
महाराष्ट्र शासन
वित्त विभाग
शासन पूरक पत्र_ क्र.संकीर्ण २०२०/प्र.क्र. ७२/२०२०/कोषा.प्रशा.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १ डिसेंबर, २०२३
वाचा : १) शासन निर्णय क्र. संकीर्ण २०२०/प्र.क्र.५१/२०२०/कोषा प्रशा ५,दि.१३.०८.२०२० २) शासन निर्णय क्र. संकीर्ण २०२०/प्र.क्र.५१/२०२०/कोषा प्रशा ५,दि.०६.११.२०२० ३) शासन निर्णय क्र. संकीर्ण २०२०/प्र.क्र.५१/२०२० / कोषा प्रशा ५, दि.१०.०२.२०२२ ४) शासन निर्णय क्र. संकीर्ण २०२०/प्र.क्र.५१/२०२०/कोषा प्रशा ५, दि. १७ .१०.२०२३
प्रस्तावना :
]. शासकीय निधीची सुरक्षितता विचारात घेऊन आर्थिकदृष्ट्या सक्षम व नियमानुकूल व्यावसायिकता बाळगणाऱ्या तसेच इतर काही निकष पूर्ण करणाऱ्या जिल्हा मध्यवर्ती सहकारी बँकांसंदर्भात सहकार, वस्त्रोद्योग व पणन विभागाने केलेल्या शिफारशीस अनुसरुन सन २०२३-२४ या वित्तीय वर्षासाठी राज्यातील १४ जिल्हा मध्यवर्ती सहकारी बँकांची यादी उपरोक्त वाचा मधील ४ समोर नमूद शासन निर्णयान्वये जाहीर करण्यात आली आहे.
॥. दि. १९ ऑक्टोबर, २०२३ च्या मंत्रिमंडळ बैठकीमध्ये वित्त विभागाच्या दि. १३ ऑगस्ट, २०२० च्या शासन निर्णयान्वये विहित केलेले निकष शिथील करुन, सन २०२३-२४ या वित्तीय वर्षासाठी दि. १७ ऑक्टोबर, २०२३ च्या शासन निर्णयान्वये जाहीर करण्यात आलेल्या जिल्हा मध्यवर्ती बँकांच्या यादीमध्ये मुंबई जिल्हा मध्यवर्ती बँकेचा समावेश करण्यास करण्याचे निदेश देण्यात आलेले आहेत.
या पार्श्वभूमीवर उक्त वाचामध्ये अ.क्र. ४ समोर नमूद शासन निर्णयात खालीलप्रमाणे सुधारणा करण्यात येत आहे.
पूरक पत्र :
१. उक्त प्रस्तावनेमध्ये नमूद वस्तुस्थितीस अनुसरुन एक वेळची विशेष बाब म्हणून मुंबई जिल्हा मध्यवर्ती सहकारी बँक या बँकेचा समावेश सन २०२३-२४ या वित्तीय वर्षासाठी वित्त विभाग, दि.१७ ऑक्टोबर, २०२३ च्या शासन निर्णयान्वये जाहिर करण्यात आलेल्या जिल्हा मध्यवर्ती बँकांच्या यादीमध्ये करण्यास या शासन पूरकपत्रान्वये मान्यता प्रदान करण्यात येत आहे.
# Page 2
शासन पूरक पत्र क्रमांक: संकीर्ण २०२० / प्र.क्र. ७२/२०२०/कोषा.प्रशा.५
२. मुंबई जिल्हा मध्यवर्ती सहकारी बँकेस सन २०२३-२४ या वर्षाकरीता शासकीय बँकींग व्यवहार करण्यास तसेच सार्वजनिक उपक्रम महामंडळ यांकडील अतिरिक्त निधी गुंतवणूकीसाठी मान्यता प्रदान करण्यात येत आहे.
३. सदर शासन पूरक पत्र निर्गमित झाल्यापासून एका महिन्याच्या आत मुंबई जिल्हा मध्यवर्ती सहकारी बँकेने वेतन व निवृत्तीवेतन प्रदानाकरीता शासनासोबत आवश्यक करार करणे अनिवार्य राहील.
# Page 3