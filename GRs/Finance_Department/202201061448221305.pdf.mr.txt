# Page 1
सोने व चांदीच्या आयातीवरील मुद्रांक शुल्क माफ/कमी केल्यास राज्याच्या महसूलावर होणाऱ्या संभाव्य परिणामांचा सर्वंकष अभ्यास करण्यासाठी समिती गठीत करण्याबाबत...
महाराष्ट्र शासन
वित्त विभाग
शासन निर्णय क्र. संकीर्ण १२२२/प्र.क्र.०१/कराधान-२
मादाम कामा रोड, हुतात्मा राजगुरू चौक,
मंत्रालय,मुंबई-४०० ०३२.
दिनांक :- ०६.०१.२०२२
प्रस्तावना :
महाराष्ट्र राज्यामध्ये आयात होणाऱ्या सोने-चांदीवर आकारणी करण्यात येणारे ०.१ % मुद्रांक शुल्क माफ/कमी करण्यासंदर्भात विनंती प्रस्ताव शासनास प्राप्त झाले आहेत.
उपरोक्त बाबत “महाराष्ट्र राज्यामध्ये आयात होणाऱ्या सोने-चांदीच्या डिलीव्हरी ऑर्डरच्या दस्तांवर महाराष्ट्र मुद्रांक अधिनियमाच्या अनुसूची-१ मधील अनुच्छेद-२९ नुसार आकारणी करण्यात येणारे मुद्रांक शुल्क माफ/ कमी केल्यास राज्याच्या महसूलावर होणाऱ्या संभाव्य परिणामांचा सर्वंकष अभ्यास करून शासनास शिफारशी करण्यासाठी” समिती स्थापन करण्याची बाब शासनाच्या विचाराधीन होती.
शासन निर्णय :
महाराष्ट्र राज्यामध्ये आयात होणाऱ्या सोने-चांदीच्या डिलीव्हरी ऑर्डरच्या दस्तांवर महाराष्ट्र मुद्रांक अधिनियमाच्या अनुसूची-१ मधील अनुच्छेद-२९ नुसार आकारणी करण्यात येणारे मुद्रांक शुल्क माफ/ कमी केल्यास राज्याच्या महसूलावर होणाऱ्या संभाव्य परिणामांचा सर्वंकष अभ्यास करून शासनास शिफारशी करण्याबाबत मा. अपर मुख्य सचिव (वित्त) यांच्या अध्यक्षतेखाली खालीलप्रमाणे समिती नेमण्यात येत आहे.
----------------------------------------------------------------------------
| १. | मा.अपर मुख्य सचिव (वित्त) | अध्यक्ष |
| २. | मा. अपर मुख्य सचिव (महसूल, मुद्रांक शुल्क व नोंदणी ) | सदस्य |
| ३. | मा. प्रधान सचिव (वित्तीय सुधारणा) | सदस्य |
| ४. | मा. राज्यकर आयुक्त, महाराष्ट्र राज्य | सदस्य |
| ५. | मा. नोंदणी महानिरीक्षक व मुद्रांक नियंत्रक, महाराष्ट्र राज्य | सदस्य सचिव |
----------------------------------------------------------------------------
सदर समितीची कार्यकक्षा :
१. महाराष्ट्र राज्य व इतर राज्यामध्ये आयात होणाऱ्या सोने-चांदीच्या डिलीव्हरी ऑर्डरच्या दस्तांवरील मुद्रांक शुल्क रचनेची तुलना करणे.
# Page 2
शासन निर्णय क्रमांक: संकीर्ण १२२२/प्र.क्र.०१/कराधान-२
२. महाराष्ट्र राज्यामध्ये आयात होणाऱ्या सोने-चांदीच्या डिलीव्हरी ऑर्डरच्या दस्तांवरील मुद्रांक शुल्क माफ / कमी केल्यास सदर उद्योग क्षेत्रावर व राज्याच्या महसूलावर होणारा संभाव्य परिणामांचा सर्वंकष अभ्यास करून शासनास शिफारशी करणे.
३. पुढील वाटचालीबाबत (रोडमॅप) शिफारशी करणे.
४. समितीने प्रस्तुत अहवाल १ महिन्यात सादर करावा.
नोंदणी महानिरीक्षक व मुद्रांक नियंत्रक, पुणे सदस्य सचिव हे उक्त निवड समितीचे संयोजक असतील.
सदर समितीस शासन स्तरावरून सर्व मदत कक्ष अधिकारी, म-१ (धोरण),महसूल व वन विभाग हे करतील.