# Page 1
परिभाषित अंशदान निवृत्तीवेतन योजना लागू असलेल्या अधिकारी / कर्मचारी यांना सहाव्या वेतन आयोगाच्या स्तर-२ (Tier-II) मध्ये जमा थकबाकीच्या रकमांचे व्याजासह प्रदान करण्याबाबत.
महाराष्ट्र शासन
वित्त विभाग
शासन निर्णय क्रमांक: अंनियो २०१८/प्र.क्र.२८८/सेवा-४
हुतात्मा राजगुरु चौक, मादाम कामा मार्ग,
वित्त विभाग, मंत्रालय, मुंबई ४०० ०३२,
दिनांक:०८ ऑक्टोबर, २०२१
वाचा : १) शासन निर्णय, वित्त विभाग, क्र. अंनियो १००५/१२६/सेवा-४, दि.३१/१०/२००५
२) शासन निर्णय, वित्त विभाग, क्र. अंनियो १००७/१८/सेवा-४, दि.०७/०७/२००७ ३) शासन निर्णय, वित्त विभाग, क्र. वेपूर १२०९/प्र.क्र.६९/सेवा-९, दि.२९/०४/२००९ ४) शासन निर्णय, वित्त विभाग, क्र. अंनियो १००९/प्र.क्र.१/सेवा-४, दि. १२/११/२०१० ५) शासन निर्णय, वित्त विभाग, क्र. अंनियो १०१०/प्र.क्र.६७/सेवा-४, दि.१४/१२/२०१० ६) शासन निर्णय, वित्त विभाग, क्र. अंनियो १०१०/प्र.क्र.६७/सेवा-४, दि.१६/११/२०१२ ७) शासन परिपत्रक, वित्त विभाग, क्र. अंनियो २०१७/प्र.क्र.२६/सेवा-४, दि.२८/०७/२०१७
प्रस्तावना : संदर्भ क्रमांक १ च्या शासन निर्णयान्वये दिनांक १ नोव्हेंबर २००५ रोजी किंवा त्यानंतर शासन सेवेत
नियुक्त होणाऱ्या कर्मचाऱ्यांसाठी नवीन परिभाषित अंशदान निवृत्तीवेतन योजना अंमलात आली आहे. या योजनेच्या अंमलबजावणीची कार्यपध्दती संदर्भ क्रमांक २ च्या शासन निर्णयान्वये निश्चित करण्यात आली
आहे. नवीन परिभाषित अंशदान निवृत्तीवेतन योजना लागू असलेल्या कर्मचाऱ्यांची दि. १ जानेवारी, २००६ ते ३१ मार्च, २००९ पर्यंतच्या कालावधीतील सहाव्या वेतन आयोगाच्या थकबाकीची रक्कम त्यांच्या नवीन
परिभाषित अंशदान निवृत्तीवेतन खात्यात स्तर - २ मध्ये जमा करण्याचे निर्देश संदर्भ क्रमांक ३ च्या शासन निर्णयातील परि. १५.२ अन्वये देण्यात आले होते. थकबाकीची रक्कम स्तर-२ मध्ये जमा करण्याची कार्यपध्दतीदेखील संदर्भ क्रमांक ५ अन्वये निश्चित करण्यात आलेली आहे.
परिभाषित अंशदान निवृत्तीवेतन योजनेतील/राष्ट्रीय निवृत्तीवेतन योजनेतील सेवा समाप्त झालेल्या कर्मचाऱ्यांना स्तर-२ मधे जमा असलेल्या रकमेचा परतावा देण्याबाबत संदर्भ क्र. ७ च्या शासन परिपत्रकान्वये कार्यवाही करण्यात येत आहे. आता शासकीय सेवेत कार्यरत असलेल्या कर्मचाऱ्यांना सदर रक्कम व त्यावरील देय व्याज अदा करण्याची बाब शासनाच्या विचाराधीन होती.
शासन निर्णयः १. शासन निर्णय, वित्त विभाग, क्र. अंनियो १०१०/प्र.क्र. ६७/सेवा-४, दि. १४/१२/२०१० नुसार ज्या कर्मचाऱ्यांची सहाव्या वेतन आयोगाच्या थकबाकीची रक्कम त्यांच्या परिभाषित अंशदान निवृत्तीवेतन योजने अंतर्गत स्तर-२ मध्ये जमा करण्यात आलेली आहे, त्यांना एकूण देय रक्कमेचा परतावा त्यावरील व्याजासह परत करण्यास याद्वारे मान्यता देण्यात येत आहे. याबाबत सोबत जोडलेल्या जोडपत्र १ प्रमाणे कार्यवाही करण्यात यावी.
२. परिभाषित अंशदान निवृत्तीवेतन योजने अंतर्गत सहाव्या वेतन आयोगाच्या थकबाकीची स्तर - २ मध्ये जमा असलेली रक्कम प्रदान करण्यासाठी ती खालील लेखाशीर्षाखाली खर्ची टाकण्यात यावी.
# Page 2
शासन निर्णय क्रमांकः अंनियो २०१८/प्र.क्र.२८८/सेवा-४
“मागणी क्र. जी - ९९ ८३४२ इतर ठेवी, (००)(११७) परिभाषित अंशदान निवृत्तीवेतन योजना (००) (०१) परिभाषित अंशदान निवृत्तीवेतन योजना ८३४२००८८-५० इतर खर्च”
३. सदर रकमांचा परतावा मंजूर करण्याकरीता संबंधित कर्मचाऱ्याचे वेतन सध्या ज्या कार्यालयातून आहरित होत आहे त्या कार्यालयाच्या कार्यालय प्रमुख यांना प्राधिकृत करण्यात येत आहे.
४. प्रतिनियुक्तीवर असलेल्या कर्मचाऱ्यांच्या स्तर-२ च्या रकमांचा परतावा करण्याकरीता त्यांना प्रतिनियुक्तीवर पाठविण्यास सक्षम असलेल्या कार्यालयाच्या कार्यालय प्रमुख यांना प्राधिकृत करण्यात येत आहे.
५. उपरोक्त लेखाशीर्षाखाली आवश्यक अर्थसंकल्पीय तरतूद राज्य अभिलेख देखभाल अभिकरण यांनी आवश्यकतेनुसार त्या-त्या आर्थिक वर्षात करावी.
६. राष्ट्रीय निवृत्तीवेतन योजना लागु असलेल्या कर्मचारी / अधिकारी यांच्या सहाव्या वेतन आयोग थकबाकीची एक किंवा अनेक हप्त्यांची स्तर - २ ची रक्कम चुकीच्या वर्गीकरणामुळे त्यांच्या प्रान(PRAN) खात्यावर स्तर-१ मध्ये जमा झाली असल्यास अशा प्रकरणी आहरण व संवितरण अधिकारी यांनी कळविल्यानंतर कोषागार अधिकारी सदर स्तर- २ ची रक्कम अधिक शासन अंशदान त्यावरील व्याजासह ईआरएमव्दारे परत मागविण्याची कार्यवाही शासन परिपत्रक वित्त विभाग क्रमांक: अंनियो २०१७/प्र.क्र.२८/सेवा ४ दि.२८/०७/२०१७ मधील परिच्छेद ३ व ४ नुसार करतील.
७. वरील कार्यपध्दती जिल्हा परिषदा, मान्यता प्राप्त व अनुदानित अशासकीय प्राथमिक व माध्यमिक शाळा, कृषीतर विद्यापिठे व त्यांच्याशी संलग्नित मान्यता प्राप्त व अनुदानित महाविद्यालये तसेच कृषी विद्यापिठे इत्यादीमधील कर्मचाऱ्यांना योग्य त्या फेरफरांसह लागू राहील. मात्र याबाबत स्वतंत्र शासन निर्णय स्वतंत्र लेखाशिर्षासह संबंधित मंत्रालयीन प्रशासकीय विभागांनी निर्गमित करण्याबाबतची कार्यवाही त्यांच्या स्तरावरुन करावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14