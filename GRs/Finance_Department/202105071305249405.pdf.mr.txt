# Page 1
महाराष्ट्र वित्त व लेखा सेवा सहसंचालक (गट अ) संवर्गातील अधिकाऱ्यांची दि.१.१.२०१६ ची स्थिती दर्शविणारी सर्वसमावेशक पंचवार्षिक तात्पुरती जेष्ठतासूची.
महाराष्ट्र शासन
वित्त विभाग
शासन पूरकपत्र क्र.जेसूची २०२१/प्र.क्र.६७/कोषा प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०७.०५.२०२१.
संदर्भ :- शासन परिपत्रक क्र.जेसूची २०२१/प्र.क्र.६७/कोषा प्रशा-२, दि.०५.०५.२०२१
शासन पूरकपत्र : महाराष्ट्र वित्त व लेखा सेवेतील सह संचालक संवर्गाची दि.१.१.२०१६ ची स्थिती दर्शविणारी सर्वसमावेशक पंचवार्षिक तात्पुरती जेष्ठतासूची संदर्भिय परिपत्रकान्वये प्रसिध्द करण्यांत आली आहे.
२. सदर जेष्ठतासूचीसोबतच्या प्रपत्रामध्ये खालील नमूद तळटीप याव्दारे समाविष्ट करण्यांत येत आहे : उपरोक्त यादीतील श्रीमती ज्यु. जे. झकेरिया (जेष्ठता क्र. २८) दि. ३.९.२०१७ रोजी सेवानिवृत्त झाल्या असल्याने त्यांचा समावेश दि.१.१.२०१६ रोजीच्या जेष्ठतासूचीत करण्यांत आला आहे. मूळ याचिका क्र.८५८/२००९ प्रकरणी महाराष्ट्र प्रशासकीय न्यायाधिकरण यांचे आदेशाच्या अनुषंगाने, महाराष्ट्र प्रशासकीय न्यायाधिकरण यांनी मूळ अर्ज क्र. ४०३ / २००८ प्रकरणी दिलेल्या निर्देशानुसार सहायक संचालक संवर्गाची जेष्ठतायादी सुधारीत केल्यामुळे श्रीमती झकेरिया यांनी सहायक संचालक संवर्गात जेष्ठता गमावली आहे. तसेच, मूळ अर्ज क्र.१५५/२०१३ नुसार महाराष्ट्र प्रशासकीय न्यायाधिकरण यांचे आदेशाच्या अनुषंगाने उपसंचालक संवर्गाच्या जेष्ठतासूची सुधारित करण्याची कार्यवाही सुरु आहे. यास्तव, उपसंचालक व सहसंचालक संवर्गाच्या जेष्ठतासूचीतील श्रीमती झकेरीया व अन्य अधिकाऱ्यांच्या जेष्ठता क्रमांकात बदल संभवतो. त्या बदलांच्या अधीन राहून सहसंचालक संवर्गाच्या दि.१.१.२०१६ रोजीच्या जेष्ठतासूचीत त्यांची जेष्ठता निश्चित करण्यांत आली आहे.