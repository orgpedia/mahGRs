# Page 1
खाजगी बँकांना मर्यादित प्रमाणात शासकीय बँकींग व्यवहार हाताळण्याची परवानगी देण्याबाबत....
महाराष्ट्र शासन
वित्त विभाग
शासन निर्णय क्र. संकीर्ण २०२०/प्र.क्र.५१/२०/कोषा.प्रशा.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ३ मार्च, २०२१.
संदर्भ : वित्त विभाग,शासन निर्णय क्र.संकीर्ण-२०२०/प्र.क्र.५१/२०/कोषा प्रशा-५, दि. १३ मार्च, २०२०
प्रस्तावना: संदर्भाधीन शासन निर्णयान्वये शासकीय कार्यालये, सार्वजनिक उपक्रम व महामंडळे इ.कडील बँकींग विषयक व्यवहार केवळ राष्ट्रीयकृत बँकांमार्फत करण्याचे धोरण घोषित करण्यात आलेले आहे.
त्यानुषंगाने शासकीय बँकींग व्यवहार करण्यास तसेच सार्वजनिक उपक्रम व महामंडळे यांच्याकडील अतिरिक्त निधी गुंतविण्यासाठी केवळ राष्ट्रीयकृत बँकांनाच मान्यता देण्यात आलेली आहे. याशिवाय आहरण व संवितरण अधिकारी यांचे वेतन व भत्ते प्रयोजनासाठीचे कार्यालयीन बँक खाते आणि निवृत्तीवेतन धारकांचे वैयक्तिक निवृत्तीवेतन बँक खाते याबाबत शासनाशी करार केलेल्या राष्ट्रीयकृत बँकांना मान्यता देण्यात आली आहे.
तथापि काही विभागांनी उपरोक्त शासन निर्णयापूर्वीच त्यांच्याकडील विविध योजनांचे निधी संकलन व वितरण सुलभ होण्यासाठी काही खाजगी बँकांनी तयार केलेल्या “संगणकीय प्रणाली” चा वापर सुरु केला होता. तसेच काही विभागांनी खाजगी बँकांकडून अद्ययावत तंत्रज्ञान आधारित मिळणाऱ्या सोयीसुविधा विचारात घेता, खाजगी बँकानी तयार केलेल्या संगणकीय प्रणाली वापरण्याची आवश्यकता वित्त विभागाकडे प्रतिपादन केली आहे. याशिवाय कर्मचाऱ्यांचे वेतनासाठी असलेल्या कार्यालयीन बँक खात्यांमध्ये सदर रकमा या अत्यंत अल्प कालावधीसाठीच जमा असतात. त्यामुळे खाजगी बँकांकडून वेतन प्रयोजनासाठी मान्यता देण्याची विनंती करण्यात येत आहे. निवृत्तीवेतन वितरणाच्या दृष्टीने देखील खाजगी बँकांचा विचार केल्यास निवृत्तीवेतनधारकांना नजीकच्या बँकेत खाते उघडण्याचा पर्याय उपलब्ध होऊ शकेल. या सर्व बाबींचा विचार करता, मर्यादित प्रमाणात खाजगी बँकांना शासकीय बँकींग व्यवहार हाताळण्यास परवानगी देण्याची बाब शासनाच्या विचाराधीन होती.
शासन निर्णय : १. विभागांना त्यांचेकडील विविध योजनांची परिणामकारक व गतिमान अंमलबजावणी करण्याच्या दृष्टीने खाजगी बँकांच्या मदतीने संगणकीय तंत्रज्ञान आधारित प्रणाली / सेवा वापरावयाची असल्यास त्यासाठी वित्त विभागाची सहमती घ्यावी. तद्नंतर प्रचलित नियम व कार्यपध्दतीचे पालन करुन पुढील उचित कार्यवाही करावी. तथापि अशी सेवा घेण्यासाठी कोणतेही अतिरिक्त शुल्क खाजगी बँका आकारणार नाहीत व शक्यतो “T+१” पेक्षा जास्त कालावधीसाठी बॅकेमध्ये निधी पडून राहाणार नाही
# Page 2
शासन निर्णय क्रमांक: संकीर्ण २०२०/प्र.क्र.५१/२०/कोषा.प्रशा. ५
याची दक्षता संबंधित विभागाने घ्यावी. सदर बाबीचे पालन होत असल्याची खात्री संबंधित विभागाने बँकेकडून आवश्यक माहिती (MIS) मासिक तत्वावर मागवून करावी तसेच सदर माहिती वित्त विभागास देखील उपलब्ध करुन द्यावी.
२. आहरण व संवितरण अधिकारी यांची शासकीय कर्मचाऱ्यांचे वेतन व भत्ते वितरणाच्या प्रयोजनासाठी असलेली कार्यालयीन बँक खाती शासन मान्यता देईल अशा खाजगी बँकांमध्ये उघडता येतील. तथापि अशा बँक खात्यामध्ये कर्मचाऱ्यांच्या वेतन व भत्ते या व्यतिरिक्त अन्य कोणताही निधी जमा करता येणार नाही.
३. निवृत्तीवेतनधारकांना स्वेच्छेने, शासनाने मान्यता प्रदान केलेल्या कोणत्याही खाजगी बँकेत निवृत्तीवेतन खाते उघडता येईल.
उपरोक्त २ व ३ च्या प्रयोजनासाठी खाजगी बँकांनी शासनासोबत स्वतंत्र करार करणे आवश्यक आहे. त्याबाबतची कार्यपध्दती वित्त विभागाकडून स्वतंत्ररित्या घोषित करण्यात येत आहे.
बँकेस विनामुल्य काही अतिरिक्त सेवा देण्याची इच्छा असल्यास त्याचा तपशील करारामध्ये नमूद करता येईल.
४. शासकीय कार्यालये, सार्वजनिक उपक्रम, महामंडळे यांना खाजगी बँकांमध्ये अतिरिक्त निधी गुंतवण्यास किंवा मुदत ठेवी ठेवण्यास प्रतिबंध करण्याच्या संदर्भीय शासन निर्णयात नमूद केलेल्या धोरणात कोणताही बदल करण्यात आलेला नाही याची नोंद घ्यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17