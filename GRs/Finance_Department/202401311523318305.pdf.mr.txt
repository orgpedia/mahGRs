# Page 1
सातव्या वेतन आयोगानुसार दिनांक १
जानेवारी २०१६ ते ३१ डिसेंबर २०१८ या
कालावधीत सेवानिवृत्त निवृत्तिवेतनधारकांना
सुधारित अंशराशीकरणाचा लाभ देण्याबाबत
सुधारणा...
महाराष्ट्र शासन
वित्त विभाग
शासन पूरकपत्र क्रमांक : सेनिवे-२०१९/प्र.क्र.३४८/सेवा-४
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ३१ जानेवारी, २०२४.
संदर्भ : १) शासन निर्णय, वित्त विभाग क्रमांक : सेनिवे-२०१९/प्र.क्र.३४८/सेवा-४,
दि.०५.०२.२०२१ .
२) शासन निर्णय, वित्त विभाग क्रमांक: सेनिवे-२०१९/प्र.क्र.३४८/सेवा-४,
दि.१२.०७.२०२१ .
प्रस्तावना :-
उपरोक्त संदभांधीन क्र.१ च्या शासन निर्णयान्वये दिनांक १ जानेवारी २०१६ ते दिनांक ३१
डिसेंबर २०१८ या कालावधीमध्ये जे शासकीय कर्मचारी सेवानिवृत्त झाले आहेत, आणि यापूर्वी सहाव्या
वेतन आयोगानुसार मूळ निवृत्तिवेतनावर अंशराशीकरणाचा लाभ घेतलेला आहे, त्यांना सातव्या वेतन
आयोगानुसार सुधारीत होणाऱ्या मूळ निवृत्तिवेतनावर सुधारीत अंशराशीकरणाचा लाभ देय करण्यात
आला आहे. तसेच संदर्भाधीन क्र.२ येथील शासन पूरकपत्रान्वये सदर शासन निर्णयामध्ये सुधारणा
करण्यात आली आहे. तथापि, दि.०१.०१.२०१६ नंतर सेवानिवृत्त झालेल्या निवृत्तिवेतनधारकांनी सहाव्या
वेतन आयोगानुसार अंशराशीकरणाचा लाभ घेतला आहे. तथापि, सातव्या वेतन आयोगानुसार सुधारीत अंशराशीकरणाचा लाभ मंजूर करण्याबाबतचा आदेश निर्गमित होण्यापूर्वी ज्यांचा मृत्यु झाला आहे अशा निवृत्तिवेतनधारकांना सुधारीत अंशराशीकरणाच्या लाभ अनुज्ञेयतेबाबत काही उल्लेख करण्यात आलेला नाही.
त्यामुळे संदर्भाधीन क्र.२ येथील पूरकपत्रामध्ये खालीलप्रमाणे सुधारणा करण्यात येत आहे.
पूरकपत्र :-
दि.०१.०१.२०१६ ते दि.३१.१२.२०१८ या कालावधीत सेवानिवृत्त झालेल्या ज्या
निवृत्तिवेतनधारकांनी महाराष्ट्र नागरी सेवा (निवृत्तिवेतनाचे अंशराशीकरण) नियम, १९८४ नुसार सहाव्या
वेतन आयोगानुसार निश्चित होणाऱ्या निवृत्तिवेतनाप्रमाणे अंशराशीकरणाचा लाभ घेतला आहे. तथापि,
संदर्भाधीन क्र.१ येथील शासन निर्णय निर्गमित होण्यापूर्वी ज्यांचा मृत्यु झाला आहे, अशा
निवृत्तिवेतनधारकांच्या कुटुंबियांना सुधारित निवृत्तिवेतनावर अंशराशीकरणाचा लाभ अनुज्ञेय राहील.
२. उपरोक्त सूचनेच्या अनुषंगाने विभाग प्रमुख / कार्यालय प्रमुख यांनी उपरोक्त कालावधीत मृत
पावलेल्या शासकीय कर्मचाऱ्यांच्या कुटुंबाशी संपर्क साधून प्रकरणाची योग्य ती पडताळणी / छाननी
करुन सदर कार्यवाही शासन पूरकपत्राच्या दिनांकापासून सहा महिन्यामध्ये पूर्ण करावी.
३. ज्यांना निवृत्तिवेतन योजना लागू केलेली आहे अशा मान्यता व अनुदानप्राप्त शैक्षणिक संस्था,
कृषित्तर विद्यापीठे व त्यांच्याशी संलग्न असलेली अशासकीय महाविद्यालये आणि कृषि विद्यापीठे
यामधील निवृत्तिवेतनधारक यांना वरील पूरकपत्र योग्य त्या फेरफारांसह लागू राहील.
# Page 2
शासन पूरकपत्र क्रमांकः सेनिवे-२०१९/प्र.क्र.३४८/सेवा-४
४. महाराष्ट्र जिल्हा परिषदा व पंचायत समिती अधिनियम १९६१ (सन १९६२ चा महाराष्ट्र अधिनियम
क्रमांक पाच) च्या कलम २४८ च्या परंतुकान्वये प्रदान केलेले अधिकार आणि त्यासंबंधीचे इतर सर्व
अधिकार यांचा वापर करुन शासन असाही आदेश देत आहे की, वरील निर्णय जिल्हा परिषदांचे
निवृत्तिवेतनधारक यांनाही लागू राहील.
५. सदर पूरक पत्रातील तरतुदी अखिल भारतीय सेवेतील निवृत्तिवेतनधारक / राजकीय
निवृत्तिवेतनधारक / स्वातंत्र्य सैनिक निवृत्तिवेतनधारक / शौर्यपदकभत्ता निवृत्तिवेतनधारक / जखम
अथवा इजा निवृत्तिवेतनधारक यांना लागू होणार नाहीत.
६. सदर शासन पूरकपत्र महाराष्ट्र शासनाच्या www.maharashtra.gov.in या संकेतस्थळावर
# Page 3