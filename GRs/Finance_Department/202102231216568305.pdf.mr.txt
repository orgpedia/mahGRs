# Page 1
अधिदान व लेखा कार्यालय, मुंबई तसेच कोषागार/उपकोषागार कार्यालयांना मूळ आदेशाची शाईची प्रत वेळीच उपलब्ध करुन देणेबाबत.
महाराष्ट्र शासन
वित्त विभाग
शासन परिपत्रक क्र. संकीर्ण-२०२१/प्र.क्र.१८/२१/कोषा प्रशा-५ मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २३ फेब्रुवारी, २०२१.
शासन परिपत्रक
मुंबई वित्तीय नियम, १९५९ मधील ‘नियम-१५२ अ’ अन्वये प्रशासकीय विभागाकडून निर्गमित
होणारे शासन निर्णय, विविध योजनांतर्गत अनुदान मंजूरीचे/वाटपाचे शाईची प्रत असलेले मूळ आदेश
आहरण व संवितरण अधिकारी यांचे मार्फत देयकासोबत जोडून, देयक अधिदान व लेखा कार्यालय, मुंबई तसेच कोषागार कार्यालये / उपकोषागार कार्यालयात सादर करणे आवश्यक आहे.
शासनामार्फत राबविण्यात येणाऱ्या विविध योजनांतर्गत सहायक अनुदानाची देयके कोषागारातून
पारित केली जातात. त्यासाठीची देयके महाराष्ट्र कोषागार नियम नमुना-४४ मध्ये कोषागारात सादर करण्यात येतात. अशा देयकासोबत, प्रशासकीय विभागाचे सक्षम अधिकारी यांच्या स्वाक्षरीने
निर्गमित केलेले मंजूरी आदेश जोडणे आवश्यक असते. काही वेळा संबंधित प्रशासकीय विभागामार्फत मूळ शाईची स्वाक्षरी असलेले अनुदान मंजूरीचे आदेश निर्गमित केले जात नाहीत. परिणामी अधिदान
व लेखा कार्यालय, मुंबई तसेच कोषागार / उपकोषागार कार्यालये यांना विहित मुदतीमध्ये देयके
पारित करणे शक्य होत नाही व त्यामुळे अनुदान व्यपगत होते. उपरोक्त परिस्थिती विचारात घेता शासनामार्फत खालीलप्रमाणे सूचना निर्गमित करण्यात येत आहेत.
(9) सामान्य प्रशासन विभाग, शासन निर्णय क्रमांक मातंस/ २०१२/प्र. क्र. २५३/ ३९, दि. ३१ डिसेंबर, २०१२ अन्वये डिजिटल स्वाक्षरीद्वारे शासन निर्णय निर्गमित करण्यात येतात.
बऱ्याचदा अनुदान वाटपाचे मंजूरी आदेश देखील डिजिटल स्वाक्षरीद्वारे निर्गमित होत असल्याने, आहरण व संवितरण अधिकारी, शाईच्या स्वाक्षरीची मूळ प्रत सादर न करता, अशी देयके पारित करण्याचा आग्रह अधिदान व लेखा कार्यालय व कोषागार कार्यालयांकडे करतात. मात्र डिजिटल
स्वाक्षरी खरी असल्याबाबत पडताळणी करण्याची कोणतीही यंत्रणा कार्यान्वित नाही, तसेच
अद्यापपर्यंत मुंबई वित्तीय नियमावली मधील नियम क्रमांक- १५२A मध्ये कोणताही बदल झालेला नाही, ही वस्तुस्थिती विचारात घेता, प्रशासकीय विभांगानी सहायक अनुदान मंजूरी/ वाटप आदेशाची शाईची प्रत उपलब्ध करुन देणे आवश्यक आहे.
(२) प्रशासकीय विभागामार्फत वित्तीय वर्षअखेर फेब्रुवारी/मार्च या महिन्यामध्ये मोठया प्रमाणावर अनुदान वितरीत केले जाते. सदर मंजूरी आदेशांच्या शाईच्या प्रती अभावी सहायक अनुदानाची देयके
# Page 2
शासन परिपत्रक क्रमांकः संकीर्ण-२०२१/प्र.क्र.१८/२१/कोषा प्रशा-५
अधिदान व लेखा कार्यालय तसेच कोषागार कार्यालय यांना पारित करता येत नाहीत. तरी मंत्रालय
स्तरावरील सर्व प्रशासकीय विभागांनी, ज्या सक्षम अधिकाऱ्यांच्या स्वाक्षरीने शासन निर्णय, विविध
योजनांतर्गत अनुदान मंजूरीचे/वाटपाचे आदेश निर्गमित होतात, त्या सर्व अधिकारी यांच्या नमूना
स्वाक्षरी “सर्वसा.३२७–म” या विहित नमुन्यामध्ये घेऊन, सदर नमूना अधिदान व लेखा कार्यालय,
मुंबई यांचेकडून साक्षांकित करुन घ्यावा. अशा प्रकारे साक्षांकित केलेली नमूना स्वाक्षरी सर्व जिल्हा
कोषागार/उपकोषागार अधिकारी यांना उपलब्ध करुन देण्यात यावी, जेणे करुन कोषागार/
उपकोषागार स्तरावर सहायक अनुदानाची देयके पारित करण्यास विलंब होणार नाही.
(३) सर्व प्रशासकीय विभागांनी सक्षम प्राधिकाऱ्यांच्या नमूना स्वाक्षरी साक्षांकित करुन घेण्याकरीता अधिदान व लेखा अधिकारी, मुंबई येथे संपर्क साधावा.
(४) मूळ शाईच्या प्रती अभावी, सहायक अनुदानाचे देयक पारित न झाल्यामुळे अनुदान व्यपगत
झाल्यास, त्याची संपूर्ण जबाबदारी संबंधित प्रशासकीय विभाग / नियंत्रण अधिकारी / आहरण व
संवितरण अधिकारी यांची राहील, याची नोंद घ्यावी.
# Page 3