# Page 1
कोविड १९ च्या महामारीमुळे सन २०२१-२२ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याबाबत..
महाराष्ट्र शासन
वित्त विभाग
शासन निर्णय क्र. अर्थसं-२०२१/प्र.क्र.४८/अर्थ-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- १४ ऑक्टोबर,२०२१.
पहा :- १) वित्त विभाग, शासन परिपत्रक क्र. अर्थसं-२०२१/प्र.क.४८/अर्थ-३,दि. ६ एप्रिल, २०२१.
२) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३,दि. २४ जून, २०२१.
३) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३,दि. २९ जुलै, २०२१.
प्रस्तावना :
कोविड–१९ च्या संसर्गजन्य रोगाच्या प्रादूर्भावामुळे सन २०२१-२२ या वित्तीय वर्षात राज्याची कर व करेतर उत्पन्नातील अपेक्षित महसूली घट व त्याचे राज्याच्या वित्तीयव्यवस्थेवर होणारे परिणाम विचारात घेता उपरोक्त दिनांक २४ जून, २०२१ व दि. २९ जुलै, २०२१ च्या शासन निर्णयान्वये वित्तीय उपाययोजना करण्याच्या अनुषंगाने बांधिल खर्चाच्या वेतन / निवृत्तीवेतन/व्याज प्रदाने/कर्जाची परतफेड या उद्दिष्टांतर्गतच्या तरतूदी वगळता अनिवार्य व कार्यक्रम खर्चाअंतर्गत सन २०२१-२०२२ च्या संपूर्ण वर्षाकरिता अर्थसंकल्पिय तरतूदीच्या ६०% इतका निधी खर्चासाठी उपलब्ध होईल, याप्रमाणे सर्व प्रशासकीय विभागांनी नियोजन करावे अश्या सूचना देण्यात आलेल्या होत्या. तथापि, बांधील खर्चासाठी अनिवार्य खर्चामध्ये वाढीव निधी वितरणाची मागणी मोठया प्रमाणात सर्व संबंधीत प्रशासकीय विभागांकडून येत आहे. यामध्ये साधारणत: वेतन, निवृत्ती वेतन विषयक खर्च, दूरध्वनी, वीज व पाणी देयक, कार्यालयीन खर्च, भाडेपट्टी व कर, संगणक खर्च, आहार खर्च, पेट्रोल, तेल व वंगण, इतर कंत्राटी सेवा इत्यादी बाबींचा समावेश आहे. यानुषगांने आता खालीलप्रमाणे निर्णय घेण्यात येत आहे.
शासन निर्णय: राज्यात कोविड–१९ च्या संसर्गजन्य रोगाची पार्श्वभूमी तसेच राज्यास प्राप्त होणारी महसूली जमा लक्षात घेऊन आता सन २०२१-२२ या आर्थिक वर्षाच्या पहिल्या ९ महिन्यांच्या कालावधीसाठी (डिसेंबर,२०२१ पर्यंत) अनिवार्य खर्चाच्या निधी वितरण / खर्चाची मर्यादा ७५% इतकी विहीत करण्यात येत आहे. मात्र २१ पुरवठा व सामग्री, २६ - जाहिरात व प्रसिध्दी, ३१- सहायक अनुदाने (वेतनेतर), ३२- अशंदाने व ३३ अर्थसहाय्य या बाबींसाठी वित्त विभागाची मान्यता घेणे आवश्यक राहील. तसेच कार्यक्रम खर्चासाठी ५०% इतक्या मर्यादेत निधी उपलब्ध करून देण्यात येत आहे. मात्र कार्यक्रम खर्चाची वर्ष अखेरची मर्यादा ६०% इतकीच राहील.
याप्रमाणे सर्व संबंधीत प्रशासकीय विभागांनी खर्चाचे नियोजन करावे. निधी वितरणाच्या सदर मर्यादेव्यतिरिक्त इतर बाबींच्या सूचना दिनांक २४ जून, २०२१ प्रमाणेच राहतील त्याचे सर्व प्रशासकीय विभागांनी तंतोतंत पालन काटेकोरपणे करावे.
२. आमदार स्थानिक विकास कार्यक्रम व जिल्हा वार्षिक योजना यासाठी १०० टक्के निधी वितरीत करण्यात येत आहे.
३. वरील प्रमाणे अर्थसंकल्पीय अंदाज वितरण व संनियंत्रण प्रणालीवर उपलब्ध असलेला वा होणारा निधी कोषागारातून आहरित करण्यापूर्वी या परिपत्रकात नमूद सूचनांची तसेच सोबतच्या परिशिष्टातील नमूद केलेल्या तपासणी सूचीप्रमाणे सर्व बाबींची प्रतिपूर्ती होत असल्यास विभागाने त्यांच्या स्तरावर निधी वितरीत करावा, अन्यथा अशा प्रस्तावास प्रशासकीय विभागांनी आवश्यक तेथे नियोजन विभाग / सामाजिक न्याय व विशेष सहाय्य विभाग / आदिवासी विकास विभाग यांच्या मान्यतेनंतर वित्त विभागाच्या व्यय शाखा व अर्थसंकल्प शाखा यांची मान्यता घेणे आवश्यक आहे. तसेच असे मान्यतेचे प्रस्ताव वित्त विभागाकडे पाठवितांना कोणत्या अटी व शर्तीस शिथीलता आवश्यक आहे ते स्पष्टपणे नमूद करुनच योग्य त्या कारणमीमांसेसह प्रस्ताव वित्त विभागाला सहमतीसाठी पाठवावेत.
# Page 2
शासन निर्णय क्रमांकः अर्थसं-२०२१/प्र.क्र.४८/अर्थ-३
४. उपरोक्त अटी व शर्ती बरोबरच विभागांना सूचना देण्यात येते की, खर्च करतांना राज्य शासनाची कार्यनियमावली, वित्तीय नियमावली, अर्थसंकल्पीय नियम पुस्तिकेतील तरतूदी व वेळोवेळी निर्गमित करण्यात आलेल्या शासन निर्णय / परिपत्रक यातील सर्व अटी /शर्तींचे पालन करणे ही जबाबदारी विभागांची राहील.
उपरोक्त उपाययोजनांचे पुढील आदेश येईपर्यंत सर्वांनी कसोशीने पालन करावे.
# Page 3
# Page 4