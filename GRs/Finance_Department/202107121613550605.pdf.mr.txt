# Page 1
सातव्या वेतन आयोगानुसार दिनांक १ जानेवारी २०१६ ते ३१ डिसेंबर २०१८ या कालावधीत सेवानिवृत्त निवृत्तिवेतनधारकांना सुधारित अंशराशीकरणाचा लाभ देण्याबाबत सुधारणा...
महाराष्ट्र शासन
वित्त विभाग
शासन पूरकपत्र क्रमांक : सेनिवे-२०१९/प्र.क्र.३४८/सेवा-४
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १२ जुलै, २०२१
संदर्भ : १) शासन निर्णय, वित्त विभाग क्रमांक : निअंक -१०८६/१७७१/सेवा-४, दि.३०.०५.१९८८.
२) शासन निर्णय, वित्त विभाग क्रमांक : सेनिवे-२०१९/प्र.क्र.५८/सेवा-४,
दि.०१.०३.२०१९.
३) शासन निर्णय, वित्त विभाग क्रमांक : सेनिवे-२०१९/प्र.क्र.३४८/सेवा-४,
दि.०५.०२.२०२१ .
प्रस्तावना :
उपरोक्त संदर्भाधीन क्र.३ च्या शासन निर्णयान्वये दिनांक १ जानेवारी २०१६ ते दिनांक ३१
डिसेंबर २०१८ या कालावधीमध्ये जे शासकीय कर्मचारी सेवानिवृत्त झाले आहेत, आणि यापूर्वी सहाव्या
वेतन आयोगानुसार मूळ निवृत्तिवेतनावर अंशराशीकरणाचा लाभ घेतलेला आहे, त्यांना सातव्या वेतन
आयोगानुसार सुधारीत होणाऱ्या मूळ निवृत्तिवेतनावर सुधारीत अंशराशीकरणाचा लाभ देय करण्यात
आला आहे. संदर्भाधीन क्र.३ च्या शासन निर्णयात आता खालीलप्रमाणे सुधारणा करण्यात येत आहे.
पूरक पत्र :
महाराष्ट्र नागरी सेवा (निवृत्तिवेतनाचे अंशराशीकरण) नियम, १९८४ नुसार निवृत्तिवेतनाचे
अशंराशीकरण करणे ही कर्मचाऱ्यांची ऐच्छिक बाब आहे. त्यामुळे दिनांक ०१.०१.२०१६ ते ३१.१२.२०१८
या कालावधीमध्ये सेवानिवृत्त झालेल्या निवृत्तिवेतनधारकांना संदर्भाधीन क्र.३ च्या शासन निर्णयानुसार
अनुज्ञेय ठरणारे निवृत्तिवेतनाचे सुधारीत अंशराशीकरण देखील ऐच्छिक राहील. निवृत्तीवेतनधारकांना
सुधारीत अंशराशीकरणाचा लाभ घ्यावयाचा असल्यास, निवृत्तिवेतनधारकांनी ते ज्या कार्यालयातुन
सेवानिवृत्त झाले त्या कार्यालयाच्या कार्यालय प्रमुखांकडे सोबतच्या नमुन्यात स्वत: लेखी अर्ज करावा.
२. निवृत्तिवेतनधारकांचा अर्ज प्राप्त झाल्यानंतर कार्यालय प्रमुखानी “निवृत्तिवेतनवाहिनी” या
प्रणालीवर याकरिता उपलब्ध करून दिलेल्या सुविधेद्वारे संबंधीत महालेखापाल कार्यालयाकडे सुधारित
अंशराशीकरणाचा प्रस्ताव “ऑनलाइन” सादर करावा. याप्रकरणी कोणतेही कागदपत्र / सेवापुस्तक
महालेखापाल कार्यालयाकडे पाठविण्याची आवश्यकता नाही याची नोंद कार्यालय प्रमुखांनी घ्यावी. सदर
कार्यपध्दतीद्वारे सुधारित अंशराशीकरणाचे प्रस्ताव दिनांक ३१ मार्च, २०२२ पर्यंतच सादर करता येतील.
# Page 2
शासन पूरकपत्र क्रमांकः सेनिवे-२०१९/प्र.क्र.३४८/सेवा-४
३. कार्यालय प्रमुखांकडून प्राप्त “ऑनलाइन” प्रस्तावाच्या आधारे महालेखापाल कार्यालयाकडून
ई-प्राधिकार पत्र निवृत्तिवेतनाचे प्रथम प्रदान करण्यात आलेल्या कोषागाराच्या नावे निर्गमित होईल. सदर
प्राधिकार पत्राच्या आधारे संबंधीत कोषागारांकडून प्रदानाची कार्यवाही करण्यात येईल. दरम्यानच्या
कालावधीत एखादे निवृत्तिवेतन प्रकरण अन्य कोषागाराकडे अथवा अन्य महालेखापाल कार्यालयाकडे
वर्ग करण्यात आले असल्यास, अशी प्रकरणे - प्रथम प्रदान कोषागाराने सदर निवृत्तिवेतन प्रकरण ज्या
कोषागाराकडे वर्ग करण्यात आले आहे, त्या कोषागाराचे नावे नमूद करुन महालेखापाल कार्यालयाकडे
ऑनलाईन परत करावीत.
४. संदर्भांधीन क्र.३ च्या शासन निर्णयान्वये देय असलेला सुधारीत अंशराशीकरणाचा लाभ
कर्मचाऱ्यास नियमानुसार यापूर्वी असुधारित निवृत्तिवेतनावर प्रदान करण्यात आलेल्या लाभासमवेतच देय
होता. ही बाब विचारात घेता आता सुधारीत अंशराशीकरणाचा लाभ अनुज्ञेय करण्यासाठी नव्याने वैद्यकीय
चाचणी करण्याची आवश्यकता नाही.
५. महाराष्ट्र नागरी सेवा (निवृत्तिवेतनाचे अंशराशीकरण) नियम, १९८४ च्या नियम ६ (१) (तीन) (ए)
“अन्वये कोषागारामधून निवृत्तिवेतन घेणा-या अर्जदाराच्या बाबतीत, निवृत्तिवेतनाचे अंशराशीकृत मूल्य
त्याला ज्या तारखेस मिळेल ती तारीख किंवा लेखापरीक्षा अधिका-याने निवृत्तिवेतनाचे अंशराशीकृत मूल्य
प्रदान करण्यासाठी प्राधिकारपत्र दिल्यानंतर तीन महिन्यांच्या अखेरची तारीख, यापैकी जी तारीख
अगोदरची असेल त्या तारखेपासून अंशराशीकरणांमुळे निवृत्तिवेतनाची रक्कम कमी करण्यात येईल”
अशी तरतुद आहे. तसेच संदर्भाधीन क्र.१ च्या शासन निर्णयान्वये निवृत्तिवेतनाचा अंशराशीकृत भाग
पुन:स्थापित करण्यात येतो.
६. सद्यस्थितीत ज्या कार्यालयाची प्रकरणे सेवार्थ प्रणाली मधुन ऑनलाईन महालेखापाल
कार्यालयास सादर केली आहेत, अशाच निवृत्तीवेतनधारकांना सुधारीत अंशराशीकरण लाभ देण्याबाबची
माहिती आहरण व संवितरण अधिकारी यांना, त्यांच्या सेवार्थ लॉगीन मधून उपलब्ध करून देण्यात येत
आहे. शिक्षण विभाग व इतर महामंडळे यांची प्रकरणे यापूर्वी ज्या पध्दतीने कार्यालय प्रमुखांकडून
महालेखापाल कार्यालयास सादर करण्यात आलेली होती, त्याच पध्दतीने सुधारीत अंशराशीकरणाचा
प्रस्ताव महालेखापाल कार्यालयास सादर करण्यात यावेत.
७. ज्यांना निवृत्तिवेतन योजना लागू केलेली आहे अशा मान्यता व अनुदानप्राप्त शैक्षणिक संस्था,
कृषित्तर विद्यापीठे व त्यांच्याशी संलग्न असलेली अशासकीय महाविद्यालये आणि कृषि विद्यापीठे
यामधील निवृत्तिवेतनधारक यांना वरील पूरकपत्र योग्य त्या फेरफारांसह लागू राहील.
पृष्ठ ६ पैकी २
# Page 3
शासन पूरकपत्र क्रमांकः सेनिवे-२०१९/प्र.क्र.३४८/सेवा-४
८. महाराष्ट्र जिल्हा परिषदा व पंचायत समिती अधिनियम १९६१ (सन १९६२ चा महाराष्ट्र अधिनियम
क्रमांक पाच) च्या कलम २४८ च्या परंतुकान्वये प्रदान केलेले अधिकार आणि त्यासंबंधीचे इतर सर्व
अधिकार यांचा वापर करुन शासन असाही आदेश देत आहे की, वरील निर्णय जिल्हा परिषदांचे
निवृत्तिवेतनधारक यांनाही लागू राहील.
९. सदर पूरक पत्रातील तरतुदी अखिल भारतीय सेवेतील निवृत्तिवेतनधारक / राजकीय
निवृत्तिवेतनधारक / स्वातंत्र्य सैनिक निवृत्तिवेतनधारक / शौर्यपदकभत्ता निवृत्तिवेतनधारक / जखम
अथवा इजा निवृत्तिवेतनधारक यांना लागू होणार नाहीत.
१०. ऑनलाईन सुधारीत अंशराशीकरण प्रकरण महालेखापाल कार्यालयास सादर करण्याची
सुधारीत कार्यपध्दती “जोडपत्र - अ" मध्ये विषद केली आहे.
# Page 4
# Page 5
# Page 6