# Page 1
बुलडाणा जिल्हा मध्यवर्ती सहकारी बँकेस महाराष्ट्र राज्य सहकारी बँकेकडून रु.३०० कोटीच्या मध्य मुदत कर्जास
शासन हमी देण्याबाबत.
महाराष्ट्र शासन
वित्त विभाग,
शासन निर्णय क्रमांक : शाहमी-२०२४/ सहकार/प्र.क्र.१७/अर्थबळ,
मंत्रालय, मुंबई-३२
दिनांक :-१४/०३/२०२४
वाचा - १) शासन निर्णय, वित्त विभाग, क्र. शाहमी-१०९९/प्रक्र.६८/शा.हमी, दि. ०५.११.१९९९ २) शासन निर्णय, वित्त विभाग, क्र. शाहमी -१००८/प्रक्र.१८/शा.हमी, दि.२८.४.२००८
प्रस्तावना: मा. मंत्रीमंडळाच्या दि.११.०३.२०२४ रोजीच्या बैठकीत बुलडाणा जिल्हा मध्यवर्ती सहकार बँकेची
आर्थिक स्थिती विचारात घेऊन या बँकेस महाराष्ट्र राज्य सहकारी बँकेकडून रु. ३०० कोटी मध्यम मुदत कर्ज
मंजूर होण्यासाठी शासन थकहमी मंजूर करण्यास तसेच बँकेस शासन थकहमी देण्यासाठी महाराष्ट्र राज्य
सहकारी बँकेने दि. २९.०२.२०२४ च्या पत्रासोबत शासनास सादर केलेल्या हमी कराराच्या मसुद्यात हमी करार करण्यास व बँकेस मंजूर करावयाच्या रु. ३०० कोटी मध्यम मुदत कर्जाच्या परतफेडीसाठी दोन वर्षाचा
अधिस्थगन कालावधी (moratorium) व पाच वर्षाचा परतफेडीचा कालावधी (एकूण सात वषे) मंजूर करण्यास
मान्यता दिली आहे. या अनुषंगाने शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
मा. मंत्रीमंडळाने दि.११.०३.२०२४ रोजीच्या बैठकीत घेतलेल्या निर्णयाच्या अनुषंगाने खालीलप्रमाणे
शासन मान्यता देण्यात येत आहे.
१. बुलडाणा जिल्हा मध्यवर्ती सहकारी बँकेची आर्थिक स्थिती विचारात घेऊन या बँकेस महाराष्ट्र राज्य
सहकारी बँकेकडून रु. ३०० कोटी मध्यम मुदत कर्ज मंजूर होण्यासाठी शासन थकहमी मंजूर करण्यात येत आहे.
२. बुलडाणा जिल्हा मध्यवर्ती सहकारी बँकेस शासन थकहमी देण्यासाठी महाराष्ट्र राज्य सहकारी बँकेने दि. २९.०२.२०२४ च्या पत्रासोबत शासनास सादर केलेल्या व मंत्रिमंडळ टिप्पणी सोबत जोडलेल्या शासन
थकहमी कराराच्या मसुद्यास मान्यता देण्यात येत आहे.
३. बुलडाणा जिल्हा मध्यवर्ती सहकारी बँकेस मंजूर करावयाच्या रु. ३०० कोटी मध्यम मुदत कर्जाच्या
परतफेडीसाठी दोन वर्षाचा अधिस्थगन कालावधी (moratorium) व पाच वर्षाचा परतफेडीचा कालावधी (एकूण
सात वषे) मंजूर करण्यास मान्यता देण्यात येत आहे.
४. बँकींग नियमन अधिनियमन, १९४९ च्या कलम १४ अ मधील तरतुद विचारात घेऊन सदर थकहमीवरील कर्जासाठी बुलडाणा जिल्हा मध्यवर्ती सहकारी बँकेची कोणतीही मालमत्ता तारण घेण्यात येणार
नसल्यामुळे सदर कर्जाची मंजुरी, कर्जाचे वितरण व कर्जाच्या वसुलीचे संनियंत्रण करण्यासाठी सहकार
विभागामार्फत आवश्यक ती उपाययोजना करावी.
५. सदर शासन हमीवर कर्ज उचलण्याची मुदत शासन निर्णय निर्गमित केल्याच्या दिनांकापासून सहा
महिन्यांच्या कालावधीपयंत वैध राहील.
# Page 2
शासन निर्णय क्रमांकः शाहमी-२०२३/नविवि/प्र.क्र.६४/अर्थबळ
६. धनको बँक/ वित्तीय संस्थेसमवेत शासन हमीवर घेण्यात येणाऱ्या/आलेल्या कर्जासंबंधी करण्यात
येणाऱ्या करारपत्रात खालील अटी व शर्तीचा समावेश करण्यात यावा.
६.१ ) शासन हमी एकूण रु.३०० कोटी इतक्या रकमेपुरतीच सिमीत राहील.
६.२) बुलडाणा जिल्हा मध्यवर्ती सहकारी बँकेकडून कर्जाच्या परतफेडीबाबत अथवा व्याजाची रक्कम
देण्याबाबत होणाऱ्या कसुरीची सूचना शासनास ९० दिवसाच्या आत देणे संबंधित वित्तीय संस्थेस
बंधनकारक असेल.
७. बुलडाणा जिल्हा मध्यवर्ती सहकारी बँकेला रु.३०० कोटीची शासन हमी संदर्भात अ.क्र.१ येथील
दि.०५.११.१९९९ मधील शासन निर्णयानुसार हमी शुल्क लागु राहील. तसेच खालील अटी व शर्ती लागु
राहतील:-
७.१) सदर धनको कडून घेण्यात येणाऱ्या कर्जाचा वापर ज्या उद्दिष्ट्टासाठी कर्ज घेण्यात आले आहे
त्यासाठीच करण्यात यावा.
७.२) बुलडाणा जिल्हा मध्यवर्ती सहकारी बँकेने आवश्यक तेवढयाच कर्जाची उचल करावी.
७.३) सदरचे कर्ज (मुद्दल व्याज) फेडण्याची संपूर्ण जबाबदारी बुलडाणा जिल्हा मध्यवर्ती सहकारी बँकेची
राहील.
७.४) सदर शासन हमीवर देण्यात आलेल्या कर्जाचे दायित्व शासनावर येणार नाही याबाबत
सहकार,पणन व वस्रोद्योग विभागाने दक्षता घ्यावी.
७.५) बुलडाणा जिल्हा मध्यवर्ती सहकारी बँकेने दर महिन्याला कर्ज परतफेडीच्या प्रगतीबाबतची स्थिती
दर्शविणारी माहिती सहकार,पणन व वस्रोद्योग विभागाकडे/ वित्त विभागाकडे सादर करावी.
७.६) बुलडाणा जिल्हा मध्यवर्ती सहकारी बँकेने विहित कार्यपध्दतीने लेखा परिक्षित केलेल्या लेख्यांची
एक प्रत शासनास सादर करावी.
७.७) बुलडाणा जिल्हा मध्यवर्ती सहकारी बँकेने त्यांच्या आर्थिक स्थितीबाबतचा अहवाल या शासन
निर्णयासोबत जोडलेल्या प्रपत्र-अ मध्ये दर सहा महिन्यांनी (३१मार्च/३०सप्टेंबर) सहकार,पणन व
वस्रोद्योग विभागास सादर करावा.
८. हमी शुल्क
अ) बुलडाणा जिल्हा मध्यवर्ती सहकारी बँक यांनी घेतलेल्या कर्जावरील प्र.श.प्र.व. हमीशुल्काचा दर
रु.२/- असा राहील.
ब) हमी शुल्काचा भरणा दर सहा महिन्यानी करण्यास मुख्य कार्यकारी अधिकारी, बुलडाणा जिल्हा
मध्यवर्ती सहकारी बँक हे जबाबदार असतील. प्रत्येक वित्तीय वर्षाच्या ३१ मार्च आणि / अथवा ३०
सप्टेंबर रोजी अदत्त असलेल्या घटना सापेक्ष दायित्वावर (Contingent Liability) देय असलेल्या हमी
शुल्काचा भरणा अनुक्रमे १ एप्रिल आणि / अथवा १ ऑक्टोबर रोजी करण्यात यावा.
क) हमी शुल्काचा भरणा केल्यानंतर त्यामधून प्रथम थकीत हमी शुल्कावरील दंडनीय व्याजाची रक्कम
वळती करुन घेण्यात येईल. नंतर सर्वात जुन्या थकीत हमी शुल्काची वसुली, त्यानंतर त्यापेक्षा कमी
जुन्या हमी शुल्काची वसुली याप्रमाणे रक्कम वळती करुन घेण्यात येईल.
पृष्ट्ठ ४ पैकी २
# Page 3
शासन निर्णय क्रमांकः शाहमी-२०२३/नविवि/प्र.क्र.६४/अर्थबळ
ड) देय हमी शुल्क शासन तिजोरीत भरणा करण्यास बुलडाणा जिल्हा मध्यवर्ती सहकारी बँकेकडून
कसूर झाल्यास अशा कसूर केलेल्या थकीत रक्कमेवर पहिल्या तीन महिन्यासाठी १६ टक्के दराने व त्या
पुढील कालावधीसाठी २४ टक्के दराने व्याज आकारले जाईल.
इ) बुलडाणा जिल्हा मध्यवर्ती सहकारी बँकेने शासन हमी शुल्काची रक्कम "००७५-संकीर्ण, सर्वसाधारण
सेवा- १०८-हमी शुल्क" या लेखाशिर्षाखाली शासकीय कोषागारात भरणा करावी. मुख्य कार्यकारी
अधिकारी, बुलडाणा जिल्हा मध्यवर्ती सहकारी बँक यांनी बँकेस देय असलेली हमी शुल्काची रक्कम
शासकीय कोषागारात नियमितपणे भरणा केली जाते याची खात्री करुन घ्यावी.
ई) हमी शुल्क भरल्याच्या पृष्ट्ठयर्थ चलनाची साक्षांकित प्रत सहकार, पणन व वस्त्रोद्योग विभागाने वित्त
विभागास पाठवावी.
उ) शासन हमीवरील घेतलेल्या कर्जाच्या परतफेडीबाबत संनियंत्रणाची जबाबदारी सहसचिव/
उपसचिव, सहकार,पणन व वस्रोद्योग विभाग, मंत्रालय, मुंबई-३२ यांची राहील.
९. बुलडाणा जिल्हा मध्यवर्ती सहकारी बँकेला कर्ज घेण्याच्या अनुषंगाने संबंधित वित्तीय संस्थांसोबत
करण्यात येणाऱ्या करारपत्रांवर स्वाक्षरी करण्याकरिता सहकार,पणन व वस्रोद्योग विभागातील संबंधीत
सहसचिव/ उपसचिव व वित्त विभागातील उप सचिव (अर्थबळ) यांना प्राधिकृत करण्यात येत आहे.
१०. हा शासन निर्णय मा.मंत्रीमंडळाने दि.११.०३.२०२४ रोजीच्या बैठकीत घेतलेल्या निर्णयाच्या अनुषंगाने,
सहकार,पणन व वस्रोद्योग विभागाच्या नस्ती क्र. संकीर्ण ०८२३/ प्र.क्र. ६१/२-स वरील प्रस्तावाच्या व वित्त
विभागाचा शासन हमी क्र. ६ /२०२३-२४ नुसार निर्गमित करण्यात येत आहे.
११. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6