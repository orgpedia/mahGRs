# Page 1
संचालनालय, लेखा व कोषागारे आणि स्थानिक निधी लेखापरीक्षा संचालनालयातील अनुक्रमे “लेखा लिपिक” व “लेखा परीक्षा लिपिक" या गट-क संवर्गातील पदांचे पदनाम बदलून “लिपिक टंकलेखक” करण्याबाबत
महाराष्ट्र शासन
वित्त विभाग
शासन निर्णय क्रमांक : सेवाप्र-२०२२/प्र.क्र.१३८/कोषा प्रशा-३
मंत्रालय, मुंबई : ४०० ०३२.
दिनांक : १५ डिसेंबर, २०२२.
संदर्भ : १) सामान्य प्रशासन विभाग, शासन निर्णय क्र.मलोआ-११२०/प्र.क्र.१५३/का-८, दि. २ डिसेंबर, २०२१.
२) सामान्य प्रशासन विभाग, शासन निर्णय क्र.प्रानिमं-१२२०/६२/ प्र.क्र.३०/का.१३-अ, दि. २ नोव्हेंबर, २०२२.
३) संचालक, लेखा व कोषागारे संचालनालय यांचे क्र.संलेको २०२२/प्रशा कोषा/ कार्या-५/ सेवाप्रवेश नियम/१३१२, दि.६ डिसेंबर, २०२२ चे पत्र.
४) सहसंचालक, स्थानिक निधी लेखापरीक्षा संचालनालय यांचे क्र.स्था.१८/ब/ लिपिक टंकलेखक/सेवाप्रवेश नियम/बदल/आस्था-५/२४७१, दि.५ डिसेंबर, २०२२ चे पत्र.
प्रस्तावना :
सामान्य प्रशासन विभागाच्या दि.२ डिसेंबर, २०२१ तसेच दि. २ नोव्हेंबर, २०२२ च्या शासन
निर्णयानुसार राज्य शासकीय कार्यालयातील गट-क मधील लिपिकवर्गीय पदे सरळसेवेने महाराष्ट्र लोकसेवा
आयोगामार्फत भरण्याचा निर्णय घेण्यात आलेला आहे. लेखा व कोषागारे संचालनालयातील “लेखा लिपिक”
आणि स्थानिक निधी लेखापरीक्षा संचालनालयातील “लेखा परीक्षा लिपिक” या गट-क संवर्गातील रिक्त पदे
महाराष्ट्र लोकसेवा आयोगामार्फत भरण्याची व सदर पदांचे पदनाम बदलून “लिपिक-टंकलेखक” असे
सुधारित करण्याची बाब शासनाच्या विचाराधिन होती.
शासन निर्णय :
संचालनालय लेखा व कोषागारे आणि स्थानिक निधी लेखा परीक्षा संचालनालय या कार्यालयातील
गट-क मधील अनुक्रमे “लेखा लिपिक” आणि “लेखा परीक्षा लिपिक” या पदांचे पदनाम “लिपिक
टंकलेखक” असे सुधारित करण्यात येत आहे. सदर सुधारणा करताना पुढील बाबी विचारात घेण्यात आल्या
आहेत:
१) उपरोक्त सुधारणेमुळे सदर पदांचा गट बदलत नाही.
२) उपरोक्त सुधारणेमुळे सदर पदांना लागू असलेल्या वेतनश्रेणीत बदल होत नाही.
# Page 2
शासन निर्णय क्रमांकः सेवाप्र-२०२२/प्र.क्र.१३८/कोषा प्रशा-३
३) उपरोक्त सुधारणेमुळे सदर पदांच्या कर्तव्य व जबाबदाऱ्या यामध्ये कोणताही बदल होत नाही.
४) उपरोक्त सुधारणेमुळे सदर पदांच्या पदोन्नती साखळीमध्ये कोणताही बदल होत नाही.
२. संचालनालय लेखा व कोषागारे आणि स्थानिक निधी लेखा परीक्षा संचालनालय यामधील अनुक्रमे
“लेखा लिपिक” आणि “लेखा परीक्षा लिपिक” या पदांचे पदनाम “लिपिक-टंकलेखक” असे सुधारित
केल्यामुळे सदर पदांना सामान्य प्रशासन विभागामार्फत “लिपिक-टंकलेखक" या पदाचे अधिसूचित
करण्यात आलेले व सामान्य प्रशासन विभागाकडून वेळोवेळी सुधारित करण्यात आलेले / येणारे सेवाप्रवेश
नियम जसेच्या तसे लागू राहतील.
३. सदर सुधारणा या शासन निर्णयाच्या दिनांकापासून अमलात येतील.
४. सदर शासन निर्णय सामान्य प्रशासन विभाग/कार्या-१२ च्या सहमतीने व अनौपचारिक संदर्भ क्रमांक
१३०० दि.९.१२.२०२२ अन्वये मिळालेल्या मान्यतेनुसार निर्गमित करण्यात येत आहे.
# Page 3