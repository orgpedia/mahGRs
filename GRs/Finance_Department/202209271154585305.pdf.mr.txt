# Page 1
MAHA ARC LIMITED” ही कंपनी स्थापन करण्याबाबत.
महाराष्ट्र शासन
वित्त विभाग
शासन निर्णय क्रमांक : शासाउ- २०२२/प्र.क्र.१०/सा.उ.
मंत्रालय, मुंबई : ४०० ०३२.
दिनांक : २७ सप्टेंबर, २०२२.
प्रस्तावना :
केंद्र शासनाने डबघाईला आलेल्या तसेच अवसायनात गेलेल्या वित्तीय संस्था तसेच बँकांच्या बुडीत कर्जांची पुनर्रचना करुन अशा बँकांच्या ग्राहकांचे आर्थिक हित जपण्यासाठी गतवर्षी नॅशनल अॅसेट रिकन्स्ट्रक्शन कंपनीची स्थापना केली आहे.
त्याचप्रमाणे राज्यातील शासनाचा कोणत्याही प्रकारे संबंध येत असलेल्या तसेच संकटात सापडलेल्या किंवा संकटात सापडण्याची शक्यता असलेल्या मालमत्तांची पुनर्रचना करुन त्यांचे संवर्धन किंवा उचित विल्हेवाट लावण्यासाठी राज्य मालमत्ता पुनर्रचना कंपनी स्थापन करण्याचे राज्य शासनाच्या विचाराधीन आहे.
शासन निर्णय :
राज्य शासनाचा जमीन, भागभांडवल, अंशदान, अनुदान, कर्ज, कर्जहमी व अन्य अनुषंगिक कारणाने सहभाग आला आहे अशा राज्यातील आजारी असलेल्या, पारदर्शक कारभार न करणाऱ्या निमशासकीय, सार्वजनिक, सहकारी संस्थांची पुनर्रचना करुन त्याअन्वये सदर संस्थांमधील भागीदार, सभासद, लाभधारक, अथवा सर्वसामान्य जनतेचे आर्थिक तसेच अन्य अनुषंगिक हित जपण्यासाठी “MAHA ARC LIMITED" ही कंपनी याद्वारे स्थापन करण्यात येत आहे.
२. सदर “MAHA ARC LIMITED” कंपनीचे भागभांडवल रु.१११ कोटी निश्चित करण्यात आले असून कंपनीची रचना खालीलप्रमाणे असेल :
अपर मुख्य सचिव (वित्त) - अध्यक्ष, सचिव (वित्तीय सुधारणा) - व्यवस्थापकीय संचालक, प्रधान सचिव (व्यय) - संचालक, अपर मुख्य सचिव (सहकार) - पदसिद्ध संचालक, प्रधान सचिव (वस्त्रोद्योग) - पदसिद्ध संचालक, प्रधान सचिव (उद्योग) - पदसिद्ध संचालक,
सदर संचालक मंडळात बदल करण्याची विभागास मुभा असेल. याशिवाय २ स्वतंत्र संचालक सदर कंपनीवर नियुक्त करण्यात येतील.
# Page 2
शासन निर्णय क्रमांकः शासाउ- २०२२/प्र.क्र.१०/सा.उ.
३. सदर “MAHA ARC LIMITED” कंपनीचे भागधारक म्हणून खालील अधिकाऱ्यांची नियुक्ती करण्यात येत आहे:
श्री. मनोज सौनिक- अपर मुख्य सचिव (वित्त), श्री. ओम प्रकाश गुप्ता- प्रधान सचिव (व्यय), श्री. राजगोपाल देवरा - प्रधान सचिव (नियोजन), श्रीमती शैला ए. - सचिव (वित्तीय सुधारणा), श्री. विवेक दहिफळे- सहसचिव (व्यय), श्री. पांडूरंग जाधव- सहसचिव (अर्थसंकल्प), श्री. जमीर शेख - सहसचिव (व्यय- १).
# Page 3