# Page 1
कोषागारामधून कंत्राटी वाहन सेवेची
देयके पारित करताना देयकासोबत
प्रमाणपत्र जोडणेबाबत.
महाराष्ट्र शासन
वित्त विभाग
शासन परिपत्रक क्र.- संकीर्ण -२०२६/प्र.क्र. ०६/२०२६/कोषा प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०६फेब्रुवारी , २०२६.
शासन परिपत्रक
विविध शासकीय कार्यालयांच्या आहरण व संवितरण अधिका-यांकडून कंत्राटी वाहन सेवां
बाबतची देयके नियमितपणे कोषागारामध्ये सादर करण्यात येऊन कंत्राटदारांना अदा करण्यात
येतात. तथापि, अशा कंत्राटी सेवांमध्ये वापरण्यात येणाऱ्या मालवाहू व अन्य वाहनांवर वाहतूक
नियमांचे उल्लंघन केल्यामुळे दंड प्रलंबित असल्याच्या बाबी शासनाच्या निदर्शनास आलेल्या आहेत.
उपरोक्त बाब विचारात घेता ज्या विभागांच्या / शासकीय कार्यालयांच्या वापरामध्ये कंत्राटी
वाहनांचा समावेश आहे, अशा कार्यालयांनी, त्यांची कंत्राटी वाहन सेवेची देयके MTR-३१
आकस्मिक खर्चातील D.H.१० Contractual Services या शिर्षाखाली कोषागारात सादर करताना,
संबंधित आहरण व संवितरण अधिकारी (DDO) यांनी सदर वाहनांवर कोणताही वाहतूक दंड
प्रलंबित नसल्याचे प्रमाणपत्र देयकास जोडणे आवश्यक आहे. सदर प्रमाणपत्र देयकांस
जोडल्याशिवाय कंत्राटी वाहन सेवेची देयके पारित करण्यात येऊ नयेत, अशा आशयाच्या सूचना
शासन परिपत्रकान्वये अधिदान व लेखा कार्यालय तसेच सर्व कोषागार/उपकोषागार कार्यालयांना
देणेची बाब शासनाच्या विचाराधिन होती.
या अनुषंगाने शासकीय कार्यालयांकडून वापरण्यात येणा-या कंत्राटी सेवेच्या वाहनांवर
कोणताही वाहतूक दंड प्रलंबित नसल्याचे खालील नमून्यामधील प्रमाणपत्र, आहरण व संवितरण
अधिकारी यांनी देयकासोबत जोडल्यानंतरच सदरची देयके अधिदान व लेखा कार्यालय, मुंबई व
कोषागार / उपकोषागारांनी पारित करावीत अन्यथा सदरची देयके आक्षेपित करुन आहरण व
संवितरण अधिकारी यांना परत करण्यात यावीत.
# Page 2
शासन परिपत्रक क्रमांकः संकीर्ण -२०२६/प्र.क्र. ०६/२०२६/कोषा प्रशा-५
प्रमाणपत्राचा नमूना
दिनांक : -
प्रमाणपत्र
प्रमाणित करण्यात येते की, कोषागारामध्ये सादर करण्यात आलेला देयक क्रमांक ----------
--- दिनांक ------------- रु. ----------- या कंत्राटी वाहन सेवेच्या देयकातील
नमूद कंत्राटदार -------(संस्थेचे नाव)--------------------------- यांचेकडे शासकीस
कार्यालयांकडून वापरण्यात येणा-या कंत्राटी सेवेच्या वाहनांवर, वाहतूक नियमांचे उल्लंघन केल्यामुळे
कोणताही वाहतूक दंड प्रलंबित नाही याची खात्री करण्यात आलेली आहे.
(स्वाक्षरी)
आहरण व संवितरण अधिका-यांचे नाव व पदनाम.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3