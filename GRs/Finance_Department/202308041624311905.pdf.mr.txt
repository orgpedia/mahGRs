# Page 1
कल्याण येथे वस्तू व सेवा कर कार्यालयाकरिता नवीन स्वतंत्र इमारत बांधकामाच्या रु.१९७१.२६ लक्ष इतक्या रकमेच्या अंदाजपत्रकास प्रशासकीय मान्यता प्रदान करणेबाबत
महाराष्ट्र शासन
वित्त विभाग
शासन निर्णय क्रमांक संकीर्ण-१०२३/प्र.क्र.४०/वि.प्र.४
हुतात्मा राजगुरु चौक, मादाम कामा मार्ग,
मंत्रालय, मुंबई- ४०००३२
दिनांक : ४ ऑगस्ट, २०२३
वाचा:- १) राज्यकर सहआयुक्त, अन्वेषण-ब, वस्तू व सेवा कर भवन, माझगांव यांचे पत्र क्रमांक राउआ(जसं)/आस्था-१४/कल्याण- नवीन इमारत बांधकाम / २०२२-२३/ब-१६६४ मुंबई, दिनांक ०६.०४.२०२३ २) वित्त विभाग, शासन निर्णय क्र.विअप-२०१३/प्र.क्र.३०/१३/विनियम (भाग-२), दि.२०.०९.२०१९ ३) सार्वजनिक बांधकाम विभाग, शासन परिपत्रक क्र. संकीर्ण-२०१९/प्र.क्र.१०/इमा-२, दि.२५.०९.२०१९ ४) सार्वजनिक बांधकाम विभाग पत्र क्र. बैठक-२०२३/प्र.क्र.३०/इमा - १, दिनांक १३.०७.२०२३
प्रस्तावना : कल्याण येथे वस्तू व सेवा कर कार्यालयाकरिता नवीन स्वतंत्र इमारत बांधकामाच्या सन २०२२-२३ च्या दरसूचीनुसार रु.२५१० लक्ष किमतीचे अंदाजपत्रकास प्रशासकीय मान्यता प्रदान करण्याबाबत संदर्भ क्र.१ च्या पत्रान्वये विनंती केली आहे. सार्वजनिक बांधकाम विभागाने सदर अंदाजपत्रकाची तपासणी करुन अंदाजपत्रकामध्ये आवश्यकतेनुसार सुधारणा करुन ढोबळमानाने प्रस्तावित केलेल्या तरतूदीनुसार किमतीची परिगणना करुन प्रशासकीय मान्यतेसाठी विषयांकीत कामाची किंमत रु.१९७१.२६ लक्ष या किंमतीस सहमती दर्शविली आहे. तसेच विषयांकीत कामाची किंमत रु. १५.०० कोटी पेक्षा जास्त असल्याने मा.मुख्य सचिव यांच्या अध्यक्षतेखाली दिनांक ११.०७.२०२३ रोजी झालेल्या उच्चाधिकार सचिव समितीच्या बैठकीत रु.१९,७१,२६,०२२/- इतक्या किंमतीच्या अंदाजपत्रकास उच्चाधिकार सचिव समितीने मान्यता दर्शविली आहे.
त्यानुसार कल्याण येथे वस्तू व सेवा कर कार्यालयाकरिता नवीन स्वतंत्र इमारत बांधकामाचे रु.१९७१.२६ लक्ष इतक्या रकमेच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण-१०२३/प्र.क्र.४०/वि.प्र.४
शासन निर्णय : राज्यकर सहआयुक्त, अन्वेषण-ब, वस्तू व सेवा कर भवन, माझगांव यांनी संदर्भ क्र.१ च्या पत्रान्वये सादर केलेला प्रस्ताव व वित्त विभागाचा संदर्भ क्र.२ चा शासन निर्णय व सार्वजनिक बांधकाम विभागाचे संदर्भ क्र.३ चे परिपत्रक विचारात घेता, कल्याण येथे वस्तू व सेवा कर कार्यालयाकरिता नवीन स्वतंत्र इमारत बांधकामाचे रु.१९,७१,२६,०२२/- (रुपये एकोणीस कोटी एकाहत्तर लक्ष सव्वीस हजार बावीस फक्त) इतक्या किंमतीच्या अंदाजपत्रकास उच्चाधिकार सचिव समितीने दिलेल्या सहमतीस अनुसरुन सोबत जोडलेल्या प्रपत्र-अ (Recapitulation Sheet) मध्ये नमूद केल्याप्रमाणे तसेच खालील अटींच्या अधीन राहून शासनाची प्रशासकीय मान्यता प्रदान करण्यात येत आहे: i. प्रस्तुत प्रस्तावित क्षेत्रात नवीन इमारत बांधकामाच्या अनुषंगाने खोदकाम केले गेल्यास व खोदकामात कोणत्याही प्रकारचे पुरावशेष आढळून आल्यास तात्काळ खोदकाम थांबवून पुरातत्व संचालनालयाची पुर्नपरवानगी घेण्यात यावी. तसेच सदर कामास महानगरपालिका व तत्सम प्राधिकरणे यांची पूर्व परवानगी घ्यावी.
ii. तांत्रिक मंजूरी देताना राज्य दरसूचीबाहय बाबींच्या दराकरिता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
ii. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करुन उदयोग, उर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
iv. प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
v. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
vi. इमारतीमध्ये दिव्यांगाकरिता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
vii. विषयांकित कामाकरिता सुधारित प्रशासकीय मान्यतेची आवश्यता लागणार नाही.
यादृष्टीने विशेष दक्षता घेऊन काम करण्यात यावे.
viii. विषयांकित काम खाजगी वास्तुशास्त्रज्ञ यांनी तयार केलेल्या नकाशावर आधारित असल्याने सदर नकाशास मुख्य वास्तुशास्त्रज्ञ,, सा.बां. विभाग, मुंबई यांची सहमती/स्वाक्षांकन प्राप्त करुन घेण्यात यावे. अंदाजपत्रकातील विविध कक्षांचे क्षेत्रफळ विहित निकषांनुसार आहे किंवा कसे, याबाबत मुख्य वास्तुशास्त्रज्ञ यांच्याकडून खातरजमा करण्यात यावी.
पृष्ठ ३ पैकी २
# Page 3
शासन निर्णय क्रमांक: संकीर्ण-१०२३/प्र.क्र.४०/वि.प्र.४
२. प्रस्तुत बांधकामासाठी येणारा खर्च “मागणी क्र.एच-८, मुख्य लेखाशीर्ष ४०५९, सार्वजनिक बांधकामावरील भांडवली खर्च, ०१, कार्यालयीन इमारती, ०५१, बांधकाम (०५) विक्रीकर (अनिवार्य) (०५) (०१) मोठी बांधकामे- (४०५९ ०७३४)” लेखाशीर्षाखाली मंजूर होणाऱ्या निधीतून भागविण्यात यावा.
३. सदर शासन निर्णय, वित्त विभाग शासन निर्णय क्र. विअप्र-२०१३/प्र.क्र.३०/१३/ विनियम(भाग-२), दिनांक २०.०९.२०१९ अन्वये वित्तीय अधिकारामध्ये सुधारणा करण्यासंदर्भातील शासन निर्णयातील भाग एक उपविभाग-५ पिर.क्र.१३४(१), १३४ (२) आणि १३४(३) नुसार तसेच सार्वजनिक बांधकाम विभाग, शासन परिपत्रक क्र.संकीर्ण-२०१९/ प्र.क्र.१०/इमा-२, दिनांक २५.०९.२०१९ अन्वये स्थापत्य व विद्युत कामाशी संबंधित रु.१५ कोटी किंमती पर्यंतच्या कामांना संबंधित मुख्य अभियंता, सार्वजनिक बांधकाम प्रादेशिक विभाग यांनी तांत्रिक सहमती दिल्यानंतर प्रशासकीय मान्यता देण्याबाबतचे उपभोक्ता विभागास प्रदान करण्यास आलेले वित्तीय अधिकारानुसार, सार्वजनिक बांधकाम विभाग यांच्या सहमतीने व उच्चाधिकार सचिव समितीच्या मान्यतेने निर्गमित करण्यात येत आहे.
# Page 4