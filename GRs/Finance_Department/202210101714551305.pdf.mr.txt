# Page 1
वस्तू व सेवाकर भवन, पुणे येथील नवीन इमारतीतील फर्निचरच्या कामासाठी अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यास मान्यता देणेबाबत.
महाराष्ट्र शासन
वित्त विभाग
शासन निर्णय क्र. संकीर्ण-१०२२/प्र.क्र.४४/वि.प्र.४
मादाम कामा मार्ग, हुतात्मा राजगुरु चौक,
नवीन प्रशासकीय इमारत, ३ रा मजला,
मंत्रालय, मुंबई -४०० ०३२
दिनांक- १०/१०/२०२२
वाचा :- वित्त विभाग, शासन निर्णय, क्र. विकवि-१४१५/प्र.क्र.११९/वि.प्र.४, दि. ११/०७/२०१७
शासन निर्णय : वस्तू व सेवाकर भवन, पुणे येथील नवीन प्रशासकीय इमारतीमधील फर्निचरच्या कामासाठी महाराष्ट्र राज्य रस्ते विकास महामंडळाद्वारे करुन घेण्याकरिता रु.७,८२,५०,०००/- (रुपये सात कोटी ब्याऐंशी लक्ष पन्नास हजार फक्त) इतके अनुदान सन २०२२-२०२३ या वित्तीय वर्षातील खर्च भागविण्यासाठी मंजूर करण्यात आले आहे. सदर संपूर्ण (१००%) निधी रु.७,८२,५०,०००/- (रुपये सात कोटी ब्याऐंशी लक्ष पन्नास हजार फक्त) कोषागारातून आहरित करण्यासाठी मान्यता देण्यात येत आहे. प्रस्तुत निधी हा सदर कामाकरिता प्रशासकीय मान्यतेच्या मर्यादेतच खर्च होईल याची दक्षता घ्यावी.
२. उपरोक्त बाबींवरील खर्च “ मागणी क्र.जी-८, मुख्य लेखाशीर्ष ४०७०-इतर प्रशासनिक सेवांवरील भांडवली खर्च (००) ८००, इतर खर्च (००) (००) (०१) महाराष्ट्र राज्य रस्ते विकास महामंडळाद्वारे विक्रीकर कार्यालयाच्या इमारतीचे बांधकाम (कार्यक्रम), ५३ मोठी बांधकामे (४०७० ०२४९ ) ” या लेखाशिर्षाखाली सन २०२२-२०२३ या वित्तीय वर्षातील मंजूर अनुदानातून भागविण्यात यावा.
३. हा शासन निर्णय वित्त विभाग / व्यय - ७ यांच्या अनौपचारीक संदर्भ क्र.४४३/२०२२/ व्यय-७, दिनांक ३०/०९/२०२२ अन्वये दिलेल्या सहमतीनुसार निर्गमित करण्यात येत आहे.