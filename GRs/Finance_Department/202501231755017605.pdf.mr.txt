# Page 1
वस्तू व सेवा कर भवन, वडाळा, मुंबई
येथील नवीन इमारतीसह शासनाची
विविध कार्यालये व शासकीय निवासस्थाने
बांधकामासाठी अर्थसंकल्प वितरण
प्रणालीवर उपलब्ध असलेला निधी
कोषागारातून आहरित करण्यास मान्यता
देणेबाबत.
महाराष्ट्र शासन
वित्त विभाग
शासन निर्णय क्रमांक: विकवि-१४२४/प्र.क्र.९२/वि.प्र.४
नवीन प्रशासकीय भवन,३ रा मजला,मादाम कामा मार्ग,
हुतात्मा राजगुरु चौक,मंत्रालय,मुंबई ४०० ०३२.
दिनांक : २३ जानेवारी, २०२५.
वाचा :-
१. वित्त विभाग, शासन निर्णय क्र. विकवि-१४२०/प्र.क्र.४५/ वि.प्र.४, दि.२२ सप्टेंबर,२०२०.
२. वित्त विभाग, शासन परिपत्रक क्र. अर्थसं-२०२४/प्र.क्र.८०/अर्थ-३, दि. २५ जुलै,२०२४.
शासन निर्णय :-
वस्तू व सेवा कर भवनाच्या वडाळा,मुंबई येथील नवीन इमारतीसह शासनाची विविध
कार्यालये व शासकीय निवासस्थाने बांधकामासाठी महाराष्ट्र राज्य रस्ते व विकास
महामंडळामार्फत करुन घेण्याकरिता रु.१७०,४२,५९,०००/- (अक्षरी रुपये एकशे सत्तर कोटी
बेचाळीस लाख एकोणसाठ हजार फक्त ) इतके अनुदान सन २०२४-२५ या वित्तीय वर्षातील खर्च
भागविण्यासाठी मंजूर करण्यात आले आहे. सदर संपूर्ण ( १००% ) निधी रु.१७०,४२,५९,०००/-
(अक्षरी रुपये एकशे सत्तर कोटी बेचाळीस लाख एकोणसाठ हजार फक्त ) कोषागारातून आहरित
करण्यासाठी याव्दारे शासन मान्यता देण्यात येत आहे.
२. सदर निधी खर्च करताना महाराष्ट्र अर्थसंकल्प नियमपुस्तिका, वित्तीय अधिकार
नियमपुस्तिका यामधील वित्तीय नियम तसेच वित्त विभागाच्या संदर्भाधीन क्र.२ येथील शासन
परिपत्रकातील दिलेल्या निदेशांचे काटेकोरपणे पालन करण्यात यावे.
३. सदर खर्च “मागणी क्र. जी-८,मुख्य लेखाशीर्ष ४०७०- इतर प्रशासनिक सेवांवरील
भांडवली खर्च (००) ८००, इतर खर्च (००) (००) (०१) महाराष्ट्र राज्य रस्ते विकास महामंडळाव्दारे
विक्रीकर कार्यालयाच्या इमारतीचे बांधकाम (कार्यक्रम), ५३ मोठी बांधकामे (४०७० ०२४९)” या
लेखाशिर्षाखाली सन २०२४-२५ या वित्तीय वर्षातील मंजूर अनुदानातून भागविण्यात यावा.
# Page 2
शासन निर्णय क्रमांकः विकवि-१४२४/प्र.क्र.९२/वि.प्र.४
४. उपलब्ध करुन दिलेल्या सदर तरतूदीतून झालेल्या खर्चाचा अहवाल,लेखाशिर्षनिहाय/
उपलेखाशिर्षनिहाय साध्य झालेले भौतिक उद्दिष्ट्टाबाबतची माहिती,निधी उपयोगिता प्रमाणपत्र
इ.माहिती वेळोवेळी शासनास सादर करावी.
५. हा शासन निर्णय नियोजन विभागाच्या अनौपचारिक संदर्भ क्र. ३९७/२०२४,
दि.११.१२.२०२४ तसेच वित्त विभागाच्या व्यय-७ कार्यासनाच्या अनौपचारिक संदर्भ क्र.
१३/२०२४/व्यय-७, दि.०६.०१.२०२५ अन्वये दिलेल्या सहमतीनुसार निर्गमित करण्यात येत
आहे.
६. सदर शासन निर्णय महाराष्ट्र शासनाच्या www.maharashtra.gov.in या