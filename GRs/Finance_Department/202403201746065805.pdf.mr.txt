# Page 1
आगामी लोकसभा निवडणूक - २०२४
आदर्श आचार संहितेच्या अंमलबजावणीबाबत.
महाराष्ट्र शासन
वित्त विभाग,
शासन परिपत्रक क्रमांक : संकीर्ण-२०२४/प्र.क्र. ३८/अर्थसंकल्प-३,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २० मार्च, २०२४.
परिपत्रक :-
आगामी लोकसभा निवडणूक, २०२४ च्या कार्यक्रमाची घोषणा भारत निवडणूक आयोगाने
दिनांक १६ मार्च, २०२४ रोजी केलेली असून, त्यानुसार सदर निवडणूकीची आदर्श आचार संहिता
संपुर्ण राज्यामध्ये दिनांक १६ मार्च, २०२४ पासून लागू झालेली आहे.
२. वित्त विभागाकडे सर्व संबंधित प्रशासकीय विभागांकडून मोठ्या प्रमाणावर निधी वितरण/
पुनर्वितरण/ पुनर्विनियोजन यांस सहमती दर्शविण्यासाठी प्रस्ताव प्राप्त होत आहेत. सदर प्रस्तावांना
नियमित कार्यपध्दतीनुसार (Routine Procedure) वित्त विभागामार्फत सहमती / अभिप्राय देण्यात
येतील. परंतु असे असले तरी दि. १६ मार्च, २०२४ पासून आगामी लोकसभा निवडणूकीच्या अनुषंगाने
राज्यामध्ये आदर्श आचार संहिता लागू झाली असल्याने, तिचे काटेकोरपणे पालन करणे व आदर्श
आचार संहितेचा भंग होणार नाही याची खात्री करुन विभागाने पुढील कार्यवाही करणे आवश्यक आहे.
सबब, सर्व प्रशासकीय विभागांना या परिपत्रकान्वये सूचित करण्यात येते की, प्रस्तावांना वित्त
विभागाची नियमित पध्दतीने सहमती प्राप्त झाली असली तरी प्रत्यक्ष पुढील आदेश निर्गमित करतांना
किंवा पुढील कार्यवाही करतांना निवडणूक आयोगाने तसेच सामान्य प्रशासन विभागाने वेळोवेळी
दिलेल्या सूचनांनुसार आदर्श आचार संहितेचे पालन होत आहे ही खात्री करण्याची दक्षता विभागांनी
घ्यावी.
३. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर