# Page 1
माहिती तंत्रज्ञान तज्ञ ही पदे महाराष्ट्र लोकसेवा आयोगाच्या कार्यकक्षेतून वगळणेबाबत.
महाराष्ट्र शासन
वित्त विभाग
शासन निर्णय क्रमांकः विविआ-२०१९/प्र.क्र.५१३/प्रशा-१
तिसरा मजला, विस्तार इमारत,
हुतात्मा राजगुरु चौक, मादाम कामा मार्ग, मुंबई ४०० ०३२.
दिनांक : ०१ मार्च, २०२३
संदर्भ- १) शासन निर्णय क्र: पदनि-२०२०/प्र.क्र.३३७/प्रशासन-१, दिनांक - ०६.११.२०२० २) शासन निर्णय क्रः विविआ-२०२०/प्र.क्र.३१६/प्रशासन-१, दिनांक-२६.११.२०२० ३) महाराष्ट्र लोकसेवा आयोगाचे क्र.एनसीआर-४६१५/प्र.क्र.१०/२०२०/जाहिरात, दिनांक - ०७.०३.२०२२.
प्रस्तावना - भारताच्या संविधानाच्या अनुच्छेद १६६ द्वारा तयार केलेल्या महाराष्ट्र शासन कार्यनियमावली अन्वये देण्यात आलेल्या शासकीय कामकाजासंबंधी दिलेल्या अनुदेशानुसार राज्याचा अर्थसंकल्प तयार करून तो विधानमंडळास सादर करण्याची जबाबदारी वित्त विभागास सोपविण्यात आलेली आहे. अर्थसंकल्प सादर करताना वार्षिक वित्तीय विवरणपत्रासह अर्थसंकल्पीय प्रकाशने सादर केली जातात. सदर प्रकाशने तयार करताना याबाबतची अचूक आकडेवारी मागणीनिहाय / लेखाशिर्षनिहाय / तपशिलवार उद्दिष्टासह वित्त विभागाच्या संगणक प्रणालीवर भरण्यात येते. अर्थसंकल्प संगणक प्रणालीमार्फत प्रत्यक्ष रकमा भरणे ते वार्षिक वित्तीय विवरणपत्र व संक्षिप्त अर्थसंकल्प अंतिम करणे असे पूर्ण चक्र होण्यासाठी विविध संगणकीय आज्ञावलींची आवश्यकता असते. सबब सदर कामे करण्यासाठी वित्त विभागाच्या संगणक कक्षाचे बळकटीकरण करण्यासाठी संगणक कक्षासाठी आवश्यक असणारी ३ नविन पदे निर्माण करण्यात आली आहेत. सदर पदे महाराष्ट्र लोकसेवा आयोगाच्या कार्यकक्षेतून वगळून विभागाच्या दिनांक २६.११.२०२० रोजीच्या शासन निर्णयान्वये गठित करण्यात आलेल्या तांत्रिक समितीमार्फत भरण्याची बाब शासनाच्या विचाराधीन होती. त्यानुषंगाने सदर प्रस्ताव मा.मंत्रीमंडळाच्या मान्यतेसाठी सादर करण्यात आला होता. त्यास दिनांक २०.१०.२०२२ रोजीच्या मा.मंत्रीमंडळाच्या बैठकीत मान्यता देण्यात आली आहे. यानुषंगाने शासनाने खालीलप्रमाणे निर्णय घेतला आहे.
शासन निर्णय - वित्त विभागातील संगणक कक्षाचे बळकटीकरण करण्यासाठी संदर्भाधिन क्र. १ येथील शासन निर्णय दिनांक ०६.११.२०२० नुसार निर्माण करण्यात आलेली माहिती तंत्रज्ञान तज्ञ ( प्रशासक आज्ञावली तज्ञ) गट-अ, माहिती तंत्रज्ञान तज्ञ ( आज्ञावली तज्ञ) गट-अ व माहिती तंत्रज्ञान तज्ञ (सहायक आज्ञावली तज्ञ) गट-ब ही ३ पदे महाराष्ट्र लोकसेवा आयोगाच्या कार्यकक्षेतून वगळून दिनांक २६.११.२०२० रोजीच्या शासन निर्णयान्वये गठित करण्यात आलेल्या तांत्रिक समितीमार्फत भरण्यास मान्यता देण्यात येत आहे.
# Page 2
शासन निर्णय क्रमांक: विविआ-२०१९/प्र.क्र.५१३/प्रशा-१