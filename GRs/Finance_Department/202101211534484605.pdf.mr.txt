# Page 1
केंद्र शासनाच्या धर्तीवर राज्यात कोरोना
साथीच्या प्रादूर्भावामुळे राज्यातील शासनाची
कामे करणाऱ्या कंत्राटदारांना चालू
कंत्राटाबाबत सोसाव्या लागत असलेल्या
अडचणींसंदर्भात उपाययोजना व सहाय्य करणे
महाराष्ट्र शासन
वित्त विभाग
शासन पुरकपत्र क्र. संकीर्ण-१०२०/प्र.क्र.१००/२०२०/व्यय-१२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २१ जानेवारी, २०२१
वाचा - (१) शासन परिपत्रक क्र. संकीर्ण-१०२०/प्र.क्र.१००/२०२०/व्यय-१२, दि. २९ जुलै, २०२०
(२) शासन पुरकपत्र क्र. संकीर्ण-१०२०/प्र.क्र.१००/२०२०/व्यय-१२, दि. १४ ऑक्टोबर, २०२०
(३) शासन पुरकपत्र क्र. संकीर्ण-१०२०/प्र.क्र.१००/२०२०/व्यय-१२, दि. १ डिसेंबर, २०२०
शासन पुरकपत्र :
केंद्र शासनाच्या धर्तीवर राज्यात कोरोना साथीच्या प्रादुर्भावामुळे राज्यातील शासनची कामे करणाऱ्या
कंत्राटदारांना चालू कंत्राटाबाबत सोसाव्या लागत असलेल्या अडचणीसंदर्भात उपाययोजना व सहाय्य करण्याबाबत
वित्त विभागाने निर्गमित केलेल्या संदर्भाधीन क्र. १ च्या शासन निर्णयान्वये परिच्छेद क्र. १० मधील तरतूदीनुसार
धोरणात्मक शंका अथवा अर्थविवरणाबाबत सचिव (व्यय) वित्त विभाग यांच्या अध्यक्षतेखाली सचिव (बांधकामे) व सचिव
(प्रकल्प समन्वय) यांचा समावेश असलेली समिती गठीत करण्यात आलेली आहे. सदर समिती त्यांची शिफारस
अंतिम निर्णयार्थ अपर मुख्य सचिव (वित्त) यांना सादर करील. अपर मुख्य सचिव (वित्त) यांचा या संबंधीचा निर्णय
अंतिम असेल अशी तरतूद आहे.
२. सदर तरतूदीनुसार समितीने केलेल्या शिफारशीनुसार संदर्भाधीन क्रमांक १ मधील निर्णयातील परिच्छेद
क्र. २(२.२) मधील मुद्दा क्र. (अ) व (ब) नंतर खालील प्रमाणे मुद्दा क्र. (क) अंतर्भुत करुन ते पुढील प्रमाणे वाचावे.
(क) ज्या प्रकरणी ५०% हून अधिक काम पूर्ण झाले आहे, त्या प्रकरणी एकूण झालेल्या कामाच्या प्रमाणाच्या
५०% अनामत रक्कम कंत्राटदारास ज्या स्वरुपात अनामत रक्कम जमा असेल, (बँक गॅरंटी अथवा रोख रक्कम )
त्यास्वरुपात परत करण्यात यावी. ( परंतु असे करत असताना सुरक्षा अनामत / Security Deposit २% पेक्षा कमी
होणार नाही याची खबरदारी घ्यावी.)
उदा. समजा एक काम ज्याची अनामत रक्कम ४% आहे व काम ६०% पूर्ण झाले आहे अशा प्रकरणी
कंत्राटदारास खालील प्रमाणे अनामत रक्कम परत करण्यात यावी.
# Page 2
शासन पुरकपत्र क्रमांकः संकीर्ण-१०२०/प्र.क्र.१००/२०२०/व्यय-१२
४% अनामत रक्कमेतून ६०% काम पूर्ण झाल्यामुळे = ( ४% X ६०% / २ ) = १.२% एवढी अनामत रक्कम
कंत्राटदारास परत करण्यात येईल व २.८% एवढी अनामत रक्कम ठेऊन घेण्यात येईल.