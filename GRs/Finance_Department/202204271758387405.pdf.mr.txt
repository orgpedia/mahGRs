# Page 1
प्रशासकीय मान्यता प्रदान करणेबाबत.
मा. मंत्री, मा. राज्यमंत्री व मा. मुख्य सचिव यांच्यासाठी बॅग्ज खरेदी करणे.
महाराष्ट्र शासन
वित्त विभाग
शासन निर्णय क्रमांक : अर्थसं-२०२२/प्र.क्र.३९/अर्थ-३,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- २७ एप्रिल, २०२२.
वाचा:- शासन निर्णय, वित्त विभाग, क्रमांक : अर्थसं-२०२२/प्र.क्र.४०/अर्थ-३, दि.२४.०३.२०२२.
शासन निर्णय : उपरोक्त दि. २४.०३.२०२२ च्या शासन निर्णयान्वये मा. मुख्यमंत्री महोदयांसह सर्व मा. मंत्री व राज्यमंत्री व मा. मुख्य सचिव यांना लेदर बॅगा उपलब्ध करून देण्यासाठी ४० नवीन लेदर बॅगांच्या खरेदीसाठी एकूण रुपये ३,००,००० (रुपये तीन लक्ष फक्त) इतक्या अंदाजित खर्चास प्रशासकीय मान्यता प्रदान करण्यात आली होती. प्रशासकीय मान्यतेनुसार सदर बॅगा खरेदीसाठी येणारा खर्च मुख्य लेखाशीर्ष, २०५२- सेक्रेटरिएट-सर्वसाधारण सेवा, (००) ०९०, सेक्रेटरिएट, (००)(०१) वित्त विभाग (२०५२०२३२), १३ कार्यालयीन खर्च, या लेखाशीर्षाखाली सन २०२१-२०२२ या आर्थिक वर्षात उपलब्ध असलेल्या मंजूर तरतूदीतून भागविण्यास मान्यता देण्यात आली होती. याबाबत नवीन लेदर बॅगा खरेदी करण्याची प्रक्रिया सन २०२२-२३ मध्ये पुर्ण झालेली असल्याने सदर लेदर बॅगा खरेदीसाठी आलेला खर्च उपरोक्त नमूद लेखाशिर्षातील १३- कार्यालयीन खर्च या उद्दिष्टांतर्गत सन २०२२-२३ मध्ये उपलब्ध असलेल्या मंजूर तरतूदीतून करण्यास मान्यता प्रदान करण्यात येत आहे.
२. वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि.१७.४.२०१५ व वित्तीय अधिकार नियम पुस्तिका, १९७८ मधील भाग - पहिला, उप विभाग - चार, अनुक्रमांक - ८ मध्ये नमूद करण्यात आलेल्या अटींच्या अधीन राहून तसेच प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.
# Page 2