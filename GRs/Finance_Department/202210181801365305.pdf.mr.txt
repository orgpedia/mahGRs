# Page 1
महाराष्ट्र विक्रीकर न्यायाधिकरणावर बिगर न्यायिक (तांत्रिक) सदस्यांची नियुक्ती करण्याबाबत.
महाराष्ट्र शासन
वित्त विभाग,
शासन आदेश क्रमांक :- मविन्या-१२२२/प्र.क्र.४९/वि.प्र.१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १८ ऑक्टोबर, २०२२.
आ देश
महाराष्ट्र मूल्यवर्धित कर अधिनियम - २००२ (सन-२००५ चा महा-९) च्या कलम-११ पोट कलम (३) च्या खंड (दोन) तसेच महाराष्ट्र मूल्यवर्धित कर नियम २००५ च्या नियम ६ अन्वये आणि इतर प्रदान केलेल्या सर्व शक्तींचा वापर करुन महाराष्ट्र शासनाने महाराष्ट्र विक्रीकर न्यायाधिकरणावर बिगर न्यायिक (तांत्रिक) सदस्यांच्या निवडीकरिता समिती गठित केली आहे. सदर निवड समितीच्या शिफारशीनुसार खालील अधिकारी किंवा सेवानिवृत्त अधिकारी यांची महाराष्ट्र विक्रीकर न्यायाधिकरणाच्या खंडपीठावर बिगर न्यायिक (तांत्रिक) सदस्य म्हणून त्यांनी सदर पदाचा कार्यभार ग्रहण केल्याच्या दिनांकापासून दोन वर्षांसाठी किंवा ते वयाची साठ वर्षे पूर्ण करतील यापैकी जे आधी घडेल तो पर्यन्तच्या मुदतीसाठी त्यांच्या नावासमोर दर्शविलेल्या खंडपिठावर नियुक्ती करण्यात येत आहे.
-----------------------------------------------------------------------------
| अ.क्र. | नाव | सध्याचे/सेवानिवृत्तीच्या वेळेचे पदनाम | सध्याचे कार्यालय | पदस्थापना |
| १. | श्री. टेउराम रुपचंद रामनानी | राज्यकर सह आयुक्त | वस्तू व सेवाकर विभाग | मुंबई |
| २. | श्री. गिरीश दिनानाथ नाडगौडा | सेवानिवृत्त राज्यकर सह आयुक्त | मुंबई |
| ३. | श्री. वैद्यनाथ दिगंबर कामठेवाड | मुंबई |
| ४. | श्री. शौकतअली गुलाबसाहेब शेख | सेवानिवृत्त अपर राज्यकर आयुक्त | पुणे |
| ५. | श्री. रमेश भागुजी जैद | राज्यकर सह आयुक्त | नागपूर |
-----------------------------------------------------------------------------
२. उपरोक्त अधिका-यांपैकी कार्यरत अधिका-यांना खालील अटी लागू राहतील :
१) बिगर न्यायिक (तांत्रिक) सदस्य, महाराष्ट्र विक्रीकर न्यायाधिकरण या पदाकरीता एस-२७ : ₹१,१८,५००- २,१४,१०० या सुधारित वेतन मॅट्रीक्समधील वेतनस्तरामध्ये वेतन आणि इतर भत्ते देय असतील.
२) मा.न्यायाधिकरणाचे बिगर न्यायिक (तांत्रिक) सदस्य म्हणून नेमणूक करण्यापूर्वी शासनाचे जे सेवानियम त्यांना लागू असतील त्यानूसार त्यांना विक्रीकर न्यायाधिकरणातील त्यांचे वेतन व सेवा ही सेवानिवृत्तीवेतनासाठी अर्हताकारी सेवा म्हणून धरली जाईल.
# Page 2
शासन आदेश क्रमांकः मविन्या-१२२२/प्र.क्र.४९/वि.प्र.१
३) महाराष्ट्र नागरी सेवा नियमातील तरतूदीनुसार शासनाच्या सेवेतून नियत वयोमानाने शासन सेवेतून सेवानिवृत्त होतील. सेवानिवृत्तीनंतर त्यांची महाराष्ट्र नागरी सेवा नियमातील तरतुदीनुसार बिगर न्यायिक (तांत्रिक) सदस्य पदावरील पुन्हा वेतननिश्चिती करण्यात येईल.