# Page 1
राज्यातील सार्वजनिक उपक्रमांना ७ व्या वेतन आयोगाच्या शिफारशीनुसार सुधारीत वेतनश्रेणी लागू करण्याबाबतचे निकष.
महाराष्ट्र शासन
वित्त विभाग
शासन निर्णय क्रमांक : शासाउ २०१९/प्र.क्र.१३/सा.उ.
मादाम कामा मार्ग, हुतात्मा राजगुरु चौक,
मंत्रालय, मुंबई : ४०० ०३२.
दिनांक : ०४ ऑगस्ट, २०२१.
प्रस्तावना :
सातव्या केंद्रीय वेतन आयोगाच्या शिफारशींवरील केंद्र शासनाचे निर्णय विचारात
घेऊन राज्य शासकीय कर्मचाऱ्यांना सुधारीत वेतनश्रेणी परिक्षणांती लागू करण्यासाठी
सातव्या वेतन आयोगाच्या शिफारशींचा सखोल अभ्यास व शिफारशी करण्यासाठी राज्य
वेतन सुधारणा समिती, २०१७ ची स्थापना श्री. के. पी. बक्षी, राज्य शासनाचे सेवानिवृत्त
अपर मुख्य सचिव यांच्या अध्यक्षतेखाली करण्यात आली होती. या समितीने त्यांच्या
शिफारशी दि. ५ डिसेंबर, २०१८ रोजी शासनास सादर केल्या. त्यास
दि. २७ डिसेंबर, २०१८ च्या मंत्रिमंडळ बैठकीत मान्यता देण्यात आली व
दि. ३० जानेवारी, २०१९ च्या अधिसूचनेद्वारे समितीच्या शिफारशी काही सुधारणांसह
स्वीकारण्याचा शासनाने निर्णय घेतला आहे. राज्य शासकीय कर्मचाऱ्यांप्रमाणे सार्वजनिक
उपक्रमांतील कर्मचाऱ्यांनाही सातवा वेतन आयोग लागू करण्याची मागणी करण्यात येत
आहे. त्यानुसार राज्यातील सार्वजनिक उपक्रमांमधील कर्मचाऱ्यांना ७ व्या वेतन
आयोगाच्या शिफारशीनुसार सुधारीत वेतनश्रेणी लागू करण्याबाबतचे निकष ठरविण्याची
बाब शासनाच्या विचाराधीन होती.
शासन निर्णय :
“परिशिष्ट अ” मध्ये नमूद ३१ राज्य सार्वजनिक उपक्रमांमधील कर्मचाऱ्यांना
७ व्या वेतन आयोगाच्या शिफारशीनुसार सुधारीत वेतनश्रेणी लागू करण्यासंदर्भात निकष
ठरविण्याच्या अनुषंगाने शासनाने पुढीलप्रमाणे निर्णय घेतला आहे. :
(9) i) राज्य सार्वजनिक उपक्रमांपैकी वाणिज्यिक उपक्रम व शासनाच्या
व्यवस्थापकीय अनुदानावर अवलंबून असलेल्या उपक्रमातील अधिकारी/ कर्मचारी यांना
# Page 2
शासन निर्णय क्रमांक: शासाउ २०१९/प्र.क्र.१३/सा.उ.
७ व्या वेतन आयोगाप्रमाणे सुधारीत वेतनश्रेणी लागू करण्याबाबत उपक्रमांच्या संचालक
मंडळाने मान्य केलेल्या प्रस्तावावर प्रशासकीय विभागाने वित्त विभागाच्या सहमतीने निर्णय
घ्यावा.
ii) राज्य सार्वजनिक उपक्रमांनी सन २०१७ २०१८ पर्यंतचे लेखे
विधानमंडळास सादर केलेले असावेत.
iii) सार्वजनिक उपक्रम जे वाणिज्यिक स्वरूपाचे असून नफ्यात चालत
आहेत व ७ व्या वेतन आयोगामुळे येणारा आर्थिक भार स्वबळावर भागवून पुढील ३ वर्ष
नफ्यात राहतील अशी अपेक्षा आहे, अशा उपक्रमांच्या बाबतीत राज्य शासनाकडून
कोणत्याही प्रकारची आर्थिक तरतूद उपलब्ध करून दिली जाणार नाही.
वाणिज्यिक स्वरूपातील नफ्यातील उपक्रमांनी लेखे अंतिम
झाल्यानंतर संबंधित आर्थिक वर्षामध्ये प्राप्त झालेल्या नफ्याच्या किमान ५% अथवा
त्यापेक्षा अधिक अशा उचित दराने लाभांश जाहिर करणे बंधनकारक आहे.
(२) वरील (१) येथील निकषाच्या पूर्ततेच्या अधीन राहून राज्य सार्वजनिक
उपक्रमांतील अधिकारी / कर्मचाऱ्यांना ७ व्या वेतन आयोगाप्रमाणे सुधारित वेतनश्रेणी
दि. १ जुलै, २०२१ पासून अनुज्ञेय राहील.
(३) राज्य सार्वजनिक उपक्रमांस ७ वा वेतन आयोग लागू करताना येणारा
आर्थिक भार पेलण्याची उपक्रमाची क्षमता, उपक्रमाची उपयुक्तता व कार्यक्षमता विचारात
घेऊन प्रशासकीय विभागाने वित्त विभागाच्या सहमतीने उपक्रमनिहाय सुधारीत वेतनश्रेणी
लागू करण्याचा निर्णय घ्यावा.
२. वरील परिच्छेदात नमूद केलेले निकष जे सार्वजनिक उपक्रम पूर्ण करीत
असतील, अशाच उपक्रमातील कर्मचाऱ्यांना सुधारीत वेतनश्रेणी लागू करण्याबाबतचे
प्रस्ताव संबंधित प्रशासकीय विभागांनी तपासून, वित्त विभागाच्या सहमतीसाठी सादर
करावेत.
पृष्ठ ४ पैकी २
# Page 3
शासन निर्णय क्रमांक: शासाउ २०१९/प्र.क्र.१३/सा.उ.
# Page 4