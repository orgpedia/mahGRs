# Page 1
व्यय अग्रक्रम समितीस सादर करण्यात येणा-या सुधारीत प्रशासकीय मान्यतेच्या प्रस्तावांबाबत.
महाराष्ट्र शासन
वित्त विभाग
शासन निर्णय क्र. व्यअस-२०२२/प्र.क्र.१२०/अर्थसंकल्प-२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक- १९ ऑक्टोबर, २०२२
पहा: Resolution No.BGT-२२७६/७/BUD-१४, Dated २९ th December १९७६ &
Corrigendum Dated २ nd February १९७७
प्रस्तावना: सुधारीत प्रशासकीय मान्यतेच्या प्रस्तावांवर मा. उप मुख्यमंत्री (वित्त) यांच्या अध्यक्षतेखाली दि. १९ सप्टेंबर, २०२२ रोजी व्यय अग्रक्रम समितीची बैठक झाली. या बैठकीमध्ये सुधारीत प्रशासकीय मान्यतेचे विविध प्रस्ताव तपासतांना व्यय अग्रक्रम समितीच्या असे निदर्शनास आले की, वित्त विभागाच्या शासन निर्णय दि. २९ डिसेंबर, १९७६ मधील तरतूदीनुसार, ज्या प्रकरणांमध्ये सुधारीत प्रशासकीय मान्यतेची किंमत मुळ प्रशासकीय मान्यतेच्या किंमतीपेक्षा रुपये ५ लक्ष किंवा मूळ प्रशासकीय मान्यतेच्या किंमतीच्या १५ टक्के यापैकी जे अधिक असेल अशी प्रकरणे व्यय अग्रक्रम समितीसमोर सादर करण्यात येतात.
सुधारीत प्रशासकीय मान्यतेच्या प्रस्तावांवरील चर्चेच्या वेळी उपस्थित विभागीय सचिवांनी वरील शासन निर्णयातील सुधारीत प्रशासकीय मान्यतेचे प्रस्ताव व्यय अग्रक्रम समितीस सादर करण्यासाठी मुळ प्रशासकीय मान्यतेच्या किंमतीपेक्षा रुपये ५ लक्ष असलेली मर्यादा रुपये १ कोटी करण्याची विनंती केली. चर्चेअंती व्यय अग्रक्रम समितीने उक्त शासन निर्णयामध्ये रु. ५
लक्ष ऐवजी रु.१ कोटी अशी सुधारणा करण्याची शिफारस केली. त्यानुसार सुधारणा करण्याची बाब शासनाच्या विचाराधीन होती.
शासन निर्णय: व्यय अग्रक्रम समितीच्या शिफारशीनुसार वित्त विभागाच्या शासन निर्णय दि. २९ डिसेंबर,१९७६ मधील तरतूदीनुसार, ज्या प्रकरणांमध्ये सुधारीत प्रशासकीय मान्यतेची किंमत मुळ प्रशासकीय मान्यतेच्या किंमतीपेक्षा रुपये ५ लक्ष किंवा मुळ प्रशासकीय मान्यतेच्या किंमतीच्या १५ टक्के यापैकी जे अधिक असेल अशी प्रकरणे सुधारीत प्रशासकीय मान्यता देण्यासाठी व्यय अग्रक्रम समितीस सादर करण्याबाबतच्या तरतूदीमधील "रुपये ५ लक्ष" ऐवजी 'रुपये १ कोटी " अशी सुधारणा करण्यात येत आहे.
# Page 2
शासन निर्णय क्रमांकः व्यअस-२०२२/प्र.क्र.१२०/अर्थसंकल्प-२