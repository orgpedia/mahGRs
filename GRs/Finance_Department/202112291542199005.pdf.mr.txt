# Page 1
शासनाचे सर्व विभाग त्यांच्या अधिनस्त महामंडळे/ अंगीकृत उपक्रम/स्थानिक स्वराज्य संस्था यांनी वस्तू व सेवांची खरेदी/विक्री तसेच परवानावाटप इत्यादी प्रकरणी खरेदीदार/पुरवठादार यांच्या PAN क्रमांकाची सत्यता तपासणेबाबत.
महाराष्ट्र शासन
वित्त विभाग
शासन निर्णय क्र.जीएसटी-१०२०/प्र.क्र.१६/कराधान-१,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २९ डिसेंबर, २०२१.
प्रस्तावना:
दिनांक ०१ जुलै, २०१७ पासून राज्यात वस्तू व सेवा कर कायद्याची अंमलबजावणी सुरु झाली आहे. वस्तू व
सेवाकराच्या अनुषंगाने होणाऱ्या वस्तू व सेवेच्या खरेदी (inward supply) विक्रीच्या (outward supply) व्यवहाराबाबत
नोंदणीकृत व्यक्तीने मासिक/ त्रैमासिक / वार्षिक विवरणपत्रे (Periodic returns) विहित नमुन्यात वस्तू व सेवाकर
विभागाकडे दाखल करणे आवश्यक आहे. परंतु काही प्रकरणांत वस्तू व सेवा कर कायद्यानुसार नोंदणी दाखला घेण्यास
पात्र असून देखील नोंदणी दाखला न घेता कर चुकवेगिरी होत असल्याची शक्यता नाकारता येत नाही. तसेच शासनाकडून
इतर व्यक्तींना झालेल्या पुरवठ्याच्या अनुषंगाने व शासनाचे विविध विभाग, महामंडळे, शासन अंगीकृत उपक्रम, स्थानिक
स्वराज्य संस्था यांचेकडून निर्गमित झालेल्या अनुज्ञाप्ती, परवाना, प्रमाणपत्राच्या आधारे सदर धारक वस्तू व सेवाचा
पुरवठ्याचा व्यवसाय करीत असल्यास अशा सर्व पात्र प्रकरणांत वस्तू व सेवा कर कायद्यानुसार नोंदणी दाखला घेणे
आवश्यक आहे. अशा सर्व पात्र प्रकरणांमध्ये संबंधितांनी वस्तू व सेवा कर कायद्यानुसार नोंदणी दाखला घेतला किंवा कसे
याची खातरजमा करणे गरजेचे आहे. सद्य:स्थितीत वस्तू व सेवा कर नोंदणी दाखला क्रमांक (GSTIN) पॅन (PAN)
क्रमांकाशी संलग्न केला असल्यामुळे, पॅन क्रमांकाच्या आधारे विश्लेषण करून नोंदणी दाखला घेण्यास पात्र असलेल्या
व्यक्तीचा शोध घेणे सहज शक्य आहे. सबब, करचुकवेगिरीला आळा घालण्याच्या हेतुने शासनाचे विविध विभाग,
महामंडळे, शासन अंगीकृत उपक्रम, स्थानिक स्वराज्य संस्था व अर्थसहाय्यित संस्था यांनी कोणतेही खरेदी / विक्री/
अनुज्ञाप्ती, परवाना, प्रमाणपत्र निर्गमन इत्यादी व्यवहार करतेवेळी संबंधितांचे (व्यक्ती किंवा संस्था) पॅन क्रमांकाची नोंद
अभिलेखावर घेणे अनिवार्य करण्याची बाब शासनाच्या विचाराधीन होती.
शासन निर्णयः
शासनाचे विविध विभाग, महामंडळे, शासन अंगीकृत उपक्रम, स्थानिक स्वराज्य संस्था यांचेकडून वस्तू व सेवांच्या
पुरवठ्यासंदर्भातील प्रदाने अदा करण्यात येत असतात त्याचबरोबर त्यांनी दिलेल्या वस्तू व सेवांच्या पुरवठयापोटी
मिळकती प्राप्त होत असतात. तसेच शासनाकडून अथवा शासनाच्या अखत्यारित येणारी विविध विभाग, महामंडळे, शासन
# Page 2
शासन निर्णय क्रमांक: जीएसटी-१०२०/प्र.क्र.१६/कराधान-१,
अंगीकृत उपक्रम, स्थानिक स्वराज्य संस्था यांच्याद्वारे अनुज्ञाप्ती, परवाना, प्रमाणपत्र इत्यादी जारी केल्यानंतर सदर धारक
त्याआधारे वस्तू व सेवा अथवा दोन्हींचा पुरवठा (खरेदी व विक्री) करतात.
अशाप्रकारे शासनाचे विविध विभाग, महामंडळे, शासन अंगीकृत उपक्रम, स्थानिक स्वराज्य संस्था यांनी केलेल्या
वस्तू अथवा सेवा किंवा दोन्हींच्या पुरवठ्याबाबत केलेल्या प्रदानावर, तसेच यांच्या द्वारे केल्या जाणाऱ्या वस्तू व सेवांच्या
पुरवठ्या आधारे तदनंतर होणाऱ्या खरेदी-विक्रीच्या व्यवहारावर, तसेच शासन व उपरोल्लेखित विभाग व संस्था यांच्या द्वारे
निर्गमित होणाऱ्या अनुज्ञाप्ती, परवाना, प्रमाणपत्र इत्यादी आधारे सुरु केलेल्या व्यवसायांच्या खरेदी विक्रीवर लागू असलेला
वस्तू व सेवा कर पात्र व्यक्तीने शासनास जमा केला आहे किंवा कसे, हे तपासण्यासाठी सदर वस्तू व सेवा पुरवठादाराचा
पॅन क्रमांक वस्तू व सेवा कर विभागाकडे असणे आवश्यक आहे. त्यासाठी शासनाचे विविध विभाग, महामंडळे, शासन
अंगीकृत उपक्रम, स्थानिक स्वराज्य संस्था, शासन अर्थसहाय्यित संस्था यांनी पुरवठादार / खरेदीदार / परवानाधारक
यांचेकडून त्यांचा पॅन क्रमांक घेणे अनिवार्य असेल. यास्तव संबंधितांकडून पॅन कार्ड च्या छायांकित प्रतीची मागणी
करण्यात यावी, तसेच सदर छायांकित प्रतीची मूळ पॅन कार्ड सोबत सत्यता पडताळून “मूळ पॅन कार्ड बरोबर सत्यता
पडताळली" असा शेरा छायांकित प्रतीवर नोंदवावा व अशी छायांकित प्रत सक्षम प्राधिकाऱ्याच्या स्वाक्षरीसह अभिलेख्यात
जतन करून ठेवावी. वस्तू व सेवा कर विभागास एखाद्या व्यवहाराची सत्यता पडताळणी करणेकामी अशा माहितीची
आवश्यकता असल्यास मागणीनुसार असा अभिलेख वस्तू व सेवाकर विभागास उपलब्ध करुन देणे अनिवार्य असेल.
# Page 3