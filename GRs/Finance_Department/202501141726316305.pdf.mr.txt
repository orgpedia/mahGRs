# Page 1
शासकीय कर्मचाऱ्यांना वेतन व भत्यांचे प्रदान
करण्यासाठी आहरण व संवितरण अधिकारी यांचे
बँक खाते तसेच निवृत्तीवेतनधारकाचे वैयक्तिक
बँक खाते उघडण्याकरीता मुंबई जिल्हा मध्यवर्ती
सहकारी बँकेस सन २०२४-२५ या वर्षासाठी
प्राधिकृत करण्यास मान्यता देणेबाबत.....
महाराष्ट्र शासन
वित्त विभाग
शासन निर्णय क्र.संकीर्ण २०२०/प्र.क्र.७२/२०२०/कोषा.प्रशा.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १४ जानेवारी, २०२५
वाचा : १) शासन निर्णय क्र.संकीर्ण २०२०/प्र.क्र.५१/२०२०/कोषा प्रशा ५,दि.१३.०८.२०२०
२) शासन निर्णय क्र. संकीर्ण २०२०/प्र.क्र.५१/२०२०/कोषा प्रशा ५,दि.०६.११.२०२०
३) शासन निर्णय क्र. संकीर्ण २०२०/ प्र.क्र.५१/२०२०/कोषा प्रशा ५, दि.१०.०२.२०२२
४) शासन निर्णय क्र. संकीर्ण २०२०/ प्र.क्र.७२/२०२०/कोषा प्रशा ५, दि.१७.१०.२०२३
प्रस्तावना :
I. शासकीय निधीची सुरक्षितता विचारात घेऊन आर्थिकदृष्ट्टया सक्षम व नियमानुकूल
व्यावसायिकता बाळगणाऱ्या तसेच इतर काही निकष पूर्ण करणाऱ्या जिल्हा मध्यवर्ती सहकारी
बँकांसंदर्भात सहकार, वस्त्रोद्योग व पणन विभागाने केलेल्या शिफारशीस अनुसरुन सन २०२४-२५ या
वित्तीय वर्षासाठी राज्यातील जिल्हा मध्यवर्ती सहकारी बँकांची यादी सुधारीत करण्याची बाब
शासनाच्या विचाराधीन होती.
II. दरम्यानच्या काळात सन २०२४-२५ या वित्तीय वर्षासाठी जिल्हा मध्यवर्ती सहकारी बँकांच्या
यादीमध्ये मुंबई जिल्हा मध्यवर्ती सहकारी बँकेचा समावेश करण्याची विनंती शासनास करण्यात आली
होती. सदर विनंतीस अनुसरुन समुचित प्रस्ताव दि. ०२ जानेवारी, २०२५ रोजीच्या मंत्रिमंडळ
बैठकीमध्ये सादर करण्यात आला होता. सदर प्रस्तावास अनुसरुन दि. ०२ जानेवारी, २०२५ च्या
मंत्रिमंडळ बैठकीमध्ये मा.मंत्रिमंडळाने ९% भांडवल पर्याप्तता गुणोत्तर आणि वैधानिक लेखापरिक्षणाचा
“अ” वर्ग हे दोन निकष “एक वेळची विशेष बाब” म्हणून शिथील करुन सन २०२४-२५ या वर्षासाठी
मुंबई जिल्हा मध्यवर्ती सहकारी बँक या बँकेस शासकीय कर्मचाऱ्यांचे वेतन व भत्तयांचे प्रदान
करण्यासाठी आहरण व संवितरण अधिकारी यांचे बँक खाते आणि निवृत्तीवेतनधारकांचे वैयक्तिक बँक
खाते उघडण्याकरीता तसेच सार्वजनिक उपक्रम / महामंडळे यांचेकडील अतिरिक्त निधी
गुंतवणूकीकरीता प्राधिकृत करण्यासाठी मान्यता दिली आहे.
# Page 2
शासन निर्णय क्रमांकः संकीर्ण २०२०/प्र.क्र.७२/२०२०/कोषा.प्रशा.५
शासन निर्णय :
१. दि.०२ जानेवारी, २०२५ च्या मंत्रिमंडळ बैठकीमध्ये मा.मंत्रिमंडळाने दिलेल्या मान्यतेस
अनुसरुन सन २०२४-२५ या वर्षासाठी मुंबई जिल्हा मध्यवर्ती सहकारी बँक या बँकेस शासकीय
कर्मचाऱ्यांचे वेतन व भत्तयांचे प्रदान करण्यासाठी आहरण व संवितरण अधिकारी यांचे बँक खाते आणि
निवृत्तीवेतनधारकांचे वैयक्तिक बँक खाते उघडण्याकरीता तसेच सार्वजनिक उपक्रम / महामंडळे
यांचेकडील अतिरिक्त निधी गुंतवणूकीकरीता प्राधिकृत करण्यास मान्यता प्रदान करण्यात येत आहे.
२. सदर शासन निर्णय निर्गमित झाल्यापासून एक महिन्याच्या आत मुंबई जिल्हा मध्यवर्ती
सहकारी बँकेने वेतन व निवृत्तीवेतन प्रदानाकरीता शासनासोबत आवश्यक करार करणे अनिवार्य
राहील.
३. प्रस्तुत शासन निर्णय, महाराष्ट्र शासनाच्या www.maharashtra.gov.in या संकेतस्थळावर
# Page 3