# Page 1
SNA-SPARSH कार्यपद्धतीद्वारे केंद्र पुरस्कृत
योजनांचा निधी वेळेवर (Just-in-Time) वितरीत
करण्यासाठी “महाराष्ट्र राज्य सायबर कोषागार”
(Maharashtra State Cyber Treasury)
कार्यालयासाठी स्वतंत्र आहरण व संवितरण अधिकारी
घोषित करणेबाबत...
महाराष्ट्र शासन
वित्त विभाग
शासन निर्णय क्र.संकीर्ण-२०२४/प्र.क्र.५४/कोषा प्रशा-४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १६ जुलै, २०२५
वाचा: १. वित्त विभाग, शासन निर्णय क्र. संकीर्ण-२०२४/प्र.क्र.५४/कोषा प्रशा-४,दि.२३ एप्रिल, २०२५.
२. वित्त विभाग, शासन निर्णय क्र. सेवाप्र-२०२४/प्र.क्र.१३६/कोषा प्रशा-३,दि.२० जून, २०२५.
३. लेखा व कोषागारे संचालनालय यांचे पत्र क्र.संलेको-२०२५/सुधारणा/सायबर कोषागार-
डीडीओ व नियंत्रण अधिकारी/२४१, दिनांक २६ जून,२०२५
प्रस्तावना:-
“वाचा” येथील अ.क्र.१ अन्वये “SNA-SPARSH कार्यपद्धतीद्वारे, केंद्र पुरस्कृत योजनांचा
निधी वेळेवर (Just-in-Time) वितरीत करण्यासाठी महाराष्ट्र राज्य सायबर कोषागार कार्यालय
(Maharashtra State Cyber Treasury) स्थापन करण्यात आले आहे. तद्अनुषंगाने “वाचा” येथील
अ.क्र.२ अन्वये, केंद्र पुरस्कृत योजना (SNA-SPARSH SNAP) प्रणालीमधून राबविण्यासाठी
महाराष्ट्र राज्य सायबर कोषागार कार्यालयाकरिता एकूण २७ नवीन पदे निर्माण करण्यात आली
आहेत.
सदर कार्यालय नव्याने कार्यान्वित होत असल्याने कार्यालयातील अधिकारी व कर्मचारी
यांचे वेतन व भत्ते आहरित करणे, कार्यालयीन कामकाजासाठी आवश्यक कार्यालयीन खर्चाच्या
रकमा आहरित करून संवितरीत करणे, शासकीय रकमा आहरण व संवितरणासंबंधातील सर्व
जबाबदा-या पार पाडण्यासाठी व इतर अनुषंगिक कार्यवाही करणे, इ. कामकाजाकरिता महाराष्ट्र
राज्य सायबर कोषागार, मुंबई कार्यालयासाठी स्वतंत्र आहरण व संवितरण अधिकारी घोषित करणे
आवश्यक आहे.
सबब, SNA-SPARSH कार्यपद्धतीद्वारे केंद्र पुरस्कृत योजनांचा निधी वेळेवर (Just-in-
Time) वितरीत करण्यासाठी “महाराष्ट्र राज्य सायबर कोषागार” (Maharashtra State Cyber
Treasury) स्थापनेच्या अनुषंगाने कामकाज करणेसाठी स्वतंत्र आहरण व संवितरण अधिकारी
# Page 2
घोषित करण्याबाबतची बाब शासनाच्या विचाराधीन होती. त्यानुषंगाने खालीलप्रमाणे निर्णय घेण्यात
येत आहे.
शासन निर्णय
SNA-SPARSH कार्यपद्धतीद्वारे केंद्र पुरस्कृत योजनांचा निधी वेळेवर (Just-in-Time)
वितरीत करण्यासाठी “महाराष्ट्र राज्य सायबर कोषागार” (Maharashtra State Cyber Treasury)
या नवनिर्मित कार्यालयासाठी उक्त कार्यालयातील "सहायक लेखा अधिकारी (आस्थापना), सायबर
कोषागार, महाराष्ट्र राज्य” यांना अधिदान व लेखा कार्यालय, मुंबई येथे कामकाज करण्यासाठी
आहरण व संवितरण अधिकारी म्हणून म्हणून घोषित करण्यात येत आहे.
सदरचा शासन निर्णय, वित्त विभाग / कोषा प्रशा-५ यांचा अनौपचारिक संदर्भ
क्र.२४०/२०२५, दि.८.७.२०२५ अन्वये मिळालेल्या सहमतीस अनुसरुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3