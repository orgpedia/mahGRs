# Page 1
राज्य सार्वजनिक उपक्रमांनी संयुक्त भागीदारी
क्षेत्रातील प्रकल्प अथवा दुय्यम कंपनी/ प्रकल्प
स्थापन करण्याबाबतच्या मार्गदर्शक तत्वामध्ये
सुधारणा करणेबाबत....
महाराष्ट्र शासन
वित्त विभाग
शासन निर्णय क्रमांक: शासऊ-१०.१२/प्र.क्र.२८/सा.उ.
मादाम कामा रोड हुतात्मा राजगुरु चौक,
मंत्रालय, मुंबई- ४०० ०३२.
दिनांक: ९ डिसेंबर, २०२५.
वाचा:
१) वित्त विभाग, शासन निर्णय क्र. पीएसयू २८०/प्र.क्र.९२/८०/जीईएन-३, दि.२४.७.१९८०.
२) वित्त विभाग, शासन निर्णय क्र. शासाऊ १०.१२/प्र.क्र.२८/सा.उ., दि.८.१.२०१४
३) वित्त विभाग, परिपत्रक क्र. शासाउ-१०१४/प्र.क्र.६/सा.उ., दि.१५.४.२०१४.
प्रस्तावना:
राज्य शासनाच्या सार्वजनिक उपक्रमांनी संयुक्त भागीदारी प्रकल्पात सहभागी होण्याबाबतचे
धोरण/मार्गदर्शक तत्वे वाचा क्र.१ च्या शासन निर्णयान्वये विहीत करण्यात आली होती. तद्नंतर वाचा क्र.२
येथील शासन निर्णयान्वये राज्य सार्वजनिक उपक्रमांनी संयुक्त भागीदारी क्षेत्रातील प्रकल्प अथवा दुय्यम
कंपनी/ प्रकल्प स्थापन करण्याबाबतची मागदर्शक तत्वे विहीत करण्यात आली आहेत. तसेच, त्याअनुषंगाने
वाचा क्र.३ येथील परिपत्रकान्वये अधिकच्या सूचना देण्यात आलेल्या आहेत. वित्त विभाग, शा. नि. दि.
८.१.२०१४ मध्ये राज्य सार्वजनिक उपक्रमाला त्यांच्या संयुक्त भागीदारी क्षेत्रातील सर्व प्रकल्प, सर्व प्रकारच्या
दुय्यम कंपनी स्थापन करण्यास निष्ट्कासन समितीची तपासणीअंती मान्यता तसेच राज्य मंत्रिमंडळाची मान्यता
घेणे अनिवार्य असल्याचे नमूद केलेले आहे. सदर शासन निर्णयात प्रधान सचिव (वित्त) यांच्या अध्यक्षतेखालील
प्रकल्प निष्ट्कासन समितीची रचना दिलेली आहे.
२. महाराष्ट्र राज्य वीज निर्मिती कंपनी यांची मे.सतलज जलविद्युत निगम लिमिटेड ( M/s. SJVN) या
केंद्रिय सार्वजनिक उपक्रम असलेल्या कंपनीसमवेत संयुक्त उद्यम कंपनी स्थापन करण्यासाठी या विभागाच्या
दिनांक ८ जानेवारी, २०१४ रोजीच्या शासन निर्णयान्वये गठीत करण्यात आलेल्या प्रकल्प निष्ट्कासन
समितीच्या दिनांक १२.९.२०२५ रोजीच्या बैठकीत असे लक्षात आले की, केंद्र शासनाच्या अखत्यारीतील
नवरत्न कंपनीशी संयुक्त उद्यम कंपनी (Joint Venture) स्थापन करण्यासाठी देखील सदर निष्ट्कासन
समितीच्या तपासणीची आवश्यकता आहे. वास्तवित पाहता, मा.मंत्रिमंडळाच्या मान्यतेने संयुक्त उद्यम कंपनी
स्थापन करीत असताना व ते ही केंद्र शासनाच्या अखत्यारीतील नवरत्न कंपनीशी संयुक्त उद्यम कंपनी स्थापन
करीत असताना उक्त शासन निर्णयान्वये गठीत करण्यात आलेल्या प्रकल्प निष्ट्कासन समितीच्या तपासणीची
आवश्यकता असू नये. यास्तव या विभागाच्या शासन निर्णय दिनांक ८.१.२०१४ मध्ये सुधारणा करण्याचे सदर
निष्ट्कासन समितीच्या बैठकीत निदेशित करण्यात आले. त्यानुषंगाने वाचा क्र.२ येथील दिनांक ८.१.२०१४
मधील क्र.१२ अन्वये दिलेल्या सूचनांमध्ये सुधारणा करण्याची बाब शासनाच्या विचाराधीन आहे.
# Page 2
शासन निर्णय क्रमांकः शासऊ-१०.१२/प्र.क्र.२८/सा.उ.
शासन निर्णय:
वित्त विभाग, शासन निर्णय दिनांक ८.१.२०१४ अन्वये राज्य सार्वजनिक उपक्रमांनी संयुक्त भागीदारी
क्षेत्रातील प्रकल्प अथवा दुय्यम कंपनी/प्रकल्प स्थापन करण्याबाबतच्या मार्गदर्शक तत्वे विहीत करण्यात
आलेली आहेत. सदर शासन निर्णयातील क्र.१२ मध्ये खालील प्रमाणे सुधारणा करण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | वि.वि.,शा.नि. दि.८.१.२०१४ मधील क्र. १२ मधील सूचना | वि.वि.,शा.नि. दि.८.१.२०१४ मधील क्र. १२ मधील सूचनेमध्ये सुधारणा करावयाची बाब |
| १ | इतर राज्य/केंद्र शासनाच्या उपक्रमांच्या सहभागाने नविन संयुक्त भागीदारी प्रकल्प / दुय्यम कंपनी अथवा प्रकल्प राबवावयाचा असला तरीही वरील क्र.७) प्रमाणे मान्यता घेण्यात यावी. | इतर राज्य/केंद्र शासनाच्या उपक्रमांच्या सहभागाने नविन संयुक्त भागीदारी प्रकल्प / दुय्यम कंपनी अथवा प्रकल्प राबवावयाचा असला तरीही शा.नि. दि.८.१.२०१४ मधील क्र.७ प्रमाणे मान्यता घेण्यात यावी. तथापि, यापुढे केंद्र शासनाची नवरत्न कंपनी तसेच तत्सम कंपनी सोबत राज्य शासनाची महामंडळे / कंपनी यांना नविन संयुक्त उद्यम कंपनी स्थापन करावयाची असल्यास आणि असा प्रस्ताव जर मा.मंत्रिमंडळाच्या मान्यतेने होणार असेलतर अशी नविनसंयुक्त उद्यम कंपनी स्थापन करण्यासाठी या विभागाच्या (वित्त विभाग) शासन निर्णय दिनांक ८.१.२०१४ मध्ये नमूद प्रकल्प निष्ट्कासन समितीच्या तपासणीची आवश्यकता राहणार नाही. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3