# Page 1
६व्या महाराष्ट्र वित्त आयोगाचे अध्यक्ष यांना वेतन, भत्ते आणि इतर सोयी सुविधा
देण्याबाबतच्या अटी व शर्ती निश्चित
करण्याबाबत.
महाराष्ट्र शासन
वित्त विभाग
शासन निर्णय क्रमांक: सविआ०३२४ /प्र.क्र.३६/वित्त आयोग
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २९ मे, २०२५
वाचा - शासन अधिसूचना , वित्त विभाग, क्र.राविआ ०६२४/प्र.क्र.५२/विआक, दि.२७, मार्च,२०२५
प्रस्तावना :-
महाराष्ट्र वित्त आयोगाची स्थापना ही भारताच्या संविधानाच्या अनुच्छेद २४३ म २४३झ च्या तसेच
महाराष्ट्र वित्त आयोग (संकीर्ण तरतुदी) अधिनियम, १९९४ व सन १९९५ चा महाराष्ट्र अधिनियम क्र.१५ व सन
२००० चा महाराष्ट्र अधिनियम क्र. ११ नुसारच्या तरतूदींना अनुसरुन करण्यात येते. सदर तरतुदीनुसार
संदर्भाधीन दि. २७, मार्च,२०२५ च्या अधिसूचनेअन्वये श्री.मुकेश खुल्लर (भा.प्र.से. सेवानिवृत्त) यांच्या
अध्यक्षतेखाली ६ वा महाराष्ट्र वित्त आयोग गठीत करण्यात आला आहे. सदर आयोगाचे अध्यक्ष यांच्या
नियुक्तीच्या संदर्भातील अटी, शर्ती निश्चित करण्याची बाब विचाराधीन होती.
शासन निर्णय-:
या आदेशाव्दारे अध्यक्ष, ६व्या महाराष्ट्र वित्त आयोग यांच्या नियुक्तीसाठी खालीलप्रमाणे अटी, शर्ती निश्चित
करण्यास शासना मान्यता देण्यात येत आहे.
१.१. वेतन - अध्यक्ष यांना त्यांच्या अध्यक्ष पदाच्या नियुक्तीच्या वेळी त्यांना मिळत असलेले मूळ निवृत्तीवेतन
(अंशराशीकरण मूल्य विचारात न घेता ) व त्यावरील महागाई भत्तयासह मिळणाऱ्या रकमेएवढी रक्कम मासिक
वेतन म्हणून देय असेल.
१.२. निवास व्यवस्था - अध्यक्ष, आपल्या संपूर्ण पदावधीमध्ये सरकारी निवासस्थान मिळण्यास पात्र असतील.
तथापि सदर कालावधीत ते स्वत: च्या किंवा भाड्याच्या घरात राहत असतील तर त्यांना महाराष्ट्र शासनाच्या
प्रचलित नियमानुसार घरभाडे भत्ता अनुज्ञेय असेल.
१.३. रजा - अध्यक्षांना भारतीय प्रशासन सेवेच्या तत्सम दर्जाच्या सदस्यास अनुज्ञेय असलेली नैमित्तिक रजा
आणि इतर रजा लागू राहतील.
१.४. रजा मंजूरी प्राधिकारी- यासंदर्भात शासनाच्या वित्त विभागाचे प्रभारी मंत्री मंजूरी प्राधिकारी असतील.
१.५. वाहन व्यवस्था व दूरध्वनी सुविधा- अध्यक्षांना आयोगाच्या कामकाजाकरिता शासनाकडून वाहन
उपलब्ध करुन देण्यात येईल. तथापी शासनाकडून वाहन उपलब्ध न झाल्यास वाहन व दूरध्वनी व्यवस्था
याकरिता रु.६५,०००/- दरमहा इतकी ठोक रक्कम म्हणून देण्यात येईल.
# Page 2
१.६. आयोगाच्या कामकाजाकरिता प्रवास भत्ता - भारतीय प्रशासकीय सेवेतील तत्सम श्रेणीच्या सदस्याला
लागू असेल अशा दराने प्रवास भत्ता, दैनिक भत्ता, वैयक्तिक सामानाची वाहतूक आणि इतर बाबींसाठी झालेला
खर्च मिळण्यास पात्र राहतील.
१.७. परदेश प्रवास संदर्भात तरतूद - मा.मुख्यमंत्र्यांची पूर्व परवानगी घेतल्याखेरीज अध्यक्ष त्यांच्या
कार्यालयीन प्रयोजनांसाठी परदेश दौऱ्यावर जावू शकणार नाहीत आणि त्याशिवाय, राज्यातील भारतीय
प्रशासकीय सेवेतील तत्सम श्रेणीच्या सदस्याला लागू असल्यानुसार, केंद्र शासनाकडून परवानगी मिळवतील.
१.८. शासकीय बैठकीवरील खर्च - ज्या बैठकांमध्ये चहा, कॉफी आणि अल्पोपाहाराची तरतूद करण्यात येते
त्या बैठकांमध्ये त्यासाठी करावयाचा खर्च अध्यक्ष प्राधिकृत करु शकतील.
१.९. अन्य प्राधिकरणाचे कर्तव्य पार पाडतानाचे बंधन - वित्त आयोगाचे अध्यक्ष पद भूषविणारी व्यक्ती
अध्यक्ष पदाव्यतिरिक्त त्याच कालावधीमध्ये शासकीय / निमशासकीय प्राधिकरणाची इतर कामे पार पाडत
असल्यास सदर कामाचे आर्थिक लाभ त्यांना अनुज्ञेय होणार नाहीत.
२. महाराष्ट्र वित्त आयोगाची स्थापना ही सांविधानिक स्वरुपाची असल्याने आयोगाचे अध्यक्ष यांच्या
नियुक्तीसंदर्भातील अटी व शर्ती या इतर कोणत्याही आयोगाकरीता पूर्व उदाहरण म्हणून ग्राय धरता येणार
नाही.
३. अध्यक्ष ६वा महाराष्ट्र वित्त आयोग यांच्या वेतनावरील खर्च, भत्ते व इतर खर्च मागणी क्र. जी- ४, २०५२,
सचिवालयीन सर्वसाधारण सेवा, ०० दत्तमत्त ०९० सचिवालय, (००) (०६) राज्य वित्त आयोग (अनिवार्य)
(२०५२५४३९) या लेखाशीर्षाखाली सन २०२५-२६ या आर्थिक वर्षातील मंजूर अनुदानातून भागविण्यात येईल.
४. सदर शासन निर्णय, वित्त विभागाने त्यांच्या अनौपचारिक संदर्भ क्र. ३२३/२०२५/व्यय-७,दिनांक
२८.०.२०२५ अन्वये दिलेल्या सहमतीने निर्गमित करण्यात येत आहे.
५. सदर शासन निर्णय, महाराष्ट्र शासनाच्या www.maharashtra.gov.in या संगणक संकेतस्थळावर
# Page 3