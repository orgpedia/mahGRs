# Page 1
महावितरण कंपनीकडे असणारी महानिर्मिती व महापारेषण कंपन्यांची थकीत देणी अदा करण्याकरिता महाराष्ट्र राज्य विद्युत वितरण कंपनी, मर्यादित द्वारे विविध वित्तीय संस्थांकडून उभारण्यात येणाऱ्या/आलेल्या कर्जाच्या व त्यावरील व्याजाच्या रकमेस शासन हमी देण्याबाबत.
महाराष्ट्र शासन
वित्त विभाग
शासन निर्णय क्रमांक : शाहमी-२०२३/ उउकावि /प्र.क्र.३४/अर्थबळ,
मंत्रालय, मुंबई - ३२.
दिनांक :- २५ मे, २०२३
वाचा -१) शासन निर्णय, वित्त विभाग, क्र.शाहमी - १०९९/प्रक्र.६८/शा.हमी, दि.५.११.१९९९ २) शासन निर्णय, वित्त विभाग, क्र. शाहमी -१००८/प्रक्र.१८/शा. हमी, दि.२८.४.२००८ ३) शासन निर्णय, उद्योग, उर्जा व कामगार विभाग क्र. संकीर्ण-२०२२/प्रक्र.३३२/उर्जा-५, दि.२६.०४.२०२३ प्रस्तावना:
महावितरण कंपनीकडे असणारी महानिर्मिती व महापारेषण कंपन्यांची थकीत देणी अदा करण्याकरिता एकूण रु.२९,२३० कोटीच्या (रु.१७,२५२ कोटी व व्याज रु. ११,९७८ कोटी) मर्यादेत विविध वित्तीय संस्थांकडून सन २०२२-२३, २०२३-२४,२०२४-२५,२०२५-२६ व सन २०२६-२७ यावर्षी अनुक्रमे रु.५७२७ कोटी, रु.८२०७ कोटी, रु.७७४६ कोटी, रु.५७९७ कोटी व रु.१७५४ कोटी इतक्या कमाल मर्यादेपर्यंत कर्ज घेण्यास शासन हमी देण्याच्या व सदर शासन हमीवरील हमीशुल्क माफ करण्याच्या उर्जा विभागाच्या प्रस्तावास मा.मंत्रिमंडळाने दि.०५.०४.२०२३ रोजी झालेल्या मंत्रीमंडळ बैठकीत मंजूरी दिलेली असून त्यानुषंगाने एकूण रु.१३,५५२.१२ कोटी रकमेस शासन हमी देण्याची बाब शासनाच्या विचाराधीन होती.
शासन निर्णय :
महानिर्मिती व महापारेषण कंपन्यांची थकीत देणी अदा करण्याकरिता महाराष्ट्र राज्य विद्युत वितरण कंपनी, मर्यादित ( महावितरण ) द्वारे खालील तक्यात नमूद वित्तीय संस्थांकडून उभारण्यात आलेल्या/ येणाऱ्या एकूण रु.७,७८०.४२ कोटी कर्ज व त्यावरील रु.५,७७१.७० कोटी व्याज असे एकूण रु.१३,५५२.१२ कोटी (अक्षरी रुपये तेरा हजार पाचशे बावन्न कोटी बारा लक्ष फक्त) इतक्या रकमेस शासन हमी मंजूर करण्यात येत आहे.
# Page 2
शासन निर्णय क्रमांकः शाहमी-२०२३/ उउकावि /प्र.क्र.३४/अर्थबळ
-------------------------------------------------------------------------------------------------------------------
| अ. क्र. | आर्थिक वर्ष | वित्तीय संस्था | कर्जाची रक्कम (रु. कोटी) | व्याजाची रक्कम (रु. कोटी) | एकूण हमीची रक्कम (रु. कोटी) |
| १ | २०२२-२३  |  | बँक ऑफ महाराष्ट्र | ९००.०० | ६१८.९५ | १५१८.९५ |
| २ | २०२२-२३ | इंडियन बँक | १०००.०० | ६१५.६३ | १६१५.६३ |
| ३ | २०२२-२३  |  | पंजाब आणि सिंध बँक | ५००.०० | ३१४.०० | ८१४.०० |
| ४ | २०२२-२३ | रुरल इलेक्ट्री फिकेशन कॉ. | ३५४.९० | २९१.२९ | ६४६.१९ |
| ५ | २०२२-२३ | पॉवर फायनान्स कॉर्पोरेशन | ३५७.२६ | २९१.२९ | ६४८.५५ |
|  |  | एकूण (अ) | ३११२.१६ | २१३१.१६ | ५२४३.३२ |
| १ | २०२३-२४ | रुरल इलेक्ट्री फिकेशन कॉ. | २३३४.१३ | १८२०.२७ | ४१५४.४० |
| २ | २०२३-२४ | पॉवर फायनान्स कॉर्पोरेशन | २३३४.१३ | १८२०.२७ | ४१५४.४० |
|  |  | एकूण (ब) | ४६६८.२६ | ३६४०.५४ | ८३०८.८० |
|  |  | एकूण (अ+ब) | ७७८०.४२ | ५७७१.७० | १३५५२.१२ |
-------------------------------------------------------------------------------------------------------------------
२. सदर शासन हमीवर कर्ज उचलण्याची मुदत शासन निर्णय निर्गमित केल्याच्या दिनांकापासून सहा महिन्यांच्या कालावधीपर्यंत वैध राहील.
३. धनको बँक/वित्तीय संस्थेसमवेत शासन हमीवर घेण्यात येणाऱ्या/आलेल्या कर्जासंबंधी करण्यात येणाऱ्या करारपत्रात खालील अटी व शर्तींचा समावेश करण्यात यावा.
३.१) शासन हमी एकूण रु.१३,५५२.१२ कोटी इतक्या रकमेपुरतीच सिमीत राहील.
३.२) महावितरणने आर्थिक संस्थांकडून घेतलेल्या कर्जाची परतफेड करण्यास विलंब झाल्यास त्याकरिता आकारण्यात आलेल्या दंडनीय व्याजाकरीता व इतर कोणत्याही देय रकमांसाठी शासन हमी लागू होणार नाही.
३.३) महावितरण कंपनीकडून कर्जाच्या परतफेडीबाबत अथवा व्याजाची रक्कम देण्याबाबत होणाऱ्या कसुरीची सूचना शासनास ९० दिवसाच्या आत देणे संबंधित वित्तीय संस्थेस बंधनकारक असेल.
३.४) धनको संस्था ही राज्य शासनाच्या पूर्व अनुमतीशिवाय महावितरण कंपनीला आदेशामध्ये विहित केलेल्या मर्यादेपेक्षा अधिक कर्ज देणार नाही. तसेच सदर प्रयोजनासाठी ऋणको अन्य
कोणत्याही वित्तीय संस्थेकडून कर्ज घेणार नाही.
पृष्ठ ५ पैकी २
# Page 3
शासन निर्णय क्रमांकः शाहमी-२०२३/ उउकावि /प्र.क्र.३४/ अर्थबळ
३.५) धनको संस्थांकडून घेण्यात आलेल्या कर्जातून निर्माण होणारी भविष्यातील मालमत्ता ही तारण म्हणून ठेवण्यात यावी.
३.६) महावितरण कंपनीकडून कर्ज फेडीत कसूर झाल्यास महावितरण कंपनीच्या तारण चल/ अचल मालमत्तेची विक्री / लिलाव ( Auction ) करुन कर्ज वसुलीची प्रक्रिया पूर्ण करावी.
तसेच, कर्ज वसूलीसाठी सर्वतोपरी प्रयत्न केल्याशिवाय संबंधित वित्तीय संस्थेला हमीपूर्ततेकरिता शासन हमीची प्रतिभूती म्हणून वापर करता येणार नाही.
३.७) धनको कडून महावितरण कंपनीच्या तारण चल / अचल मालमत्तेची विक्री वसुलीचा निर्णय झाल्यास त्यासाठी एक समिती स्थापन करावी व त्या समितीमध्ये उद्योग उर्जा व कामगार विभाग व वित्त विभागाचा प्रत्येकी एक प्रतिनिधी घेण्यात यावा. तारण चल / अचल मालमत्तेची विक्री/लिलाव करताना मुल्यांकन त्रयस्थ संस्थेकडून शासन नियमानुसार करणे आवश्यक राहील. तसेच, उक्त समितीमधील शासनाच्या दोन्ही प्रतिनिधींच्या अहवालासह लिलाव प्रक्रियेचे अंतिमीकरणास शासनाची मान्यता घेणे आवश्यक राहील.
वरील (३.१) ते (३.७) पैकी कोणत्याही अटीचा भंग झाल्यास शासन हमी अवैध होईल.
४. महावितरण कंपनीस रु.१३,५५२.१२ कोटीची शासन हमी संदर्भाधिन अ.क्र. १ येथील दि.५.११.१९९९ मधील शासन निर्णयामध्ये नमूद केलेल्या अटी तसेच खालील अटीं व शर्तीच्या अधीन राहील:
४. १) महावितरण कंपनी ही Principal Debtor राहील.
४.२) सदर धनको कडून घेण्यात येणा-या कर्जाचा वापर ज्या उद्दीष्टासाठी कर्ज घेण्यात आले आहे त्यासाठीच करण्यात यावा.
४.३) महावितरण कंपनीकडून पुरेशा मत्तेची प्रतिभूती (Security) घेतल्यानंतरच धनको संस्था/ बँका कर्ज मंजूर करतील. सदर मत्तेची तपासणी वेळोवेळी व कमीत कमी सहा महिन्यातून एकदा तरी संबंधित संस्था/बँक करेल.
४.४) महावितरण कंपनीने आवश्यक तेवढयाच कर्जाची उचल करावी.
४.५) महावितरण कंपनीद्वारे विविध वित्तीय संस्थांकडून घेण्यात येणाऱ्या कर्जाच्या व्याजदरात समानता होण्याच्या दृष्टीने संबंधित बँकां/वित्तीय संस्थांसमवेत वाटाघाटी करण्याची तसेच, REC/PFC या वित्तीय संस्थेकडून घेण्यात आलेल्या/येणाऱ्या कर्जावरील व्याजदर जास्त असल्याने इतर वित्तीय संस्थांकडून स्वस्त दराने कर्ज उभारणी करुन REC/PFC कडील कर्जाची परतफेड करणे किंवा REC/PFC समवेत वाटाघाटी करुन व्याजदर कमी करुन घेण्याबाबत महावितरण कंपनी / उद्योग उर्जा व कामगार विभागाने प्रयत्न करावे.
४.६) सदरचे कर्ज (मुद्दल + व्याज ) फेडण्याची संपूर्ण जबाबदारी महावितरण कंपनीची राहील.
पृष्ठ ५ पैकी ३
# Page 4
शासन निर्णय क्रमांकः शाहमी-२०२३/ उउकावि /प्र.क्र.३४/ अर्थबळ
४.७) सदर शासन हमीवर देण्यात आलेल्या कर्जाचे दायित्व शासनावर येणार नाही याबाबत उद्योग उर्जा व कामगार विभागाने दक्षता घ्यावी.
४.८) महावितरण कंपनीने दर महिन्याला कर्ज परतफेडीच्या प्रगतीबाबतची स्थिती दर्शविणारी माहिती उद्योग उर्जा व कामगार विभागाकडे / वित्त विभागाकडे सादर करावी.
४.९) महावितरण कंपनीने विहित कार्यपध्दतीने लेखा परिक्षित केलेल्या लेख्यांची एक प्रत शासनास सादर करावी.
४.१०) महावितरण कंपनी त्यांच्या आर्थिक स्थितीबाबतचा अहवाल या शासन निर्णयासोबत जोडलेल्या प्रपत्र - अ मध्ये दर सहा महिन्यांनी (३१ मार्च / ३० सप्टेंबर) उद्योग उर्जा व कामगार विभागास सादर करेल.
५. हमी शुल्क
मा.मंत्रिमंडळाने निर्णय घेतल्यानुसार सदर शासन हमीवरील हमीशुल्क माफ करण्यात येत आहे. तथापि, शासन हमीवरील घेतलेल्या कर्जाच्या परतफेडीबाबत संनियंत्रणाची जबाबदारी सहसचिव/उपसचिव, उद्योग उर्जा व कामगार विभाग, मंत्रालय, मुंबई-३२ यांची राहील.
६. हा शासन निर्णय उद्योग उर्जा व कामगार विभागाच्या नस्ती क्र.संकीर्ण २०२२/प्रक्र.३३२/उर्जा - ५ वरील प्रस्ताव व वित्त विभागाचा शासन हमी क्र.१/२०२३-२४ नुसार निर्गमित करण्यात येत आहे.
७. महावितरण कंपनीस कर्ज घेण्याच्या अनुषंगाने संबंधित वित्तीय संस्थांसोबत करण्यात येणाऱ्या करारपत्रांवर स्वाक्षरी करण्याकरिता उद्योग उर्जा व कामगार विभागातील संबंधीत सहसचिव / उपसचिव व वित्त विभागातील उप सचिव (अर्थबळ) यांना प्राधिकृत करण्यात येत आहे.
# Page 5
# Page 6
# Page 7