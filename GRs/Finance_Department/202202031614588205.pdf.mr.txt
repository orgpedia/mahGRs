# Page 1
शासकीय वाहनांचे किंमत मर्यादा धोरण इलेक्ट्रिक वाहन धोरण - २०२१
महाराष्ट्र शासन
वित्त विभाग
शासन निर्णय क्रमांक: वाहन २०२१/प्र.क्र.२२/२०२१/ विनियम,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ०३ फेब्रुवारी, २०२२
वाचा : शासन निर्णय, वित्त विभाग क्रमांकः वाहन-२०१७/प्र.क्र.४१/१७/विनियम, दि.२८.०७.२०२०
प्रस्तावना : शासनाचे विविध पदाधिकारी / अधिकारी यांना त्यांच्या दर्जानुसार शासकीय वाहन खरेदीकरीता संदर्भाधीन दि.२८.०७.२०२० च्या शासन निर्णयानुसार किंमत मर्यादा निश्चित करण्यात आली आहे. आता पर्यावरण व वातावरणीय बदल विभागाने दि. २३.०७.२०२१ रोजीच्या शासन निर्णयान्वये "महाराष्ट्र इलेक्ट्रीक वाहन धोरण-२०२१” जाहीर केले आहे. सदर शासन निर्णयामधील परि.२.६ मध्ये दि.१ एप्रिल, २०२२ पासून, शहरातंर्गत परिचालित होणारी, सर्व शासकीय, निम शासकीय, स्थानिक स्वराज्य संस्थांमार्फत व शासनाच्या निधीमधून खरेदी करण्यात येणारी वाहने बॅटरी इलेक्ट्रीक वाहने असतील. तसेच, शासकीय वापरासाठी भाडेतत्वावर घेण्यात येणारी सर्व वाहने ही बॅटरी इलेक्ट्रीक असतील. त्यानुसार वित्त विभागाने शासकीय वाहन धोरणामध्ये आवश्यक सुधारणा करुन स्वतंत्र आदेश निर्गमित करावेत असे पर्यावरण व वातावरणीय बदल विभागाने नमूद केले आहे.
वित्त विभाग, शासन निर्णय, दि.२८.०७.२०२० अन्वये शासकीय वाहनांच्या किंमत मर्यादा हया पेट्रोल - डिझेल प्रकारातील वाहनांच्या किंमती आधारे निश्चित करण्यात आल्या आहेत. परंतु आता “महाराष्ट्र इलेक्ट्रीक वाहन धोरण-२०२१” नुसार दि. ०१ एप्रिल, २०२२ पासून इलेक्ट्रीक वाहने खरेदी करावयाची असल्याने त्यानुसार वाहन किंमत मर्यादा धोरण ठरविणे आवश्यक आहे.
सद्यस्थितीत इलेक्ट्रीक वाहनांच्या उच्च किंमती विचारात घेता शासन निर्णय दि. २८.०७.२०२० मधील दराने वाहन खरेदी करणे शक्य नाही. सबब सद्यस्थितीत वरीष्ठ स्तरावरील पदाधिकारी / अधिकारी यांच्याकरीता इलेक्ट्रीक वाहने अनुज्ञेय करण्याची बाब शासनाच्या विचाराधीन होती. क्षेत्रीय अधिका-यांच्या वाहनांबाबत स्वतंत्रपणे धोरण निश्चित करण्यात येईल. त्यास अनुसरुन शासनाने आता पुढीलप्रमाणे निर्णय घेतला आहे.
शासन निर्णय: नवीन इलेक्ट्रिक वाहन खरेदी किंवा जुन्या निर्लेखित वाहनांच्या बदली यापुढे नवीन इलेक्ट्रिक वाहन खरेदी करण्यासाठी वरिष्ठ स्तरावरील पदाधिकारी / अधिकारी यांच्याकरीता पुढील किंमत मर्यादेतील वाहन त्यांच्या दर्जानुसार इलेक्ट्रिक वाहन म्हणून अनुज्ञेय करण्यात येत आहे.
# Page 2
शासन निर्णय क्रमांक: वाहन २०२१/प्र.क्र.२२/२०२१/विनियम,
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | पदाधिकारी/अधिकारी यांची पदनामे | वाहनांचा प्रकार | किंमत मर्यादा |
| १. | २. | ३. | ४. |
| १. | मा.राज्यपाल | त्यांच्या पसंतीनुसार | मर्यादा नाही |
| २. | मा. मुख्यमंत्री |  |  |
| ३. | मा. उपमुख्यमंत्री |  |  |
| ४. | मा. मुख्य न्यायमुर्ती, उच्च न्यायालय / मा.लोक आयुक्त, महाराष्ट्र राज्य |  |  |
| ५. | राज्यातील जिल्ह्यांमध्ये दौऱ्यावर येणारे मंत्रीमंडळातील मा. सदस्य तसेच राज्य अतिथी यांच्या परिवहन व्यवस्थेसाठी. | संबंधित जिल्हाधिकारी व जिल्ह्याचे  |  पालकमंत्री यांच्या पसंतीनुसार तथापि, स्तंभ ४ मध्ये नमूद केल्याप्रमाणे विनिर्दिष्ट किंमत मर्यादेत. | ₹ २५.०० लक्ष ( वाहनाची किंमत + वस्तु व सेवा कर + टेंम्पररी रजिस्ट्रेशन चार्जेस + सहाय्यभुत साहित्य (Accessories) इत्यादी अंतर्भूत करुन एकूण ₹ २५.०० लक्षच्या मर्यादेत) |
| ६. | मा. कॅबिनेट मंत्री | त्यांच्या पसंतीनुसार तथापि स्तंभ-४ मध्ये नमूद केल्याप्रमाणे विनिर्दिष्ट किंमत मर्यादेत. |  |
| ७. | मा.उच्च न्यायालयाचे न्यायाधीश / मा.उप लोक आयुक्त, महाराष्ट्र राज्य |  |  |
| ८. | मा. राज्यमंत्री |  |  |
| ९. | मा.मुख्य सचिव |  | ₹२०.०० लक्ष (वाहनाची किंमत + वस्तु व सेवा कर + टेंम्पररी रजिस्ट्रेशन चार्जेस + सहाय्यभुत साहित्य (Accessories) इत्यादी अंतर्भूत करुन एकूण ₹ २०.०० लक्षच्या मर्यादेत) |
| १०. | मा.महाधिवक्ता |  |  |
| ११. | मुख्य माहिती आयुक्त/ राज्य निवडणूक आयुक्त/ राज्य मुख्य सेवा हक्क आयुक्त/ अध्यक्ष, |  |  |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांक: वाहन २०२१/प्र.क्र.२२/२०२१/विनियम,
---------------------------------------------------------------------------------------------------------------------------------------------------------------------------------------------------------------------------------
|  | महाराष्ट्र लोकसेवा आयोग |  |  |
| १२. | मा.अपर मुख्य सचिव/ प्रधान सचिव/सचिव (मंत्रालयीन विभाग) |  | ₹१७.०० लक्ष (वाहनाची किंमत + वस्तु व सेवा कर + टेम्पररी रजिस्ट्रेशन चार्जेस + सहाय्यभुत साहित्य (Accessories) इत्यादी अंतर्भूत करुन एकूण ₹ १७.०० लक्षच्या मर्यादेत) |
| १३. | राज्य माहिती आयुक्त/ सदस्य, महाराष्ट्र लोकसेवा आयोग/राज्य सेवा हक्क आयुक्त |  |  |
---------------------------------------------------------------------------------------------------------------------------------------------------------------------------------------------------------------------------------
२. अनुज्ञेय वाहन खरेदी करताना कार्यक्षेत्रात सदर वाहनाच्या देखभाल व दुरुस्तीची सुविधा तसेच वाहनाच्या सुटया भागांची (Spare Parts) उपलब्धता समाधानकारक असल्याची खातरजमा करावी.
३. वाहन विषयक शासन निर्णय, क्रमांक-वाहन-१०००/प्र.क्र.६५/२००१/विनियम, दि.१०.०९.२००१ नुसार वाहनांची अनुज्ञेयता राज्य स्तरीय वाहन आढावा समिती निश्चित करेल. वाहन आढाव्यामध्ये मंजूर झालेल्या वाहनांबाबत, सर्व विहित अटींची पूर्तता करुन निर्लेखित झालेल्या वाहनांच्या बदल्यात नवीन वाहन खरेदीचे प्रस्ताव, अध्यक्ष, राज्यस्तरीय वाहन आढावा समितीच्या मान्यतेने मंजूर करण्यात येतील.
वाहन आढाव्यामध्ये वाहने अनुज्ञेय नसल्यास बदली वाहन / नवीन वाहनांच्या खरेदीची मागणी करण्यात येऊ नये. वाहन आढावा झाला नसल्यास नवीन वाहन खरेदी / अनुज्ञेय करताना राज्य स्तरीय वाहन आढावा समितीची मान्यता घेणे आवश्यक राहील. त्याचप्रमाणे राज्यस्तरीय वाहन आढावा समितीसमोर वाहन आढावा अथवा वाहन खरेदीचे प्रस्ताव पाठविण्यापूर्वी संबंधित विभागाची / कार्यालयातील वाहनांची माहिती शासनाच्या https://mahavahan.maharashtra.gov.in या संकेतस्थळावर भरण्यात आलेली असावी अन्यथा खरेदी अथवा आढाव्याच्या प्रस्तावांवर समितीकडून विचार करण्यात येणार नाही.
४. संबंधित पदाधिकारी / अधिकारी यांच्या वापरातील जुने वाहन, नियमांमधील निकषानुसार निर्लेखित झाल्यानंतरच या शासन निर्णयान्वये विहित केलेल्या किंमत मर्यादेत उपरोक्त परि.३ येथे नमूद केल्यानुसार मान्यता घेऊनच वाहन खरेदी करता येईल. वापरातील वाहन निर्लेखन योग्य नसल्यास कोणत्याही परिस्थितीत “विशेष बाब” म्हणून नवीन वाहन खरेदीस मान्यता देण्यात येणार नाही. तसेच वाहन निर्लेखनास पात्र नसताना किंवा यापूर्वीच्या अनुज्ञेय किंमत मर्यादेनुसार वाहन खरेदीस मान्यता दिलेली असताना केवळ किंमत मर्यादेत सुधारणा झाल्यामुळे वाहन खरेदीचे प्रस्ताव सादर केल्यास अशा प्रस्तावांनाही मान्यता देण्यात येणार नाही.
पृष्ठ ५ पैकी ३
# Page 4
शासन निर्णय क्रमांक: वाहन २०२१/प्र.क्र.२२/२०२१/विनियम,
५. दि.२८.०७.२०२० रोजीच्या शासन निर्णयातील अ.क्र.१४ ते १७ येथील अधिकाऱ्यांना इलेक्ट्रिक वाहने अनुज्ञेय करणे व त्याकरिता किंमत मर्यादा निश्चितीचे धोरण स्वतंत्रपणे निर्गमित करण्यात येईल.
तोपर्यंत या अधिकाऱ्यांना दि.२८.०७.२०२० च्या शासन निर्णयातील तरतूदी लागू राहतील. तथापी दरम्यानच्या कालावधीत या अधिकाऱ्यांना इलेक्ट्रिक वाहन खरेदी करावयाचे असल्यास प्रकरणपरत्वे निर्णय घेण्यात येईल.
६. वरील शासन निर्णयान्वये केलेल्या तरतूदी स्वायत्त संस्था / सार्वजनिक क्षेत्रातील सर्व उपक्रम/ मंडळे / महामंडळे यांना लागू राहतील. हे आदेश सर्व मंत्रालयीन प्रशासकीय विभागांनी त्यांच्या नियंत्रणाखालील सर्व स्वायत्त संस्था / सार्वजनिक क्षेत्रातील सर्व उपक्रम / मंडळे / महामंडळे यांच्या निर्दशनास तात्काळ आणावेत.
७. सदर शासन निर्णयाची अंमलबजावणी या आदेशाच्या दिनांकापासून करण्यात येईल.
# Page 5