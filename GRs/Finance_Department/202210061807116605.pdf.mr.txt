# Page 1
महाराष्ट्र जिल्हा परिषद वित्त व लेखा सेवा वर्ग-३ या पदावरील कर्मचाऱ्यांना लेखाधिकारी गट-ब पदावर पदोन्नतीसाठी अनिवार्य असलेली "महाराष्ट्र वित्त व लेखा सेवा परीक्षा" वित्त विभागामार्फत घेण्याबाबत.
महाराष्ट्र शासन
वित्त विभाग
शासन निर्णय क्रमांक : सेवाप्र-२०२२/प्र.क्र.८६/कोषा प्रशा-३
मंत्रालय, मुंबई : ४०० ०३२.
दिनांक : ०६ ऑक्टोबर, २०२२.
संदर्भ : १) वित्त विभाग, शासन निर्णय क्र.संलेको २०२१/प्र.क्र.२९/कोषा प्रशा-२, दि.२६.२.२०२१.
२) ग्रामविकास विभागाची नस्ती क्र. परीक्षा-२०२२/प्र.क्र.१०३/आस्था-१० वरील टिप्पणी.
३) संचालक, लेखा व कोषागारे यांचे क्र.संलेको/का.१७/ म.जि.प.वि.व.ले.सेस. परीक्षा/ २०२२/२३२/२९२३, दि.१२ जुलै, २०२२ चे पत्र.
प्रस्तावना : महाराष्ट्र जिल्हा परिषद वित्त व लेखा सेवा वर्ग-३ या पदावरील कर्मचाऱ्यांना वित्त विभागाच्या अखत्यारीतील लेखाधिकारी गट-ब पदावर पदोन्नतीसाठी अनिवार्य असलेली महाराष्ट्र वित्त व लेखा सेवा परीक्षा' ही महाराष्ट्र लोकसेवा आयोगामार्फत घेण्यात येत होती. सदर परीक्षा महाराष्ट्र लोकसेवा आयोगामार्फत घेण्यात येणार नसल्याने लेखाधिकारी गट-ब पदावर पदोन्नतीसाठी अनिवार्य असलेली 'महाराष्ट्र वित्त व लेखा सेवा गट-क परीक्षा ही परीक्षा लेखा व कोषागारे संचालनालयाकडून घेण्यात येते.
यास्तव ग्राम विकास विभागाने सदर परीक्षेला बसण्यासाठी महाराष्ट्र जिल्हा परिषद वित्त व लेखा सेवा वर्ग-३ मधील कर्मचाऱ्यांना पात्र ठरविण्याबाबतचा प्रस्ताव संदर्भ क्र.२ येथील नस्तीद्वारे या विभागाकडे पाठविला आहे.
संचालनालयाच्या संदर्भ क्र.३ येथील पत्रान्वये प्राप्त अभिप्रायानुसार महाराष्ट्र जिल्हा परिषद वित्त व लेखा सेवा वर्ग-३ या पदावरील कर्मचाऱ्यांना महाराष्ट्र वित्त व लेखा सेवा पदावर पदोन्नतीने पात्र ठरविण्याकरिता विहित केलेली परीक्षा ही लेखा व कोषागारे संचालनालयामार्फत आयोजित करण्याची बाब शासनाच्या विचाराधिन होती.
शासन निर्णय : महाराष्ट्र लोकसेवा आयोगामार्फत घेण्यात येणाऱ्या विभागीय परीक्षांचे आयोजन संबंधित प्रशासकीय विभागामार्फत करण्याचे महाराष्ट्र लोकसेवा आयोगाने सूचित केलेले आहे. त्या अनुषंगाने महाराष्ट्र वित्त व लेखा सेवा वर्ग-१ व वर्ग-३ या विभागीय परीक्षांच्या आयोजनाची संपूर्ण कार्यवाही संचालक, लेखा व कोषागारे संचालनालय यांचे स्तरावरुन करण्याबाबतचा निर्णय संदर्भ क्र.१ अन्वये घेण्यात आलेला आहे.
२. ग्रामविकास विभागांतर्गत महाराष्ट्र जिल्हा परिषद वित्त व लेखा सेवा वर्ग-३ या पदावरील कर्मचाऱ्यांना वित्त विभागाच्या अखत्यारीतील महाराष्ट्र वित्त व लेखा सेवेतील लेखाधिकारी गट-ब पदावर पदोन्नतीसाठी अनिवार्य असलेली 'महाराष्ट्र वित्त व लेखा सेवा वर्ग-३ परीक्षा' आयोजित करण्यास संचालनालयाने सहमती दर्शविलेली आहे. त्यानुसार जिल्हा परिषदांमधील कनिष्ठ लेखाधिकाऱ्यांसाठी सहाय्यक लेखा अधिकारी या पदावरून वित्त व लेखा सेवा, गट-ब मधील पदावर पदोन्नतीसाठी अनिवार्य असलेली, महाराष्ट्र वित्त व लेखा सेवा वर्ग-३ ही परीक्षा संचालनालय, लेखा व कोषागारे, मुंबई यांच्या स्तरावर आयोजित करण्यास मान्यता देण्यात येत आहे.
# Page 2
शासन निर्णय क्रमांक: सेवाप्र-२०२२/प्र.क्र.८६/कोषा प्रशा-३
३. सदर परीक्षेबाबत संचालनालयाने ग्रामविकास विभागाशी समन्वय साधून परीक्षा आयोजनाच्या कार्यपध्दतीबाबत कार्यवाही करावी.