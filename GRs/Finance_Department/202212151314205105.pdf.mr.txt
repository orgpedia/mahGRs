# Page 1
शासकीय निवासस्थानांमध्ये राहणाऱ्या कर्मचाऱ्यांकडून वसूल करावयाच्या अनुज्ञप्ति शुल्कासंबंधी......
महाराष्ट्र शासन
वित्त विभाग
शासन परिपत्रक क्रमांकः घभाव -२०२२/प्र.क्र.०७/२०२२/सेवा- ५
खो.क्र.३३५ (विस्तार), तिसरा मजला, मंत्रालय,
मादाम कामा मार्ग, हुतात्मा राजगुरु चौक, मुंबई - ४०० ०३२.
दिनांक : १५ डिसेंबर, २०२२.
परिपत्रक
शासन निर्णय क्रमांक घभाव-२०१०/प्र.क्र.४/सेवा-५, दि. १९ एप्रिल, २०११ अन्वये मुंबई नागरी सेवा नियम, १९५९ खंड १ च्या नियम ८४९ (बी) मधील तरतुदींनुसार शासकीय कर्मचाऱ्यांच्या वेतनानुरुप निवासस्थानांच्या पात्रतेचा विचार न करता प्रत्यक्षात ताब्यात असलेल्या निवासस्थानाच्या प्रकारासाठी अनुज्ञप्ती शुल्काची वसुली केली जाते. दि.०१ जानेवारी, २०१६ पासून अंमलात आलेल्या सुधारित वेतनसंरचनेच्या संदर्भात अनुज्ञप्ती शुल्काचे दर निश्चित करण्याचा प्रश्न शासनाच्या विचाराधीन आहे. शासन असे आदेश देत आहे की, या संदर्भात अंतिम आदेश निर्गमित होईपर्यंत या शुल्काची वसुली विद्यमान तरतुदींनुसार सध्याच्याच दराने करण्यात यावी. याकरिता संबंधित कर्मचाऱ्याचे दि.०१ जानेवारी, २०१६ रोजीचे असुधारित वेतनश्रेणीतील मूळ वेतन विचारात घेण्यात यावे. अनुज्ञप्ती शुल्काचे सुधारित आदेश निर्गमित झाल्यानंतर यासंबंधातील थकबाकी निघाली तर त्याची वसुली करण्यात यावी.
# Page 2