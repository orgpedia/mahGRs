# Page 1
महाराष्ट्र विक्रीकर न्यायाधिकरणाकडे दाखल केलेली व बराच काळ प्रलंबित असलेली प्रकरणे त्वरीत निकालात काढण्यासाठी निर्माण करण्यात आलेल्या नागपूर खंडपीठाला मुदतवाढ देण्याबाबत.
महाराष्ट्र शासन
वित्त विभाग
शासन निर्णय क्र.: मविन्या १०२०/प्र.क्र.६१/ वि.प्र.४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दि. ०७ एप्रिल, २०२२.
वाचा :-१) शासन निर्णय, वित्त विभाग, क्रमांक मविन्या-१०१७/प्र.क्र.४३/वि.प्र.४, दि.१६ ऑक्टो., २०१७, २) शासन निर्णय, वित्त विभाग, क्रमांक मविन्या-१०२०/प्र.क्र.६१/वि.प्र.४, दि.१६ जून, २०२०, ३) शासन निर्णय, वित्त विभाग, क्रमांक मविन्या-१०२०/प्र.क्र.६१/वि.प्र.४, दि. १२ मार्च, २०२१.
प्रस्तावना : मुंबई विक्रीकर कायदा व मुल्यवर्धित कर कायद्यांतर्गत महाराष्ट्र विक्रीकर न्यायाधिकरणासमोर प्रलंबित असलेली व नव्याने दाखल होणाऱ्या प्रकरणांचा जलद गतीने निपटारा होऊन महसूल उत्पन्न वाढीसाठी राज्यात तात्पुरत्या स्वरुपातील तीन नवीन खंडपीठे (मुंबई, पुणे व नागपूर) ज्या दिनांकास सुरु होतील तेथून पुढे दोन वर्षाच्या कालावधीसाठी स्थापन करण्यास संदर्भाधीन क्रमांक १ येथील शासन निर्णयान्वये मान्यता देण्यात आली. यामधील नागपूर खंडपीठ येथे न्यायिक सदस्यांची दि.१६ एप्रिल, २०१८ रोजी नियुक्ती झाल्याने सदर दिनांकास नागपूर खंडपीठ कार्यान्वित झाले असून संदर्भाधीन क्र.१ शासन निर्णयानुसार नागपूर खंडपीठाची मुदत दि. १५ एप्रिल, २०२० रोजी संपुष्टात आल्याने त्यास संदर्भाधीन शासन निर्णय क्र.२ अन्वये दि.१६ एप्रिल, २०२० पासून पुढील १ वर्षासाठी मुदतवाढ देण्यात आली. तद्नंतर संदर्भाधीन शासन निर्णय क्र.३ अन्वये दि. १६ एप्रिल, २०२१ पासून पुढील १ वर्षासाठी मुदतवाढ देण्यात आली. नागपूर खंडपीठात नोव्हेंबर, २०२१ पर्यंत प्रलंबित अपील प्रकरणांची संख्या ८६३ इतकी आहे. सदर प्रलंबित प्रकरणाची संख्या तसेच दरमहा दाखल होत असलेली अपील प्रकरणे विचारात घेऊन, महाराष्ट्र विक्रीकर न्यायाधिकरणाच्या नागपूर खंडपीठाला मुदतवाढ देण्याची बाब शासनाच्या विचाराधीन होती.
शासन निर्णय : महाराष्ट्र विक्रीकर न्यायाधिकरण, नागपूर येथील प्रलंबित अपील प्रकरणांचा जलद निपटारा होण्यासाठी तसेच कुंठीत कराची वसूली होऊन राज्याच्या महसूली उत्पन्नात वाढ होण्यासाठी न्यायाधिकरणाच्या नागपूर खंडपीठास, या आदेशाद्वारे दि.१६ एप्रिल, २०२२ पासून पुढील १ वर्षासाठी मुदतवाढ देण्यात येत आहे.
२. उपरोक्त बाबींवर होणारा खर्च “मागणी क्र.जी-१, २०४०, विक्री, व्यापार इत्यादी वरील कर (०२) महाराष्ट्र विक्रीकर न्यायाधिकरण (०२) (०१) महाराष्ट्र विक्रीकर न्यायाधिकरण (अनिवार्य) (२०४० ००६२)” या लेखाशिर्षाखाली त्या त्या वर्षातील मंजूर होणाऱ्या अनुदानातून भागविण्यात यावा.
# Page 2
शासन निर्णय क्रमांकः मविन्या १०२०/प्र.क्र.६१/वि.प्र.४