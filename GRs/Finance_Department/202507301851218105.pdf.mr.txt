# Page 1
भारताचे नियंत्रक व महालेखापरीक्षक
यांचा ३१ मार्च २०२२ रोजी संपलेल्या वर्षाचा
स्थानिक संस्थावरील वार्षिक तांत्रिक निरीक्षण
अहवालावरील स्पष्ट्टीकरणात्मक ज्ञापने लोक
लेखा समितीकडे पाठविण्याबाबत..
महाराष्ट्र शासन
वित्त विभाग
शासन परिपत्रक, क्रमांक क. भानिम २०२५ /प्र.क्र. ५८/ लोलेस,
मंत्रालय, मुंबई- ४०००३२.
दिनांक : ३० जुलै, २०२५
परिपत्रक
संदर्भ :- शासन परिपत्रक वित्त विभाग क्रमांक मानिम १२००/प्र.क्र.२०५/ लोलेस दि.१८ जानेवारी २००१.
१. भारताचे नियंत्रक व महालेखापरीक्षक यांचा ३१ मार्च २०२२, रोजी संपलेल्या वर्षाचा स्थानिक
संस्थावरील वार्षिक तांत्रिक निरीक्षण अहवाल, महाराष्ट्र विधानमंडळाच्या दोन्ही सभागृहांना दिनांक १८
जुलै, २०२५ रोजी सादर करण्यात आला आहे. सदर अहवालाची एक प्रत सीडी स्वरुपात आणि PDF
स्वरुपात या परिपत्रकासोबत आवश्यक त्या समयबद्ध कार्यवाहीसाठी पाठविण्यात येत आहे.सदर
अहवाल भारताचे नियंत्रक व महालेखापरीक्षक कार्यालयाच्या https://cag.gov.in/ag/mumbai-
i/en/audit-report या संकेतस्थळावर देखील उपलब्ध आहे.
२.संबंधित मंत्रालयीन प्रशासकीय विभागांना सूचीत करण्यात येते की,भारताचे नियंत्रक व
महालेखापरीक्षक यांच्या ३१ मार्च २०२२ , रोजी संपलेल्या वर्षाचा स्थानिक संस्थांवरील
वार्षिक तांत्रिक निरीक्षण अहवालात अंतर्भुत असलेल्या त्यांच्या विभागाशी / कार्यासनांशी
संबंधित मुद्यांसंदर्भात स्पष्ट्टीकरणात्मक ज्ञापनाच्या प्रती, संबंधित विभागांच्या सचिवांच्या मान्यतेने
तसेच प्रधान महालेखापाल कार्यालयाची संमती (Vetting) घेऊन परस्पर लोक लेखा समिती
कक्ष, विधानमंडळ सचिवालय, विधानभवन,मुंबई यांच्याकडे पाठविण्यात याव्यात व त्याची एक प्रत
या कार्यासनास अग्रेषित करावी. तदनंतर विभागातील संबंधित कार्यासनांनी वरीलप्रमाणे
कार्यवाही करुन स्पष्ट्टीकरणात्मक ज्ञापनांच्या प्रती या कार्यासनास सादर कराव्यत.सदर
अहवाल प्राप्त झाल्याच्या दिनांकापासून त्यावरील स्पष्ट्टीकरणात्मक ज्ञापनाच्या प्रती तीन महिन्याच्या
विहित मुदतीत लोक लेखा समितीस सादर करण्यात याव्यात.
३.लोक लेखा समितीच्या यापूर्वी झालेल्या साक्षींदरम्यान प्रशासकीय विभागांकडून स्पष्ट्टीकरणात्मक
ज्ञापने पाठविण्याबाबत होणारा विलंब आणि त्यामध्ये असलेल्या त्रुटी यांचा लोक लेखा समितीने
गांभिर्यपूर्वक विचार केलेला आहे व त्याबाबत नाराजी व्यक्त केली आहे. यास्तव या विभागाच्या
संदर्भाधीन दिनांक १८ जानेवारी, २००१ च्या शासन परिपत्रकातील सूचनांचे कोटेकोरपणे पालन करावे,
तसेच खालील सूचना प्रकर्षाने ध्यानात घ्याव्यात.
I.स्पष्ट्टीकरणात्मक ज्ञापने परिपूर्ण आणि स्वयंस्पष्ट्ट असावीत. त्यामध्ये चूकीची माहिती दिलेली
नसावी. स्पष्ट्टीकरणात्मक ज्ञापनाच्या २० इंग्रजी प्रती व तसेच ४० मराठी प्रती लोक
# Page 2
लेखासमिती, विधानमंडळ सचिवालयास पाठवाव्यात. तसेच त्या पत्राची व
स्पष्ट्टीकरणात्मक ज्ञापनांची प्रत्येकी १ प्रत लोलेस कार्यासन, वित्त विभाग यांचेकडे पाठवावी.
II. उपरोक्त प्रयोजनासाठी विभाग प्रमुखांकडून / नियंत्रण अधिकाऱ्यांकडून काही माहिती
मागविणे आवश्यक असेल तर ती माहिती "अत्यंत तातडीने पाठवावी” अशी त्यांना सूचना
करावी.
III. या मध्य क्षत्राय कायालयाकडून arts झाल्यास त्याबाबतचा वस्तास्थता सर्बाधत साचवाच्या
तात्काळ निदर्शनास आणावी.
IV. कोणत्याही परिस्थितीत स्पष्ट्टीकरणात्मक ज्ञापने लोक लेखा समितीकडे पाठविण्याबाबत विलंब
होता कामा नये, याची सर्व संबंधीत विभागांनी कटाक्षाने काळजी घ्यावी.
V. मंत्रालयीन प्रशासकीय विभागांकडून लोक लेखा समितीला स्पष्ट्टीकरणात्मक ज्ञापने फार
विलंबाने प्राप्त होतात. याबाबत लोक लेखा समितीच्या अध्यक्षांनी शासनाकडे वेळोवेळी
नाराजी व्यक्त केली आहे. त्यामुळे लोक लेखा समिती विषयक कामकाज गांभिर्याने व तत्परतेने
हताळण्यात यावे.
४. यासंदर्भात असेही निदर्शनास आणून देण्यात येते की, जर भारताचे नियंत्रक व
महालेखापरीक्षकांच्या सदर अनुपालन अहवालातील परिच्छेदांची स्पष्ट्टीकरणात्मक ज्ञापने
महालेखापालांच्या मान्यतेने लोक लेखा समिती , महाराष्ट्र विधानमंडळ यांच्याकडे व त्याची
एक प्रत वित्त विभागाकडे विहित मुदतीत पाठविण्यास संबंधितांकडून विलंब झाला, तर संबंधित
अधिकाऱ्यांवर जबाबदारी निश्चित करुन आवश्यक ती कारवाई करण्यात यावी.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर