# Page 1
परिभाषित अंशदान / राष्ट्रीय निवृत्तीवेतन योजनेंतर्गत सभासदाचा सेवा कालावधीत मृत्यु झाल्यास त्याच्या कुटुंबियांना रू.१० लाख सानुग्रह अनुदान प्रदानाकरिता प्रशासकीय विभागांनी लेखाशिर्षासंदर्भात करावयाच्या कार्यवाहीबाबत...
महाराष्ट्र शासन
वित्त विभाग
शासन परिपत्रक क्रमांक:- अंनियो-२०१७/प्र.क्र.२९/सेवा-४
हुतात्मा राजगुरू चौक, मादाम कामा मार्ग,
मंत्रालय, मुंबई -४०० ०३२.
दिनांक :- १० फेब्रुवारी, २०२१
वाचा:- वित्त विभाग, शासन निर्णय समक्रमांकाचे दिनांक २९.०९.२०१८
शासन परिपत्रक
वित्त विभागाच्या संदर्भ क्र.१ च्या शासन निर्णयानुसार परिभाषित अंशदान निवृत्तिवेतन योजना / राष्ट्रीय निवृत्तिवेतन योजना लागू असणारा कर्मचारी १० वर्षे सेवा होण्यापूर्वी, सेवेत असताना मृत्यू पावल्यास त्याच्या नामनिर्देशित व्यक्तीस / कायदेशीर वारसास रु.१० लक्ष सानुग्रह अनुदान अधिक कर्मचाऱ्यांच्या खाती जमा असलेली संचित रक्कम देण्यात येते. सदर शासन निर्णयामध्ये खर्च या बाबीसाठी दर्शविण्यात आलेले लेखाशिर्ष हे केवळ शासकीय कर्मचा-यांसाठी आहे. तथापि अनुदान प्राप्त संस्थांमधील मृत कर्मचा-यांच्या वारसांना लाभ देण्यासाठी देखील सदर लेखाशिर्षाचा वापर करण्यात येत असल्याचे शासनाच्या निदर्शनास आले आहे.
२. उपरोक्त शासन निर्णयात नमुद केलेले खालील लेखाशिर्षातुन केवळ राष्ट्रीय निवृत्तीवेतन योजनेंतर्गंत कार्यरत राज्य शासकीय कर्मचारी, १० वर्षाची सेवा होण्यापुर्वी सेवेत असताना मृत्यु पावल्यास त्यांच्या वारसांना प्रदान करावयाची सानुग्रह अनुदानाची रक्कम आहरित करण्यासाठी वापरण्यात यावे.
लेखाशिर्षा - मागणी क्र. जी –६ २०७१ - निवृत्तीवेतन व इतर सेवानिवृत्ती लाभ ०१ नागरी १०३ अनुकंपा भत्ते (००) (०६)- परिभाषित अंशदान / राष्ट्रीय निवृत्तीवेतन योजनेंतर्गंत सानुग्रह अनुदान (२०७१०७२२)
३. जिल्हा परिषदा, तसेच मान्यता प्राप्त अनुदानित शाळा, कृषीतर विद्यापीठे व त्यांच्याशी संलग्नीत अनुदानित अशासकीय महाविद्यालये, कृषी विद्यापीठे आणि सर्व मान्यताप्राप्त अनुदानित संस्थांनी उपरोक्त संदर्भाधीन शासन निर्णयाच्या अनुषंगाने सानुग्रह अनुदान प्रदान करण्यासाठी स्वतंत्र लेखाशिर्ष उपलब्ध करून घेणे आवश्यक राहील.
# Page 2
शासन परिपत्रक क्रमांकः अंनियो-२०१७/प्र.क्र.२९/सेवा-४
# Page 3