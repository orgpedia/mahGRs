# Page 1
तात्काळ / अर्थसंकल्प प्राथम्य महाराष्ट्र विनियोजन (लेखानुदान) अधिनियम, २०२४
निधी वितरण...
महाराष्ट्र शासन
वित्त विभाग
शासन परिपत्रक क्र. अर्थसं-२०२४/प्र.क्र.३४/अर्थ-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ०१ एप्रिल, २०२४.
परिपत्रक
सन २०२४-२०२५ चा अंतरिम अर्थसंकल्प दिनांक २७ फेब्रुवारी, २०२४ रोजी विधानमंडळास सादर
करण्यात आला. हा अंतरिम अर्थसंकल्प असल्याने अतिरिक्त अर्थसंकल्प सादर करून विनियोजन विधेयक मंजूर
होईपयंतच्या कालावधीसाठीचा (एप्रिल, २०२४ ते जुलै, २०२४ या चार महिन्याचा) खर्च भागविण्यासाठी
विधानमंडळाने "महाराष्ट्र विनियोजन (लेखानुदान) विधेयक, २०२४" मंजूर केले आहे. सदर विधेयकाचे आता
अधिनियमात रुपांतर झाले असून ते महाराष्ट्र अधिनियम क्रमांक- २४ म्हणून महाराष्ट्र शासन, राजपत्र असाधारण
भाग-४, दिनांक १८ मार्च, २०२४ मध्ये प्रसिध्द करण्यात आले आहे.
२. "सन २०२४-२०२५ या वर्षाकरीता प्रस्तावित केलेल्या विनियोजनांची अनुसूची" या अर्थसंकल्पीय
प्रकाशनातील "स्तंभ क्रमांक ५ व ६" यामध्ये विभागांना दर्शविलेल्या रकमांचे अर्थसंकल्प वितरण प्रणालीवर
(BEAMS) वितरण करण्यात येत आहे. सदर तरतुदींची एप्रिल ते जुलै,२०२४ पयंतची मासिक विवरणपत्रे अर्थसंकल्पीय अंदाज, वितरण व संनियंत्रण प्रणालीवर (बीम्स) प्रशासकीय विभागांकडून नोंदविण्यात आल्यानंतर
विभागास आवश्यक असणारा अनिवार्य व कार्यक्रमावरील खर्चाचा निधी (लेखानुदान) वितरीत होईल. सदर मासिक
विवरणपत्रानुसारचा निधी एप्रिल ते जुलै, २०२४ या कालावधीमध्ये पुढे / मागे ओढून घेण्याची सुविधा अर्थसंकल्पीय
अंदाज, वितरण व संनियंत्रण प्रणालीवर देण्यात येत आहे. निधी वितरीत करतांना मासिक निधी विवरणपत्रात
(Cash Flow Statement) ज्या दरमहा खर्च रकमा दर्शविल्या आहेत त्याच्याशी सुसंगत असाव्यात.
३. सर्व मंत्रालयीन विभागांना कळविण्यात येते की, ०५- बक्षीसे, १२- विदेश प्रवास खर्च, १६- प्रकाशने,
१७- संगणक खर्च, २०- इतर प्रशासकीय खर्च, २६- जाहिरात व प्रसिद्धी, ३०- इतर कंत्राटी सेवा, ३१- सहाय्यक
अनुदाने (वेतनेतर), ३२- अंशदाने, ३३- अर्थसहाय्य, ३५- भांडवली मत्तेच्या निर्मितीकरीता अनुदान, ५०-इतर खर्च,
५१- मोटार वाहने, ५२- यंत्रसामग्री व साधनसामग्री, ५३- मोठी बांधकामे व ५४- गुंतवणुका या उद्दिष्ट्टांकरीता निधी
प्रत्यक्ष खर्च करण्यापुर्वी याबाबतचे प्रस्ताव ठोस समर्थनासह आवश्यकतेनुसार नियोजन विभाग/ सामाजिक न्याय व
विशेष सहाय्य विभाग/ आदिवासी विकास विभाग यांच्यामार्फत वित्त विभागास मान्यतेस्तव सादर करण्यात यावेत.
४. तसेच अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यापुर्वी खालील
परिच्छेद क्र. ५ ते १९ मधील मार्गदर्शक सूचना व परिशिष्ट्टामधील मार्गदर्शक सूचनांचे काटेकोरपणे पालन करावे.
५. प्रशासकीय विभागांनी निधी वितरण करताना महाराष्ट्र अर्थसंकल्प नियम पुस्तिका व वित्तीय अधिकार
नियम पुस्तिकेमध्ये उल्लेख केलेल्या नियमांचे पालन करावे. तसेच वित्तीय अधिकार नियम पुस्तिका भाग-१ वित्त
विभाग, शासन निर्णय क्र.विअप्र-२०.१३/प्र.क्र.३०/२०१३/विनियम, भाग-२, दिनांक १७ एप्रिल, २०१५ अन्वये प्राप्त
झालेल्या अधिकारांतर्गत किंवा त्या-त्या विभागांना वेळोवळी वित्तीय अधिकार नियम पुस्तिका भाग-२ अन्वये प्रदान केलेल्या वित्तीय अधिकारांतर्गत असलेल्या प्रकरणांबाबत निधी वितरण करताना खालील परिच्छेदातील अटी व
शर्तीचे पालन करण्याच्या अटींच्या अधिन राहून, वित्त विभागाची वेगळ्याने मान्यता घेण्याची आवश्यकता नाही.
तथापि, उपरोक्त शासन निर्णयात नमूद केल्याव्यतिरिक्त ज्या बाबींसाठी विभागांना विवक्षितपणे वित्तीय अधिकार
प्रत्यार्पित केले नसतील अशा बाबींच्या संदर्भात वित्त विभागाच्या सहमतीची आवश्यकता असेल.
६. पदनिर्मितीच्या अनुषंगाने वेतनावरील निधी वाटपाच्या संदर्भात आवश्यक तेथे उच्चस्तरीय सचिव
# Page 2
शासन परिपत्रक क्रमांकः अर्थसं-२०२४/प्र.क्र.३४/अर्थ-३
समिती / मंत्रिमंडळ यांची मान्यता तसेच वित्त विभागाने वेळोवेळी दिलेल्या सूचनांच्या अनुषंगाने कार्यवाही
झाल्याची खात्री करण्यात यावी.
७. सहायक अनुदाने (वेतनेतर) :- विविध शासकीय/प्रशासकीय संस्थांना तसेच अनुदानित संस्थांना
सहायक अनुदाने मंजूर करण्यापूर्वी त्यांचेकडून पूर्वी वितरीत केलेल्या अनुदानाच्या खर्चाची उपयोगिता
प्रमाणपत्रे विभागाने प्राप्त करावीत. यापूर्वी दिलेल्या अनुदानाचा विनियोग पूर्ण झाल्याशिवाय पुढील अनुदान
वितरीत करण्यात येऊ नये. कोषागार अधिकाऱ्यांनी, सहायक अनुदानामधून निधी आहरित करण्यासाठी सादर
केलेल्या देयकासोबत संबंधित संस्थेचे लगतच्या मागील महिन्यातील बँक अकाऊंट स्टेटमेंट (Bank Account
Statement) ची प्रत जोडलेली नसल्यास देयक पारित करू नये.
८. सहायक अनुदाने (वेतन) :- शासनाद्वारे देण्यात येणारे वेतन अनुदान लाभार्थ्यांच्या बँक अकाऊंटमध्ये
ECS द्वारे प्रदान करणे बंधनकारक राहिल. कोणत्याही परिस्थितीत वेतन अनुदानाची रक्कम एकत्रितरित्या व
Offline पध्दतीने वितरीत करण्यात येऊ नये.
९. स्थानिक स्वराज्य संस्था व महामंडळे यांना अनुदान :- स्थानिक स्वराज्य संस्था तसेच महामंडळे यांना
अनुदान वितरीत करण्यापूर्वी सदर संस्थांकडून राज्य शासनास येणे असणाऱ्या रकमांचा आढावा घेण्यात यावा
व त्या रकमा वसूल करुनच उर्वरित अनुदान वितरीत करण्यात यावे. तसेच शासनाद्वारे सदर संस्थांना वितरीत
केलेल्या अनुदानाचा विनियोग व अखर्चित रक्कम कुठे ठेवली आहे याबाबतची तपशीलवार माहिती एकत्रित
करण्यात यावी. सदर अखर्चित निधी बँकेमध्ये ठेवलेला असल्यास त्याचे बँक अकाऊंट स्टेटमेंट (Bank
Account Statement) शासनास सादर करावे. एखाद्या कार्यक्रमावरील खर्चासाठी उपलब्ध करून देण्यात
आलेला निधी अखर्चित असल्यास त्याच प्रयोजनासाठी चालू वर्षी वित्त विभागाच्या अनुमतीशिवाय निधी वितरीत
करू नये.
१०. वैयक्तिक लाभार्थ्यांचा कार्यक्रम :- वैयक्तिक लाभार्थ्यांच्या कार्यक्रमाअंतर्गतची लाभार्थ्यांची देयके
आहरित करताना लाभार्थ्यांची यादी निश्चित करुन योग्य त्या तपशिलासह देयकासोबत जोडल्याशिवाय
वैयक्तिक लाभार्थ्यांची अनुदाने आहरित करण्यात येऊ नयेत. वैयक्तिक लाभार्थ्यांचे कार्यक्रम आधार क्रमांकाशी
संलग्न करण्यात यावे व अनुदानाचे प्रदान इलेक्रॉनिक्स क्लिअरन्स सिस्टम (ECS) व्दारेच करण्यात यावे.
तसेच, वैयक्तिक लाभाच्या योजना पात्र लाभार्थ्यांपयंत पोहचविण्यासाठी करावयाच्या उपाययोजना यासंदर्भात
वित्त विभागाच्या शासन परिपत्रक क्रमांक संकीर्ण-२०२२/प्र.क्र.२७/अर्थबळ, दिनांक ०८ जून, २०२२ व
दिनांक ०४ मार्च, २०२४ मध्ये नमूद केल्याप्रमाणे कार्यवाही करण्यात आली असल्याबाबत संबंधित विभागांनी
खातरजमा करावी.
११. शिष्ट्यवृत्ती:- शिष्ट्यवृत्ती / शिक्षण शुल्काची प्रतिपूर्ती, वैयक्तिक लाभार्थी तसेच सवलती पोटी दिलेले
अनुदान इत्यादींची प्रदाने इलेक्रॉनिक्स क्लिअरन्स सिस्टम (ECS) व्दारेच करण्यात यावे. अशा बाबी आधार
क्रमांकाशी संलग्न करण्यात याव्यात.
१२. बांधकाम विषयक प्रस्ताव :- बांधकाम विषयक प्रस्तावासंदर्भात प्रशासकीय मान्यता / तांत्रिक मान्यता
तसेच आवश्यक तेथे सचिव समितीची मान्यता प्राप्त करून कामनिहाय निधी अर्थसंकल्पीत करणे आवश्यक
आहे. नवीन कामांबाबत निधीच्या उपलब्धतेची खात्री केल्यानंतरच कामाची निविदा सूचना काढून कार्यारंभ
आदेश देण्यात येवून काम सुरू करावे व आवश्यकतेप्रमाणे निधीचे वितरण करण्यात यावे. जुन्या कामांचा
आढावा घेऊन ती प्राथम्याने पूर्ण करण्यात यावीत व हा निधी ठेव बांधकामाचे स्वरुपात सार्वजनिक बांधकाम
विभागास प्रदान करू नये.
पृष्ट्ठ ६ पैकी २
# Page 3
शासन परिपत्रक क्रमांकः अर्थसं-२०२४/प्र.क्र.३४/अर्थ-३
१३. केंद्र पुरस्कृत कार्यक्रम :- केंद्र पुरस्कृत योजनांबाबत केंद्र शासनाने वितरीत केलेला निधी राज्याच्या
एकत्रित निधीमध्ये जमा झाल्याची खात्री करण्याबाबत वित्त विभाग, शासन परिपत्रक क्र.
संकीर्ण-१०१८/प्र.क्र.४६/अथोपाय, दिनांक ५ डिसेंबर, २०२३ मध्ये नमूद करण्यात आल्यानुसार कार्यवाही
करण्यात यावी. यासाठी नस्ती पुन्हा वित्त विभागास सहमतीसाठी वेगळ्याने संदर्भीत करण्याची आवश्यकता
नाही. मात्र, मागील वर्षामधील केंद्र शासनाचा निधी चालू वर्षी खर्च करावयाचा असल्यास त्यास
आवश्यकतेप्रमाणे यथास्थिती नियोजन विभाग, सामाजिक न्याय व विशेष सहाय्य विभाग व आदिवासी विकास
विभाग तसेच वित्त विभागाची सहमती घेणे अनिवार्य राहिल.
१४. खरेदी प्रक्रिया :- सर्व मंत्रालयीन विभागांना असेही कळविण्यात येते की, “शासकीय विभागाने
करावयाच्या कार्यालयीन खरेदीसाठीच्या कार्यपध्दतीची नियमपुस्तिका”,उद्योग, ऊर्जा व कामगार विभागाने
त्यांच्या क्र. भांखस-२०१४ /प्र.क्र.८२/ भाग-III / उद्योग-४, दि. १ डिसेंबर, २०१६ च्या शासन निर्णयान्वये प्रसिध्द
केली आहे. सदर शासन निर्णय व त्यासोबतच्या मार्गदर्शक सूचनांप्रमाणे तसेच, सदर विभागाने तद्नंतर
वेळोवेळी निर्गमित केलेले शासन निर्णय / परिपत्रक यामधील सूचनांनुसार व तरतुदींनुसार खरेदी प्रक्रिया पूर्ण
करुन पुरवठादार निश्चित झाल्यानंतर या परिपत्रकातील मार्गदर्शक सूचना / अटींचे पालन करुन खरेदीची
देयके कोषागारातून आहरित करण्यात यावीत. खरेदी विषयक धनादेश संबंधित पुरवठादाराच्या नावाने व
इलेक्रॉनिक्स क्लिअरन्स सिस्टीमद्वारे (ECS) अदा करण्यात यावेत.
१५. संक्षिप्त देयक :- अनेक वेळेला विभागांद्वारे संक्षिप्त देयकाव्दारे निधी खर्च करण्यात येतो. मात्र त्याचे
तपशीलवार देयक सादर न केल्यामुळे लेखा आक्षेप येतात व अपहार संभवतात. तरी यापुढे विभागांनी ज्या
लेखाशीर्षाखाली जुनी तपशीलवार देयके प्रलंबित असतील ती सादर केल्याशिवाय त्या लेखाशीर्षाखालील
निधी वित्त विभागाच्या सहमतीशिवाय आहरित करु नये.
१६. अखर्चित रकमा :- विविध कारणांमुळे अखर्चित राहिलेला निधी विभागांनी त्यांच्या अधिनस्त
महामंडळाकडे हस्तांतरीत करुन तांत्रिकदृष्ट्ट्या खर्च झाल्याचे दाखविले जाते, ही एक प्रकारची अनियमितता
आहे, याची विभागांनी नोंद घ्यावी. तसेच त्यांच्या अधिनस्त असलेला यापूर्वीचा अखर्चित निधी (स्वीय प्रपंजी
खात्यातील / महामंडळाच्या खात्यातील वा इतर प्रकारे खर्च दर्शवून बाहेर ठेवण्यात आलेला) संपूर्णत: खर्च
झाल्याशिवाय तरतुदी आहरित वा वितरीत करु नयेत. याठिकाणी असेही निदर्शनास आणण्यात येते की, स्वीय
प्रपंजी लेख्याखाली विभागांकडे बऱ्याच मोठ्या प्रमाणावर निधी अखर्चित असल्याचे दिसून येते. सदर निधीचा
ताळमेळ घालून व लेखा परिक्षण करुन निधी विहीत मुदतीत खर्च न झाल्यास तो शासनाच्या तिजोरीत परत
करण्यात यावा. सदर अखर्चित निधी बँकेमध्ये ठेवलेला असल्यास त्याचे बँक अकाऊंट स्टेटमेंट (Bank
Account Statement) शासनास सादर करावे.
१७. वरीलप्रमाणे अर्थसंकल्पीय अंदाज, वाटप आणि संनियंत्रण प्रणालीवर उपलब्ध असलेला निधी
कोषागारातून आहरित करण्यापूर्वी या परिपत्रकात नमूद सूचनांची तसेच सोबतच्या परिशिष्ट्टात नमूद केलेल्या
बाबींच्या तपासणी सूचीप्रमाणे सर्व बाबींची प्रतिपूर्ती होत असल्यास विभागाने त्यांच्या स्तरावर निधी वितरीत
करावा. अन्यथा, अशा प्रस्तावास प्रशासकीय विभागांनी आवश्यक तेथे नियोजन विभाग / सामाजिक न्याय व
विशेष सहाय्य विभाग / आदिवासी विकास विभाग यांच्या मान्यतेनंतर वित्त विभागाच्या व्यय शाखा व अर्थसंकल्प
शाखा यांची मान्यता घेणे आवश्यक आहे. तसेच असे मान्यतेचे प्रस्ताव वित्त विभागाकडे पाठविताना कोणत्या
अटी व शर्तीस शिथीलता आवश्यक आहे ते स्पष्ट्टपणे नमूद करुनच योग्य त्या कारणमीमांसेसह प्रस्ताव वित्त
विभागाला सहमतीसाठी पाठवावेत.
पृष्ट्ठ ६ पैकी ३
# Page 4
शासन परिपत्रक क्रमांकः अर्थसं-२०२४/प्र.क्र.३४/अर्थ-३
१८. उपरोक्त अटी व शर्ती बरोबरच विभागांना सूचना देण्यात येते की, खर्च करताना राज्य शासनाची
कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/ शतींचे पालन
करणे ही जबाबदारी विभागांची राहील.
१९. प्रशासकीय विभागांनी सदर निधीचे वितरण करताना लोकसभा निवडणूक - २०२४ च्या आदर्श
आचारसंहितेचे पालन होत आहे, याबाबत खात्री करण्याची दक्षता घेण्यात यावी.
२०. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6