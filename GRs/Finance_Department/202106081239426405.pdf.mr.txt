# Page 1
मा.सर्वोच्च न्यायालय, मा. उच्च न्यायालय या न्यायालयातील राज्यकर विभागाशी संबंधित न्यायालयीन प्रकरणातील विशेष समुपदेशकाचे व्यावसायिक शुल्क अदा करण्यासंबंधी वित्तीय अधिकाराचे पुन:प्रदानाबाबत.
महाराष्ट्र शासन
वित्त विभाग
शासन निर्णय क्रमांक- एसटीसी-२०२०/प्र.क्र.४७/कराधान- ३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ८ जून, २०२१.
वाचा :- वित्त विभाग, शासननिर्णय क्रमांक - संकीर्ण-१००२/प्र.क्र.८६/२००२/कराधान-४, दिनांक २९.१०.२००३.
प्रस्तावना : मा.सर्वोच्च न्यायालय व मा.उच्च न्यायालय या न्यायालयात विक्रीकर विषयक प्रकरणे दाखल झाल्यानंतर सदर प्रकरणामध्ये विक्रीकर आयुक्तांच्या वतीने प्रभावीपणे बाजू मांडण्यासाठी तसेच कामकाज हाताळण्यासाठी विधी व न्याय विभागाने संमती दिलेल्या समुपदेशकांच्या यादीमधून (Panel of Counsels) विक्रीकर आयुक्त यांना आवश्यक वाटणाऱ्या विशेष/वरिष्ठ समुपदेशकांची नियुक्ती व विधी व न्याय विभागाने ठरविलेल्या दराने शुल्क अदा करण्याबाबतचे वित्तीय अधिकार विक्रीकर आयुक्त यांना दिनांक २९.१०.२००३ रोजीच्या शासननिर्णयान्वये देण्यात आलेले आहेत.
२. राज्यात दिनांक १ जुलै, २०१७ पासून वस्तू व सेवा कर कायदा, २०१७ अंमलात आलेला आहे.
राज्यकर विभागाने, ज्या न्यायालयीन प्रकरणांमध्ये विशेष समुपदेशकांच्या नियुक्तीस वित्त विभाग व विधी व न्याय विभाग यांची मान्यता घेण्यात आलेली आहे, अशा न्यायालयीन प्रकरणांमध्ये न्यायालयात शासनाची बाजू मांडल्यानंतर, संबंधित विशेष समुपदेशी यांना योग्य ते शुल्क प्रदान करण्याबाबतचे राज्यकर आयुक्तांना असलेले वित्तीय अधिकार विशेष राज्यकर आयुक्त व अप्पर राज्यकर आयुक्त यांना अनुक्रमे महाराष्ट्र राज्याकरिता व संबंधित कार्यक्षेत्राकरिता प्रदान करण्यास मान्यता देण्याबाबत विनंती केलेली आहे. यानुषंगाने राज्यकर आयुक्त यांना असलेल्या वित्तीय अधिकाराचे पुनः प्रदान करण्याची बाब विचाराधीन होती.
शासन निर्णय : राज्यकर आयुक्त कार्यालयामध्ये येत असलेल्या धारिण्यांची मोठी संख्या व राज्यकर आयुक्त यांची प्रशासकीय कामकाजातील व्यग्रता विचारात घेता, शासनाने राज्यकर आयुक्त/ विक्रीकर आयुक्त यांना दिनांक २९ ऑक्टोबर, २००३ रोजीच्या शासन निर्णयान्वये प्रदान करण्यात आलेल्या वित्तीय अधिकाराचे, विशेष राज्यकर आयुक्त यांना महाराष्ट्र राज्याकरिता व अप्पर राज्यकर आयुक्त यांना त्यांच्या कार्यक्षेत्राकरिता पुढील प्रकरणांमध्ये पुन: प्रदान करण्याचा निर्णय घेतला आहे.
अ) ज्या न्यायालयीन प्रकरणी विधी व न्याय विभागाने संमत केलेल्या समुपदेशकांच्या यादीतील (Panel of Counsels) समुपदेशकाची विधी व न्याय विभागाद्वारे निश्चित केलेल्या दराने नियुक्ती
# Page 2
शासन निर्णय क्रमांक: एसटीसी-२०२०/प्र.क्र.४७/कराधान-३
करण्यात आलेली आहे, अशा प्रकरणी, तसेच, ब) ज्या न्यायालयीन प्रकरणांमध्ये विधी व न्याय विभागाने संमत केलेल्या समुपदेशकांच्या यादीत समाविष्ट नसलेल्या विशेष समुपदेशकाच्या नियुक्तीस व शुल्कास, वित्त विभाग व विधी व न्याय विभाग यांची मान्यता घेण्यात आलेली आहे अशा प्रकरणी.
२. उपरोक्त बाबीच्या अनुषंगाने विशेष समुपदेशकांवरील होणारा खर्च राज्यकर विभागाद्वारे “मागणी क्रमांक जी-१, २०४० - विक्रीकर, १०१ वसुलीचा खर्च, १२ व्यावसायिक व विशेष सेवासाठी प्रदाने (२०४० ००५१) या लेखाशिर्षाखाली टाकण्यात यावा.
३. सदर शासननिर्णय हा विनियम कार्यासन, वित्त विभाग यांच्या अनौपचारिक संदर्भ क्रमांक १४८/२१/विनियम, दिनांक २९/०४/२०२१ अन्वये दिलेल्या सहमतीने निर्गमित करण्यात येत आहे.