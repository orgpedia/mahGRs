# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या संचालनालय लेखा व कोषागारे व स्थानिक निधी लेखापरीक्षा संचालनालय यांच्या अधिपत्याखालील कर्मचारी यांच्याकरीता अधिसंख्य पदे निर्माण करण्याबाबत.
महाराष्ट्र शासन
वित्त विभाग
शासन निर्णय क्रमांक : संकीर्ण-२०१९/प्र.क्र.२०३/कोषा (प्रशा-३ )
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २८ एप्रिल, २०२२.
संदर्भ: १. सामान्य प्रशासन विभाग, शासन निर्णय क्र. बीसीसी२०१८/प्र.क्र.३०८/१६-ब दि.२१.१२.२०१९ २. वित्त विभाग, शासन निर्णय क्र. संकीर्ण-२०१९/प्र.क्र.२०३/कोषा (प्रशा-३), दि.१२.२.२०२० ३. वित्त विभाग, शासन निर्णय क्र. संकीर्ण-२०१९/प्र.क्र.२०३/कोषा (प्रशा-३), दि. ९.९.२०२० ४. संचालनालय, लेखा व कोषागारे यांचे क्र.संलेको०४.२०२२/प्रशा-राप-सलेअ/अधिसंख्य पदनिर्मिती/नस्ती क्र.१३५/२०२२/२६२/१७९७, दि.२० एप्रिल, २०२२ चे पत्र.
प्रस्तावना सामान्य प्रशासन विभाग / कार्यासन १६-ब यांच्या संदर्भ क्र. १ येथील दि.२१.१२.२०१९ रोजीच्या शासन निर्णयान्वये अनुसूचित जमाती प्रवर्गातुन नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या अधिकारी/ कर्मचाऱ्यांसाठी अधिसंख्य पदे निर्माण करणे, तसेच उक्त अनुसुचित जमातीच्या पदावर नियुक्त झालेल्या अधिकारी/ कर्मचाऱ्यांची रिक्त होणारी पदे भरण्यासाठी महाराष्ट्र लोकसेवा आयोगास मागणीपत्र पाठविणे याबाबत सुचना दिलेल्या आहेत. सबब, संचालनालय, लेखा व कोषागारे व स्थानिक निधी लेखापरिक्षा संचालनालय या कार्यालयातील कर्मचाऱ्यांसाठी संबंधीत कार्यालयाच्या
आस्थापनेवर संदर्भ क्र. २ व ३ येथील शासन निर्णयान्वये अनुक्रमे ५४ व १७ अधिसंख्य पदे निर्माण करण्यात आलेली आहेत.
संचालनालयाच्या दि.२० एप्रिल, २०२२ च्या पत्रान्वये प्राप्त प्रस्तावानुसार श्री. दत्तात्रय आण्णा वाघमारे, सहाय्यक लेखा अधिकारी (अधिक्षक वेतन भ.नि.नि. पथक माध्य. सातारा येथे कार्यरत) यांची २०% कोट्यातून पदोन्नतीने म.वि.ले.से. गट-ब (राप) सहाय्यक लेखा अधिकारी संवर्गात खुल्या प्रवर्गातून पदस्थापना झालेली आहे. जिल्हा कोषागार कार्यालय, सातारा यांचे आदेश क्र.कोष/आस्था कावि/नेमणूक/८६, दि.१३.१.१९८६ नुसार श्री. वाघमारे यांची कनिष्ठ लिपिक पदी नियुक्ती आदेश
# Page 2
शासन निर्णय क्रमांकः संकीर्ण-२०१९/प्र.क्र.२०३/कोषा (प्रशा-३)
निर्गमित करण्यात आल्याचे दिसून येते. तथापि सदर आदेशात श्री. वाघमारे यांच्या नियुक्तीचा प्रवर्ग नमूद असल्याचे दिसून येत नाही. दि.३.१.१९८६ च्या उपसंचालक, लेखा व कोषागारे, पुणे विभाग, पुणे यांचे पत्रानुसार कनिष्ठ लिपिक नियुक्तीसाठीच्या गुणानुक्रमे यादीमध्ये श्री. वाघमारे यांची "अनुसूचित जमाती" अशी वर्गवारी नमूद केल्याचे दिसून येते. तसेच कोषागार कार्यालय सातारा यांचे पदोन्नतीचे आदेश क्र.कोष/अ.ज./कावि, दि. ५.८.१९९१ नुसार श्री. वाघमारे यांना वरिष्ठ लिपिक पदावर अनुसूचित जमाती प्रवर्गातून पदोन्नती देण्यात आल्याचे दिसून येते. त्याचप्रमाणे श्री. वाघमारे यांना उपलेखापाल पदावरील पदोन्नती अनुसूचित जमाती प्रवर्गातून दि.६.९.१९९४ च्या आदेशान्वये देण्यात आली आहे.
उपरोक्त वस्तुस्थितीचे अवलोकन केले असता श्री. वाघमारे यांची नियुक्ती अनुसूचित जमाती या प्रवर्गातून केल्याचे दिसून येते. तसेच अनुसूचित जात प्रमाणपत्र पडताळणी समिती, पुणे यांचा अहवाल क्र.TRI/SER-PN-१७९८/DAW/३१७१FN.०३/०८/१९९६ नुसार श्री. वाघमारे यांचे अनुसूचित जमातीचे जात प्रमाणपत्र अवैध ठरविण्यात आलेले असून श्री. वाघमारे यांनी विशेष मागास प्रवर्गाचे प्रमाणपत्र क्र.२९२७८०, दि. ५.८.२०१३ नुसार सादर केलेले आहे. श्री. वाघमारे यांची नियुक्ती "अनुसूचित जमाती" प्रवर्गातून झाल्याचे स्पष्ट होत असून त्यांचे विशेष मागास प्रवर्गाचे जात वैधता प्रमाणपत्र प्राप्त झाले असल्यामुळे श्री. वाघमारे यांचे प्रकरण शासन निर्णय, सामान्य प्रशासन विभाग दि.२१.१२.२०१९ मधील मुद्दा क्र.१(ब) मध्ये येते. त्यानुसार श्री. वाघमारे यांची सेवा अधिसंख्य पदावर वर्ग करण्याची बाब शासनाच्या विचारधीन होती.
शासन निर्णय अनुसूचित जमाती प्रवर्गातून नियुक्त झालेले तथापि अनुसूचित जमातीचे जात प्रमाणपत्र अवैध ठरविण्यात आल्यामुळे विशेष मागास प्रवर्गाचे जात वैधता प्रमाणपत्र सादर केलेले श्री दत्तात्रय आण्णा वाघमारे, सहाय्यक लेखाधिकारी यांची सेवा अधिसंख्य पदावर वर्ग करण्यात येत आहे.
अधिसंख्य पदावर सेवा वर्ग करण्यात येणारे श्री. दत्तात्रय आण्णा वाघमारे यांचा सेवानिवृत्तीचा दिनांक ३१.८.२०२२ असा असल्याने ते सध्या ज्या पदावर कार्यरत आहेत त्या पदाचे अधिसंख्य पद तात्पुरत्या स्वरुपात दि.३१.८.२०२२ पर्यंत अस्तित्वात राहील.
२. या आदेशान्वये निर्माण केलेल्या अधिसंख्य पदावर नियुक्ती देण्याबाबतचे आदेश लेखा व कोषागारे संचालनालयाने, सामान्य प्रशासन विभाग / कार्यासन १६-ब यांचा शासन निर्णय दिनांक २१.१२.२०१९ नुसार तात्काळ निर्गमित करावेत. संचालक, लेखा व कोषागारे संचालनालय यांनी श्री.दत्तात्रय आण्णा वाघमारे, सहाय्यक लेखाधिकारी यांच्या अधिसंख्य पदावर सेवा या शासन निर्णयाच्या दिनांकापासून वर्ग कराव्यात. अधिसंख्य पदांच्या वेतनावर येणारा खर्च हा श्री. दत्तात्रय
पृष्ठ ३ पैकी २
# Page 3
शासन निर्णय क्रमांकः संकीर्ण-२०१९/प्र.क्र.२०३/कोषा (प्रशा-३)
आण्णा वाघमारे, सहाय्यक लेखाधिकारी सध्या ज्या कार्यालयात कार्यरत आहेत, त्या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातुन भागविण्यात यावा.
३. हा शासन निर्णय सामान्य प्रशासान विभाग, शासन निर्णय क्र. बीसीसी २०१८/प्र.क्र.३०८/ १६-ब, दिनांक २१.१२.२०१९ मधील तरतुदीनुसार निर्गमित करण्यात येत आहे.