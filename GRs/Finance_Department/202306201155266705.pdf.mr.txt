# Page 1
महाराष्ट्र कोषागार नियम, १९६८ मधील नियम ४९५ अन्वये विहित करण्यात आलेल्या तरतूदीमधून महसूल व वन विभागाच्या अधिनस्त उप विभागीय अधिकारी आणि विशेष भूसंपादन अधिकारी यांच्या नांवे असलेली वैयक्तिक ठेव लेखा खाती (P.L.A.) वगळण्याबाबत………………
महाराष्ट्र शासन
वित्त विभाग
शासन निर्णय क्रमांक : संकीर्ण २०२२/प्र.क्र.८४/कोषा-प्रशा५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १९ जून, २०२३
संदर्भ : वित्त विभाग, शासन निर्णय क्र. संकीर्ण १०१४/प्र.क्र.५ / कोषा प्रशा ५ दि. २४ जानेवारी, २०१४.
प्रस्तावना :
महाराष्ट्र कोषागार नियम, १९६८ मधील नियम ४९५ अन्वये एक पूर्ण लेखा वर्षापेक्षा अधिक कालावधीपर्यत ज्या वैयक्तिक ठेव लेखा खाते ( P . L. A.) मध्ये कोणताही व्यवहार झालेला नसेल अशी वैयक्तिक ठेव लेखा खाती बंद करण्यात यावी आणि प्रत्येक वर्षी मार्च अखेर ज्या रकमा अशा खात्यांमध्ये शिल्लक राहतील त्या शासनाकडे जमा करण्यात याव्यात; अशी तरतूद आहे.
२. विविध प्रकल्पांकरीता जमिन अधिग्रहण करताना जमिन धारकांना भुसंपादनाचा मोबदला वितरीत करण्याच्या प्रयोजनासाठी उप विभागीय अधिकारी आणि विशेष भुसंपादन अधिकारी यांच्या नांवे वैयक्तिक ठेव लेखा खाती निर्माण करण्यात आली आहेत. तथापि, काही प्रकरणी वाद उत्पन्न झाल्यास अशी प्रकरणे न्यायप्रविष्ठ झाल्याने भूमिसंपादन लाभाची रक्कम जमिन मालकांना त्वरित वितरीत केली जात नाही. अशा रकमा न्यायालयीन आदेश होईपर्यंत सदर वैयक्तिक ठेव लेखा खात्यातच जमा राहतात. न्यायालयाच्या आदेशानंतर विहित कालावधीमध्ये न्यायनिर्णयानुसार सदर रकमांचे वाटप भूमी मालकांना करणे अभिप्रेत आहे. तथापि, महाराष्ट्र कोषागार नियम क्र. ४९५ मधील उपरोक्त तरतूदी अन्वये एक पूर्ण लेखा वर्षापर्यंत व्यवहार न झालेली वैयक्तिक ठेव लेखा खाती बंद करणे अनिवार्य करण्यात आले आहे. परिणामी न्यायालयाच्या आदेशानंतर विहित कालावधीत भुसंपादनाच्या रकमांचे वाटप जमिन मालकांना करता येत नाही. अशा वेळी पुढील आर्थिक वर्षात पुन्हा अर्थसंकल्पीय तरतूद करुन कोषागारातून रकमा आहरीत करुन, वैयक्तिक ठेव लेखा खाते पुनरुज्जीवीत करुन त्यामध्ये जमा कराव्या लागतात. या प्रक्रियेमध्ये कालापव्यय होतो. न्यायालयाच्या आदेशाचे पालन न झाल्याने अनेकदा शासकीय मालमत्तेवर जप्तीची कार्यवाही होण्याची नामुष्की ओढावते. सदर अडचणींवर उपाययोजना करण्याकरिता उप विभागीय अधिकारी, तसेच विशेष भुसंपादन अधिकारी यांच्या नांवे असलेल्या वैयक्तिक ठेव लेखा खात्यांना महाराष्ट्र कोषागार नियम, १९६८ मधील नियम क्र. ४९५ अन्वये विहित करण्यात आलेल्या तरतूदींमधून सूट देण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण २०२२/प्र.क्र.८४/कोषा-प्रशा५
शासन निर्णय :
(9) विविध प्रकल्पांकरीता जमिन अधिग्रहण करताना जमिन धारकांना भुसंपादनाचा मोबदला वितरीत करण्याच्या प्रयोजनासाठी महसूल व वन विभागाकडील उप विभागीय अधिकारी तसेच विशेष भूसंपादन अधिकारी यांच्या नांवे असलेल्या वैयक्तिक ठेव लेखा खात्यांना महाराष्ट्र कोषागार नियम, १९६८ मधील नियम ४९५ अन्वये विहित करण्यात आलेल्या तरतूदींमधून वगळण्यात येत आहे.
(२) अशी वैयक्तिक ठेव लेखा खाते आता भुसंपादन मोबदल्याच्या रकमा सर्व जमीन मालकांना वितरीत होईपर्यंत चालू राहतील.
(३) तथापि अशा वैयक्तिक ठेव लेखा खात्याचे प्रयोजन संपुष्टात आल्यास, प्रचलित विहित कार्यपध्दतीस अनुसरुन असे वैयक्तिक ठेव लेखा खाते बंद करणे अनिवार्य राहील.
# Page 3