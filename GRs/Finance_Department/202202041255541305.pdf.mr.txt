# Page 1
वस्तू व सेवा कर भवन, येरवडा, पुणे कार्यालयातील जुनी इलेक्ट्रीक वायरिंग, पंखे, ट्युबलाईट्स, स्विचगिअर इ.
बदलण्याच्या विद्युतविषयक कामांच्या प्रस्तावास प्रशासकीय मान्यता देणेबाबत.
महाराष्ट्र शासन
वित्त विभाग
शासन निर्णय क्रमांक: विकवि-११२१/प्र.क्र.४८/वि.प्र.४
नवीन प्रशासकीय भवन, ३ रा मजला, मादाम कामा मार्ग,
हुतात्मा राजगुरु चौक, मंत्रालय, मुंबई ४०० ०३२.
दि. ०४.०२.२०२२.
वाचा: (१) राज्यकर आयुक्तालयाचे पत्र क्र. राउआ (ज.सं.) / पुणे जुनी इमारत विद्युतीकरण / आस्था-१४/२०-२१/ब-३० मुंबई, दि. १२.०४.२०२१,
(२) राज्यकर आयुक्तालयाचे पत्र क्र.राउआ (ज.सं.)/आस्था-१४/पुणे जुनी इमारत विद्युतीकरण/२१-२२/ब-१२७२ मुंबई, दि.२१.१२.२०२१,
(३) वित्त विभाग, शासन निर्णय क्रमांक विअप्र-२०१३/प्र.क्र.३०/१३/विनियम (भाग-२), दि.२०.०९.२०१९,
(४) सार्वजनिक बांधकाम विभाग, शासन निर्णय क्रमांक संकीर्ण-२०१९/प्र.क्र.१०/इमा-२, दि.२५.०९.२०१९,
(५) वित्त विभाग, शासन निर्णय क्रमांक अर्थसं-२०२१/प्र.क्र.४८/अर्थ-३, दि.२४.०६. २०२१ व दि.१४.१०.२०२१.
प्रस्तावना : अपर राज्यकर आयुक्त, पुणे क्षेत्र यांनी सादर केल्यानुसार वस्तू व सेवा कर भवन, येरवडा, पुणे कार्यालयाच्या इमारतीतील विद्युत संच मांडणी जुनी (२० वर्ष) झाली असल्याने तिथे इलेक्ट्रीक वायर जळणे, स्वीच बोर्डमधून धूर येणे, इ. गंभीर घटना वारंवार घडत असल्यामुळे भविष्यात आगीसारखी दुर्घटना घडण्याची शक्यता आहे. याकरिता राज्यकर कार्यालयाने संदर्भ क्र.(१) व (२) येथील पत्रान्वये मुख्य अभियंता (विद्युत) यांच्या "सर्वसाधारण मंजूरी" सह (General Approval) सादर केलेल्या जुनी इलेक्ट्रीक वायरिंग, पंखे, ट्युबलाईट्स, स्विचगिअर, इ.बदलण्याच्या विद्युतविषयक कामांसाठी रु.१,४५,९९,४२६/- (अक्षरी रू.एक कोटी पंचेचाळीस लाख नव्याण्णव हजार चारशे सव्वीस फक्त) खर्चाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णयः
वस्तू व सेवा कर भवन, येरवडा, पुणे कार्यालयाच्या इमारतीमधील जुनी इलेक्ट्रीक वायरिंग, पंखे, ट्युबलाईट्स, स्विचगिअर, इ. बदलण्याच्या विद्युतविषयक कामांसाठी
# Page 2
शासन निर्णय क्रमांकः विकवि-११२१/प्र.क्र.४८/वि.प्र.४
रु.१,४५,९९,४२६/-(अक्षरी रु. एक कोटी पंचेचाळीस लाख नव्याण्णव हजार चारशे सव्वीस फक्त) अंदाजपत्रकास संदर्भ क्रमांक ५ येथील शासन निर्णयामधील अटींच्या अधीन राहून प्रशासकीय मान्यता (वित्तीय मान्यता धरून) देण्यात येत आहे.
२. सदरचा खर्च, “मागणी क्र. एच-८, मुख्य लेखाशिर्ष ४०५९-सार्वजनिक बांधकामावरील भांडवली खर्च, ०१ कार्यालयीन इमारती, ०५१ बांधकाम, (०५) विक्रीकर (०५) (०१) मोठी बांधकामे विक्रीकर (४०५९ ०७३४) (अनिवार्य), ५३ मोठी बांधकामे” या लेखाशिर्षाखाली त्या-त्या आर्थिक वर्षात मंजूर तरतूदीतून भागविण्यात यावा.
३. सदर शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम भाग-२, दि.२० सप्टेंबर, २०१९ च्या शासन निर्णयातील भाग एक, उपविभाग पाच, परिच्छेद क्र.१३४ (१), १३४ (२) आणि १३४ (३) तसेच सार्वजनिक बांधकाम विभाग, शासन परिपत्रक क्रमांक संकीर्ण २०१९/ प्र.क्र.१०/इमा-२, दि.२५ सप्टेंबर, २०१९ अनुसार प्रशासकीय विभागांना प्रदान करण्यात आलेल्या अधिकारात तसेच विभागाच्या अनौपचारीक संदर्भ क्र.२९/व्यय-७/२०२२, दि.२१.०१.२०२२ अन्वये प्राप्त सहमतीनुसार निर्गमित करण्यात येत आहे.