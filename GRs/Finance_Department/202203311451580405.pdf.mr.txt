# Page 1
असुधारित वेतनश्रेणीत (सहाव्या वेतन आयोगानुसार) निवृत्तिवेतनधारक / कुटुंब निवृत्तिवेतनधारकांना दिनांक ०१ जुलै, २०२१ ते दि. ३० सप्टेंबर, २०२१ या कालावधीतील महागाई वाढीची थकबाकी देण्याबाबत.
महाराष्ट्र शासन
वित्त विभाग
शासन निर्णय क्रमांक : निमवा-२०२१/प्र.क्र.३५/सेवा ४
हुतात्मा राजगुरू चौक, मादाम कामा मार्ग,
वित्त विभाग, मंत्रालय, मुंबई - ४०० ०३२.
दिनांक : : ३१ मार्च २०२२.
वाचा - वित्त विभाग शासन निर्णय क्रमांक : निमवा-२०२१/प्र. क्र.३५/सेवा ४, दिनांक ०७.१०.२०२१.
शासन निर्णय -
संदर्भाधीन शासन निर्णय दि.०७.१०.२०२१ अन्वये असुधारित ( सहाव्या वेतन आयोगानुसार) निवृत्तिवेतन / कुटुंब निवृत्तिवेतन घेणाऱ्या राज्य शासकीय निवृत्तिवेतनधारक / कुटुंब निवृत्तिवेतनधारकांना अनुज्ञेय महागाई वाढीचा दर दि. १ जुलै २०२१ पासून १६४% वरुन १८९% असा सुधारित करण्यात येऊन दि. १ ऑक्टोबर २०२१ पासून सदर महागाई वाढीची रक्कम रोखीने देण्याचे आदेश देण्यात आले आहेत.
२. शासन असा आदेश देत आहे की, राज्य शासकीय असुधारित (सहाव्या वेतन आयोगानुसार) निवृत्तिवेतन / कुटुंब निवृत्तिवेतन घेणाऱ्या निवृत्तिवेतनधारक / कुटुंब निवृत्तिवेतनधारकांना दि.०१ जुलै २०२१ ते दि. ३० सप्टेंबर, २०२१ या तीन महिन्यांच्या कालावधीतील महागाई वाढीची थकबाकीची रक्कम माहे मार्च २०२२ च्या निवृत्तिवेतन / कुटुंब निवृत्तिवेतनासोबत रोखीने देण्यात यावी.
३. प्रत्येक वैयक्तिक प्रकरणी देय होणाऱ्या महागाई वाढीच्या रकमेची परिगणना करण्याची जबाबदारी ही निवृत्तिवेतन संवितरण प्राधिकारी म्हणजे यथास्थिती, अधिदान व लेखा अधिकारी, मुंबई/ कोषागार अधिकारी यांची राहील.
४. शासन असाही आदेश देत आहे की, ज्यांना निवृत्तिवेतन योजना लागू केलेली आहे अशा मान्यता व अनुदानप्राप्त शैक्षणिक संस्था, कृषी / कृषितर विद्यापीठे व त्यांच्याशी संलग्न असलेली अशासकीय महाविद्यालये यांमधील निवृत्तिवेतनधारक / कुटुंब निवृत्तिवेतनधारक यांना वरील निर्णय, योग्य त्या फेरफारांसह, लागू राहील.
५. महाराष्ट्र जिल्हा परिषदा व पंचायत समिती अधिनियम, १९६१ (सन १९६२ या महाराष्ट्र अधिनियम क्रमांक पाच) च्या कलम २४८ च्या परंतु, अन्वये प्रदान केलेले अधिकार आणि त्यासंबंधातील इतर सर्व अधिकार यांचा वापर करुन शासन असाही आदेश देत आहे की, वरील निर्णय जिल्हा परिषदांचे निवृत्तिवेतनधारक/कुटुंब निवृत्तिवेतनधारक यांनाही लागू राहील.
# Page 2
शासन निर्णय क्रमांक: निमवा-२०२१/प्र.क्र.३५/सेवा ४
६. हयासंबंधीचा खर्च वरील परिच्छेदांत नमूद केलेल्या निवृत्तिवेतनधारकांची निवृत्तिवेतने ज्या अर्थसंकल्पीय शीर्षाखाली खर्ची टाकण्यात येतात, त्या शीर्षाखाली खर्ची टाकण्यात यावा व तो त्या-त्या
शीर्षांतंर्गत मंजूर अनुदानातून भागविण्यात यावा.
७. शासनाने वेळोवेळी मंजूर केलेल्या निवृत्तिवेतनावरील महागाई वाढी देण्याबाबतचे सध्या अस्तित्वात असलेले सर्व आदेश, योग्य त्या फेरफारांसह, आता मंजूर केलेल्या महागाई वाढीच्या थकबाकीस देखील लागू राहतील.
८. या आदेशाची इंग्रजी प्रत सोबत जोडली आहे.
# Page 3
# Page 4
# Page 5
# Page 6