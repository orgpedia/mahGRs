# Page 1
अतितात्काळ विधानमंडळाच्या जून-जुलै, २०२५ च्या अधिवेशनात सादर
केलेले सन २०२५-२०२६ चे खर्चाचे पूरक विवरणपत्र.
महाराष्ट्र शासन
वित्त विभाग,
शासन परिपत्रक क्रमांक : पूरक-२०२५/प्र.क्र.६५/अर्थ-३,
हुतात्मा राजगुरु चौक,मादाम कामा मार्ग,
मंत्रालय, मुंबई-४०० ०३२.
दिनांक :-१४ जुलै,२०२५.
संदर्भ : १) शासन परिपत्रक, वित्त विभाग, क्र. अर्थसं-२०२५/प्र.क्र.४४/अर्थ-३, दि.०७ एप्रिल,२०२५.
२) शासन पूरकपत्रक, वित्त विभाग, क्र.अर्थसं-२०२५/प्र.क्र.४४/अर्थ-३, दि.२९ एप्रिल,२०२५.
३) शासन शुद्धीपत्रक, वित्त विभाग, क्र. अर्थसं-२०२५/प्र.क्र.४४/अर्थ-३, दि. ०५ मे,२०२५.
परिपत्रक
सन २०२५-२०२६ या वर्षाचे खर्चाचे पूरक विवरणपत्र दिनांक ३० जून, २०२५ रोजी
विधानमंडळास सादर करण्यात आले. सदर पूरक खर्चास आता विधानसभेने मान्यता दिली आहे.
दिनांक ३१ मार्च, २०२६ रोजी संपणाऱ्या वित्तीय वर्षाच्या विनियोजनांमध्ये समाविष्ट्ट करण्यासाठी,
पुरवणी विनियोजन विधेयकास मा. राज्यपाल महोदयांनी संमती दिली आहे आणि ते, महाराष्ट्र
(द्वितीय पुरवणी) विनियोजन अधिनियम, २०२५ (सन २०२५ चा महाराष्ट्र अधिनियम क्रमांक-३४) म्हणून
महाराष्ट्र शासन राजपत्र असाधारण,भाग-४, दिनांक १४ जुलै, २०२५ यामध्ये प्रसिद्ध करण्यात आले
आहे.
२. सर्व मंत्रालयीन विभागांना असे कळविण्यात येत आहे की, त्यांनी पुरवणी विनियोजन
अधिनियमानुसार मंजूर झालेल्या पूरक मागण्यांच्या रकमा वाटप करण्यापूर्वी कार्यक्रमांतर्गत खर्चाच्या
पूरक मागणी संदर्भात यथास्थिती नियोजन विभाग, सामाजिक न्याय व विशेष सहाय्य विभाग,
आदिवासी विकास विभाग व वित्त विभागाची आणि अनिवार्य खर्चाच्या पूरक मागणीसंदर्भात वित्त
विभागाची मान्यता घ्यावी. असे मान्यता घेण्याबाबतचे प्रस्ताव पूरक मागण्यांच्या मूळ नस्तीवर सादर
करण्यात यावेत. मूळ तरतूद अखर्चित असल्यास पूरक मागणी वितरीत करण्यासाठी विवक्षित कारणे
असल्याशिवाय सरसकट प्रस्ताव नियोजन विभाग, सामाजिक न्याय व विशेष सहाय्य विभाग,
आदिवासी विकास विभाग व वित्त विभागाला पाठवू नयेत.
३. तथापि, या शासन परिपत्रकांन्वये जून-जुलै,२०२५ च्या अधिवेशनात पूरक मागणीद्वारे मंजूर
करण्यात आलेल्या खालील नमूद योजनांसाठीचा निधी १०० टक्के च्या मर्यादेत बीम्स प्रणालीवर
वितरीत करण्यात येत आहे. सदरचा निधी प्रशासकीय विभागांनी त्यांच्या स्तरावर वितरीत करताना
संदर्भाधिन अ.क्र.१ ते ३ च्या शासन परिपत्रकातील मार्गदर्शक सूचनांचे काटेकोरपणे पालन करावे.
 केंद्र पुरस्कृत योजनेतील केंद्र व समरूप राज्य हिस्सा.
# Page 2
शासन परिपत्रक क्रमांकः पूरक-२०२५/प्र.क्र.६५/अर्थ-३,
 १५ व्या वित्त आयोगाच्या तरतूदी.
 केंद्र शासनाकडून राज्यांना भांडवली गुंतवणुकीसाठी विशेष सहाय्य योजनेंतर्गत ५०
वर्ष मुदतीचे बिनव्याजी कर्ज.
 नाबार्ड/सिडबी/ एनएचबी या संस्थांकडून प्रतिपूर्ती स्वरुपात प्राप्त होणाऱ्या
कर्जासाठीची तरतूद.
 बाय सहाय्यित योजनेतील बाय हिस्सा, राज्य हिस्सा व कर्ज
४. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर