# Page 1
सातव्या वेतन आयोगाच्या शिफारशीनुसार दिनांक १ जानेवारी २०१६ ते ३१ डिसेंबर २०१८ या कालावधीत सेवानिवृत्त झालेल्या निवृत्तिवेतनधारकांना निवृत्तिवेतनाच्या अंशराशीकरणाचा सुधारीत लाभ देण्याबाबत.
महाराष्ट्र शासन
वित्त विभाग
शासन निर्णय क्रमांक : सेनिवे-२०१९/प्र.क्र.३४८/सेवा-४
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०५ फेब्रुवारी, २०२१.
संदर्भ : शासन निर्णय, वित्त विभाग क्रमांक : सेनिवे-२०१९/प्र.क्र.५८/सेवा-४, दि.०१.०३.२०१९.
प्रस्तावना
दि.१ जानेवारी २०१६ नंतर सेवानिवृत्त झालेल्या निवृत्तिवेतनधारकाचे निवृत्तिवेतन / कुटुंब निवृत्तिवेतन
सुधारीत करण्याबाबतचे आदेश संदर्भाधीन दि.१.३.२०१९ च्या शासन निर्णयान्वये निर्गमित करण्यात आले
आहेत. तथापि, दि.१.१.२०१६ ते दि.३१.१२.२०१८ या कालावधीत सेवानिवृत्त झालेल्या कर्मचाऱ्यांना सातव्या
वेतन आयोगानुसार सुधारीत होणाऱ्या मूळ निवृत्तिवेतनावर सुधारीत अंशराशीकरणाचा लाभ देण्यात आलेला
नव्हता. सदर सेवानिवृत्त कर्मचाऱ्यांना सातव्या वेतन आयोगानुसार सुधारीत होणाऱ्या मूळ निवृत्तिवेतनावर
सुधारीत अंशराशीकरणाचा लाभ देण्याची बाब शासनाच्या विचाराधीन होती.
शासन निर्णय
या प्रकरणी शासनाने आता असा निर्णय घेतला आहे की, जे कर्मचारी दिनांक १ जानेवारी २०१६ ते
दिनांक ३१ डिसेंबर २०१८ या कालावधीमध्ये सेवानिवृत्त झाले आहेत, आणि यापूर्वी सहाव्या वेतन आयोगानुसार
मूळ निवृत्तिवेतनावर अंशराशीकरणाचा लाभ घेतलेला आहे, त्यांना सातव्या वेतन आयोगानुसार सुधारीत
होणाऱ्या मूळ निवृत्तिवेतनावर सुधारीत अंशराशीकरणाचा लाभ देय करण्यात येत आहे. विभाग प्रमुख /
कार्यालय प्रमुख यांनी दि.१.१.२०१६ ते दि.३१.१२.२०१८ दरम्यान सेवानिवृत्त झालेल्या व यापूर्वी ६ व्या वेतन
आयोगानुसार मूळ निवृत्तिवेतनावर अंशराशीकरणाचा लाभ घेतलेल्या निवृत्तिवेतनधारकांना, ७ व्या वेतन
आयोगानुसार मूळ निवृत्तिवेतनावर आधारीत फरकाच्या रकमेवर, अंशराशीकरणाचा लाभ देण्याबाबत उचित
कार्यवाही करावी.
२. ज्यांना निवृत्तिवेतन योजना लागू केलेली आहे अशा मान्यता व अनुदानप्राप्त शैक्षणिक संस्था, कृषित्तर
विद्यापीठे व त्यांच्याशी संलग्न असलेली अशासकीय महाविद्यालये आणि कृषि विद्यापीठे यामधील
निवृत्तिवेतनधारक यांना वरील निर्णय योग्य त्या फेरफारांसह लागू राहील.
३. महाराष्ट्र जिल्हा परिषदा व पंचायत समिती अधिनियम १९६१ (सन १९६२ चा महाराष्ट्र अधिनियम
क्रमांक पाच) च्या कलम २४८ च्या परंतुकान्वये प्रदान केलेले अधिकार आणि त्यासंबंधीचे इतर सर्व अधिकार
# Page 2
शासन निर्णय क्रमांकः सेनिवे-२०१९/प्र.क्र.३४८/सेवा-४
यांचा वापर करुन शासन असाही आदेश देत आहे की, वरील निर्णय जिल्हा परिषदांचे निवृत्तिवेतनधारक
यांनाही लागू राहील.
४. सदर शासन निर्णयातील तरतुदी अखिल भारतीय सेवेतील निवृत्तिवेतनधारक / राजकीय
निवृत्तिवेतनधारक / स्वातंत्र्य सैनिक निवृत्तिवेतनधारक / शौर्यपदकभत्ता निवृत्तिवेतनधारक / जखम अथवा इजा
निवृत्तिवेतनधारक यांना लागू होणार नाहीत.
५. यासंबंधीचा खर्च वर नमूद निवृत्तिवेतनधारकांचे निवृत्तिवेतन ज्या अर्थसंकल्पीय लेखाशीर्षाखाली खर्ची
टाकण्यात येतो त्या शीर्षाखाली खर्ची टाकण्यात यावा व तो त्या त्या शीर्षांतर्गत मंजूर अनुदानातून भागविण्यात
यावा. तथापि आवश्यक असल्यास संबंधित मंत्रालयीन प्रशासकीय विभागांनी वरील निवृत्तिवेतनधारकासंबंधीचा
खर्च भागविण्यासाठी विधीमंडळाच्या येत्या अधिवेशनात पूरक मागणी सादर करण्यासाठी आवश्यक ती
कार्यवाही करावी.
६. दिनांक १ मार्च २०१९ च्या शासन निर्णयातील संबंधित तरतूदी आवश्यक तेथे लागू राहतील.
# Page 3
# Page 4
# Page 5