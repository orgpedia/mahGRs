# Page 1
किमान आधारभूत किंमत योजनेंतर्गत सन २०१९-२० या हंगामामध्ये खरेदी केलेल्या कापसाचे चुकारे शेतक-यांना अदा करण्यासाठी महाराष्ट्र राज्य सहकारी कापूस उत्पादक पणन महासंघास बँक ऑफ इंडिया, मुंबई यांचेकडून घेण्यात आलेल्या रु.१८०० कोटी कर्जास देण्यात आलेल्या शासन हमीस मुदतवाढ देणेबाबत.
महाराष्ट्र शासन
वित्त विभाग
शासन निर्णय क्रमांक : शाहमी-२०२० / सपववि/प्र.क्र.१७/अर्थबळ,
मंत्रालय, मुंबई-३२
दिनांक :- २७ मे, २०२१
वाचा -१) शासन निर्णय, वित्त विभाग, क्र. शाहमी - १०९९/प्रक्र.६८/शा. हमी, दि. ५.११.१९९९.
२) शासन निर्णय, वित्त विभाग, क्र. शाहमी १००८/प्रक्र.१८/शा. हमी, दि.२८.४.२००८ ३) व्यवस्थापकीय संचालक, महाराष्ट्र राज्य सहकारी कापूस उत्पादक पणन महासंघ मर्या. यांचे क्र. कापूस / शासन हमी/१९.२०/१८७३, दिनांक १६/०१/२०२० चे पत्र.
४) शासन निर्णय, वित्त विभाग, क्र. शाहमी -२०२०/सपववि/प्रक्र.१७/अर्थबळ, दि.२४.२.२०२० ५) व्यवस्थापकीय संचालक, महाराष्ट्र राज्य सहकारी कापूस उत्पादक पणन महासंघ मर्या. यांचे क्र. मुंबई/ कापूस/शासन हमी/२०२०.२१/१८४९, दिनांक ०६/०४/२०२१ चे पत्र.
प्रस्तावना: किमान आधारभूत किंमत योजनेअंतर्गत हंगाम २०१९-२० मध्ये भारतीय कपास निगम यांच्या वतीने खरेदी केलेल्या कापसाची देणी शेतकऱ्यांना वेळीच अदा करण्यासाठी महाराष्ट्र राज्य सहकारी कापूस उत्पादक पणन महासंघ, मुंबई (ऋणको) यांना बँक ऑफ इंडिया, मुंबई (धनको) यांचेकडून ७.७५% या व्याजदराने एकूण रु.१८०० कोटी (रुपये एक हजार आठशे कोटी) इतके कर्ज उभारण्यासाठी संदर्भाधिन अनुक्रमांक ४ येथील दि.२४.२.२०२० रोजीच्या शासन निर्णयान्वये शासन हमी मंजूर करण्यात आली आहे. सदर शासन हमीची मुदत शासन निर्णय निर्गमित केल्याच्या दिनांकापासून ६ महिन्यांच्या कालावधीपर्यंत वैध होती. तथापि, शासन हमीवर घेतलेल्या कर्जाची परतफेड अद्याप शिल्लक असल्याने व धनको बँकेकडून शासन हमी नुतनीकरणाची होत असलेली मागणी विचारात घेऊन सदर शासन हमीस मुदतवाढ देण्याचा प्रस्ताव सहकार, पणन व वस्त्रोद्योग विभागाने सादर केला आहे. त्यानुषंगाने शासन हमीस मुदतवाढ देण्याची बाब शासनाच्या विचाराधीन होती.
शासन निर्णय :
किमान आधारभूत किंमत योजनेअंतर्गत हंगाम २०१९-२० मध्ये भारतीय कपास निगम यांच्या वतीने खरेदी केलेल्या कापसाची देणी शेतकऱ्यांना वेळीच अदा करण्यासाठी महाराष्ट्र राज्य सहकारी कापूस उत्पादक पणन महासंघ, मुंबई (ऋणको) यांना बँक ऑफ इंडिया, मुंबई (धनको) यांचेकडून ७.७५% या व्याजदराने एकूण रु.१८०० कोटी (रुपये एक हजार आठशे कोटी) इतके कर्ज उभारण्यासाठी संदर्भाधिन अनुक्रमांक ४ येथील दि.२४.२.२०२० रोजीच्या शासन निर्णयान्वये देण्यात आलेल्या शासन हमीस दिनांक ३०.६.२०२१ पर्यंत मुदतवाढ देण्यात येत आहे.
# Page 2
शासन निर्णय क्रमांकः शाहमी-२०२०/सपववि/प्र.क्र.१७/अर्थबळ
२. संदर्भाधिन दिनांक २४.२.२०२० च्या शासन निर्णयातील अन्य अटी व शर्ती कायम राहतील.
# Page 3