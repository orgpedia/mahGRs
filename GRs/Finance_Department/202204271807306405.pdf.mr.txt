# Page 1
बाह्ययंत्रणेमार्फत सेवा उपलब्ध करुन घेण्याबाबत सुधारीत सुचना
महाराष्ट्र शासन
वित्त विभाग
शासन निर्णय, क्रमांक-पदनि-२०२२/प्र.क्र. १५/आ.पु.क
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :-२७ एप्रिल २०२२.
वाचा :
१) शासन परिपत्रक वित्त विभाग क्र. पदनि-२०१०/८४/१० विसु.१, दि.२७.०९.२०१०.
२) शासन परिपत्रक वित्त विभाग क्र. पदनि-२०१३/प्र.क्र.११/ विसु.१, दि.०२.०२.२०१३.
३) शासन परिपत्रक वित्त विभाग क्र. पदनि-२०१३/प्र.क्र.११२/१३/ विसु.१, दि.०२.१२.२०१३ ४) शासन परिपत्रक, वित्त विभाग, क्रमांक- पदनि-२०१६/प्र.क्र.२९/१६/विसु-१ दि. ०२.०८.२०१६.
५) शासन निर्णय, वित्त विभाग, क्रमांक- पदनि-०६१७/प्र.क्र.२०/आपुक, दि. ०९.०६.२०१७.
६) शासन परिपत्रक, वित्त विभाग, क्रमांक- संकीर्ण-२०२०/प्र.क्र.२४/२०/आपुक, दि. ३०.०९.२०२० ७) शासन परिपत्रक, वित्त विभाग, क्रमांक- संकीर्ण-२०१९/प्र.क्र.२२/कोषा प्रशा-४, दि. २९.०१.२०२० प्रस्तावना
शासनावरील खर्च आटोक्यात ठेऊन विकास कामांसाठी पुरेसा निधी उपलब्ध होण्याच्या दृष्टीने शक्य
असेल तेथे नवीन पदनिर्मिती न करता सदरची कामे बाह्ययंत्रणेकडून करुन घेण्यात यावित. असे संदर्भ क्र.१
येथील परिपत्रकान्वये सूचित केले आहे. तसेच, बाह्ययंत्रणेद्वारे कामे करुन घेताना अवलंबावयाच्या
कार्यपद्धतीबाबत संदर्भ क्र.२ येथील परिपत्रकान्वये मार्गदर्शक सूचना देण्यात आल्या आहेत. संदर्भ क्र. ३ येथील परिपत्रान्वये बाह्ययंत्रणेद्वारे सेवा घेण्यासाठी काल्पनिक पदांची संकल्पना निर्माण करण्यात आली व
उच्चस्तरीय सचिव समितीने मंजुर केली आहेत तितक्याच काल्पनिक पदांचे काम बाह्ययंत्रणेद्वारे घेण्यात यावे, असे सूचित करण्यात आले. तद्नंतर संदर्भ क्र. ४ येथील परिपत्रकान्वये बाह्ययंत्रणेद्वारे कामे करुन घ्यावयाच्या पदांचे कुशल पदे व अकुशल पदे असे वर्गीकरण करण्यात आले व त्याबाबतची कार्यपद्धती विहीत करण्यात आली. उच्चस्तरीय सचिव समितीच्या दि.१९.५.२०१७ रोजीच्या बैठकीतील मान्यतेनुसार, काल्पनिक पदे निर्माण करण्याच्या प्रस्तावांना मंजुरी देणे हा विषय संदर्भ क्र. ५ येथील शासन निर्णयान्वये गठित अपर
मुख्य सचिव(सेवा/सामान्य प्रशासन विभाग) व अपर मुख्य सचिव / प्रधान सचिव ( व्यय / वित्त विभाग) यांच्या
उपसमितीकडे सोपविण्यात आला. त्यानुसार बाह्ययंत्रणेद्वारे कामे करुन घ्यावयाच्या पदांचे प्रस्ताव उपसमितीसमोर सादर करुन त्यांना मान्यता देण्यात येते. तथापि, बाह्ययंत्रणेकडून कामे करुन घेण्यासंदर्भातील सूचना या एकत्रित स्वरुपात नसल्याने व त्यामध्ये कालानुरुप काही बदल करणे आवश्यक
असल्यामुळे सर्वसमावेशक आदेश निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः पदनि-२०२२/प्र.क्र. १५/आ.पु.क
शासन निर्णय
बाह्ययंत्रणेद्वारे कामे करुन घेण्याबाबतचे वरील संदर्भ क्र.२,३ व ४ येथील परिपत्रके अधिक्रमित करुन
त्या परिपत्रकांमध्ये दिलेल्या सूचनांमध्ये आवश्यक बदल करुन खालीलप्रमाणे आदेश निर्गमित करण्यात येत आहेत.
१) बाह्ययंत्रणेकडून कामे करून घेताना, जर अशी कामे नियमितपणे पदनिर्मिती करुन केली असता जितका खर्च आला असता, त्या खर्चाच्या कमीत कमी २० ते ३० टक्के इतकी बचत होईल.अशा रितीने करुन घ्यावीत. सदर बचतीची नोंद प्रशासकीय विभागांनी सोबत जोडलेल्या प्रपत्रामध्ये
ठेवणे आवश्यक आहे.
२) बाह्ययंत्रणेद्वारे कामे करुन घेण्याकरीता कोणतीही पदनिर्मिती केली जाणार नाही.
३) वरील संदर्भ क्र.४ येथील परिपत्रकान्वये बाह्ययंत्रणेद्वारे सेवा घेण्याकरीता काल्पनिक पदांचे
वर्गिकरण कुशल पदे व अकुशल पदे असे करण्यात आले होते. सदर वर्गिकरणामध्ये खालीलप्रमाणे सुधारणा करण्यात येत आहे.
(१) कुशल पदे - डेटा एन्ट्री आपरेटर (उदा. संगणक अभियंता, डेटा एन्ट्री आपरेटर व तत्सम
सेवा), बहुउद्देशिय कुशल कर्मचारी (मल्टीटास्कींग कुशल उदा. दूरध्वनीचालक, वाहनचालक इत्यादी), माळी व यासारखी अर्धकुशल पदे.
वरील कुशल पदांची कामे बाह्ययंत्रणेद्वारे करुन घेण्याकरीता काल्पनिक पदांचा प्रस्ताव वरील संदर्भ क्र.५ येथील शासन निर्णयान्वये गठित उपसमितीसमोर सादर करणे आवश्यक आहे.
(२) अकुशल पदे- बहुउद्देशिय अकुशल कर्मचारी (मल्टीटास्कींग अकुशल उदा.उद्वाहनचालक, काळजीवाहक, शिपाई, चपराशी, चौकीदार, सफाईगार, मदतनीस, नोकर, हमाल व इतर) व यासारखी अन्य पदे
वरील अकुशल पदांची कामे बाह्ययंत्रणेद्वारे करुन घेण्याकरीता काल्पनिक पदांचा प्रस्ताव
वरील संदर्भ क्र.५येथील शासन निर्णयान्वये गठित उपसमितीसमोर सादर करण्याची आवश्यकता
नाही. तथापि, त्यासाठी होणारा खर्च कमीत कमी व प्रमाणात राहील याची जबाबदारी विभाग प्रमुख/कार्यालय प्रमुख यांची राहील.
४) मंत्रालयीन विभागातील लिपिक टंकलेखक, स्वीय सहायक, लघुटंकलेखक व सर्व कार्यालयांचे कनिष्ठ लेखापाल ही पदे नियमितरित्या भरणे आवश्यक असल्यामुळे बाह्ययंत्रणेच्या सेवांमधुन वगळण्यात येत आहे.
५) बाह्ययंत्रणेद्वारे(कंत्राटदार / ठेकेदार / कंपनी/संस्थेकडून ) कामे करुन घेण्यासाठी शासनाने विहीत केलेले नियम व कार्यपद्धती यांचे अनुपालन करणे आवश्यक आहे.
पृष्ठ ४ पैकी २
# Page 3
शासन निर्णय क्रमांकः पदनि-२०२२/प्र.क्र. १५/आ.पु.क
६) बाह्ययंत्रणेद्वारे कामे करुन घेण्यासाठी संबंधीत कार्यालयाने ज्या कंपनीस / संस्थेस काम
सोपवावयाचे आहे,त्यांचेबरोबर त्याबाबतचा करार करावा. सदर करारात आवश्यकतेनुसार
संबंधीत विभाग / कार्यालयांनी अटी व व शर्ती नमुद कराव्यात. या करारामध्ये कंपनी/संस्थेमार्फत
काम करणा-या अधिकारी/कर्मचारी यांच्या सेवेचे कोणतेही उत्तरदायित्व शासनावर राहणार नाही.
याची दक्षता घ्यावी.
७) बाह्ययंत्रणेद्वारे करुन घ्यावयाच्या कामाचे प्रदान “वेतन” या तपशीलवार शिर्षाखाली न
दाखविता “१० कंत्राटी सेवा” या शिर्षाखालीच दर्शविण्यात यावीत. तसे न केल्यास ती प्रशासकीय
अनियमितता समजण्यात येईल.
# Page 4