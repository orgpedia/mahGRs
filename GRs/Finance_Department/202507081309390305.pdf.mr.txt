# Page 1
अशासकीय कार्यान्वयन प्राधिकरणांचे आभासी
वैयक्तिक ठेव लेखा प्रशासक यांचे कार्यालय आणि
त्यांना निधी हस्तांतरीत करणारे आहरण व संवितरण
अधिकारी यांचे कार्यालय वेगवेगळया जिल्हयांमध्ये
म्हणजेच भिन्न - भिन्न जिल्हा कोषागार कार्यालयांच्या
कार्यक्षेत्रांमध्ये स्थित-कार्यरत असताना आभासी
वैयक्तिक ठेव लेखा व्यवस्था व कार्यपध्दतीच्या
अंमलबजावणीच्या अनुषंगाने अनुसरावयाची कार्यपध्दती
विहित करणेबाबत....
महाराष्ट्र शासन
वित्त विभाग
शासन निर्णय क्रमांक: संकीर्ण २०२५/प्र.क्र. १२/२०२५/कोषा प्रशा- ५
मादाम कामा मार्ग, हुतात्मा राजगुरु चौक
मंत्रालय, मुंबई- ४०० ०३२
दिनांक : ८ जुलै, २०२५.
वाचा - १. वित्त विभाग, शासन निर्णय क्रमांक: संकीर्ण २०२३/प्र.क्र. ११०/२०२३/कोषा प्रशा- ५,
दि. १४/०२/२०२४.
२. वित्त विभाग,शासन निर्णय क्रमांक: संकीर्ण २०२३/प्र.क्र. ११०/२०२३/कोषा प्रशा- ५,
दि. १२/०३/२०२५.
३. संचालक, लेखा व कोषागारे यांचे पत्र क्र. संलेको/ VPDA/नस्ती क्र.१०६/०२.२०२५/८९
दि. ६ मार्च, २०२५.
४. महालेखापाल (ले व अ) -१, महाराष्ट्र, मुंबई यांच्या कार्यालयाकडील अनौपचारिक संदर्भ क्रमांक No.TM/CH-२/UOR/ Idd [वभाग/ UOR No.३७१/२०२५-२६/२८५, दि. ०९.०६.२०२५.
प्रस्तावना:
(अ)आहरण व संवितरण अधिकाऱ्यांद्वारे सहायक अनुदानांचे आणि अन्य अनुदानांचे संवितरण
करण्यासाठी राज्याच्या एकत्रित निधीमधून अर्थसंकल्पीय तरतूदीच्या मर्यादेत निधी आहरित
करण्यात येतो. परंतु या निधीपैकी काही निधी व्यावहारिक अपरिहार्यतांमुळे काही कालावधीसाठी
आहरण व संवितरण अधिकारी किंवा संबंधित कार्यान्वयन यंत्रणांच्या वाणिज्यिक बँकामधील चालू
अथवा बचत खात्यांमध्ये विनावापर पडून राहण्याची परिस्थिती उद्भवते. अशा प्रकारच्या शिल्लक
अखर्चित शासकीय निधीच्या अनुषंगाने, राज्याच्या वित्तीय व्यवस्थापनाच्या संर्दभात उद्भवणाऱ्या
समस्यांचे निराकरण करण्याच्या हेतूने, सहायक अनुदानाच्या जलद संवितरण व संनियंत्रणासाठी
आहरण व संवितरण अधिकारी आणि अन्य अशासकीय कार्यान्वयन प्राधिकारी यांचेकरिता
“आभासी वैयक्तिक ठेव लेखा” ही व्यवस्था व कार्यपध्दती लागू करण्यास उक्त “वाचा” मधील
अनुक्रमांक १ येथे नमूद शासन निर्णयान्वये मान्यता देण्यात आली आहे. सदर व्यवस्था व
# Page 2
शासन निर्णय क्रमांकः संकीर्ण २०२५/प्र.क्र. १२/२०२५/कोषा प्रशा- ५
कार्यपध्दतीचा वापर बहुसंख्य आहरण व संवितरण अधिकारी आणि अशासकीय कार्यान्वयन
प्राधिकारी यांचेद्वारे संपूर्ण राज्यभर करण्यात येत आहे.
(आ) उक्त “वाचा” मधील अनुक्रमांक १ येथे नमूद शासन निर्णयातील परिच्छेद ११ मध्ये शासकीय
आहरण व संवितरण अधिकारी यांचे बरोबरीनेच अशासकीय कार्यान्वयन प्राधिकरणांच्या
/संस्थांच्या बाबतीत त्यांच्या वित्तीय कामकाजाच्या प्रभारी अधिकाऱ्यास आभासी वैयक्तिक ठेव
लेखा प्रशासक म्हणून घोषित करण्याची कार्यपध्दती विहित करण्यात आलेली आहे.
(इ)आभासी वैयक्तिक ठेव लेखा हा लोक लेख्याचा भाग असून, प्रत्येक आभासी वैयक्तिक ठेव लेखा
प्रशासकाच्या आभासी वैयक्तिक ठेव लेख्याचे लेखांकन यथास्थिती संबंधित जिल्हा कोषागार
कार्यालय यांचेद्वारे करण्यात येते. अशा रितीने प्रत्येक आभासी वैयक्तिक ठेव लेखा हा यथास्थिती
विशिष्ट्ट जिल्हा कोषागार कार्यालयाशी संलग्न आहे. (टिप:जिल्हाकोषागारकार्यालययासंज्ञेत
मुंबईशहरवमुंबईउपनगरयाजिल्हयांच्याबाबतीतअधिदानवलेखाकार्यालय,मुंबईया
कार्यालयाचादेखीलसमावेशहोतो.)
(ई)संबंधित आहरण व संवितरण अधिकाऱ्याद्वारे राज्याच्या एकत्रित निधीमधून निरंक रकमेच्या
देयकाद्वारे आहरीत करण्यात आलेला निधी पुस्तकी समायोजनाने संबंधित आभासी वैयक्तिक ठेव
लेखा प्रशासकाच्या आभासी वैयक्तिक ठेव लेख्यामध्ये जमा करण्यात येतो. या कार्यपध्दतीमध्ये
निधी वर्ग करणारा आहरण व संवितरण अधिकारी आणि निधी घेणारा आभासी वैयक्तिक ठेव लेखा
प्रशासक हे दोघेही एकाच जिल्हा कोषागार कार्यालयाच्या कार्यक्षेत्रामध्ये असणे आवश्यक आहे.
(उ)तथापि, आभासी वैयक्तिक ठेव लेखा प्रशासक म्हणून घोषित करण्यात आलेल्या काही
अशासकीय कार्यान्वयन प्राधिकरणांची कार्यालये आणि त्यांना निधी देणाऱ्या आहरण व संवितरण
अधिकाऱ्यांची कार्यालये ही वेगवेगळया जिल्हा कोषागार कार्यालयांच्या कार्यक्षेत्रांमध्ये कार्यरत
असल्याची बाब निदर्शनास आली आहे. म्हणजेच अशा प्रकरणी ‘निधीवर्गकरणाराआहरणव
संवितरणअधिकारीआणिनिधीघेणाराअशासकीयआभासीवैयक्तिकठेवलेखा प्रशासक हे
दोघेही एकाच जिल्हा कोषागार कार्यालयाच्या कार्यक्षेत्रामध्ये स्थित-कार्यरत असणे’ या
अनिवार्यतेची पूर्तता होत नाही.
(ऊ)अशा रितीने निधी वर्ग करणारा आहरण व संवितरण अधिकारी आणि निधी घेणारा आभासी
वैयक्तिक ठेव लेखा प्रशासक हे वेगवेगळया जिल्हयांमध्ये स्थित-कार्यरत असलेल्या प्रकरणी
लेखांकन प्रक्रियेतील अडचणींमुळे संबंधित आभासी वैयक्तिक ठेव लेखा प्रशासकांचे आभासी
वैयक्तिक ठेव लेखे कार्यान्वित करणे शक्य झालेले नाही.
पृष्ट्ठ ६ पैकी २
# Page 3
शासन निर्णय क्रमांकः संकीर्ण २०२५/प्र.क्र. १२/२०२५/कोषा प्रशा- ५
उक्त परिच्छेद (इ), (ई), (उ) आणि (ऊ) अन्वये नमूद वस्तुस्थितीच्या पार्श्वभूमीवर
अशासकीय कार्यान्वयन प्राधिकरणांचे आभासी वैयक्तिक ठेव लेखा प्रशासक यांचे कार्यालय आणि
त्यांना निधी हस्तांतरीत करणारे आहरण व संवितरण अधिकारी यांचे कार्यालय वेगवेगळया
जिल्हयांमध्ये म्हणजेच भिन्न-भिन्न जिल्हा कोषागार कार्यालयांच्या कार्यक्षेत्रांमध्ये स्थित-कार्यरत
असल्यास, आभासी वैयक्तिक ठेव लेखा व्यवस्था व कार्यपध्दतीच्या अंमलबजावणीच्या अनुषंगाने
अनुसरावयाची कार्यपध्दती विहित करणेबाबत शासन खालीलप्रमाणे निर्णय घेत आहे.
शासन निर्णय :
१.उक्त“वाचा” मधील अनुक्रमांक १ येथे नमूद शासन निर्णयान्वये विहित आभासी वैयक्तिक ठेव लेखा
व्यवस्था व कार्यपध्दतीस अनुसरुन, अशासकीय कार्यान्वयन प्राधिकरणांच्या किंवा संस्थांच्या संदर्भात
समुचित अधिकाऱ्यास किंवा प्राधिकाऱ्यास आभासी वैयक्तिक ठेव लेखा प्रशासक म्हणून घोषित करणे
आवश्यक असेल, अशा प्रकरणी संबंधित जिल्हा कोषागार कार्यालय (टिप:जिल्हाकोषागारकार्यालय
यासंज्ञेतमुंबईशहरवमुंबईउपनगरयाजिल्हयांच्याबाबतीतअधिदानवलेखाकार्यालय,मुंबईया
कार्यालयाचादेखीलसमावेशहोतो.) येथून अनुदान आहरित करुन, संबंधित अशासकीय कार्यान्वयन
प्राधिकरणाच्या किंवा संस्थेच्या आभासी वैयक्तिक ठेव लेख्यामध्ये वर्ग करणारे आहरण व संवितरण
अधिकारी, ज्या जिल्हा कोषागार कार्यालयाच्या कार्यक्षेत्रामध्ये कार्यरत असतील, त्याच जिल्हा
कोषागार कार्यालयामध्ये संबंधित अशासकीय कार्यान्वयन प्राधिकरणांच्या किंवा संस्थांच्या समुचित
अधिकाऱ्यास आभासी वैयक्तिक ठेव लेखा प्रशासक म्हणून घोषित करण्यात येईल.
२.अशा रितीने राज्याच्या एकत्रित निधीमधून अनुदान आहरित करुन अशासकीय आभासी वैयक्तिक ठेव
लेखा प्रशासकाच्या आभासी वैयक्तिक ठेव लेख्यामध्ये ते वर्ग करणारा आहरण व संवितरण अधिकारी
ज्या जिल्हा कोषागार कार्यालयाशी संलग्न असेल, त्याच जिल्हा कोषागार कार्यालयाशी संबंधित
अशासकीय कार्यान्वयन प्राधिकरणाचा किंवा संस्थेचा आभासी वैयक्तिक ठेव लेखा प्रशासक देखील
संलग्न असेल.
३.आभासी वैयक्तिक ठेव लेख्याचे दैनंदिन कामकाज, ताळमेळ, इत्यादी कामकाज आभासी वैयक्तिक
ठेव लेखा प्रणालीमार्फतच होईल. त्यामुळे संबंधित आभासी वैयक्तिक ठेव लेखा प्रशासकास प्रत्यक्ष
जिल्हा कोषागार कार्यालयात येण्याची आवश्यकता असणार नाही. अत्यंत अपवादात्मक प्रकरणी अशा
आभासी वैयक्तिक ठेव लेखा प्रशासकास संबंधित जिल्हा कोषागार कार्यालयात प्रत्यक्ष उपस्थित
राहण्याची आवश्यकता निर्माण झाल्यास, त्यांना ते ज्या जिल्हा कोषागार कार्यालयाशी संलग्न आहेत,
म्हणजेच त्यांचा आभासी वैयक्तिक ठेव लेखा ज्या जिल्हा कोषागार कार्यालयामध्ये आहे, त्याच जिल्हा
कोषागार कार्यालयात उपस्थित रहावे लागेल.
पृष्ट्ठ ६ पैकी ३
# Page 4
शासन निर्णय क्रमांकः संकीर्ण २०२५/प्र.क्र. १२/२०२५/कोषा प्रशा- ५
४. एका अशासकीय आभासी वैयक्तिक ठेव लेखा प्रशासकास एकाच जिल्हा कोषागार कार्यालयाशी संलग्न
राहता येईल. म्हणजेच त्यांची एकापेक्षा अधिक जिल्हा कोषागार कार्यालयांमध्ये आभासी वैयक्तिक ठेव लेखा
प्रशासक म्हणून नोंदणी केली जाणार नाही.
५. अशा अशासकीय आभासी वैयक्तिक ठेव लेखा प्रशासकांना ते ज्या जिल्हा कोषागार कार्यालयाशी संलग्न
आहेत, अशाच जिल्हा कोषागार कार्यालयाकडून शिल्लक प्रमाणपत्र (Balance Certificate) वा अन्य अहवाल
नियमितरित्या त्यांच्या अधिकृत कार्यालयीन ई-मेल पत्तयावर उपलब्ध करुन देण्यात येतील. जेणेकरून
त्यांना जिल्हा कोषागार कार्यालयात आभासी वैयक्तिक ठेव लेखा विषयक कामकाजासाठी प्रत्यक्ष जावे-यावे
लागणार नाही.
६.जिल्हा कोषागार कार्यालयांतील आभासी वैयक्तिक ठेव लेखा विषयक कामकाज हाताळणारे संबंधित
अधिकारी / कर्मचारी यांना देखील त्यांच्या जिल्हा कोषागार कार्यालयाशी संलग्न असणाऱ्या अशासकीय
आभासी वैयक्तिक ठेव लेखा प्रशासकाच्या कार्यालयास प्रत्यक्ष भेट देण्याची आवश्यकता असणार नाही. मात्र
भविष्ट्यात अपवादात्मक आणि विशेष परिस्थिती उद्भवल्यास, अशासकीय आभासी वैयक्तिक ठेव लेखा
प्रशासकाचे कार्यालय ज्या जिल्हयामध्ये कार्यरत आहे, त्या जिल्हयाच्या म्हणजेच स्थानिक जिल्हा कोषागार
कार्यालयाकडून आवश्यक त्या तपासण्या करुन घेण्यात येतील.
७.अत्यंत अपवादात्मक अशा विशेष आणि विशिष्ट्ट प्रकरणी, आवश्यकता निर्माण झाल्यास, कारणांसह लिखित
स्वरुपात कळवून, संबंधित अशासकीय आभासी वैयक्तिक ठेव लेखा प्रशासकांना, ते ज्या जिल्हा कोषागार
कार्यालयाशी संलग्न आहेत, अशा जिल्हा कोषागार कार्यालयात प्रत्यक्ष उपस्थित राहण्यासाठी संबंधित
जिल्हा कोषागार अधिकारी निमंत्रित करु शकतील.
८.प्रस्तुत शासन निर्णयाच्या अनुषंगाने संगणकीय प्रणालीमध्ये आवश्यक ते अनुषंगिक बदल आणि सुधारणा
राष्ट्रीय सूचनाविज्ञान केंद्र, पुणे यांचेकडून विकसित करुन घेण्यास मान्यता देण्यात येत आहे. तसेच प्रस्तुत
शासन निर्णयाच्या अंमलबजावणीच्या अनुंषगाने क्षेत्रिय कार्यालयांना समुचित सूचना देण्यासाठी संचालक,
संचालनालय लेखा व कोषागारे, महाराष्ट्र राज्य यांना प्राधिकृत करण्यात येत आहे.
९.प्रस्तुत शासन निर्णयान्वये आभासी वैयक्तिक ठेव लेखा व्यवस्था व कार्यपध्दतीच्या अनषुंगाने विहित करण्यात
आलेल्या तरतुदींस अनुसरून महाराष्ट्र कोषागार नियम, १९६८ मध्ये आवश्यक त्या सुधारणा यथावकाश
करण्यात येतील.
प्रस्तुत शासन निर्णय महालेखापाल-१ (ले. व अ. ), महाराष्ट्र, मुंबई यांनी त्यांच्या अनौपचारिक संदर्भ क्रमांक No.TM/CH-२/UOR/ Idd [वभाग/ UOR No.३७१/२०२५-२६/२८५, Dated ०९.०६.२०२५ अन्वये
दिलेल्या मान्यतेस अनुसरुन निर्गमित करण्यात येत आहे.
पृष्ट्ठ ६ पैकी ४
# Page 5
शासन निर्णय क्रमांकः संकीर्ण २०२५/प्र.क्र. १२/२०२५/कोषा प्रशा- ५
प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 6