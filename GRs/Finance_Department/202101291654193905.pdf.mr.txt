# Page 1
प्रशासकीय मान्यता प्रदान करणेबाबत.
सन २०२१-२२ च्या अर्थसंकल्पीय अधिवेशनासाठी विधानमंडळ सदस्य व इतरांना वाटप करण्यासाठी बॅग्ज खरेदी करणे.
महाराष्ट्र शासन
वित्त विभाग, मंत्रालय,
शासन निर्णय क्रमांक : अर्थसं-२०२१/प्र.क्र.०३/अर्थ-३,
हुतात्मा राजगुरु चौक, मादाम कामा मार्ग,
मुंबई-४०० ०३२.
दिनांक :- २९ जानेवारी, २०२१.
संदर्भ :- १) शासन निर्णय, उद्योग उर्जा व कामगार विभाग, क्रमांक : भांखस-२०१४/प्र.क्र.८२/ भाग-III/उद्योग-४, दि.०१.१२.२०१६.
२) शासन निर्णय, वित्त विभाग, क्रमांक : अर्थसं-२०१६/प्र.क्र.२५/अर्थ-३,
दि.१४.२.२०१७.
३) शासन निर्णय, उद्योग उर्जा व कामगार विभाग, क्रमांक : संकीर्ण-२०१६/प्र.क्र.२१५/ उद्योग-४, दि.२४.०८.२०१७.
प्रस्तावना :
सन २०२१-२०२२ चा अर्थसंकल्प सादर करतेवेळी प्रचलित प्रथेप्रमाणे बॅगांचे वितरणाकरीता कॅबिन साईज हार्ड टॉप, ४ चाकी, लगेज ट्रॉली बॅग्ज खरेदी करण्यासाठी प्रशासकीय मान्यता देण्याची बाब शासनाच्या विचाराधीन होती.
शासन निर्णय :
सन २०२१ - २०२२ चा अर्थसंकल्प विधानमंडळात सादर केल्यानंतर विधानमंडळ सदस्यांना व इतरांना अर्थसंकल्पीय प्रकाशने पेनड्राईव्हमधून बॅगेसह वाटप करण्यासाठी ८४२ कॅबिन साईज हार्ड टॉप, ४ चाकी, लगेज ट्रॉली बॅग्ज निविदा प्रकियेव्दारे खरेदी करण्यासाठी व विधानमंडळात मा. उप मुख्यमंत्री (वित्त) व राज्यमंत्री (वित्त) यांचे अर्थसंकल्पीय भाषण सादर करण्यासाठी ०२ लहान लेदर बॅग्ज (LD filecase Flap DLX) दरपत्रकाव्दारे खरेदी करण्यासाठी तसेच सदर खरेदी निविदेची जाहिरात व इतर संकीर्ण खर्च धरुन होणाऱ्या एकूण अंदाजित रु.५८.८२ लक्ष (रुपये अठ्ठावन्न लक्ष ब्याऐंशी हजार फक्त) इतक्या खर्चास प्रशासकीय मान्यता प्रदान करण्यात येत आहे.
सदर कॅबिन साईज बॅगेची खरेदी संदर्भाधीन क्र.१ येथील दिनांक ०१.१२.२०१६ च्या शासन निर्णयासोबतच्या “शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारीत नियमपुस्तिकेतील" तरतूदींना अनुसरुन ई-निविदा प्रक्रियेद्वारे व संदर्भाधिन क्र.२ येथील शासन निर्णयान्वये गठीत केलेल्या मंत्रालयीन प्रशासकीय विभाग (खुद्द) खरेदी समिती मार्फत करण्यात येईल.
# Page 2
शासन निर्णय क्रमांकः अर्थसं-२०२१/प्र.क्र.०३/अर्थ-३,
२. यावर होणारा खर्च मुख्य लेखाशीर्ष, २०५२ - सेक्रेटरिएट - सर्वसाधारण सेवा, (००) ०९०, सेक्रेटरिएट, (००)(०१) वित्त विभाग (२०५२ ०२३ २), १३ – कार्यालयीन खर्च, या लेखाशीर्षाखाली सन २०२०-२०२१ या आर्थिक वर्षासाठी उपलब्ध असलेल्या मंजूर तरतूदीतून भागविण्यात यावा.
३. वित्त विभाग, शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दि.१७.४.२०१५ व वित्तीय अधिकार नियम पुस्तिका, १९७८ मधील भाग-पहिला, उप विभाग-चार, अनुक्रमांक-८ मध्ये नमूद करण्यात आलेल्या अटीस अधीन राहून तसेच प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.