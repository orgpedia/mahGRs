# Page 1
नविन सेवार्थ प्रणाली अंमलबजावणीबाबत...
सर्व आहरण व संवितरण अधिकारी यांनी सेवार्थ प्रणालीतील सद्य:स्थितीतील उपलब्ध विदा (Data) नवीन सेवार्थ प्रणालीत अद्ययावत करणेबाबतच्या
सूचना
महाराष्ट्र शासन
वित्त विभाग
शासन परिपत्रक क्रमांक : संकिर्ण-२०२२/प्र.क्र.२९/कोषा प्रशा-४
दालन क्रमांक ३३७, ३ रा मजला, मादाम कामा मार्ग
हुतात्मा राजगुरु चौक, मुंबई ४०० ०३२
दिनांक: १७ ऑक्टोबर, २०२३
प्रस्तावना - सद्य:स्थितीत सुरु असलेली सेवार्थ प्रणाली ही सन २०१२-२०१३ पासून कार्यान्वित आहे. सदर प्रणाली विकसित होऊन बराच कालावधी झाल्याने तसेच वापरकर्त्यांकडून होणारा प्रणालीचा वापर पाहता, सदर प्रणाली सुरळीतपणे सुरु राहण्यासाठी त्यामध्ये काही ठराविक पातळीपर्यंतच विकसन करणे भाग पडते. त्यामुळे सध्या कार्यान्वित असलेल्या प्रणालीचे नवीन प्रणालीत रुपांतर करणे अत्यंत आवश्यक ठरत आहे. वित्त विभागाने घेतलेल्या निर्णयानुसार आता राष्ट्रीय सूचना विज्ञान केंद्र, पुणे (NIC) यांचेमार्फत नवीन सेवार्थ प्रणाली विकसन करण्याचे काम सुरु करण्यात आले आहे.
शासन परिपत्रक :
सध्या कार्यान्वित असलेल्या सेवार्थ प्रणालीमध्ये उपलब्ध असणारी संपूर्ण विदा (Data) ही अंतिम पडताळणी करुनच नवीन विकसित होणाऱ्या प्रणालीमध्ये समाविष्ट करावयाची असल्याने आहरण व संवितरण अधिकाऱ्यांना प्रत्येक टप्प्यावर सदर विदा (Data) पडताळणी करावी लागणार आहे. त्याचाच एक भाग म्हणून सध्या कार्यरत असलेल्या सेवार्थ प्रणालीतील कर्मचाऱ्यांची माहिती संकलित करण्यासाठी सहाय्यकाच्या लॉगीनमध्ये (DDO Asst) नवीन स्क्रीन विकसित करण्यात आलेली आहे. सदर स्क्रीनमार्फत आहरण व संवितरण अधिकाऱ्यांकडून संबंधित कर्मचाऱ्याच्या माहितीसह सध्या सदर कर्मचारी कोणत्या अचूक पदनामानुसार सदर कार्यालयात कार्यरत आहे, याबाबतचा तपशील तसेच त्याची सेवार्थ प्रणालीत अन्य उपलब्ध असलेली माहिती पडताळणीसाठी प्राप्त होणार आहे. सदर तपशील आहरण व संवितरण अधिकाऱ्यांने पडताळणी करावयाचा
असून, अंतिम पडताळणी अंतीच अशी विदा (Data) नवीन सेवार्थ प्रणालीत समाविष्ट करण्यात येणार आहे.
त्यासाठी खालीलप्रमाणे कार्यपध्दत अनुसरावयाची आहे.
कर्मचारी विषयक विदा (Data) पडताळणीसह पदनाम सुधारणा करणे :
संबंधित प्रशासकीय विभागाच्या अधिनस्त असलेल्या सर्व आहरण व संवितरण अधिकाऱ्यांनी सेवार्थ
प्रणालीतील भरण्यात आलेल्या पदांच्या पदनामात सुधारीत आकृतीबंधानुसार बदल झालेला असेल तर प्रथमत: असा बदल सध्या सुरु असलेल्या प्रणालीत करुन घ्यावा. त्याचप्रमाणे नवीन पदनामानुसार जर पदनाम दिसून येत नसेल, तर प्रथमत: सदर पदनाम Add करण्यासाठी आपल्याशी संबंधित प्रशासकीय विभागाशी आहरण व संवितरण अधिकाऱ्यांनी संपर्क साधावा व सदर पद Add करुन घ्यावे. नवीन सेवार्थ प्रणालीत सदर बदलानुसार
# Page 2
शासन परिपत्रक क्रमांक: संकिर्ण-२०२२/प्र.क्र.२९/कोषा प्रशा-४
कर्मचारी विषयक विदा (Data) अंतर्भूत करणेसाठी सहाय्यकाच्या लॉगीनमध्ये Utility for Incorrect Data Cleaning (Current Path : Work list > Payroll > Utility for Incorrect Data Cleaning) ही सुविधा उपलब्ध करुन देण्यात आलेली आहे.
-------------------------------------------------------------------------------------------------------------------------------------------------------------------------------------------------
| Sr. No. | Employee Name | Sevaarth ID | Date of Birth | Date of Joining | Date of Retirement | Group | Super Age | Desig |  nation | Post | Date of Birth | Date of Retirement | Group | Retirement Age | Desig nation | Remark |
-------------------------------------------------------------------------------------------------------------------------------------------------------------------------------------------------
सदर सुविधेनुसार संबंधित आहरण व संवितरण अधिकाऱ्यांना सध्या प्रणालीमध्ये उपलब्ध असलेली विदा (Data) दिसून येईल. सदर तपशीलामध्ये अनुक्रमे
१. कर्मचाऱ्याचे नाव २. सेवार्थ आयडी ३. जन्म तारीख ४. सेवानिवृत्ती दिनांक
५. ग्रुप (A, B, Bngz, C, D) ६. सेवानिवृत्तीचे त्या पदाचे वय ७. सध्याचे पद ८. पदाचा तपशील, इत्यादी तपशील दिलेला आहे.
उपरोक्त दिलेल्या माहितीमध्ये आवश्यक बदल करण्यासाठी सर्वात डाव्या बाजूला कर्मचाऱ्याच्या नावाशेजारी एक चेक बॉक्स दिलेला आहे. त्या चेकबॉक्सवर क्लिक केल्यानंतर वापरकर्त्याने सध्या असलेले
सुधारीत पदनाम सिलेक्ट करावयाचे आहे. सुधारीत पदनाम सिलेक्ट केल्यानंतर प्रणालीमध्ये आपोआप पदनामानुसार सेवानिवृत्तीचे वय, त्या कर्मचाऱ्याच्या जन्मतारखेनुसार त्याचा सेवानिवृत्ती दिनांक व त्याचा अचूक ग्रुप दिसून येईल. त्यानंतर रिमार्कमध्ये त्यानुसार चार पर्याय दिलेले आहेत त्या पर्यायास सिलेक्ट करुन असा तपशील जतन (Save) करण्यात यावा.
सदर माहिती जतन (Save) करण्यापूर्वी दर्शविण्यात आलेल्या माहितीमध्ये कर्मचाऱ्यांचे नाव अचूक असल्याची खात्री करावी व जर नावामध्ये बदल करावयाचा झाल्यास सहाय्यकाच्या लॉगीनमधून Worklist- >Payroll-->Changes other details--> Personal Details याप्रमाणे मार्गक्रमण करुन प्रथम अचूक माहिती सहाय्यकाच्या लॉगीनमधे भरुन अशी माहिती Worklist-->Payroll-->Draft of Changes-->Select Designation-->Verify करण्यासाठी आहरण व संवितरण अधिकाऱ्यांच्या लॉगीनमध्ये अग्रेषित (Forward) करण्यात यावी व त्यांच्या लॉगीनमधून सदर माहितीस मान्यता (Approval) देण्यात यावी. अशा प्रकारे संबंधित कर्मचाऱ्याचे नाव अद्ययावत करण्यात यावे. जन्मतारीख, नेमणुकीचा दिनांक, सेवानिवृत्ती दिनांक यामध्ये दुरुस्ती करावयाची झाल्यास त्यासाठी सेवापुस्तकाच्या अचूक पानाच्या स्कॅन प्रतीसह mdc.sevaarth@mahakosh.in या ईमेलवर कळविण्यात यावे. सदर तपशील दुरुस्त करुन झाल्यावर त्या संबंधित कर्मचाऱ्याची प्रणालीतील माहिती जतन (Save) करावी. त्याकरिता दिलेल्या विहीत कालावधीमध्ये दुरुस्ती करुन घेण्याची जबाबदारी ही सर्वस्वी आहरण व संवितरण अधिकाऱ्यांची राहील. दिलेल्या अवधीमध्ये दुरुस्ती करुन घेण्यात आली नाही, तर पुढील अवधीमध्ये सदर दुरुस्ती प्रस्तावित केल्यास अशी दुरुस्ती करण्यात येणार नाही याची कटाक्षाने नोंद घ्यावी.
पृष्ठ ५ पैकी २
# Page 3
शासन परिपत्रक क्रमांकः संकिर्ण-२०२२/प्र.क्र.२९/कोषा प्रशा-४
सदर प्रणालीत जतन (Save) केल्यानंतर त्या कर्मचाऱ्याची माहिती सहाय्यकाच्या लॉगीनमध्येच Report
->Employee Sorted Data Report (Current Path : Reports--> Payroll--> Employee Sorted Data Report) मध्ये दिसून येईल. सदर माहितीमध्ये त्या कर्मचाऱ्याची त्याच्याशी संबंधित असलेली सेवार्थ प्रणालीतील सर्व माहिती सुध्दा जतन (Save) झाल्याचे दिसुन येईल. सदर सर्व तपशील अचूक असल्याबाबत खात्री करावी.
सदर तपशीलात जर काही बदल करावयाचा झाल्यास, प्रणालीत उपलब्ध असलेल्या सुविधेनुसार बदल करुन घ्यावा अथवा सदर बदल करणे शक्य नसल्यास, कोषागारात उपलब्ध असलेल्या IT Office Assistant (Support Staff) कडे संपर्क साधावा.
उपरोक्त माहिती सर्व आहरण व संवितरण अधिकाऱ्यांनी दिनांक १५ नोव्हेंबर, २०२३ पूर्वी अद्ययावत करावी तसेच माहे नोव्हेंबर, २०२३ देय डिसेंबर, २०२३ ची वेतन देयके सादर करताना या परिपत्रकासोबत देण्यात आलेले प्रमाणपत्र आहरण व संवितरण अधिकाऱ्यांच्या स्वाक्षरीने वेतन देयकासोबत सादर करण्यात यावे. सदर कार्यवाही
पूर्ण केली नसल्यास माहे नोव्हेंबर, २०२३ देय डिसेंबर, २०२३ ची वेतन देयके पारित होणार नाहीत, याची सर्व आहरण व संवितरण अधिकाऱ्यांनी नोंद घ्यावी.
सर्व कोषागार अधिकाऱ्यांना त्यांच्या सेवार्थ (TO Login) लॉगीनमध्ये त्यांच्या अधिनस्त असलेल्या किती आहरण व संवितरण अधिकाऱ्यांनी उपरोक्त माहिती अद्ययावत केली, याबाबतचा अहवाल (Report) पाहण्यासाठी सुविधा उपलब्ध करण्यात आलेली आहे. तरी सदर प्रमाणे तपासणी करुनच वेतन देयके पारित करण्याबाबत पुढील कार्यवाही करण्यात यावी.
# Page 4
# Page 5