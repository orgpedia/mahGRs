# Page 1
केंद्र पुरस्कृत योजनांचा निधी भारतीय रिझर्व्ह बँकेच्या ई-कुबेर प्रणालीच्या माध्यमातून वेळेवर (Just-in Time) वितरीत करणेबाबत “SNA-SPARSH” या पर्यायी कार्यपध्दतीच्या वापरासंबंधी मार्गदर्शक सूचना...
महाराष्ट्र शासन
वित्त विभाग, दालन क्र.३३७,
शासन परिपत्रक क्र.संकीर्ण-२०२३/प्र.क्र.४७/कोषा प्रशा-४
मादाम कामा मार्ग, हुतात्मा राजगुरू चौक,
मंत्रालय, मुंबई-३२
दिनांक- ३ ऑगस्ट, २०२३.
वाचा :- १. भारत सरकार, वित्त मंत्रालय, व्यय विभाग यांचे कार्यालयीन ज्ञापन F.No.१(१३)/PFMS/ FCD/२०२०, दि.२३/०३/२०२१.
२. महाराष्ट्र शासन, वित्त विभाग यांचे परिपत्रक क्रमांक संकिर्ण-२०२१/प्र.क्र.३५/कोषा प्रशा-४, दि.१ जुलै, २०२१.
३. भारत सरकार, वित्त मंत्रालय, व्यय विभाग यांचे कार्यालयीन ज्ञापन क्र.F.No.१(२७)PFMS /२०२०, दि.१३.०७.२०२३.
शासन परिपत्रक
भारत सरकारच्या सर्वसाधारण वित्तीय नियम, २०१७ मधील नियम २३२ (v) अन्वये, राज्य सरकारांना निधी वितरीत करणे आणि सार्वजनिक वित्तीय व्यवस्थापन प्रणाली (PFMS) च्या माध्यमातून निधीच्या विनियोगाचे संनियंत्रण करणेबाबत तरतूद हीत करण्यात आली आहे. त्यास अनुसरुन भारत सरकारच्या वित्त मंत्रालयाच्या व्यय विभागाद्वारे केंद्र पुरस्कृत योजनांसाठी राज्य सरकारांना वितरीत करण्यात आलेल्या निधीच्या संदर्भात निधीची उपलब्धता आणि विनियोग याचे प्रभावी संनियंत्रण करण्यासाठी तसेच Float कमी करण्यासाठी दि.१ जुलै,२०२१ पासून “SNA Model” ही कार्यपध्दती कार्यान्वित करण्यात आली आहे.
२. भारत सरकारच्या वित्त मंत्रालयाच्या व्यय विभागाद्वारे कार्यालयीन ज्ञापन क्र. F.No.१(१३) /PFMS /FCD/२०२०, दिनांक २३.०३.२०२१ अन्वये “SNA Model” कार्यान्वित करण्याबाबतच्या मार्गदर्शक सूचना निर्गमित करण्यात आल्या आहेत. सदर मार्गदर्शक सूचना या विभागाच्या उपरोक्त “वाचा” मधील अनुक्रमांक २ येथे नमूद परिपत्रकाद्वारे सर्व संबंधितांच्या निदर्शनास आणून देण्यात आल्या आहेत. त्यानंतर “SNA Model” संदर्भांत भारत सरकारकडून वेळोवेळी देण्यात आलेल्या सूचनांबाबत देखील सर्व संबंधितांना त्या-त्या वेळी या विभागाकडून अवगत करण्यात आले आहे.
३. भारत सरकारच्या सर्वसाधारण वित्तीय नियम, २०१७ मधील नियम २३० (७) अन्वये विहीत करण्यात आलेल्या तरतूदीनुसार “निधीचे वेळेत वितरण” (just in time release) हे तत्व शक्य होईल तेवढ्या प्रमाणात सर्व प्रदानांच्या वितरणासाठी लागू केले जाणे अभिप्रेत आहे. केंद्र शासन आणि राज्य शासन या दोन्ही स्तरांवरील रोख व्यवस्थापनामध्ये (Cash Management) अधिक परिणामकारकता साध्य करण्यासाठी सार्वजनिक वित्तीय
# Page 2
शासन परिपत्रक क्रमांकः संकीर्ण-२०२३/प्र.क्र.४७/कोषा प्रशा-४
व्यवस्थापन प्रणाली (PFMS), राज्याची एकात्मिक वित्तीय व्यवस्थापन माहिती प्रणाली (State IFMIS) आणि भारतीय रिझर्व्ह बॅकेची ई-कुबेर प्रणाली (e-Kuber) यांच्या एकात्मिक रचनेच्या (Integrated Framework) माध्यमातून केंद्र पुरस्कृत योजनांचा निधी वितरीत करण्यासाठी “SNA-SPARSH" (समयोचित प्रणाली एकीकृत शीघ्र हस्तांतरण- Real Time System of Integrated Quick Transfers) ही पर्यायी निधी प्रवाह कार्यपध्दती (Alternative Fund Flow Mechanism) टप्या-टप्याने प्रस्तावित करण्याचा निर्णय केंद्र शासनाद्वारे घेण्यात आला आहे. या प्रस्तावित पर्यायी निधी प्रवाह कार्यपध्दती अंतर्गंत अंतर्भूत करावयाच्या योजना आणि राज्ये वेळोवेळी केंद्र शासनाकडून अधिसूचित करण्यात येणार आहेत.
४. उपरोक्त “वाचा” मधील अनुक्रमांक ३ येथे नमूद दिनांक १३ जुलै, २०२३ रोजीच्या कार्यालयीन ज्ञापनान्वये भारत सरकारने प्रस्तावित "SNA-SPARSH Model” अंतर्गत अंमलबजावणीसाठी अधिसूचित केल्या जाणाऱ्या योजनांच्या अनुषंगाने भारत सरकारची मंत्रालये / विभाग आणि संबंधित राज्य सरकारे यांनी भविष्यात अनुसरणे अपेक्षित असलेल्या कार्यपध्दतीबाबत राज्य शासनास मार्गदर्शक सूचना प्राप्त झाल्या आहेत. सदर कार्यालयीन ज्ञापनाची प्रत या परिपत्रकाद्वारे सर्व संबंधित प्रशासकीय विभागांना यासोबत उपलब्ध करुन देण्यात येत आहे.
५. केंद्र पुरस्कृत योजनांची अंमलबजावणी करीत असलेल्या सर्व संबंधित प्रशासकीय विभागांनी भारत सरकारच्या उपरोल्लेखित दिनांक १३ जुलै, २०२३ रोजीच्या कार्यालयीन ज्ञापनातील मार्गदर्शक सूचनांची गांभिर्याने नोंद घ्यावी. “SNA-SPARSH Model” च्या अंमलबजावणीच्या अनुषंगाने भारत सरकारकडून यापुढील काळात जशा-जशा सूचना प्राप्त होतील त्याप्रमाणे नियमोचित कार्यवाही करण्याची तजवीज सर्व संबंधितांनी ठेवावी.
# Page 3
# Page 4
# Page 5
# Page 6