# Page 1
राज्य शासकीय अधिकारी/कर्मचाऱ्यांना शासकीय कामकाजास्तव हॉटेल वास्तव्यासाठी देय असलेल्या दैनिक भत्त्याच्या दरांत सुधारणा करणेबाबत.
महाराष्ट्र शासन
वित्त विभाग
शासन निर्णय, क्रमांक: प्रवास - २०२२/प्र.क्र.०३/२०२२/सेवा- ५
मंत्रालय, मादाम कामा मार्ग, हुतात्मा राजगुरु चौक, मुंबई - ४०० ०३२
दिनांक : ०७ ऑक्टोबर, २०२२
वाचा १) शासन निर्णय, क्रमांक:प्रवास-१०११/प्र.क्र.२/सेवा-५, दि.३ मार्च, २०१० २) शासन निर्णय, क्रमांक: प्रवास-१०११/प्र.क्र.२२/सेवा-५, दि.२७ डिसेंबर, २०११ ३) शासन निर्णय, क्रमांक : प्रवास-१०११/प्र.क्र.२२/सेवा-५, दि. १२ जानेवारी,२०१२.
४) शासन निर्णय, क्रमांक : प्रवास-१०१३/प्र.क्र.३/सेवा-५, दि.०२ मे २०१३.
प्रस्तावना -
सहाव्या वेतन आयोगाच्या शिफारशींच्या अनुषंगाने राज्य शासकीय अधिकारी/कर्मचाऱ्यांना देय असलेल्या प्रवास व दैनिक भत्त्याच्या दरांत उपरोक्त शासन निर्णय दि. ३ मार्च, २०१० अन्वये सुधारणा करण्यात आलेल्या आहेत. सदर शासन निर्णयातील परिच्छेद ९ येथील तक्ता क्र. “ब” नुसार अनुसूचित दर आकारणाऱ्या हॉटेलमधील वास्तव्याकरीता विहीत केलेल्या दैनिक भत्त्याच्या दरांत उपरोक्त दि.०२. मे, २०१३ येथील शासन निर्णयानुसार सुधारणा केलेल्या आहेत. तथापि शासकीय दौऱ्यावरील अधिकारी/कर्मचाऱ्यांना दिल्ली, मुंबई, कोलकाता, चेन्नई, बंगळुरू व हैद्राबाद शहरांतील अनुसुचित दर आकारणाऱ्या हॉटेलमध्ये वास्तव्य केल्यास देय असलेल्या दैनिक भत्त्यातून दैनंदिन खर्च भागविणे शक्य होत नसल्याचे निदर्शनास आलेले आहे. ही बाब विचारात घेता शासन निर्णय दि. ०२ मे, २०१३ अन्वये विहित केलेल्या दैनिक भत्त्याच्या (हॉटेलमधील वास्तव्य खर्च आणि भोजन व संकीर्ण खर्च) दरांत केंद्र शासनाच्या सातव्या वेतन आयोगातील दि.१३ जुलै, २०१७ रोजीच्या कार्यालयीन आदेशानुसार सुधारणा करण्याची बाब शासनाच्या विचाराधीन होती.
शासन निर्णय : राज्य शासकीय व इतर पात्र अधिकारी/कर्मचाऱ्यांना शासकीय कामकाजास्तव दौऱ्यावर असतांना दिल्ली, मुंबई, कोलकाता, चेन्नई, बंगळुरु व हैद्राबाद शहरातील हॉटेलमध्ये वास्तव्य केल्यास देय असलेल्या दैनिक भत्त्याच्या दरांत पुढीलप्रमाणे सुधारणा करण्यात येत आहेत:
--------------------------------------------------------------------------------------------------------------------------------
| अ. क्र. | अधिकारी/कर्मचारी सातव्या वेतन आयोगानुसार धारण करीत असलेला वेतनस्तर | दिल्ली, मुंबई, कोलकाता, चेन्नई, बंगळुरु व हैद्राबाद |
| हॉटेलमध्ये वास्तव्य केल्यास देय असलेली प्रतिपूर्ती | भोजन व व संकीर्ण खर्च |
| १. | एस-३० व त्याहून अधिक | रु.७५००/- पर्यंत प्रतिदिन | रू. १२००/- प्रतिदिन पेक्षा जास्त नाही |
--------------------------------------------------------------------------------------------------------------------------------
# Page 2
शासन निर्णय क्रमांकः प्रवास -२०२२/प्र.क्र.०३/२०२२/सेवा- ५
--------------------------------------------------------------------------------------------
| २.  |  | एस-२५ ते एस-२९ | रू. ४५००/- पर्यंत प्रतिदिन | रू.१०००/- प्रतिदिन पेक्षा जास्त नाही |
| ३. | एस-२० ते एस-२४ | रू. २२५०/- पर्यंत प्रतिदिन | रू. ८००/- प्रतिदिन पेक्षा जास्त नाही |
| ४.  |  | एस-१९ व त्यापेक्षा कमी | रू. १०००/- पर्यंत प्रतिदिन | रू.५००/- प्रतिदिन पेक्षा जास्त नाही |
--------------------------------------------------------------------------------------------
१.) हॉटेल वास्तव्याची प्रतिपूर्ती :- हॉटेल वास्तव्याची प्रतिपूर्तीची मागणी करतांना हॉटेलची पावती जोडणे आवश्यक राहील. उपरोक्त तक्त्यात नमूद करण्यात आलेल्या दरांपेक्षा कमी शुल्क आकारणाऱ्या हॉटेलमध्ये वास्तव्य करण्याचा कर्मचाऱ्यांनी प्रयत्न करणे आवश्यक राहील.
२.) प्रवास भत्त्याची प्रतिपूर्ती :- प्रवास भत्त्याची प्रतिपूर्ती ही वित्त विभागाच्या दि.०३ मार्च २०१० रोजीच्या शासन निर्णयात नमूद केल्याप्रमाणे अनुज्ञेय राहील.
३.) भोजन व संकीर्ण खर्च :- प्रत्येक भोजन व संकीर्ण खर्चासाठी स्वतंत्र प्रतिपूर्ती अनुज्ञेय राहणार नाही. त्याऐवजी उपरोक्त तक्त्यात नमूद केल्याप्रमाणे एकत्रितपणे प्रतिपूर्ती अनुज्ञेय राहील. सदर प्रतिपूर्ती ही खाली दर्शविलेल्या तक्त्यात नमूद केल्याप्रमाणे मुख्यालयापासून अनुपस्थित असलेल्या कालावधीनुसार विनियमित करुन त्याप्रमाणे प्रतिपूर्ती अनुज्ञेय राहील.
कालावधीची मर्यादा दर्शविणारा तक्ता
----------------------------------------------------------------------------------------------------------------------
| मुख्यालयापासून अनुपस्थिती | प्रतिपूर्तीची मर्यादा |
| मुख्यालयापासून ६ तासांपेक्षा कमी कालावधीसाठी  |  अनुपस्थिती | उपरोक्त तक्त्यातील मर्यादेच्या ३० टक्के रक्कम अनुज्ञेय |
| मुख्यालयापासून ६ ते १२ तास कालावधीसाठी अनुपस्थिती | उपरोक्त तक्त्यातील मर्यादेच्या ७० टक्के रक्कम अनुज्ञेय |
| मुख्यालयापासून १२ तासांपेक्षा जास्त  |  कालावधीसाठी अनुपस्थिती | उपरोक्त तक्त्यातील मर्यादेच्या १०० टक्के रक्कम अनुज्ञेय |
----------------------------------------------------------------------------------------------------------------------
मुख्यालयापासून अनुपस्थिती ही मध्यरात्री पासून ते मध्यरात्री पर्यंत गणण्यात येईल.
पृष्ठ ४ पैकी २
# Page 3
शासन निर्णय क्रमांकः प्रवास -२०२२/प्र.क्र.०३/२०२२/सेवा- ५
तसेच दैनिक भत्ता मंजूर करण्यासंदर्भातील वरील १) येथील शासन निर्णय दि. ३ मार्च,२०१० मधील अन्य अटी कायम राहतील. सुधारीत दर सदर शासन निर्णय निर्गमित झाल्याच्या दिनांकापासून अंमलात येतील.
सदर प्रतिपूर्ती ही केवळ दिल्ली, मुंबई, कोलकाता, चेन्नई, बंगळुरू व हैद्राबाद या शहरात शासकीय कामकाजास्तव दौऱ्यावर असतांना हॉटेलमध्ये वास्तव्य केल्यासच अनुज्ञेय राहील.
# Page 4