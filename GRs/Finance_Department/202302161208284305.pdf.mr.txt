# Page 1
मुंबई महानगर प्रदेश विकास प्राधिकरणाद्वारे राबविण्यात येत असलेल्या पायाभूत विकास प्रकल्पांसाठी रूरल इलेक्ट्रिफिकेशन कॉर्पोरेशन लि. (REC) वित्तीय संस्थेकडून उभारण्यात येणाऱ्या रू.१२,००० कोटी कर्जास शासन हमी देण्याबाबत.
महाराष्ट्र शासन
वित्त विभाग
शासन निर्णय क्रमांक : शाहमी-२०२२/ नविवि/ प्र.क्र. ६३/ अर्थबळ,
मंत्रालय, मुंबई ४०० ०३२
दिनांक:- १५ फेब्रुवारी, २०२३
वाचा –१) शासन निर्णय, वित्त विभाग, क्र.शाहमी -१०९९/प्रक्र.६८/शा.हमी, दि. ५.११.१९९९ २) शासन निर्णय, वित्त विभाग, क्र. शाहमी १००८/प्रक्र.१८/शा. हमी, दि.२८.४.२००८ ३) शासन निर्णय, नगर विकास विभाग क्र. एमआरडी-३३२२/नविवि/प्र. क्र. ८३/नवि-७, दि. १७.०८.२०२२ ४) शासन निर्णय, वित्त विभाग, क्र. शाहमी - २०२२/नविवि/ प्र. क्र. ६३/ अर्थबळ, दि.१८.११.२०२२ ५) शासन शुध्दीपत्रक, वित्त विभाग, क्र. शाहमी - २०२२ / नविवि / प्र. क्र.६३/अर्थबळ, दि.९.१२.२०२२
प्रस्तावना: मुंबई महानगर प्रदेश विकास प्राधिकरणामार्फत (एमएमआरडीए) मुंबई महानगर प्रदेश क्षेत्रात विविध पायाभूत विकासाच्या कामासाठी संदर्भ क्र. ४ येथील शासन निर्णयान्वये रूरल इलेक्ट्रिफिकेशन कॉर्पोरेशन लि. (REC) वित्तीय संस्थेकडून रू.१२,००० कोटी कर्ज उभारण्यास शासन हमी देण्यात आली असून शासन हमीवरील हमीशुल्क माफ करण्यात आले आहे.
नगर विकास विभागाने सदर कर्ज आवश्यकतेनुसार टप्प्याटप्प्याने रूरल इलेक्ट्रिफिकेशन कॉर्पोरेशन लि. (REC) वित्तीय संस्थेमार्फत उभारण्यात येणार असल्याने वरील शासन निर्णयातील परिच्छेद क्रमांक २ नमूद करण्यात आलेला ६ महिन्यांचा कालावधी १२ महिन्यांपर्यंत वाढवून देण्याबाबत तसेच वरील वित्तीय संस्थेस दिनांक २०.१०.२०२२ रोजी केलेल्या करारनाम्यातील अटी व शर्ती–१ नुसार Escrow Account वर हक्क देण्यात आले असल्याने कर्जातून निर्माण होणारी भविष्यातील मालमत्ता तारण ठेवणे संयुक्तीक होणार नसल्याने परिच्छेद क्र. ३ मधील अट क्र.
(३.५), (३.७) व (३.८) वगळण्याबाबत विनंती केली आहे. त्यानुसार शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
संदर्भ क्रमांक ४ येथील शासन निर्णयातील परिच्छेद क्रमांक २ मध्ये नमूद करण्यात आलेला ६ महिन्यांचा कालावधी १२ महिन्यांपर्यंत वाढवून देण्यात येत आहे. तसेच परिच्छेद क्रमांक ३ मधील अट क्रमांक (३.५), (३.७) व (३.८) वगळण्यात येत आहे.
२. सदर अटी शिथिल करणे/ वगळणे हे केवळ या प्रकरणापुरती सिमित राहील.
# Page 2
शासन निर्णय क्रमांक: शाहमी-२०२२ / नविवि/ प्र.क्र. ६३ / अर्थबळ