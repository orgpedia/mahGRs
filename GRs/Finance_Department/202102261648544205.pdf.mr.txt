# Page 1
दि.२१.१२.२०१९ च्या शासन निर्णयानुसार अधिसंख्य पदावर वर्ग करण्यात आलेल्या अधिकारी/कर्मचाऱ्यांकडून अपघात विमा योजनेची वर्गणी वसूल करून लाभ देणेबाबत.
महाराष्ट्र शासन
वित्त विभाग
शासन परिपत्रक क्र. संकीर्ण-२०२१/प्र.क्र.८/विमा प्रशासन
मादाम कामा मार्ग, हुतात्मा राजगुरू चौक,
मंत्रालय, मुंबई-३२
दि. २६ फेब्रुवारी, २०२१
वाचा:- १. शासन निर्णय सामान्य प्रशासन विभाग क्र. बीसीसी२०१८/प्र.क्र.३०८/ १६-ब दि.२१.१२.२०१९
२. शासन निर्णय वित्त विभाग क्र.२०१५/प्र.क्र.४५/विमा प्रशासन
दि.०४.०२.२०१६.
प्रस्तावना: मा.सर्वोच्च न्यायालयाने सिव्हिल अपिल क्र.८९२८/२०१५ व इतर याचिकामध्ये दि.०६.०७.२०१७ रोजी दिलेल्या निर्णयाची राज्यात अंमलबजावणी करण्याबाबत सामान्य प्रशासन विभागाने दि.२१.१२.२०१९ चा शासन निर्णय निर्गमित केला आहे. अधिसंख्य पदावर नेमणूक दिल्यानंतर संबंधीत अधिकारी / कर्मचारी यांना अनुज्ञेय करावयाच्या सेवाविषयक / सेवानिवृत्तीविषयक लाभांबाबत सविस्तर अभ्यास करून शासानास शिफारशी करण्यासाठी स्वतंत्र अभ्यासगटाची स्थापना दि.१५.०६.२०२० रोजीच्या शासन निर्णयान्वये करण्यात आली आहे. सदर अभ्यास गटाच्या शिफारशीनंतरच शासनाकडून निर्गमित करण्यात येणाऱ्या आदेशानुसार कार्यवाही करावयाची आहे. दरम्यान ज्या अधिकारी / कर्मचाऱ्यांच्या सेवा अधिसंख्य पदावर वर्ग करण्यात करण्यात आल्या आहेत, असे अधिकारी / कर्मचारी यांच्याकडून राज्य शासकीय कर्माचारी समूह वैयक्तिक अपघात योजनेची वर्गणी व त्याअनुषंगाने लाभ प्रदान करण्याबाबत काय कार्यवाही करावी याबाबत, अनेक कार्यालयाकडून विचारणा करण्यात येत आहे. त्याअनुषंगाने खालील सूचना देण्यात येत आहेत.
परिपत्रक : सर्व प्रशासकीय विभागाना सूचित करण्यात येत आहे की, शासन निर्णय, सामान्य प्रशासन विभाग, दि.२१.१२.२०१९ अनुसार ज्या अधिकारी कर्मचाऱ्यांच्या सेवा अधिसंख्य पदावर वर्ग करण्यात आल्या आहेत, असे अधिकारी / कर्मचारी यांच्याकडून राज्य शासकीय कर्मचारी समूह वैयक्तिक अपघात विमा योजनेची वर्गणी तात्काळ वसूल करण्यात यावी.
सदर अधिकारी/कर्मचाऱ्यांना अपघात विमा योजनेसंबधीत शासन निर्णयातील इतर सर्व तरतूदी नियमित कर्मचाऱ्यांप्रमाणे लागू राहतील.
# Page 2
शासन परिपत्रक क्रमांकः संकीर्ण-२०२१/प्र.क्र.८/विमा प्रशासन