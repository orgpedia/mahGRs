# Page 1
मंत्रालयीन लिपिक- टंकलेखक संवर्गास दरमहा ठोक भत्ता अनुज्ञेय करणेबाबत
महाराष्ट्र शासन
वित्त विभाग
शासन निर्णय, क्रमांक : लिटंभ २०२३ /प्र.क्र.२८ /सेवा-५
मंत्रालय, मुंबई ४०० ०३२.
दिनांक :- ०५ फेब्रुवारी, २०२४
वाचा :- (१) शासन निर्णय, वित्त विभाग, क्रमांक : वेपुर-२०१८/प्र.क्र.४४/सेवा-९,
दि.०१ जानेवारी, २०१९
(२) शासन अधिसुचना, वित्त विभाग क्रमांक : वेपुर-२०१९/प्र.क्र.१/सेवा-९,
दि. ३० जानेवारी, २०१९
(३) शासन निर्णय, वित्त विभाग क्रमांक : वेपुर-११२१/प्र.क्र. ४/सेवा-९,
दि. १३ फेब्रुवारी, २०२३
प्रस्तावना :-
मंत्रालयीन लिपिक-टंकलेखक संवर्गाच्या कामकाजाचे विशिष्ट्ट स्वरुप व त्या
अनुषंगाने करण्यात येणाऱ्या मागण्या लक्षात घेता मंत्रालयीन लिपिक-टंकलेखक
संवर्गास दरमहा ठोक भत्ता मंजूर करण्याची बाब शासनाच्या विचाराधीन होती.
शासन निर्णय :-
मंत्रालय हे राज्याच्या प्रशासकीय मुख्यालयाचे ठिकाण असून, येथे राज्याचा
प्रशासकीय कारभार तसेच धोरणे ठरविली जातात. त्यामुळे मंत्रालयीन कामकाजाचे
विशिष्ट्ट स्वरुप लक्षात घेता शासन आता असे आदेश देत आहे की, मंत्रालयीन सर्व
प्रशासकीय विभागातील (मंत्रालय खुद्द) लिपिक-टंकलेखक संवर्गास दरमहा
रु.५०००/- (रुपये पाच हजार फक्त) इतक्या रक्कमेच्या ठोक भत्तयाचे प्रदान खालील
अटींच्या अधीन राहून मंजूर करण्यात येत आहे :-
१)मंत्रालयातील लिपिक-टंकलेखक हे संवर्गबाय बदलीने/
प्रतिनियुक्तीने अथवा कायमस्वरुपी नियुक्तीने इतर क्षेत्रिय
कार्यालयात/ जिल्यात/ विभागात गेल्यास त्यांना सदर दरमहा ठोक
भत्ता अनुज्ञेय होणार नाही.
२)लिपिक-टंकलेखकास सहायक कक्ष अधिकारी पदावर स्थानिक/
नियमित पदोन्नती मिळाल्यास त्यानंतर लगतच्या महिन्यापासून सदर
ठोक भत्ता अनुज्ञेय होणार नाही.
३)लिपिक-टंकलेखकाच्या रजा खाती देय व अनुज्ञेय रजा शिल्लक
असल्यास संबंधित रजा कालावधीसाठी त्याला सदर ठोक भत्ता
अनुज्ञेय राहील.
४) एका कॅलेंडर महिन्यात १५ दिवस किंवा त्यापेक्षा जास्त
कालावधीसाठी असाधारण रजा असल्यास त्या महिन्यात लिपिक-
टंकलेखकास सदर ठोक भत्ता अनुज्ञेय होणार नाही.
# Page 2
शासन निर्णय क्रमांकः लिटंभ २०२३ /प्र.क्र.२८ /सेवा-५
५)निलंबन कालावधीसाठी सदर ठोक भत्ता अनुज्ञेय होणार नाही.
तथापि, भविष्ट्यात निलंबन कालावधी नियमित केल्यास सदर ठोक
भत्ता संबंधितास अनुज्ञेय होईल. (निलंबन कालावधी १५ दिवस किंवा
त्यापेक्षा कमी कालावधीसाठीही असल्यास व सदर निलंबन
कालावधी नियमित न झाल्यास, संबंधितांस सदर ठोक भत्ता पूर्ण
महिन्यासाठी अनुज्ञेय होणार नाही)
६)लिपिक-टंकलेखक हा विभागीय सहायक कक्ष अधिकारी परीक्षा
उत्तीर्ण होऊन, त्याची सहायक कक्ष अधिकारी पदावर नियुक्ती
झाल्याच्या लगतच्या महिन्यापासून त्याला सदर ठोक भत्ता अनुज्ञेय
होणार नाही.
७)लिपिक-टंकलेखक संवर्गात सेवेत लागल्यापासून ज्या दिनांकास
सुधारीत सेवांतर्गत आश्वासित प्रगती योजनेच्या तीन लाभाच्या
योजनेनुसार १० वर्षाची नियमित सेवा पूर्ण होईल (वरिष्ट्ठ वेतनश्रेणी
लागू होईल) त्यानंतर लगतच्या महिन्यापासून सदर ठोक भत्ता
अनुज्ञेय होणार नाही.
८)उपरोक्त अ.क्र.४ व ७ प्रकरणी संबंधित कार्यालयीन आदेश पारित
झाल्यानंतर लिपिक-टंकलेखकास ठोक भत्तयाचे अतिरिक्त प्रदान
झाल्यास, त्याची वसूली करण्यात येईल.
सदर आदेश हा, शासन निर्णय निर्गमित झाल्याच्या महिन्यापासून
लागू करण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in
# Page 3