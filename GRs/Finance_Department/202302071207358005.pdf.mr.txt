# Page 1
महाराष्ट्र राज्य रस्ते विकास महामंडळा मार्फत राबविण्यात येणा-या पुणे रिंग रोड (पश्चिम क्षेत्र) प्रकल्पाच्या भूसंपादनासाठी रु.३,५०० कोटी तसेच जालना ते नांदेड द्रुतगती महामार्ग प्रकल्पाच्या भूसंपादनासाठी रु.२,१४० कोटी असे एकूण रु.५,६४० कोटी कर्ज हुडकोकडून घेण्यासाठी शासन हमी देण्याबाबत.
महाराष्ट्र शासन
वित्त विभाग,
शासन निर्णय क्रमांक : शाहमी-२०२३ / सा.बां.वि./प्र.क्र. ०५/अर्थबळ,
मंत्रालय, मुंबई - ३२
दिनांक :- ०७ फेब्रुवारी, २०२३
वाचा - १) शासन निर्णय, वित्त विभाग, क्र. शाहमी - १०९९/प्र.क्र.६८/शा. हमी, दि. ५.११.१९९९ २) शासन निर्णय, वित्त विभाग, क्र. शाहमी -१००८/प्र.क्र.१८/शा.हमी,दि.२८.४.२००८ ३) शासन निर्णय, सार्वजनिक बांधकाम विभाग, क्र.खाक्षेस-२०२२/प्र.क्र.३५७/रस्ते-८ दि.०२.१२.२०२२.
४) महाराष्ट्र राज्य रस्ते विकास महामंडळ यांचे क्र. MSRDC/HUDCO Land/८६४५ दि.२३.१२.२०२२ चे पत्र प्रस्तावना: महाराष्ट्र राज्य रस्ते विकास महामंडळा मार्फत राबविण्यात येणाऱ्या विविध प्रकल्पाच्या भूसंपादनासाठी रु.३५,६२९ कोटी इतका निधी लागणार असून त्यापैकी हुडकोकडून पुणे रिंग रोड (पश्चिम क्षेत्र) प्रकल्पाच्या भूसंपादनासाठी रू. ३,५०० कोटी तसेच जालना ते नांदेड द्रुतगती महामार्ग प्रकल्पाच्या भूसंपादनासाठी रु.२,१४० कोटी असे एकूण रु.५,६४० कोटी कर्ज घेण्यासाठी शासन हमी देण्यास मा. मंत्रिमंडळाने दि.१७.११.२०२२ च्या बैठकीत मान्यता दिली त्यानुसार सार्वजनिक बांधकाम विभागाने प्रस्तावित केल्यानुसार महाराष्ट्र राज्य रस्ते विकास महामंडळाला रु.५,६४० कोटी (रुपये पाच हजार सहाशे चाळीस कोटी) इतके कर्ज उभारण्यास शासन हमी देण्याची बाब शासनाच्या विचाराधीन होती.
शासन निर्णय :
महाराष्ट्र राज्य रस्ते विकास महामंडळा मार्फत राबविण्यात येणाऱ्या पुणे रिंग रोड (पश्चिम क्षेत्र) प्रकल्पाच्या भूसंपादनासाठी रु.३,५०० कोटी तसेच जालना ते नांदेड द्रुतगती महामार्ग प्रकल्पाच्या भूसंपादनासाठी रु.२,१४० कोटी असे एकूण रु.५,६४० कोटी कर्ज हुडकोकडून (ऋणको) घेण्यासाठी शासन हमी मंजूर करण्यात येत आहे.
२. सदर शासन हमीवर कर्ज उचलण्याची मुदत शासन निर्णय निर्गमित केल्याच्या दिनांकापासून एक वर्ष इतकी राहील.
# Page 2
शासन निर्णय क्रमांकः शाहमी-२०२३/ सा.बां.वि./प्र.क्र. ०५/अर्थबळ
३. वित्तीय संस्थेसमवेत शासन हमीवर घेण्यात येणाऱ्या कर्जासंबंधी करण्यात येणाऱ्या करारपत्रात खालील अटी व शर्तींचा समावेश करण्यात यावा.
३.१) शासन हमी एकूण रु.५,६४० कोटी इतक्या कर्जाच्या रकमेपुरतीच सिमीत राहील.
३.२) महाराष्ट्र राज्य रस्ते विकास महामंडळाने हुडकोकडून घेतलेल्या कर्जाची परतफेड करण्यास विलंब झाल्यास त्याकरिता आकारण्यात आलेल्या दंडनीय
व्याजाकरीता शासन हमी लागू होणार नाही.
३.३) महाराष्ट्र राज्य रस्ते विकास महामंडळाकडून कर्जाच्या परतफेडीबाबत अथवा व्याजाची रक्कम देण्याबाबत होणा-या कसुरीची सूचना शासनास ३० दिवसात देणे धनको संस्थेस बंधनकारक असेल.
३.४) धनको संस्था ही महाराष्ट्र राज्य रस्ते विकास महामंडळाला आदेशामध्ये विहित केलेल्या मर्यादेपेक्षा अधिक कर्ज देणार नाही.
३.५) वित्तीय संस्थेकडून प्राप्त होणारे कर्ज, प्रकल्पातून प्राप्त होणारी रक्कम व वित्तीय संस्थेची परतफेड याकरीता महाराष्ट्र राज्य रस्ते विकास महामंडळाच्या नावे स्वतंत्र Escrow A/C उघडण्यात येईल व या अकाऊन्ट मधून घेतलेल्या कर्जाची परतफेड करण्यात येईल.
३.६) महाराष्ट्र राज्य रस्ते विकास महामंडळाकडून कर्ज फेडीत कसूर झाल्यास महाराष्ट्र राज्य रस्ते विकास महामंडळ यांच्या चल/ अचल मालमत्तेची विक्री / लिलाव ( Auction ) करुन धनको संस्थेने कर्ज वसुलीची प्रक्रिया पूर्ण करावी. तसेच, कर्ज वसूलीसाठी सर्वतोपरी प्रयत्न केल्याशिवाय धनको संस्थेला हमीपूर्ततेकरिता शासन हमीची प्रतिभूती म्हणून वापर करता येणार नाही.
३.७) धनको कडून महाराष्ट्र राज्य रस्ते विकास महामंडळाच्या चल/अचल मालमत्तेची विक्री वसुलीचा निर्णय झाल्यास त्यासाठी एक समिती स्थापन करावी व त्या समितीमध्ये सार्वजनिक बांधकाम विभाग, महाराष्ट्र राज्य रस्ते विकास महामंडळ व वित्त विभाग यांचा प्रत्येकी एक प्रतिनिधी घेण्यात यावा. चल/अचल मालमत्तेची विक्री/लिलाव करताना मुल्यांकन त्रयस्थ संस्थेकडून शासन नियमानुसार करणे आवश्यक राहील. तसेच, उक्त समितीमधील शासनाच्या प्रतिनिधींच्या अहवालासह लिलाव प्रक्रियेचे अंतिमीकरणास शासनाची मान्यता घेणे आवश्यक राहील.
वरील (३.१) ते (३.७) पैकी कोणत्याही अटीचा भंग झाल्यास शासन हमी अवैध होईल.
४. महाराष्ट्र राज्य रस्ते विकास महामंडळास रु.५,६४० कोटीच्या कर्जासाठी दिलेली शासन हमी संदर्भाधिन अ.क्र. १ येथील दि.५.११.१९९९ मधील शासन निर्णयामध्ये नमूद केलेल्या अटी तसेच खालील अटीं व शर्तीच्या अधीन राहील:
४.१) महाराष्ट्र राज्य रस्ते विकास महामंडळ हे Principal Debtor राहील.
पृष्ठ ५ पैकी २
# Page 3
शासन निर्णय क्रमांक: शाहमी-२०२३/ सा.बां.वि./प्र.क्र. ०५/अर्थबळ
४.२) सदर धनको कडून घेण्यात येणा-या कर्जाचा वापर ज्या उद्दीष्टासाठी ते घेण्यात आले आहे त्यासाठीच करण्यात यावा.
४.३) महाराष्ट्र राज्य रस्ते विकास महामंडळाने आवश्यक तेवढयाच कर्जाची उचल करावी.
४.४) धनको कडून कर्ज घेतांना रिझर्व्ह बँकेच्या प्रचलीत बँक दराचा विचार करुन त्यानुसार व्याजाचा दर कमीतकमी असेल याची खात्री करण्याची संपूर्ण जबाबदारी सार्वजनिक बांधकाम विभाग/ महाराष्ट्र राज्य रस्ते विकास महामंडळ यांची राहील.
४.५) सदरचे कर्ज (मुद्दल+व्याज) फेडण्याची संपूर्ण जबाबदारी महाराष्ट्र राज्य रस्ते विकास महामंडळाची राहील.
४.६) धनको संस्थांकडून घेण्यात येणाऱ्या/ आलेल्या कर्जातून निर्माण होणारी मालमत्ता ही राज्य शासनाकडे कर्जाची परतफेड होईपर्यंत तारण म्हणून ठेवण्यात यावी. या बाबतची जबाबदारी सार्वजनिक बांधकाम विभाग व महाराष्ट्र राज्य रस्ते विकास महामंडळाची राहील.
४.७) महाराष्ट्र राज्य रस्ते विकास महामंडळाने दर महिन्याला कर्ज परतफेडीच्या प्रगतीबाबतची स्थिती दर्शविणारी माहिती सार्वजनिक बांधकाम विभागाकडे / वित्त विभागाकडे सादर करावी.
४.८) महाराष्ट्र राज्य रस्ते विकास महामंडळाने विहित कार्यपध्दतीने लेखा परिक्षित केलेल्या लेख्यांची एक प्रत सार्वजनिक बांधकाम विभाग/वित्त विभागास सादर करावी.
४.९) महाराष्ट्र राज्य रस्ते विकास महामंडळ त्यांच्या आर्थिक स्थितीबाबतचा अहवाल या शासन निर्णयासोबत जोडलेल्या प्रपत्र - अ मध्ये दर सहा महिन्यांनी (३० मार्च/३० सप्टेंबर) सार्वजनिक बांधकाम विभागास/ महाराष्ट्र राज्य रस्ते विकास महामंडळास सादर करेल.
४.१०) प्रकल्प बांधकाम कालावधीत (Interest During Construction) व्याज अर्थसंकल्पीय अनुदानातून उपलब्ध करुन देण्यात येणार असल्याने सदर कर्जावरील व्याजाचे प्रदान प्रथम महाराष्ट्र राज्य रस्ते विकास महामंडळ यांनी करावे. तसेच, व्याज प्रदानामध्ये default होऊ नये याची महाराष्ट्र राज्य रस्ते विकास महामंडळाने दक्षता घ्यावी.
४.११) सदर महामार्गावरून ये-जा करणाऱ्या सर्व वाहनांची अचुक माहिती मिळण्याकरीता स्वतंत्र संगणकीय आज्ञावली (software) तयार करुन त्याचे संनियंत्रण मा. मुख्य सचिवांच्या अध्यक्षतेखाली समिती गठित करुन सदर समितीकडे देण्याबाबत सार्वजनिक बांधकाम विभागाने प्राथम्याने कार्यवाही करावी. तसेच, टोल वसूलीबाबत Fast Tag (RFID Tagging) चा वापर सर्व वाहनांसाठी करावा.
५. हमी शुल्क
५.१) महाराष्ट्र राज्य रस्ते विकास महामंडळाने शासन हमीवर घेतलेल्या कर्जावरील हमीशुल्काचा दर रु.२/- प्र.श.प्र.व. असा राहील.
पृष्ठ ५ पैकी ३
# Page 4
शासन निर्णय क्रमांकः शाहमी-२०२३/ सा.बां.वि./प्र.क्र. ०५/अर्थबळ ५.२) हे हमीशुल्क ज्या कालावधीकरिता देय राहील त्या कालावधीतील कोणत्याही दिवशी कमाल अदत्त असलेल्या कर्जाच्या रकमेवर देय राहील.
५. ३) प्रत्येक वित्तीय वर्षाच्या ३१ मार्च आणि / अथवा ३० सप्टेंबर रोजी अदत्त असलेल्या कर्जावर देय असलेल्या हमी शुल्काचे भागभांडवल स्वरुपात रुपांतर दर सहा महिन्यांनी अनुक्रमे १ एप्रिल आणि / अथवा १ ऑक्टोबर रोजी करण्यास सार्वजनिक बांधकाम विभाग/महाराष्ट्र राज्य रस्ते विकास महामंडळ हे जबाबदार असतील.
५.४) देय हमी शुल्क शासन तिजोरीत भरणा करण्यास सार्वजनिक बांधकाम विभाग / महाराष्ट्र राज्य रस्ते विकास महामंडळ यांचेकडून कसूर झाल्यास अशा कसूर केलेल्या थकीत रक्कमेवर पहिल्या तीन महिन्यासाठी १६ टक्के दराने व त्या पुढील कालावधीसाठी २४ टक्के दराने व्याज आकारले जाईल.
५.५) शासन हमी शुल्काची रक्कम “८२३५-सर्वसाधारण व इतर राखीव निधी, ११७- हमी विमोचन निधी (८२३५५०४५०१)” या लेखाशिर्षा शासकीय कोषागारात भरणा करावी.
५.६) शासन हमीवरील घेतलेल्या कर्जाच्या परतफेडीबाबत संनियंत्रणाची जबाबदारी सहसचिव/ उपसचिव, सार्वजनिक बांधकाम विभाग, मंत्रालय, मुंबई - ३२ यांची राहील.
६. हा शासन निर्णय सार्वजनिक बांधकाम विभागाच्या नस्ती क्र. खाक्षेस-२०२२/प्र.क्र.३५७/रस्ते ८ वरील प्रस्ताव व वित्त विभागाचा शासन हमी क्र. २/२०२२-२३ नुसार निर्गमित करण्यात येत आहे.
७. महाराष्ट्र राज्य रस्ते विकास महामंडळाने कर्ज घेण्यासंबंधी करावयाच्या करारपत्रावर स्वाक्षरी करण्याकरिता सार्वजनिक बांधकाम विभागातील संबंधीत सहसचिव / उपसचिव व वित्त विभागातील उप सचिव (अर्थबळ) यांना प्राधिकृत करण्यात येत आहे.
# Page 5
# Page 6
# Page 7