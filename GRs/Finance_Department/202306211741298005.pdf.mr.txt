# Page 1
श्रीक्षेत्र पंढरपूर येथे वारीसाठी येणाऱ्या वारकऱ्यांसाठी “विठ्ठल रखुमाई वारकरी विमा छत्र योजना” राबविण्याबाबत....
महाराष्ट्र शासन
वित्त विभाग
शासन निर्णय क्र. संकीर्ण-२०२३/प्र.क्र.५५/ विमा प्रशासन,
मंत्रालय, मादाम कामा मार्ग, हुतात्मा राजगुरू चौक, मुंबई-४०० ०३२.
दिनांक : २१ जून, २०२३
प्रस्तावना :
महाराष्ट्राचे आराध्य दैवत श्रीविठ्ठलाच्या पंढरपूर येथील वारीमध्ये दरवर्षी सुमारे १५ ते
२० लक्ष वारकरी सहभागी होतात. या वारकऱ्यांचे आजारपण, अपघात व मृत्यू यासाठी विमा
छत्र देण्याची बाब शासनाच्या विचाराधीन होती.
शासन निर्णय : आता शासनाने असा निर्णय घेतला आहे की, पंढरपूर दिंडीत सहभागी होणाऱ्या
वारकऱ्यांसाठी “विठ्ठल रखुमाई वारकरी विमा छत्र योजना” या योजनेच्या माध्यमातून विमा
छत्र उपलब्ध करुन देण्यात येईल. त्याचे स्वरुप खालीलप्रमाणे असेल :
(१) दिंडीच्या दरम्यान झालेल्या दुर्घटनेत / अपघातात वारकऱ्याचा मृत्यू झाल्यास प्रत्येकी
रु.५,००,००० /- (रुपये पाच लाख फक्त) शासनाकडून वारसास सानुग्रह अनुदान
देण्यात येईल.
(२) याव्यतिरिक्त, खाजगी क्षेत्रातील विमा कंपनीच्या सहाय्याने विमा योजना राबविण्यात
येईल. तिचे स्वरुप पुढीलप्रमाणे राहील :
१) दिंडीच्या दरम्यान अपघातात कायमचे अपंगत्व वा विकलांगता आल्यास विमा
कंपनीकडून खालीलप्रमाणे प्रतिव्यक्ती विमा रक्कम प्रदान करण्यात येईल :
(अ) दोन्ही हात, दोन्ही पाय, दोन्ही डोळे, एक हात / पाय व एक डोळा निकामी
झाल्यास रु.१,००,०००/
(ब) एक हात, एक पाय किंवा एक डोळा निकामी झाल्यास रु.५०,०००/
२) वैद्यकीय उपचारासाठी प्रत्येकी रु.३५,०००/- किंवा प्रत्यक्ष वैद्यकीय खर्च यापैकी
जी कमी असेल तेवढी रक्कम विमा कंपनीकडून प्रदान करण्यात येईल.
३) सदर विमा योजनेसंबंधीच्या अटी, शर्ती व अन्य तरतुदी परिशिष्ट-अ मध्ये नमूद
करण्यात आल्या आहेत.
# Page 2
शासन निर्णय क्रमांक: संकीर्ण-२०२३/प्र.क्र.५५/विमा प्रशासन
४) सदर विमा योजनेबाबत आवश्यकतेनुसार विमा संचालनालयाचा सल्ला घेण्यात
येईल.
(३) “विठ्ठल रखुमाई वारकरी विमा छत्र योजना" या योजनेची अंमलबजावणी, संनियंत्रण
तसेच विमाहप्ता भरण्याची कार्यवाही शासनाच्या मदत व पुनर्वसन विभागाकडून
करण्यात येईल.
# Page 3
# Page 4