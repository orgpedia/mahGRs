# Page 1
वस्तू व सेवाकर भवनाच्या वडाळा, मुंबई येथील नवीन इमारतीसह शासनाची विविध कार्यालये व शासकीय निवासस्थाने बांधकामासाठी अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यास मान्यता देणेबाबत.
महाराष्ट्र शासन
वित्त विभाग
शासन निर्णय क्र.पूरक-१०२३/प्र.क्र.६७/वि.प्र.४
मादाम कामा मार्ग, हुतात्मा राजगुरु चौक,
नवीन प्रशासकीय इमारत, ३ रा मजला,
मंत्रालय, मुंबई - ४०० ०३२
दिनांक- १३/०९/२०२३
वाचा:- १) वित्त विभाग, शासन निर्णय, क्र.विकवि-१४२०/प्र.क्र.४५/वि.प्र.४,दि.२२/०९/२०२० २) वित्त विभाग, शासन निर्णय, क्र. संकीर्ण- १०२३/प्र.क्र.६२/वि.प्र.४, दि.१४/०७/२०२३
शासन निर्णय : वस्तू व सेवाकर भवनाच्या वडाळा, मुंबई येथील नवीन इमारतीसह शासनाची विविध कार्यालये व शासकीय निवासस्थाने बांधकामासाठी महाराष्ट्र राज्य रस्ते विकास महामंडळाद्वारे करुन घेण्याकरिता रु.१००,००,००,०००/- (रु. शंभर कोटी फक्त) इतके अनुदान सन २०२३-२०२४ या वित्तीय वर्षातील खर्च भागविण्यासाठी मंजूर करण्यात आले आहे. सदर संपूर्ण (१००%) निधी रु.१००,००,००,०००/- (रु. शंभर कोटी फक्त ) कोषागारातून आहरित करण्यासाठी संदर्भ क्र.२ अन्वये मान्यता देण्यात आली आहे.
२. वस्तू व सेवाकर भवन, वडाळा, मुंबई येथील नवीन इमारतीसह शासनाची विविध कार्यालये व शासकीय निवासस्थाने बांधकामासाठीच्या सन २०२३-२४ या आर्थिक वर्षात जुलै, २०२३ च्या ( पावसाळी ) अधिवेशनात पूरक मागणीद्वारे मंजूर करण्यात आलेल्या रु.२५० कोटी निधीपैकी रु.१००,००,००,०००/- (रुपये शंभर कोटी फक्त) कोषागारातून आहरित करण्यासाठी याद्वारे मान्यता देण्यात येत आहे.
३. उपरोक्त बाबींवरील खर्च “मागणी क्र.जी-८, मुख्य लेखाशीर्ष ४०७०-इतर प्रशासनिक सेवांवरील भांडवली खर्च (००) ८००, इतर खर्च (००) (००) (०१)". महाराष्ट्र राज्य रस्ते विकास महामंडळाद्वारे विक्रीकर कार्यालयाच्या इमारतीचे बांधकाम (कार्यक्रम), ५३ मोठी बांधकामे (४०७० ०२४९ ) ” या लेखाशिर्षाखाली सन २०२३-२०२४ या वित्तीय वर्षातील मंजूर अनुदानातून भागविण्यात यावा.
# Page 2
शासन निर्णय क्रमांकः पूरक-१०२३/प्र.क्र.६७/वि.प्र.४
४. हा शासन निर्णय नियोजन विभागाच्या अनौपचारिक संदर्भ क्र.२१२/१४७२
दिनांक २४/०८/२०२३ तसेच वित्त विभागाच्या व्यय-७ शाखेच्या अनौपचारीक संदर्भ
क्र.४६४/२०२३/व्यय-७, दिनांक २८/०८/२०२३ अन्वये दिलेल्या सहमतीनुसार निर्गमित करण्यात येत आहे.