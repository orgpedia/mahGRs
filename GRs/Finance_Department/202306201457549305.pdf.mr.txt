# Page 1
दिनांक ०१ ऑक्टोबर २०१८ पासून करपात्र वस्तू / सेवा अथवा दोन्हींसाठी पुरवठादाराला करावयाच्या प्रदानातून २% TDS वजावट करणेबाबत......
महाराष्ट्र शासन
वित्त विभाग
शासन परिपत्रक क्रमांक : वसेक-१०२२/प्र.क्र.११/कराधान-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- २० जून, २०२३
वाचा: १. महाराष्ट्र वस्तू व सेवाकर कायद्यांतर्गत राज्यकर अधिसूचना क्र.५०/२०१८ दि. १८ सप्टेंबर २०१८ मध्ये अधिसूचना क्र. ५७/२०१८ दि. २३.१०.२०१८,६१/२०१८
दि ०५.११.२०१८ तसेच ७३/२०१८ दि. ३१.१२.२०१८ नुसार करण्यात आलेल्या सुधारणेसह २. शासन परिपत्रक क्र. संकिर्ण २०१८ / प्र.क्र.१४४/२०१८ कोषा प्रशा-५, दि २८ सप्टेंबर २०१८.
३. शासन परिपत्रक क्र. वसेक-१०२२/प्र.क्र.११/कराधान-१, दि. ०३ फेब्रुवारी, २०२२.
शासन परिपत्रक : महाराष्ट्र वस्तू व सेवाकर अधिनियम, २०१७ व केंद्रिय वस्तू व सेवाकर अधिनियम, २०१७ च्या कलम ५१ नुसार वस्तू किंवा सेवा अथवा दोन्हींच्या संदर्भात पुरवठादार / कंत्राटदार यांना देय असलेल्या देयकाच्या एकूण रकमेमधून २% टी.डी.एस. वजावट करण्याच्या संदर्भात आहरण व संवितरण अधिकारी, कोषागार / उपकोषागार अधिकारी तसेच, अधिदान व लेखा अधिकारी, मुंबई यानी अवलंबावयाच्या कार्यपध्दतीबाबत उपरोक्त संदर्भ क्र.२ नुसार सूचना देण्यात आल्या होत्या.
संदर्भ क्र. १ मधील अधिसूचनेत अधिसूचना क्र. ७३/२०१८ दि. ३१.१२. २०१८ अन्वये सुधारणा करण्यात आली आहे. सुधारित अधिसूचनेची प्रत यासोबत जोडण्यात आली आहे. या अनुषंगाने उपरोक्त संदर्भ क्र. २ मधील परिपत्रकात नमूद केलेल्या सुचनासंदर्भात सुधारित सूचना खालीलप्रमाणे निर्गमित करण्यात येत आहेत.
आहरण व संवितरण अधिकारी यांनी करावयाची कार्यवाही :
संदर्भ क्र. २ च्या परिपत्रकातील आहरण व संवितरण अधिकारी यांनी करावयाच्या कार्यवाही मधील मुद्दा क्र.४ व १२ मधील सूचनांसंदर्भात सुधारित सूचना खालीलप्रमाणे निर्गमित करण्यात येत आहेत.
४) आहरण व संवितरण अधिकारी यांनी पुरवठादार / कंत्राटदार यांना देय असलेल्या रकमेबाबतची देयके तयार करताना देय असलेल्या एकूण रकमेमधून २% TDS वजावट करण्याची दक्षता घ्यावी २% TDS वजावट करण्यासाठी देण्यात आलेल्या लेखाशिर्षासमोर स्पष्टपणे रक्कम नमूद करणे आवश्यक राहील.
तथापि, वस्तू व सेवा कर कायद्यातील कलम ५१ (१) मध्ये नमूद केलेल्या एका वजावटदाराने (TDS Deductor) वस्तू किंवा सेवा अथवा दोन्हींचा पुरवठा दुस-या वजावटदारास (TDS Deductor) केला असेल तर अशा प्रकरणात २% TDS वजावट करण्याची आवश्यकता नाही. या संदर्भात परिशिष्ट 'ड' म्हणजेच आहरण व संवितरण अधिकारी यांनी कोषागारास देयकासोबत सादर करावयाच्या प्रमाणपत्रामधील परिच्छेद तीन (III) व्दारे तसे प्रमाणित करणे आवश्यक असेल.
१२) आहरण व संवितरण अधिकारी यांनी देयकासोबत या परिपत्रकासोबत जोडलेल्या सुधारित परिशिष्ट 'ड' च्या नमुन्यात प्रमाणपत्र सादर करणे अनिवार्य आहे.
# Page 2
शासन परिपत्रक क्रमांकः वसेक-१०२२/प्र.क्र.११/कराधान-१
ब) कोषागार/उपकोषागार अधिकारी व अधिदान व लेखा अधिकारी, मुंबई यांनी करावयाची कार्यवाही :
संदर्भ क्र २ च्या परिपत्रकातील कोषागार/ उपकोषागार अधिकारी व अधिदान व लेखा अधिकारी, मुंबई यांनी करावयाच्या कार्यवाही मधील मुद्दा क्र. १ मधील सूचनांसंदर्भात सुधारित सूचना खालीलप्रमाणे निर्गमित करण्यात येत आहेत.
१) कोषागार / उपकोषागार अधिकारी व अधिदान व लेखा अधिकारी यानी दि ०१ ऑक्टोबर, २०१८ पासून देयक प्रदान करताना या देयकामधून २% TDS वजावट करण्यात आली आहे किंवा नाही याची तपासणी करावी व अशी वजावट केली नसल्यास देयके आक्षेपित करण्यात यावीत.
तथापि, देयक सादर करताना या परिशिष्टा सोबत जोडलेल्या सुधारित परिशिष्ट 'ड' मधील परिच्छेद तीन नुसार प्रमाणित केले असल्यास, अशा प्रकरणात २% TDS करण्याची आवश्यकता नसल्याने, कोषागार / उपकोषागार अधिकारी व अधिदान व लेखा अधिकारी, मुंबई यांनी असे देयक आक्षेपित करू नये.
# Page 3
# Page 4