# Page 1
राष्ट्रीय निवृत्तिवेतन योजनेच्या अंमलबजावणीबाबत राष्ट्रीय निवृत्तिवेतन योजनेचे सभासदत्व संपुष्टात आल्याने देय ठरणाऱ्या लाभांबाबत.
महाराष्ट्र शासन
वित्त विभाग
शासन शुध्दिपत्रक क्रमांक : अंनियो-२०१७/प्र.क्र.२६/सेवा-४
हुतात्मा राजगुरु चौक, मादाम कामा मार्ग,
वित्त विभाग, मंत्रालय, मुंबई-४०० ०३२.
दिनांक: १८ नोव्हेंबर, २०२१
वाचा: १) शासन निर्णय, वित्त विभाग क्र. अंनियो १००५/१२६/सेवा ४, दि. ३१/१०/२००५ २) शासन परिपत्रक, वित्त विभाग क्रमांक : अंनियो- २०१७/प्र.क्र. २६/ सेवा ४, दि. २८/०७/२०१७ ३) शासन निर्णय, वित्त विभाग क्र. अंनियो २०१९/प्र.क्र. २६६/सेवा ४, दि. १९/०८/२०१९
प्रस्तावना
वित्त विभाग, शासन निर्णय, दिनांक ३१/१०/२००५ अन्वये दिनांक ०१/११/२००५ रोजी अथवा
त्यानंतर नियुक्त झालेल्या शासकीय कर्मचाऱ्यास परिभाषित अंशदान निवृत्तिवेतन योजना लागू करण्यात
आली आहे. या शासन निर्णयाच्या परिच्छेद ३ (इ) यामध्ये “स्तर १ अंतर्गत प्रत्येक शासकीय कर्मचाऱ्यास
त्याच्या मूळ वेतन अधिक महागाई वेतन (असल्यास) अधिक महागाई भत्ता या रकमेच्या १० टक्के इतके
मासिक अंशदान द्यावे लागेल. ही रक्कम प्रत्येक महिन्यात कर्मचाऱ्याच्या वेतन देयकातून वजा करुन घेतली
जाईल. राज्य शासन समतुल्य अंशदान देईल. ही अंशदाने आणि गुंतवणूकीवरील प्राप्तीच्या रकमा, आहरीत
रकमा न येण्याजोग्या (Non- Withdrawable) निवृत्तिवेतन स्तर-१ खात्यामध्ये जमा केल्या जातील.” असे
नमुद आहे. सदर योजना दि. ०१/०४/२०१५ पासुन राष्ट्रीय निवृत्तिवेतन योजनेत समाविष्ट करण्यात आली
आहे.
तथापि, वरीलपैकी काही कर्मचाऱ्यांना विविध कारणास्तव महाराष्ट्र नागरी सेवा (निवृत्तिवेतन)
नियम १९८२ व भविष्य निर्वाह निधी योजना लागु करण्यात येते. दरम्यानच्या कालावधीत त्यांच्या वेतनातून
कपात केलेले कर्मचाऱ्याचे अंशदान व त्यावरील शासनाचे अंशदान हे राष्ट्रीय निवृत्तिवेतन योजनेच्या प्रान
खात्यात जमा करण्यात आलेले आहे. सदर रकमेपैकी कर्मचाऱ्याचे अंशदान व त्यावरील लाभ हे
कर्मचाऱ्याच्या भविष्य निर्वाह निधीमध्ये जमा करणे आणि शासनाचे अंशदान व त्यावरील लाभ शासनाला
जमा करणे याची कार्यपध्दती वाचा येथील अ.क्र. २ मधील परिच्छेद १ (अ) अन्वये निश्चित केली आहे. यामध्ये
“कोषागार अधिकारी यांनी प्राप्त रकमाचे दोन समान भाग करावेत. प्रथम भाग मुख्य लेखाशिर्ष ८००९ राज्य
भविष्य निर्वाह निधी, उपलेखाशिर्ष - ०१, लघुशिर्ष - १०१, सामान्य भविष्य निर्वाह निधीमध्ये चलनाने जमा
करण्यासाठी आहरण व संवितरण अधिकारी यांना रक्कम वर्ग करेल. तद्नंतर याबाबतचा संबंधित
# Page 2
शासन शुध्दिपत्रक क्रमांकः अंनियो-२०१७/प्र.क्र.२६/सेवा-४
कर्मचाऱ्याच्या भविष्य निर्वाह निधी खात्यात रक्कम जमा करणेबाबतचा प्रस्ताव आहरण व संवितरण
अधिकारी महालेखापाल कार्यालयास सादर करेल. महालेखापाल कार्यालय जमा चलनाच्या आधारे
संबंधित कर्मचाऱ्याच्या खात्यावर रक्कम जमा करेल. कोषागार अधिकारी वरील रक्कमेचा दुसरा भाग राज्य
शासनाच्या राष्ट्रीय निवृत्तीवेतन योजनेतील नियोक्त्याच्या अंशदानाच्या संकेतांकाखाली शासन लेख्यामध्ये
जमा करेल.” असे नमूद केले आहे.
वाचा येथील अ.क्र. ३ वरील शासन निर्णयान्वये दि. ०१/०४/२०१९ पासुन शासनाचे अंशदान १४
टक्के करण्यात आले आहे.
वरील प्रमाणे शासनाचे अंशदान १० टक्क्यावरुन १४ टक्के केल्यामुळे दि. ०१/०४/२०१९ नंतर
भविष्य निर्वाह निधी लागु झालेल्या कर्मचाऱ्यांच्या प्रान खात्यात जमा झालेल्या रकमांचे ईआरएम केल्यानंतर
त्या रकमेचे समान भाग करणे उचित होणार नाही. सन परिपत्रक क्र. अंनियो- २०१७/प्र.क्र.२६/
सेवा ४, दि. २८/०७/२०१७ मध्ये खालील प्रमाणे शुध्दिपत्रक निर्गमित करण्यात येत आहे.
शासन शुध्दिपत्रक
शासन परिपत्रक, वित्त विभाग क्रमांक अंनियो- २०१७/प्र.क्र. २६/ सेवा ४, दि. २८/०७/२०१७ मध्ये
परिच्छेद १ (अ) च्या दुसऱ्या उप परिच्छेदाच्या पहिल्या वाक्यातील 'दोन समान भाग करावेत” या मजकूरा
ऐवजी “दोन भाग करावेत, यातील प्रथम भाग म्हणजे कर्मचाऱ्याचे अंशदान व त्यावरील लाभ आणि दुसरा
भाग म्हणजे शासनाचे अंशदान व त्यावरील लाभ” असा मजकूर वाचण्यात यावा.
# Page 3