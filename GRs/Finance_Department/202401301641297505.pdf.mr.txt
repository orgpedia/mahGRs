# Page 1
उच्चाधिकार समिती समोर सादर होणा-या मंत्रालयीन
विभागांकडील प्रस्तावांबाबत मार्गदर्शक सूचना.
महाराष्ट्र शासन
वित्त विभाग,
शासन निर्णय क्रमांक : संकीर्ण २०२३/प्र.क्र.१७/व्यय-४,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- ३० जानेवारी, २०२४.
प्रस्तावना:-
मा. मुख्य सचिव यांचे अध्यक्षतेखाली विविध विभागातील प्रस्तावांवर निर्णय घेण्याकरीता उच्चाधिकार
समिती गठीत करण्यात आलेली असून सदर समितीसमोर त्या-त्या विभागांचे ठराविक प्रस्ताव सादर केले
जातात. (उदा. उद्योग विभागाचे प्रकल्प प्रस्ताव, माहिती तंत्रज्ञान विभागाचे प्रस्ताव, शालेय शिक्षण, उच्च व तंत्र
शिक्षण विभागाचे प्रस्ताव) उच्चाधिकार समितीच्या बैठकीत असे निदर्शनास आले आहे की, विचाराधीन
प्रस्तावांसंदर्भातील कागदपत्र बैठकीच्या वेळी किंवा बैठकीच्या पूर्वी अत्यल्प कालावधीमध्ये उपलब्ध करून दिली
जातात, त्यामुळे सदर प्रस्तावांची छाननी नियोजन विभाग व वित्त विभाग यांचेकडून करणे शक्य होत नाही.
शासन कार्यालयीन कार्यनियमावलीनुसार शासन निधीतून खर्चाचे प्रस्ताव सादर करण्यापूर्वी त्यांची
नियोजन विभाग व वित्त विभागाकडून पूर्व छाननी करणे अपेक्षित आहे, तथापि विचाराधीन प्रस्तावाची टिप्पणी
बैठकीच्या वेळी किंवा बैठक सुरू होण्यास कमी कालावधी राहिलेला असताना उपलब्ध करून देण्यात येत
असल्याने प्रस्तावाची योग्य छाननी होत नाही. हे प्रशासकीय दृष्ट्टया उचित नाही. उच्चाधिकारी समितीपुढे सादर
होणा-या प्रस्तावांची छाननी न होताच प्रस्ताव मंजूर होत असल्याने त्यास नियोजन व वित्तत विभागाची सहमती
आहे असा अर्थ निघतो. छाननी न झालेल्या अश्या प्रस्तावांची जबाबदारी मा. मुख्य सचिव व समिती सदस्यांवर
येते. सदर बाबी विचारात घेता उच्चाधिकार समितीकडे सादर होणारे सर्व प्रस्ताव नियोजन व वित्त विभाग
यांच्याकडून सवंकष छाननी करण्याकरीता कार्यपध्दती निश्चित करण्याची बाब शासनाच्या विचाराधीन होती.
शासन निर्णयः-
शासन कार्यनियमावलीनुसार उच्चाधिकार समितीसमोर निर्णय होण्याकरीता सादर करावयाच्या विविध
विभागातील प्रस्तावा संदर्भात पुढील प्रमाणे कार्यवाही करण्यात यावी.
१)उच्चाधिकार समितीकडे सादर करण्यात येत असलेले सर्व प्रस्ताव शासन कार्यालयीन
कार्यपध्दतीनुसार नियोजन व वित्त विभागाकडून छाननी केल्यानंतरच सादर करण्यात यावेत
याची विभागाने दक्षता घ्यावी.
२)जे प्रस्ताव कालमर्यादेतील आहेत असे प्रस्ताव नियोजन व वित्त विभागाकडे सादर करतांना
त्यामध्ये विभागाने कालमर्यादा नमूद करावी.
३)बैठकीच्या अनुषंगाने आवश्यक टिप्पणी किमान ४ दिवस आधी संबंधीत विभागास प्राप्त होईल
याची दक्षता विभागाने घ्यावी.
४)वित्तीय अधिकार नियमपुस्तिकेतील अटी शर्तीनुसार प्रस्ताव असावा.
५)विभागाने प्रस्तावामध्ये, केंद्र-राज्य योजना, लेखाशिर्ष व प्रस्तावाच्या अनुषंगाने लागणारा निधी
आणि उपलब्ध असलेली तरतूद नमूद करावी.
# Page 2
शासन निर्णय क्रमांकः संकीर्ण २०२३/प्र.क्र.१७/व्यय-४,
२. मा. मुख्यमंत्री महोदय यांनी दिलेल्या मान्यतेस अनुसरुन सदर शासन निर्णय निर्गमित करण्यात येत
आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध