# Page 1
दि.१/१/२०१६ ते दि. ३१/१२/२०१८ या कालावधीत सेवानिवृत्त झालेल्या अधिकारी / कर्मचारी यांची ७ व्या वेतन आयोगाची वेतननिश्चिती पडताळणी करण्यासाठी संचालनालयाच्या अधिनस्त मुंबई वेतन पडताळणी पथकाकरीता सेवानिवृत्त झालेल्या अतिरिक्त ४ अधिकारी/ कर्मचाऱ्यांच्या करार पध्दतीने झालेल्या नियुक्तीस मुदतवाढ मिळण्याबाबत.
महाराष्ट्र शासन
वित्त विभाग
शासन निर्णय क्रमांक- संकीर्ण-२०१९/९०/प्र.क्र.१२/सेवा-७
मंत्रालय, मुंबई ४०० ०३२.
दिनांक : २० एप्रिल, २०२२.
पहा :-१) सा.प्र.विभागाचा क्र.संकिर्ण-२७१५/प्र.क्र.१००/१३, दि.१७ डिसेंबर,२०१६ चा शासन निर्णय व समक्रमांकाचे दिनांक २१/२/२०१८ चे शुध्दीपत्रक.
२) शासन निर्णय वित्त विभाग क्रमांक- संकीर्ण-२०१९/९०/प्र.क्र.१२/सेवा-७, दि.२५ मे,२०२१.
३) संलेको-२०२२/वेपप/सेपुप/संमत्रक मुदतवाढ/प्र.क्र.४४/४९/१२३९, दि.१४ मार्च,२०२२ चे पत्र.
प्रस्तावना : दिनांक १/१/२०१६ ते दि.३१/१२/२०१८ या कालावधीमध्ये राज्य शासनाच्या सेवेतून सेवानिवृत्त झालेल्या कर्मचा-यांची ७ व्या वेतन आयोगाच्या तरतुदीनुसार वेतननिश्चिती पडताळणी करुन सेवानिवृत्तीची प्रकरणे महालेखापाल कार्यालयाकडे सादर केली जातात. वेतन पडताळणी पथकाकडे असलेल्या अपुऱ्या कर्मचारी संख्येमुळे उपरोक्त कालावधीमध्ये सेवानिवृत्त झालेल्या कर्मचाऱ्यांची सेवापुस्तके तपासणीस विलंब होत असून, सदर कामाकरीता सहाय्यक ठरणाऱ्या अधिकारी/कर्मचाऱ्यांची उणीव भासत असल्यामुळे वेतन पडताळणी कामकाजात झालेला गतीरोध दूर करण्याची प्रशासकीय निकड विचारात घेऊन सेवानिवृत्त झालेल्या ५ अतिरिक्त अधिकारी / कर्मचाऱ्यांना करार पध्दतीने ११ महिन्याच्या कालावधीसाठी नियुक्त करण्यास “एक विशेष बाब” म्हणून संदर्भ क्रमांक २ येथील दिनांक २५ मे, २०२१ च्या शासन निर्णयान्वये मान्यता देण्यात आली होती. यासंदर्भात लेखा व व कोषागारे संचालनालयाने वेतन निश्चिती प्रकरणांचा निपटारा लवकरात लवकर होण्याच्या दृष्टीने प्रलंबित सेवापुस्तकांची संख्या विचारात घेता कर्मचारी वर्गाचा तुटवडा असल्याने दि.२५ मे, २०२१ च्या शासन निर्णयानुसार नियुक्त केलेल्या ४ अतिरिक्त अधिकारी / कर्मचाऱ्यांच्या सेवेस दिनांक ७ जून,२०२२ च्या पुढे मुदतवाढ देण्याची विनंती संदर्भ क्रमांक ३ येथील पत्रान्वये केली आहे. त्यानुसार याबाबत शासनाने खालीलप्रमाणे निर्णय घेतला आहे.
शासन निर्णय : संचालनालयाच्या लेखा व कोषागारे यांचे अधिनस्त वेतन पडताळणी पथक, मुंबई यांच्या आस्थापनेवरील वेतननिश्चिती प्रकरणांचा निपटारा त्वरेने होण्याच्या दृष्टीने दिनांक २५ मे, २०२१ च्या लाभान्वये नियुक्त करण्यात आलेल्या ४ अतिरिक्त अधिकारी / कर्मचारी यांच्या सेवेस दि. ७ जून,२०२२ पासून सहा महिन्याची मुदतवाढ
# Page 2
शासन निर्णय क्रमांकः संकीर्ण-२०१९/९०/प्र.क्र.१२/सेवा-७
देण्यास “एक विशेष बाब” म्हणून मान्यता देण्यात येत आहे. वेतन पडताळणी पथक, मुंबई यांच्या आस्थापनेवरील वेतन पडताळणी प्रकरणांचा त्वरेने निपटारा करावा. सदर पदांना ६ महिन्यानंतर पुढे मुदतवाढ देता येणार नाही.
वेतन पडताळणी पथकातील सदर अधिकारी / कर्मचारी यांच्यावर होणारा खर्च "मागणी क्र.जी-५, प्रधानशीर्ष २०५४, कोषागार व लेखा प्रशासन, ०९७ कोषागार आस्थापना, (००)(०२) संगणकावरील खर्च २०५४ ०२०९-१३ कार्यालयीन खर्च" या लेखाशिर्षाखाली मंजूर अनुदानातून भागविण्यात यावा.