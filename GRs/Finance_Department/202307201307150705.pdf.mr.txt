# Page 1
पाटबंधारे प्रकल्पांवर होणाऱ्या भांडवली खर्चाच्या अनुषंगाने सन २०२२-२३ या वित्तीय वर्षासाठी व्याज समायोजनाची कार्यवाही करण्यासाठी व्याज दर निश्चित करणेबाबत.
महाराष्ट्र शासन
वित्त विभाग
शासन निर्णय क्रमांक: आयआरआय - २०२१/प्र.क्र.२६/२१/विनियम
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक: २० जुलै, २०२३
वाचा १) महाराष्ट्र अर्थसंकल्प नियमपुस्तिकेतील परिच्छेद क्र २५,९२ व १५३ आणि परिशिष्ट ८ व ११.
२) उप महा लेखापाल (ले. व ह.) महाराष्ट्र-२, नागपूर यांचे अर्धशासकीय पत्र क्र. VLC (Finance) दि.३०.०५.२०२३.
३) Government of India, Ministry of Finance, Department of Economic Affairs (Budget Division) Office Memorandum F.No. ६/१/२०१४-NS Dated २९.०९.२०२२.
प्रस्तावना
प्रचलित कार्यपद्धतीनुसार महा लेखापाल (ले. व अ.) २, महाराष्ट्र यांचे कार्यालयाकडून प्रत्येक वर्षाचे विनियोजन लेखे व वित्तीय लेखे अंतिम करताना पाटबंधारे प्रकल्पांवर होणाऱ्या
भांडवली खर्चाच्या अनुषंगाने व्याज समायोजनाची कार्यवाही करण्यात येते. त्यासाठी आवश्यक असणारे व्याजदर शासनाकडून महा लेखापाल कार्यालयास निश्चित करून दिले जातात.
२. सदर व्याजदर निश्चित करताना केंद्र शासनाच्या वित्त मंत्रालयाच्या अंतर्गत वित्तीय व्यवहार विभागाच्या अर्थसंकल्प शाखेने National Small Saving Fund कडून केंद्र सरकार आणि राज्य सरकार यांना दिल्या जाणाऱ्या कर्जांसाठी निश्चित केलेला व्याजदर आधारभूत मानून त्यामध्ये ०.५% इतकी वाढ करून व्याजदर निश्चित केला जातो आणि तो महा लेखापाल कार्यालयास कळविला जातो.
३. त्यानंतर, महालेखापाल यांच्या कार्यालयाकडून महाराष्ट्र अर्थसंकल्प नियमपुस्तिकेतील परिच्छेद क्र.२५, ९२ व परिच्छेद क्र. १५३ आणि परिशिष्ट ८ मधील विवरणपत्र - ड मधील अनुक्रमांक ७ अन्वये विहित करण्यात आलेली कार्यपद्धत अनुसरून व्याजाचे समायोजन करण्याची कार्यवाही करण्यात येते. या पार्श्वभूमीवर पाटबंधारे प्रकल्पांवर होणाऱ्या भांडवली खर्चाच्या अनुषंगाने सन २०२२-२३ या वित्तीय वर्षासाठी व्याज समायोजनाची कार्यवाही करण्यासाठी व्याज दर निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः आयआरआय-२०२१/प्र.क्र.२६/२१/विनियम
शासन निर्णय -
पाटबंधारे प्रकल्पांवर होणाऱ्या भांडवली खर्चाच्या अनुषंगाने सन २०२२-२३ या वित्तीय वर्षासाठी व्याज समायोजनाची कार्यवाही करण्यासाठी व्याजाचा दर ७.८% प्रतिवर्ष असा निश्चित करण्यात येत आहे.
# Page 3