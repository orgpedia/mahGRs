# Page 1
कोवीड- १९ या साथीच्या प्रादुर्भावामुळे करण्यात आलेल्या लॉकडाऊन कालावधीत झालेली आर्थिक तूट भरुन काढण्यासाठी महाराष्ट्र राज्य वीज निर्मिती कंपनी, मर्यादित द्वारे बँक ऑफ बडोदा कडून उभारण्यात येणाऱ्या कर्जास व त्यावरील व्याजास शासन हमी देण्याबाबत.
महाराष्ट्र शासन
वित्त विभाग,
शासन निर्णय क्रमांक : शाहमी-२०२१/ उउकावि /प्र.क्र.६६/अर्थबळ,
मंत्रालय, मुंबई - ३२
दिनांक : १४ जानेवारी, २०२२
वाचा -१) शासन निर्णय, वित्त विभाग, क्र. शाहमी -१०९९/प्रक्र.६८/शा. हमी, दि. ५.११.१९९९ २) शासन निर्णय, वित्त विभाग, क्र. शाहमी १००८/प्रक्र.१८/शा.हमी, दि. २८.४.२००८ ३) शासन निर्णय, उद्योग, उर्जा व कामगार विभाग क्र.संकीर्ण-२०२०/प्रक्र.१७१/उर्जा-५, दि.२४.७.२०२० प्रस्तावना: कोवीड-१९ या साथीच्या प्रादुर्भावामुळे करण्यात आलेल्या लॉकडाऊन कालावधीत महाराष्ट्रातील वीजेची दररोजची सरासरी मागणी २३००० मेगावॅट वरुन १६००० मेगावॅट इतकी कमी झाली होती. पुरेशी विजेची उपलब्धता, गुणवत्ता राखणे व सर्वांसाठी वीज या मुख्य योजनेच्या अनुषंगाने करावयाची कार्यवाही, महाराष्ट्र विद्युत नियामक आयोगाने औद्योगिक व वाणिज्यिक ग्राहकांना दिलेल्या सवलती तसेच शासनाच्या सवलती पाहता महानिर्मिती, महापारेषण व महावितरण कंपनीस आर्थिक समस्येला तोंड द्यावे लागत आहे. परिणामी आर्थिक तूट भरून काढण्यासाठी राज्यातील शासकीय वीज कंपन्यांना रु.२०,०००/- कोटीच्या मर्यादेत विविध वित्तीय संस्थांकडून कर्ज घेण्यास शासन हमी देण्याच्या व सदर शासन हमीवरील हमीशुल्क माफ करण्याच्या उर्जा विभागाच्या प्रस्तावास मा.
मंत्रिमंडळाने दि.९.६.२०२० रोजी झालेल्या मंत्रिमंडळ बैठकीत मंजूरी दिलेली असून त्यानुषंगाने करण्यात यावयाच्या कार्यवाही संदर्भात शासन निर्णय दि. २४.७.२०२० रोजी निर्गमित करण्यात आला आहे.
सदर शासन निर्णयानुसार शासन हमीवर घेण्यात येणाऱ्या कर्जाची रक्कम आणि अनुषंगिक अटी व शर्ती निश्चित करण्यासाठी मा. मुख्य सचिवांच्या अध्यक्षतेखाली उच्चाधिकार समिती स्थापन करण्यात आलेली आहे. सदर समिती समोर उर्जा विभागाने महाराष्ट्र राज्य वीज निर्मिती कंपनी, मर्यादित (महानिर्मिती) कंपनीस वित्तीय संस्थांकडून एकूण रु.२००० कोटी कर्ज व त्यावरील व्याजाच्या रकमेस हमी देण्याचा प्रस्ताव सादर केला होता. त्यास उच्चाधिकार समितीने दिनांक ७ डिसेंबर, २०२१ रोजीच्या बैठकीत मान्यता दिली आहे. त्यानुषंगाने शासन हमी देण्याची बाब शासनाच्या विचाराधीन होती.
# Page 2
शासन निर्णय क्रमांकः शाहमी-२०२१/ उउकावि /प्र.क्र.६६/अर्थबळ
शासन निर्णय :
कोवीड-१९ या साथीच्या प्रादुर्भावामुळे करण्यात आलेल्या लॉकडाऊन कालावधीतील आर्थिक तूट भरून काढण्यासाठी महाराष्ट्र राज्य वीज निर्मिती कंपनी, मर्यादित (महानिर्मिती) द्वारे बँक ऑफ बडोदा या वित्तीय संस्थेकडून (धनको) उभारण्यात येणाऱ्या रु.२००० कोटी कर्ज व त्यावर ६.७५% प्र. व.
या दराने होणारे रु.४६६.९३ कोटी व्याज असे एकूण रु. २४६६.९३ कोटी (अक्षरी रुपये दोन हजार चारशे सहासष्ट कोटी त्र्याण्णव लाख फक्त) इतक्या रकमेस शासन हमी मंजूर करण्यात येत आहे.
२. सदर शासन हमीवर कर्ज उचलण्याची मुदत शासन निर्णय निर्गमित केल्याच्या दिनांकापासून सहा महिन्यांच्या कालावधीपर्यंत वैध राहील.
३. धनको वित्तीय संस्थेसमवेत शासन हमीवर घेण्यात येणाऱ्या कर्जासंबंधी करण्यात येणाऱ्या करारपत्रात खालील अटी व शर्तींचा समावेश करण्यात यावा.
३.१) शासन हमी एकूण रु. २४६६.९३ कोटी इतक्या रकमेपुरतीच सिमीत राहील.
३.२) महानिर्मिती कंपनीने वित्तीय संस्थेकडून घेतलेल्या कर्जाची परतफेड करण्यास विलंब त्याकरिता आकारण्यात आलेल्या दंडनीय व्याजाकरीता व इतर कोणत्याही देय रकमांसाठी शासन हमी लागू होणार नाही.
३.३) महानिर्मिती कंपनीकडून कर्जाच्या परतफेडीबाबत अथवा व्याजाची रक्कम देण्याबाबत होणाऱ्या कसुरीची सूचना शासनास ९० दिवसाच्या आत देणे संबंधित वित्तीय संस्थेस बंधनकारक असेल.
३. ४) धनको संस्था ही राज्य शासनाच्या पूर्व अनुमतीशिवाय महानिर्मिती कंपनीला आदेशामध्ये विहित केलेल्या मर्यादेपेक्षा अधिक कर्ज देणार नाही. तसेच सदर प्रयोजनासाठी ऋणको अन्य कोणत्याही वित्तीय संस्थेकडून कर्ज घेणार नाही.
३.५) धनको संस्थांकडून घेण्यात आलेल्या कर्जातून निर्माण होणारी भविष्यातील मालमत्ता ही तारण म्हणून ठेवण्यात यावी.
३.६) महानिर्मिती कंपनीकडून कर्ज फेडीत कसूर झाल्यास महानिर्मिती कंपनीच्या तारण चल/ अचल मालमत्तेची विक्री / लिलाव ( Auction ) करुन कर्ज वसुलीची प्रक्रिया पूर्ण करावी.
तसेच, कर्ज वसूलीसाठी सर्वतोपरी प्रयत्न केल्याशिवाय संबंधित वित्तीय संस्थेला हमीपूर्ततेकरिता शासन हमीची प्रतिभूती म्हणून वापर करता येणार नाही.
३.७) धनको कडून महानिर्मिती कंपनीच्या तारण चल / अचल मालमत्तेची विक्री वसुलीचा निर्णय झाल्यास त्यासाठी एक समिती स्थापन करावी व त्या समितीमध्ये उद्योग उर्जा व कामगार विभाग व वित्त विभागाचा प्रत्येकी एक प्रतिनिधी घेण्यात यावा. तारण चल / अचल मालमत्तेची विक्री/ लिलाव करताना मुल्यांकन त्रयस्थ संस्थेकडून शासन नियमानुसार करणे आवश्यक राहील. तसेच, उक्त समितीमधील शासनाच्या दोन्ही प्रतिनिधींच्या अहवालासह लिलाव प्रक्रियेचे अंतिमीकरणास शासनाची मान्यता घेणे आवश्यक राहील.
वरील (३.१) ते (३.७) पैकी कोणत्याही अटीचा भंग झाल्यास शासन हमी अवैध होईल.
पृष्ठ ५ पैकी २
# Page 3
शासन निर्णय क्रमांक: शाहमी-२०२१/ उउकावि /प्र.क्र.६६/अर्थबळ
४. महानिर्मिती कंपनीस रु.२४६६.९३ कोटीची शासन हमी संदर्भाधिन अ.क्र. १ येथील दि.५.११.१९९९ मधील शासन निर्णयामध्ये नमूद केलेल्या अटी तसेच खालील अटीं व शर्तींच्या अधीन राहील:
४. १) महानिर्मिती कंपनी ही Principal Debtor राहील.
४. २) सदर धनको कडून घेण्यात येणा-या कर्जाचा वापर ज्या उद्दीष्टासाठी कर्ज घेण्यात आले आहे त्यासाठीच करण्यात यावा.
४.३) महानिर्मिती कपंनीकडून पुरेशा मत्तेची प्रतिभूती (Security) घेतल्यानंतरच धनको बँका कर्ज मंजूर करतील. सदर मत्तेची तपासणी वेळोवेळी व कमीत कमी सहा महिन्यातून एकदा तरी संबंधित बँक करेल.
४. ४) महानिर्मिती कंपनीने आवश्यक तेवढयाच कर्जाची उचल करावी.
४. ५) सदरचे कर्ज (मुद्दल + व्याज) फेडण्याची संपूर्ण जबाबदारी महानिर्मिती कंपनीची राहील.
४.६) सदर शासन हमीवर देण्यात आलेल्या कर्जाचे दायित्व शासनावर येणार नाही याबाबत उद्योग उर्जा व कामगार विभागाने दक्षता घ्यावी.
४.७) महानिर्मिती कंपनीने दर महिन्याला कर्ज परतफेडीच्या प्रगतीबाबतची स्थिती दर्शविणारी माहिती उद्योग उर्जा व कामगार विभागाकडे / वित्त विभागाकडे सादर करावी.
४.८) महानिर्मिती कंपनीने विहित कार्यपध्दतीने लेखा परिक्षित केलेल्या लेख्यांची एक प्रत शासनास सादर करावी.
४.९) महानिर्मिती कंपनी त्यांच्या आर्थिक स्थितीबाबतचा अहवाल या शासन निर्णयासोबत जोडलेल्या प्रपत्र-अ मध्ये दर सहा महिन्यांनी (३१मार्च/३० सप्टेंबर) उद्योग उर्जा व कामगार विभागास सादर करेल.
५. हमी शुल्क
मा.मंत्रिमंडळाने निर्णय घेतल्यानुसार सदर शासन हमीवरील हमीशुल्क माफ करण्यात येत आहे. तथापि, शासन हमीवरील घेतलेल्या कर्जाच्या परतफेडीबाबत संनियंत्रणाची जबाबदारी सहसचिव/ उपसचिव, उद्योग उर्जा व कामगार विभाग, मंत्रालय, मुंबई -३२ यांची राहील.
६. हा शासन निर्णय उद्योग उर्जा व कामगार विभागाच्या नस्ती क्र. संकीर्ण-२०२०/प्र.क्र.१७१/ उर्जा–५ (भाग-१) वरील प्रस्ताव व वित्त विभागाचा शासन हमी क्र.५/२०२१-२२ नुसार निर्गमित करण्यात येत आहे.
७. महानिर्मिती कंपनीस कर्ज घेण्याच्या अनुषंगाने संबंधित वित्तीय संस्थांसोबत करण्यात येणाऱ्या करारपत्रांवर स्वाक्षरी करण्याकरिता उद्योग उर्जा व कामगार विभागातील संबंधीत सहसचिव/ उपसचिव व वित्त विभागातील उप सचिव (अर्थबळ) यांना प्राधिकृत करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः शाहमी-२०२१/ उउकावि /प्र.क्र.६६/अर्थबळ
# Page 5
# Page 6
# Page 7