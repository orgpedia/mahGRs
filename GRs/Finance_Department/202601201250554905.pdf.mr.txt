# Page 1
सेवार्थ प्रणालीतील मंजूर पदांचा ताळमेळ
घेण्याच्या अनुषंगाने आहरण व संवितरण
अधिकारी तसेच प्रशासकीय विभागांनी
करावयाच्या कार्यवाहीबाबत...
माहे जानेवारी, २०२६ देय फेब्रुवारी, २०२६ ची
मासिक वेतन देयके सादर करण्यास मुदतवाढ
देण्याबाबत...
महाराष्ट्र शासन
वित्त विभाग
शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४
३ रा मजला, दालन क्रमांक ३३९, मादाम कामा मार्ग
हुतात्मा राजगुरु चौक, मंत्रालय, मुंबई ४०० ०३२
दिनांक: २० जानेवारी, २०२६.
वाचा:- १. महाराष्ट्र शासन, वित्त विभाग, शासन निर्णय, क्रमांक संकीर्ण १००७/प्र.क्र.११२/भाग ४/कोषा प्रशा.५,
दि.२६.११.२०१२.
२. महाराष्ट्र शासन, वित्त विभाग, शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४,
दि.६.४.२०२५.
३. महाराष्ट्र शासन, वित्त विभाग, शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४,
दि.६.८.२०२५.
४. महाराष्ट्र शासन, वित्त विभाग, शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४,
दि.७.१०.२०२५.
प्रस्तावना :
सेवार्थ प्रणालीतील मंजूर पदांचा ताळमेळ घेण्याच्या अनुषंगाने, सर्व आहरण व संवितरण अधिकारी तसेच
सर्वप्रशासकीय विभागांनी करावयाच्या कार्यवाहीबाबत सविस्तर सूचना उक्त “वाचा” मधील अनुक्रमाक ३ समोर
नमूद शासन परिपत्रकान्वये निर्गमित करण्यात आलेल्या आहेत. तसेच “वाचा” मधील अनुक्रमाक ४ अन्वये माहे
ऑक्टोबर, २०२५ देय माहे नोव्हेंबर, २०२५ ची मासिक वेतन देयके स्विकारण्यास मुदतवाढ देण्यात आली आहे.
तथापि, अद्यापि काही प्रशासकीय विभागांकडून सदरची कार्यवाही पूर्ण न झाल्यामुळे मुदतवाढ देण्यासाठी
विनंती करीत आहेत. ही बाब पाहता, सेवार्थ प्रणालीतील मंजूर पदांचा ताळमेळ घेण्याच्या अनुषंगाने, माहे
जानेवारी, २०२६ देय फेब्रुवारी, २०२६ या कालावधीकरिता पुनश्च: एकदा मुदतवाढ देण्याची बाब शासनाच्या
विचाराधिन होती. त्याअनुषंगाने पुढीलप्रमाणे शासन परिपत्रक निर्गमित करण्यात येत आहे.
# Page 2
शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४, दि.२० जानेवारी, २०२६
शासन परिपत्रक :
सेवार्थ प्रणालीतील मंजूर पदांचा ताळमेळ घेण्याच्या संदर्भातील कामकाज पूर्ण करण्यासाठी सर्व आहरण
व संवितरण अधिकारी तसेच सर्व प्रशासकीय विभागांनी करावयाच्या कार्यवाहीस माहे जानेवारी, २०२६ देय माहे
फेब्रुवारी, २०२६ ची मासिक वेतन देयके सादर करण्यास एक विशेष बाब म्हणून मुदतवाढ देण्यात येत आहे.
२. तरी सर्व प्रशासकीय विभागांना कळविण्यात येते की, सदर कामकाज प्रथम प्राधान्याने पूर्ण करण्यात
यावे, यासाठी यानंतर कोणत्याही सबबीवर मुदतवाढ देण्यात येणार नाही, याची सर्व संबंधितांनी गांभिर्याने नोंद
घ्यावी. सदर कामकाज प्रलंबित राहील्यामुळे वेतन प्रदानास विलंब झाल्यास त्याची संपूर्ण जबाबदारी संबंधित
आहरण व संवितरण अधिकारी यांची आणि संबंधित मंत्रालयीन प्रशासकीय विभाग स्तरावरील संबंधित
अधिकारी यांची राहील, याचीदेखील सर्व संबंधितांनी गांभिर्याने नोंद घ्यावी.
३. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3