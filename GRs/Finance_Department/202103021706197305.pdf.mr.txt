# Page 1
जलसंपदा विभागांतर्गत महामंडळांच्या अनुदान संवितरण संनियंत्रणासाठी बीम्स प्रणालीवर आभासी स्वीय प्रपंजी लेखा (Virtual P.L.A.) निर्माण करणेबाबत....
महाराष्ट्र शासन
वित्त विभाग
शासन निर्णय क्रमांक : संकीर्ण २०१९/प्र.क्र.९२ / कोषा-प्रशा ५
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
तारीख : ०२ मार्च, २०२१
वाचा-: १. शासन निर्णय, जलसंपदा विभाग क्र. बीजीएम-१०१०/(३९२/२०१०) अर्थ-१, दि. २२ डिसेंबर, २०१० २. शासन निर्णय, वित्त विभाग क्र. संकीर्ण२०१५/प्र.क्र.०६/कोषा प्रशा-५, दि. २७ सप्टेंबर, २०१६
प्रस्तावना: जलसंपदा विभागांतर्गत कार्यरत असलेल्या विविध पाटबंधारे विकास महामंडळांना भांडवली खर्च भागविण्यासाठी शासनाकडून अनुदान दिले जात असून, सदर अनुदान निरनिराळ्या पाटबंधारे प्रकल्पांसाठी विविध योजनेंतर्गत मंजूर केले जाते. सदर मंजूर झालेल्या रकमा शासनाच्या एकत्रित निधीतून आहरित करुन महामंडळांसाठी प्राधिकृत केलेल्या संबंधित कोषागारामधील स्वीय प्रपंजी लेख्यांमध्ये वर्ग केल्या जातात. स्वीय प्रपंजी लेख्यातून महामंडळ सदर निधीचे आहरण करुन वाणिज्यिक बँकांतील संचलन खात्यात वर्ग करुन खर्च केला जातो.
२. शासनाकडून मंजूर केलेले अनुदान ज्या प्रयोजनासाठी वितरित केले जाते. त्या प्रयोजनासाठीच संबंधित आर्थिक वर्षात खर्च न होता बऱ्याच कालावधीसाठी शासनाच्या लेख्याबाहेर वाणिज्यिक बँकांत जमा करुन ठेवला जातो. हा शासन निधीचा अपव्यय असून सदर बाब शासनाच्या आर्थिक धोरणाशी विसंगत आहे. त्याचबरोबर अनुदान वितरणे व प्रत्यक्ष खर्चासंबंधी अद्ययावत माहिती शासनास त्वरित उपलब्ध होऊ शकत नाही. या सर्व बाबींचा विचार करता, जलसंपदा विभागांतर्गत कार्यरत असलेल्या विविध पाटबंधारे विकास महामंडळाचे विद्यमान स्वीय प्रपंजी लेखे शासनाच्या “अर्थसंकल्प अंदाज, वितरण व संनियंत्रण प्रणालीशी (बीम्स)” संलग्न करुन शासनाकडून वितरित झालेल्या भांडवली अनुदानाचा विनियोग सदर प्रणालीमार्फतच करण्याची सुविधा जलसंपदा विभागांतर्गत असलेल्या पाटबंधारे विकास महामंडळांना उपलब्ध करुन देण्याची बाब शासनाच्या विचाराधीन होती. त्यासाठी राष्ट्रीय सूचना विज्ञान केंद्र, पुणे यांच्याकडून “बीम्स" प्रणालीचा विस्तार करुन “आभासी स्वीय प्रपंजी लेखा” ठेवण्याची सुविधा निर्माण करण्यात आली आहे. या संदर्भात शासनाने आता पुढीलप्रमाणे निर्णय घेतला आहे.
# Page 2
शासन निर्णय क्रमांकः संकीर्ण २०१९/प्र.क्र.९२/कोषा-प्रशा ५
शासन निर्णय
१) जलसंपदा विभागांतर्गत कार्यरत असलेल्या विविध पाटबंधारे विकास महामंडळांसाठी कोषागारात उघडण्यात आलेले स्वीय प्रपंजी लेखे “बीम्स" प्रणालीशी संलग्न करण्यात येतील. राज्य शासनाच्या अर्थसंकल्पाद्वारे प्राप्त होणारे भांडवली खर्चासाठीचे अनुदान महामंडळांकडून विद्यमान कार्यपध्दतीनुसार स्वीय प्रपंजी लेख्यात जमा करण्यात येईल. या स्वीय प्रपंजी लेख्यांचे संनियंत्रण संबंधित कोषागारामार्फत न होता बीम्स अंतर्गत विकसित केलेल्या “आभासी स्वीय प्रपंजी लेखा प्रणाली” (Virtual Personal Ledger Account System) द्वारे होईल. तथापि, सदर लेख्यांचे व्यवस्थापन प्रचलित कार्यपध्दतीप्रमाणे कोषागारामार्फतच होईल.
२) पाटबंधारे विकास महामंडळ व त्यांचे अधिनस्त कार्यालयांकडून होणाऱ्या भांडवली स्वरुपाच्या खर्चाचे प्रदान प्रचलित पध्दतीप्रमाणे वाणिज्यिक बँकेच्या संचलन खात्यातून न करता आभासी स्वीय प्रपंजी लेख्यातून थेट अदात्याच्या बँक खात्यात होईल. त्याकरीता कोषागारात प्रदानासाठी सद्य:स्थितीत कार्यान्वित असलेल्या CMP या स्टेट बँक ऑफ इंडियाच्या प्रणालीचा वापर करण्यात येईल. स्वीय प्रपंजी लेख्यातून रक्कम अदा करणेसाठी धनादेश पुस्तकाचा वापर पुर्णपणे बंद करावयाचा आहे. शासन निर्णय, वित्त विभाग क्र. संकीर्ण १०१०/प्र.क्र.६८/भाग-२ / कोषा प्रशा-५, दि.३१.०१.२०१३ मधील परिच्छेद क्रमांक ४ मध्ये नमूद केल्यानुसार, धनादेश निर्गमित करावा लागणाऱ्या अपवादात्मक परिस्थितीत स्वीय प्रपंजी लेख्यातून अंतर्गत खर्चासाठी वाणिज्यिक बँकांच्या संचालन खात्यात रक्कम वर्ग करावयाची असल्यास, पाटबंधारे विकास महामंडळाचे कार्यकारी संचालक व मुख्य लेखा व वित्त अधिकारी यांच्या सहमतीने रक्कम वर्ग करता येईल. तशी सुविधा आभासी स्वीय प्रपंजी लेखा कार्यप्रणालीमध्ये करण्यात आली आहे. सदर प्रणाली वापरताना अवलंबावयाची कार्यपध्दती परिशिष्ट-अ मध्ये देण्यात आली आहे.
३) “आभासी स्वीय प्रपंजी लेखा” प्रणालीचा वापर दि.०१ एप्रिल, २०२१ पासून महाराष्ट्र कृष्णा खोरे विकास महामंडळ, पुणे येथे पथदर्शी स्वरुपात अंमलात येईल. तदनंतर दि.०१ ऑगस्ट, २०२१ पासून जलसंपदा विभागांतर्गत असलेल्या सर्व पाटबंधारे महामंडळात प्रायोगिक तत्वावर सदर कार्यप्रणाली वापरली जाईल. दि.०१ एप्रिल, २०२२ पासून पुढे जलसंपदा विभागांतर्गत कार्यरत सर्व पाटबंधारे महामंडळांना व त्यांचे अधिनस्त आहरण व संवितरण अधिकाऱ्यांना बांधकाम, पुर्नवसन व भूसंपादन यासाठी राज्य शासनाकडून प्राप्त होणाऱ्या भांडवली अनुदानाचा विनियोग आभासी स्वीय प्रपंजी लेखा कार्यप्रणालीद्वारेच करणे अनिवार्य राहील.
४) महाराष्ट्र कृष्णा खोरे विकास महामंडळात सदर प्रणाली पथदर्शी स्वरुपात वापरात असतांना, काही अडचणी उद्भवल्यास किंवा काही किरकोळ स्वरुपाचा फेरबदल आवश्यक असल्यास,संचालक, लेखा व कोषागारे यांच्या सहमतीने राष्ट्रीय सूचना विज्ञान केंद्र, पुणे यांनी तातडीने अडचणी दूर कराव्यात अथवा आवश्यकतेनुसार कार्यप्रणालीमध्ये फेरबदल करावा. तद्नंतरही आवश्यकतेनुसार महाराष्ट्र कृष्णा खोरे विकास महामंडळ यांचे मुख्य वित्त
पृष्ठ १३ पैकी २
# Page 3
शासन निर्णय क्रमांकः संकीर्ण २०१९/प्र.क्र.९२/कोषा-प्रशा ५
व लेखा अधिकारी यांच्या सल्ल्यानुसार सर्व पाटबंधारे विकास महामंडळांसाठी आवश्यक त्या सुधारणा राष्ट्रीय सूचना विज्ञान केंद्र, पुणे यांनी संचालक, लेखा व कोषागारे यांच्या सहमतीने कराव्यात.
५) आभासी स्वीय प्रपंजी लेखा कार्यप्रणालीवरील विविध वापरकर्त्यास (कोषागार कार्यालय, प्रशासकीय विभाग, पाटबंधारे विकास महामंडळे) विविध टप्प्यावर (उदा. कोषागारातील आहरण, CMP प्रणालीवरील प्रदाने, अयशस्वी व्यवहार, ताळमेळासाठीचे नमुने इ.) आवश्यक असणारे अहवाल संचालक, लेखा व कोषागारे यांनी राष्ट्रीय सूचना विज्ञान केंद्राच्या मदतीने वेळोवेळी विकसित करुन घ्यावे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13