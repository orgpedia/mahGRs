# Page 1
नवीन सेवार्थ प्रणाली अंमलबजावणीबाबत...
आहरण व संवितरण अधिकारी यांनी सेवार्थ प्रणालीतील सद्य:स्थितीतील उपलब्ध विदा (Data) नवीन सेवार्थ प्रणालीत अद्ययावत करण्यास मुदतवाढ देणेबाबत..
महाराष्ट्र शासन
वित्त विभाग
शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४
दालन क्रमांक ३३७, ३ रा मजला, मादाम कामा मार्ग
हुतात्मा राजगुरु चौक, मुंबई ४०० ०३२
दिनांक:३० नोव्हेंबर, २०२३
वाचा:- शासन परिपत्रक क्रमांक संकिर्ण-२०२२/प्र.क्र.२९/कोषा प्रशा-४, दि.१७ ऑक्टोबर, २०२३
प्रस्तावना - उपरोक्त ‘वाचा’ येथील शासन परिपत्रकान्वये, सर्व आहरण व संवितरण अधिकाऱ्यांनी सेवार्थ प्रणालीतील सद्यस्थितीतील उपलब्ध विदा (Data) नवीन सेवार्थ प्रणालीत दिनांक १५ नोव्हेंबर, २०२३ पूर्वी अद्ययावत करण्याबाबत तसेच सदर कार्यवाही पूर्ण केली नसल्यास माहे नोव्हेंबर, २०२३ देय डिसेंबर, २०२३ ची वेतन देयके पारित होणार नाहीत, अशा सूचना निर्गमित करण्यात आल्या आहेत.
तथापि,बहुतांश आहरण व संवितरण अधिकारी यांचेकडील नवीन सेवार्थ प्रणालीमधील विदा (Data) अद्ययावत होणे शिल्लक आहे. तसेच मोठ्या प्रमाणात नवीन सेवार्थ प्रणालीमध्ये चुकीची माहिती भरली असल्याचे निदर्शनास आले आहे. ही बाब पाहता, सेवार्थ प्रणालीतील सद्यस्थितीतील उपलब्ध विदा (Data) नवीन सेवार्थ प्रणालीत अद्ययावत करण्यास मुदतवाढ देण्याची बाब विचाराधिन होती.
शासन परिपत्रक :
उक्त प्रस्तावनेमध्ये नमूद वस्तुस्थितीच्या पार्श्वभूमीवर सर्व आहरण व संवितरण अधिकारी, अधिदान व लेखा अधिकारी व सर्व कोषागार अधिकारी यांना खालील सूचना देण्यात येत आहेत.
१. सेवार्थ प्रणालीतील सद्य:स्थितीतील उपलब्ध विदा (Data) नवीन सेवार्थ प्रणालीत दिनांक ३१ डिसेंबर, २०२३ पूर्वी अद्ययावत करण्यात यावा. तसेच सदर कार्यवाही पूर्ण करुन माहे डिसेंबर, २०२३ देय माहे जानेवारी २०२४ ची मासिक वेतन देयके सादर करतांना परिपत्रकासोबतच्या प्रमाणपत्रात आहरण व संवितरण अधिकारी यांच्या स्वाक्षरीने वेतन देयकासोबत सादर करण्यात यावे.
२. सदरची कार्यवाही पूर्ण केली नसल्यास माहे डिसेंबर, २०२३ देय माहे जानेवारी २०२४ ची मासिक वेतन देयके अधिदान व लेखा कार्यालय, मुंबई, जिल्हा कोषागार कार्यालये आणि उप कोषागार कार्यालये येथे स्विकारली जाणार नाहीत, याची सर्व आहरण व संवितरण अधिकारी यांनी नोंद घ्यावी.
३. प्रस्तुत मुदतवाढीतून लेखा व कोषागारे संचालनालय, स्थानिक निधी लेखा संचालनालय (Local Fund Audit) व त्यांच्या अधिनस्त सर्व संबधित आहरण व संवितरण अधिकाऱ्यांना वगळण्यात येत आहे. जर या कार्यालयांची विदा (Data) अद्ययावत करण्याची कार्यवाही अपूर्ण असल्यास माहे नोव्हेंबर २०२३ देय
# Page 2
शासन परिपत्रक क्रमांकः संकिर्ण-२०२२/प्र.क्र.२९/कोषा प्रशा-४
डिसेंबर २०२३ ची वेतन देयके अधिदान व लेखा कार्यालय, मुंबई, जिल्हा कोषागार कार्यालये आणि उप कोषागार कार्यालये येथे स्विकारली जाणार नाहीत. मात्र इतर सर्व आहरण व संवितरण अधिकारी यांची माहे नोव्हेंबर, २०२३ देय माहे डिसेंबर, २०२३ ची वेतन देयके अधिदान व लेखा कार्यालय, मुंबई, जिल्हा कोषागार कार्यालये आणि उप कोषागार कार्यालये येथे स्विकारली जातील.
# Page 3
# Page 4