# Page 1
प्रतिनियुक्तीवरील कर्मचाऱ्यांचे अंशदान त्यांच्या PRAN
खाती वेळेवर जमा करण्यासाठी सुधारीत कार्यपध्दतीबाबत.
महाराष्ट्र शासन
वित्त विभाग,
शासन परिपत्रक क्रमांक : संकीर्ण २०२५/प्र.क्र.२६/सेवा-४,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १०.०७.२०२५.
वाचा : १) शासन निर्णय, वित्त विभाग क्रमांक : अंनियो-२०१५/(NPS)प्र.क्र.३२/सेवा-४,
दि.०६.०४.२०१५.
२) शासन परिपत्रक, वित्त विभाग क्रमांक : अंनियो-२०१७/प्र.क्र.२७/सेवा-४, दि.२८.०७.२०१७.
प्रस्तावना
उपरोक्त संदर्भ क्र.१ च्या शासन निर्णयान्वये राष्ट्रीय निवृत्तिवेतन प्रणालीच्या अंमलबजावणीची
कार्यपध्दती विषद करण्यात आली आहे. सदर शासन निर्णयातील परिच्छेद क्र.१४ व ३९ अन्वये स्वीयेत्तर
सेवेतील अधिकारी / कर्मचारी यांचे राष्ट्रीय निवृत्तिवेतन प्रणालीअंतर्गत अंशदाने केंद्रीय देखभाल
अभिकरणाकडे वर्ग करण्याची कार्यपध्दती विषद केलेली आहे. तसेच संदर्भ क्र.२ येथील परिपत्रकान्वये
शासकीय अधिकारी / कर्मचारी यांची सेवा स्वीयेत्तर सेवेकडे वर्ग करणाऱ्या कार्यालयातील आहरण व
संवितरण अधिकारी यांनी संबंधित कर्मचाऱ्यांच्या नोंदणीच्या अनुषंगाने तसेच अधिदान व लेखा कार्यालय/
जिल्हा कोषागार कार्यालय यांनी सेवार्थ प्रणालीतील उपलब्ध सुविधांद्वारे चलन नोंदणी कार्यपध्दतीबाबत
मार्गदर्शक सूचना निर्गमित केल्या आहे. उपरोक्त दोन्ही संदभांन्वये, प्रतिनियुक्तीवरील अधिकारी /
कर्मचारी यांची अंशदाने वेळीच केंद्रीय देखभाल अभिकरणाकडे पाठविण्याबाबत खात्री करावयाची
असल्याचेही सुचित करण्यात आले आहेत.
२. विषयांकित प्रकरणी सुलभ कार्यपध्दती असूनही स्वीयेत्तर सेवेतील कर्मचाऱ्यांची अंशदाने केंद्रीय
देखभाल अभिकरणाकडे पाठविण्यास विलंब होत असल्याचे निदर्शनास आलेले आहे. स्वीयेत्तर सेवेतील
अधिकारी / कर्मचारी यांचे स्वत:चे अंशदान व नियोक्त्याच्या अंशदानाच्या रकमा वेळीच त्यांच्या PRAN
खाती जमा करण्याच्या कार्यपध्दतीत सुधारणा करण्याची बाब शासनाच्या विचाराधीन होती.
शासन परिपत्रक :-
स्वीयेत्तर सेवेतील अधिकारी / कर्मचारी यांचे स्वत:चे अंशदान व नियोक्त्याचे अंशदान संदर्भ क्र.१
येथील शासन निर्णयामधील परिच्छेद क्रमांक १४ व ३९ अन्वये कोषागाराने सेवार्थ प्रणालीत नोंदणी करुन
SCF फाईलच्या आधारे अंशदाने केंद्रीय देखभाल अभिकरणाकडे पाठविण्यात येत होती, त्यात बदल
# Page 2
करुन स्वीयेत्तर सेवेतील कार्यालयाची सेवार्थ प्रणालीत अधिदान व लेखा कार्यालय / जिल्हा कोषागार
कार्यालयाने नोंदणी करुन दिल्यावर चलन नोंदणी स्वीयेत्तर सेवेतील प्राधिकरणाने बनवणारा (MAKER)
म्हणून व अधिदान व लेखा कार्यालय / जिल्हा कोषागार कार्यालयाने तपासक (CHECKER) म्हणून
अंशदाने केंद्रीय देखभाल अभिकरणाकडे पाठविण्याबाबतची सुधारीत कार्यपध्दती खालीलप्रमाणे -
अ) स्वीयेत्तर कार्यालयांसाठी सेवार्थ प्रणालीमध्ये लॉगिन उपलब्ध करुन देणे (challan entry maker
module)
i.स्वीयेत्तर सेवेतील अधिकारी / कर्मचारी यांच्या अंशदानाच्या रकमा त्यांच्या PRAN खाती जमा
करण्याच्या प्रयोजनार्थ स्वीयेत्तर सेवेतील कार्यालयांनी प्रथम सेवार्थ प्रणालीमध्ये लॉगिन उपलब्ध
होण्याकरिता सोबत जोडलेल्या नमुना अ प्रमाणे प्रस्ताव अधिदान व लेखा कार्यालय / जिल्हा
कोषागार कार्यालय यांच्याकडे पत्रासोबत ऑफलाईन पध्दतीने सादर करावा.
ii.अधिदान व लेखा कार्यालय / जिल्हा कोषागार कार्यालय यांनी संबंधित प्रस्तावाची पडताळणी
करुन सेवार्थ प्रणालीमध्ये स्वीयेतर कार्यालयांना challan entry module maker login उपलब्ध
होण्याकरिता नमुना-अ मधील तपशील सेवार्थ प्रणालीत भरुन त्या प्रस्तावास मान्यता द्यावी.
iii.अधिदान व लेखा कार्यालय / जिल्हा कोषागार कार्यालय यांनी सदर प्रस्तावास मान्यता
दिल्यानंतर स्वीयेत्तर सेवेतील कार्यालयांना सेवार्थ प्रणालीमध्ये challan entry module maker
login उपलब्ध होईल. सदरचे लॉगिन हे केवळ स्वीयेत्तर सेवेतील अधिकारी / कर्मचारी यांच्या
राष्ट्रीय निवृत्तिवेतन योजनेंतर्गत मासिक अंशदानाच्या रकमा सेवार्थ प्रणालीत नोंद घेण्यापुरते
मर्यादित असेल.
iv.अधिदान व लेखा कार्यालय / जिल्हा कोषागार कार्यालय यांनी स्वीयेतर सेवेतील कार्यालयांना
सेवार्थ प्रणालीमध्ये challan entry module maker login generate झाल्याबाबत पत्राद्वारे युझर
आयडी व पासवर्ड कळवावा.
ब) स्वीयेत्तर सेवेतील अधिकारी / कर्मचारी यांची सेवार्थ प्रणालीत नोंदणी -
i.राज्य शासनातील अधिकारी/कर्मचारी स्वीयेत्तर सेवेतील पदावर नियुक्त झाल्यास, स्वीयेत्तर
सेवेतील कार्यालयाने संबंधीत अधिकारी/कर्मचारी यांची नमुना-ब मधील माहिती सेवार्थ प्रणालीत
भरावी व सदर स्वीयेत्तर सेवेतील अधिकारी/कर्मचारी यांस सेवार्थ प्रणालीमध्ये Attach करुन
घ्यावे. नमुना-ब ची माहिती अधिदान व लेखा कार्यालय/जिल्हा कोषागार कार्यालय यांच्याकरीता
सेवार्थ प्रणालीमध्ये उपलब्ध होईल.
ii.अधिदान व लेखा कार्यालय/जिल्हा कोषागार कार्यालय यांनी नमुना-ब ची पडताळणी करुन
त्यास तीन कामाच्या दिवसात online मान्यता द्यावी.
# Page 3
क)Challan Entry Module Maker Login द्वारे सेवार्थ प्रणालीत challan entry करणे-:
i.स्वीयेतर सेवेतील कार्यालयाने त्यांच्याकडे कार्यरत असलेल्या सर्व स्वीयेतर सेवेतील
अधिकारी/कर्मचारी यांच्या एकूण कर्मचारी अंशदानाच्या रकमेचे चलन राज्य शासकीय
कर्मचारी यांचेकरीता मुख्य लेखाशीर्ष ८३४२५२१२, अखिल भारतीय सेवेतील अधिकारी-
भारतीय प्रशासन सेवा मुख्य लेखाशीर्ष ८३४२५२२१, भारतीय पोलीस सेवा मुख्य लेखाशीर्ष
८३४२५२४१ व भारतीय वन सेवा मुख्य लेखाशीर्ष ८३४२५२६८ या लेखाशीर्षाखाली व
नियोक्त्याच्या अंशदानाच्या रकमेचे चलन मुख्य लेखाशीर्ष ८३४२५१५२ या लेखाशीर्षाखाली
शासनखाती भरावे. उपरोक्त लेखाशीर्ष अचूक नमूद केल्याची खात्री संबधित स्वीयेतर
सेवेतील आहरण व संवितरण अधिकारी यांनी करावी.
ii.त्यानंतर स्वीयेतर सेवेतील कार्यालयाने सर्व स्वीयेतर सेवेतील अधिकारी/कर्मचारी यांच्या
मासिक अंशदानाचा तपशील सेवार्थ प्रणालीमध्ये नमुना-क मध्ये भरुन त्यासंबंधीत
चलनाच्या प्रती सेवार्थ प्रणालीत अपलोड करुन अधिदान व लेखा कार्यालय/जिल्हा
कोषागार कार्यालयास सादर करावे (Forward to TO). यावेळी संबधित स्वीयेतर सेवेतील
आहरण व संवितरण अधिकारी यांनी नमुना-क मधील १०% व १४% अंशदानाच्या रकमा व
चलनाची एकूण रक्कम अचूक असल्याची खात्री करावी. याबाबतची संपूर्ण जबाबदारी
संबंधित स्वीयेतर सेवेतील आहरण व संवितरण अधिकारी यांची राहील.
iii.अधिदान व लेखा कार्यालय/जिल्हा कोषागार कार्यालय यांनी कर्मचारी अंशदान १०% व
नियोक्त्याचे अंशदान १४% रकमेचा तपशील व चलनाची रक्कम यांची पडताळणी करावी.
सदर चलनाची रक्कम Treasurynet प्रणालीतील Receipt Login/Bank Scroll मध्ये जमा
झाल्याबाबत खात्री करावी. सदर रकमेत तफावत अथवा नमूद केलेल्या लेखाशीर्षामध्ये
अचूकता दिसून आली नाही तर सदर नमुना-क नाकारण्याची सुविधा कोषागार स्तरावर
उपलब्ध राहील. सर्व पडताळणी अंती कोषागार कार्यालयाने स्वीयेत्तर कर्मचारी/अधिकारी
यांच्या राष्ट्रीय निवृत्तिवेतन योजनेंतर्गत मासिक अंशदानाच्या SCF तयार करुन NPSCAN
प्रणालीवर अपलोड करावी. संबंधित अधिदान व लेखा अधिकारी/ जिल्हा कोषागार
अधिकारी कर्मचाऱ्याचे अंशदान व नियोक्त्याचे अंशदान या दोन्ही रकमा आहरित
करण्याकरिता साधी पावती नमुना ४५-अ मध्ये एक देयक कोषागारात सादर करावे. सदर
देयकाव्दारे आहरित करण्यात आलेल्या अंशदानाची एकूण रक्कम शासनाच्या लेख्यात
(लेखाशीर्ष ८३४२०१३२) खर्ची टाकण्यात येऊन, सदर रकमा विहित कालमर्यादेत विश्वस्त
बँकेकडे जमा करण्यात याव्यात.
# Page 4
iv.प्रणालीवर मान्यता देणे तसेच मासिक अंशदाने विहित कालावधीत केंद्रीय देखभाल
अभिकरणाकडे जमा करणे याबाबतची कार्यवाही सहायक संचालक, राष्ट्रीय निवृत्तिवेतन
योजना (NPS)/ अप्पर कोषागार अधिकारी, राष्ट्रीय निवृत्ती वेतन योजना (NPS) यांनी
करावी.
v.अधिदान व लेखा कार्यालय/जिल्हा कोषागार कार्यालय व स्वीयेतर सेवेतील आहरण व
संवितरण अधिकारी यांनी स्वीयेत्तर कर्मचारी/अधिकारी यांच्या मासिक अंशदानाच्या रक्कमा
त्यांच्या PRAN खाती जमा करण्यासाठी शासन परिपत्रक क्र. रानियो-२०२३ /प्र.क्र.६४/
सेवा-४, दि. ०४/१२/२०२३ मधील विहित केलेल्या कालमर्यादेचे पालन करावे.
२. सदर शासन परिपत्रक वित्त विभाग / कोषा प्रशा-४ यांचे अनौ.संदर्भ क्र.३७/२०२५/कोषा प्रशा-४,
दि.०४.०७.२०२५ अन्वये प्राप्त झालेल्या मान्यतेनुसार निर्गमित करण्यात येत आहे.
३. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6
# Page 7
# Page 8
# Page 9