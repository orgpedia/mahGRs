# Page 1
शासन परिपत्रक क्रमांकः भानिम-२०२२/प्र.क्र.७०/लोलेस,
विभागाकडून / विभागाच्या प्रशासकीय नियंत्रणाखालील कार्यालये / राज्य शासकीय सार्वजनिक उपक्रम / स्वायत्त संस्था यांनी जारी केलेल्या मागणी नोटीस / वसूली नोटीसमध्ये लेखापरिक्षण परिच्छेदाचा उल्लेख न करण्याबाबत.
महाराष्ट्र शासन
वित्त विभाग
शासन परिपत्रक, क्रमांक : भानिम-२०२२/प्र.क्र.७०/लोलेस,
मंत्रालय, मुंबई - ४०० ०३२.
दिनांक:- ०३ ऑक्टोबर, २०२२.
परिपत्रक
वाचा:- १) शासन परिपत्रक, वित्त विभाग, क्रमांक भानिम- १०९४/प्र.क्र.३१२ / लोलेस, दि. १६ एप्रिल, १९९६.
२) महालेखाकार, (लेखापरीक्षा-II), नागपूर यांचे पत्र Do. No. Legal Cell/२०२२-२३/I.No./ ८७, Date- १६/०८/२०२२
प्रस्तावना : लेखापरिक्षण पथकाने निर्गमित केलेले निरीक्षण अहवाल गोपनीय स्वरुपाचे असल्यामुळे लेखापरिक्षण पथकाने निर्गमित केलेल्या गोपनीय निरीक्षण अहवालाचा संदर्भ विभागीय चौकशी किंवा न्यायालयीन प्रकरणात देण्यात येऊ नये, अशा सूचना प्रशासकीय विभाग, त्यांच्या नियंत्रणाखालील विभाग प्रमुख / कार्यालयीन प्रमुख/ सार्वजनिक उपक्रम यांना संदर्भाधीन परिपत्रकान्वये देण्यात आल्या होत्या.
२. आता महालेखापाल (लेखापरीक्षा) |, यांनी संदर्भ क्र. २ च्या पत्रान्वये असे निदर्शनास आणून दिले आहे की, राज्य शासकीय सार्वजनिक उपक्रम आणि स्वायत्त संस्था या त्यांना येणे असलेल्या रकमांसंदर्भात बजावत असलेल्या मागणी नोटीस / वसूलीच्या नोटीसांमध्ये लेखापरिक्षण परिच्छेदांचा उल्लेख करीत असल्यामुळे बाधित पक्षकारांकडून न्यायालयामध्ये दाखल करण्यात येत असलेल्या दाव्यामध्ये महालेखापाल कार्यालयास प्रतिवादी करण्यात येत आहे.
३. जेव्हा प्रचलीत कायदे / नियम / विनियम / शासन निर्णय अथवा परिपकान्वये दिलेल्या सूचना किंवा मार्गदर्शक तत्त्वे यांचा भंग होतो, त्याचवेळेस महालेखापालांच्या कार्यालयाकडून प्रारुप अहवालात आक्षेप उपस्थित केला जातो. सदर आक्षेप मान्य नसल्यास संबंधित विभाग / कार्यालयाकडून त्याचे त्याचवेळी निरसन केले जाणे अपेक्षीत असते. जर संबंधित आक्षेपांचे निरसन झाले नाही तर तो अंतिम अहवालात कायम राहतो.
अंतिम अहवालातील आक्षेप स्वीकारणे किंवा योग्य त्या समर्थनासह तो फेटाळणे आणि आवश्यक असल्यास संबंधितांवर वसूलीच्या नोटीसा बजावणे हे विभागाच्या प्रशासकीय कामकाजाचा भाग आहे.
४. महालेखापालांच्या निरिक्षण अहवालात जरी एखाद्या बाबतीत शासनास येणे असलेल्या तथापि वसूली न झालेल्या रकमांच्या उल्लेख करण्यात आला असला तरी सदर निरीक्षण अहवालातील आक्षेपांआधारे संबंधितांवर वसूलीच्या नोटीसा बजावताना, निरीक्षण अहवालातील आक्षेपांचा उल्लेख न करता, मुळात ज्या
पृष्ठ ३ पैकी १
# Page 2
शासन परिपत्रक क्रमांकः भानिम-२०२२/प्र.क्र.७०/लोलेस,
कायदा / नियम / विनियम/ शासन निर्णय / आदेश इत्यादीन्वये सदर रकमा वसूलपात्र होत्या, त्याचा उल्लेख करणे आवश्यक आहे. त्यामुळे आता या परिपत्रकान्वये कळविण्यात येत आहे की, सर्व विभागाकडून / विभागाच्या प्रशासकीय नियंत्रणाखालील कार्यालये / सार्वजनिक उपक्रम / स्वायत्त संस्थांकडून त्यांना येणे असलेल्या रकमांसंदर्भात बजाविण्यात येत असलेल्या मागणी नोटीस / वसूली नोटीस यांमध्ये लेखा परिच्छेदांतील आक्षेपांचा उल्लेख करण्यात येणार नाही याची नोंद घ्यावी.
# Page 3