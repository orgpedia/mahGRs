# Page 1
शासकीय / निमशासकीय विभाग, महामंडळे / मंडळे, सार्वजनिक उपक्रम, स्थानिक स्वराज्य संस्था यांचेमार्फत देण्यात येणाऱ्या कंत्राटी कामाचा व त्यासाठी नियुक्त कामगारांचा विमा उतरविणेबाबतची कार्यपध्दती .......
महाराष्ट्र शासन
वित्त विभाग
शासन परिपत्रक क्र. संकीर्ण-२०१८/प्र.क्र.४७/विमा प्रशासन,
मंत्रालय, मादाम कामा मार्ग,
हुतात्मा राजगुरू चौक, मुंबई ४०००३२.
दिनांक : १३ जुलै, २०२२.
वाचा :- १) शासन निर्णय, वित्त विभाग क्र.एआयएफ-२१८३/सीआर-१७४/८३/एडीएम-५, दि.१६.०१.१९८४ २) शासन निर्णय, वित्त विभाग क्र.विमासं-१०९८/प्र.क्र.२८/९८/शासन हमी, दि.१९.०८.१९९८.
परिपत्रक:
शासकीय / निमशासकीय विभाग / महामंडळे / मंडळे, नगरपालिका, महानगर
पालिका, जिल्हा परिषदा, पंचायत समित्या तसेच ग्राम पंचायती, सार्वजनिक उपक्रम इत्यादी संस्थांचे कंत्राटी कामाचे विमाविषयक व्यवहार शासनाच्या नियंत्रणाखालील विमा
संचालनालय, महाराष्ट्र राज्य या कार्यालयाकडे करण्याबाबतचे आदेश दि.१९.०८.१९९८ च्या शासन निर्णयान्वये देण्यात आलेले आहेत.
२. राज्य शासनाची कंत्राटी कामाची विमा योजना यशस्वी करण्यासाठी राज्य शासकीय / निमशासकीय विभाग / महामंडळे / मंडळे, सार्वजनिक उपक्रम, विद्यापीठे, प्राधिकरणे, महानगरपालिका, नगरपालिका, जिल्हा परिषदा, नगर परिषदा, पंचायत समित्या,
ग्राम पंचायती, शासनाच्या प्रत्यक्ष व अप्रत्यक्ष नियंत्रणाखाली सर्व प्रकारच्या संस्था इत्यादी यांनी प्रकर्ता (Principal) या नात्याने सोपविलेल्या कंत्राटी कामाचा विमा संबंधित कंत्राटदार यांनी विमा संचालनालयाकडे विमा उतरविणे बंधनकारक आहे.
३. विमा संचालनालयाने निश्चित केलेल्या (उदारणार्थ कंत्राटदाराच्या सर्वकष जोखमीचे विमापत्र, उभारणी/ साठवणूक सर्वकष विमापत्र इत्यादी) विमापत्राखाली कंत्राटी
कामाच्या संपूर्ण रकमेस व कंत्राटी कामाच्या पूर्ण कालावधीसाठी उतरविण्यात येते. तसेच,
कंत्राटी काम पूर्ण करण्यासाठी नियुक्त करण्यात आलेल्या सर्व कामगारांचा विमा श्रमिक नुकसान भरपाई विमापत्राखाली उतरविण्यात येतो. संबंधित प्रकर्ता व कंत्राटदार यांना याबाबतची माहिती व्हावी म्हणून याबाबतच्या कार्यपद्धतीची सविस्तर माहिती / सूचना सोबत जोडल्या आहेत.
# Page 2
शासन परिपत्रक क्रमांकः संकीर्ण-२०१८/प्र.क्र.४७/विमा प्रशासन,
४. सर्व प्रशासकीय विभागांना सूचित करण्यात येते की, त्यांनी सदर माहिती / सूचना त्यांच्या प्रत्यक्ष व अप्रत्यक्ष नियंत्रणाखालील सर्व कार्यालये / महामंडळे /मंडळे, सार्वजनिक उपक्रम, विद्यापीठे, प्राधिकरणे, महानगरपालिका, नगरपालिका, जिल्हा परिषदा, नगर परिषदा, पंचायत समित्या, ग्राम पंचायती इत्यादी संस्थांच्या निदर्शनास आणाव्यात, तसेच सदर संस्थांमार्फत प्रत्येक कंत्राटाच्या वेळी सदर माहिती / सूचना संबंधित कंत्राटदारास देण्यात याव्यात, अशा सूचना त्यांना द्याव्यात.
५. विमा संचालनालयास सूचित करण्यात येते की, त्यांनी उपरोक्त माहिती / सूचना त्यांच्या कार्यालयात दर्शनी भागात आणि विमा संचालनालयाच्या संकेतस्थळावर प्रसिद्ध
कराव्यात.
# Page 3
# Page 4
# Page 5
# Page 6
# Page 7
# Page 8