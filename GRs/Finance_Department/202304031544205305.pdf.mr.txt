# Page 1
निवृत्तिवेतन प्रकरणात दाखल होणाऱ्या न्यायालयीन
प्रकरणांच्या अनुषंगाने मार्गदर्शक सूचना.
महाराष्ट्र शासन
वित्त विभाग
शासन परिपत्रक क्रमांक :- संकीर्ण २०२३/ प्र.क्र.३०/सेवा-४
हुतात्मा राजगुरू चौक, मादाम कामा मार्ग,
वित्त विभाग, मंत्रालय, मुंबई -४०० ०३२.
दिनांक :- ०३ एप्रिल, २०२३
शासन परिपत्रक
निवृत्तिवेतनधारकांकडून निवृत्तिवेतनविषयक लाभांच्या अनुषंगाने मा. उच्च न्यायालय / महाराष्ट्र
प्रशासकीय न्यायाधिकरण येथे याचिका दाखल होत असतात. सदर याचिकामध्ये दिलेल्या न्याय निर्णयाची
अंमलबजावणी प्रशासकीय विभागांकडून विहित वेळेत होत नसल्याने प्रस्तुत प्रकरणी अवमान याचिका
दाखल करण्यात येत असून त्यामध्ये महालेखापाल कार्यालयालाही प्रतिवादी करण्यात येते. वस्तुत:
महालेखापाल कार्यालयाचे काम विभागाकडून प्राप्त होणाऱ्या निवृत्तिवेतन प्रकरणाची छाननी करणे
इतक्याच मर्यादेत असते. सद्य:स्थितीत अवमान याचिकांची संख्येत लक्षणीयरित्या वाढ झालेली आहे.
यास्तव, याबाबत उपाययोजना करण्याच्या अनुषंगाने खालीलप्रमाणे सूचना देण्यात येत आहेत :
१) सर्व कार्यालय प्रमुख तसेच आहरण व संवितरण अधिकाऱ्यांना सूचित करण्यात येते की, ज्या
सेवानिवृत्तिविषयक लाभ देण्यासंदर्भातील न्यायालयीन प्रकरणामध्ये महाराष्ट्र नागरी सेवा
(निवृत्तिवेतन) नियम, १९८२ मधील संबंधित तरतूदींच्या विरोधात आदेश पारीत झाले आहेत, अशा
प्रकरणात न्यायालयाच्या आदेशानुसार निवृत्तिवेतन प्रकरण संबंधित प्रशासकीय विभागाच्या
सहमतीनेच महालेखापाल कार्यालयाकडे सादर करावे.
२) ज्या न्यायालयीन प्रकरणामध्ये महालेखापाल कार्यालयास प्रतिवादी करण्यात आले असेल अशा
प्रकरणी संबंधित प्रशासकीय विभागाने शपथपत्र दाखल करताना महालेखापाल कार्यालयाचे काम
विभागाकडून प्राप्त होणाऱ्या निवृत्तिवेतन प्रकरणाची छाननी करणे इतक्याच मर्यादेत असल्याची बाब
नमूद करुन महालेखापाल कार्यालयाचे नाव प्रतिवादी / पक्षकार म्हणून वगळण्याची विनंती
मा.न्यायालयास करावी.
३) वित्त विभाग, शासन निर्णय दिनांक ०२/०७/२०१५ अन्वये दिनांक ०१/०९/२०१५ नंतर प्रत्येक
निवृत्तिवेतन प्रकरण ऑनलाईन सादर करणे बंधनकारक करण्यात आले आहे. तथापि त्याचे पालन
होत नसल्याचे निदर्शनास आणून देण्यात आले आहे. सबब, सेवार्थ वगळता अन्य वेतनप्रणालीमधून
निवृत्तिवेतन प्रकरणे महालेखापाल कार्यालयास सादर करताना, ऑनलाईन सादर करणे अनिवार्य
करण्यात येत आहे. त्यानुषंगाने तीन महिन्याच्या आत संबंधित प्रणालीमध्ये योग्य तो बदल करुन
निवृत्तिवेतन प्रकरणे ऑनलाईन सादर करावीत.
# Page 2
शासन परिपत्रक क्रमांकः संकीर्ण २०२३/ प्र.क्र.३०/ सेवा-४
# Page 3