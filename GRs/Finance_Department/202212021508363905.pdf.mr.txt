# Page 1
शासनाच्या विविध विभागांमध्ये महाराष्ट्र वित्त व लेखा सेवेतील अधिकाऱ्यांच्या नियुक्तीचे सर्वंकष धोरण.
महाराष्ट्र शासन
वित्त विभाग
शासन परिपत्रक क्र. संलेको २०२१/प्र.क्र.९७/कोषा प्रशा- २
मंत्रालय, मुंबई- ४०० ०३२
दि. ०२ डिसेंबर, २०२२.
संदर्भ :- १) वित्त विभाग, शासन निर्णय क्र. संलेको २०१८/प्र.क्र.२० / कोषा प्रशा- २, दि.८.२.२०१८
शासन परिपत्रक : महाराष्ट्र वित्त व लेखा सेवा राज्यातील विविध प्रशासकीय विभागाच्या वित्तीय बाबींमध्ये एकसूत्रता यावी या हेतुने, संबंधीत विभागाची अंदाजपत्रके तयार करण्यासाठी, लेखा व लेखांकन, वित्तीय सल्ला देणे, इत्यादी हेतुने फेब्रुवारी १९६५ रोजीच्या शासन निर्णयान्वये स्थापन करण्यात आली आहे. या सेवेतील अधिकारी शासनाच्या विविध प्रशासकीय विभागामध्ये / महामंडळ/महापालिका इत्यादी ठिकाणी कार्यरत असून अतिशय सक्षमपणे शासनाचे प्रतिनिधी म्हणून वित्तीय कामकाज पार पाडीत
राज्य शासन हे राज्य शासनाचे सर्व प्रशासकीय विभाग, जिल्हा परिषदा, महानगरपालिका, नगरपालिका, विद्यापीठे, महामंडळे, कंपनी, शासन नियंत्रित संस्था इ. यांना आस्थापनाविषयक तसेच विकास कामांसाठी मोठ्या प्रमाणावर अनुदान देत असते. सदर संस्थावर शासनाचे नियंत्रण असल्याने सदर विभाग/संस्थाचे कामकाज पाहण्याचे काम महाराष्ट्र वित्त व लेखा सेवेतील अधिका-यांकडे सोपविण्यात आलेले आहे.
प्रशासकीय विभाग, जिल्हा परिषदा, महानगरपालिका, नगरपरिषदा, विद्यापीठे, महामंडळे इ.
आस्थापनावर मंजूर आकृतीबंधानुसार वित्त विभागाकडून अधिकारी उपलब्ध करुन देण्यात येतात. तथापि, विर्निदिष्ट अधिका- यांकरिता पदे परस्पर उन्नत / अवनत करण्याबाबतची कार्यवाही संबंधीत विभागाकडून वारंवार होत आहे. परिणामी महाराष्ट्र वित्त व लेखा सेवेतील अधिका-यांचा "संवर्ग नियंत्रक विभाग" म्हणून अधिका-यांच्या पदोन्नतीकरिता आरक्षण निश्चिती करणे, बिंदूनामावली तयार करणे, महाराष्ट्र लोकसेवा आयोगाकडे पदांचे मागणीपत्रे पाठविणे इ. बाबतीत अडचणी निर्माण होतात. पदोन्नतीकरीता पदे उपलब्ध न झाल्यामुळे पदोन्नती साखळीतील अधिकाऱ्यांना पदोन्नतीकरीता विलंब होतो.
महाराष्ट्र वित्त व लेखा सेवेतील अधिका-यांना एकतर्फी कार्यमुक्त करणे, हजर करून न घेणे, विर्निदिष्ट अधिका-यांची परस्पर पदावर नेमणूक करणे, महाराष्ट्र वित्त व लेखा सेवेतील अधिका-यांऐवजी इतर सेवेतील अधिकाऱ्यांची नियुक्ती प्रमुख वित्तीय अधिकारी म्हणून करण्याकडे अनेक विभागांचा कल दिसून येत असल्याने शासनाने दिनांक ८ फेब्रुवारी, २०१८ च्या शासन निर्णयान्वये शासनाच्या विविध विभागामध्ये महाराष्ट्र वित्त व लेखा सेवेतील अधिका-यांच्या नियुक्तीचे सर्वकप धोरण निश्चित केलेले आहे. तथापि, याबाबतचे अनुपालन होत नसल्याचे दिसून आलेले आहे.
उपरोक्त बाबींच्या अनुषगाने खालीलप्रमाणे सूचना देण्यात येत आहेत.
अ) वित्त विभागाच्या दिनांक ०८ फेब्रुवारी २०१८ च्या शासन निर्णयान्वये दिलेल्या सूचनांचे काटेकोरपणे पालन करण्यात यावे.
(आ) प्रशासकीय विभागाने / महामंडळ / स्वायत्त संस्था यांनी पदाची मागणी पदाच्या मंजूर आकृतीबंधानुसारच करावी.
# Page 2
शासन परिपत्रक क्रमांकः संलेको २०२१/प्र.क्र.९७/कोषा प्रशा-२
इ) प्रशासकीय विभाग, जिल्हा परिषदा, महानगरपालिका, नगरपरिषदा, विद्यापीठे, महामंडळे इ.
आस्थापनावर पदांच्या मंजूर आकृतीबंधानुसार वित्त विभागाकडून अधिकारी उपलब्ध करुन देण्यात असल्याने त्या विभागाकडून विर्निदिष्ट अधिकाऱ्यांकरिता पदे परस्पर उन्नत /अवनत करण्यात येऊ नयेत.
ई) महाराष्ट्र वित्त व लेखा सेवेतील अधिका-यांच्या बदलीबाबतचा प्रस्ताव विभागाने परस्पर वित्त विभागामार्फत न तपासता सरळ मा. मुख्यमंत्री /मा. राज्यपाल महोदयांना सादर करणे योग्य नाही.
उ) महाराष्ट्र वित्त व लेखा सेवेतील अधिकाऱ्यांना प्रतिनियुक्तीने नेमणूक देतांना वित्त विभागाची पूर्व अनुमती घेणे अनिवार्य आहे. वित्त विभागाच्या मान्यतेशिवाय परस्पर नेमणूक देण्यात येऊ नये.
# Page 3