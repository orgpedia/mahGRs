# Page 1
दि.२१.१२.२०१९ च्या शासन निर्णयानुसार अधिसंख्य पदावर वर्ग करण्यात आलेल्या अधिकारी/ कर्मचाऱ्यांच्या भविष्य निर्वाह निधी व गट विमा योजनेचे अंतिम प्रदान.
महाराष्ट्र शासन
वित्त विभाग
शासन परिपत्रक क्र.गवियो-२०२०/प्र.क्र.७५/विमा प्रशासन,
मादाम कामा मार्ग, हुतात्मा राजगुरू चौक,
मंत्रालय, मुंबई-३२
दि. ०८ एप्रिल, २०२१
वाचा:- शासनपत्र क्र.गवियो-२०२०/प्र.क्र.७५/विमा प्रशासन, दि.१०.१२.२०२०
प्रस्तावना: मा.सर्वोच्च न्यायालयाने सिव्हिल अपिल क्र.८९२८/२०१५ व इतर याचिकामध्ये दि.०६.०७.२०१७ रोजी दिलेल्या निर्णयाची राज्यात अंमलबजावणी करण्याबाबत सामान्य प्रशासन विभागाने दि.२१.१२.२०१९ चा शासन निर्णय निर्गमित केला आहे. अधिसंख्य पदावर नेमणूक दिल्यानंतर संबंधित अधिकारी / कर्मचारी यांना अनुज्ञेय करावयाच्या सेवाविषयक / सेवानिवृत्तीविषयक लाभांबाबत सविस्तर अभ्यास करून शासनास शिफारशी करण्यासाठी स्वतंत्र अभ्यासगटाची स्थापना दि.१५.०६.२०२० रोजीच्या शासन निर्णयान्वये करण्यात आली आहे. सदर अभ्यास गटाच्या शिफारशीनंतरच शासनाकडून निर्गमित करण्यात येणाऱ्या आदेशानुसार कार्यवाही करावयाची आहे. दरम्यान ज्या अधिकारी / कर्मचाऱ्यांच्या सेवा अधिसंख्य पदावर वर्ग करण्यात
करण्यात आल्या आहेत, असे अधिकारी/कर्मचारी सेवानिवृत्त/मृत झाल्यानंतर त्यांच्या प्रकरणी गट विमा योजनेचे प्रदान करण्याबाबत काय कार्यवाही करावी याबाबत अनेक कार्यालयांकडून विचारणा करण्यात येत आहे. त्याअनुषंगाने खालील सूचना देण्यात येत आहेत.
परिपत्रक : सर्व प्रशासकीय विभागांना सूचित करण्यात येत आहे की, शासन निर्णय, सामान्य प्रशासन विभाग, दि.२१.१२.२०१९ अनुसार ज्या अधिकारी कर्मचाऱ्यांच्या सेवा अधिसंख्य पदावर वर्ग करण्यात आल्या आहेत, असे अधिकारी/कर्मचारी सेवानिवृत्त/मृत झाल्यास, कर्मचाऱ्यांनी स्वत:च्या वेतनातून वर्गणीस्वरूपाने ज्या रकमा जमा केल्या आहेत, त्या रकमा म्हणजे भविष्य निर्वाह निधी, गट विमा योजना या, त्या कर्मचाऱ्यांना प्रदान करण्यात याव्यात.
२. सदर शासन परिपत्रक सामान्य प्रशासन विभागाच्या अभिप्रायानुसार निर्गमित करण्यात येत आहे.
# Page 2
शासन परिपत्रक क्रमांकः गवियो-२०२०/प्र.क्र.७५/विमा प्रशासन,