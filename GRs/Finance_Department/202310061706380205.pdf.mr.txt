# Page 1
विमा संचालनालयाचा वाहन आढावा व वाहन अनुज्ञेय करणेबाबत.
महाराष्ट्र शासन
वित्त विभाग,
शासन निर्णय क्रमांक : विमासं-२०२३/प्र.क्र.४८/विमा प्रशासन
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०६ ऑक्टोबर,२०२३.
वाचा :
१. शासन निर्णय क्रमांक : वाहन-१०००/प्र.क्र.६५/२००१/विनियम, दि.१०.९.२००१.
२. विमा संचालनालयाचे पत्र क्र.प्रविनी-२६२३ / वाहन आढावा/जा.क्र.१०४/२०२३/ प्रशासन, दि.२२.०५.२०२३.
प्रस्तावना :
वाचा येथील क्र.१ च्या शासन निर्णयान्वये शासकीय व इतर कार्यालयांमध्ये वाहनांच्या वापरासंबंधी धोरण निश्चित केले आहे. सदर शासन निर्णयान्वये वाहन अभिहस्तांकित असलेल्या अधिकाऱ्यांच्या जबाबदाऱ्या विचारात घेऊन वाहनांचा व वाहन प्रवर्गाचा आढावा प्रशासकीय विभागाने घेण्याचे निर्देश दिले आहेत. यास अनुसरुन वित्त विभागाच्या अधिनस्त असलेल्या विमा संचालनालय, मुंबई यांच्याकडील वाहनांचा आढावा घेऊन वाहनांचा आढावा मंजूर करणेबाबतचा प्रस्ताव वाचा क्र.२ च्या पत्रान्वये शासनास सादर केला होता. वाचा क्र.१ नुसार विहीत कार्यपद्धतीस अनुसरुन सदर प्रस्ताव राज्यस्तरीय वाहन आढावा समितीच्या मान्यतेसाठी सादर करण्यात आला असता समितीने दिलेल्या मान्यतेस अनुसरुन विमा संचालनालय कार्यालयाकरिता वाहन अनुज्ञेय करण्याची बाब शासनाच्या विचाराधीन होती.
शासन निर्णय :
विमा संचालनालय आस्थापनेवरील पदांची कर्तव्ये व जबाबदाऱ्या यांचा विचार करुन ज्या ज्या पदांकरिता वाहन सुविधा आवश्यक आहे त्या पदांना वाहन अनुज्ञेय करण्याकरिता राज्यस्तरीय वाहन आढावा समितीच्या मान्यतेने वाहन आढाव्यास पुढीलप्रमाणे मंजूरी देण्यात येत आहे.
२. वित्त विभागाच्या अधिनस्त विमा संचालनालय, मुंबई या कार्यालयाकरिता खालील तपशीलानुसार २ वाहने (०१ कार + ०१ जीप) अनुज्ञेय करण्यात येत आहेत.
---------------------------------------------------------------------------------
| अ. क्र. | कार्यालय | पदनाम | अनुज्ञेय वाहन प्रकार व संख्या | एकूण वाहने |
| कार | जीप | कार | जीप |
| १. | विमा संचालनालय, मुंबई. | विमा संचालक (विभाग प्रमुख) | एमएच-०२-एफवाय ३५२४ कार |  | १ |  |
| २. | विमा संचालनालय, मुंबई. | कार्यालयीन वापराकरिता |  | एमएच-०२ एके-१९९ जीप |  | १ |
|  | एकूण |  |  |  | १ | १ |
---------------------------------------------------------------------------------
# Page 2
शासन निर्णय क्रमांकः विमासं-२०२३/प्र.क्र.४८/विमा प्रशासन
३. वाहन खरेदी अथवा वाहन भाड्याने घेण्याबाबत विहित वित्तीय प्राधिकारानुसार व वित्त विभागाने वेळोवेळी निर्गमित केलेल्या सूचनांनुसार सक्षम प्राधिकाऱ्यांच्या पूर्वमान्यतेने यथोचित कार्यवाही करावी.
४. विमा संचालनालयाच्या दि.२७.११.२०१९ च्या आकृतीबंधास अनुसरुन उपरोक्त मान्यता देण्यात येत आहे.
५. सदर शासन निर्णय वित्त विभागाच्या अनौपचारिक संदर्भ क्र.२५८/२०२३ / विनियम, दि. १४.०७.२०२३ अन्वये राज्यस्तरीय वाहन आढावा समितीच्या दिलेल्या मान्यतेने निर्गमित करण्यात येत आहे.