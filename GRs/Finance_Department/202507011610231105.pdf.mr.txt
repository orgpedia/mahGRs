# Page 1
एसएनए स्पर्श (SNA SPARSH) कार्यपध्दतीद्वारे
केंद्र पुरस्कृत योजनांचा निधी संवितरित
करण्यासाठी महाराष्ट्र राज्य सायबर कोषागार
कार्यालयात परिपूर्ण देयके वेळेवर सादर करणे व
अनुषंगिक कामकाज पार पाडणे या संदर्भात सर्वसाधारण सूचना...
महाराष्ट्र शासन
वित्त विभाग
शासन परिपत्रक संकीर्ण-२०२४/प्र.क्र.५४/कोषा प्रशा-४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १ जुलै, २०२५
वाचा: वित्त विभाग शासन निर्णय क्र. संकीर्ण-२०२४/प्र.क्र.५४/कोषा प्रशा-४,दि.२३ एप्रिल, २०२५
प्रस्तावना:-
अ)केंद्र पुरस्कृत योजनांच्या अनुषंगाने निधीचे वितरण आणि संवितरण संदर्भात, केंद्र शासन आणि
राज्य शासन या दोन्ही स्तरांवरील रोख व्यवस्थापनामध्ये अधिक परिणामकारकता साध्य
करण्यासाठी, केंद्र शासनाची सार्वजनिक वित्तीय व्यवस्थापन प्रणाली (PFMS), राज्याची एकात्मिक
वित्तीय व्यवस्थापन व माहिती प्रणाली (State IFMIS) आणि भारतीय रिझव्र्ह बँकेची ई-कुबेर (e-
Kuber) प्रणाली यांच्या एकात्मिक रचनेच्या माध्यमातून केंद्र पुरस्कृत योजनांचा निधी वितरित
करण्यासाठी SNA-SPARSH [समयोचित प्रणाली एकीकृत शीघ्र हस्तांतरण (Real Time System
of integrated Quick Transfers)] ही पर्यायी निधी प्रवाह कार्यपध्दती भारत सरकारद्वारे अंमलात
आणली आहे.
आ)SNA-SPARSH कार्यपध्दतीमध्ये संपूर्ण कामकाज हे संगणकीय प्रणालीच्या माध्यमातून पूर्णत:
ऑनलाईन पध्दतीने पार पाडले जाणार आहे. केंद्र पुरस्कृत योजनांच्या अंमलबजावणी प्रारुपानुसार
निधी संवितरणाच्या प्रक्रियेमध्ये राजस्तरीय एकल मध्यवर्ती अभिकरणे (Single Nodal Agencies)
आणि त्यांच्या अधिनस्त असलेल्या कार्यान्वयन यंत्रणा (Implementing Agencies) या राज्यभर
विखुरलेल्या कार्यालयांचा अंतर्भाव आहे.
इ)राज्यामधील संबंधीत कार्यान्वयन यंत्रणांनी सादर केलेल्या ईलेक्रॉनिक मागण्या एकत्रित करुन
त्या आधारे संबंधीत एकल मध्यवर्ती अभिकरणांना इलेक्रॉनिक देयके तयार करुन ती ऑनलाईन
पध्दतीने सादर करणे, सादर केलेली ईलेक्रॉनिक देयके स्विकारणे, त्यावर कोषागार संबंधीत
पुढील अनुषंगिक प्रक्रिया पूर्ण करुन, प्रत्येक प्रदान प्रस्तावास प्रथम केंद्र शासनाच्या सार्वजनिक
वित्तीय व्यवस्थापन प्रणालीकडून सहमती घेऊन तदनंतर भारतीय रिझव्र्ह बँकेच्या ई-कुबेर
# Page 2
शासन परिपत्रक क्रमांकः संकीर्ण-२०२४/प्र.क्र.५४/कोषा प्रशा-४
प्रणालीद्वारे आदात्यांना प्रत्यक्ष प्रदान करणे, या बाबींसाठी आवश्यक कोषागार काये पार
पाडण्याकरिता महाराष्ट्र राज्य सायबर कोषागार कार्यालयाची उपरोक्त ‘वाचा’ मधील शासन
निर्णयान्वये स्थापना करण्यात आली आहे.
ई)केंद्र पुरस्कृत योजनांच्या देयकांवर SNA SPARSH कार्यपध्दती अंतर्गत समयबध्दरित्या कार्यवाही
करणे व निधीचे वेळेवर संवितरण सुनिश्चित करणे, याकरिता महाराष्ट्र राज्य सायबर कोषागार
कार्यालय, एकल मध्यवर्ती अभिकरण स्तरीय आहरण व संवितरण अधिकारी (SNA DDO), राष्ट्रीय
सूचना विज्ञान केंद्र (NIC) यांना सर्वसाधारण सूचना निर्गमित करण्याची बाब शासनाच्या विचाराधिन
होती.
परिपत्रक:-
१. SNA SPARSH कार्यपध्दती अंतर्गत एकल मध्यवर्ती अभिकरण स्तरीय आहरण व संवितरण
अधिकारी (SNA DDOs) यांनी करावयाची कार्यवाही:-
अ)एकल मध्यवर्ती अभिकरण स्तरीय आहरण व संवितरण अधिकारी (SNA DDOs) यांनी
कार्यालयीन कामकाजाच्या दिवशी दुपारी ३.०० वाजेपयंत महाराष्ट्र राज्य सायबर कोषागार
कार्यालयात ऑनलाईन पध्दतीने देयके सादर करावीत.
आ)सर्व एकल मध्यवर्ती अभिकरणे (SNAs) व त्यांचे आहरण व संवितरण अधिकारी (SNA
DDOs) यांनी प्राधान्यक्रम देयके विहित कालमर्यादेत महाराष्ट्र राज्य सायबर कोषागार
कार्यालयात ऑनलाईन पध्दतीने परिपूर्ण स्वरुपात सादर होतील, याबाबत दक्षता घ्यावी.
२. महाराष्ट्र राज्य सायबर कोषागार कार्यालयाद्वारे करावयाची कार्यवाहीः-
अ)एकल मध्यवर्ती अभिकरण स्तरीय आहरण व संवितरण अधिकारी (SNA DDOs) यांनी
कार्यालयीन कामकाजाच्या दिवशी दुपारी ३.०० वाजेपयंत महाराष्ट्र राज्य सायबर कोषागार
कार्यालयास ऑनलाईन पध्दतीने सादर केलेल्या देयकांवर जर कोणतीही अपरिहार्य अडचण
उदभवली नाही, तर त्याच दिवशी नियमोचित कार्यवाही करण्यात यावी.
आ) एकल मध्यवर्ती अभिकरण स्तरीय आहरण व संवितरण अधिकारी (SNA DDOs) यांनी
कार्यालयीन कामकाजाच्या दिवशी दुपारी ३.०० नंतर महाराष्ट्र राज्य सायबर कोषागार
कार्यालयास ऑनलाईन पध्दतीने सादर केलेल्या देयकांवर जर कोणतीही अपरिहार्य अडचण
उदभवली नाही, तर पुढील कार्यालयीन कामकाजाच्या दिवशी नियमोचित कार्यवाही करण्यात
यावी.
पृष्ट्ठ ५ पैकी २
# Page 3
शासन परिपत्रक क्रमांकः संकीर्ण-२०२४/प्र.क्र.५४/कोषा प्रशा-४
इ)एकल मध्यवर्ती अभिकरण स्तरीय सर्व आहरण व संवितरण अधिकारी (SNA DDOs) यांनी
ऑनलाईन पध्दतीने सादर केलेल्या सर्व परिपूर्ण देयकांच्या संदभांत विहित कार्यवाही पूर्ण
करुन त्या प्रित्यर्थ प्रदान प्रस्ताव (Payment Files) दररोज भारत सरकारच्या सार्वजनिक
वित्तीय व्यवस्थापन प्रणाली (PFMS) कडे पाठविण्यात याव्यात.
ई)भारत सरकारच्या सार्वजनिक वित्तीय व्यवस्थापन प्रणाली (PFMS) कडे पाठवलेले सर्व प्रदान
प्रस्ताव (Payment Files) यशस्वीपणे स्वीकारल्या गेले आहेत, याची खात्री करावी.
उ)भारत सरकारच्या सार्वजनिक वित्तीय व्यवस्थापन प्रणाली (PFMS) कडे पाठविण्यात आलेल्या
प्रदान प्रस्तावांस (Payment Files) अनुसरून भारत सरकारच्या संबंधित यंत्रणेकडून केंद्र
हिस्याची रक्कम प्राप्त होताच, निगडीत राज्य हिस्याबाबत तात्काळ कार्यवाही करावी.
जेणेकरुन संबंधित आदात्यांना अंतिम प्रदान सत्वर प्राप्त होईल.
३. राष्ट्रीय सूचना विज्ञान केंद्र (NIC) यांनी करावयाची कार्यवाहीः-
अ)SNA SPARSH कार्यपध्दती अंतर्गत एकल मध्यवर्ती अभिकरण स्तरीय सर्व आहरण व
संवितरण अधिकारी (SNA DDOs) यांना महाराष्ट्र एकल मध्यवर्ती अभिकरण प्रणाली
(MahaSNAP) मार्फत देयके तयार आणि सादर करताना कोणतीही तांत्रिक अडचण येणार
नाही, हे सुनिश्चित करावे.
आ)महाराष्ट्र राज्य सायबर कोषागार कार्यालयास प्राप्त देयकांवर विहित कार्यवाही करणे व भारत
सरकारच्या सार्वजनिक वित्तीय व्यवस्थापन प्रणाली (PFMS) कडे प्रदान प्रस्ताव (Payment
Files) सादर करणे याबाबतीतील कामांमध्ये कोणत्याही तांत्रिक अडचणी उदभवणार नाहीत, हे
सुनिश्चित करावे.
इ)त्याचप्रमाणे आदात्यांना अंतिम प्रदान करताना कोणतीही तांत्रिक अडचण उद्भवणार नाहीत, हे
सुनिश्चित करावे.
४. तसेच माहे मार्च अखेरीस महाराष्ट्र राज्य सायबर कोषागार कार्यालयाद्वारे देयके स्विकृती व
त्याअनुषंगाने संबंधितांनी करावयाच्या कार्यवाहीबाबतच्या सूचना स्वतंत्रपणे यथावकाश निर्गमित
करण्यात येतील.
५. महाराष्ट्र राज्य सायबर कोषागार कार्यालयाचे कामकाज दिनांक १ जुलै, २०२५ पासून सुरू
होत असल्याने सदरचे परिपत्रक त्याच दिनांकापासून अंमलात येईल.
पृष्ट्ठ ५ पैकी ३
# Page 4
शासन परिपत्रक क्रमांकः संकीर्ण-२०२४/प्र.क्र.५४/कोषा प्रशा-४
सदर शासन परिपत्रक महाराष्ट्र शासनाच्या www.maharashtra.gov.in या
# Page 5