# Page 1
तात्काळ/अर्थसंकल्प प्राथम्य मार्च, २०२१ च्या अधिवेशनात सादर केलेले सन २०२०-२१ चे खर्चाचे पूरक विवरणपत्र तसेच, सन २०२०-२१ मधील निधी वितरण.
महाराष्ट्र शासन
वित्त विभाग
शासन परिपत्रक क्र. अर्थसं-२०२०/प्र.क्र.६४/अर्थ-३,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : - १५ मार्च, २०२१.
परिपत्रक
सन २०२०-२१ या वर्षाचे खर्चाचे पूरक विवरणपत्र दि. १ मार्च, २०२१ रोजी विधानमंडळास सादर करण्यात आले. सदर पुरवणी खर्चास आता विधानसभेने मान्यता दिली आहे. दि. ३१ मार्च, २०२१ रोजी संपणाऱ्या वित्तीय वर्षाच्या विनियोजनांमध्ये समाविष्ठ करण्यासाठी पुरवणी विनियोजन विधेयकास मा.
राज्यपालांनी संमती दिली आहे आणि ते महाराष्ट्र पुरवणी विनियोजन विधेयक, २०२१ (सन २०२१ चा महाराष्ट्र अधिनियम क्र. २) म्हणून महाराष्ट्र शासन राजपत्र असाधारण, भाग-४, दि. १० मार्च, २०२१ यामध्ये प्रसिध्द करण्यात आले आहे.
२. सदर खर्चाचे पूरक विवरणपत्रात आकस्मिकता निधीतून घेतलेल्या अग्रिमांच्या भरपाईसाठी समाविष्ठ करण्यात आलेल्या पूरक मागण्यांच्या संदर्भात योग्य ती कार्यवाही करण्याची विनंती महालेखापाल (लेखा व अनुज्ञेयता) -एक, महाराष्ट्र, मुंबई यांना करण्यात येत आहे. तसेच, आकस्मिकता निधीतून काढलेला निधी यापुढे आकस्मिकता निधीच्या खर्च खाती न टाकता, एकत्रित निधीच्या खाती खर्ची टाकण्याच्या सूचना सर्व संबंधीतांना तात्काळ देण्यात येत आहेत.
३. सर्व मंत्रालयीन विभागांना कळविण्यात येत आहे की, सप्टेंबर, २०२०, डिसेंबर, २०२० व मार्च, २०२१ च्या पुरवणी विनियोजन अधिनियमानुसार मंजूर झालेल्या पूरक मागण्यांच्या रकमांचे वाटप करण्यापूर्वी कार्यक्रमांतर्गत खर्चाच्या पूरक मागणीसंदर्भात (केंद्र पुरस्कृत योजना वगळून) यथास्थिती नियोजन विभाग, सामाजिक न्याय व विशेष सहाय्य विभाग, आदिवासी विकास विभाग व वित्त विभागाची आणि अनिवार्य खर्चाच्या पूरक मागणीसंदर्भात वित्त विभागाची मान्यता घेण्यात यावी. असे मान्यता घेण्याबाबतचे प्रस्ताव पुरवणी मागण्यांच्या मुळ धारिकेवर सादर करण्यात यावेत.
४. सन २०२०-२१ चा उर्वरित कालावधी पाहता आता सुधारित अंदाजाच्या मर्यादेत खालीलप्रमाणे निधी वितरणाची मर्यादा निश्चित करण्यात येत असून त्याप्रमाणे निधी अर्थसंकल्पीय अंदाज, वाटप आणि सनियंत्रण प्रणालीवर (बीम्स) वितरीत करण्यास सहमती देण्यात येत आहे :
अ) आर्थिक वर्षाच्या उर्वरित कालावधीसाठी खालील उद्दिष्टांच्या अनिवार्य व कार्यक्रमांतर्गत तरतूदींचा उर्वरित संपूर्ण निधी एकत्रितरित्या बीम्सप्रणालीवर वितरीत करण्यात येत आहे.
म्हणजेच यासाठी आता १०० टक्के तरतूद उपलब्ध राहिल.
पृष्ठ ३ पैकी १
# Page 2
शासन परिपत्रक क्रमांकः अर्थसं-२०२०/प्र.क्र.६४/अर्थ-३,
--------------------------------------------------------------------------------------------------------------------------------------------------------
| ०१-वेतन | १३- कार्यालयीन खर्च | २९-वस्तुच्या विक्रीसाठी खरेदी |
| ०२ - मजुरी | १४- भाडेपट्टी व कर | ३०- इतर कंत्राटी सेवा |
| ०३-अतिकालिक भत्ता | १८- सुट्टीच्या दिवसाची भरपाई | ३५- भांडवली मत्तेच्या निर्मितीकरीता अनुदान |
| ०४ - निवृत्तीवेतन विषयक खर्च | १९ - आहार खर्च | ३६- सहायक अनुदाने (वेतन) |
| ०६- दुरध्वनी, वीज व पाणी देयक | २१ - पुरवठा व सामग्री ( फक्त सार्वजनिक आरोग्य विभाग व वैद्यकीय शिक्षण व औषधी द्रव्ये विभाग) | ४५ - व्याज |
| १०- कंत्राटी पध्दतीवर घेतलेल्या सेवेवरील खर्च | ५१- मोटार वाहने |
| ११- देशांतर्गत प्रवास खर्च | २२- शस्त्र व दारूगोळा | ५२ - यंत्रसामग्री व साधनसामग्री ( फक्त सार्वजनिक आरोग्य विभाग व वैद्यकीय शिक्षण व औषधी द्रव्ये विभाग) |
| १२-विदेश प्रवास खर्च | २४- पेट्रोल, तेल व वंगण |
| ५५- फक्त ७६१० या मुख्य लेखाशिर्षाखालील कर्जे | ५७ - पशुधन | ७२- यंत्रसामग्री व उपकरणे यांची देखभाल व दुरूस्ती |
| ५६- कर्जाची परतफेड | ६०- इतर भांडवली खर्च |  |
--------------------------------------------------------------------------------------------------------------------------------------------------------
ब) उर्वरित उद्दिष्टांमधील कार्यक्रमांतर्गत खर्चाचे निधी वितरणासाठी नियोजन विभाग, सामाजिक न्याय व विशेष सहाय्य विभाग, आदिवासी विकास विभाग व वित्त विभागाची आणि अनिवार्य खर्चाच्या निधी वितरणासाठी वित्त विभागाची मान्यता घेण्यात यावी. चालू वित्तीय वर्षात महसूली उत्पन्नात मोठ्या प्रमाणावर घट झालेली असल्यामुळे फक्त न टाळता येणाऱ्या बाबींसाठीच उपलब्ध निधीतून निधी वितरण करणे गरजेचे आहे.
५. अर्थसंकल्पीय तरतूदीत होणारी बचत महाराष्ट्र राजकोषिय उत्तरदायित्व व अर्थसंकल्पीय व्यवस्थापन नियमांतर्गत निर्धारित केलेली वार्षिक लक्षे साध्य करण्यासंदर्भात उपयुक्त ठरणार असल्याने अर्थसंकल्पीय तरतूदींच्या पुनर्विनियोजासंदर्भात प्रशासकीय विभागांनी अनिवार्य खर्चासाठी वित्त विभागाची व कार्यक्रम खर्चासाठी आवश्यकतेनुसार नियोजन विभाग, सामाजिक न्याय व विशेष सहाय्य विभाग, आदिवासी विकास विभाग व वित्त विभागाची मान्यता घेतल्याशिवाय निधीचे पुनर्विनियोजन करू नये. तसेच यापूर्वी निधी आहरित करून बँक / स्वीय प्रपंजी खात्यात ठेवला असल्यास असा खर्च न होणारा निधी शासन खाती जमा करण्यात यावा.
६. प्रशासकीय विभागांना उपरोक्त मर्यादेमध्ये उपलब्ध करून दिलेला निधी त्यांच्या अधिनस्त असलेल्या क्षेत्रिय कार्यालयांना वा प्रशासकीय विभागांना वितरीत करताना सदर निधी दि. ३१ मार्च, २०२१ पर्यंत निश्चितपणे खर्च होईल याची खात्री करावी. सदर निधी कोणत्याही परिस्थितीत खर्च न होता त्यांच्या अधिनस्त क्षेत्रिय अधिकारी / मंडळे/ महामंडळे यांच्या बँक खात्यात, स्वीय प्रपंजी खात्यात अथवा शासकीय लेख्याबाहेर ठेवता येणार नाही.
७. वरील प्रमाणे प्रशासकीय विभागाने निधीचे वितरण करतांना तसेच तो खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच वित्त विभागाने यापुर्वी निर्गमित केलेल्या मार्गदर्शक सूचना व प्रचलित निकष, वित्तीय अधिकारांचे प्रत्यायोजन व वेळोवेळी दिलेल्या सूचनांचे काटेकोरपणे पालन करावे.
८. निधी वितरण तसेच पुनर्विनियोजनाबाबतच्या नस्त्या आवश्यक तेथे नियोजन विभाग, सामाजिक न्याय व विशेष सहाय्य विभाग, आदिवासी विकास विभाग या विभागांच्या मान्यतेनंतर वित्त विभागास बुधवार दि. २४ मार्च, २०२१ रोजी दुपारी ०२.०० वाजेपर्यंत स्वीकारण्यात येतील याची विभागाने नोंद घ्यावी. तसेच, अशा नस्त्यांच्या निदेशपत्रावरच “सन २०२०-२१ निधी वितरण / पुनर्विनियोजन" असे ठळक अक्षरात नमूद करावे. यानंतर अशा बाबींचे प्रस्ताव / नस्ती वित्त विभागात कोणत्याही परिस्थितीत स्वीकारल्या जाणार नाहीत, याची विभागाने नोंद घेवून त्यानुषंगाने कार्यवाही करावी. तसेच, वित्त विभागाच्या नोंदणी शाखेमध्ये
# Page 3
शासन परिपत्रक क्रमांकः अर्थसं-२०२०/प्र.क्र.६४/अर्थ-३,
प्राप्त झालेले असे प्रस्ताव नोंदणी शाखेने तातडीने संबंधीत व्यय शाखेकडे पाठवावेत. व्यय शाखेने सदर
प्रस्तावाची छाननी करून अभिप्रायासह असे प्रस्ताव गुरूवार दि. २५ मार्च, २०२१ रोजी सायंकाळी ०४.०० वाजेपर्यंत अर्थसंकल्प शाखेत पाठवावेत.