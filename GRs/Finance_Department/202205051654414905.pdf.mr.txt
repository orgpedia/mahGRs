# Page 1
शासकीय विमा निधी अंतर्गत शासनाच्या प्रत्यक्ष अथवा अप्रत्यक्ष नियंत्रणाखालील मालमत्तेच्या विमा पत्रकाचे दायित्व रु.५००.०० कोटी इतके ठेवून उर्वरित रकमेचा पुनर्विमा / सह विमा करणे.
महाराष्ट्र शासन
वित्त विभाग
शासन निर्णय क्र. विमासं-२०२२/प्र.क्र.०२ / विमा प्रशासन,
मंत्रालय, हुतात्मा राजगुरु चौक, मादाम कामा मार्ग, मुंबई ४०० ०३२.
दिनांक : ०५ मे, २०२२
वाचा : (१) वित्त विभाग, शासन निर्णय क्रमांक विमासं-१०११/प्र.क्र.१५/विमा प्रशासन, दि.२९.०४.२०११
प्रस्तावना : शासकीय विमा निधी (विमा संचालनालय) अंतर्गत विमापत्रकाखाली मोठ्या रकमेची जोखीम स्वीकारल्यास व मोठ्या रकमेचा विमादावा उद्भवल्यास शासकीय विमा निधीकडे विमा व्यवसायाच्या रुपाने जमा झालेली विमा रक्कम विमादाव्यामुळे एकाचवेळी खर्च होण्याची शक्यता विचारात घेऊन, शासन निर्णय दिनांक २९.०४.२०११ अन्वये शासकीय विमा निधीची प्रत्येक प्रकारच्या विमापत्रकाखाली महत्तम दायित्व मर्यादा रु.५०.०० कोटी इतकी सीमित करुन उर्वरित विमा जोखील सह विमा / पुनर्विमा पद्धतीने विभागणे अनिवार्य करण्यात आले होते. तथापि, मागील काही वर्षांमध्ये विमा व्यवसायात मोठ्या प्रमाणात झालेली वाढ आणि सार्वजनिक क्षेत्रातील विमा कंपन्याची नक्त जोखीम स्वीकारण्याची मर्यादा विचारात घेऊन विमा संचालनालयाची विमा जोखमीची दायित्व मर्यादा वाढविण्याची बाब विचाराधीन होती.
शासन निर्णय :
विमा क्षेत्रातील जोखीम विभागण्यासाठी सह विमा / पुनर्विमा पद्धती विचारात घेऊन विमा संचालनालयाची (शासकीय विमा निधीची) प्रत्येक प्रकारच्या विमापत्रकाखाली महत्तम दायित्व मर्यादा, खालील अटींच्या अधीन राहून, रुपये पन्नास कोटी वरुन रुपये पाचशे कोटी (रु.५००,००,००,०००/-) इतकी करण्यात येत आहे :
(१) विमा जोखमीचे स्वरूप, क्लिष्टता, परिणाम, विमा दाव्यांची वारंवारता तसेच विमा क्षेत्रातील अनुभव इत्यादी बाबी विचारात घेऊन विमापत्रातील किती दायित्व स्वीकारावे याबाबत प्रकरणपरत्वे अभ्यास करुनच निर्णय घेण्याची जबाबदारी विमा संचालनालयाची राहील.
(२) विमा संचालनालयाच्या दायित्व मर्यादेबाबत दर तीन वर्षाने आढावा घेण्यात यावा व वाढीव दायित्व मर्यादेमुळे जास्त नुकसान होत असेल तर त्याबाबत पुनर्विचार करण्यात यावा.
२. हा शासन निर्णय, वित्त विभागाच्या अनौपचारिक संदर्भ क्र.१८८/२०२२/व्यय-७, दि.२६.०४.२०२२ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः विमासं-२०२२/प्र.क्र.०२/विमा प्रशासन,