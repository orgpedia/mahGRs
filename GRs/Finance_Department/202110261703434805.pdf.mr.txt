# Page 1
किमान आधारभूत किंमत योजनेंतर्गत सन २०२० - २१ या हंगामामध्ये खरेदी केलेल्या कापसाचे चुकारे शेतक-यांना अदा करण्यासाठी महाराष्ट्र राज्य सहकारी कापूस उत्पादक पणन महासंघास युको बँक, मुंबई यांचेकडून ६.००% या व्याजदराने घेतलेल्या ₹६०० कोटी कर्जास शासन हमी मंजूर करणेबाबत.
महाराष्ट्र शासन
वित्त विभाग
शासन निर्णय क्रमांक : शाहमी - २०२१ / सपववि/प्र.क्र.५३/अर्थबळ,
मंत्रालय, मुंबई-३२
दिनांक :- २६ ऑक्टोबर, २०२१
वाचा -१) शासन निर्णय, वित्त विभाग, क्र.शाहमी -१०९९/प्रक्र.६८/शा.हमी, दि. ५.११.१९९९.
२) शासन निर्णय, वित्त विभाग, क्र. शाहमी -१००८/प्रक्र.१८/शा.हमी,दि.२८.४.२००८ ३) व्यवस्थापकीय संचालक, महाराष्ट्र राज्य सहकारी कापूस उत्पादक पणन महासंघ मर्या. यांचे क्र. कापूस / एम. डी. / २१-२२/२२३५ दिनांक ९/०९/२०२१ चे पत्र.
प्रस्तावना: केंद्र शासनाने भारतीय कपास निगम या संस्थेची सन २०२०-२१ मध्ये किमान आधारभूत दराने कापूस खरेदी करण्यासाठी प्रमुख अभिकर्ता म्हणून नेमणूक केली आहे. भारतीय कपास निगमने सदर योजनेच्या अंमलबजावणीसाठी राज्यात महाराष्ट्र राज्य सहकारी कापूस उत्पादक पणन महासंघ मर्यादित, मुंबई यांची उपअभिकर्ता म्हणून नियुक्ती केली आहे. सदर याजनेंतर्गत खरेदी केलेल्या कापसाची देणी शेतकऱ्यांना वेळीच अदा करण्याकरिता महाराष्ट्र राज्य सहकारी कापूस उत्पादक पणन महासंघास युको बँक, मुंबई यांचेकडून ६.००% या व्याजदराने ₹६०० कोटी (रुपये सहाशे कोटी फक्त ) इतक्या घेतलेल्या कर्जास शासन हमी देण्यास व शासन हमीवरील हमीशुल्क माफ करण्याच्या सहकार, पणन व वस्त्रोद्योग विभागाच्या प्रस्तावास मा. मंत्रिमंडळाने दि. २२/०९/२०२१ रोजीच्या बैठकीत मंजूरी दिली आहे. त्यानुषंगाने शासन हमीचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
किमान आधारभूत किंमत योजनेअंतर्गत हंगाम २०२०-२१ मध्ये भारतीय कपास निगम यांच्या वतीने खरेदी केलेल्या कापसाची देणी वेळीच अदा करण्यासाठी महाराष्ट्र राज्य सहकारी कापूस उत्पादक पणन महासंघ, मुंबई (ऋणको) यांना युको बँक, मुंबई (धनको) यांचेकडून ६.००% या व्याजदराने एकूण ₹६०० कोटी (रुपये सहाशे कोटी फक्त) इतक्या घेतलेल्या कर्जास शासन हमी मंजूर करण्यात येत आहे.
२. सदर शासन हमीची मुदत ६ महिन्यांच्या कालावधीपर्यंत वैध राहील.
# Page 2
शासन निर्णय क्रमांकः शाहमी २०२१/सपववि/प्र.क्र.५३/अर्थबळ,
३. धनको बँकांसमवेत शासन हमीवर घेतलेल्या कर्जासंबंधी करण्यात येणाऱ्या करारपत्रात खालील अटी व शर्तींचा समावेश करण्यात यावा.
३.१) शासन हमी एकूण ₹६०० कोटी इतक्या कर्जाच्या रकमेपुरतीच सिमीत राहील.
३.२) बँकेकडून प्राप्त होणारे कर्ज, भारतीय कपास निगम कडून प्राप्त होणारी रक्कम तसेच शेतक-यांना वितरीत करावयाची रक्कम व बँकांची परतफेड याकरिता कर्ज देणाऱ्या धनको बँकेमध्ये महाराष्ट्र राज्य सहकारी कापूस उत्पादक पणन महासंघ लि.मुंबई या संस्थेच्या नावे स्वतंत्र Escrow A/C उघडण्यात येईल व या अकाऊन्ट मधून घेतलेल्या कर्जाची परतफेड करण्यात येईल.
३.३) धनको बँकांकडील कर्जाची परतफेड करण्यास विलंब झाल्यास त्याकरिता आकारण्यात आलेल्या दंडनीय व्याजाकरीता व इतर कोणत्याही देय रकमांसाठी शासन हमी लागू होणार नाही.
३.४) महाराष्ट्र राज्य सहकारी कापूस उत्पादक पणन महासंघा कडून कर्जाच्या वसूली करीता पुरेशा मत्तेची प्रतिभूती (Security) घेतल्यानंतरच धनको बँका कर्ज मंजूर करतील. सदर मत्तेची तपासणी वेळोवेळी व कमीत कमी सहा महिन्यातून एकदा तरी संबंधित बँक करेल.
३.५) महाराष्ट्र राज्य सहकारी कापूस उत्पादक पणन महासंघा कडून कर्ज फेडीत कसूर झाल्यास फेडरेशनच्या चल / अचल मालमत्तेची विक्री / लिलाव (Auction) करुन कर्ज वसुलीची प्रक्रिया पूर्ण करावी. तसेच, कर्ज वसूलीसाठी सर्वतोपरी प्रयत्न केल्याशिवाय धनको बँकांना हमीपूर्ततेकरिता शासन हमीच्या प्रतिभूतीचा वापर करता येणार नाही.
३.६) महाराष्ट्र राज्य सहकारी कापूस उत्पादक पणन महासंघाकडून कर्जाच्या परतफेडीबाबत अथवा व्याजाची रक्कम देण्याबाबत होणा-या कसुरीची सूचना शासनास ९० दिवसाच्या आत देणे धनको बँकांना बंधनकारक असेल.
३.७) धनको बँका हया राज्य शासनाच्या पूर्व अनुमतीशिवाय महाराष्ट्र राज्य सहकारी कापूस उत्पादक पणन महासंघास आदेशामध्ये विहित केलेल्या मर्यादेपेक्षा अधिक कर्ज देणार नाहीत. तसेच सदर प्रयोजनासाठी ऋणको इतर कोणत्याही वित्तीय संस्थेकडून कर्ज घेणार नाही.
३.८) धनको बँकाकडून महाराष्ट्र राज्य सहकारी कापूस उत्पादक पणन महासंघाच्या चल / अचल मालमत्तेची विक्री वसुलीचा निर्णय झाल्यास त्यासाठी एक समिती स्थापन करावी व त्या समितीमध्ये सहकार, पणन व वस्त्रोद्योग विभाग व वित्त विभागाचा प्रत्येकी एक प्रतिनिधी घेण्यात यावा. चल / अचल मालमत्तेची विक्री/ लिलाव करताना मुल्यांकन त्रयस्थ संस्थेकडून शासन नियमानुसार करणे आवश्यक राहील. तसेच, उक्त समितीमधील शासनाच्या दोन्ही प्रतिनिधींच्या अहवालासह लिलाव प्रक्रियेचे अंतिमीकरणास शासनाची मान्यता घेणे आवश्यक राहिल.
वरील (३.१) ते (३.८) पैकी कोणत्याही अटीचा भंग झाल्यास शासन हमी अवैध होईल.
४. महाराष्ट्र राज्य सहकारी कापूस उत्पादक पणन महासंघाला ₹६०० कोटीची शासन हमी अ.क्र. १ येथील दिनांक ५.११.१९९९ मधील शासन निर्णयामध्ये नमूद केलेल्या अटी तसेच खालील अटीं व शर्तीच्या अधीन राहील:
४.१) महाराष्ट्र राज्य सहकारी कापूस उत्पादक पणन महासंघ हे Principal Debtor राहतील.
पृष्ठ ४ पैकी २
# Page 3
शासन निर्णय क्रमांकः शाहमी- २०२१/सपववि/प्र.क्र.५३/अर्थबळ,
४.२) धनको बँकांकडून घेण्यात येणा-या कर्जाचा वापर फक्त कापसाची देणी वेळीच अदा करण्याकरिता करण्यात यावा.
४.३) महाराष्ट्र राज्य सहकारी कापूस उत्पादक पणन महासंघाने खरेदी केलेल्या कापसाची देणी अदा करण्यासाठी लागणारी रक्कम विचारात घेऊन आवश्यक तेवढयाच कर्जाची उचल करण्यात यावी.
४.४) सदरचे कर्ज (मुद्दल + व्याज) फेडण्याची तसेच, कर्जफेडीकरीता उत्पन्नाचे स्त्रोत निर्माण करण्याची संपूर्ण जबाबदारी महाराष्ट्र राज्य सहकारी कापूस उत्पादक पणन महासंघ/सहकार, पणन व वस्त्रोद्योग विभाग यांची राहील.
४.५) सदर शासन हमीवर देण्यात आलेल्या कर्जाचे दायित्व शासनावर येणार नाही याबाबत सहकार, पणन व वस्त्रोद्योग विभागाने दक्षता घ्यावी.
४.६) महाराष्ट्र राज्य सहकारी कापूस उत्पादक पणन महासंघ त्यांच्या आर्थिक स्थितीबाबतचा अहवाल या शासन निर्णयासोबत जोडलेल्या प्रपत्र - अ मध्ये दर सहा महिन्यांनी (३१ मार्च / ३० सप्टेंबर) सहकार,पणन व वस्त्रोद्योग विभागास सादर करेल.
४.७) महाराष्ट्र राज्य सहकारी कापूस उत्पादक पणन महासंघाने विहित कार्यपध्दतीने लेखा परिक्षित केलेल्या त्यांच्या लेख्यांची एक प्रत शासनास सादर करावी.
५. हमी शुल्क
मा.मंत्रिमंडळाने निर्णय घेतल्यानुसार सदर शासन हमीवरील हमीशुल्क माफ करण्यात येत आहे. तथापि, शासन हमीवरील घेतलेल्या कर्जाच्या परतफेडीबाबत संनियंत्रणाची जबाबदारी सहसचिव/उपसचिव, सहकार, पणन व वस्त्रोद्योग विभाग, मंत्रालय, मुंबई-३२ यांची राहील.
६. हा शासन निर्णय सहकार, पणन व वस्त्रोद्योग विभागाच्या नस्ती क्र. कापूस-२०२१/प्र.क्र.६३ (भाग-१)/१०स वरील प्रस्ताव व वित्त विभागाचा शासन हमी क्र. ३/२०२१-२२ नुसार निर्गमित करण्यात येत आहे.
७. महाराष्ट्र राज्य सहकारी कापूस उत्पादक पणन महासंघ लि. मुंबई यांनी कर्ज घेण्यासंबंधी करावयाच्या करारपत्रावर स्वाक्षरी करण्याकरिता सहकार, पणन व वस्त्रोद्योग विभागातील संबंधीत सहसचिव/ उपसचिव व वित्त विभागातील उप सचिव (अर्थबळ) यांना प्राधिकृत करण्यात येत आहे.
# Page 4
# Page 5
# Page 6