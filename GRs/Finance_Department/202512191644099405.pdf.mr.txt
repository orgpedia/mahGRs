# Page 1
दिनांक २८.४.२०२२ रोजीच्या अधिसूचनेन्वये
तसेच दिनांक २ जून, २०२५ रोजीच्या शासन
निर्णयान्वये सुधारित वेतनश्रेणीमध्ये
वेतननिश्चिती करताना वेतन कमी निश्चित होत
असल्यास ते पुढील टप्प्यावर निश्चित
करण्याबाबत.
महाराष्ट्र शासन
वित्त विभाग
शासन परिपत्रक क्रमांक : वेपुर-११२५/प्र.क्र.२८/सेवा-९
मादाम कामा रोड, हुतात्मा राजगुरु चौक
मंत्रालय, मुंबई ४०० ०३२
दिनांक :- १९ डिसेंबर, २०२५
संदर्भ :- १. शासन अधिसूचना, वित्त विभाग, क्रमांक वेपुर-२०१९/प्र.क्र.२९/सेवा-९
दिनांक २८ एप्रिल, २०२२
२. शासन निर्णय, वित्त विभाग, क्रमांक : वेपुर-१११९/प्र.क्र.०१/सेवा-९,
दिनांक २ जून, २०२५
प्रस्तावना :-
वित्त विभागाच्या संदर्भ क्र.१ येथील दिनांक २८ एप्रिल, २०२२ रोजीच्या शासन अधिसूचनेन्वये
सातव्या वेतन आयोगाच्या वेतनश्रेणीत एस-२७ : ११८५००-२१४१०० या ऐवजी १२३१००-२१५९००
अशी सुधारणा करण्यात आली आहे. तसेच संदर्भ क्र.२ येथील दिनांक २ जून, २०२५ रोजीच्या शासन
निर्णयान्वये वेतनत्रुटी निवारण समिती २०२४ (खुल्लर समिती) च्या शिफारशीनुसार ७१ संवगांच्या
वेतनश्रेणीमध्ये सुधारणा करण्यात आली आहे. वित्त विभागाच्या दिनांक २८ एप्रिल, २०२२ रोजीच्या
अधिसूचनेन्वये व दिनांक २ जून, २०२५ रोजीच्या शासन निर्णयान्वये सुधारित वेतनश्रेणी मध्ये
वेतननिश्चिती करताना पूर्वीच्या असुधारित वेतनश्रेणीमधील वेतनापेक्षा कमी टप्प्यावर वेतन निश्चित होत
असल्याची बाब निदर्शनास आली आहे. त्यामुळे सदर कर्मचाऱ्यांचे वेतन संरक्षित करणे आवश्यक आहे.
त्याअनुषंगाने आता पुढीलप्रमाणे सूचना देण्यात येत आहेत.
# Page 2
शासन परिपत्रक :-
वेतनत्रुटी निवारण समिती २०२४ (खुल्लर समिती) ने केलेल्या शिफारशीनुसार दिनांक
१३.२.२०२३ रोजीच्या शासन निर्णयान्वये सुधारित वेतनश्रेणीमध्ये वेतननिश्चिती करताना ज्या
अधिकारी/कर्मचाऱ्याचे पूर्वीच्या असुधारित वेतनश्रेणीतील वेतनापेक्षा सुधारित वेतनश्रेणीमध्ये वेतन
कमी निश्चित होत असल्यास अशा अधिकारी/कर्मचाऱ्यांची त्या वेतनश्रेणीत पुढील टप्प्यावर
वेतननिश्चिती करण्याबाबत वित्त विभागाच्या दिनांक २ जून, २०२५ रोजीच्या शासन निर्णयान्वये मान्यता
देण्यात आली आहे.
त्याच धर्तीवर वित्त विभागाच्या दिनांक २८ एप्रिल, २०२२ रोजीच्या अधिसूचनेन्वये तसेच दिनांक
२ जून, २०२५ रोजीच्या शासन निर्णयान्वये सुधारित वेतनश्रेणीमध्ये वेतननिश्चिती करताना ज्या
अधिकारी/कर्मचाऱ्यांचे सुधारित वेतनश्रेणी लागू करुन वेतननिश्चिती करतेवेळी जर वेतन पूर्वी पेक्षा
कमी होत असेल तर अश्या अधिकारी/कर्मचाऱ्यांना त्या सुधारित वेतनश्रेणीत पुढील टप्प्यावर वेतन
निश्चित करावे.
सदर प्रत्येक प्रकरणी लेखा व कोषागारे कार्यालयातील वेतन पडताळणी पथकाने काटेकोरपणे
तपासणी करुन, तद्नंतरच वेतननिश्चिती अंतिम करुन पुढील कार्यवाही करण्यात यावी.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3