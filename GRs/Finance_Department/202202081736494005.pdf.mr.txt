# Page 1
अतितात्काळ /पुरवणी मागण्या प्राथम्य सन २०२१-२०२२ मधील खर्चाच्या पुरक मागण्या मार्च, २०२२ चे पहिले (अर्थसंकल्पीय) अधिवेशन.
महाराष्ट्र शासन
वित्त विभाग
शासन परिपत्रक क्र. पूरक-२०२२/प्र.क्र.५/अर्थ-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०८ फेब्रुवारी, २०२२.
पहा :- १) वित्त विभाग, शासन परिपत्रक क्र. अर्थसं-२०२१/प्र.क.४८/अर्थ-३,दि. ६ एप्रिल, २०२१.
२) वित्त विभाग, शासन निर्णय क्र. अर्थसं २०२१/प्र.क.४८/अर्थ-३, दि. २४ जून, २०२१.
३) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३,दि.२९ जुलै, २०२१.
४) वित्त विभाग, शासन निर्णय क्र. अर्थसं - २०२१/प्र.क.४८/अर्थ-३, दि. १४ ऑक्टोबर, २०२१.
५) वित्त विभाग, शासन निर्णय क्र. अर्थसं-२०२१/प्र.क.४८/अर्थ - ३, दि. २१ ऑक्टोबर, २०२१.
६) वित्त विभाग, शासन निर्णय क्र. अर्थसं-२०२१/प्र.क.४८/अर्थ-३, दि. २८ जानेवारी, २०२२.
७) वित्त विभाग, शासन परिपत्रक क्र. अर्थसं - २०२१/प्र.क.४८/अर्थ-३, दि. ०३ फेब्रुवारी, २०२२.
परिपत्रक :
विधानमंडळाच्या मार्च, २०२२ च्या अधिवेशनात नेहमीप्रमाणे भारतीय संविधानाच्या अनुच्छेद २०५ अन्वये चालू वित्तीय वर्षाच्या खर्चाचे पूरक विवरणपत्र सादर करण्यात येईल. संविधानातील तसेच महाराष्ट्र अर्थसंकल्प नियम पुस्तिकेतील तरतूदी लक्षात घेता, खाली नमूद केलेल्या बाबीच्या संबंधातील पूरक मागण्या / खर्चाचे पूरक विवरणपत्र विधीमंडळास सादर करण्यात येते.
(अ) आकस्मिकता निधीमधून मंजूर करण्यात आलेल्या वा केल्या जाणाऱ्या रकमांबाबत अद्यापपर्यंत विधानमंडळाला पुरक मागण्या किंवा विनियोजने सादर करण्यात आलेली नाहीत, अशा बाबी.
(ब) न्यायालयाच्या आदेशानुसार तथा भारित स्वरुपाचा खर्च तसेच ज्या नवीन बाबींवरील खर्च विधानमंडळाकडून पुरक मागणीद्वारे मंजूरी मिळाल्यानंतर करण्याचे योजिले असेल अशा बाबी फक्त.
(क) नवीन कामावरील खर्च विधानमंडळाच्या निदर्शनास आणून देण्याच्या संबंधातील लाक्षणिक मागण्या.
२. मार्च, २०२१ पासून राज्यात कोविड-१९ च्या संसर्गजन्य महामारीचा प्रादुर्भाव पुन्हा मोठ्या प्रमाणावर दिसून आला आहे. त्याचा कर व करेतर महसुलात मोठ्या प्रमाणावर घट होऊन राज्याच्या अर्थव्यवस्थेवर विपरीत परिणाम होत असल्याने सन २०२१-२२ या आर्थिक वर्षात बांधील खर्चाच्या उद्दिष्टांना गरजेनुसार निधीचे वितरण दिनांक दि. ०३ फेब्रुवारी, २०२२ च्या शासन परिपत्रकाव्दारे बीम्स प्रणालीवर करण्यात आलेले आहे. चालू वित्तीय वर्षातील कोविडजन्य परिस्थिती लक्षात घेता शासनाचा बांधील खर्च सिमीत ठेवून राज्याची वित्तीयस्थिती नियंत्रणात ठेवण्यासाठी खर्चाचे प्राधान्यक्रम व त्यानुषंगाने उपाययोजना करण्याची आवश्यकता आहे. त्यामुळे अशा परिस्थितीमध्ये फक्त खालील प्रयोजनासाठी विभागांनी पुरक मागणी प्रस्ताव सादर करणे अत्यावश्यक झाले आहे.
(१) आकस्मिकता निधीमधून मंजूर करण्यात आलेल्या वा केल्या जाणाऱ्या रक्कमांबाबत विधानमंडळाला अद्यापपर्यंत सादर करण्यात न आलेल्या पुरवण्या मागण्या/ विनियोजन.
# Page 2
शासन परिपत्रक क्रमांकः पूरक-२०२२/प्र.क्र.५/अर्थ-३
(२) न्यायालयीन प्रकरणी करावयाच्या तरतुदीसाठी, (३) अर्थसंकल्पीय तरतूदींतून ९०% पेक्षा अधिक खर्च झाला आहे व यासाठी चालू आर्थिक वर्षासाठी पुनर्वितरण / पुनर्विनियोजन करुन निधी उपलब्ध करणे शक्य नाही तसेच, अधिक तरतूदीची आवश्यकता आहे अशा बाबी साठी, (४) केंद्रीय/बाह्य सहाय्यीत / केंद्र पुरस्कृत योजनांच्या केंद्र व राज्य हिश्यासाठी अर्थसंकल्पात तरतूद करण्यात आलेली नाही अथवा केलेल्या तरतूदीतून ८०% पेक्षा जास्त खर्च झाला आहे व त्या ठिकाणी अधिकच्या निधीची आवश्यकता आहे अशाच बाबींसाठी,
३. उपरोक्त वस्तूस्थिती लक्षात घेता, सर्व मंत्रालयीन विभागांनी वर नमूद केलेल्या बाबीच्या संबंधातील अनिवार्य व कार्यक्रम खर्चाचे सर्व पुरवणी मागणी प्रस्ताव सोबत जोडलेल्या परिशिष्ट - अ मधील सूचना व कार्यपद्धती अवलंबून परिशिष्ट-ब, क व ड मधील माहितीसह प्रथमत: वित्त विभागास नोंदणीसाठी पाठविणे आवश्यक आहे.
४. या संदर्भात मार्च, २०२२ च्या अधिवेशनामध्ये अंतर्भूत करावयाच्या कार्यक्रम व अनिवार्य खर्चाच्या पुरवणी मागणीसंबंधीचे प्रस्ताव नियोजन विभाग (विकास क्षेत्र कार्यासन) / सामाजिक न्याय व विशेष सहाय्य विभाग / आदिवासी विकास विभाग व वित्त विभागाकडे पाठविण्यासंबंधीचे वेळापत्रक खालीलप्रमाणे स्वतंत्ररित्या दिलेले आहे. पुरवणी मागणी प्रस्तावांची नोंदणी BEAMS प्रणालीवर Online पध्दतीने करण्यात येणार असल्याने सर्व संबंधित विभागांनी विहित वेळापत्रकानुसार कार्यवाही करणे अत्यावश्यक आहे.
कार्यक्रम
--------------------------------------------------------------------------------------------------------------------------------------------------------------------------------------
| १) | कार्यक्रमावरील खर्चाचे प्रस्ताव नियोजन विभाग / सामाजिक न्याय व विशेष सहाय्य विभाग / आदिवासी विकास विभाग यांचेकडे अंतिमत: पाठविण्याची कालमर्यादा. | १०.०२.२०२२ गुरुवार |
| २) | कार्यक्रमावरील खर्चाचे प्रस्ताव नियोजन विभाग / सामाजिक न्याय व विशेष सहाय्य विभाग/आदिवासी विकास विभागाकडून वित्त विभागाला (व्यय शाखा) सादर करण्याची कालमर्यादा. | १४.०२.२०२२ सोमवार |
| ३) | प्रस्ताव वित्त विभागाच्या व्यय शाखेकडून अर्थसंकल्प शाखेकडे अंतिमत: प्राप्त होण्याची कालमर्यादा. | १६.०२.२०२२ बुधवार |
--------------------------------------------------------------------------------------------------------------------------------------------------------------------------------------
अनिवार्य
----------------------------------------------------------------------------------------------------------------------
| १) | अनिवार्य खर्चाचे प्रस्ताव वित्त विभागास ( संबंधीत व्यय शाखा) पाठविण्याची कालमर्यादा. | १०.०२.२०२२ गुरुवार |
| २) | प्रस्ताव वित्त विभागाच्या व्यय शाखेकडून अर्थसंकल्प शाखेकडे अंतिमत: प्राप्त होण्याची कालमर्यादा. | १४.०२.२०२२ सोमवार |
| ३) | व्यय अग्रक्रम समितीची बैठक. | २१.०२.२०२२ सोमवार |
----------------------------------------------------------------------------------------------------------------------
टिप:- पुरवणी मागणी प्रस्तावांची नोंदणी Online पध्दतीने करण्यात येत असल्याने सर्व पुरवणी मागण्यांच्या नस्त्या (परिशिष्ट ब, क व ड मधील माहितीसह) व BEAMS प्रणालीवरील अहवाल वित्त पृष्ठ ११ पैकी २
# Page 3
शासन परिपत्रक क्रमांकः पूरक-२०२२/प्र.क्र.५/अर्थ-३
विभागाच्या अर्थसंकल्प शाखेतील संबंधित अर्थसंकल्प कार्यासनाकडून तपासून विहित वेळेत वित्त विभागाच्या अर्थसंकल्प शाखेतील अर्थ-२ या कार्यासनाकडे प्राप्त झाला नाही, तर अशा पुरवणी मागण्यांचे प्रस्ताव Online प्रक्रियेमुळे स्विकारले जाणार नाहीत व त्याची संपूर्ण जबाबदारी संबंधित प्रशासकीय विभागाची राहील. त्यामुळे विभागांनी सर्व प्रस्तावांची नोंदणी प्रथमतः वरीलप्रमाणे वित्त विभागाकडे करणे अनिवार्य आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11