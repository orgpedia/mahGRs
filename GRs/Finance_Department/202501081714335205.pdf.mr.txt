# Page 1
महाराष्ट्र विनियोजन अधिनियम,२०२४
निधी वितरण...
केंद्र पुरस्कृत योजना
महाराष्ट्र शासन
वित्त विभाग
शासन परिपत्रक क्र. अर्थसं-२०२४/प्र.क्र.१०८/अर्थ-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ०८ जानेवारी, २०२५.
संदर्भ :- १. वित्त विभाग, शासन परिपत्रक, क्र. संकीर्ण-१०१८/प्र.क्र.४६/अथोपाय, दि.५ डिसेंबर,२०२३.
२. वित्त विभाग, शासन परिपत्रक, क्र. अर्थसं-२०२४/प्र.क्र.८०/अर्थ-३, दि.२५ जुलै,२०२४.
३. वित्त विभाग, शासन परिपत्रक, क्र.अर्थसं-२०२४/प्र.क्र.८८/अर्थ-३, दि. १५ ऑक्टोबर, २०२४.
परिपत्रक
केंद्र पुरस्कृत योजनासंदर्भात केंद्र शासनाकडून प्राप्त झालेला केंद्र हिश्श्याचा निधी व समरूप राज्य
हिश्श्याचा निधी विहित मुदतीत सिंगल नोडल खात्यात वर्ग करण्याबाबत आवश्यक सूचना संदर्भाधीन अ.क्र.१
येथील दिनांक ५ डिसेंबर, २०२३ च्या शासन परिपत्रकान्वये देण्यात आल्या आहेत. त्यानुसार अथोपाय
शाखेकडून आता प्रत्येक कार्यालयीन दिवशी केंद्र शासनाकडून राज्याच्या एकत्रित निधीत जमा झालेल्या
निधीबाबतची प्रमाणित माहिती सर्व मंत्रालयीन विभागांच्या सचिवांना पाठविण्यात येणार आहे. त्यामुळे आता
विभागांना अथोपाय शाखेकडे नस्ती संदर्भीत करण्याची आवश्यकता राहिलेली नाही.
२. वित्त विभाग, शासन परिपत्रक, क्रमांक अर्थसं-२०२४/प्र.क्र.८८/अर्थ-३, दिनांक १५ ऑक्टोबर, २०२४
(प्रत सोबत) अन्वये सन २०२४-२५ या आर्थिक वर्षात केंद्र पुरस्कृत योजनांसाठी करण्यात आलेली मुळ
अर्थसंकल्पीय तरतूद व जुलै, २०२४ च्या अधिवेशनात पुरवणी मागणीव्दारे करण्यात आलेली तरतूद केंद्र हिस्सा
व राज्य हिस्सा सर्व मंत्रालयीन विभागांना बीम्स प्रणालीवर १०० टक्के वितरीत करण्यात आला आहे. (प्रत
सोबत.)
३. या शासन परिपत्रकान्वये डिसेंबर, २०२४ च्या अधिवेशनात पुरवणी मागणीव्दारे केंद्र पुरस्कृत
योजनांसाठी करण्यात आलेली तरतूद केंद्र हिस्सा व समरुप राज्य हिस्सा सर्व मंत्रालयीन विभागांना बीम्स
प्रणालीवर १०० टक्के वितरीत करण्यात येत आहे. परिणामी २०२४-२०२५ मध्ये केंद्र पुरस्कृत योजनांसाठी मूळ
अर्थसंकल्पीय तरतूद, पुरवणी मागणी (जुलै,२०२४) व पुरवणी मागणी (डिसेंबर,२०२४) द्वारे अर्थसंकल्पीत
१००% तरतूद विभागांना बीम्स प्रणालीवर उपलब्ध झालेली आहे.
४. यासंदर्भात करावयाच्या कार्यवाहीबाबत दिनांक १५ ऑक्टोबर, २०२४ च्या शासन परिपत्रकान्वये सर्व
मंत्रालयीन प्रशासकीय विभागांना यापूर्वीच आवश्यक सूचना निर्गमित करण्यात आलेल्या आहेत. सदर सूचना
पुढीलप्रमाणे पुनश्च उधृत करण्यात येत आहेत :-
१) संबंधित मंत्रालयीन विभागाच्या अ.मु.स./प्र.स./सचिव यांनी केंद्र शासनाकडून वितरीत करण्यात
आलेल्या निधीबाबतचा वितरण आदेश केंद्र शासनाकडून मिळवून सदर निधी राज्याच्या एकत्रित
निधीत जमा झाल्याची खातरजमा अथोपाय शाखेकडून प्रत्येक कार्यालयीन दिवशी त्या विभागास
पाठविण्यात येणाऱ्या ई-मेलच्या आधारे त्यांच्या स्तरावरच करुन घेण्यात यावी. ज्या योजनांच्या
बाबतीत केंद्र शासनाकडून वितरीत झालेला निधी राज्याच्या एकत्रित निधीत प्राप्त झालेला असेल,
अशा योजनांच्या बाबतीत सदर केंद्र हिश्श्याचा निधी त्यास समरुप राज्य हिश्श्याच्या निधीसह SNA
खात्यावर वर्ग करण्यासाठी तात्काळ वितरीत करण्यात यावा.
# Page 2
शासन परिपत्रक क्रमांकः अर्थसं-२०२४/प्र.क्र.१०८/अर्थ-३
केंद्र शासनाने दिनांक १६ फेब्रुवारी, २०२३ च्या पत्रान्वये विहीत केल्यानुसार केंद्र शासनाकडून प्राप्त
सदर निधी राज्याच्या एकत्रित निधीत जमा झाल्यापासून ३० कॅलेंडर दिवसामध्ये समरुप राज्य
हिश्श्यासह निधी संबंधित योजनेच्या SNA खात्यावर जमा केला जाईल, याची दक्षता घ्यावी.
२) याकरीता केंद्र शासनाकडून निधी प्राप्त झाल्यानंतर १० दिवसाच्या कालावधीत निधी वितरणाचे आदेश
निर्गमित केले जातील व कोषागारात देयक सादर करुन कोणत्याही परिस्थितीत ३० कॅलेंडर
दिवसापूर्वी असा निधी संबंधित योजनेच्या SNA खात्यामध्ये जमा केला जाईल, याची खातरजमा
करण्यात यावी.
३) यानुसार कार्यवाही करण्याची तसेच, केंद्र शासनाचा निधी राज्याच्या एकत्रित निधीत प्राप्त झाल्याशिवाय
निधी वितरीत केला जाणार नाही, याबाबतची दक्षता घेण्याची संपूर्ण जबाबदारी संबंधित मंत्रालयीन
विभागाच्या अ.मु.स./प्र.स./सचिव यांची राहील.
४) ज्या प्रकरणात अर्थसंकल्पीय तरतूद पुरेशी नसल्यामुळे पुनर्विनियोजनाची आवश्यकता असेल, अशा
प्रकरणात आवश्यक प्रस्ताव विहीत पध्दतीने वित्त विभागास तात्काळ सादर करावा.
५) तसेच, मागील वर्षामधील केंद्र शासनाचा निधी चालू वर्षी खर्च करावयाचा असल्यास त्यास
आवश्यकतेप्रमाणे यथास्थिती नियोजन विभाग, सामाजिक न्याय व विशेष सहाय्य विभाग व आदिवासी
विकास विभाग तसेच, वित्त विभागाची सहमती घेणे अनिवार्य राहील.
६) केंद्र शासनाच्या दिनांक १६ फेब्रुवारी, २०२३ च्या पत्रामध्ये नमूद केल्यानुसार दंडनीय व्याज प्रदान करावे
लागल्यास त्याची देखील संपूर्ण जबाबदारी संबंधित मंत्रालयीन प्रशासकीय विभागाची राहील.
५. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5