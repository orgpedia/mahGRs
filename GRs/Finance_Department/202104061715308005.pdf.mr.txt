# Page 1
तात्काळ/ अर्थसंकल्प प्राथम्य महाराष्ट्र विनियोजन अधिनियम, २०२१ निधी वितरण...( तात्पुरती व्यवस्था)
महाराष्ट्र शासन
वित्त विभाग
शासन परिपत्रक क्र. अर्थसं-२०२१/प्र.क्र. ४८/ अर्थ-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ०६ एप्रिल, २०२१.
परिपत्रक
सर्व मंत्रालयीन विभागांना कळविण्यात येते की, “महाराष्ट्र विनियोजन विधेयक, २०२१ " (महाराष्ट्र विनियोजन अधिनियम, २०२१ यांच्या अनुसूचीच्या स्तंभ - ४ मध्ये विनिर्दिष्ट करण्यात आलेल्या रकमांसह) यास विधानमंडळाने मंजूरी दिलेली असून महाराष्ट्राचे राज्यपाल यांनी त्यास अधिसंमती दिलेली आहे आणि ते २०२१ चा महाराष्ट्र अधिनियम क्रमांक ५ म्हणून महाराष्ट्र राजपत्र असाधारण भाग-४, दि.१५ मार्च, २०२१ यामध्ये प्रसिध्द करण्यात आले आहे.
२. राज्याच्या अर्थसंकल्पात समाविष्ट करण्यात आलेल्या अनिवार्य व कार्यक्रम खर्चासाठी निधी सर्व संबंधित प्रशासकीय विभागांना वर्षाच्या सुरुवातीस वितरीत करतांना मागील वर्षाच्या खर्चाचा कल व वर्षभरामध्ये टप्प्याटप्प्याने प्राप्त होणारा महसूल तसेच वर्षभरात अचानक उद्भवणारा अनपेक्षित/तातडीचा खर्च याबाबी विचारात घेऊन खर्चाची मर्यादा निश्चित करण्याची बाब वित्त विभागाच्या विचाराधीन आहे.
सदरची बाब अंतिम होण्यापूर्वी एप्रिल महिन्यातील तातडीच्या बांधिल खर्चासाठी तात्पूरती व्यवस्था म्हणून खालील उद्दीष्टांकरीता मर्यादीत निधी अर्थसंकल्पीय अंदाज वाटप आणि सनियंत्रण प्रणालीवर वितरीत करण्यात येत आहे.
----------------------------------------------------------------
| उद्दीष्ट | मर्यादा | उद्दीष्ट | मर्यादा |
| ०१- वेतन | १०%  |  | १०-कंत्राटी पध्दतीवर घेतलेल्या सेवेवरील खर्च | ५% |
| ०२- मजुरी | ५% | १३- कार्यालयीन खर्च | ५% |
| ०४ - निवृत्तीवेतन विषयक खर्च | १०% | १४- भाडेपट्टी व कर | ५% |
| ०६- दुरध्वनी, वीज व पाणी देयक | ५% | ३६- सहायक अनुदाने (वेतन) | १०% |
----------------------------------------------------------------
३. पदनिर्मितीच्या अनुषंगाने वेतनावरील निधी वाटपाच्या संदर्भात आवश्यक तेथे उच्चस्तरीस सचिव समिती / मंत्रीमंडळ तसेच वित्त विभागाने वेळोवेळी दिलेल्या सूचनांच्या अनुषंगाने कार्यवाही झाल्याची खात्री करण्यात यावी. तसेच नवीन बाबीद्वारे निधी अर्थसंकल्पीत केला असल्यास त्याबाबतच्या निधी वितरणाचा प्रस्ताव आवश्यकते प्रमाणे नियोजन विभाग, सामाजिक न्याय व विशेष सहाय्य विभाग, आदिवासी विकास विभाग व वित्त विभागाची मान्यता घेण्यात यावी.
४. वरील प्रमाणे अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/शर्तींचे पालन करणे ही जबाबदारी विभागांची राहील.
# Page 2
शासन परिपत्रक क्रमांकः अर्थसं-२०२१/प्र.क्र.४८/अर्थ-३