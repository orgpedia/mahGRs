# Page 1
निवृत्तिवेतन प्रकरण महालेखापाल कार्यालयास पाठविताना निवृत्तिवेतन प्रकरणामध्ये निवृत्तिवेतनधारक/ कुटुंब निवृत्तिवेतनधारक यांचा भ्रमणध्वनी (मोबाईल) क्रमांक नमूद करणेबाबत.
महाराष्ट्र शासन
वित्त विभाग
शासन परिपत्रक क्रमांक:- सेनिप्र २०२१/प्र.क्र.६१/सेवा-४
हुतात्मा राजगुरू चौक, मादाम कामा मार्ग,
वित्त विभाग, मंत्रालय, मुंबई -४०००३२.
दिनांक :- २५ जानेवारी, २०२२
संदर्भ : शासन निर्णय, वित्त विभाग क्र. सेनिवे- २०१४/प्र.क्र.३६/सेवा-४, दिनांक ०२ जुलै, २०१५
शासन परिपत्रक
निवृत्तिवेतन प्रकरण ऑनलाईन पध्दतीने सादर करण्याबाबतच्या सूचना संदर्भाधीन शासन निर्णयान्वये देण्यात आल्या आहेत. संदर्भाधीन शासन निर्णयासोबतच्या नमुना -१ मधील अ.क्र.८ येथे निवृत्तिवेतनधारक/कुटूंब निवृत्तिवेतनधारक यांचा भ्रमणध्वनी (मोबाईल) क्रमांक नमूद करावयाचा आहे. तथापि काही सेवानिवृत्ती प्रकरणांमध्ये भ्रमणध्वनी (मोबाईल) क्रमांक प्राप्त होत नसल्याने सेवानिवृत्त कर्मचाऱ्यास/कुटूंब निवृत्तिवेतनधारकास त्याच्या निवृत्तिवेतन विषयक प्रकरणाची सद्य:स्थिती कळविणे महालेखापाल कार्यालयास शक्य होत नाही.
यास्तव, सर्व कार्यालय प्रमुखांना सूचना देण्यात येत आहेत की, निवृत्तिवेतन/कुटूंब निवृत्तिवेतन प्रकरण महालेखापाल कार्यालयाकडे सादर करताना, महालेखापाल कार्यालयास निवृत्तिवेतनधारक / कुटूंब निवृत्तिवेतनधारक यांना त्यांच्या निवृत्तिवेतन प्रकरणाची सद्य:स्थिती कळविणे शक्य व्हावे यादृष्टीने निवृत्तिवेतनधारक / कुटुंब निवृत्तिवेतनधारक यांचा भ्रमणध्वनी (मोबाईल) क्रमांक त्याच्या निवृत्तिवेतन प्रकरणामध्ये
न चुकता नमूद करावा.
# Page 2