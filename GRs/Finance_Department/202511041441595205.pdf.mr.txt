# Page 1
राज्य मालमत्ता पुनर्रचना कंपनी
"MAHA ARC LIMITED" बंद करणेबाबत.
महाराष्ट्र शासन,
वित्त विभाग,
शासन निर्णय क्र : ममंप्र-२०२२/प्र.क्र.५०/ऋण व हमी संनियंत्रण कक्ष
(E office No. १४०२१९१)
मंत्रालय, मुंबई-४०० ०३२,
दिनांक : ४ नोव्हेंबर, २०२५
संदर्भ: वित्त विभाग शासन निर्णय क्रमांक : शासाउ-२०२२/प्र.क्र.१०/साउ, दि. २७.०९.२०२२
प्रस्तावना:
केंद्र शासनाने डबघाईला आलेल्या तसेच अवसायनात गेलेल्या वित्तीय संस्था तसेच बँकांच्या बुडीत
कर्जाची पुनर्रचना करुन अशा बँकांच्या ग्राहकांचे आर्थिक हित जपण्यासाठी नॅशनल अॅसेट रिकन्स्रक्शन
कंपनीची स्थापना केली आहे. त्याचप्रमाणे राज्यातील, शासनाचा कोणत्याही प्रकारे संबंध येत असलेल्या तसेच
संकटात सापडलेल्या किंवा संकटात सापडण्याची शक्यता असलेल्या मालमत्तांची पुनर्रचना करुन, त्यांचे
संवर्धन किंवा उचित विल्हेवाट लावण्यासाठी राज्य मालमत्ता पुनर्रचना कंपनी "MAHA ARC LIMITED" वित्त
विभागाच्या दि.२७.९.२०२२ च्या शासन निर्णयान्वये स्थापन करण्यात आली होती.
२. भारतीय रिझव्र्ह बँकेने (RBI) दिनांक २६ जून, २०२३ रोजीच्या सूचनांनुसार तसेच SARFAESI Act,
२००२ च्या कलम ३(१) व SARFAESI Act, २००२ च्या कलम ३(३)(f) च्या तरतुदीनुसार MAHA ARC LIMITED
कंपनीला मालमत्ता पुनर्रचना कंपनी "ARC" म्हणून कारभार करणे कायदेशीरदृष्ट्ट्या शक्य नसल्याने तसेच
त्यामुळे सदर कंपनीचे कामकाज सुरु झालेले नसल्याने राज्य मालमत्ता पुनर्रचना कंपनी "MAHA ARC
LIMITED " बंद करणेबाबतचा प्रस्ताव शासनाच्या विचाराधीन होता.
शासन निर्णय:
राज्य मंत्रिमंडळाच्या दि.४ नोव्हेंबर, २०२५ रोजी झालेल्या बैठकीत मिळालेल्या मान्यतेस अनुसरुन
राज्य मालमत्ता पुनर्रचना कंपनी "MAHA ARC LIMITED" बंद करण्यास मान्यता देण्यात येत आहे. तसेच
कंपनी बंद करण्याच्या दृष्ट्टीने पुढील सर्व कार्यवाहीसाठी कंपनीचे अध्यक्ष तथा अपर मुख्य सचिव (वित्त) यांना
प्राधिकृत करण्यास मान्यता देण्यात येत आहे.
२. सदरहू शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 2