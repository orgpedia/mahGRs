# Page 1
महावितरण कंपनीकडे असणारी महानिर्मिती व
महापारेषण कंपन्यांची थकीत देणी अदा करण्याकरिता
महाराष्ट्र राज्य विद्युत वितरण कंपनी, मर्यादित द्वारे
विविध वित्तीय संस्थांकडून उभारण्यात
येणाऱ्या/आलेल्या कर्जाच्या व त्यावरील व्याजाच्या
रकमेस शासन हमी देण्याबाबत.
महाराष्ट्र शासन
वित्त विभाग
शासन निर्णय क्रमांक: शाहमी-२०२३/ उऊकावि/प्र.क्र.३४/अर्थबळ,
मंत्रालय, मुंबई-३२.
दिनांक:- २२ ऑगस्ट, २०२४
वाचा -१) शासन निर्णय, वित्त विभाग, क्र. शाहमी-१०९९/प्रक्र.६८/शा.हमी, दि.५.११.२०१९, २) शासन निर्णय, वित्त विभाग, क्र. शाहमी १००८/प्रक्र.१८/शा.हमी, दि.२८.४.२००८, ३) शासन निर्णय, उद्योग, ऊर्जा व कामगार विभाग क्र. संकीर्ण-२०२२/प्रक्र.३३२/ऊर्जा-५,
दि.२६.०४.२०२३
४) शासन निर्णय क्रमांक: शाहमी-२०२३/उऊकावि/प्र.क्र.३४/अर्थबळ, दि. २५.०५.२०२३,
५) शासन निर्णय क्रमांक: शाहमी-२०२३/उऊकावि/प्र.क्र.३४/अर्थबळ, दि. २३.०४.२०२४,
प्रस्तावना :
महावितरण कंपनीकडे असणारी महानिर्मिती व महापारेषण कंपन्यांची थकीत देणी अदा करण्याकरिता
एकूण रु.२९,२३० कोटीच्या (रु.१७,२५२ कोटी व व्याज रु.११,९७८ कोटी) मर्यादेत विविध वित्तीय संस्थांकडून सन
२०२२-२३,२०२३-२४,२०२४-२५,२०२५-२६ व सन २०२६-२७ यावर्षी अनुक्रमे रु.५७२७ कोटी, रु.८२०७ कोटी,
रु.७७४६ कोटी, रु.५७९७ कोटी व रु.१७५४ कोटी इतक्या कमाल मर्यादेपयंत कर्ज घेण्यास शासन हमी देण्याच्या
व सदर शासन हमीवरील हमीशुल्क माफ करण्याच्या ऊर्जा विभागाच्या प्रस्तावास मा.मंत्रिमंडळाने
दि.०५.०४.२०२३ रोजी झालेल्या मंत्रिमंडळ बैठकीत मंजूरी दिलेली असून त्यानुषंगाने एकूण रु.१३,५५२.१२ कोटी
रकमेस वित्त विभागाच्या दि.२५.०५.२०२३ च्या शासन निर्णयान्वये शासन हमी देण्यात आली आहे. सन २०२४-२५
या वर्षी REC Ltd आणि PFC Ltd या वित्तीय संस्थांकडून रु.७९७९.४४ कोटी इतक्या रकमेची शासन हमी
देण्याचा प्रस्ताव ऊर्जा विभागाने सादर केला असल्याने त्या अनुषंगाने दि.२३.०४.२०२४ रोजी शासन निर्णय
निर्गमित करण्यात आला होता.
दरम्यानच्या कालावधीत महाराष्ट्र राज्य विद्युत वितरण कंपनीने कर्जाची स्वस्त दराने उभारणी
करण्याकरिता विविध संस्थांकडे सादर केलेल्या प्रस्तावाच्या अनुषंगाने हुडको या वित्तीय संस्थेने द.सा.द.शे.९.६५
टक्के इतक्या वाजवी दराने कर्ज मंजूर करण्यास संमती दर्शविली. हुडको या वित्तीय संस्थेने मंजूर केलेल्या
व्याजाच्या धर्तीवर व्याज कमी करण्याकरिता REC Ltd आणि PFC Ltd या वित्तीय संस्थांबरोबर केलेल्या
वाटाघाटीनुसार सदर वित्तीय संस्थांनीही त्यांचे व्याजदर द.सा.द.शे.१०.२५ टक्केवरुन द.सा.द.शे.९.६५ टक्के
इतके कमी केले आहेत. त्यामुळे कंपनीने सन २०२४-२५ या आर्थिक वर्षाकरिता लागणारे एकूण रु.४६६८.२४
कोटी इतके कर्ज REC Ltd, PFC Ltd व हुडको या वित्तीय संस्थांकडून प्रत्येकी समान कर्ज घेण्याचे ठरविले
आहे. त्यानुषंगाने आता, ऊर्जा विभागाने केलेल्या विनंतीनुसार अ.क्र.५ येथील दि.२३.०४.२०२४ च्या शासन
निर्णयामध्ये सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांकः शाहमी-२०२३/ उउकावि/प्र.क्र. ३४ /अर्थबळ,
शासन निर्णय :
महानिर्मिती व महापारेषण कंपन्यांची थकीत देणी अदा करण्याकरिता महाराष्ट्र राज्य विद्युत वितरण
कंपनी, मर्यादित (महावितरण) द्वारे वित्तीय संस्थांकडून उभारण्यात आलेल्या/ येणाऱ्या रु.७९७९.४४ कोटी (अक्षरी
रुपये सात हजार नऊशे एकोणऐंशी कोटी चव्वेचाळीस लक्ष फक्त ) इतक्या रकमेस शासन निर्णय क्र. शाहमी-
२०२३/उऊकावि/प्र.क्र.३४/अर्थबळ, दि.२३.०४.२०२४ अन्वये दिलेली शासन हमी रद्द करण्यात येत असून आता
खालील तक्त्यात नमूद वित्तीय संस्थांकडून उभारण्यात आलेल्या/येणाऱ्या रु.७६१९.६९ कोटी (अक्षरी रुपये
सात हजार सहाशे एकोणीस कोटी एकूणसत्तर लक्ष फक्त ) इतक्या रकमेस शासन हमी मंजूर करण्यात येत
आहे.
-------------------------------------------------------------------------------------------------------------------------
| अ.क्र. | वित्तीय संस्था | कर्जाची रक्कम (रु. कोटीत) | व्याजदर (टक्के) | व्याजाची रक्कम (रु. कोटीत) | एकूण हमीची रक्कम (रु. कोटीत) |
| १. | रुरल इलेक्रीफिकेशन कापोरेशन | १५५६.०८ | ९.६५ | १०५१.६७ | २६०७.७१ |
| २. | पॉवर फायनान्स कॉपोरेशन | १५५६.०८ | ९.६५ | १०६१.०९ | २६१७.१३ |
| ३. | हुडको | १५५६.०८ | ९.६५ | ८३८.८१ | २३९४.८५ |
|  | एकूण | ४६६८.२४ |  | २९५१.५७ | ७६१९.६९ |
-------------------------------------------------------------------------------------------------------------------------
२. सदर शासन हमीवर कर्ज उचलण्याची मुदत शासन निर्णय निर्गमित केल्याच्या दिनांकापासून
सहा महिन्यांच्या कालावधीपयंत वैध राहील.
३. धनको बँक/वित्तीय संस्थेसमवेत शासन हमीवर घेण्यात येणाऱ्या/आलेल्या कर्जासंबंधी
करण्यात येणाऱ्या करारपत्रात खालील अटी व शर्तीचा समावेश करण्यात यावा.
३.१) शासन हमी एकूण रु. ७६१९.६९ कोटी इतक्या रकमेपुरतीच सिमीत राहील.
३.२) महावितरणने आर्थिक संस्थांकडून घेतलेल्या कर्जाची परतफेड करण्यास विलंब झाल्यास
त्याकरिता आकारण्यात आलेल्या दंडनीय व्याजाकरीता व इतर कोणत्याही देय रकमांसाठी
शासन हमी लागू होणार नाही.
३.३) महावितरण कंपनीकडून कर्जाच्या परतफेडीबाबत अथवा व्याजाची रक्कम देण्याबाबत
होणाऱ्या कसूरीची सूचना शासनास ९० दिवसाच्या आत देणे संबंधित वित्तीय संस्थेस
बंधनकारक असेल.
३.४) धनको संस्था ही राज्य शासनाच्या पूर्व अनुमतीशिवाय महावितरण कंपनीला आदेशामध्ये
विहित केलेल्या मर्यादेपेक्षा अधिक कर्ज देणार नाही. तसेच सदर प्रयोजनासाठी ऋणको
अन्य कोणत्याही वित्तीय संस्थेकडून कर्ज घेणार नाही.
३.५) धनको संस्थांकडून घेण्यात आलेल्या कर्जातून निर्माण होणारी भविष्ट्यातील मालमत्ता ही
तारण म्हणून ठेवण्यात यावी.
३.६) महावितरण कंपनीकडून कर्ज फेडीत कसूर झाल्यास महावितरण कंपनीच्या तारण चल/
अचल मालमत्तेची विक्री/लिलाव (Auction) करुन कर्ज वसुलीची प्रक्रिया पूर्ण करावी.
तसेच, कर्ज वसूलीसाठी सर्वतोपरी प्रयत्न केल्याशिवाय संबंधित वित्तीय संस्थेला
हमीपूर्ततेकरिता शासन हमीची प्रतिभूती म्हणून वापर करता येणार नाही.
३.७) धनको कडून महावितरण कंपनीच्या तारण चल / अचल मालमत्तेची विक्री वसूलीचा निर्णय
झाल्यास त्यासाठी एक समिती स्थापन करावी व त्या समितीमध्ये उद्योग, ऊर्जा व कामगार
पृष्ट्ठ ४ पैकी २
# Page 3
शासन निर्णय क्रमांकः शाहमी-२०२३/ उउकावि/प्र.क्र. ३४ /अर्थबळ,
विभाग व वित्त विभागाचा प्रत्येकी एक प्रतिनिधी घेण्यात यावा. तारण चल / अचल
मालमत्तेची विक्री / लिलाव करताना मुल्यांकन त्रयस्थ संस्थेकडून शासन नियमानुसार
करणे आवश्यक राहील. तसेच, उक्त समितीमधील शासनाच्या दोन्ही प्रतिनिधींच्या
अहवालासह लिलाव प्रक्रियेचे अंतिमीकरणास शासनाची मान्यता घेणे आवश्यक राहील.
वरील (३.१) ते (३.७) पैकी कोणत्याही अटीचा भंग झाल्यास शासन हमी अवैध होईल.
४. महावितरण कंपनीस रु.७६१९.६९ कोटीची शासन हमी वाचा येथील अ.क्र. १ येथे उल्लेखित
दि.५.११.१९९९ च्या शासन निर्णयामध्ये नमूद केलेल्या अटी तसेच खालील अटी व शर्तीच्या अधीन
राहील :-
४.१) महावितरण कंपनी ही Principal Debtor राहील.
४.२) सदर धनकोकडून घेण्यात येणाऱ्या कर्जाचा वापर ज्या उद्दीष्ट्टासाठी कर्ज घेण्यात आले आहे
त्यासाठीच करण्यात यावा.
४.३) महावितरण कंपनीकडून पुरेशा मत्तेची प्रतिभूती (Security) घेतल्यानंतरच धनको संस्था/
बँका कर्ज मंजूर करतील. सदर मत्तेची तपासणी वेळोवेळी व कमीत कमी सहा महिन्यातून
एकदा तरी संबंधित संस्था/बँक करेल.
४.४) महावितरण कंपनीने आवश्यक तेवढ्याच कर्जाची उचल करावी.
४.५) सदरचे कर्ज (मुद्दल व व्याज फेडण्याची) संपूर्ण जबाबदारी महावितरण कंपनीची राहील.
४.६) सदर शासन हमीवर देण्यात आलेल्या कर्जाचे दायित्व शासनावर येणार नाही याबाबत
उद्योग, ऊर्जा व कामगार विभागाने दक्षता घ्यावी.
४.७) महावितरण कंपनीने दर महिन्याला कर्ज परतफेडीच्या प्रगतीबाबतची स्थिती दर्शविणारी
माहिती उद्योग, ऊर्जा व कामगार विभागाकडे / वित्त विभागाकडे सादर करावी.
४.८) महावितरण कंपनीने विहित कार्यपध्दतीने लेखा परीक्षित केलेल्या लेख्यांची एक प्रत
शासनास सादर करावी.
४.९) महावितरण कंपनी त्यांच्या आर्थिक स्थितीबाबतचा अहवाल या शासन निर्णयासोबत
जोडलेल्या प्रपत्र-अ मध्ये दर सहा महिन्यांनी (३१ मार्च/ ३० सप्टेंबर) उद्योग, ऊर्जा व
कामगार विभागास सादर करेल.
५. हमी शुल्क -
मा. मंत्रिमंडळाने निर्णय घेतल्यानूसार सदर शासन हमीवरील हमीशुल्क माफ करण्यात येत
आहे. तथापि, शासन हमीवरील घेतलेल्या कर्जाच्या परतफेडीबाबत संनियंत्रणाची जबाबदारी सह
सचिव/ उप सचिव, उद्योग, ऊर्जा व कामगार विभाग, मंत्रालय, मुंबई-३२ यांची राहील.
६. हा शासन निर्णय उद्योग, ऊर्जा व कामगार विभागाच्या नस्ती क्र.संकीर्ण-
२०२२/प्रक्र.३३२(भाग-२)/ऊर्जा-५ वरील प्रस्ताव व वित्त विभागाचा अनौपचारिक संदर्भ क्र.शासन हमी
क्र. १ /२०२४-२५ नुसार निर्गमित करण्यात येत आहे.
७. महावितरण कंपनीस कर्ज घेण्याच्या अनुषंगाने संबंधित वित्तीय संस्थांसोबत करण्यात येणाऱ्या
करारपत्रांवर स्वाक्षरी करण्याकरिता उद्योग, ऊर्जा व कामगार विभागातील संबंधित सह सचिव / उप
सचिव व वित्त विभागातील उप सचिव (अर्थबळ) यांना प्राधिकृत करण्यात येत आहे.
पृष्ट्ठ ४ पैकी ३
# Page 4
शासन निर्णय क्रमांकः शाहमी-२०२३/ उउकावि/प्र.क्र. ३४ /अर्थबळ,
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6