# Page 1
वाहनचालक व गट-ड ची पदे बाहययंत्रणेकडून घेण्याची
अट अनुकंपा नियुक्तीसाठी शिथिल करण्याबाबत..
महाराष्ट्र शासन
वित्त विभाग
शासन निर्णय क्रमांक : पदनि २०२२/प्र.क्र. १५/आ.पु.क.
मंत्रालय, मुंबई-४०० ०३२.
दिनांक : ०८ ऑगस्ट, २०२४
वाचा : १. वित्त विभाग, शासन निर्णय असंक १००१/प्र.क्र. २९/२००१/ वित्तीय सुधारणा
दि.१०/०९/२००१
२. वित्त विभाग, शासन निर्णय, पदनि २०१६/प्र.क्र.८/१६/आ.पु.क.
दि.१०/०२/२०१७
३. वित्त विभाग, शासन निर्णय, पदनि २०१५/प्र.क्र.१५/आ.पु.क.
दि.२७/०४/२०२२
४. सामान्य प्रशासन विभाग, शासन परिपत्रक, अकंपा १२२१/प्र.क्र. १८६/का.११
दि.२६/०८/२०२१
प्रस्तावना :-
संदर्भ क्र. १ व २ येथील शासन निर्णयाद्वारे मंत्रालयीन प्रशासकीय विभाग व त्यांच्या अधिपत्याखालील
कार्यालयांचे सुधारित आकृतीबंध मान्यतेसाठी सादर करण्याच्या सुचना निर्गमित करण्यात आल्या आहेत. त्यास
अनुसरुन काही मंत्रालयीन प्रशासकीय विभाग व त्यांच्या अधिपत्याखालील क्षेत्रिय कार्यालयांच्या सुधारित
आकृतीबंधास उच्चस्तरीय सचिव समितीने मान्यता दिलेली आहे.
सद्य:स्थितीत संबंधित कार्यालयांच्या सुधारित आकृतीबंधास मंजूरी देताना गट-क मधील वाहनचालक
व गट-ड मधील काही संवर्ग मृत ठरवून त्या पदांच्या सेवा बाहययंत्रणेद्वारे करुन घेण्याचे तसेच, मृत ठरविलेल्या
संवर्गातील कर्मचाऱ्यांना अधिसंख्य पदांवर वर्ग करण्याबाबत आदेशित करण्यात आले आहे.
वरीलप्रमाणे संवर्ग मृत ठरविल्यामुळे आणि कर्मचाऱ्यांना अधिसंख्य पदांवर वर्ग केल्यामुळे अनुकंपा
तत्वावरील नियुक्त्या, अनुकंपा तत्वावर नियुक्त केलेल्या कर्मचाऱ्यांची पदोन्नती व सामान्य प्रशासन विभागाने
वाहनचालक पदांसाठी अधिसूचित केलेल्या सेवाप्रवेश नियमांची अंमलबजावणी यामध्ये अडचणी उद्भवत
असल्याचे काही विभागांनी निदर्शनास आणले आहे. त्या अनुषंगाने सुधारणा करण्याची आवश्यकता निर्माण
झाली होती.
शासन निर्णय :
१. सामान्य प्रशासन विभागाच्या अनुकंपा तत्वावरील नियुक्तीच्या धोरणानुसार अनुकंपा तत्वावरील
नियुक्त्यांसाठी, अनुकंपा तत्वावर नियुक्त केलेल्या कर्मचाऱ्यांच्या पदोन्नतीसाठी आणि सामान्य प्रशासन
विभागाने वाहनचालक पदासाठी अधिसूचित केलेल्या सेवाप्रवेश नियमांच्या अंमलबजावणीसाठी, वाहनचालक व
गट-ड मधील मृत ठरविलेल्या संवर्गातील, सामान्य प्रशासन विभागाच्या अनुकंपा तत्वावरील
# Page 2
शासन निर्णय क्रमांकः पदनि २०२२/प्र.क्र. १५/आ.पु.क
नियुक्त्यांसंदर्भातील दि.२६/०८/२०२१ च्या शासन निर्णयानुसार पात्र ठरणाऱ्या पदांच्या मर्यादेत, आवश्यक
तितकी नियमित पदे राखीव ठेवण्याचे अधिकार संबंधित प्रशासकीय विभागांना देण्यात येत आहेत.
२. उच्चस्तर समितीच्या निर्णयानुसार ज्या विभागांनी गट-क व गट-ड मधील मृत घोषित केलेल्या
संवर्गातील पदे अधिसंख्य म्हणून घोषित केली आहेत त्यांना उपरोक्त प्रयोजनासाठी आवश्यक तितकी पदे
नियमित पदे म्हणून पुन:स्थापित करण्याचे अधिकार राहतील.
३. लाड - पागे समितीच्या शिफारशीनुसार, सफाई कामगारांच्या वारसांना वारसाहक्कानुसार द्यावयाच्या
नियुक्त्यांसाठी गट-क व गट-ड मधील आवश्यक तितकी नियमित पदे राखून ठेवण्याचे अधिकार प्रशासकीय
विभागांना राहतील.
४. सदर शासन निर्णय दि.१३/०७/२०२१ या दिनांकानंतर मान्यता मिळालेल्या आकृतीबंधांना लागू राहील.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध