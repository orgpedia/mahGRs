# Page 1
वस्तू व सेवाकर भवनाच्या वडाळा, मुंबई येथील नवीन इमारतीसह शासनाची विविध कार्यालये व शासकीय निवासस्थाने बांधकामासाठी अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यास मान्यता देणेबाबत.
महाराष्ट्र शासन
वित्त विभाग
शासन निर्णय क्र. संकीर्ण-१०२२/प्र.क्र.२७/ वि.प्र. ४
मादाम कामा मार्ग, हुतात्मा राजगुरु चौक,
नवीन प्रशासकीय इमारत, ३ रा मजला,
मंत्रालय, मुंबई -४०० ०३२
दिनांक- २६ मे, २०२२.
वाचा :- (१) वित्त विभाग, शासन निर्णय, क्र. विकवि-१४२०/प्र.क्र.४५/वि.प्र.४, दि.२२ सप्टेंबर, २०२०, (२) वित्त विभाग, शासन निर्णय, क्र. संकीर्ण-१०२१/प्र.क्र.११९/वि.प्र.४, दि.२५ मार्च, २०२२.
शासन निर्णय :
वस्तू व सेवाकर भवनाच्या वडाळा, मुंबई येथील नवीन इमारतीसह शासनाची विविध कार्यालये व शासकीय निवासस्थाने बांधकामांसाठी महाराष्ट्र राज्य रस्ते विकास महामंडळाद्वारे करुन घेण्याकरिता रु.१२७,१२,२७,०००/- (रुपये एकशे सत्तावीस कोटी बारा लक्ष सत्तावीस हजार फक्त) इतके अनुदान सन २०२२-२०२३ या वित्तीय वर्षातील खर्च भागविण्यासाठी मंजूर करण्यात आले आहे. सदर संपूर्ण (१००%) निधी रु.१२७,१२,२७,०००/- (रुपये एकशे सत्तावीस कोटी बारा लक्ष सत्तावीस हजार फक्त) कोषागारातून आहरित करण्यासाठी याद्वारे मान्यता देण्यात येत आहे.
२. उपरोक्त बाबींवरील खर्च “मागणी क्र. जी - ८, मुख्य लेखाशीर्ष ४०७०-इतर प्रशासनिक सेवांवरील भांडवली खर्च (००) ८०० - इतर खर्च (००) (००) (०१) महाराष्ट्र राज्य रस्ते विकास महामंडळाद्वारे विक्रीकर कार्यालयांच्या इमारतींचे बांधकाम (कार्यक्रम) (४०७० ०२४९) ५३-मोठी बांधकामे ” या लेखाशिर्षाखाली सन २०२२-२०२३ या वित्तीय वर्षातील मंजूर अनुदानातून भागविण्यात यावा.
३. हा शासन निर्णय नियोजन विभागाच्या अनौपचारिक संदर्भ क्र.११०/१४७२, दि. २९ एप्रिल, २०२२ तसेच वित्त विभागाच्या अनौपचारीक संदर्भ क्र. १९०/२०२२/व्यय-७, दिनांक ०८ मे, २०२२ अन्वये दिलेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः संकीर्ण-१०२२/प्र.क्र.२७/वि.प्र.४