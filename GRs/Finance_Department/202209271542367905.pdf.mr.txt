# Page 1
“सीएमपी” (CMP-Cash Management Project) प्रणालीतील प्रदान प्राधिकृत करण्याची मुदत बदलणेबाबत......
महाराष्ट्र शासन
वित्त विभाग
शासन निर्णय क्र. संकीर्ण २०२२/प्र.क्र.६१/२२/कोषा.प्रशा.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ सप्टेंबर, २०२२
संदर्भ : शासन निर्णय क्र.संकीर्ण १०१०/प्र.क्र.६८/भाग ३/कोषा प्रशा ५,दि.२२.१.२०१३
प्रस्तावना : शासनाच्या विविध विभागांमार्फत कंत्राटदार / पुरवठादार यांना त्यांनी केलेल्या वस्तु व सेवा यांच्या पुरवठयाप्रती प्रदान करण्यात येते. अनुदान प्राप्त संस्थांना देखील विशिष्ट उद्देशासाठी वेळोवेळी अनुदान वितरीत करण्यात येते. अशा विविध आदात्यांना शासनाकडून करण्यात येणाऱ्या प्रदानातील विलंब टाळण्यासाठी कोषागार / उपकोषागार यांच्यामार्फत होणारी सर्व प्रदाने थेट पध्दतीने स्टेट बँक ऑफ इंडिया यांच्याकडून पुरविण्यात येणाऱ्या “सीएमपी” या प्रणालीद्वारे करण्याचे आदेश उपरोक्त संदर्भाधीन शासन निर्णयान्वये देण्यात आले आहेत.
सदर शासन निर्णयान्वये कोषागार कार्यालयाकडून पारित देयकांची माहिती “सीएमपी” प्रणालीवर उपलब्ध केल्यानंतर त्यामध्ये समाविष्ट देयकांचे प्रदान तपासून प्राधिकृत करण्याकरीता आहरण व संवितरण अधिकारी यांना १० दिवसांची मुदत देण्यात आली होती. या कालावधीत प्रदान प्राधिकृत न केल्यास २ दिवसांची वाढीव मुदतवाढ कोषागार अधिकाऱ्यांकडून देण्यात येते. तथापि सद्यस्थितीत “सीएमपी प्रणालीच्या वापरात स्थिरता प्राप्त झाली असल्याने, प्रदानातील गतिमानता आणखी वाढविण्याच्या हेतूने “सीएमपी” प्रदान प्राधिकृत करण्याची मुदत कमी करण्याची बाब शासनाच्या विचाराधीन होती.
शासन निर्णय
१. कोषागार/उपकोषागार अधिकाऱ्यांनी “सीएमपी” प्रणालीवर प्राधिकृत केलेली देयकांची प्रदाने आहरण व संवितरण अधिकाऱ्यांनी ७ दिवसांत आदात्याचे बँक खाते क्रमांक व प्रदान विषयक तपशीलांची नियमोचित खात्री करुन प्राधिकृत करावीत. या कालावधीत आहरण व संवितरण अधिकाऱ्यांनी देयकांचे प्रदान प्राधिकृत केले नाही तर अशी सर्व प्रदाने “सीएमपी” प्रणालीवर अकार्यान्वित होतील. अकार्यान्वित झालेली प्रदाने पुन्हा कार्यान्वित करण्यासाठी सोबतच्या परिशिष्टामध्ये दर्शविलेल्या नमुन्यामध्ये विलंबाच्या कारणमिमांसेसह आहरण व संवितरण अधिकारी यांनी कोषागार / उपकोषागार अधिकारी यांना पत्र दयावे. तदनंतर अशी प्रदाने ३ दिवसांसाठी "सीएमपी” प्रणालीवर पुन: कार्यान्वित करण्यात येतील. कोषागाराने पुन: कार्यान्वित करुन दिलेली प्रदाने कोणत्याही परिस्थितीमध्ये ३ दिवसांच्या मुदतीमध्ये “सीएमपी” प्रणालीवर प्राधिकृत करण्याची जबाबदारी आहरण व संवितरण अधिकाऱ्यांची राहील.
# Page 2
शासन निर्णय क्रमांकः संकीर्ण २०२२/प्र.क्र.६१/२२/कोषा.प्रशा.५
२. उपरोक्त प्रमाणे कार्यवाही “सीएमपी” प्रणालीवर कोषागार / उपकोषागार कार्यालयाने देयकाचे प्रदान प्राधिकृत केल्याच्या तारखेपासून ९० दिवसांच्या आत पूर्ण करावी लागेल; अन्यथा अशी देयके व्यपगत होतील व त्यावर व्यपगत धनादेशाच्या कार्यपध्दतीप्रमाणे पुढील कार्यवाही करण्यात येईल.
# Page 3
# Page 4