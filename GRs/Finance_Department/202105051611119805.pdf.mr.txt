# Page 1
महाराष्ट्र वित्त व लेखा सेवा सहसंचालक (गट अ) संवर्गातील अधिकाऱ्यांची दि.१.१.२०१६ ची स्थिती दर्शविणारी सर्वसमावेशक पंचवार्षिक तात्पुरती जेष्ठतासूची.
महाराष्ट्र शासन
वित्त विभाग
शासन परिपत्रक क्र.जेसूची २०२१/प्र.क्र.६७/कोषा प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०५.०५.२०२१.
संदर्भ : १. वित्त विभाग शासन परिपत्रक क्र.संलेको २०१५/प्र.क्र.५ / कोषा प्रशा-२, दि.२०.३.२०१५.
२. वित्त विभाग शासन आदेश क्र.संलेको २०११/प्र.क्र.२३६ / कोषा प्रशा-२, दि.३०.१२.२०१६
३. वित्त विभाग शासन आदेश क्र.संलेको २०१३/प्र.क्र.३७/कोषा प्रशा-२, दि.३०.१२.२०१६
४. सामान्य प्रशासन विभाग, शासन निर्णय क्र. बीसीसी २०१८/प्र.क्र.३६६/१६-ब, दि.२०.४.२०२१
५. संचालनालय, लेखा व कोषागारे यांचे पत्र क्र.संलेको/प्रशा-राप/ का-४/०३.२०२१/सह संचालक ज्ये.सूची/४२०/१८८६, दि.२६.४.२०२१.
शासन परिपत्रक :
महाराष्ट्र वित्त व लेखा सेवेतील सह संचालक संवर्गातील नेमणूका या १००% पदोन्नतीने करण्यांत येतात. सह संचालक संवर्गाची दि.१.१.२०१५ ची स्थिती दर्शविणारी तात्पुरती जेष्ठतासूची संदर्भिय क्र.१ च्या परिपत्रकान्वये प्रसिध्द करण्यांत आली आहे.
२. दि.०१.०१.२०१५ रोजीची स्थिती दर्शविणाऱ्या अंतिम ज्येष्ठतासूचीमध्ये दि.३१.१२.२०१४ अखेरपर्यंत सह संचालक संवर्गात पदोन्नत झालेल्या अधिकाऱ्यांचा समावेश करण्यांत आला आहे.
तथापि, सन २०१०-११ च्या निवडसूचीतून सहसंचालक संवर्गात पदोन्नती दिलेल्या, परंतु पदोन्नतीच्यावेळी निम्न संवर्गात ३ वर्षांची सेवा पूर्ण न झालेल्या मागासवर्गीय अधिकाऱ्यांच्याबाबतीत वरिष्ठ पदावर पदोन्नतीसाठी ३ वर्षांच्या अर्हताकारी सेवेची अट शिथिल करुन सहसंचालक पदावर तात्पुरत्या स्वरुपात पदोन्नती दिलेल्या अधिकाऱ्यांची उपसंचालक संवर्गात ३ वर्षे पूर्ण झाल्यावर सहसंचालक पदावरील पदोन्नतीसाठीची पात्रता पुन: तपासून त्यांची पदोन्नती संदर्भिय क्र.२ व ३ च्या आदेशान्वये नियमित करण्यांत आली आहे. सदर अधिकाऱ्यांचा दि.०१.०१.२०१५ रोजीची स्थिती दर्शविणाऱ्या अंतिम ज्येष्ठतासूचीत समावेश करण्यांत आला नव्हता, सदर अधिकाऱ्यांच्या जेष्ठतेच्या नियमित दिनांकानुसार त्यांचा दि.०१.०१.२०१६ रोजीची स्थिती दर्शविणाऱ्या तात्पुरत्या ज्येष्ठतासूचीमध्ये समावेश करण्यांत येत आहे.
# Page 2
शासन परिपत्रक क्रमांकः जेसूची २०२१/प्र.क्र.६७/कोषा प्रशा-२
३. एकाच तुकडीतून सह संचालक संवर्गात पदोन्नतीने रुजू झालेल्या अधिकाऱ्यांपैकी जे अधिकारी त्यांच्यापेक्षा कनिष्ठ क्रमावर असणाऱ्या अधिकाऱ्याच्या नंतर रुजू झाले असल्यास त्यांना कनिष्ठ क्रमांकावर असणाऱ्या अधिकाऱ्याचा रुजू दिनांक हा म.ना.से (जेष्ठतेचे विनियमन) नियमावली, १९८२ मधील नियम ५ (३) नुसार देण्यांत आला आहे.
४. संदर्भीय क्र.१ च्या परिपत्रकान्वये प्रसिध्द करण्यांत आलेल्या दि.०१.०१.२०१५ ची स्थिती दर्शविणाऱ्या अंतिम ज्येष्ठता सूचीतील काही अधिकारी हे त्यांच्या कार्यरत पदावरून कार्यमुक्त झाल्यानंतर पदोन्नतीच्या पदावर विलंबाने रुजू झाले आहेत. यास्तव अशा अधिकाऱ्यांची ज्येष्ठता, महाराष्ट्र नागरी सेवा (ज्येष्ठतेचे विनियमन) नियमावली, १९८२ मधील नियम ५ (३) परंतुकानुसार त्यांच्या रुजू दिनांकानुसार सुधारीत करण्यांत आली आहे.
५. सदरहू जेष्ठतासूची ही मूळ अर्ज क्र. ८५८/२००९, मूळ अर्ज क्र. १५५/२०१३, मूळ अर्ज क्र.२७९७/२०१५ व विशेष अनुज्ञा याचिका क्र.२८३०६/२०१७ मधील न्यायनिर्णयाच्या व सा.प्र.वि.शा.नि.क्र.बीसीसी २०१८/प्र.क्र.३३६/१६-ब, दि.२०.४.२०२१ मधील तरतूदीच्या अधीन राहून प्रसिध्द करण्यांत येत आहे.
६. संचालनालय, लेखा व कोषागारे यांना कळविण्यात येते की, सदर परिपत्रक सर्व संबंधितांच्या निदर्शनास आणून देण्यांत यावे. सदर तात्पुरत्या जेष्ठतासूचीबाबत काही त्रुटी/आक्षेप असल्यास संबंधित अधिकाऱ्यांनी सदरची तात्पुरती जेष्ठतासूची प्रसिध्द झाल्यापासून पंधरा दिवसांचे आत लेखी अभिवेदनाव्दारे त्यांचे आक्षेप शासनाच्या निदर्शनास आणणे आवश्यक आहे. त्यासाठी संबंधित अधिकाऱ्यांनी त्यांची अभिवेदने संचालक, लेखा व कोषागारे संचालनालय, महाराष्ट्र राज्य, मुंबई यांच्यामार्फत शासनास सादर करावीत. पंधरा दिवसांच्या विहित मुदतीनंतर प्राप्त झालेली कोणतीही अभिवेदने विचारात घेतली जाणार नाहीत, याची संबंधितांनी नोंद घ्यावी.
# Page 3
# Page 4
# Page 5
# Page 6
# Page 7
# Page 8