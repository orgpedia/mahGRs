# Page 1
MAHA ARC LIMITED या कंपनीच्या भागभांडवलासाठी रू. २०० कोटी खर्चासाठी आकस्मिकता निधीतून रक्कम वितरीत करणेबाबत.
महाराष्ट्र शासन
वित्त विभाग
शासन निर्णय क्रमांक : मंप्र-२०२२/प्र.क्र.५०/ऋ.वह.सं.क.
मंत्रालय, मुंबई : ४०० ०३२.
दिनांक : ०४ नोव्हेंबर, २०२२.
वाचा : १) शासन निर्णय शासाउ-२०२२/प्र.क्र.१०/साउ, .दि.२७ सप्टेंबर, २०२२ २) शासन निर्णय शासाउ-२०२२/प्र.क्र.११/साउ, .दि.२७ सप्टेंबर, २०२२ ३) शासन निर्णय शासाउ-२०२२/प्र.क्र.१३/साउ, .दि.२७ सप्टेंबर, २०२२ ४) वित्त विभाग ज्ञापन क्रमांक -आकनि-२०२२/प्र.क्र.०१/अर्थ-१८, दि. ०२ नोव्हेंबर, २०२२.
प्रस्तावना : संदर्भाधीन क्र.१ अन्वये “MAHA ARC LIMITED” ही कंपनी स्थापन करण्यात आली आहे.
संदर्भाधीन क्र.२ अन्वये नवीन लेखाशीर्ष उघडण्यात आले आहे. तसेच संदर्भ क्र.३ अन्वये वरील कंपनीस आकस्मिकता निधीतून रु.१११ कोटी एवढी रक्कम मंजूर करण्यात आली असून मंजूर निधी हा कंपनीस अदा करण्यास मान्यता देण्यात आली आहे. भारतीय रिझर्व बँकेच्या मार्गदर्शक सुचनांमधील तरतुदीनुसार कंपनीचे भागभांडवल कमीत कमी रु.३०० कोटी आवश्यक असल्याने मंत्रीमंडळाने दि. २०.१०.२०२२ च्या बैठकीत कंपनीच्या वाढीव भाग भांडवलाकरीता रु.२०० कोटी इतका निधी आकस्मिकता निधीतून उपलब्ध करुन देण्यास मान्यता दिली आहे. कंपनीच्या तातडीच्या कामासाठी निधी मंजूर करण्याची बाब शासनाच्या विचाराधीन होती.
शासन निर्णय :
संदर्भाधीन क्र.४ च्या ज्ञापनान्वये आकस्मिकता निधीतून रू. २०० कोटी (अक्षरी दोनशे कोटी फक्त) एवढी रक्कम मंजूर करण्यात आली आहे. सदर मंजूर निधी MAHA ARC LIMITED या कंपनीस अदा करण्यास या शासन निर्णयाद्वारे मान्यता देण्यात येत आहे.
२. सदर खर्च खालील लेखाशीर्षांतर्गत भागविण्यात यावा. : मागणी क्रमांक जी-८ ५४७५, इतर सर्वसाधारण आर्थिक सेवांवरील भांडवली खर्च ००, १९० सार्वजनिक क्षेत्रातील व इतर उपक्रमांतील गुंतवणूका
( ०० ) ( ०१ ) MAHA ARC LIMITED मध्ये भांडवली मत्ता निर्मिती व मत्ता पुर्नबांधणी यासाठी गुंतवणूक (कार्यक्रम / दत्तमत) (५४७५०३१९ ), ५४ गुंतवणूका आकस्मिकता निधी संकेतांक ( ८००० ७७५२)
३. यासाठी सह सचिव (प्रशा-४), वित्त विभाग यांना नियंत्रण अधिकारी म्हणून घोषित करण्यात येत आहे. तसेच अवर सचिव (प्रशा-४), वित्त विभाग यांना आहरण व संवितरण अधिकारी म्हणून घोषित करण्यात येत आहे. सदर निधी आहरण करून हा खर्च वेळेत होईल हे संबंधित सचिव (वित्तीय सुधारणा), वित्त विभाग यांनी पहावे. तसेच याबाबतचा अहवाल व खर्चाची माहिती अपर मुख्य सचिव (वित्त), वित्त विभाग यांच्या कार्यालयास पाठवावी.
# Page 2
शासन निर्णय क्रमांक: मंप्र-२०२२/ प्र.क्र.५०/ ऋ.वह.सं.क.
४. सदर शासन निर्णय वित्त विभाग अनौ. संदर्भ क्र. ४८०/२०२२/ व्यय-७, दि. २१.१०.२०२२ अन्वये दिलेल्या सहमतीने निर्गमित करण्यात येत आहे.