# Page 1
कार्यरत व सेवानिवृत्त राज्य शासकीय अधिकारी/कर्मचारी व अखिल भारतीय सेवेतील अधिकारी यांचे करिता वैद्यकीय प्रतिपूर्तीची विमाछत्र योजनेचे नुतनीकरण.
महाराष्ट्र शासन
वित्त विभाग
शासन निर्णय क्रमांक : संकीर्ण-२०१४/प्र.क्र.४०/भाग-१/कोषा-प्रशा-४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १६ जुलै, २०२१.
वाचा : (१) शासन निर्णय क्रमांक संकिर्ण-२०१४/प्र.क्र.४०/२०१४ कोषा प्रशा-४, दि.०९.०७.२०१४.
(२) शासन निर्णय क्रमांक संकिर्ण-२०१४/प्र.क्र.४०/२०१४ कोषा प्रशा-४, दि.२५.०६.२०१५.
(३) शासन निर्णय क्रमांक संकिर्ण-२०१४/प्र.क्र.४०/२०१४, कोषा प्रशा-४, दि.२८.०६.२०१६.
(४) शासन निर्णय क्रमांक संकिर्ण-२०१४/प्र.क्र.४०/भाग -१/२०१४/कोषा प्रशा-४, दि.१७.०७.२०१७ (५) शासन निर्णय क्रमांक संकिर्ण-२०१४/प्र.क्र.४०/भाग -१/कोषा प्रशा-४, दि.१६.०७.२०१८ (६) शासन निर्णय क्रमांक संकिर्ण-२०१४/प्र.क्र.४०/भाग -१/कोषा प्रशा-४, दि.१९.०७.२०१९ (७) शासन निर्णय क्रमांक संकिर्ण-२०१४/प्र.क्र.४०/भाग -१/कोषा प्रशा-४, दि.१३.०७.२०२०
प्रस्तावना
उपरोक्त संदर्भ क्रमांक १ ते ७ च्या शासन निर्णयांन्वये, कार्यरत व सेवानिवृत्त राज्य शासकीय अधिकारी/कर्मचारी व अखिल भारतीय सेवेतील अधिकारी तसेच दि.३०.०६.२०११ नंतर सेवानिवृत्त झालेले शासकीय अधिकारी / कर्मचारी व कुटूंब निवृत्तीवेतनधारक यांचेकरिता गटविमा तत्वावर आधारित वैद्यकीय प्रतिपूर्तीची विमाछत्र योजना लागू करण्यात आली होती. आता योजनेच्या आढाव्याअंती कार्यरत व सेवानिवृत्त अधिकारी/कर्मचारी यांचेकरिता सुरु असलेल्या विमाछत्र योजनेची व्याप्ती वाढविण्याकरिता योजनेत बदल करण्याची व दि. ०१.०७.२०२१ ते दि.३०.०६.२०२२ या कालावधीसाठी नुतनीकरण करण्याची बाब शासनाच्या विचाराधीन होती.
शासन निर्णय प्रस्तुत वैद्यकीय प्रतिपूर्तीची विमाछत्र योजना दि.०१.०७.२०२१ ते दि.३०.०६.२०२२ या कालावधीत सेवानिवृत्त होणारे राज्य शासकीय अधिकारी / कर्मचारी व अखिल भारतीय सेवेतील अधिकारी यांना सक्तीची राहणार नसून स्वेच्छेने आवश्यक तो वार्षिक हप्ता भरून संबंधित अधिकारी / कर्मचारी या योजनेमध्ये सहभागी होऊ शकतील. चालू वर्षापासून या योजनेत नवीन व्यक्तींना सहभागी व्हायचे असेल तर केवळ दि.३० जून, २०१८ नंतर ( योजनेमध्ये समावेशनाची उच्चतम वयोमर्यादा ६१ वर्षे) सेवानिवृत्त झालेले अधिकारी/कर्मचारी व शासकीय सेवेतील कार्यरत अधिकारी / कर्मचारी स्वेच्छेने आवश्यक तो वार्षिक हप्ता भरुन या योजनेमध्ये सहभागी होण्यास पात्र ठरतील.
# Page 2
शासन निर्णय क्रमांक: संकीर्ण-२०१४/प्र.क्र.४०/भाग-१/कोषा-प्रशा-४
२. वर्ष २०२०-२१ मध्ये सदर योजनेंतर्गंत विमा कंपनीकडे एकूण प्रिमियम रक्कम रूपये २८.४५ कोटी जमा झाला आहे. तसेच दिनांक ३०.०६.२०२१ पर्यंत incurred claim ratio १३६.२% इतका झाला आहे.
अद्याप पॉलिसीची मुदत दिनांक २३.०७.२०२१ पर्यंत शिल्लक असल्याने सदर कालावधीत उद्भवणाऱ्या दाव्यांची संख्या विचारात घेता एकंदरीत incurred claim ratio १५०% इतका होण्याची शक्यता विमा कंपनीने वर्तवली आहे.
३. वर्ष २०२१-२२ च्या वैद्यकीय प्रतिपूर्तीच्या विमाछत्र योजनेमध्ये तरुण वयोगटातील कर्मचाऱ्यांचा सहभाग वाढावा याकरिता पुढीलप्रमाणे बदल करण्यात येत आहेत.
१. चालू वर्षी विमाछत्र रकमेमध्ये अधिक पर्याय- मागील वर्षाच्या तुलनेत यावर्षी विमाछत्र रकमेमध्ये रु.८ लाख, रु.१२ लाख व रु.१५ लाख या पर्यायांचा समावेश करण्यात आलेला आहे.
२. कार्यरत अधिकारी / कर्मचाऱ्यांच्या कुटुंबाकरिता विमाछत्र योजनेमध्ये समावेशनासाठी ३ पर्याय उपलब्ध करुन देण्यात येत आहेत.
फक्त कर्मचारी स्वतः
१+३ (कर्मचारी, पती/पत्नी, २ अवलंबित मुले २५ वर्षे वयाच्या मर्यादेत)
१+५ (कर्मचारी, पती/पत्नी, २ अवलंबित मुले २५ वर्षे वयाच्या मर्यादेत, कर्मचाऱ्याचे अवलंबित आई व वडील अथवा सासू व सासरे
३. उपरोक्त नमूद फक्त कर्मचारी स्वत: या पर्यायामध्ये अविवाहीत कर्मचाऱ्याचा समावेश होईल.
सदर कर्मचाऱ्याच्या विवाहानंतर १+३ (कर्मचारी, पती/पत्नी, २ अवलंबित मुले २५ वर्षे वयाच्या मर्यादेत) या पर्यायाचा कर्मचाऱ्यास अवलंब करावा लागेल.
४. अवलंबित आई व वडील अथवा सासू व सासरे यांचे योजनेमध्ये पहिल्यांदा समावेशनाकरिता (Entry Age) उच्चतम वयोमर्यादा ६५ वर्षे इतकी असेल.
५. सेवानिवृत्त कर्मचाऱ्यांकरिता योजनेमध्ये पुढीलप्रमाणे दोन पर्यायांचा अवलंब करण्यात येत आहे.
फक्त कर्मचारी स्वतः
१+१ (स्वत: व पती/पत्नी)
६. जे कर्मचारी योजना कालावधीमध्ये सेवानिवृत्त होणार आहेत परंतु ते सदर योजनेमध्ये समाविष्ट होऊ इच्छित नाहीत, अशा कर्मचाऱ्यांकडून योजनेमध्ये भविष्यातही समाविष्ट न होण्याबाबतचे घोषणापत्र (Opting Out Declaration) घेण्यात येईल.
७. जे कर्मचारी दिनांक ३०.०६.२०१८ नंतर सेवानिवृत्त झालेले आहेत, परंतु अद्याप या योजनेमध्ये समाविष्ट झालेले नाहीत, अशा कर्मचाऱ्यांना योजनेमध्ये समाविष्ट होण्यासाठी यावर्षी शेवटची संधी देण्यात येत आहे, अशा कर्मचाऱ्यांना योजनेमध्ये समावेशनाकरीता (Entry Age) उच्चतम वयोमर्यादा ६१ वर्षे इतकी असेल.
८. सदर योजनेमध्ये नव्याने समाविष्ट होऊ इच्छिणाऱ्या सदस्यांना ९० दिवसांचा प्रतिक्षा कालावधी असेल.
पृष्ठ ८ पैकी २
# Page 3
शासन निर्णय क्रमांकः संकीर्ण-२०१४/प्र.क्र.४०/भाग-१/कोषा-प्रशा-४
४. यापूर्वी वेळोवेळी निर्गमित केलेल्या शासन निर्णयांतील खालील नमूद अटी व शर्ती कायम राहतील.
i) मागील वर्षी दाव्याच्या प्रतिपूर्तीचा लाभ घेतलेले जे सदस्य चालू वर्षी नुतनीकरण करणार नाहीत त्यांना या योजनेत भविष्यात समाविष्ट होण्यास कायमस्वरूपी प्रतिबंधित करण्यात येईल.
ii) विमा कंपनीच्या असे निर्देशनास आले आहे की, रूग्णालयात दाखल झाल्यानंतर विलंबाने त्याची माहिती TPA ला विमा धारकाकडून दिली जाते. त्यामुळे दाव्याची सत्यता पडताळणी करण्यास अडचणी येतात. सबब, विमा धारकांनी प्रतिपूर्तीकरिता दावा सादर करतांना दाव्याची सूचना त्रयस्त प्रशासकास (TPA) तीन दिवसांच्या आत न दिल्यास दाव्यावर १०% “Co Pay” लागु राहील. रुग्ण दाखल झाल्याच्या वेळेपासून २४ तासाचा एक दिवस या हिशोबाने शनिवार, रविवार व सर्व सार्वजनिक सुट्टया वगळून ३ दिवस मोजण्यात येतील.
ii) जेथे PPN हॉस्पिटल उपलब्ध आहेत, अशा क्षेत्रामध्ये केवळ PPN पॅकेजेस प्रतिपूर्तीसाठी ग्राहय धरली जातील.
स्पष्टीकरण:- अ) विमा धारकास कोणत्याही PPN हॉस्पिटलमध्ये उपचार घेण्याची मुभा असेल तथापि प्रतिपूर्ती ही विमा कंपनीच्या PPN पॅकेजेसच्या दराप्रमाणे दिली जाईल. हॉस्पिटलचे दर व PPN दर यातील फरक विमा धारकाने सोसावयाचा आहे.
ब) PPN बाहेरील हॉस्पिटलमध्ये उपचार घेण्याचे स्वातंत्र्य विमा धारकास
असेल, तथापि अशा प्रकरणी विमा कंपनीच्या प्रचलित धोरणानुसार हॉस्पिटलची अर्हता तपासून कंपनी दावा पारित करेल.
iv) विमाछत्र रक्कम रु.१० लाख व रु.२० लाख मधील विमाधारकांना रुम रेंटमध्ये कॅपींग (Capping) खालीलप्रमाणे असेल.
---------------------------------------------------------------------------------------------------------------------------
| विमाछत्र रक्कम | सर्वसाधारण वास्तव्याकरिता | अतिदक्षता रुममधील वास्तव्याकरिता |
| रु.१० लाख | आश्वासित रकमेच्या १% व कमाल रु.८,०००/- च्या मर्यादेत | आश्वासित रकमेच्या २% व कमाल रु.१६,०००/- च्या मर्यादेमध्ये |
| रु.२० लाख | आश्वासित रकमेच्या १% व कमाल रु.१५,०००/- च्या मर्यादेत | आश्वासित रकमेच्या २% व कमाल रु.३०,०००/- च्या मर्यादेमध्ये |
---------------------------------------------------------------------------------------------------------------------------
v) सदर योजनेची उर्वरीत कार्यपद्धती संदर्भाधीन अ.क्र.१ ते ३ येथील शासन निर्णयातील तरतूदीनुसार राहील.
पृष्ठ ८ पैकी ३
# Page 4
शासन निर्णय क्रमांक: संकीर्ण-२०१४/प्र.क्र.४०/भाग-१/कोषा-प्रशा-४
५. प्रस्तुत योजनेमधील उपरोक्त बदलाच्या अनुषंगाने, सन २०२१-२२ करीताचे सुधारित विमा
हप्त्याचे दर खालीलप्रमाणे आहेत.
कार्यरत अधिकारी/कर्मचाऱ्यांसाठी विमा हप्त्याचे दर (१८% GST सह)
---------------------------------------------------------------------------------------------------------------------------------------------------------------------------------------------------------------------------------------------------
| विमा छत्र रक्कम | फक्त कर्मचारी स्वतः | १+३ (कर्मचारी, कर्मचाऱ्यांची पती/पत्नी, २ अवलंबित मुले २५ वर्षे वयाच्या मर्यादेत) | १+५ (कर्मचारी, कर्मचाऱ्यांची पती/पत्नी, २ अवलंबित मुले २५ वर्षे वयाच्या मर्यादेत, कर्मचाऱ्याचे आई व वडील अथवा सासू व सासरे) |
|  | रुपये | रुपये | रुपये |
| रू. १ लाख | २५८० | १३२५० | ३१७०० |
| रू.२ लाख | ३१०० | १७४८० | ४३६२० |
| रू.३ लाख | ४१५० | २३८८० | ५१५०० |
| रू. ४ लाख | ४४८० | २६५०० | ६३६०० |
| रू. ५ लाख | ६०२० | ३०४५० | ७०२५० |
| रु.८ लाख | ७७१० | ४४४७० | १०११६० |
| रू.१० लाख | ८६०० | ५६७६० | १३३०१० |
| रु.१२ लाख | १०३२० | ६५८४० | १५५३३० |
| रु.१५ लाख | ११६१० | ८६०५० | १९३०६० |
| रू.२० लाख | १७२०० | १११५०० | २४२७५० |
---------------------------------------------------------------------------------------------------------------------------------------------------------------------------------------------------------------------------------------------------
पृष्ठ ८ पैकी ४
# Page 5
शासन निर्णय क्रमांकः संकीर्ण-२०१४/प्र.क्र.४०/भाग-१/कोषा-प्रशा-४
सेवानिवृत्त कर्मचाऱ्यांसाठी विमा हप्त्याचे दर (१८% GST सह)
-----------------------------------------------------------------
| विमा छत्र रक्कम | १+१ (स्वत:, पती अथवा पत्नी) | फक्त कर्मचारी स्वतः |
|  | रुपये | रुपये |
| रू.१ लाख | २१९७० | १३७३० |
| रू.२ लाख | ३०९९० | १९३७० |
| रू. ३ लाख | ३३३४० | २०८४० |
| रू. ४ लाख | ४४१६० | २७६०० |
| रू. ५ लाख | ४७६१० | २९७६० |
| रु.८ लाख | ६७९३० | ४२४६० |
| रू.१० लाख | ९१०३० | ५६९४० |
| रु.१२ लाख | १०६७६० | ६६७२० |
| रु.१५ लाख | १२८४७० | ८०३०० |
| रू.२० लाख | १७७२२० | ११०७६० |
-----------------------------------------------------------------
६. आहरण व संवितरण अधिकारी यांनी सेवानिवृत्तीवेतन प्रकरण कोषागार कार्यालयास सादर करताना संबंधित अधिकारी/कर्मचारी विमाछत्र योजनेमध्ये सहभागी असल्यास त्यानुसार सोबत जोडलेले "नमुना
क" मधील प्रमाणपत्र कोषागार कार्यालयास सादर करावे. तथापि, सेवानिवृत्त होणारा अधिकारी/कर्मचारी या योजनेव्यतिरीक्त अन्य वैद्यकीय विमा योजनेचा सभासद असल्यास अथवा या योजनेमध्ये सहभागी
होण्यास इच्छुक नसल्यास संबंधित अधिकारी/कर्मचारी यांचेकडून "नमुना क" मधील घोषणापत्र (Opting
Out Declaration) भरुन घ्यावयाचे आहे. सदरचे घोषणापत्र सेवानिवृत्तीवेतन प्रकरणासोबत कोषागार कार्यालयास सादर करावे.
७. जे शासकीय अधिकारी / कर्मचारी विमा हप्त्याची रक्कम ऑनलाईन (NEFT/RTGS) माध्यमातून
अदा करु इच्छितात, त्यांनी सदर रक्कम The New India Assurance Co. Ltd. यांचे खालील नमूद खात्यावर जमा करावी.
A/c. No. 911020038067076
IFS Code- UTIB0000230, Axis Bank, Branch- BKC.
या योजनेमध्ये नव्याने समाविष्ट होणाऱ्या अधिकारी / कर्मचारी यांनी सदर रक्कम प्रदानाचा
तपशील (UTR No., प्रदानाचा दिनांक इ.) आहरण व संवितरण अधिकारी यांना सादर करावा. तसेच या
योजनेमध्ये ऑनलाईन विमा हप्ता भरुन नुतनीकरण करणाऱ्या अधिकारी/कर्मचारी यांनी रक्कम प्रदानाचा
तपशील (विमा आयडी नंबर, नाव, मोबाईल नंबर, UTR No., रक्कम व प्रदानाचा दिनांक इ.) आवश्यक
पृष्ठ ८ पैकी ५
# Page 6
शासन निर्णय क्रमांक: संकीर्ण-२०१४/प्र.क्र.४०/भाग-१/कोषा-प्रशा-४
माहितीसह विमा कंपनीच्या nia.142300@newindia.co.in अथवा swasthya@mdindia.com या ई मेल आयडीवर पाठविण्यात यावा.
८. तसेच या योजनेमधील वैद्यकीय दाव्यांसंदर्भात अथवा रोकडरहीत (Cashless) सुविधेबाबत कर्मचारी/अधिकारी यांना काही शंका असल्यास MD India (TPA-त्रयस्थ प्रशासक) यांचेशी Toll Free No.
१८००-२०९-७७७७/१८००-२०९-७८०० अथवा ९३७०५५०४४९ या भ्रमणध्वनी क्रमांकावर संपर्क साधता येईल. तसेच विमा हप्ता भरण्यासंदर्भात काही शंका असल्यास The New India Assurance Co. Ltd.
यांचेशी ८६५२४३५९३४/०२२-२६५९००७० या क्रमांकावर संपर्क साधता येईल.
९. सदर योजनेच्या सविस्तर कार्यपध्दतीबाबत संचालक (लेखा व कोषागारे), मुंबई यांनी निर्गमित केलेल्या सूचना https://mahakosh.maharashtra.gov.in या संकेतस्थळावरील Circular & Order या पर्यायाखाली उपलब्ध असतील.
# Page 7
# Page 8