# Page 1
५ व्या वेतन आयोगानुसार मंजूर वेतनश्रेणीत वेतन घेणाऱ्या राज्य शासकीय व इतर पात्र कर्मचाऱ्यांना दिनांक १ जुलै, २०१८ ते दिनांक १ जानेवारी, २०२२ या कालावधीतील महागाई भत्तावाढी मंजूर करण्याबाबत
महाराष्ट्र शासन
वित्त विभाग
शासन निर्णय क्रमांकः मभवा- १३१९/प्र.क्र.३८/सेवा-९
मंत्रालय, मादाम कामा रोड,
हुतात्मा राजगुरु चौक, मुंबई - ४०००३२
दिनांक : १८ नोव्हेंबर, २०२२
वाचा - शासन निर्णय क्रमांकः मभवा-२०१८/ प्र. क्र. १८/ सेवा-९,
दिनांक : १६ ऑक्टोबर, २०१८
शासन निर्णय - महाराष्ट्र नागरी सेवा (सुधारित वेतन) नियम, २०१९ अन्वये राज्य शासकीय कर्मचाऱ्यांना व इतर पात्र कर्मचाऱ्यांना दिनांक १ जानेवारी, २०१६ पासून ७ व्या वेतन आयोगाच्या आनुषंगाने सुधारित वेतन संरचना मंजूर करण्यात आली आहे. तथापि, जे राज्य शासकीय कर्मचारी व महागाई भत्ता अनुज्ञेय असणारे इतर सर्व पात्र पूर्णकालिक कर्मचारी अद्यापही ५ व्या वेतन आयोगानुसार मंजूर वेतनश्रेणीत वेतन घेत आहेत, त्यांच्या महागाई भत्त्याच्या दरात सुधारणा करण्याचा प्रश्न शासनाच्या विचाराधीन होता.
२. शासन आता असे आदेश देत आहे की, जे राज्य शासकीय कर्मचारी व महागाई भत्ता अनुज्ञेय असणारे इतर सर्व पात्र पूर्णकालिक कर्मचारी अद्यापही ५ व्या वेतन आयोगानुसार मंजूर वेतनश्रेणीत वेतन घेत आहेत, त्यांच्या मूळ वेतनावरील अनुज्ञेय महागाई भत्त्याचा दर पुढीलप्रमाणे सुधारित करण्यात यावा:
-----------------------------------------------------------------
| अ. क्र. | महागाई भत्ता वाढीचा दिनांक | अनुज्ञेय महागाई भत्त्याचा दर |
| १ | दि. १ जुलै, २०१८ पासून | २८४% (२७४% वरून २८४%) |
| २ | दि. १ जानेवारी, २०१९ पासून  |  | २९५% (२८४% वरून २९५%) |
| ३ | दि. १ जुलै, २०१९ पासून | ३१२% (२९५% वरून ३१२%) |
-----------------------------------------------------------------
# Page 2
शासन निर्णय क्रमांकः मभवा- १३१९/प्र.क्र.३८/ सेवा-९
-----------------------------------------------------------------
| अ. क्र. | महागाई भत्ता वाढीचा दिनांक | अनुज्ञेय महागाई भत्त्याचा दर |
| ४ | दि. १ जुलै, २०२१ पासून | ३५६% ( ३१२% वरून ३५६% ) |
| ५ | दि. १ जुलै, २०२१ पासून | ३६८% (३५६% वरून ३६८%) |
| ६ | दि. १ जानेवारी, २०२२ पासून | ३८१% (३६८% वरून ३८१%) |
-----------------------------------------------------------------
३. वरील परिच्छेद २ मध्ये नमूद महागाई भत्तावाढीनुसार अनुज्ञेय थकबाकी माहे नोव्हेंबर, २०२२ च्या वेतनासोबत रोखीने अदा करण्यात यावी.
४. महागाई भत्त्याची रक्कम प्रदान करण्यासंदर्भातील विद्यमान तरतुदी व कार्यपध्दती आहे त्याचप्रकारे यापुढे लागू राहील.
यावर होणारा खर्च संबंधित शासकीय कर्मचाऱ्यांचे वेतन व भत्ते ज्या लेखाशीर्षाखाली खर्ची टाकण्यात येतात, त्या लेखाशीर्षाखाली खर्ची टाकून त्याखालील मंजूर अनुदानातून भागविण्यात यावा. अनुदानप्राप्त संस्था व जिल्हा परिषद कर्मचाऱ्यांच्या बाबतीत, संबंधित प्रमुख लेखाशीर्षाखालील ज्या उप लेखाशीर्षाखाली त्यांच्या सहाय्यक अनुदानाबाबतचा खर्च खर्ची टाकण्यात येतो, त्या उप लेखाशीर्षाखाली हा खर्च खर्ची टाकण्यात यावा.
# Page 3
# Page 4