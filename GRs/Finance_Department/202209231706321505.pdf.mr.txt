# Page 1
महाराष्ट्र विक्रीकर न्यायाधिकरणाच्या मुंबई, पुणे व नागपूर येथील तीन नवीन खंडपीठांना दिनांक ३१.०३.२०२४ पर्यंत मुदतवाढ देणेबाबत.
महाराष्ट्र शासन
वित्त विभाग
शासन निर्णय क्रमांक : मविन्या-१०२२/प्र.क्र.६२/वि.प्र.४
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
दिनांक : २३ सप्टेंबर, २०२२
वाचा : १. शासन निर्णय क्रमांक मविन्या १०१७/प्र.क्र.४३/वि.प्र.४, दिनांक १६.१०.२०१७ २. शासन निर्णय क्रमांक मविन्या १०१७/प्र.क्र.१६८/वि.प्र.४, दिनांक २१.०९.२०१९
प्रस्तावना :
मुंबई विक्रीकर कायदा व मूल्यवर्धित कर कायद्यांतर्गत महाराष्ट्र विक्रीकर न्यायाधिकरणासमोर प्रलंबित व नव्याने दाखल होणाऱ्या अपिल प्रकरणांचा जलद गतीने निपटारा होऊन महसूल उत्पन्न वाढीसाठी महाराष्ट्र विक्रीकर न्यायाधिकरणाची ३ नवीन खंडपीठे मुंबई, पुणे व नागपूर येथे तात्पुरत्या स्वरूपात प्रथमत: २ वर्षाच्या कालावधीसाठी स्थापन करण्याचा निर्णय दिनांक १९.०९.२०१७ रोजीच्या मंत्रिमंडळ बैठकीमध्ये घेण्यात आला.
२. त्यानुसार महाराष्ट्र विक्रीकर न्यायाधिकरणाची तीन नवीन खंडपीठे (मुंबई, पुणे व नागपूर) स्थापन करण्याबाबतचे आदेश दिनांक १६.१०.२०१७ च्या शासन निर्णयान्वये निर्गमित करण्यात आले
आहेत. सदर खंडपीठे कार्यान्वित होण्यासाठी एकूण ५३ अधिकारी/कर्मचाऱ्यांच्या प्रत्यक्ष पदनिर्मितीचा तपशिलवार प्रस्ताव उच्चाधिकार समितीपुढे सादर केला जाईल या अधीन तत्वत: मान्यता देण्यात आली होती. त्यानुसार मा.उच्च स्तरीय सचिव समितीच्या दिनांक ०८.०७.२०१९ रोजी झालेल्या ४ थ्या बैठकीतील मान्यतेनुसार महाराष्ट्र विक्रीकर न्यायाधिकरणाच्या ३ नवीन खंडपीठांसाठी आवश्यक पदनिर्मिती ( एकूण ४१ नियमित पदे व १२ बाह्ययंत्रणेच्या सेवांना (१२ काल्पनिक पदांना) अशा ५३ पदांना) करण्यास दिनांक २१.०९.२०१९ च्या शासन निर्णयान्वये मान्यता देण्यात आली.
३. महाराष्ट्र विक्रीकर न्यायाधिकरणाकडे दाखल केलेली व बराच काळ प्रलंबित असलेली प्रकरणे त्वरीत निकालात काढण्यासाठी तसेच कुंठीत कराची वसूली होऊन राज्याच्या महसूली उत्पन्नात वाढ होण्यासाठी सदर तीन खंडपीठे यापुढेही सुरु राहणे नितांत आवश्यकता असल्याने महाराष्ट्र विक्रीकर न्यायाधिकरणाच्या मुंबई, पुणे व नागपूर खंडपीठांस (खंडपीठांकरिता निर्माण करण्यात आलेल्या एकूण ४१ नियमित पदे व १२ बाह्ययंत्रणेच्या सेवा अशा एकूण ५३ पदांच्या तत्वत: मान्यतेसह) दिनांक ३१.०३.२०२४ पर्यंत मुदतवाढ देण्याच्या प्रस्तावास मंत्रिमंडळाने मान्यता दिल्यानुसार खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः मविन्या-१०२२/प्र.क्र.६२/वि.प्र.४
शासन निर्णय : महाराष्ट्र विक्रीकर न्यायाधिकरणाकडे दाखल केलेली व बराच काळ प्रलंबित असलेली प्रकरणे त्वरीत निकालात काढण्यासाठी तसेच कुंठीत कराची वसूली होऊन राज्याच्या महसूली उत्पन्नात वाढ होण्यासाठी, वित्त विभाग, शासन निर्णय दिनांक १६.१०.२०१७ अन्वये नव्याने स्थापन केलेल्या महाराष्ट्र विक्रीकर न्यायाधिकरणाच्या मुंबई, पुणे व नागपूर खंडपीठांस, यापुढे, दिनांक ३१.०३.२०२४ पर्यंत मुदतवाढ देण्यास मान्यता देण्यात येत आहे.
२. प्रलंबित अपिलांची संख्या विचारात घेता मुंबई येथील खंडपीठांपैकी मुंबई-६ हे खंडपीठ पुणे येथे स्थलांतरीत करण्यास मान्यता देण्यात येत आहे. सदर खंडपीठास पुणे-२ असे संबोधण्यात येईल.
३. महाराष्ट्र विक्रीकर न्यायाधिकरणाच्या सदर तीन खंडपीठांकरिता आवश्यक ४१ नियमित पदे व १२ बाह्ययंत्रणेच्या सेवा ( १२ काल्पनिक पदांना ) अशा ५३ पदांना दिनांक ३१.०३.२०२४ पर्यंत मुदतवाढ देण्यास तत्वत: मान्यता देण्यात येत आहे.
४. उपरोक्त खंडपीठांना आवश्यकतेनुसार दिनांक ०१.०४.२०२४ च्या पुढे दोन वर्षांपर्यंत मुदतवाढ देण्याचे संपूर्ण अधिकार मा.उपमुख्यमंत्री/मा.मंत्री (वित्त) यांना राहतील.
५. याकरिता येणारा खर्च “मागणी क्र. जी-१, प्रधानशीर्ष २०४०, विक्री, व्यापार इत्यादींवरील कर, १०१ वसुली खर्च (०२) महाराष्ट्र विक्रीकर न्यायाधिकरण, (०२) (०१) महाराष्ट्र विक्रीकर न्यायाधिकरण (अनिवार्य) (२०१० ००६२) या लेखाशीर्षाखाली त्या त्या वित्तीय वर्षासाठी मंजूर होणा-या अनुदानातून भागविण्यात यावा.
# Page 3