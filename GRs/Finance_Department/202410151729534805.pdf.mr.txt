# Page 1
महाराष्ट्र विनियोजन अधिनियम,२०२४
निधी वितरण...
केंद्र पुरस्कृत योजना
महाराष्ट्र शासन
वित्त विभाग
शासन परिपत्रक क्र. अर्थसं-२०२४/प्र.क्र.८८/अर्थ-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- १५ ऑक्टोबर, २०२४.
संदर्भ :- १. वित्त विभाग, शासन परिपत्रक, क्र. संकीर्ण-१०१८/प्र.क्र.४६/अथोपाय, दि.५ डिसेंबर,२०२३.
२. वित्त विभाग, शासन परिपत्रक, क्र. अर्थसं-२०२३/प्र.क्र.४०/अर्थ-३, दि. ८ डिसेंबर, २०२३.
३. वित्त विभाग, शासन परिपत्रक, क्र. अर्थसं-२०२४/प्र.क्र.८०/अर्थ-३, दि.२५ जुलै,२०२४.
परिपत्रक
केंद्र पुरस्कृत योजनासंदर्भात केंद्र शासनाकडून प्राप्त झालेला केंद्र हिश्श्याचा निधी व समरूप राज्य
हिश्श्याचा निधी विहित मुदतीत सिंगल नोडल खात्यात वर्ग करण्याबाबत आवश्यक सूचना संदर्भाधीन
अ.क्र.१ येथील दिनांक ५ डिसेंबर, २०२३ च्या शासन परिपत्रकान्वये देण्यात आल्या आहेत. त्यानुसार
अथोपाय शाखेकडून आता प्रत्येक कार्यालयीन दिवशी केंद्र शासनाकडून राज्याच्या एकत्रित निधीत जमा
झालेल्या निधीबाबतची प्रमाणित माहिती सर्व मंत्रालयीन विभागांच्या सचिवांना पाठविण्यात येत आहे.
त्यामुळे आता विभागांना अथोपाय शाखेकडे नस्ती संदर्भीत करण्याची आवश्यकता राहिलेली नाही.
२. या पार्श्वभूमीवर सन २०२४-२५ साठी संदर्भाधीन क्र.३ येथील दिनांक २५ जुलै,२०२४ च्या शासन
परिपत्रकान्वये केंद्र पुरस्कृत योजनांसाठी केंद्र हिस्सा व समरुप राज्य हिस्सा निधी एकूण अर्थसंकल्पीय
तरतूदीच्या ६० टक्केच्या मर्यादेत बीम्स प्रणालीवर वितरीत करण्यात आलेला आहे. आता या परिपत्रकान्वये
केंद्र पुरस्कृत योजनांसाठी करण्यात आलेली मुळ अर्थसंकल्पीय तरतूद व पुरवणी मागणीद्वारे करण्यात
आलेली अर्थसंकल्पीय तरतूद केंद्र हिस्सा व समरुप राज्य हिस्सा सर्व मंत्रालयीन विभागांना बीम्स
प्रणालीवर १०० टक्के वितरीत करण्यात येत आहे.
३. संदर्भाधीन अ. क्र.१ येथील दिनांक ५ डिसेंबर, २०२३ च्या शासन परिपत्रकातील सूचना विचारात
घेवून संदर्भाधीन क्र.३ येथील दिनांक २५ जुलै, २०२४ च्या शासन परिपत्रकातील अ.क्र. १४ व त्यासोबतच्या
परिशिष्ट्टातील अ. क्र.४ येथील केंद्र पुरस्कृत योजनांच्या निधी वितरणाबाबतच्या सूचना अधिक्रमित करुन
खालीलप्रमाणे सुधारित सूचना निर्गमित करण्यात येत आहेत :-
१) संबंधित मंत्रालयीन विभागाच्या अपर मुख्य सचिव / प्रधान सचिव / सचिव यांनी केंद्र शासनाकडून
वितरीत करण्यात आलेल्या निधीबाबतचा वितरण आदेश केंद्र शासनाकडून मिळवून सदर निधी
राज्याच्या एकत्रित निधीत जमा झाल्याची खातरजमा अथोपाय शाखेकडून प्रत्येक कार्यालयीन दिवशी
त्या विभागास पाठविण्यात येणाऱ्या ई-मेलच्या आधारे त्यांच्या स्तरावरच करुन घेण्यात यावी. ज्या
योजनांच्या बाबतीत केंद्र शासनाकडून वितरीत झालेला निधी राज्याच्या एकत्रित निधीत प्राप्त झालेला
असेल, अशा योजनांच्या बाबतीत सदर केंद्र हिश्श्याचा निधी त्यास समरुप राज्य हिश्श्याच्या निधीसह
सिंगल नोडल खात्यावर वर्ग करण्यासाठी तात्काळ वितरीत करण्यात यावा व केंद्र शासनाने
दिनांक १६ फेब्रुवारी, २०२३ च्या पत्रान्वये विहीत केल्यानुसार केंद्र शासनाकडून प्राप्त सदर निधी
राज्याच्या एकत्रित निधीत जमा झाल्यापासून ३० कॅलेंडर दिवसामध्ये समरुप राज्य हिश्श्यासह निधी
संबंधित योजनेच्या सिंगल नोडल खात्यावर जमा केला जाईल, याची दक्षता घ्यावी.
# Page 2
२) याकरीता केंद्र शासनाकडून निधी प्राप्त झाल्यानंतर १० दिवसाच्या कालावधीत निधी वितरणाचे
आदेश निर्गमित केले जातील व कोषागारात देयक सादर करुन कोणत्याही परिस्थितीत ३० कॅलेंडर
दिवसापूर्वी असा निधी संबंधित योजनेच्या सिंगल नोडल खात्यामध्ये जमा केला जाईल, याची
खातरजमा करण्यात यावी. यासाठी नस्ती वित्त विभागाकडे पाठविण्याची आवश्यकता नाही.
३) यानुसार कार्यवाही करण्याची तसेच, केंद्र शासनाचा निधी राज्याच्या एकत्रित निधीत प्राप्त
झाल्याशिवाय निधी वितरीत केला जाणार नाही, याबाबतची दक्षता घेण्याची संपूर्ण जबाबदारी संबंधित
मंत्रालयीन विभागाच्या अपर मुख्य सचिव/ प्रधान सचिव/सचिव यांची राहील.
४) ज्या प्रकरणात अर्थसंकल्पीय तरतूद पुरेशी नसल्यामुळे पुनर्विनियोजनाची आवश्यकता असेल, अशा
प्रकरणात आवश्यक प्रस्ताव विहीत पध्दतीने वित्त विभागास तात्काळ (केंद्र हिश्श्याचा निधी प्राप्त
झाल्यापासून ७ दिवसांत ) सादर करावा व पुर्नविनियोजनास मान्यता घेऊन सदर निधी केंद्र हिस्सा
प्राप्त झाल्यापासून ३० कॅलेंडर दिवसांच्या आत SNA खात्यावर जमा होईल याची दक्षता घ्यावी.
५) तसेच, मागील वर्षामधील केंद्र शासनाचा निधी चालू वर्षी खर्च करावयाचा असल्यास त्यास
आवश्यकतेनुसार यथास्थिती नियोजन विभाग, सामाजिक न्याय व विशेष सहाय्य विभाग व आदिवासी
विकास विभाग तसेच, वित्त विभागाची सहमती घेणे अनिवार्य राहील, ही कार्यवाही देखील ३० कॅलेंडर
दिवसांच्या कालावधीत पूर्ण करावी.
६) केंद्र शासनाच्या दिनांक १६ फेब्रुवारी, २०२३ च्या पत्रामध्ये नमूद केल्यानुसार दंडनीय व्याज प्रदान
करावे लागल्यास त्याची संपूर्ण जबाबदारी संबंधित मंत्रालयीन प्रशासकीय विभागाची राहील.
४. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर