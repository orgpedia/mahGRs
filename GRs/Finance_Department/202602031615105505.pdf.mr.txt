# Page 1
आर्थिक वर्षाच्या अखेरीस खरेदीच्या
प्रस्तावांबाबत करावयाची कार्यवाही
महाराष्ट्र शासन
वित्त विभाग
शासन परिपत्रक क्रमांक: संकीर्ण-२०२५/प्र.क्र.९३/कोषा. प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०३ फेब्रुवारी, २०२६
संदर्भ : शासन परिपत्रक क्रमांक: संकीर्ण-२०२४/प्र.क्र.१०१/२४/कोषा. प्रशा-५, दिनांक १७.०१.२०२५.
शासन परिपत्रक :
अर्थसंकल्पीय वितरण प्रणाली सुरू करताना विभागांनी रोख प्रवाह (Cash Flow) लक्षात घेऊन त्यांना उपलब्ध असलेल्या निधीचे नियोजन करूनच खर्च करणे अपेक्षित आहे. तथापि, काही विभागांकडून आर्थिक वर्षाच्या शेवटच्या तीन महिन्यांमध्ये मोठ्या प्रमाणावर खर्च होत असल्याचे शासनाच्या निदर्शनास आले आहे.
२. सदर बाबी विचारात घेऊन, अनावश्यक अथवा प्राधान्यक्रम नसलेल्या बाबींवरील खर्च नियंत्रित व नियमित करण्याच्या उद्देशाने खालीलप्रमाणे निर्णय घेण्यात येत आहे:-
१)सन २०२५-२०२६ या आर्थिक वर्षात दि. १५ फेब्रुवारी, २०२६ व त्यानंतर सर्व प्रशासकीय विभागांनी व त्यांच्या अधिपत्याखालील कार्यालयांनी कोणत्याही खरेदीच्या प्रस्तावांना मंजुरी देऊ नये. तसेच, फर्निचरची दुरुस्ती, झेरॉक्स मशिन, संगणक, उपकरणे अथवा त्यांचे सुटे भाग यांची दुरुस्ती, नैमित्तिक कार्यशाळा, सेमिनार, भाड्याने कार्यालय घेणे इत्यादी बाबींशी संबंधित प्रस्तावांना मंजुरी देण्यात येऊ नये व असे प्रस्ताव वित्त विभागाकडे सादर करू नयेत.
२)उपलब्ध निधीच्या मर्यादेत औषधे खरेदीची बाब यास अपवाद राहील. तसेच, केंद्र पुरस्कृत योजना व त्याअंतर्गत राज्य हिस्सा तसेच बाय सहाय्यित प्रकल्पांतर्गत खरेदीच्या प्रस्तावांना देखील सदर निबंध लागू होणार नाहीत.
३)जिल्हा वार्षिक योजना तसेच लोकप्रतिनिधी यांच्या स्थानिक विकास निधीतून खरेदीसंबंधीचे प्रस्ताव वित्त विभागाकडे सादर करता येतील. त्यावर प्रकरणपरत्वे निर्णय घेण्याचे अधिकार वित्त विभागाकडे राहतील
# Page 2
शासन परिपत्रक क्रमांकः संकीर्ण-२०२५/प्र.क्र.९३/कोषा. प्रशा-५
४) दि. १५ फेब्रुवारी, २०२६ व त्यानंतर कोणत्याही खरेदीच्या प्रस्तावांना प्रशासकीय
मान्यता देण्यात येणार नाही अथवा प्रशासकीय मान्यता प्राप्त असेल तरी निविदा
प्रसिद्ध करता येणार नाहीत. मात्र, दि. १५ फेब्रुवारी, २०२६ पूर्वी निविदा प्रसिद्ध
झालेल्या प्रकरणी खरेदीची पुढील सर्व प्रक्रिया पूर्ण करता येईल.
५)चालू आर्थिक वर्षात कार्यालयाच्या दैनंदिन वापरातील उपभोग्य वस्तंूच्या
मर्यादित खरेदीसाठी सदर निबंध लागू राहणार नाहीत. तथापि, पुढील वर्षात
आवश्यक असणाऱ्या वस्तंूची आगाऊ खरेदी करता येणार नाही.
३. वरील आदेश चालू आर्थिक वर्षाकरिता असून दि. १५ फेब्रुवारी, २०२६ ते दि. ३१ मार्च,
२०२६ या कालावधीसाठी लागू राहतील.
४. सदर आदेश सर्व प्रशासकीय विभाग, त्यांच्या नियंत्रणाखालील सर्व कार्यालये, शासकीय
महामंडळे, अनुदानित संस्था तसेच स्थानिक स्वराज्य संस्था (नागरी / ग्रामीण) इत्यादींबाबत
शासनाने उपलब्ध करून दिलेल्या अर्थसंकल्पीय तरतूदीमधून करावयाच्या खरेदीकरीता लागू
राहतील.
सदर शासन परिपत्रक महाराष्ट्र शासनाच्या www.maharashtra.gov.in या
# Page 3