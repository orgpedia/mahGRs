# Page 1
प्रशासकीय मान्यता प्रदान करणेबाबत.
सन २०२२-२३ च्या अर्थसंकल्पीय अधिवेशनासाठी विधानमंडळ सदस्य व इतरांना वाटप करण्यासाठी बॅग्ज खरेदी करणे.
महाराष्ट्र शासन
वित्त विभाग, मंत्रालय,
शासन निर्णय क्रमांक : अर्थसं-२०२२/प्र.क्र.०१/अर्थ-३,
हुतात्मा राजगुरु चौक, मादाम कामा मार्ग,
मुंबई-४०० ०३२.
दिनांक :- १८ जानेवारी, २०२२.
संदर्भ:-१) शासन निर्णय, उद्योग उर्जा व कामगार विभाग, क्रमांक:भांखस-२०१४/प्र.क्र.८२/भाग III/उद्योग-४, दि.०१.१२.२०१६.
२) शासन निर्णय, वित्त विभाग, क्रमांक : अर्थसं-२०१६/प्र.क्र.२५/अर्थ-३, दि.१४.२.२०१७.
३) शासन निर्णय, उद्योग उर्जा व कामगार विभाग, क्रमांक: संकीर्ण-२०१६/प्र.क्र.२१५/ उद्योग-४, दि.२४.०८.२०१७.
४) शासन निर्णय, उद्योग उर्जा व कामगार विभाग, क्रमांक: भाखसं-२०२१/प्र.क्र.८/ उद्योग-४ दि.०७.०५.२०२१
प्रस्तावना:
सन २०२२-२०२३ चा अर्थसंकल्प सादर करतेवेळी प्रचलित प्रथेप्रमाणे बॅगांचे वितरणाकरीता हार्ड टॉप, ४ चाकी, लगेज ट्रॉली बॅग्ज (कॅबिन साईज) खरेदी करण्यासाठी प्रशासकीय मान्यता देण्याची बाब शासनाच्या विचाराधीन होती.
शासन निर्णय: सन २०२२-२०२३ चा अर्थसंकल्प सादर करतेवेळी विधानमंडळ सदस्य व इतरांना अर्थसंकल्पीय प्रकाशने पेनड्राईव्हमधून बॅगेसह वाटप करण्यासाठी ८४१ हार्ड टॉप, ४ चाकी, लगेज ट्रॉली बॅग्ज (कॅबिन साईज) निविदा प्रकियेव्दारे खरेदी करण्यासाठी व विधानमंडळात मा.उप मुख्यमंत्री (वित्त) व राज्यमंत्री (वित्त) यांचे अर्थसंकल्पीय भाषण सादर करण्यासाठी ०२ लहान लेदर बॅग्ज (LD file case Flap DLX) दरपत्रकाव्दारे खरेदी करण्यासाठी तसेच खरेदी निविदेची जाहिरात व इतर संकीर्ण खर्च धरुन होणाऱ्या एकूण अंदाजित रु.६२.५५ लक्ष (रुपये बासष्ठ लक्ष पंचावन्न हजार फक्त) इतक्या खर्चास प्रशासकीय मान्यता प्रदान करण्यात येत आहे. सदर खरेदी संदर्भाधीन क्र.१ येथील दिनांक ०१.१२.२०१६ च्या शासन निर्णयासोबतच्या "शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारीत नियमपुस्तिकेतील” प्रचलित तरतूदीस अनुसरुन व संदर्भाधिन क्र. २ येथील शासन निर्णयान्वये गठीत केलेल्या मंत्रालयीन प्रशासकीय विभाग (खुद्द) खरेदी समिती मार्फत करण्यात येईल.
२. यावर होणारा खर्च मुख्य लेखाशीर्ष, २०५२ - सेक्रेटरिएट - सर्वसाधारण सेवा, (००) ०९०, सेक्रेटरिएट, (००)(०१) वित्त विभाग (२०५२०२३२), १३-कार्यालयीन खर्च, या लेखाशीर्षाखाली सन २०२१-२०२२ या आर्थिक वर्षासाठी उपलब्ध असलेल्या मंजूर तरतूदीतून भागविण्यात यावा.
# Page 2
शासन निर्णय क्रमांक: अर्थसं-२०२२/प्र.क्र.०१/अर्थ-३,
३. वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि.१७.४.२०१५ व वित्तीय अधिकार नियम पुस्तिका, १९७८ मधील भाग - पहिला, उप विभाग- चार, अनुक्रमांक-८ मध्ये नमूद करण्यात आलेल्या अटीस अधीन राहून तसेच प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.