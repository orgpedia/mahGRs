# Page 1
दिनांक १ ऑगस्ट हा दिवस राज्यामध्ये ¨स्थानिक निधी
लेखापरीक्षा दिन’ म्हणून दरवर्षी साजरा करण्यास मान्यता
देण्याबाबत. . . .
महाराष्ट्र शासन
वित्त विभाग
शासन निर्णय क्रमांक- संकीर्ण-२०२५/प्र.क्र.५०/कोषा प्रशा-४
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : ३० जुलै ,२०२५.
वाचा : १. वित्त विभाग ,शासन आदेश क्र.सेवाप्र-२०.०८/प्र.क्र.१९७/कोषा (प्र-३), दि.०१.०८.२००८.
२. वित्त विभाग ,शासन निर्णय क्र.सेवाप्र २०११/प्र.क्र.७१/कोशा प्रशा-३, दि.१८.०४.२०११.
३. महाराष्ट्र स्थानिक निधी लेखा कर्मचारी संघटना यांचे दिनांक १७.०७.२०२५ चे पत्र
४. स्थानिक निधी लेखापरीक्षा संचालनालयाचे पत्र क्र.स्था-१८/ब/आस्था-४/ स्थानिक निधी
लेखापरीक्षा दिन/९५१, दि.२३.०७.२०२५.
प्रस्तावना:-
संचालनालय, स्थानिक निधी लेखापरीक्षा विभागाच्या निर्मितीपूर्वी त्यांचे कामकाज संचालक, लेखा
व कोषागारे यांच्या अधिनस्त मुख्य लेखापरीक्षक, स्थानिक निधी लेखापरीक्षा या नावाने सुरु होते. ¨वाचा’ १
येथील आदेशान्वये मुख्य लेखापरीक्षक, स्थानिक निधी लेखापरीक्षा या विभागाचे रुपांतर स्वतंत्र
संचालनालयात करण्यात आले. तसेच मुख्य लेखापरीक्षक, स्थानिक निधी लेखापरीक्षा यांना विभाग प्रमुख
म्हणून घोषित करण्यात आले आहे. वित्त विभाग ¨वाचा’ २ येथील शासन निर्णयान्वये मुख्य लेखापरीक्षक,
स्थानिक निधी लेखापरीक्षक यांच्या नामाभिधानात बदल करून संचालक, स्थानिक निधी लेखापरीक्षा असे
करण्यात आले आहे.
२. त्याअनुषंगाने स्थानिक निधी लेखापरीक्षा कर्मचारी संघटनेकडून संचालनालयाच्या निर्मिती निमित्त
१ ऑगस्ट हा दिवस ¨स्थानिक निधी लेखापरीक्षा दिन’ साजरा होणे संदर्भात बऱ्याच वर्षापासून मागणी होत
आहे. महाराष्ट्र स्थानिक निधी लेखा कर्मचारी संघटना, मुंबई यांनी ¨वाचा’ ३ येथील पत्रान्वये दिनांक १
ऑगस्ट हा दिवस प्रत्येक वर्षी ¨स्थानिक निधी लेखापरीक्षा दिन’ म्हणून साजरा करणेबाबत संघटनेकडून
मागणी प्राप्त झाली आहे.
३. संचालनालयाच्या अंतर्गत क्षेत्रीय कार्यालयातील लेखापरीक्षण विषयक कामकाजानुसार प्रत्येक
महिन्याचे पहिले ३ दिवस मासिक सभेचे ठरविण्यात आले आहेत. या कालावधीत मागील महिन्याच्या
लेखापरीक्षण कामकाजाचा आढावा घेणे तसेच पुढील महिन्यातील कामकाजाच्या नियोजनाच्या अनुषंगाने
सर्व लेखापरीक्षक, अधिकारी व कर्मचारी त्यांच्या संबंधित जिल्हा कार्यालयात / क्षेत्रीय कार्यालयात हजर
असतात. त्यामुळे दिनांक १ ऑगस्ट हा दिवस ¨स्थानिक निधी लेखापरीक्षा दिन’ साजरा केल्यामुळे
लेखापरीक्षणाचे कोणतेही श्रमदिन वाया जाणार नाहीत.
# Page 2
४. दिनांक १ ऑगस्ट हा दिवस ¨स्थानिक निधी लेखापरीक्षा दिन’ न साजरा केल्याने विभागाबद्दलची
अधिकारी/कर्मचारी यांची असलेली आत्मीयता त्याच्यामधील एकता वृध्दींगत होऊन एकंदर कामकाजावर
सकारात्मक परिणाम होण्यास मदत होईल, असे नमूद करुन ¨वाचा’ ४ येथील पत्रान्वये स्थानिक निधी
लेखापरीक्षा संचालनालयाने १ ऑगस्ट हा दिवस ¨स्थानिक निधी लेखापरीक्षा दिन’ म्हणून साजरा करण्यास
मान्यता देण्याची विनंती केली आहे. या पार्श्वभूमीवर, दिनांक १ ऑगस्ट हा दिवस राज्यामध्ये ¨स्थानिक निधी
लेखापरीक्षा दिन’ म्हणून दरवर्षी साजरा करण्यास मान्यता देण्याची बाब शासनाच्या विचाराधिन होती.
शासन निर्णय:
दरवर्षी दिनांक १ ऑगस्ट हा दिवस राज्यामध्ये ¨स्थानिक निधी लेखापरीक्षा दिन’ म्हणून साजरा
करण्यास या शासन निर्णयान्वये मान्यता देण्यात येत आहे.
२. ¨स्थानिक निधी लेखापरीक्षा दिन’ साजरा करण्यासाठी कोणताही अतिरिक्त निधी उपलब्ध करुन
देण्यात येणार नाही.
३. ¨स्थानिक निधी लेखापरीक्षा दिन’ साजरा करतांना सर्वसाधारणपणे सुशासन, ई-शासन,
उत्पादकता वृध्दी, ज्ञानवर्धन, कौशल्य वृध्दी, क्षमता बांधणी, आरोग्य संवर्धन, व्यक्तिमत्व विकास,
ताणतणाव व्यवस्थापन, पर्यावरण संवर्धन, इत्यादी बाबींच्या अनुषंगाने अधिकारी / कर्मचारी यांच्यामध्ये
जाणिव जागृती करण्यासाठी कार्यशाळा, चर्चासत्रे, इत्यादी उपक्रम आयोजित करता येतील. तसेच
श्रमदान, रक्तदान, अवयवदान, वृक्षारोपण, इत्यादी रचनात्मक आणि समाजपयोगी कार्यक्रम देखील
आयोजित करता येतील.
४. क्षेत्रिय कार्यालयाच्या स्तरावर ¨स्थानिक निधी लेखापरीक्षा दिन’ साजरा करण्याबाबत तपशिलवार
मार्गदर्शक सूचना स्थानिक निधी लेखापरीक्षा संचालनालयाने विहीत कराव्यात.
सदर शासन निर्णय महाराष्ट्र शासनाच्या www.mahrashtra.gov.in या वेबसाईटवर उपलब्ध
करून देण्यात आले असून संकेतांक क्रमांक २०२५०७३०१८१९१२९६०५ असा आहे. सदर शासन निर्णय
डिजिटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांचे आदेशानुसार व नावाने,
(डॉ .राजेंद्र सुमन उत्तमराव गाडेकर)
शासनाचे उप सचिव
प्रत,
१.मा.राज्यपाल यांचे सचिव.
२.मा.मुख्यमंत्री यांचे सचिव / प्रधान सचिव / अपर मुख्य सचिव.
३.मा.उप मुख्यमंत्री (नगर विकास व गृह निर्माण) यांचे सचिव / प्रधान सचिव.
४.मा.उप मुख्यमंत्री (वित्त व नियोजन आणि राज्य उत्पादन शुल्क) यांचे सचिव.
# Page 3
५.सर्व मा.मंत्री व मा.राज्यमंत्री यांचे खाजगी सचिव.
६.मा.विरोधी पक्षनेता, विधान परिषद, महाराष्ट्र विधानमंडळ सचिवालय,मुंबई.
७.सर्व सन्माननीय विधानसभा / विधान परिषद व संसद सदस्य.
८.सर्व अपर मुख्य सचिव / प्रधान सचिव / सचिव, मंत्रालयीन प्रशासकीय विभाग.
९.सर्व मंत्रालयीन प्रशासकीय विभागांच्या अधिनस्त असलेल्या सर्व विभाग प्रमुख, प्रादेशिक कार्यालय प्रमुख,
आणि कार्यालय प्रमुख.
१०.प्रबंधक, मूळ न्यायालय शाखा, उच्च न्यायालय, मुंबई.
११.प्रधान महालेखापाल (लेखा परीक्षा)- १, महाराष्ट्र, मुंबई.
१२.प्रधान महालेखापाल (लेखा व अनुज्ञेयता)-१, महाराष्ट्र, मुंबई
१३.महालेखापाल (लेखापरीक्षा)-२, महाराष्ट्र, नागपूर
१४.महालेखापाल (लेखा व अनुज्ञेयता)-२, महाराष्ट्र, नागपूर.
१५.आयुक्त, आयकर (TDS) चर्नीरोड, मुंबई ४००००२.
१६.आयुक्त, आयकर (TDS) सिव्हील लाईन*, नागपूर ४४४००१
१७.प्रबंधक, उच्च न्यायालय (अपील शाखा) मुंबई.
१८.सचिव, महाराष्ट्र लोकसेवा आयोग, मुंबई.
१९.सचिव, महाराष्ट्र विधीमंडळ सचिवालय, मुंबई.
२०.प्रबंधक, लोक आयुक्त व उपलोक आयुक्त यांचे कार्यालय, मुंबई.
२१.प्रबंधक, महाराष्ट्र प्रशासकीय न्यायाधिकरण, मुंबई.
२२.मुख्य माहिती आयुक्त, महाराष्ट्र राज्य, मुंबई.
२३.विशेष आयुक्त, महाराष्ट्र सदन, कोपर्निकस रोड, नवी दिल्ली.
२४.सर्व विभागीय आयुक्त.
२५.सर्व जिल्हाधिकारी.
२६.सर्व जिल्हा परिषदांचे मुख्य कार्यकारी अधिकारी.
२७.संचालक, लेखा व कोषागारे, महाराष्ट्र राज्य, मुंबई.
२८.संचालक, स्थानिक निधी लेखापरीक्षा, नवी मुंबई.
२९.सह संचालक,लेखा व कोषागारे,कोकण / पुणे / नाशिक / छत्रपती संभाजी नगर / अमरावती / नागपूर.
३०.सह संचालक,स्थानिक निधी लेखा, कोकण / पुणे / नाशिक / छत्रपती संभाजी नगर / अमरावती / नागपूर.
३१.अधिदान व लेखा अधिकारी, अधिदान व लेखा कार्यालय मुंबई.
३२.निवासी लेखापरीक्षा अधिकारी, मुंबई.
३३.वरिष्ट्ठ जिल्हा कोषागार अधिकारी, ठाणे / पुणे / नाशिक / छत्रपती संभाजी नगर / अमरावती / नागपूर.
३४.सर्व जिल्हा कोषागार अधिकारी.
३५.सर्व उप कोषागार अधिकारी.
३६.वित्त विभागातील सर्व कार्यासने.
३७.निवड नस्ती / कोषा. प्रशा.- ४ कार्यासन.