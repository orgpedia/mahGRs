# Page 1
विविध विभागांतर्गत राबविण्यात येणा-या चालू
योजनांचे मुल्यमापन करुन त्यांचे सुसूत्रीकरण करणे तसेच साधनसंपत्तीच्या स्त्रोतांचा अभ्यास
करुन त्यामध्ये वाढ करण्याकरीता उपाययोजना
सुचविण्यासाठी उच्चस्तरीय समिती गठीत
करण्याबाबत.
महाराष्ट्र शासन
वित्त विभाग
शासन निर्णय क्रमांक : संकीर्ण-२०२४/प्र.क्र.२२/अर्थसंकल्प-१,
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक - १६ जानेवारी, २०२५.
प्रस्तावना :-
मा. उपमुख्यमंत्री (वित्त) यांनी दिनांक २८ जून, २०२४ रोजी सन २०२४-२५ या वर्षाचा अतिरिक्त
अर्थसंकल्प विधानसभेला सादर करताना केलेल्या अर्थसंकल्पीय भाषणाच्या परिच्छेद क्र. १०१ मध्ये खर्चाचे नियोजन करण्याच्या अनुषंगाने योजनांचे सुसूत्रीकरण करण्यासाठी उच्चस्तरीय समिती स्थापन करण्याचे
घोषित केले आहे. तसेच, मुख्य सचिव यांच्या तिस-या राष्ट्रीय परिषदेमध्ये मर्यादीत निधीचा चांगल्या प्रकारे
वापर आणि जलद आर्थिक वाढ साध्य करण्यासाठी योजनांचे एकत्रिकरण करणे, संस्थांचे एकत्रिकरण करणे, अनुत्पादक अनुदान योजना कमी करणे तसेच उत्पादक भांडवली खर्च वाढविणे यासाठी
उपाययोजना करण्याच्या सूचना मा. प्रधानमंत्री महोदयांनी सर्व राज्यांना दिल्या आहेत.
उपरोक्त बाबींच्या अनुषंगाने राज्यातील चालू असलेल्या योजनांचे मुल्यमापन करुन सुसूत्रीकरण
करण्यासाठी उच्चस्तरीय समिती गठीत करण्याची बाब शासनाच्या विचाराधीन होती.
शासन निर्णय :-
विविध विभागांतर्गत राबविण्यात येणा-या चालू योजनांचे मुल्यमापन करुन त्यांचे सुसूत्रीकरण करणे
तसेच साधनसंपत्तीच्या स्त्रोतांचा अभ्यास करुन त्यामध्ये वाढ करण्याकरीता उपाययोजना सुचविण्यासाठी खालीलप्रमाणे उच्चस्तरीय समिती गठीत करण्यात येत आहे :-
---------------------------------------------------------------------------------------
| १) | मा. राज्यमंत्री (वित्त) | अध्यक्ष |
| २) | मुख्य कार्यकारी अधिकारी, मित्र (महाराष्ट्र इन्स्टीट्यूटशन फॉर रान्स्फॉरमेशन) | सदस्य |
| ३) | अपर मुख्य सचिव (वित्त) | सदस्य |
| ४) | अपर मुख्य सचिव (नियोजन) | सदस्य |
| ५) | प्रधान सचिव (व्यय) | निमंत्रक |
| ६) | सचिव (वित्तीय सुधारणा) | सदस्य |
| ७) | संबंधित विभागाचे अपर मुख्य सचिव/ प्रधान सचिव/ सचिव | सदस्य |
---------------------------------------------------------------------------------------
# Page 2
शासन निर्णय क्रमांकः संकीर्ण -२०२४/प्र.क्र. २२/अर्थसंकल्प-१
२. या समितीची कार्यकक्षा खालील प्रमाणे राहील :-
i) विविध प्रशासकीय विभागांतर्गत चालू असलेल्या राज्य योजनांचे /जिल्हा योजनांचे लाभ पात्र
लाभार्थ्यांपयंत थेट पोहचावेत यासाठी अशा सर्व योजनांचे मुल्यमापन करुन त्याचे सुसूत्रीकरण
करण्यासाठी संबंधित विभागासमवेत अशा योजनांचा आढावा घेवून योजनांचे सुसूत्रीकरण
करण्यासाठी शासनास शिफारस करणे.
ii) विविध योजनांच्या सुसूत्रीकरणासंदर्भात मित्र संस्थेने तयार केलेले प्रस्ताव देखील या समितीस सादर
करण्यात यावेत. समितीने संबंधित विभागासमवेत अशा प्रस्तावांबाबत आढावा घेवून योजनांचे
सुसूत्रीकरण करण्यासाठी शासनास शिफारस करणे.
iii) कालबाय झालेल्या योजनांच्या बाबतीत तसेच, ज्या ठिकाणी योजनांच्या लाभाची द्विरुक्ती होत
असेल, योजनांच्या उद्दिष्ट्टांच्या अनुषंगाने द्विरुक्ती होत असेल, अशा योजनांचे सुसूत्रीकरण
करण्यासाठी शासनास शिफारस करणे.
iv) मर्यादीत निधीचा चांगल्या प्रकारे वापर आणि जलद आर्थिक वाढ साध्य करण्यासाठी योजनांचे
एकत्रिकरण करणे, संस्थांचे एकत्रिकरण करण्यासाठी शासनास शिफारस करणे.
v) महाराष्ट्र शासनाच्या साधनसंपत्तीच्या (कर उत्पन्न व करेतर उत्पन्न यांचा) स्त्रोतांचा अभ्यास करुन
त्यामध्ये वाढ करण्यासाठी उपाययोजना सुचविणे.
३. सदर समितीसमोर संबंधित विभागनिहाय बैठकीचे आयोजन करणे, बैठकीस संबंधितांना निमंत्रित
करणे तसेच बैठकीचे इतिवृत्त तयार करुन अंतिम करणे, इत्यादी अनुषंगिक कार्यवाही करण्याची जबाबदारी,
ज्या विभागाची बैठक आयोजित करावयाची आहे तो संबंधित विभाग वित्त विभागातील ज्या व्यय
कार्यासनाकडे आहे त्या व्यय कार्यासनाच्या सह सचिव/ उप सचिव यांनी प्रधान सचिव (व्यय) तथा समितीचे
निमंत्रक यांच्या पर्यवेक्षणाखाली पार पाडावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3