# Page 1
परिभाषित अंशदान निवृत्तीवेतन / राष्ट्रीय निवृत्तीवेतन योजनेतील शासकीय सेवेत कार्यरत असलेल्या कर्मचाऱ्यांना सहाव्या वेतन आयोगाच्या स्तर-२ (Tier-II) मध्ये जमा थकबाकीच्या रकमा व्याजासह परत करणेबाबत.
महाराष्ट्र शासन
वित्त विभाग
शासन परिपत्रक क्रमांकः अंनियो-२०१८/प्र.क्र.२८८/सेवा-४
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२,
दिनांक: २३ फेब्रुवारी, २०२२
वाचा : १) शासन निर्णय, वित्त विभाग, क्र. अंनियो १००५/१२६/सेवा-४, दि.३१/१०/२००५ २) शासन निर्णय, वित्त विभाग, क्र. वेपूर १२०९/प्र.क्र.६९/सेवा-९, दि.२९/०४/२००९ ३) शासन निर्णय, वित्त विभाग, क्र. अंनियो १०१०/प्र.क्र.६७/सेवा-४, दि.१४/१२/२०१० ४) शासन निर्णय, वित्त विभाग, क्र. अंनियो १०१०/प्र.क्र.६७/सेवा-४, दि.१६/११/२०१२ ५) शासन निर्णय, वित्त विभाग, क्र. अंनियो २०१६/प्र.क्र.१००/सेवा-४, दि.१५/०२/२०१८ ६) शासन निर्णय, वित्त विभाग, क्र. अंनियो २०१८/प्र.क्र.२८८/सेवा-४, दि.०८/१०/२०२१
परिपत्रक :
परिभाषित अंशदान निवृत्तीवेतन / राष्ट्रीय निवृत्तीवेतन योजनेतील शासकीय सेवेत कार्यरत असलेल्या कर्मचाऱ्यांना सहाव्या वेतन आयोगाच्या दिनांक १ जानेवारी, २००६ ते दिनांक ३१ मार्च,२००९ या कालावधीतील थकबाकीची स्तर-२ मध्ये जमा असलेली रक्कम व त्यावरील देय व्याज प्रदान करण्यास संदर्भ क्र.६ येथील दिनांक ०८/१०/२०२१ च्या शासन निर्णयान्वये मान्यता देण्यात आली आहे. याबाबतची कार्यवाही शासन निर्णयासोबतच्या जोडपत्रामध्ये नमूद करण्यात आलेली आहे. परिभाषित अंशदान निवृत्तीवेतन योजनेंतर्गत स्तर - २ मधील जमा रकमांच्या परताव्याची कार्यवाही मार्च २०२२ अखेरपर्यंत पूर्ण होणे आवश्यक असल्याने पुढीलप्रमाणे सूचना देण्यात येत आहेत:
१. आहरण व संवितरण अधिकाऱ्यांनी सहाव्या वेतन आयोगाचे पाचही हप्ते परिपूर्ण असलेल्या एक किंवा त्यापेक्षा अधिक कर्मचाऱ्यांचे नमुना-१, नमुना-२ व नमुना-३ तयार करुन मुद्रीत करुन घ्यावे.
२. कर्मचाऱ्यांच्या नमुना-३ येथील व्याजाची परिगणना तपासून ती योग्य असल्याची खात्री करुन घ्यावी व त्यानंतर नमुना-१, नमुना-२ व नमुना- ३ च्या मुद्रीत प्रतींवर स्वाक्षरी व शिक्यासह ऑनलाईन व मुद्रीत प्रतीसह कोषागार अधिकाऱ्यांकडे मान्यतेसाठी पाठवावे.
३. कोषागार अधिकाऱ्यांने आहरण व संवितरण अधिकाऱ्यांकडून प्राप्त झालेला नमुना १, नमुना २ व नमुना-३ मधील प्रस्ताव तपासून तो योग्य असल्याची खात्री करावी व त्यास प्रणालीमध्ये मंजूरी द्यावी व त्यानंतर नमुना-४ व नमुना-५ मुद्रीत करुन त्यावर स्वाक्षरी करुन ते आहरण व संवितरण अधिकाऱ्यांस पाठविण्यात यावे. तसेच त्रुटी असलेली प्रकरणे नाकारण्यात यावीत.
४. कोषागार अधिकारी यांचेकडून पडताळणी होऊन आलेल्या एक किंवा त्यापेक्षा अधिक प्रकरणांचे प्रणालीतील नमुना-६ मध्ये आदेश संस्करीत करुन त्यानंतर देयक संस्करीत करावे. तसेच त्रुटी असलेली प्रकरणे, त्रुटींची पूर्तता करुन ते ते पुन्हा कोषागार अधिकारी यांचेकडे पाठविण्यात यावे.
५. आहरण व संवितरण अधिकाऱ्यांनी देयक तयार करुन अनुदान मागणीसाठी प्रणालीव्दारे अनुदान मागणी सादर करावी व अनुदान प्राप्त झाल्यानंतर अर्थसंकल्पीय प्राधिकारपत्र (BDS) तयार करावे व
# Page 2
शासन परिपत्रक क्रमांकः अंनियो -२०१८/प्र.क्र.२८८/सेवा-४
त्यानंतर देयक, अर्थसंकल्पीय प्राधिकारपत्र ( BDS), नमुना ६, नमुना ७ व नमुना ८ मुद्रीत करुन कोषागारात मंजूरीसाठी सादर करावे.
६. आहरण व संवितरण अधिकाऱ्यांनी एक किंवा त्यापेक्षा अधिक हप्ते गहाळ आहेत अशा कर्मचाऱ्यांच्याबाबत आवश्यक विवरणपत्र/अनुसूचीसह कोषागार अधिकारी, राष्ट्रीय निवृत्तीवेतन योजना शाखा यांचेशी संपर्क साधून हप्ते अद्ययावत करुन घ्यावेत.
७. परिभाषित अंशदान निवृत्तीवेतन योजनेंतर्गत स्तर - २ च्या रकमांवर दि. ३१/०३ / २०२२ अथवा परताव्याच्या दिनांक यापैकी जी आगोदर असेल त्या तारखेपर्यंत भविष्य निर्वाह निधीवर वेळोवेळी जाहीर केलेल्या व्याज दरानुसार व्याज देय राहिल. तरी आहरण व संवितरण अधिकारी यांनी परताव्याबाबत तात्काळ कार्यवाही करावी.
८. परिभाषित अंशदान निवृत्तीवेतन योजने अंतर्गत स्तर-२ च्या रकमांची परताव्याची कार्यवाही मार्च-२०२२ अखेरपर्यंत पूर्ण करावी.
हे परिपत्रक जिल्हा परिषदा, मान्यता प्राप्त व अनुदानित अशासकीय प्राथमिक व माध्यमिक शाळा, कृषीतर विद्यापिठे व त्यांच्याशी संलग्नित मान्यता प्राप्त व अनुदानित महाविद्यालये तसेच कृषी विद्यापिठे इत्यादीमधील कर्मचाऱ्यांना योग्य त्या फेरफरांसह लागू राहील. मात्र याबाबत स्वतंत्र आदेश संबंधित मंत्रालयीन प्रशासकीय विभागांनी निर्गमित करण्याबाबतची कार्यवाही त्यांच्या स्तरावरुन करावी.
# Page 3