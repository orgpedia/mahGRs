# Page 1
राज्य शासनाच्या अखत्यारीतील सार्वजनिक उपक्रम/ महामंडळे/महासंघ यांनी शासन हमीवर घेतलेल्या कर्जावर त्यांच्याद्वारे अदा केलेल्या हमीशुल्काची प्रतिपूर्ती संबंधित प्रशासकीय विभागामार्फत करण्यात येत असल्यास त्यानुषंगाने आवश्यक ती अर्थसंकल्पीय तरतूद करण्याची दक्षता घेण्याबाबत.
महाराष्ट्र शासन
वित्त विभाग
शासन परिपत्रक क्रमांक : शाहमी-२०२१/प्र.क्र.४१/अर्थबळ,
मंत्रालय, मुंबई-४०० ०३२
दिनांक :- १८ ऑगस्ट, २०२१
वाचा -१) शासन निर्णय, वित्त विभाग, क्र.शाहमी -१०९९/प्रक्र.६८/शा.हमी, दि. ५.११.१९९९.
२) शासन निर्णय, वित्त विभाग, क्र. शाहमी -१००८/प्रक्र.१८/शा.हमी,दि.२८.४.२००८ ३) शासन परिपत्रक, वित्त विभाग, क्र.शाहमी-१६१८/प्र.क्र.४२/ऋण व हमी,
दि.२०.२.२०१९.
४) मा. मंत्रिमंडळाच्या दि.४ जुलै, २०२१ रोजीच्या बैठकीचे इतिवृत्त.
शासन परिपत्रक
राज्य शासनाच्या अखत्यारीतील विविध सार्वजनिक उपक्रम/महामंडळे/महासंघ, यांना आवश्यकतेनुसार वित्तीय संस्थांकडून कर्ज घेण्यासाठी वेळोवेळी शासन हमी देण्यात येते. सदर शासन हमीवर हमीशुल्क आकारण्यात येते. हमीशुल्काची रक्कम “८२३५-सर्वसाधारण व इतर राखीव निधी, ११७-हमी विमोचन निधी (८२३५५०४५०१)” या लेखाशिर्षाखाली जमा करण्यास संबंधित संस्थेस कळविण्यात येते.
२. काही प्रशासकीय विभागांकडून त्यांच्या अखत्यारीतील सार्वजनिक उपक्रम/महामंडळे/महासंघ यांच्याकडे प्रलंबित असलेले हमीशुल्क माफ करण्याचे प्रस्ताव सादर करण्यात येतात. तथापि, हमीशुल्क हा राज्याच्या महसूलाचा भाग असल्याने ते माफ करणे उचित होत नाही. यास्तव सहकार, पणन व वस्त्रोद्योग विभागाच्या प्रस्तावाच्या अनुषंगाने मा. मंत्रिमंडळाने दि. ४.७.२०२१ रोजी घेतलेल्या निर्णयानुसार यापुढे ज्या-ज्या मंत्रालयीन प्रशासकीय विभागांद्वारे, त्यांच्या अधिनस्त सार्वजनिक उपक्रम/महामंडळे/महासंघ यांनी शासन हमीवर घेतलेल्या कर्जापोटी त्यांनी अदा केलेल्या हमीशुल्काची प्रतिपूर्ती करण्यात येते, त्या-त्या प्रशासकीय विभागांनी हमीशुल्काच्या प्रतिपूर्तीसाठी आवश्यक ती अर्थसंकल्पीय तरतूद करण्याची दक्षता घ्यावी.