# Page 1
वित्तीय अधिकार नियमपुस्तिका, १९७८ (भाग-२) नुसार वित्त विभागाच्या अधिपत्याखाली वस्तू व सेवा कर विभागासाठी विविध स्वरुपाच्या खर्चास मंजूरी देण्याचे वित्तीय अधिकार प्रदान करण्याबाबत……..
महाराष्ट्र शासन
वित्त विभाग
शासन निर्णय क्रमांक : संकीर्ण-१०२०/२३८/प्र.क्र.७३/वि.प्र.-४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १० मार्च, २०२१.
वाचा : राज्यकर आयुक्त यांचे पत्र क्र. सहा. संचा. लेखा/आस्था- १०/विराआआकार्या/ संकीर्ण/ वित्तीय अधिकार/२०२०-२१/ब-२३, दि.२३ जुलै,२०२०.
प्रस्तावना : दि. १ जुलै, २०१७ पासून वस्तू व सेवा कर कायदा केंद्र व राज्य अशा दोन्ही ठिकाणी लागू होऊन त्याची अंमलबजावणी सुरु झाली आहे. प्रशासनिक विभागाचे विभाग प्रमुख व राज्यकर आयुक्त ही दोन्ही पदे प्रधान सचिव या दर्जाची आहेत. अशा परिस्थितीत राज्यकर आयुक्तांकडून सादर केलेल्या खर्चाचे प्रस्ताव पुनश्च प्रशासकीय विभाग प्रमुख म्हणजेच समकक्ष दर्जाच्या अधिकाऱ्यांनी तपासणे संयुक्तिक नसल्याने प्रशासनिक विभागाला असलेले वित्तीय अधिकार कालानुरुप राज्यकर आयुक्त यांना पुनर्प्रदान करण्याची बाब विचाराधीन होती.
त्यानुसार वित्त विभागाच्या अधिपत्याखालील वस्तू व सेवा कर विभागासाठी वित्तीय अधिकार नियमावली, १९७८ भाग-२ मधील उपविभाग - १ मधील एकूण २ वित्तीय अधिकार, उपविभाग-२ मधील १२ वित्तीय अधिकार, उपविभाग-४ मधील १ वित्तीय अधिकार व उपविभाग ५ मधील एकूण २ वित्तीय अधिकारासंदर्भात प्रशासनिक विभागाला असलेले वित्तीय अधिकार कालानुरुप राज्यकर आयुक्त, महाराष्ट्र राज्य यांना पुन:प्रदान करण्याची तसेच आवश्यकतेनुरुप अधिकारांच्या विकेंद्रीकरणाच्या तत्वानुसार विशेष राज्यकर आयुक्त, अपर राज्यकर आयुक्त, राज्यकर सहआयुक्त, राज्यकर उपायुक्त तसेच विभागप्रमुख यांना पुनर्प्रदान करण्याचीही बाब शासनाच्या विचाराधीन होती.
शासन निर्णय : वित्त विभागाच्या अधिपत्याखालील राज्यकर आयुक्त, वस्तू व सेवा कर विभाग यांना वित्तीय अधिकार नियमपुस्तिका, १९७८ भाग-२ अंतर्गत उपविभाग -१ मधील एकूण २ वित्तीय अधिकार या शासन निर्णया सोबतच्या परिशिष्ट - अ मध्ये नमूद केल्यानुसार तसेच उपविभाग २ मधील १२ वित्तीय अधिकार परिशिष्ट-ब मध्ये नमूद केल्यानुसार तसेच उपविभाग-४ मधील १ वित्तीय अधिकार परिशिष्ट- क मध्ये नमूद केल्यानुसार व उपविभाग-५ मधील एकूण २ वित्तीय अधिकार परिशिष्ट-ड मध्ये नमूद केल्यानुसार त्या त्या परिशिष्टातील नमूद अटींच्या अधिन राहून पुन: प्रदान करण्यात येत आहे. तसेच आवश्यकतेनुरुप अधिकारांच्या विकेंद्रीकरणाच्या
# Page 2
शासन निर्णय क्रमांक: संकीर्ण-१०२०/२३८/प्र.क्र.७३/वि.प्र.-४
तत्वानुसार विशेष राज्यकर आयुक्त, अपर राज्यकर आयुक्त, राज्यकर सहआयुक्त, राज्यकर उपायुक्त यांना त्या-त्या परिशिष्टातील नमूद अटींच्या तसेच खालील अटींच्या अधीन राहून पुनर्प्रदान करण्यास याद्वारे शासन मंजूरी देण्यात येत आहे.
१) प्रदान करण्यात आलेल्या शक्तींचा वापर संबंधित नियम, अटी व व शर्ती विचारात घेऊन शासनाने प्रत्यक्षात उपलब्ध केलेल्या आर्थिक तरतूदीच्या अधीन राहून करणे आवश्यक राहील.
२) प्रदान करण्यात आलेल्या वित्तीय अधिकाराचा पुरेपुर आणि जबाबदारीने वापर करणे आवश्यक राहील.
३) या शासन निर्णयासोबतच्या परिशिष्ट- ब मधील प्रदान करण्यात आलेल्या वित्तीय अधिकारांतर्गत मंजूरी आदेश निर्गमित करण्यापूर्वी वस्तू व सेवा कर कार्यालयातील सहायक संचालक लेखा यांचे निधी उपलब्ध असल्याबाबतचे प्रमाणपत्र घेणे आवश्यक राहील.
४) प्रदान करण्यात आलेल्या वित्तीय अधिकारांतर्गत निर्गमित करण्यात येणाऱ्या प्रत्येक आदेशाची प्रत्येकी एक प्रत वित्त विभागातील विक्रीकर प्रशासन-४, व्यय - ७ व विनियम कार्यासनांना या शासन निर्णयासोबतच्या परिशिष्टात नमूद अनुक्रमांकासह उल्लेख करुन पाठविण्यात याव्यात.
५) प्रदान करण्यात आलेल्या वित्तीय अधिकारांचा जबाबदारीने वापर करण्यात येत असल्याचा आढावा राज्यकर आयुक्त यानी दर सहा महिन्यांनी घेणे आवश्यक राहील.
६) प्रदान करण्यात आलेल्या वित्तीय अधिकारांचा दुरुपयोग केला जात असल्याचे दिसून आल्यास संबंधित अधिकारी शिस्तभंगाच्या कार्यवाहीस पात्र राहील.
३. प्रस्तुत शासन निर्णय, वित्त विभाग, अनौपचारिक संदर्भ क्र.११०/२०२१/व्यय-७, दि.०६/०१/२०२१ व अनौ.सं.क्र.१०/२०२१/विनियम, दि.०५/०१/२०२१ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18