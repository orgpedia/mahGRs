# Page 1
विमा संचालनालयातील अधिकाऱ्यांना वित्तीय अधिकार प्रदान करण्याबाबत...
वित्तीय अधिकार नियम पुस्तिका १९७८ (भाग-२)
महाराष्ट्र शासन
वित्त विभाग
शासन निर्णय क्र.विमासं-२०२०/प्र.क्र.५५/विमा प्रशासन,
मंत्रालय, हुतात्मा राजगुरु चौक, मादाम कामा मार्ग, मुंबई ४०० ०३२.
दिनांक : ०३ जून, २०२२
वाचा : (१) वित्त विभाग, शासन निर्णय क्रमांक संकीर्ण-२०१८/प्र.क्र.४३/ विमा प्रशासन, दि.१९.१०.२०२०
प्रस्तावना : शासन निर्णय, दि. १९.१०.२०२० अनुसार, वित्तीय अधिकार प्रदान समितीने दिलेल्या मान्यतेनुसार, संबंधित प्रशासकीय विभाग म्हणून वित्त विभागाला व विमा संचालनालयातील अधिकाऱ्यांना त्या निर्णयासोबत जोडलेल्या परिशिष्टामध्ये दर्शविल्याप्रमाणे आणि त्यात दर्शविलेल्या विहित अटींच्या आणि शर्तींच्या तसेच विहित वित्तीय मर्यादेच्या अधीन राहून वित्तीय अधिकार प्रदान करण्यात आले आहेत. वित्त विभाग, शासन निर्णय, दि. ०१.०३.२०१९ अनुसार विमा संचालनालय, महाराष्ट्र राज्य, मुंबई या आस्थापनेचे प्रादेशिक कार्यालय नागपूर येथे सुरु करण्यात आले आहे. तथापि, शासन निर्णय दि.१९.१०.२०२० सोबतच्या परिशिष्टामधील अनुक्रमांक ९ अन्वये विमा व्यवसाय हाताळण्यासबंधात केंद्र शासनाकडून विविध बाबींवर वेळोवेळी आकारण्यात येणारे शुल्क व वस्तू व सेवाकर प्रदानासाठी विमा संचालकांना पूर्ण अधिकार प्रदान केलेले असल्याने नागपूर प्रादेशिक कार्यालयाच्या वस्तू व सेवाकर प्रदानासाठी मुंबई मुख्यालयाकडून प्रशासकीय मान्यता घ्यावी लागते. त्यामुळे नागपूर प्रादेशिक कार्यालयास वस्तू व सेवाकराचे प्रदान विहित वेळेत करणे जिकिरीचे व अडचणीचे होते. वस्तू व सेवाकर विहित मुदतीच्या आत न भरल्यास त्यावर अधिकचे शुल्क (Penalty) व व्याज भरणे अनिवार्य आहे. यास्तव, वस्तू व सेवाकराचे प्रदान विहित वेळेत होण्याकरिता शासन निर्णय दि.१९.१०.२०२० नुसार वस्तू व सेवाकर प्रदान करण्यासंदर्भातील वित्तीय अधिकार विमा संचालनालयाच्या नागपूर प्रादेशिक कार्यालय प्रमुखाना देखील प्रदान करण्याची बाब विचाराधीन होती.
शासन निर्णय :
वित्तीय अधिकार प्रदान समितीने दिलेल्या मान्यतेनुसार संबंधित प्रशासकीय विभाग म्हणून वित्त विभागाला व विमा संचालनालयातील अधिकाऱ्यांना तसेच नागपूर प्रादेशिक कार्यालय प्रमुखास या निर्णयासोबत जोडलेल्या परिशिष्टामध्ये अनुक्रमांक ९ येथे दर्शविल्याप्रमाणे आणि त्यात दर्शविलेल्या विहित अटींच्या आणि शर्तींच्या तसेच विहित वित्तीय मर्यादेच्या अधीन राहून वित्तीय अधिकार प्रदान करण्यास शासन मंजूरी देण्यात येत आहे.
# Page 2
शासन निर्णय क्रमांकः विमासं-२०२०/प्र.क्र.५५/विमा प्रशासन,
२. या निर्णयाद्वारे प्रदान करण्यात आलेल्या वित्तीय शक्तींचा वापर हा विविध वित्तीय प्रकाशनांमध्ये अंतर्भूत असलेले नियम आणि विनियम यामधील अटींच्या व शर्तींच्या अधीन तसेच शासनाने वेळोवेळी निर्गमित केलेल्या कार्यकारी आदेशांच्या अनुपालनाच्या तसेच शासन निर्णय दि.१९.१०.२०२० मध्ये नमूद केलेल्या सर्व अटींच्या व इतर बाबींच्या अधीन राहून करण्यात यावा.
३. विहित केलेल्या मर्यादेपेक्षा जास्त खर्च अपेक्षित असल्यास किंवा विहित अटी पूर्ण होत नसतील तर अशा प्रस्तावास वित्त विभागाची (संबंधित व्यय कार्यासनाची) वित्तीय मंजुरी आवश्यक राहील.
४. हा शासन निर्णय, वित्त विभागाच्या अनौपचारिक संदर्भ क्र.१५७/२०२२/विनियम, दिनांक ०६.०४.२०२२ अन्वये दिलेल्या मान्यतेनुसार निर्गमित करण्यात येत आहे.
# Page 3