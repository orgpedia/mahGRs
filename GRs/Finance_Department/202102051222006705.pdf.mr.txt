# Page 1
राज्य शासनातील कर्मचाऱ्यांना तसेच महाराष्ट्र संवर्गातील अखिल भारतीय सेवेतील अधिकाऱ्यांना लागू असलेल्या राष्ट्रीय निवृत्तीवेतन (NPS) योजना अंतर्गत Online PRAN Generation Module (OPGM) द्वारे कायम निवृत्तीवेतन खाते क्रमांक (Permanent Retirement Account Number-PRAN) प्राप्त करुन घेणेसाठी अवलंब करावयाच्या कार्यपध्दतीबाबत...
महाराष्ट्र शासन
वित्त विभाग
शासन परिपत्रक क्र. संकीर्ण-२०२१/प्र.क्र.१२/कोषा प्रशा-४
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक:- ०५ फेब्रुवारी, २०२१
वाचा : १) शासन निर्णय, वित्त विभाग क्रमांकः अंनियो-१००५/१२६/सेवा-४, दिनांक ३१.१०.२००५ २) शासन निर्णय, वित्त विभाग क्रमांकः अंनियो-१००७/१८/सेवा-४, दिनांक ०७.०७.२००७ ३) शासन निर्णय क्रमांकः अंनियो-२०१५/(NPS)/प्र.क्र.३२/सेवा-४, दिनांक ०६.०४.२०१५ ४) शासन परिपत्रक, वित्त विभाग, क्र. अंनियो-२०१७/प्र.क्र.२८/ सेवा-४, दिनांक २८.०७.२०१७
प्रस्तावना: उपरोक्त संदर्भ क्रमांक ३ च्या शासन निर्णयान्वये दिनांक ०१.११.२००५ रोजी किंवा त्यानंतर शासन सेवेत नियुक्त होणाऱ्या राज्य शासकीय कर्मचाऱ्यांना तसेच महाराष्ट्र संवर्गातील अखिल भारतीय सेवेतील अधिकाऱ्यांना लागू असलेल्या राष्ट्रीय निवृत्तीवेतन योजने (National Pension System-NPS) अंतर्गत केंद्रीय अभिलेख देखभाल अभिकरण (Central Record Keeping Agency -CRA) यांचेकडून कायम निवृत्तीवेतन खाते क्रमांक (Permanent Retirement Account Number -PRAN) प्राप्त करुन घेणेबाबतची कार्यपध्दती विहीत करण्यांत आलेली आहे. तसेच संदर्भ क्रमांक ४ मधील संकिर्ण सूचना परिच्छेद क्र.१ अन्वये आहरण व संवितरण अधिकारी यांनी कर्मचाऱ्यांचा राष्ट्रीय निवृत्तीवेतन योजनेत नोंदणी करावयाचा परिपूर्ण नोंदणी नमुना (Common Subscriber Registration Form -CSRF) कोषागार कार्यालयाकडे पाठविणे व कोषागार अधिकारी यांनी सदरचे फॉर्म केंद्रीय अभिलेख देखभाल अभिकरणाकडे अथवा त्यांनी नेमलेल्या संस्थांकडे पाठविणे, याबाबत आहरण व संवितरण अधिकारी तसेच कोषागार अधिकारी यांचे कालमयादेचे निर्बंध देण्यात आले आहेत.
तथापि शासनाच्या असे निदर्शनास आले आहे की, उपरोक्तप्रमाणे कालमर्यादेचे निर्बंध देवून देखील संबंधितांकडून त्याचे पालन करण्यात येत नाही, त्यामुळे कर्मचाऱ्यांना "प्रान" क्रमांक वेळेत प्राप्त होत नाहीत.
त्याअनुषंगाने केंद्रीय अभिलेख देखभाल अभिकरण यांचेकडून Online PRAN Generation Module (OPGM) द्वारे कायम निवृत्तीवेतन खाते क्रमांक (Permanent Retirement Account Number-PRAN) संस्करीत करण्याची सुविधा उपलब्ध करुन देण्याची बाब शासनाच्या विचाराधीन होती.
शासन परिपत्रक:
केंद्रीय अभिलेख देखभाल अभिकरण यांचेकडून कायम निवृत्तीवेतन खाते क्रमांक (Permanent Retirement Account Number-PRAN) प्राप्त करुन घेण्यासाठी {Online PRAN Generation Module
# Page 2
शासन परिपत्रक क्रमांकः संकीर्ण-२०२१/प्र.क्र.१२/कोषा प्रशा-४
(OPGM} या "सेवार्थ" प्रणालीवर "OPGM" हा पर्याय उपलब्ध करून देण्यात आला आहे. आता सदर सुविधेचा वापर करून "प्रान" क्रमांक निर्माण करण्यात यावा.
कार्यपध्दती :
अ) आहरण व संवितरण अधिकाऱ्याने करावयाची कार्यवाही
१. राज्य शासनाच्या सेवेत नवीन नियुक्त झालेल्या कर्मचाऱ्यांची सेवाविषयक माहिती प्रथम "सेवार्थ" प्रणालीत नोंदविण्यात यावी. संदर्भ क्र.३ मध्ये विषद कार्यपध्दतीनुसार परिभाषित अंशदान निवृत्तीवेतन लेखा क्रमांक (DCPS ID) तयार झाल्यानंतर प्रथम "सेवार्थ" प्रणालीत उपलब्ध करुन देण्यात आलेल्या OPGM टॅबद्वारे CSRF फॉर्मची माहिती अद्ययावत करण्यात यावी.
२. कर्मचाऱ्याचा CSRF तीन प्रतीत मुद्रीत करून ठेवावा व त्यानंतर CSRF "सेवार्थ" प्रणालीव्दारे कोषागार कार्यालयाकडे अग्रेषित करण्यात यावा. (Forward to TO).
३. मुद्रीत CSRF च्या दोन प्रती प्रचलित कार्यपध्दतीनुसार आवश्यक त्या कागदपत्रांसह कोषागार कार्यालयास प्रत्यक्ष सादर करण्यात याव्यात.
उपरोक्त संदर्भ क्र.२ मधील मुद्दा क्रमांक ६ (ड) अन्वये कर्मचाऱ्याचे अंशदान वसूल करण्याची कार्यवाही तो कर्मचारी ज्या महिन्यात शासन सेवेत नियुक्त झाला असेल, त्याच्या पुढील महिन्याच्या वेतनातून सुरु करण्यात यावी, असे निर्देश देण्यात आले आहेत. त्यामुळे संदर्भ क्र.४ मधील संकिर्ण सूचना परिच्छेद क्र.१ नुसार OPGM द्वारे "प्रान" संस्करीत करुन घेणेबाबतची कार्यवाही करण्यात यावी.
ब) कोषागार अधिकाऱ्यांनी करावयाची कार्यवाही -
१. आहरण व संवितरण अधिकारी यांचेकडून "सेवार्थ" प्रणालीद्वारे व प्रत्यक्ष CSRF प्राप्त झाल्यानंतर सर्व रकाने योग्य रितीने भरले असल्याची दोन्हींची पडताळणी करावी.
२. CSRF बरोबर असल्याची खात्री झाल्यानंतर, त्यास प्रणालीत मान्यता देऊन प्रणालीत उपलब्ध सुविधेद्वारे फाईल (File) तयार करावी. तदनंतर तयार झालेली text file मे. NSDL यांचे Portal वर Upload करावी.
३. कर्मचाऱ्यास "प्रान" क्रमांक प्राप्त झाल्यानंतर सात दिवसाच्या आत CSRF ची एक प्रत त्याच्या प्रथम पृष्ठावर लाल शाईच्या पेनाने “Generated PRAN no. is -” असे नमूद केलेल्या रिकाम्या जागी "प्रान" क्रमांक नोंदवून मे. एनएसडीएल यांचेकडे पाठवावा. तसेच संस्करीत "प्रान" क्रमांकाची "सेवार्थ" प्रणालीत नोंद घ्यावी.
२. उपरोक्त अनुषंगाने इतर आवश्यक सूचना सोबत जोडपत्र -१ मध्ये देण्यात आलेल्या आहेत.
पृष्ठ ६ पैकी २
# Page 3
शासन परिपत्रक क्रमांकः संकीर्ण-२०२१/प्र.क्र.१२/कोषा प्रशा-४
# Page 4
# Page 5
# Page 6