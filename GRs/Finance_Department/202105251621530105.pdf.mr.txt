# Page 1
दि.१/१/२०१६ ते दि.३१/१२/२०१८ या कालावधीत सेवानिवृत्त झालेल्या अधिकारी / कर्मचारी यांची ७ व्या वेतन आयोगाची वेतननिश्चिती पडताळणी करण्यासाठी संचालनालयाच्या अधिनस्त मुंबई वेतन पडताळणी पथकाकरीता सेवानिवृत्त झालेल्या अतिरिक्त ५ अधिकारी/कर्मचाऱ्यांना करार पध्दतीने नियुक्त करण्याबाबत.
महाराष्ट्र शासन
वित्त विभाग
शासन निर्णय क्रमांक- संकीर्ण-२०१९/९०/प्र.क्र.१२/सेवा-७
मंत्रालय, मुंबई ४०० ०३२.
दिनांक: २५ मे, २०२१.
पहा :-१) सा.प्र.विभागाचा क्र.संकिर्ण-२७१५/प्र.क्र.१००/१३, दि.१७ डिसेंबर, २०१६ चा शासन निर्णय व समक्रमांकाचे दिनांक २१/२/२०१८ चे शुध्दीपत्रक.
२) शासन निर्णय वित्त विभाग क्रमांक- संकीर्ण-२०१९/९०/प्र.क्र.१२/सेवा-७, दि.३० मे, २०१९ आणि दि. १६ सप्टेंबर, २०१९
प्रस्तावना : दिनांक १/१/२०१६ ते दि.३१/१२/२०१८ या कालावधीमध्ये राज्य शासनाच्या सेवेतून सेवानिवृत्त झालेल्या कर्मचा-यांची ७ व्या वेतन आयोगाच्या तरतुदीनुसार वेतननिश्चिती पडताळणी करुन सेवानिवृत्तीची प्रकरणे महालेखापाल कार्यालयाकडे सादर केली जात आहेत. वेतन पडताळणी पथकाकडे असलेल्या अपुऱ्या कर्मचारीसंख्येमुळे उपरोक्त कालावधीमध्ये सेवानिवृत्त झालेल्या कर्मचाऱ्यांची सेवापुस्तके तपासणीस विलंब होत आहे. सदर कामाकरीता सहाय्यक ठरणाऱ्या अधिकारी/कर्मचाऱ्यांची उणीव भासत असल्यामुळे वेतन पडताळणी कामकाजात गतीरोध निर्माण झाला आहे. तो दूर करण्याची प्रशासकीय निकड विचारात घेऊन काही सेवानिवृत्त झालेल्या अधिकारी / कर्मचाऱ्यांना आवश्यकतेनुसार करार पध्दतीने नियुक्ती देण्याची बाब शासनाच्या विचाराधीन होती. त्यानुसार याबाबत शासनाने खालीलप्रमाणे निर्णय घेतलेला आहे.
शासन निर्णय : संचालनालयाच्या लेखा व कोषागारे यांचे अधिनस्त वेतन पडताळणी पथक, मुंबई यांच्या आस्थापनेवरील वेतननिश्चिती प्रकरणांचा निपटारा त्वरेने होण्याच्या दृष्टीने, लेखा अधिकारी / सहायक लेखाधिकारी / सहायक अधिक्षक / उपलेखापाल / कनिष्ठ लेखापाल यापैकी आवश्यकतेनुसार एकुण अतिरिक्त ५ कर्मचारी ११ महिन्यांच्या कालावधीसाठी करार पध्दतीने नियुक्त करण्यास "एक विशेष बाब" म्हणून शासन मान्यता देण्यात येत आहे.
सदर पदे करार पध्दतीने भरताना संदर्भ क्र.१ येथील सामान्य प्रशासन विभागाच्या शासन निर्णयातील विहीत कार्यपध्दतीचा अवलंब करावा.
वेतन पडताळणी पथकातील सदर अधिकारी / कर्मचारी यांच्यावर होणारा खर्च "मागणी क्र.जी-५, प्रधानशीर्ष २०५४, कोषागार व लेखा प्रशासन, ०९७ कोषागार आस्थापना, (००) (०२) संगणकावरील खर्च २०५४ ०२०९-१३ कार्यालयीन खर्च” या लेखाशिर्षाखाली मंजूर अनुदानातून भागविण्यात यावा.
# Page 2
शासन निर्णय क्रमांकः संकीर्ण-२०१९/९०/प्र.क्र.१२/सेवा-७