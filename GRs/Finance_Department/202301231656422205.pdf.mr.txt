# Page 1
राज्य शासकीय कर्मचारी गट विमा योजना, १९८२ बचत निधीच्या लाभ प्रदानाचे परिगणितीय तक्ते.... दि.०१ जानेवारी, २०२३ ते दि.३१ डिसेंबर, २०२३ या कालावधीकरिता.
महाराष्ट्र शासन
वित्त विभाग
शासन निर्णय क्रमांक : गवियो-२०२३/प्र.क्र.०१/विमा प्रशासन
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दिनांक : २३ जानेवारी, २०२३
वाचा : १) शासन निर्णय क्र.डीओआय-२०८१/४७०१/एडीएम-५, दि.२६ एप्रिल,१९८२.
२) शासन निर्णय क्र.गवियो १०८९/प्र.क्र.६६४/८९/विमा, दि.०८ जानेवारी, १९९०.
३) शासन निर्णय क्र.गवियो १००९/प्र.क्र.५८/वर्गणी/विमा प्रशा, दि. ०२ ऑगस्ट, २०१०.
४) शासन निर्णय क्र.गवियो-२०१३/प्र.क्र.४१ / विमा प्रशासन, दि. ०८ मे, २०१३ ५) शासन निर्णय क्र.गवियो -२०१५/प्र.क्र.४७/विमा प्रशासन, दि.३० जानेवारी, २०१६.
६) शासन निर्णय क्र.गवियो-२०२२/प्र.क्र.०१/विमा प्रशासन, दि.०४.०२.२०२२.
प्रस्तावना : राज्य शासकीय कर्मचारी गट विमा योजना, १९८२ अंतर्गत दिनांक १ जानेवारी, २०२२ ते दिनांक ३१ डिसेंबर, २०२२ या वर्षात सदस्यत्व संपुष्टात येणाऱ्या कर्मचाऱ्यांना देय होणाऱ्या बचत निधीचे लाभ प्रदान करण्यासाठी परिगणितीय तक्ता संदर्भाधीन क्र.६ च्या शासन निर्णयान्वये निर्गमित करण्यात आला होता. त्याप्रमाणेच राज्य शासकीय कर्मचारी गट विमा योजना,१९८२ अंतर्गत माहे जानेवारी, २०२३ ते माहे डिसेंबर, २०२३ या वर्षामध्ये सदस्यत्व संपुष्टात आल्यास देय होणाऱ्या बचत निधीचे लाभ प्रदान करण्यासाठीचा परिगणितीय तक्ता निर्गमित करणे शासनाच्या विचाराधीन होते.
शासन निर्णय : राज्य शासकीय कर्मचारी गट विमा योजना,१९८२ अंतर्गत दिनांक १ जानेवारी, २०२३ ते दिनांक ३१ डिसेंबर, २०२३ या कालावधीत योजनेचे सभासदत्व संपुष्टात येणाऱ्या कर्मचाऱ्यांस बचत निधीचे लाभ प्रदान करण्यासाठी परिगणितीय तक्ता सोबत जोडला आहे.
सदर तक्त्यात दर्शविल्याप्रमाणे प्रति युनिटकरिता बचत निधीची संचित रक्कम प्रदान करण्यात यावी.
२. मंत्रालयातील सर्व विभाग तसेच मंत्रालयीन विभागांच्या प्रशासकीय नियंत्रणाखालील विभाग प्रमुख कार्यालय प्रमुखांनी दिनांक १ जानेवारी, २०२३ पासून राजीनामा, सेवानिवृत्ती किंवा सेवेत असताना मृत्यू पावल्याने व इतर काही कारणाने गट विमा योजनेचे सभासदत्व संपुष्टात येणाऱ्या कर्मचाऱ्यांना / कर्मचाऱ्यांच्या वारसांना सोबतच्या तक्त्यानुसार देय होणारी बचत निधीची रक्कम प्रदान करावी.
३. राज्य शासकीय कर्मचारी गट विमा योजना-१९८२ च्या परिच्छेद ८.४ अन्वये बचत निधीमधील शिल्लक रकमांवर दरसाल विहित दराने (तिमाही चक्रवाढ होणारे) व्याज
# Page 2
शासन निर्णय क्रमांकः गवियो-२०२३/प्र.क्र.०१/विमा प्रशासन
देण्याबाबत तरतूद आहे. राज्य शासकीय कर्मचारी गट विमा योजना, १९८२ च्या बचत निधीमधील संचित रकमांवर दि.०१ जानेवारी, २०२३ पासून दर साल दर शेकडा ७.१ टक्के दराने (तिमाही चक्रवाढ होणारे) व्याज आकारण्यात आले आहे. राज्य शासकीय कर्मचारी गट विमा योजना, १९८२ च्या विमा निधीमधील संचित रकमांवर दर साल दर शेकडा ४ टक्के दरात कोणताही बदल झालेला नसल्यामुळे याच दराने विमा निधीमधील संचित रकमांवर व्याजाची आकारणी करण्यात यावी.
४. सोबतचा परिगणितीय तक्ता संचालक, लेखा व कोषागारे संचालनालयाचे पत्र क्र.संलेको/गवियो/२०२३/ परिगणितीय तक्ते/११/०८, दिनांक १८ जानेवारी, २०२३ अन्वये उपलब्ध करुन देण्यात आलेल्या परिगणनेनुसार निर्गमित केला आहे.
# Page 3
# Page 4
# Page 5