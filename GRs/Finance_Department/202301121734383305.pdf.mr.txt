# Page 1
‘सशर्त’ व 'बिनशर्त' सहायक अनुदानाच्या देयकांसाठी वेगवेगळे महाराष्ट्र कोषागार नियम देयक नमुने निश्चित करणेबाबत.
महाराष्ट्र शासन
वित्त विभाग
शासन निर्णय, क्रमांक : मुंविनि-२०२२/प्र.क्र.२७/२०२२ / विनियम
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख : १२ जानेवारी, २०२३
वाचा १. वित्त विभाग, शासन परिपत्रक क्रमांक मुंविनि-१००७/प्र.क्र.२२/०७/विनियम, दि.१६.५.२००७.
२. वित्त विभाग, शासन परिपत्रक क्रमांक मुंविनि- १०१६/प्र.क्र.०६ / १६ / विनियम, दि.३.३.२०१६.
३. वित्त विभाग, शासन परिपत्रक, क्रमांक मुंविनि-२०१७/प्र.क्र.३८/२०१७/विनियम, दि.१८.१२.२०१७.
प्रस्तावना मुंबई वित्तीय नियम, १९५९ मधील नियम-१४९, परिशिष्ट- २२ नुसार सहायक अनुदाने मंजूर करण्याबाबतची कार्यपध्दती विहीत करण्यात आली आहे. शैक्षणिक संस्था, स्थानिक स्वराज्य संस्था, सहकारी संस्था यांना, तसेच शैक्षणिक शिष्यवृत्ती इत्यादींसाठी सहायक अनुदान दिले जाते. सहायक अनुदानाचे देयक मंजूर झाल्यापासून एक वर्षाच्या आत विहीत नमुन्यात त्याचे उपयोगिता प्रमाणपत्र महालेखापाल कार्यालयास सादर करणे आवश्यक आहे. सहायक अनुदान हे ‘सशर्त’ (Conditional) व ‘बिनशर्त’ (Unconditional) या दोन प्रकारचे असते. त्यापैकी केवळ 'सशर्त अनुदानाच्या देयकांबाबत उपयोगिता प्रमाणपत्र महालेखापाल कार्यालयास सादर करणे आवश्यक असते. तथापि प्रशासकीय विभागांकडून निर्गमित करण्यात येणाऱ्या सहायक अनुदानाच्या आदेशामध्ये सदर सहायक अनुदान ‘सशर्त' आहे की 'बिनशर्त' याचा स्पष्ट उल्लेख नसतो. त्यामुळे आहरण व संवितरण अधिकारी यांचेकडून कोषागारात सादर होणाऱ्या देयकावर देखील ‘सशर्त’ अथवा ‘बिनशर्त’ असा शिक्का मारला जात नाही. परिणामी महालेखापाल कार्यालयास सदर सहायक अनुदान ‘सशर्त’ आहे की ‘बिनशर्त' याचा स्पष्ट बोध होत नसल्याने सर्वच देयके ‘सशर्त' आहेत असे समजून ती प्रलंबित उपयोगिता प्रमाणपत्रांच्या यादीत समाविष्ट केली जातात. सबब उपयोगिता प्रमाणपत्रासाठीच्या प्रलंबित देयकांच्या संख्येत व रकमेत उत्तरोत्तर वाढ होत असल्याचे शासनाच्या निदर्शनास आले आहे.
सहायक अनुदान देयकांचे ‘सशर्त' व 'बिनशर्त' असे स्पष्ट वर्गीकरण करणे आहरण व संवितरण अधिकारी, कोषागार कार्यालये व महालेखापाल कार्यालयास सुकर व्हावे या दृष्टीने 'सशर्त’ व ‘बिनशर्त’ सहायक अनुदानाच्या देयकांकरीता वेगवेगळे महाराष्ट्र कोषागार नियम देयक नमुने निश्चित करण्याची बाब शासनाच्या विचाराधीन होती.
शासन निर्णय
आहरण व संवितरण अधिकाऱ्यांकडून सहायक अनुदानाची देयके महाराष्ट्र कोषागार नियम, १९६८ च्या नियम ३९१ अन्वये कोषागारात सादर करण्यात येतात. कोषागारात सादर होणारी 'बिनशर्त' सहायक अनुदानाची देयके यापुढे महाराष्ट्र कोषागार नियम – ४४ (अ) या देयक नमुन्यात सादर करण्यात यावीत. सदर नमुना यासोबतच्या जोडपत्रामध्ये उपलब्ध आहे. 'सशर्त' सहायक अनुदानाची देयके पूर्वीप्रमाणेच महाराष्ट्र कोषागार नियम – ४४ या देयक नमुन्यात सादर करावी.
२. सद्य:स्थितीत तपशिलवार शीर्ष ३१, ३२, ३३, ३४, ३५, ३६, ५४ व ५५ या उद्दींष्टाखालील देयके महाराष्ट्र कोषागार नियम-४४ या देयक नमुन्यात कोषागारामध्ये सादर केली जातात. यापैकी तपशिलवार शीर्ष - ३६, सहायक अनुदान - वेतन या शीर्षाखालील देयके यापुढे महाराष्ट्र कोषागार नियम-४४ (अ) या देयक नमुन्यात तयार करण्यात यावीत. तपशिलवार शीर्ष - ३६ अंतर्गत अर्थसंकल्पित होणाऱ्या अनुदानाची देयके, जी
# Page 2
शासन निर्णय क्रमांकः मुंविनि-२०२२/प्र.क्र.२७/२०२२/विनियम
कस्टमाईज्ड सेवार्थ प्रणालीमार्फत तयार करण्यात येतात ती वेतनाच्या प्रयोजनासाठीच असल्याने अशा देयकांचे अनुदान हे ‘बिनशर्त’ ठरते.
३. महाराष्ट्र अर्थसंकल्प नियम पुस्तिका, खंड-१, प्रकरण-६, नियम ९८ नुसार शासनाकडून अर्थसंकल्पित स्त्रोताद्वारे कराचा काही हिस्सा स्थानिक स्वराज्य संस्थांना उपलब्ध करुन दिला जातो. यामध्ये मुख्यत्वे करून महाराष्ट्र जिल्हा परिषद आणि पंचायत समिती अधिनियम, १९६१ नुसार जमीन महसूल उपकर, मुद्रांक शुल्क हिस्सा, सापेक्ष अनुदान, प्रोत्साहन अनुदान, वाढीव उपकर, पाणीपट्टी उपकर तसेच ग्रामपंचायत अधिनियम, १९५८ अन्वये ग्रामपंचायत जमीन उपकर, गौण खनिज व मुद्रांक शुल्क इत्यादी बाबींचा समावेश होतो. सदर कर या स्थानिक स्वराज्य संस्थांच्या स्व उत्पन्नाचा भाग असून, त्या शासनाद्वारे वसुल करून त्याचे अर्थसंकल्पिय तरतूदींद्वारे वितरण केले जाते. अशी अनुदाने ही अनिवार्य व अबांधित (Untied) स्वरूपाची असल्याने ती ‘बिनशर्त’ ठरतात.
सदरचा निधी हा ३६०४ या मुख्य लेखाशिर्षांतर्गत ३१ - वेतनेत्तर सहायक अनुदान या तपशिलवार शीर्षाखाली अर्थसंकल्पित करण्यात येऊन महाराष्ट्र कोषागार नियम - ४४ या देयक नमुन्यावर कोषागारातून आहरीत केला जातो. प्रस्तुतची सहायक अनुदाने ही स्थानिक स्वराज्य संस्थांच्या उत्पन्नाचा स्रोत असल्याने ती देखील ‘बिनशर्त’ अनुदाने ठरतात. उपरोक्त उद्दीष्टांखालील सहायक अनुदाने देखील यापुढे महाराष्ट्र कोषागार नियम ४४-(अ) या देयक नमुन्यातच आहरीत करण्यात यावीत.
४. नागरी स्थानिक स्वराज्य संस्था जसे की नगरपालिका, नगर पंचायत, महानगरपालिका इत्यादींना मुद्रांक शुल्क आणि वस्तू व सेवा कराचा सहायक अनुदान स्वरुपात दिला जाणारा हिस्सा हे देखील संबंधित स्थानिक स्वराज्य संस्थांच्या उत्पन्नाचा स्त्रोत आहेत. सबब, सदर प्रकारची सहायक अनुदाने देखील यापुढे महाराष्ट्र कोषागार नियम ४४ (अ) या देयक नमुन्यात कोषागारातून आहरीत करावीत.
५. याशिवाय उपयोगिता प्रमाणपत्रांची प्रलंबितता कमी करण्यासाठी प्रशासकीय विभागांनी सहायक अनुदानाचे आदेश निर्गमित करताना त्या आदेशामध्ये देण्यात येणारे सहायक अनुदान 'सशर्त’ आहे की ‘बिनशर्त’ याचा स्पष्ट उल्लेख करावा.
सहायक अनुदान ‘सशर्त' असल्यास आदेशामध्ये त्याबाबतच्या अटी व शर्ती नमूद कराव्यात. तसेच आदेशामध्ये पूर्वी वितरीत केलेल्या अनुदानाच्या वापराच्या अनुषंगाने उपयोगिता प्रमाणपत्र सादर केले आहे किंवा कसे याचा देखील स्पष्ट उल्लेख करावा.
६. अधिदान व लेखा अधिकारी आणि सर्व कोषागार अधिका-यांनी उपरोक्तप्रमाणे सहायक अनुदानाची देयके ४४ आणि ४४(अ) या स्वतंत्र नमुन्यात सादर झाल्यानंतरच पारीत करण्याची दक्षता घ्यावी. तसेच पूर्वीची उपयोगिता प्रमाणपत्रे सादर करावयाची प्रलंबित असल्यास संबंधित विभागाची / कार्यालयाची त्या लेखाशीर्षाखालील सहायक अनुदानाची देयके मंजूर करू नयेत.
७. उपरोक्त परिच्छेद २, ३ व ४ प्रमाणे सद्य:स्थितीत उपयोगिता प्रमाणपत्रासाठी महालेखापाल कार्यालयाकडे प्रलंबित असलेली सहायक अनुदानाची देयके प्रलंबित यादी मधून वगळण्याबाबत महालेखापाल कार्यालयाने योग्य ती कार्यवाही करावी.
८. उपयोगिता प्रमाणपत्राकरीता प्रलंबित असणाऱ्या सहायक अनुदान देयकांची माहिती महालेखापाल कार्यालयाच्या http://cag.gov.in/ae/mumbai/en या संकेतस्थळावर online services › voucher reconciliation > (password - Password@1) या पर्यायाखाली उपलब्ध आहे. सर्व प्रशासकीय विभाग व त्यांच्या अधिनस्त क्षेत्रीय कार्यालयांनी अशा प्रलंबित देयकांची उपयोगिता प्रमाणपत्रे त्वरीत महालेखापाल कार्यालयाकडे सादर करावीत. अन्यथा मार्च, २०२२ अखेर प्रलंबित असलेल्या देयकांच्या बाबतीत संबंधित योजनेखाली दिनांक १ एप्रिल, २०२३ पासून सहायक अनुदानाचे वितरण बंद करण्यात येईल याची नोंद घ्यावी.
पृष्ठ ३ पैकी २
# Page 3
शासन निर्णय क्रमांकः मुंविनि-२०२२/प्र.क्र.२७/२०२२/विनियम
# Page 4
# Page 5