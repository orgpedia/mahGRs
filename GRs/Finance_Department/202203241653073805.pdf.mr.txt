# Page 1
प्रशासकीय मान्यता प्रदान करणेबाबत.
मा. मंत्री, मा. राज्यमंत्री व मा. मुख्य सचिव यांच्यासाठी बॅग्ज खरेदी करणे.
महाराष्ट्र शासन
वित्त विभाग
शासन निर्णय क्रमांक : अर्थसं-२०२२/प्र.क्र.४०/अर्थ-३,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- २४ मार्च, २०२२.
संदर्भ:-१) शासन निर्णय, उद्योग उर्जा व कामगार विभाग, क्रमांक:भांखस-२०१४/प्र.क्र.८२/भाग-॥/ उद्योग-४, दि.०१.१२.२०१६.
२) शासन निर्णय, वित्त विभाग, क्रमांक : अर्थसं-२०१६/प्र.क्र.२५/अर्थ-३, दि.१४.२.२०१७.
३) शासन निर्णय, उद्योग उर्जा व कामगार विभाग, क्रमांक: संकीर्ण-२०१६/प्र.क्र.२१५/ उद्योग-४, दि.२४.०८.२०१७.
४) शासन निर्णय, उद्योग उर्जा व कामगार विभाग, क्रमांक: भाखसं-२०२१/प्र.क्र.८/ उद्योग-४ दि.०७.०५.२०२१.
प्रस्तावना: राज्याचा अर्थसंकल्प विधानमंडळात दरवर्षी मांडण्यात येतो. मा. मंत्री (वित्त) हे विधानसभेमध्ये तर, मा. राज्यमंत्री (वित्त) हे विधानपरिषदेमध्ये अर्थसंकल्पीय भाषण करतात. त्यावेळी मा. मंत्री (वित्त) महोदयांना भाषणाचा मसुदा, अर्थसंकल्पीय प्रकाशनांचा गोषवारा असलेली अर्थसंकल्पीय प्रकाशने तसेच, महत्वाची कागदपत्रे सभागृहात नेण्यासाठी २ नवीन लेदर बॅग देण्यात येतात. सदर L.D.FILE CASE, FLAP DLX. BROWN या प्रकारची लेदर बॅग ही विशिष्ट आकारमानाची व त्यामध्ये विशिष्ट कप्प्यांची व लॉकची व्यवस्था असल्याने दरवर्षी याच प्रकारची बॅग खरेदी करण्यात येते. मा.मंत्री (वित्त) व मा. राज्यमंत्री (वित्त) अर्थसंकल्पीय भाषण सादर करण्यासाठी उपलब्ध करून देण्यात येणाऱ्या लेदर बॅगांप्रमाणेच मा. मुख्यमंत्री महोदयांसह सर्व मा. मंत्री व राज्यमंत्री व मा. मुख्य सचिव यांना लेदर बॅग्ज उपलब्ध करून द्यावयाची बाब शासनाच्या विचाराधीन होती.
शासन निर्णय: उपरोक्त प्रस्तावनेच्या अनुषंगाने मा. मुख्यमंत्री महोदयांसह सर्व मा. मंत्री व राज्यमंत्री व मा.
मुख्य सचिव यांना लेदर बॅगा उपलब्ध करून देण्याचा निर्णय घेण्यात आलेला आहे. त्यानुसार एकूण ४० नवीन लेदर बॅगांच्या खरेदीसाठी एकूण रुपये ३,००,००० (रुपये तीन लक्ष फक्त) इतक्या अंदाजित खर्चास प्रशासकीय मान्यता प्रदान करण्यात येत आहे. सदर खरेदी संदर्भाधीन क्र.१ येथील दिनांक ०१.१२.२०१६ च्या शासन निर्णयासोबतच्या “शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारीत नियमपुस्तिकेतील” प्रचलित तरतूदीस अनुसरुन व संदर्भाधिन क्र.२ येथील शासन निर्णयान्वये गठीत केलेल्या मंत्रालयीन प्रशासकीय विभाग (खुद्द) खरेदी समिती मार्फत करण्यात येईल.
२. सदर खरेदीसाठी होणारा खर्च मुख्य लेखाशीर्ष, २०५२ - सेक्रेटरिएट- सर्वसाधारण सेवा, (००) ०९०, सेक्रेटरिएट, (००)(०१) वित्त विभाग (२०५२०२३२), १३-कार्यालयीन खर्च, या लेखाशीर्षाखाली सन २०२१-२०२२ या आर्थिक वर्षासाठी उपलब्ध असलेल्या मंजूर तरतूदीतून भागविण्यात यावा.
# Page 2
शासन निर्णय क्रमांकः अर्थसं-२०२२/प्र.क्र.४०/अर्थ-३
3. वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि. १७.४.२०१५ व वित्तीय अधिकार नियम पुस्तिका, १९७८ मधील भाग - पहिला, उप विभाग - चार, अनुक्रमांक - ८ मध्ये नमूद करण्यात आलेल्या अटीस अधीन राहून तसेच प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.