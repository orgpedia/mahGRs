# Page 1
वित्तीय अधिकार नियमपुस्तिका, १९७८
( भाग- २ ) अंतर्गत वस्तु व सेवाकर अपीलीय
न्यायाधिकरणावरील राज्य वस्तु व सेवाकर
विभागाच्या प्रतिनिधींसाठी आवश्यक विविध
स्वरुपाच्या खर्चास मंजुरी देण्याबाबतचे
प्रशासकीय व वित्तीय अधिकार राज्यकर
आयुक्त, वस्तु व सेवाकर विभाग यांना प्रदान
करण्याबाबत.....
महाराष्ट्र शासन
वित्त विभाग
शासन निर्णय क्रमांक : संकीर्ण-१०२५/प्र.क्र.२८/वि.प्र.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २२ जुलै, २०२५.
वाचा :- १) शासन निर्णय वित्त विभाग क्रमांक : संकीर्ण-१०२०/२३८/प्र.क्र.७३/वि.प्र.४,दि.१०.३.२०२१
२) केंद्र शासन वित्त मंत्रालय, ( राजस्व विभाग ) अधिसूचना, दि.१४.९.२०२३
३) केंद्र शासन वित्त मंत्रालय, ( राजस्व विभाग ) यांचे पत्र
क्र. A-५००५०/२९/२०२३- CESTAT-DOR, दि.०४.०४.२०२४
४) केंद्र शासन वित्त मंत्रालय, ( राजस्व विभाग ) यांचे पत्र
क्र. A-५००५०/१०२/२०२३- CESTAT-DOR, दि.११.०५.२०२४
५) राज्यकर आयुक्त यांचे पत्र क्र. रासह/ज.न./वस्तु व सेवा कर/जागा/(GSTAT)
ब-२७६, दि.२०.२.२०२५ व ब-७४५ , दि.२३.५.२०२५.
प्रस्तावना :-
दि. १ जुलै, २०१७ पासून वस्तू व सेवा कर कायदा केंद्र व राज्य अशा दोन्ही ठिकाणी लागू
होऊन त्याची अंमलबजावणी सुरु झाली आहे. संदर्भीय क्र.२ येथील केंद्र शासनाच्या अधिसूचनेअन्वये
महाराष्ट्र राज्यात मुंबई/पुणे/नागपूर/ठाणे/छत्रपती संभाजीनगर येथे वस्तु व सेवाकर अपीलीय
न्यायाधिकरण स्थापन करण्यात आले आहे. केंद्र शासनाच्या संदर्भीय क्र.३ व ४ येथील पत्रान्वये वस्तु
व सेवाकर अपीलीय न्यायाधिकरणाकरिता तसेच वस्तु व सेवाकर न्यायाधिकरणावर केंद्रीय वस्तु व
सेवाकर विभागाच्या व राज्य वस्तु व सेवाकर विभागाच्या प्रतिनिधींसाठी जागा भाडयाने घेण्याबाबत
केंद्र शासनाने मार्गदर्शक सूचना दिल्या आहेत. वस्तु व सेवाकर अपीलीय न्यायाधिकरणाच्या
ठिकाणीच केंद्रीय वस्तु व सेवाकर विभागाच्या व राज्य वस्तु व सेवाकर विभागाच्या प्रतिनिधीसाठी
जागा भाडयाने घेणे प्रशासकीय दृष्ट्टया सोईस्कर असणार आहे. वस्तु व सेवाकर अपीलीय
न्यायाधिकरण खंडपिठाच्या जागेच्या भाडयाचा व फर्निचरचा खर्च केंद्र सरकार करणार असून केंद्रीय
वस्तु व सेवाकर व राज्य वस्तु व सेवाकर विभागाच्या प्रतिनिधींसाठी जागेच्या भाडयाचा व फर्निचरचा
खर्च संबंधीत विभागास करावयाचा असल्याचे केंद्र शासनाच्या संदर्भीय क्र.३ येथील पत्रान्वये प्राप्त
दिनांक २७.०३.२०२४ च्या बैठक इतिवृत्तातील मुद्दा क्र.१० व केंद्र शासनाच्या संदर्भीय क्र.४ येथील
पत्रातील मुद्दा क्र.२ मध्ये सुचित केले आहे.
# Page 2
यासंदर्भात संदर्भीय क्र.१ येथील शासन निर्णयामधील परिशिष्ट्ट -अ नुसार राज्य वस्तु व
सेवाकर कार्यालयासाठी जागा भाडयाने घेण्यास व भाडयाने प्रदान करण्यास मंजुरीचे अधिकार
राज्यकर आयुक्त यांना प्रदान करण्यात आले आहेत. राज्यात नव्याने स्थापन करण्यात आलेल्या
वस्तु व सेवाकर अपीलीय न्यायाधिकरणाचे कामकाज सुरळीतपणे पार पाडण्याची मुलभूत जबाबदारी
ही वस्तु व सेवाकर विभागाचे प्रमुख म्हणून राज्यकर आयुक्त यांचीच असणार आहे. तसेच राज्यकर
आयुक्त, वस्तु व सेवाकर विभाग हे पद प्रधान सचिव या दर्जाचे असून राज्यकर आयुक्तांकडून सादर
केलेल्या खर्चाचे प्रस्तावांना पुन:श्च प्रशासकीय विभागाकडून मान्यता घेणे संयुक्तीक नसल्यामुळे
राज्यातील वस्तु व सेवाकर अपीलीय न्यायाधिकरणाच्या सुरळीत संचालन व कार्यान्वयनासाठी वस्तु
व सेवाकर न्यायाधिकरणावरील राज्य वस्तु व सेवाकर विभागाच्या प्रतिनिधींसाठी आवश्यक असलेली
जागा भाडयाने घेण्यास व भाडे प्रदान करण्यास मंजुरी देण्याचे, सदर प्रतिनिधींसाठी आवश्यक
फर्निचर व जड वस्तुसंग्रहाच्या इतर वस्तु विकत घेण्यासाठीचे तसेच आकस्मिक खर्चास मंजूरी
देण्याबाबत एकूण ०३ बाबींकरिता प्रशासकीय व वित्तीय मान्यता देण्याचे अधिकार राज्यकर आयुक्त,
वस्तु व सेवाकर विभाग यांना प्रदान करण्याची बाब शासनाच्या विचाराधीन होती. तद्नुषंगाने
शासनाने खालीलप्रमाणे निर्णय घेतला आहे.
शासन निर्णय :-
केंद्र शासनाच्या दिनांक १४.०९.२०२३ च्या अधिसूचनेअन्वये महाराष्ट्र राज्यात नव्याने स्थापन
करण्यात येणाऱ्या वस्तु व सेवाकर अपीलीय न्यायाधिकरणावरील राज्य वस्तु व सेवाकर विभागाच्या
प्रतिनिधींसाठी आवश्यक असलेली जागा भाडयाने घेण्यास व भाडे प्रदान करण्यास मंजुरी देण्याचे,
सदर प्रतिनिधींसाठी आवश्यक फर्निचर व जड वस्तुसंग्रहाच्या इतर वस्तु विकत घेण्यासाठीचे तसेच
आकस्मिक खर्चास मंजूरी देण्याबाबत एकूण ०३ बाबींकरिता वित्तीय अधिकार नियमपुस्तिका, १९७८
भाग-२ अंतर्गत या शासन निर्णयासोबतच्या प्रपत्र- अ मधील नमूद अटींच्या तसेच खालील अटींच्या
अधिन राहून प्रशासकीय व वित्तीय मान्यता देण्याचे अधिकार राज्यकर आयुक्त, वस्तू व सेवा कर
विभाग यांना प्रदान करण्यास याद्वारे शासन मंजूरी देण्यात येत आहे.
१) विहीत अटींपैकी एखादी अट पूर्ण होत नसेल तर अशा प्रस्तावास वित्त विभागाची ( संबंधित व्यय
कार्यासनाची ) वित्तीय मंजुरी आवश्यक राहील.
२) सदरचे अधिकार वस्तू व सेवाकर अपिलीय न्यायाधिकरणावरील केवळ राज्य वस्तू व सेवाकर
प्रतिनिधींसाठी राज्यकर आयुक्त, वस्तू व सेवाकर विभाग यांना लागू राहतील.
३) विभागास वित्तीय अधिकार नियम पुस्तिका १९७८, भाग- दोन अंतर्गत नवीन वित्तीय शक्ती
प्रदान करण्यात येत असल्याने यापुढे प्रस्तुत प्रकरणी वित्तीय अधिकार नियम पुस्तिका, १९७८ भाग-
पहिला अन्वये प्रदान करण्यात आलेल्या अधिकारांचा वापर करता येणार नाही.
४) प्रदान करण्यात आलेल्या शक्तींचा वापर संबंधित नियम, अटी व शर्ती विचारात घेऊन शासनाने
प्रत्यक्षात उपलब्ध केलेल्या आर्थिक तरतूदीच्या अधीन राहून करणे आवश्यक राहील.
५) प्रदान करण्यात आलेल्या वित्तीय अधिकाराचा पुरेपुर आणि जबाबदारीने वापर करणे आवश्यक
राहील.
# Page 3
६) या शासन निर्णयासोबतच्या प्रपत्र- अ मधील प्रदान करण्यात आलेल्या वित्तीय अधिकारांर्गत
मंजूरी आदेश निर्गमित करण्यापूर्वी वस्तू व सेवा कर कार्यालयातील सहायक संचालक लेखा यांचे
निधी उपलब्ध असल्याबाबतचे प्रमाणपत्र घेणे आवश्यक राहील.
७) प्रदान करण्यात आलेल्या वित्तीय अधिकारांतर्गत निर्गमित करण्यात येणाऱ्या प्रत्येक आदेशाची
प्रत्येकी एक प्रत वित्त विभागातील विक्रीकर प्रशासन-४, व्यय-७ व विनियम कार्यासनांना या शासन
निर्णयासोबतच्या परिशिष्ट्टात नमूद अनुक्रमांकासह उल्लेख करुन पाठविण्यात याव्यात.
८) प्रदान करण्यात आलेल्या वित्तीय अधिकारांचा जबाबदारीने वापर करण्यात येत असल्याचा
आढावा राज्यकर आयुक्त यानी दर सहा महिन्यांनी घेणे आवश्यक राहील.
९) प्रदान करण्यात आलेल्या वित्तीय अधिकारांचा दुरुपयोग केला जात असल्याचे दिसून आल्यास
संबंधित अधिकारी शिस्तभंगाच्या कार्यवाहीस पात्र राहील.
२. प्रस्तुत शासन निर्णय, वित्त विभाग, अनौपचारिक संदर्भ क्र ४१७/२०२५/व्यय-७,
दि.११/०६/२०२५ व अनौ.सं.क्र. २२२/२०२५/विनियम, दि.१३/०६/२०२५ अन्वये प्राप्त झालेल्या
सहमतीनुसार निर्गमित करण्यात येत आहे.
३. सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5