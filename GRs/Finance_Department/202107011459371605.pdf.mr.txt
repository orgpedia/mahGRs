# Page 1
केंद्र पुरस्कृत योजनांचे निधी वितरण व विनियोग व्यवस्थापन (PFMS) याबाबत सुधारित सूचना
महाराष्ट्र शासन
वित्त विभाग
शासन परिपत्रक क्र.संकीर्ण-२०२१/प्र.क्र.३५/कोषा प्रशा-४
दालन क्र.३३७, मादाम कामा मार्ग, हुतात्मा राजगुरू चौक,
मंत्रालय, मुंबई-३२
दिनांक-१ जुलै, २०२१.
संदर्भ :- भारत सरकार यांच्या वित्त मंत्रालयाचे कार्यालयीन ज्ञापन F.No.1(13)/PFMS/FCD/2020, दिनांक २३/०३/२०२१
परिपत्रक
केंद्र पुरस्कृत योजनांच्या निधीचे परिणामकारक व्यवस्थापन करण्याच्या तसेच निधी विनियोगाच्या
प्रक्रियेत अधिक परिणामकारकता आणण्याच्या दृष्टीने केंद्र शासनाने उपरोक्त संदर्भाकीत पत्रान्वये
दि.०१/०७/२०२१ पासून सुधारित कार्यपध्दतीचा अवलंब करण्याचे निर्देश दिलेले आहेत. केंद्र शासनाच्या
संदर्भाधीन कार्यालयीन ज्ञापनाची प्रत यासोबत विभागांना उपलब्ध करुन देण्यात येत आहे.
२. सुधारित कार्यपध्दतीनुसार प्रत्येक केंद्र पुरस्कृत योजनेच्या अंमलबजावणीसाठी संबंधित प्रशासकीय
विभागाने एका Single Nodal Agency (SNA) ची नेमणूक करुन त्या योजनेसाठी प्राधिकृत बँकेमध्ये स्वतंत्र Single
Nodal Bank Account उघडावे. त्यासोबतच योजनेच्या समन्वयाच्या दृष्टीने किमान उपसचिव दर्जाच्या
अधिकाऱ्याची Nodal Officer म्हणून नियुक्ती करण्यात यावी. निधी वितरणाच्या सुधारित कार्यपध्दतीची
अंमलबजावणी माहे जुलै, २०२१ पासून करावयाची असल्याने केंद्र पुरस्कृत योजनांची अंमलबजावणी करणाऱ्या
सर्व संबंधित प्रशासकीय विभागांनी Single Nodal Agency आणि Nodal Officer यांच्या नियुक्तीचे आदेश
दिनांक ०५ जुलै, २०२१ पर्यंत निर्गमित करावेत व त्याची एक प्रत वित्त विभाग आणि नियोजन विभागास उपलब्ध
करुन द्यावी.
३. निधी वितरणाच्या सुधारित कार्यपध्दती अंतर्गत नमूद केलेल्या कार्यात्मक आवश्यकता विचारात घेता,
प्रस्तूत कार्यपध्दती राबविण्यासाठी निवडण्यात येणाऱ्या बँकेची माहिती तंत्रज्ञान प्रणाली सक्षम असणे अत्यंत
आवश्यक आहे. त्यामुळे बँक निवडताना विभागांनी संबंधित बँक माहिती तंत्रज्ञान पाठबळ पुरवू शकते किंवा कसे,
याबाबत विशेष खात्री करावी. सद्य:स्थितीत स्टेट बँक ऑफ इंडिया या राष्ट्रीयकृत बँकेकडे अशी सक्षम माहिती
तंत्रज्ञान प्रणाली उपलब्ध असल्याने सदर बँकेची अथवा सक्षम माहिती ज्ञान प्रणाली असणाऱ्या अन्य
राष्ट्रीयकृत बँकेची निवड करावी.
# Page 2
शासन परिपत्रक क्रमांकः संकीर्ण-२०२१/प्र.क्र.३५/कोषा प्रशा-४
४. जर काही विभागांनी खाजगी बँकांकडे केंद्र पुरस्कृत योजनांच्या निधी वितरणाचे कामकाज यापूर्वीच
सोपविले असेल तर असे कामकाज आता सक्षम माहिती तंत्रज्ञान प्रणाली असणाऱ्या स्टेट बँक ऑफ इंडिया किंवा
अन्य राष्ट्रीयकृत बँकेकडे सोपविण्यात यावे.
५. सर्व विभागांनी Single Nodal Agency अधिकाऱ्यांची नांवे वित्त विभाग आणि नियोजन विभागास तात्काळ
उपलब्ध करुन द्यावीत. तसेच केंद्र पुरस्कृत योजनांच्या बाबतीत PFMS अंतर्गंत कामकाजाचे संनियंत्रण व
समन्वयन करण्याकरिता नियोजन विभागानेदेखील किमान उपसचिव दर्जाच्या नोडल अधिकारी यांची नेमणूक
करुन वित्त विभागास कळवावे. सदर अधिकाऱ्यांचे प्रशिक्षण लवकरच आयोजित करण्यात येईल.
६. केंद्र शासन पुरस्कृत योजनाच्या निधी वितरणाची सुधारित कार्यपध्दतीची अंमलबजावणी करण्याची
सामुहीक जबाबदारी खालील प्रमाणे राहील.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | विभाग / कार्यासन | जबाबदारी |
| १ | वित्त विभाग, साधन संपत्ती कक्ष | केंद्र शासन पुरस्कृत योजनांचा निधी केंद्र शासनाकडून राज्य शासनास उपलब्ध करुन घेणे. |
| २ | वित्त विभाग, अर्थसंकल्प कक्ष | केंद्र पुरस्कृत योजनांकरिता Single Nodal Agency व बँक खाते इत्यादी कार्यवाही पूर्ण झाल्यानंतर केंद्र व राज्य शासनाचा हिस्सा निधी वितरित करणे, केंद्र व राज्य योजनांचे PFMS प्रणालीवर मॅपिंग करणे. |
| ३ | वित्त विभाग, कोषा-प्रशा-४/५ | बँक खाते उघडण्यास मान्यता देणे, PFMS च्या माहितीचे आदान प्रदान SPMU या केंद्र शासनाच्या कार्यालयासोबत करणे. |
| ४ | नियोजन विभाग | केंद्र पुरस्कृत योजनांच्या परिणामकारक अंमलबजावणीच्या दृष्टीने आवश्यक ती माहिती केंद्र शासनास उपलब्ध करुन देणे. केंद्र शासनाच्या बैठका / व्हिडीओ कॉन्फरन्स यांना उपस्थित राहून योजनाची प्रगती व निधी विनियोग याबाबत माहिती देणे, केंद्र शासनास आवश्यकतेनुसार योग्य ती माहिती पुरविणे. |
| ५ | केंद्र शासनाचे State Project Management Unit (SPMU) PFMS | केंद्र पुरस्कृत योजनांच्या अंमलबजावणीकरिता सर्व घटकांना आवश्यक मार्गदर्शन व तांत्रिक सहाय्य देणे. खर्चाचा ताळमेळ घेऊन, तो केंद्र व राज्य शासनास सादर करणे, केंद्र शासनाच्या बैठका / व्हिडीओ कॉन्फरन्स यांच्या अनुषंगाने माहिती नियोजन विभागास उपलब्ध करुन देणे. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी २
# Page 3
शासन परिपत्रक क्रमांकः संकीर्ण-२०२१/प्र.क्र.३५/कोषा प्रशा-४
त्याअनुषंगाने सोबत जोडपत्र “अ” मध्ये नमूद केल्याप्रमाणे सर्व संबंधित विभागांनी यथाशीघ्र कार्यवाही करण्याची दक्षता घ्यावी.
# Page 4
# Page 5
# Page 6
# Page 7
# Page 8
# Page 9
# Page 10