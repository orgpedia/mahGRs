# Page 1
जल जीवन मिशनअंतर्गत गाव " हर घर जल" घोषित करण्याबाबतची कार्यपध्दती
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः जजीमि २०२१/प्र.क्र.१७८/पापु १०
सातवा मजला, गोकुळदास तेजपाल रुग्णालय संकुल,
क्रॉफर्ड मार्केट जवळ, लोकमान्य टिळक मार्ग, मुंबई
तारीख: २८ ऑक्टोबर, २०२१
वाचा
१. शासन निर्णय, पाणी पुरवठा व स्वच्छता विभाग क्र. जजमि-२०१९/ प्र.क्र.१३८/ पापु १० (०७), दि.०४.०९.२०२० २. शासन पत्र, पाणी पुरवठा व स्वच्छता विभाग क्र.जेजेएम २०२१/ प्र.क्र.४६/ पापु १०, दि.०१.०३.२०२१ शासन परिपत्रक केंद्र शासनाने दि.२५.१२.२०१९ रोजी जल जीवन मिशनबाबत निर्गमित केलेल्या मार्गदर्शक सूचना व त्याआधारे निर्गमित करण्यात आलेल्या संदर्भिय क्र.१ दि.०४.०९.२०२१ रोजीच्या शासन निर्णयान्वये राज्यात जल जीवन मिशन राबविण्यात येत आहे.
०२. जल जीवन मिशन अंतर्गत गावातील १०० टक्के कुटुंबांना जल जीवन मिशन मानकाप्रमाणे कार्यात्मक नळ जोडणीद्वारे पाणी पुरवठा उपलब्ध करुन दिल्यानंतर असे गाव " हर घर जल" घोषित करुन याबाबतचे प्रमाणपत्र निर्गमित करणेबाबत जल जीवन मिशन मार्गदर्शिकेतील परिच्छेद क्र.५.४ मध्ये नमुद आहे. याबाबत संदर्भिय क्र.२ दि.०१.०३.२०२१ रोजीच्या पत्रान्वये सर्व क्षेत्रिय कार्यालयांना सूचना देण्यात आलेल्या आहेत. आता, याबाबत सविस्तर कार्यपध्दती खालीलप्रमाणे विषद करण्यात येत आहे.
१. जल जीवन मिशन मानकाप्रमाणे गावातील प्रत्येक कुटुंबांना वैयक्तिक नळ जोडणीद्वारे पाणी पुरवठा उपलब्ध करुन दिल्यानंतर संबंधित उप अभियंता, ग्रामीण पाणी पुरवठा विभाग, जिल्हा परिषद यांनी संबंधित गावाच्या ग्रामपंचायत / ग्राम पाणी व स्वच्छता समितीस या परिपत्रकासोबतच्या परिशिष्ट -१ प्रमाणे " हर घर जल" प्रमाणपत्र / कार्यपूर्ती अहवाल उपलब्ध करुन द्यावे.
२. उप अभियंता, ग्रामीण पाणी पुरवठा विभाग, जिल्हा परिषद यांचेकडून कार्यपूर्ती प्रमाणपत्र प्राप्त झाल्यानंतर संबंधित ग्रामपंचायतीने या परिपत्रकासोबतच्या परिशिष्ट-२ प्रमाणे गाव " हर घर जल" घोषित करण्याबाबत ठराव घ्यावा.
३. त्यानंतर ग्रामपंचायतीने/ ग्राम पाणी व स्वच्छता समितीने गावाच्या ग्रामसभेमध्ये गाव " हर घर जल" घोषित करण्याबाबत पुढीलप्रमाणे कार्यवाही करावी -
# Page 2
शासन परिपत्रक क्रमांकः जजीमि २०२१/प्र.क्र.१७८/ पापु १०
अ) ग्रामसभे दरम्यान संबंधित सरपंच/ अध्यक्ष, ग्राम पाणी व स्वच्छता समिती यांनी ग्रामसभेस उद्देशून - गावातील सर्व कुटुंबांना तसेच शाळा/ अंगणवाडी केंद्र/ आश्रमशाळा इ. यांना स्वतंत्र नळ जोडणीद्वारे पाणी पुरवठा उपलब्ध होत आहे का? गावातील कोणतेही कुटुंब स्वतंत्र नळ जोडणीद्वारे पाणी पुरवठ्यास वंचित नाही ना?" अशी विचारणा करावी.
ब) ग्रामसभा सदस्यांनी हात उंचावून याबाबत प्रतिसाद द्यावा.
क) याप्रसंगाचा साधारणत: २-३ मिनिटांचा चांगल्या दर्जाचा व्हिडिओ रेकॉर्ड करुन हा व्हिडिओ JJM-IMIS पोर्टल – Village details याठिकाणी उपलोड करणे आवश्यक आहे.
४. तद्नंतर सरपंच, ग्रामपंचायत/ अध्यक्ष, ग्राम पाणी व स्वच्छता समिती यांनी या परिपत्रकासोबतच्या परिशिष्ट- ३ प्रमाणे प्रमाणपत्र द्यावे. असे प्रमाणपत्र संबंधित जिल्हा परिषदांमार्फत JJM-IMIS पोर्टलवर त्वरित अपलोड करण्यात यावे.
५. संबंधित गाव " हर घर जल" घोषित केल्यानंतर याबाबतची माहिती JJM-IMIS पोर्टल व मोबाईल अॅपवर अपलोड करण्याकरीता संबंधित उप मुख्य कार्यकारी अधिकारी, पाणी व स्वच्छता, जिल्हा परिषद अंतिमत: जबाबदार असतील.
# Page 3
# Page 4
# Page 5
# Page 6
# Page 7
# Page 8
# Page 9