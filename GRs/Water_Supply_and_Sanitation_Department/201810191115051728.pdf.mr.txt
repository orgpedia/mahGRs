# Page 1
मौ. सायवाणी, ता.पातूर, जि. अकोला नळ पाणी पुरवठा योजनेच्या थकीत देयकाची रक्कम मा. न्यायालयाच्या निर्णयानुसार अदा करणे बाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः न्यायप्र-२०१८/प्र.क्र.२५५/पापु-१३
नववा मजला, नवीन प्रशासकीय भवन, पाणी पुरवठा व स्वच्छता विभाग
मंत्रालय, हुतात्मा राजगुरु चौक, मादाम कामा मार्ग, मुंबई.
तारीख: २० ऑक्टोबर, २०१८
वाचा - १) नियमित दिवाणी याचिका क्र. ६३/२००७ या प्रकरणातील दिनांक १४.१२.२०१५ रोजीचा न्यायनिर्णय २) पाणी पुरवठा व स्वच्छता विभाग शासन निर्णय क्रमांकः ग्रापापु-२०१४७/प्र.क्र.१५/पापु-१० दिनांक २५.१०.२०१७ ३) मुख्य कार्यकारी अधिकारी, जिल्हा परिषद, अकोला यांचे पत्र क्र.
जिपअ/ग्रापापुवि/लेखाशाखा/१८१४/२०१८, दिनांक २४.७.२०१८ ४) कार्यकारी अभियंता, ग्रामीण पाणी पुरवठा विभाग, जिल्हा परिषद, अकोला यांचे पत्र क्र.
अजिप/ग्रापापुवि/लेखा शाखा/११०१/१८ दिनांक २१.४.२०१८.
प्रस्तावना - किमान गरजा कार्यक्रमांतर्गत सन २००२-०३ मध्ये मौ. सायवाणी, ता. पातूर, जि. अकोला येथे नळ पाणी पुरवठा योजना घेण्यात आली होती. सदर योजने अंतर्गत ९० % शासनाचा हिस्सा व १० % लोकवर्गणी घेणे आवश्यक होते. मात्र १० % लोकवर्गणी जमा न झाल्यामुळे कंत्राटदारास अंतिम देयक अदा करता आले नाही. त्यामुळे श्री. भास्कर चांदुरकर, कंत्राटदार यांनी अंतिम देयक अदायगी करिता दिवाणी न्यायालयात सिव्हील याचिका क्र. ६३/२००७ दाखल केली होती. त्यानुसार मा. न्यायालयाने श्री. भास्कर चांदुरकर, कंत्राटदार यांना दावा दाखल केलेल्या दिनांकापासून प्रत्यक्षात रक्कम द्यावयाच्या दिनांकापर्यंत मुळ रकम व व्याज अदा करण्याचा निर्णय दिलेला आहे. म्हणजेच दिनांक २०.०६.२००५ पासून दिनांक ३०.१०.२०१८ पर्यंतच्या (एकूण १३ वर्ष, ४ महिने ) कालावधी करिता कंत्राटदारास अदा करावायाची मूळ रक्कम रु.१,७२,५००/- व त्यावरील द.सा.द.शे. ६ टक्के व्याजदर रु.१,३८,९४३ /- अशी एकूण रु.३,११,४४३/- (रुपये तीन लाख अकरा हजार चारशे त्रेचाळीस फक्त) एवढी रक्कम अदा करणे आवश्यक आहे. सदर रक्कम मुख्य कार्यकारी अधिकारी, जिल्हा परिषद, अकोला यांना मा. न्यायालयात भरावयाची असल्याने संदर्भ क्र. २ येथील शासन
# Page 2
शासन निर्णय क्रमांकः न्यायप्र-२०१८/प्र.क्र.२५५/पापु-१३
निर्णयान्वये निर्माण केलेल्या स्वतंत्र लेखाशीर्षाखाली सदर निधी वितरीत करावयाची बाब शासनाच्या विचाराधीन होती.
शासन निर्णय किमान गरजा कार्यक्रमांतर्गत सन २००२-०३ मध्ये मौ. सायवाणी, ता. पातूर, जि. अकोला येथे घेण्यात आलेल्या नळ पाणी पुरवठा योजनेचे कंत्राटदार श्री. भास्कर चांदुरकर यांनी दाखल केलेल्या दाव्यासंदर्भात मा. न्यायालयाने दिलेल्या निर्णयानुसार, मुख्य कार्यकारी अधिकारी, जिल्हा परिषद, अकोला यांना मा. न्यायालयात भरणा करण्याकरिता एकूण रु.३,११,४४३/- (अक्षरी रुपये तीन लाख अकरा हजार चारशे त्रेचाळीस फक्त ) इतका निधी अर्थसंकल्प वितरण प्रणालीवर (BDS) खालील अटींच्या अधीन राहून मंजूर व मुक्त करण्यात येत आहे.
१) सदर योजना ही विभागाच्या लोकवर्गणीच्या धोरणानुसार राबवयाची होती. ( १० टक्के लोकवर्गणी व ९० टक्के शासन अनुदान ). सदर लोकवर्गणीच्या धोरणानुसार रु. ३,११,४४३/- इतकी रक्कम जिल्हा परिषदेने समिती कडून वसूल करुन शासनास भरावी.
२) मा. न्यायालयाच्या आदेशानुसार कंत्राटदारास अदा करावयाच्या रकमेची करण्यात आलेली परिगणना प्रत्यक्षात अदा करावयाच्या रकमेपेक्षा अधिक असल्यास त्याची वसुली करण्याबाबतचे हमीपत्र कंत्राटदाराकडून घेण्यात यावे.
३) मा. न्यायालयाच्या निर्णयानुसार मौ. सायवाणी, ता. पातूर, जि. अकोला नळ पाणी पुरवठा योजनेच्या कामाच्या देयकाची व्याजासह अचूक परिगणना करण्यात आली असल्याबाबत मुख्य कार्यकारी अधिकारी, जिल्हा परिषद, अकोला यांच्या स्तरावर पुन्हा खात्री करण्यात यावी.
४) सदर रक्कम ही मुख्य लेखा व वित्त अधिकारी, जिल्हा परिषद, अकोला यांचे स्तरावर पडताळणी केलेली आहे, या अटीच्या अधीन राहून मंजूर करण्यात येत आहे.
५) मौ. सायवाणी, ता. पातूर, जि. अकोला येथील नळ पाणी पुरवठा योजनेच्या थकीत देयकसंदर्भात श्री. भास्कर चांदुरकर, कंत्राटदार यांनी दिवाणी न्यायालयात दाखल केलेल्या नियमित दिवाणी याचिका क्र. ६३ / २००७ बाबत मा. न्यायालयाने दिलेल्या आदेशाच्या अनुषंगाने अदा करण्याकरिता सदर रक्कम वापरण्यात यावी. याव्यतिरिक्त अन्य प्रयोजनासाठी सदर निधी उपायोगात न आणता उर्वरीत निधी शासनास परत करण्याची दक्षता घ्यावी.
६) सदर रक्कम वितरीत केल्यानंतर उपयोगिता प्रमाणपत्र तात्काळ शासनास सादर करावे.
पृष्ठ ३ पैकी २
# Page 3
शासन निर्णय क्रमांकः न्यायप्र-२०१८/प्र.क्र.२५५/पापु-१३
२. याबाबतचा खर्च “मागणी क्र. वाय-०२, २२१५ पाणी पुरवठा व स्वच्छता, ०१- पाणी पुरवठा, १०२ ग्रामीण पाणी पुरवठा कार्यक्रम, (०२) जिल्हा परिषदांना योजनांतर्गत अनुदाने, ग्रामीण पाणी पुरवठा व जलनिस्सारण योजनांसाठी सहाय्यक अनुदान (२२१५, ए ०१४) ५०, इतर खर्च (भारीत)” या लेखाशिर्षाखाली खर्ची टाकण्यात यावा व तो सन २०१८-१९ या आर्थिक वर्षासाठी मंजूर अनुदानातून भागविण्यात यावा.
३. प्रस्तुत शासन निर्णय हा वित्त विभाग, शासन परिपत्रक क्र. न्याकभ-१०१०/प्र.क्र.२४/अर्थसंकल्प-२, दिनांक ११.०२.२०१० अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.