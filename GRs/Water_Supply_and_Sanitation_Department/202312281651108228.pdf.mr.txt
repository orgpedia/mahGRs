# Page 1
पाणी पुरवठा व स्वच्छता विभाग मंत्रालय (खुद्द) यांच्या आस्थापनेवरील पदांचा सुधारित आकृतीबंध निश्चित करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः आस्था-२०१६/प्र.क्र.२९८/पापु-०१
७ वा मजला, गोकुळदास तेजपाल रुग्णालय इमारत, क्रॉफर्ड मार्केट जवळ, नवीन मंत्रालय, लोकमान्य टिळक मार्ग, मुंबई - ४०० ००१
तारीख: २८ डिसेंबर, २०२३
वाचा - १) शासन निर्णय, वित्त विभाग, क्रमांकः असंक-१००१/प्र.क्र.२९/२००१ / वित्तीय सुधारणा, दिनांक १०.०९.२००१ २) शासन निर्णय, वित्त विभाग क्रमांकः पदनि-२०१६/प्र.क्र.०८/विसु-१, दिनांक ११.०२.२०१६ ३) शासन निर्णय, वित्त विभाग, क्रमांकः पदनि-२०१६/प्र.क्र.३०/विसु-१, दिनांक २५.०५.२०१७ ४) शासन निर्णय, वित्त विभाग, क्रमांकः पदनि-०६१७/प्र.क्र.२०/आपुक, दिनांक २९.०६.२०१७ ५) शासन निर्णय, वित्त विभाग, क्रमांकः संकीर्ण-२०१५/प्र.क्र.४१/अर्थ-१, दिनांक २.०६.२०१५ ६) शासन निर्णय, वित्त विभाग, क्रमांकः पदनि-२०२२/प्र.क्र.२/आपुक-१, दिनांक १२.०४.२०२२ ७) शासन निर्णय, वित्त विभाग, क्रमांकः पदनि-२०२२/प्र.क्र.१५/आपुक, दिनांक २७.०४.२०२२ ८) शासन निर्णय, वित्त विभाग, क्रमांकः पदनि-२०२२/प्र.क्र.२/२०२२/आपुक, दिनांक ३१.१०.२०२२ ९) शासन निर्णय, पाणी पुरवठा व स्वच्छता विभाग, क्रमांकः आढावा-१००१/प्र.क्र.६२८/पापु ०१ दिनांक ०४.०९.२००२ १०)शासन निर्णय, पाणी पुरवठा व स्वच्छता विभाग, क्रमांकः आस्था-२०१०/प्र.क्र.५९४/पापु-०१ दिनांक २२.०३.२०१२ ११) वित्त विभागाचे, पत्र क्र. पदनि-२०२३/प्र.क्र.१३/आपुक, दिनांक.१०.०४.२०२३ प्रस्तावना - पाणी पुरवठा व स्वच्छता विभाग मंत्रालय (खुद्द) यांच्या आस्थापनेवरील पदांचा सुधारित आकृतीबंध उपरोक्त संदर्भाधीन शासन निर्णय क्रमांक ०९ व १० अन्वये अनुक्रमे दिनांक ०४.०९.२००२, २२.०३.२०१२ अन्वये निश्चित करण्यात आला आहे. पाणी पुरवठा व स्वच्छता विभागाच्या(खुद्द आस्थापनेवरील) सुधारित आकृतीबंधास वित्त विभागाची मान्यता घेण्याची बाब विचाराधीन होती. त्याअनुषंगाने एकूण १५४ नियमित पदाचा तसेच बाह्य यंत्रणेद्वारे घ्यावयाच्या २२ मनुष्यबळ सेवांचा प्रस्ताव अपर मुख्य सचिव (सेवा) यांच्या अध्यक्षतेखालील उपसमितीसमोर दि.१०.०२.२०२३ रोजीच्या बैठकीत सादर करण्यात आला होता. अप्पर मुख्य सचिव (सेवा) यांच्या अध्यक्षतेखालील उपसमितीने मंजूर केल्याप्रमाणे एकूण १५४ नियमित पदे व बाह्य यंत्रणेद्वारे घ्यावयाच्या २२ मनुष्यबळसेवा, अशा पदांच्या आकृतीबंधास दि.०६.०३.२०२३ रोजी पार पडलेल्या मा. मुख्य सचिवांच्या अध्यक्षतेखालील उच्चस्तरीय सचिव समितीची मान्यता मिळाली आहे.
त्याअनुषंगाने पुढीलप्रमाणे निर्णय घेण्यात येत आहे.
# Page 2
शासन निर्णय
०२. दि. ०६.०३.२०२३ रोजीच्या मा. मुख्य सचिव यांच्या अध्यक्षतेखालील उच्च स्तरीय सचिव समितीच्या बैठकीतील मान्यतेनुसार पाणी पुरवठा व स्वच्छता विभाग मंत्रालय (खुद्द ) च्या
एकूण १५४ पदे नियमित + २२ मनुष्यबळ सेवा बाह्ययंत्रणेव्दारे अशा सुधारित आकृतीबंधास या
शासन निर्णयान्वये मान्यता देण्यात येत आहे. या पदांचा पदनिहाय सविस्तर तपशील पुढीलप्रमाणे तक्ता अ व ब मध्ये दर्शविण्यात येत आहे.
अ) नियमित पदे :
-------------------------------------------------------------------------------------------
| अ.क्र. | पदनाम | वेतनश्रेणी/वेतनसंरचना | यापूर्वीची मंजूर पदे | सुधारित आकृती बंधानुसार मंजूर पदे |
| १ | प्रधान सचिव | संवर्ग पद | १ | १ |
| २ | सह सचिव / उप सचिव | S-२७, १२३१००-२१५९०० S-२५, ७८८००-२०९२०० | ४ | ४ |
| ३ | विशेष कार्य अधिकारी | S-२७, १२३१००-२१५९०० |  |  |
| ४ | सह संचालक सांख्यिकी | S-२५, ७८८००-२०९२०० | O | १ |
| ५ | अवर सचिव | S-२३, ६७७००-२०८७०० | १० | १० |
| ६ | कक्ष अधिकारी | S-१७, ४७६००-१५११०० S-२०, ५६१००-१७७५०० (४ वर्षाच्या सलग सेवेनंतर) | १९ | १९ |
| ७ | प्रकल्प अधिकारी | S-२३, ६७७००-२०८७०० | १ |  |
| ८ | उप अभियंता | S-२०, ५६१००-१७७५०० | ५ | ३ |
| ९ | एमआयएस कोओर्डीनेटर | S-१५, ४१८००-१३२३०० | १ | मृत संवर्ग |
| १० | लेखा अधिकारी | S-१६, ४४९००-१४२४०० | २ | २ |
| ११ | सांख्यिकी अधिकारी | S-१५, ४१८००-१३२३०० | २ | २ |
| १२ | सहायक कक्ष अधिकारी | S-१४, ३८६००-१२२८०० | ४० | ४० |
| १३ | रोखलेखापाल | S-१४, ३८६००-१२२८०० | २ | २ |
| १४ | उप लेखापाल | S-१३, ३५४००-११२४०० | १ | १ |
| १५ | सांख्यिकी सहायक | S-१०,२९२००-९२३०० | १ | १ |
| १६ | सहायक लेखा अधिकारी | S-१४, ३८६००-१२२८०० | १ | १ |
| १७ | संगणक यंत्र चालक | S-१४, ३८६००-१२२८०० | १ | १ |
| १८ | वरिष्ठ स्वीय सहायक | S-२४, ७११००-२११९०० | १ | १ |
| १९ | उच्चश्रेणी लघुलेखक | S-१६, ४४९००-१४२४०० | ४ | ४ |
| २० | निम्नश्रेणी लघुलेखक | S-१५, ४१८००-१३२३०० | १० | ६ |
| २१ | लघुटंकलेखक | S-८, २५५००-८११०० | ३ | ३ |
| २२ | लिपिक-टंकलेखक | S-६, १९९००-६३२०० | ५० | ५० |
| २३ | वाहनचालक | S-६, १९९००-६३२०० | १ | मृत संवर्ग |
| २४ | हवालदार | S-३, १६६००-५२४०० | १ |
| २५ | नाईक | S-३, १६६००-५२४०० | १ |
-------------------------------------------------------------------------------------------
# Page 3
-------------------------------------------------------
| २६ | आवेष्टक | S-३, १६६००-५२४०० | १ | मृत संवर्ग |
| २७ | चक्रमुद्रक | S-३, १६६००-५२४०० | १ |
| २८ | शिपाई | S-१, १५५००-४७६०० | १९ |
| २९ | वाहनचालक नि नि सर्वसाधारण सहायक | S-६, १९९००-६३२०० | २ |
| ३० | एकूण |  | १८६ | १५४ |
-------------------------------------------------------
ब) बाह्ययंत्रणेद्वारे घ्यावयाच्या सेवा :
----------------------------------
| अ.क्र. | सेवा | मनुष्यबळ संख्या |
| १ | वाहनचालक नि सर्वसाधारण सहायक | ५ |
| २ | बहुउद्देशिय गट ड कर्मचारी | १७ |
|  | एकूण | २२ |
----------------------------------
क) पाणी पुरवठा व स्वच्छता विभागाच्या (खुद्द) उपरोक्तप्रमाणे सुधारीत आकृतीबंधास मान्यता देण्याच्या अनुषंगाने उच्चस्तरीय सचिव समितीने नमूद केल्यानुसार
१. वरील तक्ता अ येथील जे संवर्ग मृत ठरविण्यात आले आहेत, त्या संवर्गात कार्यरत कर्मचाऱ्यांच्या पदोन्नती / सेवानिवृती / राजीनामा / मृत्यू इ. कारणामुळे पद रिक्त झाल्यानंतर ते पद आपोआप रद्द होईल.
२. वरील तक्ता क्र. ब मध्ये दर्शविलेल्या मनुष्यबळसंख्येच्या मर्यादेत सेवा आवश्यकतेनसार बाह्ययंत्रणेद्वारे घेण्यास मान्यता देण्यात आली आहे. तथापि, उक्त सवंर्गात सध्या मृत संवर्ग म्हणून कार्यरत असलेली पदे वगळून उर्वरित मनुष्यबळसंख्येच्या प्रमाणात सेवा बाह्ययंत्रणेकडून घेण्यात याव्यात. उक्त संवर्गात सध्या कार्यरत असलेली पदे जसजशी रिक्त होतील तसतशा त्या सेवा आवश्यकतेनुसार बाह्ययंत्रणेद्वारे घेण्यात येतील.
३. बाह्ययंत्रणेद्वारे सेवा घेताना, वित्त विभागाच्या दि.२७.०४.२०२२ च्या शासन निर्णयातील मार्गदर्शक सूचनांचे पालन करण्याची दक्षता विभागाकडून घेण्यात येईल.
०३. सह संचालक सांख्यिकी या नवीन पदनिर्मितीच्या अनुषंगाने स्वतंत्रपणे कार्यवाही करण्यात येईल.
०४. मा. मुख्य सचिव यांच्या अध्यक्षतेखाली उच्चस्तरीय सचिव समितीने दिनांक ०६.०३.२०२३ रोजीच्या बैठकीमध्ये दिलेल्या मान्यतेनुसार तसेच वित्त विभाग अनौपचारिक संदर्भ क्रमांक ५५९ / आपुक, दि.०३.११.२०२३ व ४३१/ सेवा ९, दि.०८.११.२०२३ अन्वये प्राप्त सहमतीनुसार सदर शासन निर्णय निर्गमित करण्यात येत आहे.
# Page 4
# Page 5