# Page 1
मराठवाडा विभागातील सततच्या पाणी टंचाईवर मात करण्यासाठी बीड जिल्हयात मराठवाडा ग्रीडची कामे करण्यासाठी प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: मवॉग्री-२०१९/प्र.क्र.१४४/पापु-१८
मंत्रालय, मादाम कामा, हुतात्मा राजगुरु चौक,
मुंबई-४०० ०३२
दिनांक: ११ सप्टेंबर, २०१९
वाचा : १) शासन निर्णय क्रमांकः मवॉग्री-२०१८/प्र.क्र.३९/पापु-१८, दिनांक २७ मार्च, २०१८.
२) शासन निर्णय क्रमांकः मवॉग्री-२०१९/प्र.क्र.२८८/पापु-१८, दिनांक ८ मार्च, २०१९ ३) सदस्य सचिव, महाराष्ट्र जीवन प्राधिकरण यांचे जा.क्र.मजीप्रा/सस/तांशा-१/७९५/२०१९, दिनांक ०६ ऑगस्ट, २०१९
प्रस्तावना : मराठवाडा विभागातील सततच्या पाणी टंचाईवर कायमस्वरुपी मात करण्यासाठी वॉटर ग्रीड योजनेचा पूर्वव्यवहार्यता अहवाल तयार करणेकरिता सर्वेक्षण व इतर प्रशासकीय कामासाठी ईस्रायल सरकारच्या कंपनी (Mekorot) सोबत दिनांक १८ जानेवारी, २०१८ रोजी सामंजस्य करार करण्यात आला आहे. त्यानंतर दिनांक २१ फेब्रुवारी, २०१८ रोजी सर्वकष करार करण्यात आला आहे. या सर्वंकष करारानुसार कंपनीमार्फत मराठवाडयातील ग्रीडसाठी सहा अहवाल व प्रत्येक जिल्हयासाठी प्राथमिक संकल्पन अहवाल सादर करावयाचे आहे.
या अनुषंगाने दिनांक २४ फेब्रुवारी, २०१९ रोजी झालेल्या मंत्रीमंडळ बैठकीत झालेल्या निर्णयानुसार मराठवाडा विभागासाठी प्रथमतः पिण्याच्या पाण्यासाठी ग्रीडची निर्मिती करणे व सदर कामाचे नियोजन अंमलबजावणी, परिचालन व देखभाल दुरुस्ती महाराष्ट्र जीवन प्राधिकरणामार्फत करण्यास संदर्भाधिन शासन निर्णय क्र.२ अन्वये परवानगी देण्यात आली.
त्यानुषंगाने सदस्य सचिव, महाराष्ट्र जीवन प्राधिकरण यांनी संदर्भाधीन पत्र क्र.३ अन्वये बीड जिल्हयासाठी महाराष्ट्र जीवन प्राधिकरणाच्या अभियंत्यांनी तयार केलेला प्राथमिक संकल्पन अहवाल मान्यतेसाठी सादर केलेला आहे. त्यानुसार बीड जिल्हयासाठी रु.४८०१.८६ कोटी यास प्रशासकीय
# Page 2
शासन निर्णय क्रमांकः मवॉग्री-२०१९/प्र.क्र.१४४/पापु-१८
मान्यता तसेच RFQ जाहीर करण्यास मान्यता दिनांक २० ऑगस्ट, २०१९ रोजीच्या मंत्रीमंडळ बैठकीत देण्यात आली. या अनुषंगाने सदर प्रस्तावास प्रशासकीय मान्यता देण्याची बाबत शासनाच्या विचाराधीन होती.
शासन निर्णय: प्रस्तावात नमूद केलेली वस्तुस्थिती विचारात घेता मराठवाडा ग्रीड अंतर्गत बीड जिल्हयासाठी तयार करण्यात आलेल्या प्राथमिक संकल्पन अहवालाच्या रु.४८०१.८६ कोटी या अंदाजित (रुपये चार हजार आठशे एक कोटी शहाऐंशी लाख फक्त) अंदाजित रक्कमेस प्रशासकीय मान्यता पुढील अटींच्या अधिन राहून देण्यात येत आहे.
१) सदर काम करण्यासाठी हायब्रीड अॅन्युइटी मॉडेलवर (HAM) आधारित निविदा काढण्यासाठी प्रथम पात्रता अर्ज “RFQ”मागविण्यात यावे २) “RFQ” अंतर्गत समाविष्ट करावयाच्या सर्व बाबींचा समावेश करुन (वित्तीय भार व वर्ष निहाय अर्थसंकल्पिय तरतूदीच्या वेळापत्रकासह) मसुदयास शासनाची मान्यता घेण्यात यावी.
३) “RFQ” काढण्या दरम्यानच्या काळात यासाठी करावयाचा Concession Agreement व RFP (Request for proposal) तयार करुन मसुदयासह मंत्रीमंडळ मान्यतेसाठी सादर करावे.
४) महाराष्ट्र जीवन प्राधिकरणामार्फत ही प्रक्रिया पारदर्शक पध्दतीने व स्पर्धात्मक होईल हे पहावे.
२. या योजनेवर होणार खर्च सन २०१९-२० मध्ये मागणी क्र. वाय- २, २२१५ पाणी पुरवठा व स्वच्छता. ०१ पाणी पुरवठा, १९६ जिल्हा परिषदांना सहाय्य, (०२) जिल्हा परिषदांना योजनांतर्गत अनुदाने, (०२), (०१) मराठवाडा एकात्मिक ग्रीड पध्दतीने पाणी पुरवठा योजनेसाठी सहायक अनुदान (२२१५ A०२३) – ३१, सहाय्यक अनुदाने (वेतनेत्तर) या लेखाशीर्ष खालील मंजूर अनुदानातून भागविण्यात याव व त्याखाली अंतिमत: खर्ची टाकण्यात यावा.
३. सदर शासन निर्णय वित्त विभागाचे अनौपचारीक संदर्भ क्र. २१८/१९/व्यय-३, दिनांक ०६ सप्टेंबर, २०१९ च्या सहमतीने व मान्यतेने निर्गमित करण्यात येत आहे.
# Page 3
# Page 4