# Page 1
सन २०१६-१७ व सन २०१७-१८ च्या टंचाई कालावधीत ग्रामीण तसेच नागरी भागात पिण्याच्या पाण्याच्या टंचाई निवारणार्थ घेण्यात आलेल्या उपाययोजनांवरील खर्च भागविण्यासाठी सन २०१७-२०१८ या वित्तीय वर्षात अनुदान वितरीत करण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई २०१७/प्र.क्र.४४/पापु-१४
गोकुळदास तेजपाल रुग्णालय इमारत संकुल, लोकमान्य टिळक मार्ग
मंत्रालय, मुंबई ४०० ००१
तारीख: २८ मार्च, २०१८
वाचा : १) शासन निर्णय, पाणीपुरवठा व स्वच्छता विभाग, क्रमांकः टंचाई १०९९/प्र.क्र.१२/पापु-१४, दिनांक ३ फेब्रुवारी, १९९९.
२) शासन निर्णय, पाणीपुरवठा व स्वच्छता विभाग, क्रमांकः टंचाई २००८/प्र.क्र.१४९/पापु-१४, दिनांक २१ ऑगस्ट, २००९ ३) शासन निर्णय, महसूल व वन विभाग विभाग, क्रमांक: एससीवाय १०/२०१७/प्र.क्र. ५९/म ११, दिनांक १६ ऑक्टोबर, २०१७ ४) शासन निर्णय, पाणीपुरवठा व स्वच्छता विभाग, क्रमांकः टंचाई २०१७/प्र.क्र.४४/पापु-१४, दिनांक ३० ऑक्टोबर, २०१७ ५) शासन निर्णय, पाणीपुरवठा व स्वच्छता विभाग, क्रमांक: टंचाई २०१६/प्र.क्र.२४७/पापु-१४, दिनांक १६ मे, २०१७ ६) शासन निर्णय, पाणीपुरवठा व स्वच्छता विभाग, क्रमांक: टंचाई २०१७/प्र.क्र.१६८/पापु-१४, दिनांक १९ डिसेंबर, २०१७ ७) विभागीय आयुक्त, नागपूर यांचे पत्र क्रमांक ससले/बजेट/२२४५/कावि-४२९/२०१८, दिनांक २८ मार्च, २०१८
प्रस्तावना : राज्यातील ग्रामीण व नागरी भागातील पाणी टंचाई निवारणार्थ घेण्यात येणाऱ्या उपाययोजनांवरील खर्च “२२४५ - नैसर्गिक आपत्ती निवारणासाठी सहाय्य” या लेखाशीर्षाखाली उपलब्ध होणाऱ्या अनुदानातून भागविण्यात येतो. सन २०१७-१८ या वित्तीय वर्षाकरिता महसूल व वन
# Page 2
शासन निर्णय क्रमांकः टंचाई २०१७/प्र.क्र.४४/पापु-१४
(मदत व पुनर्वसन ) विभागाने त्यांच्या दिनांक १६.१०.२०१७ च्या शासन निर्णयाद्वारे वितरीत केलेल्या निधीपैकी विभागाकडे शिल्लक असलेल्या निधीमधून विभागीय आयुक्त, अमरावती यांना निधी वितरीत करण्याची बाब शासनाच्या विचाराधीन होती.
शासन निर्णय:
ग्रामीण / नागरी भागात पेयजल टंचाई निवारणार्थ शासनाने विहीत केलेल्या निकषानुसार अमरावती विभागात पिण्याच्या पाण्याच्या टंचाई निवारणार्थ राबविलेल्या/राबविण्यात येणा-या उपाययोजनांवरील खर्च भागविण्यासाठी रुपये १०५६.१६ लाख (रुपये दहा कोटी, छप्पन लाख, सोळा हजार फक्त) इतका निधी विभागीय आयुक्त, अमरावती यांना प्रचलित स्थायी शासन निर्णयामध्ये विहीत केलेल्या अटी व शर्ती तसेच खालील अटींच्या अधीन राहून अर्थसंकल्पीय वितरण प्रणालीद्वारे मंजूर व मुक्त करण्यात येत आहे.
अटी व शर्ती
१) विभागीय आयुक्त, अमरावती यांनी सदर निधी संबंधित जिल्हाधिकारी यांना वितरीत करतांना तो उपाययोजनानिहायच वितरीत होईल याची दक्षता घ्यावी.
२) सन २०१६-१७ व सन २०१७-१८ या टंचाई कालावधीसाठी ग्रामीण / नागरी भागात पिण्याच्या पाण्याच्या टंचाई निवारणार्थ घेण्यात आलेल्या उपाययोजनांकरीता तसेच, या कालावधीतील प्रलंबित देयकांच्या प्रदानासाठी सदर निधी वितरीत करण्यात यावा. अन्य टंचाई कालावधीतील उपाययोजनांसाठी सदर निधी खर्च होणार नाही याची दक्षता घेण्यात यावी.
३) शासन निर्णयात नमूद केलेल्या दोन्ही उपाययोजना महाराष्ट्र जीवन प्राधिकरणामार्फत राबविण्यात येत आहेत, त्या उपाययोजनांसाठीचा निधी जिल्हा परिषदेकडे वितरीत करण्यात येऊ नये, सदर निधी संबंधित जिल्हाधिकाऱ्यांनी योजना राबविणाऱ्या संबंधित कार्यकारी अभियंता, महाराष्ट्र जीवन प्राधिकरण यांचेकडे तात्काळ वितरीत करावा.
४) यापुढे टंचाई निवारणार्थ घ्यावयाच्या उपाययोजनांकरिता निधीची मागणी करतांना, टंचाई निवारणार्थ कोणत्या प्रस्तावित उपाययोजना कोणत्या कालावधीसाठी घ्यावयाच्या आहेत, त्यासाठी किती निधीची आवश्यकता आहे याबाबत बाब निहाय मागणी तसेच चालू आर्थिक वर्षात वितरीत करण्यात आलेला निधी, झालेला खर्च, शिल्लक निधी इत्यादि बाबतची माहिती सादर करावी. त्याशिवाय भविष्यात निधी मंजूर केला जाणार याची नोंद घेण्यात यावी.
पृष्ठ १५ ५ पैकी २
# Page 3
शासन निर्णय क्रमांकः टंचाई २०१७/प्र.क्र.४४/पापु-१४
५) ज्या प्रयोजनासाठी निधी वितरीत करण्यात आला आहे, त्याबाबतची जिल्हानिहाय भौतिक प्रगतीची माहिती विभागीय आयुक्तांनी शासनाकडे दर महिन्यास मासिक खर्चाच्या अहवालासोबत सादर करावी. निधीच्या वाटपाचे लेखे, अभिलेख विहीत कार्यपद्धतीनुसार अनुदान आहरीत व वितरीत करणा-या कार्यालयाच्या स्तरावर अद्ययावत ठेवण्यात यावे.
त्याचप्रमाणे दरमहा होणा-या प्रत्यक्ष खर्चाची माहिती पुढील महिन्याच्या ५ तारखेपर्यंत एकत्रितरित्या शासनास सादर करावी. दर तीन महिन्यांनी झालेल्या खर्चाची, महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे विहीत प्रमाणपत्र
या विभागाकडे तात्काळ सादर करावे. तसेच कोणत्याही परिस्थितीत मंजूर निधीपेक्षा जास्त खर्च होणार नाही याची दक्षता नियंत्रक अधिका-याने घ्यावी. वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहीत वेळेत शासनास प्रत्यार्पित करण्यात यावी.
६) सदर निधी सन २०१७-१८ या आर्थिक वर्षातच खर्च होणे आवश्यक आहे. तो व्यपगत होणार
नाही अथवा कोषागारातून आहरित करून बँक खात्यात काढून ठेवला जाणार नाही याची दक्षता घेण्यात यावी.
७) याबाबतचा खर्च “मागणी क्र. सी-६, २२४५ - नैसर्गिक आपत्तीच्या निवारणासाठी सहाय्य, ०१ अवर्षण, १०२-पिण्याच्या पाण्याचा पुरवठा, (९१)- राज्य आपत्ती प्रतिसाद निधीच्या मानकानुसार खर्च, (९१) (०१) पिण्याच्या पाण्याचा आकस्मिक निकडीचा पुरवठा (२२४५ ००९३) (दत्तमत)(वेतनेत्तर) ३१, सहायक अनुदाने" या उपलेखाशीर्षां उपलब्ध असलेल्या अनुदानातून भागवावा व त्याखाली अंतिमत: खर्ची टाकण्यात यावा.
८) आहरण व संवितरण अधिका-यांनी कोषागार / उप कोषागार अधिकारी यांच्याकडे पाठविण्यात येणा-या व देयकासोबत जोडल्या जाणा-या संगणक स्लीपमध्ये गौण / उपलेखाशीर्षाचा संगणक संकेतांकाचा न चुकता उल्लेख करावा. तसेच, कोषागारातून/ उपकोषागारातून आहरीत केलेल्या रकमेचा अहवाल शासनास सादर करावा.
या शासन निर्णयान्वये करण्यात येणाऱ्या निधी वितरणाचा तपशील तसेच उपाययोजनानिहाय पुढीलप्रमाणे आहे. याप्रमाणेच विभागीय आयुक्त, अमरावती यांनी जिल्हाधिकारी, अकोला यांच्याकडे
पृष्ठ ५ पैकी ३
# Page 4
शासन निर्णय क्रमांकः टंचाई २०१७/प्र.क्र.४४/पापु-१४
तात्काळ उपयोजनानिहायच निधीचे वितरण करावे. तसेच, जिल्हाधिकारी, अकोला यांनी सदर निधी तात्काळ महाराष्ट्र जीवन प्राधिकरणास प्रदान करावा.
विवरणपत्र
( रक्कम रु. लाखात)
------------------------------------------------------------------------------------------------------------------------------------------------------------------------------------------
| अ. क्र. | शासन निर्णय दिनांक | विषय | निधी वितरीत करावयाची रक्कम |
|  | १९.१२.२०१७ | अकोला जिल्हा व तालुक्यातील खांबोरा ६४ खेडी, प्रादेशिक पाणी पुरवठा योजनेतील ४४ गावांना तातडीच्या पाणी पुरवठा योजनेस प्रशासकीय मान्यता देण्याबाबत ( ग्रामीण योजना ) | रु. १८४.२२ |
| २ | १६.०५.२०१७ | काटेपूर्णा (महान) ते खांबोरा उन्नई बंधा-यापर्यंत पाईपलाईन टाकण्याच्या कामासाठी प्रस्तावास  |  प्रशासकीय मान्यता देण्याबाबत | रु.८७१.९४ |
| एकूण | रु.१०५६.१६ |
------------------------------------------------------------------------------------------------------------------------------------------------------------------------------------------
# Page 5