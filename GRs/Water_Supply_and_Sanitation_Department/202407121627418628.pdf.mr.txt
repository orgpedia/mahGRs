# Page 1
स्वच्छ भारत अभियान (ग्रामीण) टप्पा-२ अंतर्गत गाव/
जिल्हास्तरावर आवश्यक असणाऱ्या रायसायकल व
बॅटरी ऑपरेटेड रायसायकल खरेदीबाबत..........
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः स्वभामि-२०२४/प्र.क्र. ५५/पापु-०८
७ वा मजला, जी.टी. रूग्णालय संकुल,
लोकमान्य टिळक मार्ग, मंत्रालय, मुंबई- ४०० ००१.
दिनांक: १५ जुलै, २०२४.
वाचा :-
१)शासन निर्णय,ग्रामविकास विभाग, क्र.पविआ-२०२३/प्र.क्र.१७६/वित्त-०४, दि.०८/०६/२०२३.
२) पाणी पुरवठा व स्वच्छता विभागाचे पत्र क्र.स्वभामि २०२३/प्र.क्र.८०/पापु ०८, दि.०३/११/२०२३.
३) राज्य पाणी व स्वच्छता मिशनचे पत्र क्र. स्वभामि-२०२४/प्र.क्र.१५/पापु-०६ दि.२७/०३/२०२४.
४) राज्य पाणी व स्वच्छता मिशनचे पत्र क्र.रापावस्वमि/पापुशा-२/प्र.क्र.१७/२०२४/२३५७,
दि.२७/०६/२०२४
प्रस्तावना:-
संदर्भाधीन क्रमांक १ येथील शासन निर्णय व क्रमांक २ येथील शासन पत्रान्वये, १५व्या वित्त आयोगाच्या बंधित निधीतून, स्वच्छ भारत अभियान (ग्रा) टप्पा-२ अंतर्गत कामे पूर्ण करणेबाबत स्वयंस्पष्ट्ट सूचना निर्गमित करण्यात आल्या आहेत.
२. स्वच्छ भारत अभियान (ग्रा) टप्पा-२ हे अभियान सन २०२०-२१ ते २०२४-२५ या कालावधीमध्ये राबवावयाचे आहे. स्वच्छ भारत अभियान (ग्रा) टप्पा-२ अंतर्गत राज्यातील गावे हागणदारीमुक्त अधिक (ODF plus) घोषित करणे हे उद्दीष्ट्ट आहे. यासाठी स्वच्छ भारत अभियान (ग्रा) टप्पा-२ घनकचरा व्यवस्थापन अंतर्गत सर्व गावांमध्ये कचरा वाहतूक करणाऱ्या वाहनांची सोय उपलब्ध असणे ही एक महत्वाची अट आहे.
३. स्वच्छ भारत अभियान (ग्रा) टप्पा-२ चा शिल्लक कालावधी विचारात घेता, राज्यातील गावे विहित कालमर्यादेत हागणदारीमुक्त अधिक (ODF plus) घोषित करणे, केंद्र शासनाकडून राज्यास प्राप्त होणाऱ्या निधीचे नुकसान होवू नये, राज्यभर उच्च गुणवत्तेचे समान दराने वस्तू पुरविण्यासाठी व प्राप्त निधी मुदतीत खर्च करणे सुलभ होण्यासाठी रायसायकल व बॅटरी ऑपरेटेड रायसायकलची राज्यस्तरावरून आवश्यकतेनुसार खरेदी करून जिल्यांना/ग्रामपंचायतींना उपलब्ध करून देण्याच्या राज्य पाणी व स्वच्छता मिशनच्या प्रस्तावास शासनाने मान्यता दिलेली आहे. त्यानुसार राज्य पाणी व स्वच्छता मिशनकडून, जेम पोर्टलद्वारे निविदा प्रक्रिया करून, राज्यस्तरावर रायसायकलच्या व बॅटरी ऑपरेटेड रायसायकलच्या पुरवठयासाठी दरकरार करण्यात आला आहे .
४. त्यानुषंगाने राज्य पाणी व स्वच्छता मिशनच्या दिनांक २७.३.२०२४ च्या पत्रान्वये, “राज्यस्तरावरून निविदा प्रक्रिया करून पुरवठादार संस्था निश्चित करण्यात आल्यामुळे आता यापुढे जिल्यांनी/ग्रामपंचायतींनी त्यांच्यास्तरावर रायसायकल/बॅटरी ऑपरेटेड रायसायकलची खरेदी करू नये. त्याचप्रमाणे ग्रामपंचायत स्तरावर
# Page 2
शासन निर्णय क्रमांकः स्वभामि-२०२४/प्र.क्र. ५५/पापु-०८
स्वभामिचा (७० टक्के) उपलब्ध निधी प्राधान्याने रायसायकल/बॅटरी ऑपरेटेड रायसायकल खरेदीसाठी राखून
ठेवावा. तद्नंतर उर्वरित निधीतून SWM व LWM ची कामे पूर्ण करावीत. सदर कामे पुर्ण करताना १५ व्या वित्त
आयोगाचा बंधीत निधी व १५ व्या वित्त आयोगाचा अतिरिक्त निधीचा वापर करावा. जेणेकरून राज्याचा १५ व्या
वित्त आयोगाचा मोठया प्रमाणावर अखर्चित राहिलेला निधीचा वापर करून केंद्र शासनाकडील दिनांक
१०.०५.२०२२ च्या पत्राचे अनुपालन होवून ग्रामस्तरावर ७०:३० प्रमाण अबाधीत राखता येईल. त्यासंदर्भातील
जबाबदारी उपमुख्य कार्यकारी अधिकारी (पा.व स्व.) व संबंधित गट विकास अधिकारी यांची राहील. त्यासाठी
GPDP आराखड्यांमध्ये आवश्यक त्या दुरूस्त्या व आवश्यक त्या तरतूदी करून घ्याव्यात”, असे कळविण्यात
आले आहे. त्याचप्रमाणे संदर्भाधीन पत्र क्रमांक ४ अन्वये, राज्य पाणी व स्वच्छता मिशनने, राज्यस्तरीय
प्रशासकीय विभाग खरेदी समितीच्या दिनांक १२ जून, २०२४ रोजी झालेल्या बैठकीत, राज्यस्तरावरुन दरकरार
केलेल्या संस्थांकडून, ग्रामपंचायतींना त्यांच्या आवश्यकतेनुसार स्वतंत्र पुरवठा आदेश देऊन, खरेदी करण्याची
मुभा देण्याचा निर्णय झाला असल्याचे कळविण्यात आले असून, त्यानुसार जिल्हयांना सूचना देण्याची शासनास
विनंती करण्यात आली आहे.
५. सबब, राज्य पाणी व स्वच्छता मिशनकडून, उपरोक्त परि.४ नुसार स्पष्ट्ट निदेश देण्यात येऊन देखील,
राज्यस्तरावरील आढावा बैठकांमधून बऱ्याच जिल्यांनी रायसायकल व बॅटरी ऑपरेटेड रायसायकल हे घटक
स्वभामि अनुज्ञेय निधीतून न घेता १५ वा वित्त आयोग निधीतून प्रस्तावित करण्यात आले असल्याचे निदर्शनास
आले आहे. त्यानुषंगाने स्वच्छ भारत अभियान (ग्रा) टप्पा-२ घनकचरा व्यवस्थापन अंतर्गत ग्रामपंचायतींनी १५वा
वित्त आयोगाच्या निधीमधून रायसायकल व बॅटरी ऑपरेटेड रायसायकल खरेदी संदर्भात सर्व जिल्हा परिषदांना
सूचना निर्गमित करण्याची बाब शासनाच्या विचाराधीन होती.
शासन परिपत्रक:-
उपरोक्त पार्श्वभूमीवर, सर्व मुख्य कार्यकारी अधिकारी,जिल्हा परिषद यांना सूचित करण्यात येते की,
स्वच्छ भारत अभियान (ग्रा) टप्पा-२ अंतर्गत राज्यातील सर्व गावे सप्टेंबर २०२४ अखेर पयंत हागणदारीमुक्त
अधिक (ODF plus) जाहिर करावयाची आहेत. ही बाब तसेच संदर्भाधीन शासन निर्णय व पत्रांन्वये देण्यात आले
निदेश विचारात घेता, स्वच्छ भारत अभियान (ग्रा) टप्पा-२ घनकचरा व्यवस्थापन अंतर्गत, राज्य पाणी व स्वच्छता
मिशन स्तरावरुन, रायसायकल व बॅटरी ऑपरेटेड रायसायकल खरेदीसाठी, दरकरार करण्यात आलेल्या
कंपन्यांकडून, करारातील अटी व शर्तीनुसार खरेदी करण्यास, जिल्हयातील ग्रामपंचायतींना मुभा राहील.
२. त्यानुषंगाने, स्वच्छ भारत अभियान (ग्रा) टप्पा-२ अंतर्गत शिल्लक राहीलेला अत्यंत कमी कालावधी,
त्यातही संभाव्य विधानसभा/स्थानिक स्वराज्य संस्थाच्या निवडणूकीच्या आचारसंहिता व राज्यभर समान
गुणवत्तेचे कचरा वाहतूकीचे साधन उपलब्ध होऊन, जिल्हयातील सर्व गावे सप्टेंबर २०२४ अखेर पयंत
हागणदारीमुक्त अधिक (ODF plus) जाहिर करणे या बाबी विचारात घेऊन, सर्व मुख्य कार्यकारी
अधिकारी,जिल्हा परिषद यांनी राज्यातील ग्रामपंचायतींना स्वयंस्पष्ट्ट निदेश द्यावेत.
३. यानुसार, स्वच्छ भारत अभियान (ग्रा) टप्पा-२ घनकचरा व्यवस्थापन अंतर्गत, राज्यातील सर्व गावांमध्ये
तातडीने कचरा वाहतूकीचे साधन उपलब्ध करुन घेण्यात येईल. याबाबत जिल्हा समन्वयक (स्वच्छ भारत
अभियान) तथा उप मुख्य कार्यकारी अधिकारी (पा.व.स्व), जिल्हा परिषद, यांनी प्राथम्याने कार्यवाही करावी. मात्र,
‘Le oO ३ पैकी २
# Page 3
शासन निर्णय क्रमांकः स्वभामि-२०२४/प्र.क्र. ५५/पापु-०८
कोणत्याही परिस्थितीत निविदेकरिता निश्चित केलेल्या व्याप्तीच्या मर्यादेत सदर कार्यवाही होत असल्याची दक्षता
राज्य पाणी व स्वच्छता मिशनने (SWSM) घ्यावी.
४. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध