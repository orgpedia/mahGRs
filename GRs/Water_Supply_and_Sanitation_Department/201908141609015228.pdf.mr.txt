# Page 1
जलस्वराज्य – २ कार्यक्रम.
पाणी पुरवठा व स्वच्छता विभागाच्या संनियंत्रण व मूल्यमापन प्रणालीसाठी राज्य व जिल्हा स्तरावर संनियंत्रण मूल्यमापन कक्ष स्थापन करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: जस्वप्र-०३१९/ प्र. क्र.४६/ पापु-११
गोकुळदास तेजपाल रुग्णालय संकुल इमारत, ७ वा मजला,
नवीन मंत्रालय, लोकमान्य टिळक मार्ग, मुंबई ४००००१
दिनांक : १४ ऑगस्ट, २०१९
वाचा : १) शासन निर्णय, पाणी पुरवठा व स्वच्छता विभाग, क्र.जस्वप्र-१२१३/प्र.क्र.२००/पापु-११, दि.०४/०१/२०१४ २) कार्यालयीन आदेश क्र. जस्वप्र-२०१३/प्र.क्र.९४/ पापु-११, दि. १५/०५/२०१४ ३) शासन परिपत्रक, पाणी पुरवठा व स्वच्छता विभाग क्रमांक: जस्वप्र-२०१४/प्र.क्र.१०९/पापु ११, दि.२५/०४/२०१६ ४) शासन निर्णय, पाणी पुरवठा व स्वच्छता विभाग, क्र. संकीर्ण-२०१२/प्र. क्र.७२/पापु-० ७, दि. १/११/२०१२ ५) शासन निर्णय, पाणी पुरवठा व स्वच्छता विभाग, क्रमांक : ग्रापाधो-१११४/प्र.क्र.७७/पापु-०७, दि. ०२/०३/२०१५
प्रस्तावना :
जागतिक बँकेच्या सहाय्याने राज्यात राबविण्यात येत असलेल्या जलस्वराज्य - २
कार्यक्रमांतर्गत संनियंत्रण व मूल्यमापन प्रणालीचे बळकटीकरण या अंतर्गत पाणी पुरवठा व
स्वच्छता क्षेत्रात राबविण्यात येणा-या विविध योजनांकरिता सर्वसमावेशक अशी संनियंत्रण व
मूल्यमापन प्रणाली (Monitoring and Evaluation System) विकसित करण्यात आली आहे.
(उद्दीष्टपूर्ती आधारित निधी संवितरण निर्देशांकातील (DLIs) मधील DLI #१ नुसार )
पाणी पुरवठा व स्वच्छता क्षेत्राअंतर्गत राबविण्यात येणा-या विविध योजनांची भौतिक व
आर्थिक प्रगतीचे संनियंत्रण करण्याकरिता या विभागा अंतर्गत कार्यरत विविध यंत्रणा / संस्था /
जिल्हे यांच्याकडून एकत्रितरित्या माहिती प्राप्त करणे आवश्यक आहे. या अनुषंगाने विभागांतर्गत
# Page 2
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
सर्वसमावेशक अशी संनियंत्रण व मूल्यमापन प्रणाली विकसित करण्यात आली आहे. सदर
प्रणालीद्वारे या विभागांतील पाणी पुरवठा व स्वच्छता क्षेत्रामधील विविध योजनांची प्रगती,
सद्यस्थिती, योजना पूर्तता तसेच वित्तीय व्यवस्थापन इत्यादी बाबतची अद्यावत व विश्वासार्ह
माहिती वेळोवेळी संकलित करणे अपेक्षित आहे.
संनियंत्रण व मूल्यमापन प्रणालीद्वारे या विभागांतर्गत राबविण्यात येत असलेल्या विविध
योजनांची माहिती जिल्हा, तालुका व ग्राम स्तरावरून भरणे अपेक्षित आहे. सदर योजनांच्या
कामकाजाचे विविध स्तरावरुन संनियंत्रण व मूल्यमापन करणे शक्य होण्याच्या दृष्टीने, तसेच
जिल्हा व राज्य स्तरावर पुढील नियोजन प्रक्रियेच्या दृष्टीने संनियंत्रण व मूल्यमापन प्रक्रियेत
विविध योजनांची संलग्न महत्त्वाची अनुषंगिक माहिती भरण्याचे निर्देश शासनातर्फे निर्गमित
करण्यात आले आहेत.
या अनुषंगाने सदर प्रणाली यशस्वीरित्या राज्यात कार्यान्वित करणे व भविष्यात सदर
प्रणालीचा वापर सुरु ठेवणे या करिता राज्य स्तरावर तसेच जिल्हा स्तरावर सदर प्रणालीच्या
कामकाजाचे संनियंत्रण करणे आवश्यक असल्यामुळे राज्य व जिल्हा स्तरावर संनियंत्रण व
मूल्यमापन गट तयार करण्याची बाब शासनाच्या विचाराधीन होती. या विषयाच्या अनुषंगाने
सर्वंकष विचार करून शासन खालीलप्रमाणे निर्णय घेत आहे.
शासन निर्णय : : ०१. संनियंत्रण व मूल्यमापन प्रणालीच्या प्रभावी अंमलबजावणीकरीता पुढीलप्रमाणे त्रिस्तरीय यंत्रणा स्थापन करण्यात येत आहे.
अ) राज्यस्तरीय संनियंत्रण व मूल्यमापन प्रणाली पर्यवेक्षीय कक्ष आ) राज्यस्तरीय संनियंत्रण व मूल्यमापन अंलबजावणी कक्ष इ) जिल्हास्तरीय संनियंत्रण व मूल्यमापन प्रणाली गट
(अ) राज्य स्तर- राज्यस्तरीय संनियंत्रण व मूल्यमापन प्रणाली पर्यवेक्षीय कक्ष : संनियंत्रण व मूल्यमापन प्रणालीशी निगडीत सर्व संबंधित बाबी, प्रणाली मधील अडचणी,त्या
अनुषंगाने प्रणालीमध्ये करावयाचे बदल या बद्दलची कार्यवाही राज्य स्तरावर केली जात
असल्यामुळे राज्य स्तरावर संनियंत्रण व मूल्यमापन प्रणाली अंमलबजावणी कक्ष असणे आवश्यक
पृष्ठ १० पैकी २
# Page 3
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
आहे. तसेच सदर कक्षाद्वारे प्रणाली विषयी प्रस्तावित केलेल्या सूचना व प्रणालीमध्ये करावयाचे
अनुषंगिक बदल यास मान्यता देण्याकरिता राज्यस्तरावर पर्यवेक्षीय कक्ष असणे आवश्यक आहे.
यानुसार पुढीलप्रमाणे राज्यस्तरीय संनियंत्रण व मूल्यमापन प्रणाली पर्यवेक्षीय कक्ष स्थापन
करण्यात येत आहे.
१) उप सचिव तथा प्रकल्प संचालक, पाणी पुरवठा व स्वच्छता विभाग अध्यक्ष २) उप सचिव अर्थसंकल्प, पाणी पुरवठा व स्वच्छता विभाग सदस्य ३) महाराष्ट्र जीवन प्राधिकरण यांचा अधीक्षक अभियंता दर्जा असलेले सदस्य प्रतिनिधी ४) संचालक, भूजल सर्वेक्षण व विकास यंत्रणा यांचा सहसंचालक पेक्षा प्रतिनिधी कमी दर्जा नसलेला प्रतिनिधी ५) उप मुख्य कार्यकारी अधिकारी (पाणी व स्वच्छता)/ पंचायत सदस्य ६) सांख्यिकी, पाणी पुरवठा व स्वच्छता विभाग, येथील गट- अ दर्जाचा सदस्य अधिकारी ७) माहिती तंत्रज्ञान तज्ञ, जलस्वराज्य-२ कार्यक्रम (कंत्राटी) सदस्य ८) माहिती प्रणाली व व्यवस्थापन तज्ञ, जलस्वराज्य-२ कार्यक्रम सदस्य (कंत्राटी) ९) संनियंत्रण व मूल्यमापन तज्ञ, जलस्वराज्य-२ कार्यक्रम (कंत्राटी) सदस्य १०) संचालक, पाणी स्वच्छता व सहाय्य संस्था, पाणी पुरवठा व स्वच्छता सदस्य सचिव विभाग
सदर कक्षाची कार्यकक्षा पुढीलप्रमाणे राहील :
(१) राज्यस्तरीय संनियंत्रण व मूल्यमापन अंमलबजावणी कक्षाची त्रैमासिक आढावा बैठक घेऊन उपाययोजना करणे (२) सदर प्रणाली मध्ये संनियंत्रण व मूल्यमापन अंमलबजावणी कक्षाद्वारे सुचविण्यात आलेल्या बदलांचा आढावा घेणे व अनुषंगिक बदलांच्या प्रस्तावास मान्यता प्रदान करणे.
(३) संनियंत्रण व मुल्यमापन प्रणाली अद्ययावत असल्याबाबतची खात्री करणे. तसेच या विभागातील कामांच्या नियोजनासाठी आवश्यक असलेली माहिती संस्करित करुन निर्णयासाठी उपलब्ध करुन घेणे.
(४) सदर प्रणालीमध्ये वेळेत data entry करण्याकरिता या विभागाअंतर्गत कार्यरत विविध यंत्रणेतील संबंधित अधिकारी/ तज्ञ यांना मार्गदर्शन / प्रोत्साहित करण्याकरिता उपाययोजना सुचविणे.
पृष्ठ १० पैकी ३
# Page 4
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
आ) राज्यस्तरीय संनियंत्रण व मूल्यमापन अंमलबजावणी कक्ष :
१) संचालक, पाणी स्वच्छता व सहाय्य संस्था अध्यक्ष २) अवर सचिव- पापु २५ सदस्य सचिव 3) उप अभियंता, पाणी स्वच्छता व सहाय्य संस्था सदस्य ४) जलभूवैज्ञानिक, जलस्वराज्य-२ कार्यक्रम सदस्य ५) पाणी गुणवत्ता सल्लागार, पाणी स्वच्छता व सहाय्य संस्था सदस्य ६) स्वच्छता व आरोग्य सल्लागार (कंत्राटी) सदस्य ७) लेखाधिकारी, पाणी स्वच्छता व सहाय्य संस्था सदस्य ८) संनियंत्रण व मूल्यमापन सल्लागार (स्वच्छ भारत मिशन, सदस्य राष्ट्रीय ग्रामीण पेयजल मिशन), वासो (कंत्राटी) ९) मनुष्यबळ विकास सल्लागार, स्वच्छ भारत मिशन, राष्ट्रीय सदस्य ग्रामीण पेयजल मिशन), वासो (कंत्राटी) १०) माहिती शिक्षण व संवाद सल्लागार, स्वच्छ भारत मिशन, सदस्य राष्ट्रीय ग्रामीण पेयजल मिशन), वासो (कंत्राटी) ११) माहिती तंत्रज्ञान तज्ञ, जलस्वराज्य-२ कार्यक्रम (कंत्राटी) सदस्य १२) माहिती प्रणाली व व्यवस्थापन तज्ञ, जलस्वराज्य-२ सदस्य कार्यक्रम (कंत्राटी) १३) संनियंत्रण व मूल्यमापन तज्ञ, जलस्वराज्य-२ कार्यक्रम सदस्य (कंत्राटी)
उपरोक्त कक्षाची कार्यकक्षा खालीलप्रमाणे राहील.
(१) नियमितपणे M & E प्रणालीची तपासणी करून प्रणालीवरील माहिती अद्यावत राहील याची दक्षता घेणे (२) जिल्हा, तालुका व ग्राम स्तरावर M & E प्रणाली संबंधित येणाऱ्या अडचणी सोडविणे.
(३) जिल्हास्तरीय गटास संनियंत्रण व मूल्यमापन प्रणालीची Data Entry व कार्यप्रणाली विषयी मार्गदर्शन करणे (8) Data Exchange करिता इतर बाह्य संस्था (NIC, MRSAC) यांचेशी समन्वय साधने.
(५) विभागाकरिता आवश्यकतेनुसार survey design करणे.
(६) सदर प्रणाली Host करण्याकरिता घेण्यात आलेल्या Cloud utilization चे Monitoring करणे व cloud infrastructure मध्ये आवश्यक बदल सुचविणे.
(७) सदर प्रणाली ची देखरेख (AMC) करण्यासाठी नियुक्त करण्यात येणाऱ्या संस्थेची कार्यप्रणाली ठरविणे व त्यांचे कडून करू घेण्यात येणाऱ्या कामांचे monitoring करणे.
(८) संनियंत्रण व मूल्यमापन प्रणाली विषयक आवश्यकतेनुसार वेळोवेळी प्रशिक्षण कार्यक्रम आयोजित करण्याबाबत शिफारसी करणे.
(९) M&E प्रणालीमध्ये मोड्यूल्सनिहाय माहिती अद्ययावत ठेवण्याची जबाबदारी संबंधित पृष्ठ १० पैकी ४
# Page 5
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
Subject Matter Specialist यांची राहील. यासाठी M & E प्रणालीचा नियमित आढावा घेऊन संबंधित क्षेत्रीय कार्यालयाकडून सदरील माहिती अद्ययावत करून घेण्यात यावी.
(१०) जिल्हा स्तरावर करण्यात येणा-या Data Audit बाबत जिल्हा स्तरीय अधिका-यांना आवश्यक असल्यास मार्गदर्शन करणे.
राज्यस्तरीय संनियंत्रण व मूल्यमापन अंमलबजावणी कक्षातील माहिती तंत्रज्ञान तज्ञ,
जलस्वराज्य-२ कार्यक्रम (कंत्राटी), माहिती प्रणाली व व्यवस्थापन तज्ञ, जलस्वराज्य-२ कार्यक्रम
(कंत्राटी) व संनियंत्रण व मूल्यमापन तज्ञ, जलस्वराज्य-२ कार्यक्रम (कंत्राटी) ही पदे जलस्वराज्य
२ कार्यक्रम कालावधीकरीता निर्माण करण्यात आलेली असल्यामुळे सदर कार्यक्रम कालावधी
संपुष्टात आल्यानंतर सदर पदेही व्यपगत होणार आहेत. तसेच जलस्वराज्य-२ कार्यक्रम संपुष्टात
आल्यानंतर संनियंत्रण व मूल्यमापन प्रणालीची अंमलबजावणी पाणी व स्वच्छता सहाय्य संस्थेद्वारे
करणे अपेक्षित आहे. यास्तव सदरच्या तीनही पदांचा समावेश पाणी व स्वच्छता सहाय्य संस्थेच्या
आकृतीबंधामध्ये करण्याची कार्यवाही सदर संस्थेकडून करण्यात यावी. याचप्रमाणे संनियंत्रण व
मूल्यमापन प्रणाली पर्यवेक्षकीय कक्षातील सांख्यिकी, गट-अ दर्जाचा अधिकारी हे पद निर्माण
करण्याची कार्यवाही विभागाच्या (खुद्द) आस्थापनेकडून करण्यात यावी.
इ) जिल्हास्तरीय संनियंत्रण व मूल्यमापन प्रणाली गट
जिल्हा स्तरावरील गटाची संरचना - संनियंत्रण व मूल्यमापन प्रणाली संपूर्ण राज्यात कार्यन्वित
करण्याकरिता व त्या नंतर सदर प्रणाली सुरळीत चालू राहण्याकरिता जिल्हा स्तरावर सदर
प्रणालीची व्यवस्थितरीत्या अंमलबजावणी करणे. सदर प्रणालीमध्ये प्रत्येक महिन्याला वेळेत
अचूक माहिती भरणे इ. कामे करण्याकरिता खालीलप्रमाणे जिल्हास्तरावर संनियंत्रण व
मूल्यमापन प्रणाली गट स्थापन करण्यात येत आहे.
१) मुख्य कार्यकारी अधिकारी, जिल्हा परिषद अध्यक्ष २) उप मुख्य कार्यकारी अधिकारी (पाणी व स्वच्छता) / सदस्य सचिव पंचायत ३) कार्यकरी अभियंता (ग्रापापु, मजिप्रा) सदस्य
पृष्ठ १० पैकी ५
# Page 6
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
४) वरिष्ठ भु-वैज्ञानिक सदस्य ५) कार्यालय अधीक्षक, जलस्वराज्य-२ कार्यक्रम सदस्य ६) संनियंत्रण व मूल्यमापन तज्ञ (स्वच्छ भारत मिशन, राष्ट्रीय सदस्य ग्रामीण पेयजल मिशन)
सदर गटामधील अध्यक्ष व सदस्य यंची कार्ये व जबाबदा-या खालीलप्रमाणे राहतील
(१) मुख्य कार्यकारी अधिकरी, जिल्हा परिषद - अ) दर तिमाहीस संनियंत्रण व मूल्यमापन प्रणाली च्या data entry बाबत आढावा बैठक घेणे.
आ) ज्या अधिकाऱ्यांद्वारे सदर प्रणालीमध्ये वेळेत data entry करण्यात आली नाही अश्या अधिकाऱ्यांच्या/ कर्मचाऱ्यांच्या गोपनीय अहवाल सूचीमध्ये नोंद घेऊन त्यानुसार गुणांकन द्यावे.
इ) ज्या अधिकाऱ्यांद्वारे / कर्मचाऱ्यांद्वारे सदर प्रणालीमध्ये वेळेत data entry करण्यात आली नाही अश्या अधिकाऱ्यांना वार्षिक वेतनवाढ देतांना data entry चा आढावा घेणे.
ई) शासन निर्णय क्र. संकीर्ण-२०१२/प्र. क्र. ७२/ पापु- ७, दि. १/११/२०१२ नुसार जिल्हा पाणी व स्वच्छता मिशन कक्ष येथील कर्मचाऱ्यांना मुदतवाढ देतांना data entry बाबत आढावा घेऊन निर्णय घेण्यात यावा.
(२) उप मुख्य कार्यकारी अधिकारी (पाणी व स्वच्छता) / पंचायत - अ) संनियंत्रण व मूल्यमापन प्रणालीच्या मोडूल्स मध्ये संबंधितांकडून वेळेत अचूक माहिती भरली जाण्याकरिता संबंधितांना सूचित करणे.
आ) कार्यकरी अभियंता (ग्रापापु, मजिप्रा), वरिष्ठ भु- वैज्ञानिक, संनियंत्रण व मूल्यमापन तज्ञ (स्वच्छ भारत मिशन, राष्ट्रीय ग्रामीण पेयजल मिशन) यांची दर महिन्याला data entry बाबत आढावा बैठक घेऊन त्या संबंधीची माहिती राज्यस्तर कळविणे.
इ) प्रणाली मध्ये उद्भविलेल्या अडचणी व आवश्यक असलेले बदल उपलब्ध करून देण्यात येणाऱ्या प्रारुपा मध्ये राज्यस्तरावर पाठविणे.
ई) राज्य स्तरावरून सदर प्रणाली विषयक देण्यात येणाऱ्या सूचनांची अंबलबजावणी करण्याबाबत संबंधितांना सूचित करणे.
उ) संनियंत्रण व मूल्यमापन प्रणाली विषयी राज्य स्तरावरून प्राप्त सूचनांच्या अनुषंगाने प्रशिक्षण कार्यक्रम आयोजित करणे.
ऊ) ज्या अधिकाऱ्यांरी/कर्मचारी/तज्ञांद्वारे सदर प्रणालीमध्ये वेळेत data entry करण्यात आली नाही अश्या अधिकाऱ्यांची माहिती पुढील आवश्यक कार्यवाही साठी मुख्य कार्यकारी अधिकारी, जिल्हा परिषद यांना तिमाही बैठकीत सादर करावा.
पृष्ठ १० पैकी ६
# Page 7
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
ए) शासन निर्णय क्र. संकीर्ण-२०१२/ प्र. क्र. ७२ / पापु- ७, दि. १/११/२०१२ नुसार जिल्हा पाणी व स्वच्छता मिशन कक्ष येथील कर्मचाऱ्यांना प्रोत्साहन भत्ता देतांना data entry बाबत आढावा घेऊन निर्णय घेण्यात यावा.
ऐ) आपल्या अधिपत्याखाली असलेल्या या प्रणालीतील मोडयूल मधील माहितीचे प्रत्येक महिन्यात परिक्षण (Data Audit) करणे व याबाबतचा अहवाल पुढील महिन्याच्या १० तारखेपर्यंत राज्य स्तरावर सादर करणे.
जलस्वराज्य-२ कार्यक्रमाचा कालावधीत उप मुख्य कार्यकारी अधिकारी (पाणी व स्वच्छता)
हे पद कार्यरत राहील. जलस्वराज्य-२ कार्यक्रम संपुष्टात आल्यानंतरच्या कालावधीत
विभागाकडून उक्त पदाची निर्मिती न झाल्यास सदरील काम हे उप मुख्य कार्यकारी अधिकारी
(पंचायत) यांच्याकडे सोपविण्यात येईल.
(३) कार्यकारी अभियंता (ग्रापापु, मजीप्रा) अ) संनियंत्रण व मूल्यमापन प्रणाली मध्ये पाणी पुरवठा संबंधी उपलब्ध मोडूल्स मध्ये संबंधित यंत्रणे कडून data entry करून घेण्याबाबत मार्गदर्शन करणे व वेळेत अचूक data entry करून घेण्यावर देखरेख ठेवणे.
आ सदर मोडूल्स बाबत उद्भविलेल्या अडचणी व आवश्यक असलेले बदल उप मुख्य कार्यकारी अधिकारी (पाणी व स्वच्छता) यांचे मार्फत राज्यस्तरावर पाठविणे.
इ) आपल्या अधिपत्याखाली असलेल्या या प्रणालीतील मोडयूल मधील माहितीचे प्रत्येक महिन्यात परिक्षण (Data Audit) करणे व याबाबतचा अहवाल पुढील महिन्याच्या १० तारखेपर्यंत राज्य स्तरावर सादर करणे.
(४) वरिष्ठ भु- वैज्ञानिक अ) संनियंत्रण व मूल्यमापन प्रणाली मध्ये भूजल संबंधी उपलब्ध मोडूल्स मध्ये संबंधित यंत्रणे कडून data entry करून घेण्याबाबत मार्गदर्शन करणे व वेळेत अचूक data entry करून घेण्यावर देखरेख ठेवणे.
आ) सदर मोडूल्स बाबत उद्भविलेल्या अडचणी व आवश्यक असलेले बदल उप मुख्य कार्यकारी अधिकारी (पाणी व स्वच्छता) यांचे मार्फत राज्यस्तरावर पाठविणे.
इ) आपल्या अधिपत्याखाली असलेल्या या प्रणालीतील मोडयूल मधील माहितीचे प्रत्येक महिन्यात परिक्षण (Data Audit) करणे व याबाबतचा अहवाल पुढील महिन्याच्या १० तारखेपर्यंत राज्य स्तरावर सादर करणे.
(५) कार्यालय अधीक्षक, जलस्वराज्य-२ कार्यक्रम अ) संनियंत्रण व मूल्यमापन प्रणाली मध्ये संबंधित यंत्रणेकडून वेळेत अचूक माहिती भरली कि नाही याबाबत आढावा घेण्यासाठी उप मुख्य कार्यकारी अधिकारी (WATSAN / पंचायत) यांना मदत करणे व त्यांनी दिलेल्या सूचनांनुसार संनियंत्रण व मूल्यमापन प्रणाली विषयक कामे करणे.
पृष्ठ १० पैकी ७
# Page 8
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
जलस्वराज्य-२ कार्यक्रमाकरिता निर्माण करण्यात आलेल्या सदर पदाचा कार्यकाळ जलस्वराज्य-२ कार्यक्रम समाप्त झाल्यानंतर सदर पद संपुष्टात येणार आहे. यास्तव सदर पदाच्या जिल्हा स्तरावरील संनियंत्रण व मूल्यमापन गटातील समावेशाबाबत या विभागाद्वारे स्वतंत्रपणे निर्णय घेण्यात येईल.
(६) संनियंत्रण व मूल्यमापन तज्ञ (स्वच्छ भारत मिशन, राष्ट्रीय ग्रामीण पेयजल मिशन) - अ) सदर प्रणाली करिता आवश्यक User ID तयार करणे व त्यास प्रणाली मधील Role assign करून देणे.
आ) संनियंत्रण व मूल्यमापन प्रणाली मध्ये संबंधित यंत्रणेकडून वेळेत अचूक माहिती भरली कि नाही याबाबत नियमितपणे आढावा घेवून याबाबतची सद्यस्थिती जिल्हा स्तरीय गटाच्या सदस्य सचिव व अध्यक्ष यांना अवगत करणे.
इ) सदर प्रणाली संबंधी जिल्हास्तरावर प्रशिक्षण कार्यक्रम आयोजित करून प्रणाली संबंधी मार्गदर्शन करणे.
ई) संनियंत्रण व मूल्यमापन प्रणालीच्या अद्ययावत राहण्यासाठी वरिष्ठांनी दिलेल्या सूचनांनुसार कामे करणे.
०२. संनियंत्रण व मूल्यमापन प्रणालीची प्रभावी अंमलबजावणी करण्याकरीता खालीलप्रमाणे
उपाययोजना करण्यात याव्यात.
अ) सदर प्रणालीमधील माहिती अद्ययावत राहण्याच्या अनुषंगाने प्रणालीतील विषयनिहाय
मोड्यूल्सची माहिती अद्ययावत केली असल्याबाबतचा अहवाल संबंधित यंत्रणांचे प्रमुख /
संबंधित मुख्य कार्यकारी अधिकारी यांचेकडून स्वाक्षरीत करुन अर्थसंकल्प प्रस्तावासोबत
पाठविणे बंधनकारक करण्यात येत आहे. तसेच, अर्थसंकल्पिय निधी वितरीत करताना
उपरोक्त प्रमाणे प्रणालीची अद्ययावत माहिती सादर केल्यानंतरच निधी खर्चासाठी उपलब्ध
करुन देण्यात येईल.
आ) ज्या अधिकाऱ्यां/कर्मचाऱ्यांद्वारे सदर प्रणालीमध्ये वेळेत data entry करण्यात आली नाही
अशा अधिकाऱ्यांच्या/ कर्मचाऱ्यांच्या गोपनीय अहवालामध्ये त्यांच्यालगतच्या गोपनीय अहवाल
प्रतिवेदन करणाऱ्या अधिकाऱ्यांनी याबाबतची नकारात्मक नोंद घेऊन त्यानुसार गुणांकन
देण्यात यावे.
पृष्ठ १० पैकी ८
# Page 9
शासन निर्णय क्रमांकः जस्वप्र-०३१९/प्र.क्र.४६/पापु-११, दिनांक : १४.८.२०१९
इ) ज्या अधिकारी / कर्मचारी यांच्याद्वारे सदर प्रणालीमध्ये वेळेत data entry करण्यात आली
नाही अशा अधिकाऱ्यांना वार्षिक वेतनवाढ देतांना data entry बाबतचा आढावा घेण्यात यावा.
असा आढावा हा वेतनवाढ मंजूर वा निश्चित करणाऱ्या सक्षम प्राधिकाऱ्यांनी घ्यावा. प्रणालीत
माहिती अद्यावत करण्यास कसूर करणाऱ्यांना (शासकीय / कंत्राटी) सदरील माहिती
प्रणालीवर अद्यावत होईस्तोवर वेतनवाढ मंजूर करण्यात येवू नये. तसेच, अशा अधिकारी /
कर्मचाऱ्यांना याबाबत लेखी समज देण्यात यावी.
ई) शासन निर्णय, पाणी पुरवठा व स्वच्छता विभाग, क्र. संकीर्ण-२०१२/ प्र. क्र. ७२/ पापु- ७,
दि. १/११/२०१२ नुसार जिल्हा पाणी व स्वच्छता मिशन कक्ष अंतर्गत कर्मचाऱ्यांना मुदतवाढ
देतांना data entry बाबत आढावा घेऊन निर्णय घेण्यात यावा.
# Page 10