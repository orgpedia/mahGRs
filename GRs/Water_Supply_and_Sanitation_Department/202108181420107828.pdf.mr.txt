# Page 1
जल जीवन मिशन अंतर्गत मौजे अंबर्ले, (ता. माणगाव, जि. रायगड) नळ पाणी पुरवठा योजनेस प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: ग्रापापु-१२२१/प्र.क्र.५४/पापु-०६ (१३)
७ वा मजला, गोकुळदास तेजपाल रुग्णालय संकुल,
मंत्रालय, मुंबई - ४०० ००१.
तारीख: १८ ऑगस्ट, २०२१.
वाचा:
१) शासन निर्णय क्रमांक: ग्रापाधो-१२०८/प्र.क्र.५२/पापु-०७, दिनांक ०९ ऑक्टोबर, २०१३ २) शासन निर्णय क्रमांकः ग्रापाधो-१११४/प्र.क्र.५२/पापु-०७, दिनांक १७ ऑक्टोबर, २०१४ ३) शासन निर्णय क्रमांकः ग्रापाधो-१११५/प्र.क्र.२२/पापु-०७, दिनांक १६ फ़ेब्रुवारी, २०१५ ४) शासन निर्णय क्रमांक: ग्रापाधो-१११४/प्र.क्र.६१/पापु-०७, दिनांक १५ जून, २०१५ ५) शासन निर्णय क्रमांक: ग्रापाधो-२०१८/प्र.क्र.१७१/पापु-०७, दिनांक ११ फेब्रुवारी, २०१९ ६) शासन निर्णय क्रमांक जजमि-२०१९/प्र.क्र.१३८/पापु-१०(७), दिनांक ४ सप्टेंबर, २०२० ७) अधीक्षक अभियंता तथा समन्वयक, भारत निर्माण कक्ष, कोकण विभाग, ठाणे यांचे आदेश बाब-१, क्र.भानिक/कोवि/तांशा/१०/२०२०, दिनांक १२ मार्च, २०२०.
८) मुख्य कार्यकारी अधिकारी, जिल्हा परिषद, रायगड यांचे पत्र क्रमांक राजिप/ग्रापापू/ वशी/प्रशा-४/०२८२६/२०२०, दिनांक ०४ फेब्रुवारी, २०२१ ९) शासन निर्णय क्रमांक जजीमि-२०१९/प्र.क्र.१३८(भाग-२)/पापु-१०, दिनांक १० मार्च, २०२१
प्रस्तावना: मौजे अंबर्ले (ता. माणगाव, जि. रायगड ) नळ पाणी पुरवठा योजनेचा दरडोई खर्च हा विहित निकषापेक्षा जास्त असल्यामुळे सदर नळ पाणी पुरवठा योजनेस मंजूरी देण्याबाबतचा प्रस्ताव मुख्य कार्यकारी अधिकारी, रायगड जिल्हा परिषद, अलिबाग यांनी संदर्भ क्रमांक ८ अन्वये शासनाच्या मान्यतेकरीता सादर केला आहे. प्रस्तुत नळ पाणी पुरवठा योजनेच्या प्रस्तावास अधीक्षक अभियंता तथा समन्वयक, भारत निर्माण कक्ष, कोकण विभाग, ठाणे यांच्या संदर्भ क्रमांक ७ च्या आदेशान्वये तांत्रिक मान्यता प्रदान केली आहे. तसेच मुख्य अभियंता, महाराष्ट्र जीवन प्राधिकरण, प्रादेशिक विभाग, ठाणे यांच्या अध्यक्षतेखालील तांत्रिक समितीच्या दिनांक १३ सप्टेंबर, २०१९ रोजीच्या बैठकीत मंजूरी देण्यात आली आहे. त्यामुळे अंबर्ले (ता. माणगाव, जि. रायगड ) ग्रामीण नळ पाणी पुरवठा योजनेच्या रु. २२५.९२ लक्ष ढोबळ इतक्या किंमतीच्या अंदाजपत्रकास जल जीवन मिशन कार्यक्रमांतर्गत प्रशासकीय मान्यता देण्याची बाब शासनाच्या विचाराधीन होती.
शासन निर्णय:
मौजे अंबर्ले (ता. माणगाव, जि. रायगड) येथील ५५ लिटर दरडोई दर दिवशी क्षमतेच्या रु.६,५१५/- इतका दरडोई खर्च (३ कि.मी. वरील व सोलार पॅनल यावरील खर्च वगळून) असलेल्या
# Page 2
शासन निर्णय क्रमांक: ग्रापापु-१२२१/प्र.क्र.५४/पापु-०६(१३)
नळ पाणी पुरवठा योजनेच्या रु.२२५.९२ लाख (अक्षरी रुपये दोन कोटी पंचवीस लक्ष ब्याण्णव हजार फक्त) इतक्या ढोबळ किंमतीच्या अंदाजपत्रकास व आराखड्यास जल जीवन मिशन कार्यक्रमांतर्गत खालील अटी व शर्तींची पुर्तता करण्याच्या अधिन राहून प्रशासकीय मान्यता देण्यात येत आहे.
१) सदर योजनेची अंमलबजावणी मुख्य कार्यकारी अधिकारी, जिल्हा परिषद, रायगड यांच्यामार्फत करण्यात यावी. योजनेची अंमलबजावणी पूर्ण झाल्यानंतर किमान १ वर्षे योजना चालविणे कंत्राटदारावर बंधनकारक राहील. योजना यशस्वीरित्या पूर्ण झालेली आहे याची खात्री मुख्य कार्यकारी अधिकारी, जिल्हा परिषद, रायगड यांनी करावी. तसेच योजनेच्या देखभाल दुरुस्तीसाठी संदर्भाधीन क्र. २ येथील दिनांक १७ ऑक्टोबर, २०१४ रोजी च्या शासन निर्णयातील मार्गदर्शक सूचनांचा अवलंब करावा.
२) संदर्भ क्रमांक ५ येथील दिनांक ११ फेब्रुवारी, २०१९ व संदर्भ क्रमांक ९ येथील दिनांक १० मार्च, २०२१ रोजीच्या शासन निर्णयातील तरतूदींचा अवलंब करावा.
३) योजनेची अंमलबजावणी होऊन कंत्राटदारामार्फत योजना किमान १ वर्ष चालविण्यात येणार असली तरी ग्रामस्थांकडून या एक वर्षाचीही पाणीपट्टी वसूल करण्यात यावी. वसूल करण्यात आलेली पाणीपट्टी योजना चालविणाऱ्या संस्थेस देण्यात यावी.
४) संदर्भ क्रमांक ६ येथील दिनांक ०४ सप्टेंबर, २०२० रोजीच्या शासन निर्णयातील तरतूदीनुसार केंद्र शासनाच्या जल जीवन मिशनच्या मार्गदर्शक तत्वानुसार पाणी पुरवठा योजनेच्या देखभाल दुरुस्तीकरीता योजनेच्या किंमतीच्या १० टक्के रक्कम लोकवर्गणीच्या स्वरुपात ग्रामपंचायतीकडे ठेवणे आवश्यक राहील. सदर रक्कम जमा करुन घेण्याची जबाबदारी ग्रामपंचायत व जिल्हा परिषदेची राहील.
५) सदर गावाचा जल जीवन मिशनच्या मार्गदर्शक सूचनेनुसार काम सुरु करण्यापूर्वी गाव कृती आराखडा तयार करणे आवश्यक आहे.
६) सदर योजनेतून प्रत्येक घरास नळ जोडणी देणे आवश्यक आहे. या दृष्टीने आतापर्यंत दिलेल्या नळ जोडणी व पुढे द्यावयाच्या नळ जोडणीबाबत IMIS वर माहिती नोंदविणे आवश्यक आहे. नवीन जोडणीबाबत आवश्यक ते नियोजन करण्याची जबाबदारी ग्रामपंचायतीची राहील.
७) योजनेची कामे विहित पद्धतीने ई-निविदा मागविण्यात येऊन करावीत.
८) योजनेसाठी आवश्यक भूसंपादन व इतर सर्व परवानग्या विहित वेळेत प्राप्त करुन घेण्यात याव्यात.
९) योजनेमध्ये १०० टक्के घरगुती नळ जोडण्यांचा व मीटरचा समावेश करण्यात यावा. तसेच किमान ८० % नळजोडणी धारकाकडून स्वखर्चाने मीटर जोडणी घेण्याबाबत हमीपत्र घेण्यात यावे व त्याची एक प्रत लॅमिनेट करुन नळ जोडणी धारकास द्यावी व एक प्रत ग्रामपंचायतीकडे ठेवण्यात यावी.
तद्नंतरच कार्यारंभ आदेश देण्यात यावेत.
१०) सदर योजनेचा वापर हंगामी स्वरुपात होऊ नये याकरीता योजनेत समाविष्ट गावातील अस्तित्वातील योजना चालविण्यात येऊ नयेत.
११)योजना चालविणे व देखभाल दुरूस्ती यासाठी येणारा खर्च भागविण्याकरिता संबंधित ग्रामपंचायतीने योजनेच्या अंमलबजावणीसाठी प्रस्तावामध्ये नमूद केल्यानुसार घरगुती, बिगर
पृष्ठ ४ पैकी २
# Page 3
शासन निर्णय क्रमांक: ग्रापापु-१२२१/प्र.क्र.५४/पापु-०६(१३)
घरगुती व संस्थात्मक नळजोडणी धारकासाठी पाणी पट्टीचा दर निश्चित करावा व त्यात कालपरत्वे वाढ करण्यात यावी.
१२)वसूल करण्यात आलेल्या पाणीपट्टीपैकी २० टक्के पाणीपट्टी ही मोठ्या देखभाल दुरुस्तीकरीता योजना राबविणाऱ्या संस्थेकडे ठेवण्यात यावी. योजनेच्या पाईप्स या उपांगाची देखभाल दुरुस्ती प्रत्येक ५ वर्षांनी व इतर उपांगाची देखभाल दुरुस्ती प्रत्येक ३ वर्षानी करावी.
१३) योजना चालविणे, त्याचे परिरक्षण व देखभाल दुरुस्ती यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत/अनुदान उपलब्ध करून देण्यात येणार नाही.
१४)सदर योजनेतील गाव हागणदारी मुक्त असले तरी ते नेहमीच हागणदारी मुक्त राहील याबाबत खात्री करावी.
१५) कोणत्याही कारणाने योजनेच्या खर्चात वाढ झाल्यास शासनाकडून जादा अनुदान उपलब्ध करून देण्यात येणार नाही.
१६) सदर योजनेच्या तांत्रिक मान्यतेच्या आदेशातील अटींची पुर्तता करण्यात यावी.
१७)संदर्भाधीन क्र. ४ येथील दिनांक १५ जून, २०१५ च्या शासन निर्णयातील तरतुदीनुसार योजनेचे त्रयस्थ तांत्रिक परीक्षण करणे अनिवार्य राहील.
१८) योजना स्वयंनिर्भर होण्यासाठी आवश्यक पाणीपट्टी निश्चित करणे व त्यात आवश्यकतेनुसार वाढ करणे ग्रामपंचायतीस बंधनकारक राहील. याबाबत जिल्हा परिषदेच्या अधिकाऱ्यांनी ग्रामसभेत ग्रामस्थांना स्पष्टपणे सविस्तर माहिती द्यावी व त्यानंतरच योजनेच्या कामास सुरूवात करावी.
१९) योजनेची अंमलबजावणी पूर्ण झाल्यानंतर संबंधित अंमलबजावणी यंत्रणेने योजना पूर्णत्वाचा दाखला सक्षम प्राधिकाऱ्याकडे सादर करणे बंधनकारक राहील.
२०) योजनेच्या अंमलबजावणीमध्ये कोणत्याही स्वरुपाची अनियमितता, अपहार अथवा गैरव्यवहाराच्या बाबी निदर्शनास आल्यास अनियमिततेस जबाबदार संबंधित अधिकारी / कर्मचारी शिस्तभंगविषयक कारवाईस पात्र राहतील.
२१)जल जीवन मिशन कार्यक्रमांतर्गत ग्रामीण पाणीपुरवठा योजनांकरीता विहित केलेली मानके पूर्ण करणे बंधनकारक राहील.
२२)योजनेच्या प्रगतीप्रमाणे खर्चाची उपयोगिता प्रमाणपत्रे व योजनेच्या पुर्णत्वाचे दाखले संबंधित अंमलबजावणी यंत्रणांकडून प्राप्त करुन घेवून शासनास सादर करण्याची जबाबदारी राज्य पाणी व स्वच्छता मिशन (SWSM), बेलापूर यांची राहील.
२. या योजनेवर होणारा खर्च मागणी क्रमांक वाय-०२, २२१५ पाणी पुरवठा व स्वच्छता, १०२ ग्रामीण पाणी पुरवठा कार्यक्रम, जल जीवन मिशन कार्यक्रम (केंद्र हिस्सा) ३१ सहाय्यक अनुदाने (वेतनेत्तर) (२२१५ ९७९१) (२२१५ ९८४४) (२२१५ ९८५३), जल जीवन मिशन कार्यक्रम (राज्य हिस्सा) (२२१५ २०७१) (२२१५ ए०९७) (२२१५ ए०६१) या लेखाशीर्षाखालील मंजूर अनुदानातून भागविण्यात यावा व त्याखाली अंतिमत: खर्ची टाकण्यात यावा.
पृष्ठ ४ पैकी ३
# Page 4
शासन निर्णय क्रमांक: ग्रापापु-१२२१/प्र.क्र.५४/पापु-०६(१३)