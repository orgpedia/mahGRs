# Page 1
स्वच्छ भारत मिशन (ग्रा) टप्पा- I अंतर्गत राज्यस्तरावरून करण्यात येणाऱ्या खरेदीकरिता “राज्यस्तरीय प्रशासकीय विभाग खरेदी समिती” गठीत करण्याबाबत व खरेदी अधिकारी निश्चित करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः खरेदी -२०२३/प्र. क्र. १५६/पापु -१६
७ वा मजला, जी.टी. रूग्णालय संकुल,
लोकमान्य टिळक मार्ग, मंत्रालय, मुंबई - ४०० ००१.
दिनांक : २५ सप्टेंबर, २०२३.
वाचा : १) उद्योग, ऊर्जा व कामगार विभाग शासन निर्णय क्र. भांखस-२०१४/प्र.क्र. ८२/भाग-III/उद्योग-४, दिनांक ०१.१२.२०१६.
२) अभियान संचालक, स्वच्छ भारत मिशन (ग्रा) यांचे पत्र क्र.स्वभामि- २०२३/प्र.क्र.२५/पापु-०६, दि.
३१ ऑगस्ट, २०२३
प्रस्तावना: उद्योग, उर्जा व कामगार विभागाच्या संदर्भाधीन दिनांक ०१.१२.२०१६ च्या शासन निर्णयान्वये शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका निर्गमित केली आहे. सदर नियमपुस्तिकेतील परिच्छेद क्रमांक २.९.२ मध्ये “ राज्यस्तरीय प्रशासकीय विभाग खरेदी समिती ”ची रचना दिली आहे. तसेच नियम क्र. २.१० मध्ये खरेदी अधिकारी एक किंवा अनेक निश्चित करण्याची तरतुद करण्यात आली आहे. सदर बाब विचारात घेऊन पाणी पुरवठा व स्वच्छता विभागांतर्गत स्वच्छ भारत मिशन (ग्रा) टप्पा-|| अंतर्गत राज्यस्तरावरून करण्यात येणाऱ्या खरेदी प्रक्रिया / Empanellment करिता “राज्यस्तरीय प्रशासकीय विभाग खरेदी समिती” गठीत करण्याची बाब शासनाच्या विचाराधीन होती.
शासन निर्णय: उद्योग, उर्जा व कामगार विभागाच्या दिनांक ०१.१२.२०१६ च्या शासन निर्णयामध्ये शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारीत नियमपुस्तिकेतील परिच्छेद क्रमांक २.९.२ व २.१० मधील तरतुदीनुसार पाणी पुरवठा व स्वच्छता विभागासाठी स्वच्छ भारत मिशन (ग्रा) टप्पा- ॥ अंतर्गत राज्यस्तरावरून करण्यात येणाऱ्या खरेदी प्रक्रिया/ Empanellment करिता खालीलप्रमाणे “राज्यस्तरीय प्रशासकीय विभाग खरेदी समिती” गठीत करण्यात येत आहे. त्याचप्रमाणे विभाग पुरवठादाराबरोबर विभागाच्या वतीने करार करण्यासाठी कक्ष अधिकारी (पापु - ०८), पाणी पुरवठा व स्वच्छता विभाग, मंत्रालय यांना खरेदी अधिकारी निश्चित करण्यात येत आहे.
# Page 2
शासन निर्णय क्रमांकः खरेदी-२०२३/प्र.क्र.१५६/पापु-१६
-----------------------------------------------------------------------------------------------
|  | अ.क्र. |  |  | तपशील |  |  | समिती पद |  |
| १ | प्रधान सचिव, पाणी पुरवठा व स्वच्छता विभाग, मंत्रालय. | अध्यक्ष |
| २ | सह सचिव (स्वच्छ भारत मिशन), पाणी पुरवठा व स्वच्छता विभाग, मंत्रालय. | सदस्य |
| ३ | लेखा व कोषागार संचालनालयातील गट अ किंवा गट ब दर्जाचा लेखाधिकारी. | निमंत्रित |
| ४ | उद्योग सह संचालक (भांख), उद्योग संचालनाचा प्रतिनिधी. | निमंत्रित |
| ५ | अन्य विभागांकडून कोणताही निमंत्रित, आवश्यकता असल्यास. | निमंत्रित |
| ६ | कार्यकारी अभियंता (स्व.भा.मि.), राज्य पाणी व स्वच्छता मिशन, बेलापूर, नवी मुंबई. . | निमंत्रित |
| ७ | अवर सचिव (पापु १६), पाणी पुरवठा व स्वच्छता विभाग, मंत्रालय. | सदस्य सचिव |
-----------------------------------------------------------------------------------------------
०२. सदर समितीने राज्यस्तरावरुन प्रशासकीय विभागासाठी आवश्यक खरेदी करतांना संदर्भाधीन दिनांक ०१.१२.२०१६ च्या शासन निर्णयामध्ये नमूद केल्याप्रमाणे कार्यालयीन खरेदीसाठीच्या कार्यपध्दतीच्या नियमपुस्तिकेतील तरतुदीनुसार व वस्तु सेवांची खरेदी करण्यासाठी केंद्र शासनाने विकसित केलेल्या गर्व्हमेंट ई– मार्केट प्लस (Gem) पोर्टलवर खरेदी प्रक्रीया पूर्ण करण्याची कार्यवाही करावी.
०३. सदर शासन निर्णय उद्योग, उर्जा व कामगार विभाग, शासन निर्णय क्र. भांखस-२०१४/ प्र.क्र.८२/भाग-II/उद्योग-४, दिनांक ०१ डिसेंबर, २०१६ मधील तरतुदीनुसार निर्गमित करण्यात येत आहे.
०४. उक्त समिती खरेदीच्या कार्यपध्दतीची नियमपुस्तिकेतील निर्देशांचे पालन करील. नियमपुस्तिकेतील विहित केलेल्या गर्व्हमेंट ई-मार्केट प्लस (Gem) पोर्टलवर खरेदी करावयाच्या बाबीसंबंधित सर्व निर्णय समितीला घेता येतील.
०५. विभाग प्रमुखांनी खरेदीचे वित्तीय मर्यादेचे अधिकार समितीला प्रदान केले आहेत. समितीने त्यांचे वित्तीय अधिकाराच्या मर्यादेत खरेदी प्रक्रीया राबवावी. रू.१०,००,०००/- (रूपये दहा लक्ष) पर्यंतच्या खरेदीस समितीची मान्यता घेण्याची आवश्यकता नाही.
# Page 3