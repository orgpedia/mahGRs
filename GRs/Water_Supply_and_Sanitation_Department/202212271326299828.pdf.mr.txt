# Page 1
जल जीवन मिशन कार्यक्रमांतर्गत रायगड जिल्ह्यातील योजनांना सुधारीत प्रशासकीय मान्यता देणेबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: जजिमि- २०२२/प्र.क्र.८९२/पापु-१०
७ वा मजला, गोकुळदास तेजपाल रुग्णालय संकुल, मंत्रालय, मुंबई - ४०० ००१
तारीख: १२ जानेवारी, २०२३.
वाचा - १) शासन निर्णय क्रमांक, पाणी पुरवठा व स्वच्छता विभाग क्र. ग्रापाधो -२०१९/प्र.क्र.८१/पापु-०७, दिनांक २० ऑक्टोबर, २०२२ २) मुख्य कार्यकारी अधिकारी, रायगड जिल्हा परिषद अलिबाग यांचे पत्र क्र.राजिप/ग्रापापू/वशी/प्रशा -४/५४०२/२०२२, दि.०३.१२.२०२२ प्रस्तावना संदर्भिय क्र.१ दि.२०.१०.२०२२ च्या शासन निर्णयान्वये ग्रामीण पाणी पुरवठा योजनांच्या कंत्राटांमधील वस्तु व सेवा कराबाबत सूचना देण्यात आलेल्या आहेत. त्यानुसार शासकीय सेवांसाठी दि.१८.०७.२०२२ पासून वस्तु व सेवा कराचा दर १८% घेणेबाबत सूचित करण्यात आले आहे. त्याअनुषंगाने जल जीवन मिशन अंतर्गत शासनस्तरावरुन रायगड जिल्ह्यातील ज्या योजनांना १२% दरानुसार प्रशासकीय मान्यता देण्यात आली आहे; अशा योजनांकरीता वस्तु व सेवा कर १८% नुसार घेणेबाबत मुख्य कार्यकारी अधिकारी, रायगड जिल्हा परिषद, अलिबाग यांनी संदर्भिय क्र.२ अन्वये विनंती केली आहे. त्यानुसार अशा योजनांना सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय
जल जीवन मिशन अंतर्गत शासनस्तरावरुन रायगड जिल्ह्यातील सोबतच्या परिशिष्टात नमुद ज्या योजनांना १२% दरानुसार प्रशासकीय मान्यता देण्यात आली आहे अशा परिशिष्टात नमुद २६ योजनांची परिशिष्टातील स्तंभ क्र. ७ मध्ये १८% जी.एस.टी. नुसार नमुद किंमतीस खालील अटींच्या अधीन सुधारीत प्रशासकीय मान्यता देण्यात येत आहे.
१. उपरोक्त नमुद सुधारित किंमतीत उर्वरित सर्व कामे जल जीवन मिशन कार्यक्रमाच्या विहीत कालमर्यादेत पूर्ण होतील याची जबाबदारी कार्यकारी अभियंता, जिल्हा परिषद, रायगड यांची राहील.
२. या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत मिळणार नाही.
# Page 2
शासन निर्णय क्रमांक : जजिमि-२०२२/प्र.क्र.८९२/ पापु-१०
४. ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. कार्यकारी अभियंता, जिल्हा परिषद, रायगड यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायत / जिल्हा परिषदेचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
५. सदर योजना पुर्ण झाल्यावर स्थानिक स्वराज्य संस्थेने (संबधित ग्रामपंचायत/ जिल्हा परिषद) योजना हंस्तातरित करुन घेणे बंधनकारक राहील. तसेच योजनेचे लेखे बंद करण्यात यावेत.
६. सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/जिल्हा परिषद यांची राहील.
७. हगणदारीबाबतच्या प्रचलित धोरणानुसार कार्यवाही करण्यात यावी.
८. प्रस्तुत योजना कोणत्याही परिस्थितीत पुनर्सुधारीत केली जाणार नाही याची जबाबदारी जिल्हा परिषदेची राहील.
२. या योजनेवर होणारा खर्च जल जीवन मिशन कार्यक्रमांतर्गत वेळोवेळी निर्गमित केलेल्या मार्गदर्शक सुचनांप्रमाणे मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
३. या योजनेस सुधारीत प्रशासकीय मान्यता ही वित्त विभाग शासन निर्णय क्र.विअप्र २०१३/प्र.क्र.३०/२०१३ / विनियम, भाग-२, दि. १७.०४.२०१५ मधील भाग पहिला, उपविभाग - ३, अ.क्र. ६, परिच्छेद क्र.२७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहे.
# Page 3
# Page 4
# Page 5
# Page 6
# Page 7
# Page 8