# Page 1
टंचाई कालावधी सन २०१५-१६ मध्ये लातूर शहरातील टँकरने पाणी पुरवठा या उपाययोजनेवरील झालेल्या खर्चास कार्योत्तर प्रशासकीय मान्यता देण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१६/प्र.क्र.३७/पापु-१४
गोकुळदास तेजपाल रुग्णालय इमारत संकुल, लोकमान्य टिळक मार्ग,
मंत्रालय, मुंबई ४०० ००१
तारीख: १५ जून, २०२१
वाचा : १. विभागीय आयुक्त, औरंगाबाद यांचे पत्र क्रमांक : जा.क्र. २०२०/मशाका-२/पाटं/कावि-५२३, दि.०७.०७.२०२०.
२. मा. मंत्रिमंडळ उपसमितीच्या दि. १२.०५.२०२१ रोजीच्या बैठकीचे इतिवृत्त.
प्रस्तावाना: सन २०१५-१६ या टंचाई कालावधीत लातूर शहरात निर्माण झालेल्या पिण्याच्या पाण्याच्या टंचाई निवारणासाठी टँकरने पाणी पुरवठा करण्यात आला होता. त्यासाठी मंत्रिमंडळ उपसमितीने दि.३०.०३.२०१६ च्या बैठकीत घेतलेल्या निर्णयानुसार मदत व पूनर्वसन विभागाकडून रु.७०६.९० लाख इतके अनुदान देय असताना जिल्हाधिकारी, लातूर यांच्याकडून लातूर महानगरपालिकेस टँकरने पाणी पुरवठा करण्याच्या उपाययोजनेसाठी रु.९१४.८० लाख इतका निधी वितरीत करण्यात आला. संदर्भाधिन क्र ०१ पत्रान्वये विभागीय आयुक्त, औरंगाबाद यांनी जिल्हाधिकारी, लातूर यांच्याकडून वितरिक्त रु. २०७.९० लाख अतिरिक्त रक्कमेस कार्योत्तर प्रशासकीय मान्यता देण्याबाबत प्रस्ताव सादर केला आहे.
संदर्भ क्र. ०२ नुसार मा. मंत्रीमंडळ उपसमितीच्या दि. १२.०५.२०२१ रोजीच्या बैठकीत जिल्हाधिकारी, लातूर यांच्याकडून वितरीत रु.२०७.९० अतिरिक्त रक्कमेस कार्योत्तर प्रशासकीय मान्यता देण्याचा निर्णय झाला. सदर निर्णयानुसार लातूर महानगरपालिकेस जिल्हाधिकारी, लातूर यांच्याकडून वितरित करणेत आलेल्या शासन मान्यतेव्यतिरिक्त अतिरिक्त अनुदानास कार्योत्तर प्रशासकीय मान्यता देण्याची बाब शासनाच्या विचाराधीन होती.
शासन निर्णय : सन २०१५-१६ टंचाई कालावधीत लातूर शहरात पाणी पुरवठ्यासाठी टँकर उपाययोजनेवर झालेल्या रु. २,०७,९०,०००/- ( अक्षरी रु. दोन कोटी सात लाख नव्वद हजार फक्त) इतक्या खर्चास या शासन निर्णयान्वये कार्योत्तर प्रशासकीय मान्यता देण्यात येत आहे.
# Page 2
शासन निर्णय क्रमांक: टंचाई २०१६/प्र.क्र. ३७/पापु-१४
यावरील खर्च मागणी क्र. सी-०६, २२४५ नैसर्गिक आपत्तीच्या निवारणासाठी सहाय्य, ०१ - अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याच्या आकस्मिक निकडीच्या पुरवठा (२२४५ ००९३) (दत्तमत) (वेतनेत्तर)- ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमतः खर्ची टाकण्यात यावा.
हा शासन निर्णय, दिनांक १२ मे २०२१ रोजी झालेल्या मंत्रिमंडळ उपसमितीच्या बैठकीमध्ये घेण्यात आलेल्या निर्णयानुसार निर्गमित करण्यात येत आहे.