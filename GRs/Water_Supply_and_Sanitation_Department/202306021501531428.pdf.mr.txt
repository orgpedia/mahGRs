# Page 1
पाणी पुरवठा व स्वच्छता विभागातंर्गत ई-ऑफीस प्रणाली व संगणकीय साहीत्य लागणाऱ्या वस्तूंची खरेदी करण्यासाठी खरेदी समिती गठीत करण्याबाबत व खरेदी अधिकारी निश्चित करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः खरेदी-२०२३/ई-६२७४५०/संगणक शाखा
गोकुळदास तेजपाल रुग्णालय आवार, गो.ते. रुग्णालय संकुल इमारत, ७ वा मजला लोकमान्य टिळक मार्ग, मुंबई - ४०० ००१.
दिनांक : ०२ जून, २०२३.
वाचा : १) उद्योग, ऊर्जा व कामगार विभाग शासन निर्णय क्र. भांखस-२०१४/प्र.क्र.८२/भाग-I/ उद्योग-४, दिनांक ०१.१२.२०१६.
२) शा.नि.क्र.खरेदी २०२२/प्र.क्र.२०/पापु-०२. दि. १८ जुलै, २०२२
प्रस्तावना : उद्योग, ऊर्जा व कामगार विभागाच्या संदर्भाधीन दिनांक ०१.१२.२०१६ च्या शासन निर्णयान्वये शासकिय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारीत नियमपुस्तिका निर्गमित केलेली आहे. सदर नियमपुस्तिकेतील परिच्छेद क्रमांक २.९.३ मध्ये मंत्रालयीन प्रशासकिय विभाग (खुद्द) खरेदी समितीची रचना दिलेली आहे. तसेच नियम क्र. २.१० मध्ये खरेदी अधिकारी एक किंवा अनेक निश्चित करण्याची तरतुद करण्यात आली आहे. सदर बाब विचारात घेऊन पाणी पुरवठा व स्वच्छता विभागातंर्गत ई-ऑफीस प्रणाली व संगणकीय साहीत्य खरेदीसाठी नव्याने खरेदी समिती गठीत करण्याची बाब शासनाच्या विचाराधीन होती.
शासन निर्णयः उद्योग, ऊर्जा व कामगार विभागाच्या दिनांक ०१.१२.२०१६ च्या शासन निर्णयात शासकिय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारीत नियमपुस्तिकेतील परिच्छेद क्रमांक २.९.३ व २.१० मधील तरतुदीनुसार पाणी पुरवठा व स्वच्छता विभागासाठी ई-ऑफीस संबधित संगणक इत्यादी साहित्य खरेदीसाठी खालीलप्रमाणे खरेदी समिती गठीत करण्यात येत आहे. त्याच प्रमाणे विभाग/कार्यालय पुरवठादाराबरोबर विभागाच्या / कार्यालयाच्या वतीने करण्यासाठी कक्ष अधिकारी, संगणक शाखा यांना खरेदी अधिकारी निश्चित करण्यात येत आहे.
-------------------------------------------------------------------
| अ.क्र. | तपशील | समितीवरील पद |
| १. | संबंधित विभागाचे सह सचिव (संगणक शाखा) (खरेदी संबधीत) | अध्यक्ष |
| २. | उद्योग सह संचालक (भांख), उद्योग संचालानाचा प्रतिनिधी | निमंत्रीत |
| ३. | लेखा व कोषागारे संचालनालयाचे प्रतिनिधी | निमंत्रीत |
| ४. | संबधित अवर सचिव, संगणक शाखा | सदस्य |
| ५. | कक्ष अधिकारी, संगणक शाखा तथा खरेदी अधिकारी | सदस्य सचिव |
-------------------------------------------------------------------
# Page 2
शासन निर्णय क्रमांकः खरेदी-२०२३/ई-६२७४५०/संगणक शाखा
२. सदर समितीने विभागासाठी आवश्यक खरेदी करतांना संदर्भाधीन दिनांक ०१.१२.२०१६ च्या शासन निर्णयात नमूद केल्याप्रमाणे कार्यालयीन खरेदीसाठीच्या कार्यपध्दतीच्या नियमपुस्तिकेतील तरतुदीनुसार व वस्तु व सेवांची खरेदी करण्यासाठी केंद्र शासनाने विकसीत केलेल्या गर्व्हमेंट ई- मार्केट प्लस (Gem) पोर्टलवर खरेदी प्रक्रीया पूर्ण करण्याची कार्यवाही करावी.
३. सदर शासन निर्णय वित्त विभाग, शासन निर्णय क्र.विअप्र-२०१३/प्र.क्र.३०/२०१३/ विनियम, दिनांक १७ एप्रिल, २०१५ अन्वये वित्तीय अधिकार नियमपुस्तिका १९७८ भाग पहिला उपविभाग-२ अन्वये प्रदान केलेल्या अधिकारातील अनु.क्र.२७ समोरील नियम क्र. ७६ मधील तरतुदीनुसार निर्गमित करण्यात येत आहे.
उक्त समिती खरेदीच्या कार्यपध्दतीची नियमपुस्तिकेतील निर्देशांचे पालन करील. नियमपुस्तिकेतील विहित केलेल्या खरेदी कार्यपध्दतीचा अवलंब करुन तसेच वस्तु व सेवांची खरेदी करण्यासाठी केंद्र शासनाने विकसीत केलेल्या गर्व्हमेंट ई- मार्केट प्लस (Gem) पोर्टलवर खरेदी करावयाच्या बाबीसंबंधित सर्व निर्णय समितीला घेता येतील.
विभाग प्रमुखांनी खरेदीचे वित्तीय मर्यादेचे अधिकार समितीला प्रदान केले आहेत. समितीने त्यांचे वित्तीय अधिकाराच्या मर्यादेत खरेदी प्रक्रीया राबवावी. रु.१०,००,०००/- (रुपये दहा लाख ) लाखापर्यंतच्या खरेदीस समितीची मान्यता घेण्याची आवश्यकता नाही.