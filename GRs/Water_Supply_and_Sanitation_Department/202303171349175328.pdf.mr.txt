# Page 1
सावरी (ता. जि. गोंदिया ) नळ पाणी पुरवठा योजनेच्या सुधारित अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापापु- २०११/प्र.क्र.१७६ /पापु-१३
मंत्रालय, मुंबई - ४०० ०३२
तारीख: २८ मार्च, २०२३.
वाचा १) मूळ प्रशासकीय मान्यता आदेश शासन निर्णय क्र. किगका/१०९६/सीआर२२९ अ/ पापु-१०, दि.०७.०८.१९९६ २) कार्यकारी अभियंता, महाराष्ट्र जीवन प्राधिकरण, गोंदिया यांचे सुधारित तांत्रिक मान्यता आदेश, दि.०८.०४.२०२१ ३) अधिक्षक अभियंता, महाराष्ट्र जीवन प्राधिकरण, नागपूर यांचे पत्र क्र. मजीप्रामना/तांशा-२ / १९३१/११, दि.०८.०७.२०११ ४) मुख्य अभियंता, महाराष्ट्र जीवन प्राधिकरण, नागपूर यांचे पत्र क्र. मजीप्रामना/तांशा १/९९१/२०२२, दि.२६.०५.२०२२
प्रस्तावना सावरी (ता. जि. गोंदिया) नळ पाणी पुरवठा योजनेच्या रु.७४.५८ लाख इतक्या ढोबळ किंमतीच्या अंदाजपत्रकास किमान गरजा कार्यक्रमांतर्गत शासन निर्णय दि.०७.०८.१९९६ च्या आदेशान्वये मूळ प्रशासकीय मान्यता प्रदान केली आहे. या योजनेच्या रु.१०४.९५ लाख इतक्या ढोबळ किंमतीच्या अंदाजपत्रकास कार्यकारी अभियंता, महाराष्ट्र जीवन प्राधिकरण, गोंदिया यांनी सुधारित अंदाजपत्रकास दि.०८.०७.२०२१ रोजी सुधारित तांत्रिक मान्यता प्रदान केली आहे. त्यानुसार मुख्य अभियंता, महाराष्ट्र जीवन प्राधिकरण, नागपूर यांनी प्रस्तुत नळ पाणी पुरवठा योजनेच्या अंतिम देयक अदा करण्याच्या अनुषंगाने सुधारित प्रशासकीय मान्यता देण्याचा प्रस्ताव संदर्भाधिन पत्र क्र.४ अन्वये शासनास सादर केला होता. तद्अनुषंगाने प्रस्तुत योजनेच्या सुधारित आराखड्यास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय सावरी (ता. जि. गोंदिया) नळ पाणी पुरवठा योजनेचे अंतिम देयक अदा करणे व लेखेजोखे बंद करण्यासाठी रु.१०४.९५ लाख/- (ढोबळ) (अक्षरी एक कोटी चार लाख पंचाण्णव हजार ) एवढ्या सुधारित किमतीच्या अंदाजपत्रकास पुढील अटींच्या अधिन राहून सुधारित प्रशासकीय मान्यता देण्यात येत आहे.
अटी:
१) उपरोक्त नमूद पुनर्सुधारित किंमतीत योजनेची सर्व कामे पूर्ण करण्यात यावीत.
२) या योजनेस सहमती दिलेल्या मूळ प्रशासकीय मान्यतेच्या तसेच सुधारित तांत्रिक मान्यता देताना नमूद केलेल्या अटी व शर्तीचे काटेकोरपणे पालन करण्यात यावे.
# Page 2
शासन निर्णय क्रमांकः ग्रापापु २०११/प्र.क्र.१७६/पापु-१३
३) सदर योजना राबविणे, त्याचे परिरक्षण, दुरुस्त्या (विशेष दुरुस्त्या धरून) यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्रह नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत मिळणार नाही.
४) सदर योजना पूर्ण झाल्यानंतर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद, बुलडाणा यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधित ग्रामपंचायत / जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतीचे अधिकारी यांनी योजनेचे संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
५) सदर योजना पूर्ण झाल्यावर स्थानिक स्वराज संस्थेने ( संबंधित ग्रामपंचायत / जिल्हा परिषद) योजना हस्तांतरीत करून घेणे व चालविणे बंधनकारक राहील. तद्नंतर योजनेचे लेखे बंद करण्यात यावेत.
६) १०० टक्के नळ जोडणीबाबत आवश्यक ते नियोजन ग्रामपंचायतीकडून करण्यात यावे.
७) जल जीवन मिशन अंतर्गत आतापर्यंत दिलेल्या नळ जोडणीची नोंद तपासणे व यापुढे देण्यात येणाऱ्या नळ जोडणीबाबत आयएमआयएस प्रणालीवर माहिती वेळेत नोंदविणे आवश्यक आहे.
८) सन २०१३ मधील CAG च्या अहवालानुसार राज्यातील २१ टक्के पाणी पुरवठा योजना या देखभाल दुरुस्ती अभावी, वीजदेयक न भरल्यामुळे (Poor maintenance / nonpayment of electricity bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यतेनुसार वाढ करण्याची जबाबदारी संबंधित ग्रामपंचायत/जिल्हा परिषद यांची राहील.
९) हगणदारीबाबतच्या प्रचलित धोरणानुसार कार्यवाही करण्यात यावी.
१०) प्रस्तुत योजना कोणत्याही परिस्थितीत पुन: सुधारित केली जाणार नाही याची जबाबदारी महाराष्ट्र जीवन प्राधिकरण यांची राहील.
०२. या योजनेच्या सुधारित किमंतीतील वाढीव खर्च रु.३०.३७ लाख (अक्षरी रुपये तीस लाख सदतीस हजार फक्त ) हा मागणी क्र. वाय-०२, जिल्हा परिषद योजनांतर्गत अनुदाने (०२) (१५) नळाद्वारे पाणी पुरवठा योजना जल जीवन मिशन यासाठी अनुदान (राज्य हिस्सा५०%) (कार्यक्रम) ३१, सहायक अनुदाने (वेतनेत्तर) लेखाशीर्ष (२२१५ २०७१) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
०३. प्रस्तुत योजनेस पुनर्सुधारीत प्रशासकीय मान्यता ही नियोजन विभागाच्या अनौपचारीक संदर्भ क्र.१७०/१४४३, दि.०९.०६.२०१४ अन्वये तसेच वित्त विभागाच्या अनौपचारिक संदर्भ क्र. २७६ / व्यय ०३, दि.२०.०९.२०२२ अन्वये दिलेल्या मान्यतेच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः ग्रापापु २०११/प्र.क्र.१७६/पापु-१३