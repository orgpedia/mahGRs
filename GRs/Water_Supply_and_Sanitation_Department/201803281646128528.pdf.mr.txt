# Page 1
महाराष्ट्र सुजल व निर्मल अभियानांतर्गत प्रशासकीय मंजूरी देण्यात आलेल्या पाणी पुरवठा व मलनि:स्सारण योजनांना अनुदान वितरीत करण्याबाबत.मोर्शी नगर परिषद, जि. अमरावती
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुनिअ - २०१३/प्र.क्र.६१५/पापु.२२
गोकुळदास तेजपाल हॉस्पिटल संकुल इमारत, लोकमान्य टिळक मार्ग
मंत्रालय, मुंबई ४०० ००१
तारीख:२८ मार्च,२०१८
वाचा : १) शासन निर्णय, पाणी पुरवठा व स्वच्छता विभाग, क्र. सुनिअ २००८/प्र.क्र.१/पापु-२२,दि. २२.१०.२००८ २) शासन निर्णय, पाणी पुरवठा व स्वच्छता विभाग, क्र.सुनिअ २००८/प्र.क्र.१९८/पापु-२२, दि.२३.१२.२००८ ३) शासन निर्णय, पाणी पुरवठा व स्वच्छता विभाग, क्र.सुनिअ-२०११/प्रक्र.५६६/पापु-२२, दि.१५.१०.२०११ ४) शासन निर्णय, पाणी पुरवठा व स्वच्छता विभाग, क्र.सुनिअ-२०१२/प्रक्र.११३/पापु-२२, दि.२७.२.२०१२ ५) शासन निर्णय, पाणी पुरवठा व स्वच्छता विभाग,क्र.सुनिअ-२०१३/प्रक्र.६१५/पापु-२२, दि.२१.१.२०१४, तसेच दि.१७.१.२०१५
प्रस्तावना : शासन निर्णय, दिनांक २२ ऑक्टोबर, २००८ अन्वये नागरी पाणीपुरवठा, मलनि:सारण, शौचालय बांधकाम व घनकचरा व्यवस्थापनासंदर्भात पर्याप्त, गुणवत्तापूर्ण सेवा, किफायतशीर सेवाशुल्कामध्ये उपलब्ध करुन देणे व विविध तांत्रिक, आर्थिक व व्यवस्थापकीय सुधारणा करण्याचे उद्दीष्ट निर्धारीत करुन महाराष्ट्र सुजल व निर्मल अभियान राबविण्यात येत आहे. राज्यातील सर्व नागरीकांना पाणी पुरवठा व मलनि:सारणाच्या सर्वव्यापक सुविधा निश्चितपणे उपलब्ध करुन देणे हा महाराष्ट्र सुजल व निर्मल अभियानाचा मुख्य उद्देश आहे.
२. महाराष्ट्र सुजल व निर्मल अभियानांतर्गत, शासन निर्णय, दिनांक १५.१०.२०११ अन्वये मोर्शी शहर पाणी पुरवठा योजनेच्या एकूण रु. २८,३०,४१,२००/- इतक्या किंमतीच्या भांडवली तसेच सुधारणा कामांस प्रशासकीय मान्यता देण्यात आली आहे. मुख्य अभियंता, महाराष्ट्र जीवन प्राधिकरण, नागपूर यांनी दि.२६.८.२०११ अन्वये सदर योजनेच्या एकूण रुपये २८,३०,४१,२००/- इतक्या ढोबळ किंमतीस तांत्रिक मान्यता दिली आहे. सदर योजनेंतर्गत मोर्शी नगर परिषदेने सहभागापोटीची संपुर्ण रक्कम संबंधित बँक खात्यामध्ये जमा केली आहे. सदर योजनेकरीता अनुज्ञेय अनुदानापैकी शासन निर्णय, दि.२७.२.२०१२ अन्वये रु.६८०.२२ लक्ष, शासन निर्णय, दि.२१.१.२०१४ अन्वये रु.७९२.०० लक्ष, तसेच शासन निर्णय, दि.१७.१.२०१५ अन्वये रु.८२०.४२ लक्ष अनुदान मोर्शी नगर परिषदेस वितरीत करण्यात आले आहे. मुख्याधिकारी, मोर्शी नगर परिषद यांनी एकूण रु.२५५७.६८ लक्ष रकमेचे उपयोगिता प्रमाणपत्र सादर केले आहे. तसेच, सदर योजनेंतर्गत मंजूर भांडवली कामे तसेच सुधारणा कामे पूर्ण झाली असल्याबाबतचा -प्रकल्प व्यवस्थापन सल्लागार यांनी प्रमाणित केलेला भौतिक प्रगती अहवाल सादर केला आहे.
# Page 2
शासन निर्णय क्रमांक: सुनिअ २०१३/प्र.क्र.६१५/पापु.२२
तसेच सदर योजनेतील भांडवली कामांचा, प्राचार्य, गोर्व्हमेंट कॉलेज ऑफ इंजिनिअरींग, अमरावती यांनी प्रमाणित केलेला Third Party Inspection Report सादर केला असुन उर्वरित अनुदान वितरीत करण्याची विनंती केली आहे. सदर बाबी विचारात घेता, मोर्शी शहर पाणी पुरवठा योजनेस अनुज्ञेय अनुदानापैकी रु.४१,०३,७०७/-राखून ठेवून उर्वरित अनुदान रु. २,१३,६९,३७३/- मोर्शी नगर परिषदेस वितरीत करण्याची बाब शासनाच्या विचाराधिन होती.
शासन निर्णय : महाराष्ट्र सुजल व निर्मल अभियानांतर्गत, शासन निर्णय, दि. १५.१०.२०११ अन्वये प्रशासकीय मान्यता देण्यात आलेल्या मोर्शी (जि. अमरावती) शहर पाणी पुरवठा योजनेस अनुज्ञेय अनुदानापैकी रु. २,१३,६९,३७३/- ( रुपये दोन कोटी तेरा लाख एकोणसत्तर हजार तिनशे त्र्याहत्तर फक्त ) एवढे अनुदान पुढील विवरणानुसार वितरीत करण्यास मान्यता देण्यात येत आहे.
(रक्कम रुपयांत )
--------------------------------------------------------------------------------------------------------------------------------------------------------------------------------------------------------------------------------------------
| शहराचे नांव | योजनेची एकूण किंमत | राज्य शासनाकडून अनुज्ञेय अनुदान (९०%) | नागरी संस्थेने निकषानुसार भरावयाची रक्कम (१०%) | नागरी संस्थेने भरलेली रक्कम | या अगोदर शासनाकडून वितरीत करण्यात आलेले अनुदान | राज्य शासना-कडून आता वितरीत करावयाचे अनुदान |
| १ | २ | ३ | ४ | ५ | ६ | ७ |
| मोर्शी, जि. अमरावती |  |  | २,८३,०४,१२० | २,८३,०४,१२० | २२,९२,६४,००० | २,१३,६९,३७३ |
| एकुण रुपये | २,१३,६९,३७३ |
--------------------------------------------------------------------------------------------------------------------------------------------------------------------------------------------------------------------------------------------
२. सदर योजनेअंतर्गत नागरी स्थानिक स्वराज्य संस्थांना अनुज्ञेय होणाऱ्या सदर अनुदानावरील खर्च मागणी क्रमांक वाय-२, २२१५, पाणी पुरवठा व स्वच्छता, ०१ पाणी पुरवठा १९२, स्थानिक संस्था, नगर पालिका इत्यादींना सहाय्य – राज्य योजना - (०२) (०२) नगरपालिकांच्या (स्थानिक संस्था) पाणी पुरवठा व जलनि:स्सारण योजनांसाठी सहायक अनुदान (२२१५ १६४७), ३१ सहायक अनुदान (वेतनेतर) या लेखाशिर्षाखाली करण्यात आलेल्या तरतूदीतून भागविण्यात यावा. संचालक, पाणी व स्वच्छता सहाय्य संस्था यांनी सदर लेखाशिर्षाखाली शासनाकडून उपलब्ध करुन दिलेल्या अनुदानातून उक्त विवरणपत्रातील नमूद स्तंभ क्रमांक ७ मध्ये दर्शविल्याप्रमाणे संबंधित नागरी स्थानिक स्वराज्य संस्थांना अनुदान वितरीत करावे, तसेच अनुदानाच्या या वितरणाचे स्वतंत्र लेखे ठेवावेत.
३. संबंधीत नागरी स्थानिक स्वराज्य संस्थेने योजनेसाठी स्वतंत्र लेखे ठेवावेत आणि योजनेचा प्रगती अहवाल व उपयोगीता प्रमाणपत्रे नियमितपणे वेळोवेळी शासनास सादर करावी.
४. महाराष्ट्र सुजल व निर्मल अभियानांतर्गत शासकीय अनुदान प्राप्त करुन घेण्यासाठी संबंधीत नागरी संस्थानी शासन निर्णय, पाणी पुरवठा व स्वच्छता विभाग क्रमांक- नापापु २००८/प्र.क्र.१/पापु-२२, दिनांक २२ ऑक्टोबर, २००८ मधील तरतूदीचा अवलंब करणे आवश्यक राहील.
पृष्ठ ३ पैकी २
# Page 3
शासन निर्णय क्रमांक: सुनिअ २०१३/प्र.क्र.६१५/पापु.२२