# Page 1
महाराष्ट्र जीवन जीवन प्राधिकरणातील अभियंत्यांसाठी स्वतंत्र सेवाप्रवेश नियम तयार करण्यासाठी गठीत केलेल्या समितीची पुनर्रचना करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-१११८/प्र.क्र.१२३/पापु-२३
७ वा मजला, गोकुळदास तेजपाल रुग्णालय इमारत संकुलक्रॉफर्ड मार्केटजवळ,
लोकमान्य टिळक मार्ग, मुंबई - ४००००१
तारीख:- ८ एप्रिल, २०२१
वाचा : १) शासन निर्णय क्रमांकः शासन निर्णय, पाणीपुरवठा व स्वच्छता विभाग, क्रमांक- इएसटी १०९७/प्र.क्र.३७०/पापु-२३, दिनांक ८.०२.१९९९ २) शासन निर्णय क्रमांकः शासन निर्णय, पाणीपुरवठा व स्वच्छता विभाग, क्रमांक- मजीप्रा १११८/प्र.क्र.१२३/पापु-२३, दिनांक १३.०४.२०१८.
प्रस्तावना : महाराष्ट्र जीवन प्राधिकरण अधिनियम, १९७६ च्या कलम ६६ मधील तरतूदीनुसार प्राधिकरणातील अधिकारी/कर्मचाऱ्यांच्या भरतीसंदर्भात शासन मान्यतेने विनियम करण्याचा अधिकार महाराष्ट्र जीवन प्राधिकरणाला आहे. मात्र प्राधिकरणातील सर्व पदांसाठी प्राधिकरणाने स्वतंत्र सेवाप्रवेश नियम तयार केले नसून जलसंपदा विभागाने त्या विभागातील अभियांत्रिकी संवर्गासाठी तयार केलेले सेवाप्रवेश नियम प्राधिकरणाला संदर्भाधीन (१) च्या शासन निर्णयान्वये लागू करण्यात आले आहेत. महाराष्ट्र जीवन प्राधिकरणातील अभियांत्रिकी संवर्गासाठी प्राधिकरणाचे स्वतंत्र सेवाप्रवेश नियम तयार करण्याच्या अनुषंगाने सेवा प्रवेश नियमांचा मसुदा तयार करण्यासाठी संदर्भाधीन (२) च्या शासन निर्णयान्वये समिती गठीत करण्यात आली आहे. या समितीची पुनर्रचना करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
शासन निर्णय :
महाराष्ट्र जीवन प्राधिकरणातील अभियंत्यांसाठी प्राधिकरणाचे स्वतंत्र सेवाप्रवेश नियम तयार करण्याच्या अनुषंगाने सेवा प्रवेश नियमांचा मसुदा तयार करण्यासाठी संदर्भाधीन दिनांक १३.०४.२०१८ च्या शासन निर्णयान्वये गठीत केलेल्या समितीची पुढीलप्रमाणे पुनरर्चना करण्यात येत आहे.
श्री. रा. म. गेंगजे, उपसचिव -समिती अध्यक्ष श्रीमती दिपाली देशपांडे-सावेडकर, मुख्य प्रशासकीय अधिकारी (मजीप्रा) - समिती सदस्य श्री. गणेश पवार, अवर सचिव -समिती सदस्य सचिव
# Page 2
शासन निर्णय क्रमांकः मजीप्रा-१११८/प्र.क्र.१२३/पापु-२३
२. सेवाप्रवेश नियमांचा मसुदा तयार करुन शासनास अहवाल सादर करण्याकरीता उपरोक्त समितीला तीन महिन्यांचा कालावधी देण्यात येत आहे.