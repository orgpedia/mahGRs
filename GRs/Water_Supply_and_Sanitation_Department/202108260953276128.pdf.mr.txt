# Page 1
जल जीवन मिशन अंतर्गत योजना अंमलबजावणी स्थळी प्रदर्शनी फलक लावणेबाबत
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांक: जजीमि २०२१/प्र.क्र.१४०/पापु १०
सातवा मजला, गोकुळदास तेजपाल रुग्णालय संकुल,
क्रॉफर्ड मार्केट जवळ, लोकमान्य टिळक मार्ग, मुंबई
तारीख: २६ ऑगस्ट, २०२१
वाचा
शासन निर्णय, पाणी पुरवठा व स्वच्छता विभाग क्र.जजमि-२०१९/प्र.क्र.१३८/ पापु १० (०७), दि.०४.०९.२०२० प्रस्तावना राज्यात सन २०१९ पासून जल जीवन मिशन राबविण्यात येत आहे. केंद्र शासनाने दि.२५.१२.२०१९ रोजी जल जीवन मिशनच्या कार्यरत मार्गदर्शक सूचना निर्गमित केल्या आहेत.
त्याआधारे राज्यात जल जीवन मिशन राबविण्याकरीता संदर्भिय शासन निर्णयान्वये मार्गदर्शक सूचना निर्गमित करण्यात आल्या आहेत.
जल जीवन मिशनच्या यशस्वी अंमलबजावणीकरीता जल जीवन मिशन ही एक लोकचळवळ होणे अभिप्रेत आहे. जल जीवन मिशन अंतर्गत योजनांच्या सुयोग्य परिचालन व दिर्घकालीन सुरक्षेकरीता स्थानिक समूहांनी आणि ग्राम पंचायत / ग्राम पाणी व स्वच्छता समितीने पुढकार घेऊन योजनेचे नियोजन, व्यवस्थापन आणि अंमलबजावणीची जबाबदारी घेणे आवश्यक आहे. जल जीवन मिशन अंतर्गत योजनांच्या माध्यमातुन निर्माण होणा-या साधन संपत्तीबाबत लोकांमध्ये मालकीची भावना निर्माण झाल्यास जल जीवन मिशन लोकचळवळ होण्यास मदत होणार आहे. जल जीवन मिशन अंमलबजावणीमध्ये ग्राम पंचायतींची नेमकी भूमिका लक्षात यावी याकरीता केंद्र शासनाने दि.२९.०९.२०२० अन्वये ग्रामपंचायतींकरीता मार्गदर्शिका प्रसिध्द केली आहे. सदर मार्गदर्शिकेतील परिच्छेद ४.२४ नुसार जल जीवन मिशन अंतर्गत माहिती, शिक्षण व संवाद घटकांतर्गत योजना अंमलबजावणी स्थळी दर्शनी / मोक्याच्या जागेवर योजनेबाबतच्या माहितीविषयक प्रदर्शनी फलक लावणेबाबत तरतूद आहे. त्याअनुषंगाने सूचना निर्गमित करण्याची बाब शासनाच्या विचाराधीन होती.
शासन परिपत्रक जल जीवन मिशन अंतर्गत स्थानिक सहभागाद्वारे योजना प्रक्रियेत पारदर्शकता आणता यावी याकरीता योजनेबाबतची आवश्यक माहिती स्थानिक ग्रामस्थ/ लोक समूह / संस्था यांना माहिती असणे आवश्यक आहे. यादृष्टीने खालील सूचना देण्यात येत आहेत.
# Page 2
शासन परिपत्रक क्रमांकः जजीमि २०२१/प्र.क्र.१४०/पापु १०
१. जल जीवन मिशन अंतर्गत पुर्ण झालेल्या योजना व प्रगती पथावरील योजना अंमलबजावणी स्थळी योजनेच्या सर्वसाधरण माहितीबाबत ८' x ६' आकाराचा प्रदर्शन फलक दर्शनी स्थळावर लावण्यात यावा.
२. सदर मोक्याच्या जागेवरील दर्शनी फलकावर जल जीवन मिशन मार्गदर्शिकेतील परिशिष्ट-८ मध्ये नमुद बाबींचा समावेश करण्यात यावा. (शासन परिपत्रकासोबतचे परिशिष्ट क्र.१ पहावे.) दर्शनी फलकावर संबंधित कार्यकारी अभियंता / उप अभियंता/
शाखा अभियंता, ग्राम पाणी व स्वच्छता समितीचे अध्यक्ष, ग्रामसेवक यांचे नाव व भ्रमणध्वनी क्रमांक स्पष्टपणे नमुद करण्यात यावे.
३. जल जीवन मिशन अंतर्गत कार्यारंभ आदेश दिलेल्या सर्व योजनांच्या अंमलबजावणीस्थळी या परिपत्रकाच्या दिनांकापासून पुढील एक महिन्याच्या आत प्रदर्शन फलक लावण्यात यावेत. याबाबतची कार्यवाही अंमलबजावणी सहाय्य संस्था/
अन्य उपलब्ध मनुष्यबळाच्या सहाय्याने पुर्ण करण्यात यावी. याबाबतची कार्यवाही पूर्ण करण्याकरीता संबंधित शाखा अभियंता सर्वस्वी जबाबदार राहतील.
४. याबाबतचा खर्च माहिती, शिक्षण व संवाद (IEC) घटकांतर्गत जल जीवन मिशन सहाय्य
निधीकरीता उपलब्ध तरतूदीतून भागविण्यात यावा.
# Page 3
# Page 4