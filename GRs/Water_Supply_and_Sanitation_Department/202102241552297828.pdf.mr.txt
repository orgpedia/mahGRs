# Page 1
सन २०१२-१३ या आर्थिक वर्षात राष्ट्रीय ग्रामीण पेयजल योजना अंतर्गत नैसर्गिक आपत्ती या घटकाखाली वितरीत केलेल्या निधीपैकी अखर्चित निधी केंद्र शासनास परत करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१२/प्र.क्र. ३१४ /पापु-१४
गोकुळदास तेजपाल रुग्णालय इमारत संकुल, लोकमान्य टिळक मार्ग,
मंत्रालय, मुंबई ४०० ००१
तारीख: २४ फेब्रुवारी, २०२१
वाचा : १) केंद्र शासनाचे (पेयजल व स्वच्छता मंत्रालय), पत्र क्रमांक : W-११०३२/०५/२०१२/Water/१६४, दिनांक ०७ ऑगस्ट, २०१२ २) समक्रमांचे शासन निर्णय, दिनांक ३०.११.२०१२, २७.१२.२०१२, २७.०३.२०१४ ३) केंद्र शासनाचे (पेयजल व स्वच्छता मंत्रालय), पत्र क्रमांक : W-११०३२/०३/२०१८/Water-I, दिनांक ०६ नोव्हेंबर, २०१९
प्रस्तावाना: केंद्र शासनाने सन २०१२-१३ या आर्थिक वर्षासाठी नैसर्गिक आपत्तीसाठी आकस्मिकता म्हणून राखून ठेवलेल्या केंद्रीय ग्रामीण पाणी पुरवठा योजनेच्या एकूण नियतव्ययातील २ टक्के या प्रमाणे रु.
१५.०० कोटी इतका अतिरिक्त निधी १०० टक्के शासनाचा हिस्सा म्हणून दिनांक ०७.०८.२०१२ या आदेशान्वये महाराष्ट्र राज्यास मंजूर केलेला आहे. सदर अतिरिक्त निधीचा वापर राज्यातील टंचाई वितरण व अवर्षणग्रस्त जिल्हयातील नादुरुस्त / बंद असलेल्या ग्रामीण पाणी पुरवठा योजना दुरुस्त / पुनर्जिवित करुन सुरळीत चालु ठेवण्यासाठी रु. १५०० लक्ष निधी उपरोक्त शासन निर्णयान्वये क्षेत्रीय कार्यालयांना उपलब्ध करुन दिलेला आहे.
सदर निधी मधून रु. १४९.५९ लक्ष इतका निधी शासन निर्णय, दिनांक २७.०३.२०१४ अन्वये निधी विभागीय आयुक्त, नागपूर यांना वितरीत केला आहे. यापैकी रु. १२५.१४ लक्ष खर्च करण्यात आले आहेत.
तर उर्वरित जिल्हा परिषदा / जिल्हाधिकारी कार्यालयामार्फत रक्कम रु. २४.४५ लक्ष चलनाद्वारे शासन खाती जमा केली आहे. सदर अखर्चित निधी धनकर्षाद्वारे केंद्र शासनास परत करणे आवश्यक आहे. या प्रयोजनासाठी निधी उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः टंचाई २०१२/प्र.क्र.३१४/पापु-१४
शासन निर्णय: केंद्र शासनाने सन २०१२-१३ या आर्थिक वर्षासाठी नैसर्गिक आपत्तीसाठी वितरीत केलेल्या निधीपैकी राज्य शासनाच्या एकत्रित निधीत जमा केलेली अखर्चित रक्कम रु. २४,४५,०५८/- केंद्र शासनास परत करण्यासाठी उपलब्ध करुन देण्यात येत आहे.
सदर निधी लेखाशिर्ष जल जीवन मिशन या केंद्र पुरस्कृत कार्यक्रमांतर्गत सन २०२०-२१ या आर्थिक वर्षातील सर्वसाधारण (राज्य हिस्सा) घटकाचा मागणी क्रमांक वाय-०२, लेखाशिर्ष २२१५, पाणी पुरवठा व स्वच्छता, ०१, पाणी पुरवठा, १०२ ग्रामीण पाणी पुरवठा कार्यक्रम (०२) जिल्हा परिषदांना योजनांतर्गत अनुदाने (०२) (१५) नळाद्वारे पाणी पुरवठा योजना राष्ट्रीय ग्रामीण पेयजल कार्यक्रम यासाठी अनुदान (राज्यक्षेत्र), ३१ सहायक अनुदाने (वेतनेत्तर) (२२१५ २०७१) खाली मंजूर तरतूदीतून भागविण्यात यावा.
सदर रक्कम आहरित करण्यासाठी आहरण व संवितरण अधिकारी, अवर सचिव ( रोखशाखा), (श्री. पां.रा.खोटरे) यांना व नियंत्रक अधिकारी म्हणून उप सचिव ( श्री. रा. म. गेंगजे), पाणी पुरवठा व स्वच्छता विभाग, मंत्रालय, मुंबई यांना प्राधिकृत करण्यात येत आहे.
सदर रक्कम Pay and Account Officer, Department of Drinking and Water Sanitation, Government of India यांच्या नावे धनाकर्षाद्वारे केंद्र शासनास परत करण्यात यावी.
# Page 3