# Page 1
बाह्य अर्थसहाय्यित पाणी पुरवठा व स्वच्छता विभागांतर्गत जलस्वराज्य-२ कार्यक्रमाच्या अंमलबजावणीबाबत..
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जस्वप्र-१०२०/प्र.क्र.७८/पापु-११
१ ला मजला, सिडको भवन (दक्षिण कक्ष),
बेलापूर, नवी मुंबई
तारीख: ०४/११/२०२०
वाचा : १) शासन निर्णय, पाणी पुरवठा व स्वच्छता विभाग, क्रमांक जस्वप्र-१२१४/प्र.क्र.२५६/ पापु-११, दिनांक ०३/०३/२०१६.
२) शासन आदेश क्र. जस्वप्र-०३२०/प्र.क्र.४८/पापु-११, दिनांक ३०/०९/२०२०.
प्रस्तावना : जलस्वराज्य-२ कार्यक्रमांतर्गत संदर्भ क्र. १ येथील शासन निर्णयान्वये वित्त नियंत्रक यांना “आहरण व संवितरण अधिकारी” तसेच “ नियंत्रक अधिकारी म्हणून घोषित करण्यात आले आहे.
जलस्वराज्य-२ कार्यक्रम कालावधीकरिता निर्माण करण्यात आलेल्या प्रतिनियुक्तीवरील सर्व पदांना संदर्भ क्र. २ येथील आदेशान्वये दि. ३०.९.२०२० रोजी कार्यमुक्त करण्यात आले आहे. यामध्ये “वित्त नियंत्रक” या पदाचा समावेश आहे. यामुळे जलस्वराज्य-२ कार्यक्रमांतर्गत खर्चाच्या सर्व बाबी हाताळण्याकरिता, “ आहरण व संवितरण अधिकारी ” तसेच “ नियंत्रक अधिकारी ” नव्याने घोषित करण्याची बाब शासनाच्या विचाराधीन होती.
शासन निर्णय : जलस्वराज्य-२ कार्यक्रमांतर्गत कार्यक्रमाच्या अंमलबजावणीच्या अनुषंगाने, प्रकल्प व्यवस्थापक, सुधारणा सहाय्य व प्रकल्प व्यवस्थापन कक्ष यांना “ नियंत्रक अधिकारी” तसेच अवर सचिव (रोखशाखा), पाणी पुरवठा व स्वच्छता विभाग, मंत्रालय, मुंबई यांना “आहरण व संवितरण अधिकारी” म्हणून घोषित करण्यात येत आहे.
तसेच सुधारणा सहाय्य व प्रकल्प व्यवस्थापन कक्षासाठी या कार्यक्रमांतर्गत संदर्भ क्र. १ येथील शासन निर्णयासोबतच्या विवरण पत्र - १ अन्वये वित्त नियंत्रक यांना धनादेशावर स्वाक्षरीकरीता प्रदान करण्यात आलेले अधिकार अवर सचिव (रोखशाखा), पाणी पुरवठा व स्वच्छता विभाग, मंत्रालय, मुंबई यांना प्रदान करण्यात येत आहे.
# Page 2
शासन निर्णय क्रमांकः जस्वप्र-१०२०/प्र.क्र.७८/पापु-११,दिनांक: ०४/११/२०२०
# Page 3