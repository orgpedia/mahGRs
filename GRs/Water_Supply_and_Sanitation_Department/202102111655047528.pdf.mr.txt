# Page 1
ग्रामीण पाणी पुरवठा योजनांच्या कंत्राटांमधील वस्तु व सेवा कराच्या अंमलबजावणीबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्र. जजीमि-२०१९/प्र.क्र.८१/पापु-०७
लोकमान्य टिळक मार्ग. जी. टी. हॉस्पिटल आवार,
७ वा मजला, मुंबई-४०० ००१.
दिनांक: १५ फेब्रुवारी, २०२१
वाचा: १. शासन परिपत्रक वित्त विभाग क्र: जीएसटी-१०१७/प्र.क्र.८१/कराधान-१, दिनांक १९.०८.२०१७.
२. शासन परिपत्रक वित्त विभाग क्र: जीएसटी-१०१७/प्र.क्र.१५५/कराधान-१, दिनांक ११.०९.२०१७ ३. शासन परिपत्रक, सार्वजनिक बांधकाम विभाग क्र. संकीर्ण-२०१७/प्र.क्र.१२१(भाग-२)/ इमारती -२, दिनांक १९.०९.२०१७ ४. शासन परिपत्रक, सार्वजनिक बांधकाम विभाग क्र. संकीर्ण-२०१७/प्र.क्र.१२१ (भाग-२)/ इमारती -२, दिनांक २३.१०.२०१७.
५. शासन परिपत्रक वित्त विभाग क्र. संकीर्ण-२०१८/प्र.क्र.१४४/२०१८/कोषा प्रशा-५, दिनांक २८.०९.२०१८.
६. शासन परिपत्रक, जलसंपदा विभाग क्र: टीडीएस-९१८/प्र.क्र.५९०/१८/मोप्र-१, दिनांक १३.११.२०१८.
७. शासन परिपत्रक, जलसंपदा विभाग क्र. टीडीएस-०९१८/प्र.क्र.५९०/१८/मोप्र-१, दिनांक २८.११.२०१९
प्रस्तावना: महाराष्ट्र शासन, वित्त विभागाच्या अधिसूचनेद्वारे दिनांक ०१.०७.२०१७ पासून राज्यात वस्तू व सेवा कर लागू करण्यात आला आहे. वस्तू व सेवा कराची चालू व नवीन कामांच्या कंत्राटांच्या बाबतीत कशा प्रकारे अंमलबजावणी करावी, याबाबत वित्त विभागाने संदर्भ क्र. १, २ व ५ च्या परिपत्रकान्वये स्पष्टीकरणे प्रसिध्द केली आहेत. तर सार्वजनिक बांधकाम विभागाने संदर्भ क्रमांक ३ व ४ च्या परिपत्रकान्वये व जलसंपदा विभागाने संदर्भ क्र. ६ व ७ च्या परिपत्रकान्वये स्पष्टीकरणे प्रसिध्द केली आहेत.
ग्रामीण भागात पिण्याच्या पाण्याचा प्रश्न सोडविण्यासाठी केंद्र शासनाच्या तसेच राज्य शासनाच्या मागणी आधारित धोरणांतर्गत विविध कार्यक्रम राबविण्यात येत आहेत. या
# Page 2
शासन निर्णय क्रमांकःजजीमि-२०१९/प्र.क्र.८१/पापु-०७
कार्यक्रमांतर्गत ग्रामीण भागात विविध स्वरुपाच्या प्रादेशिक अथवा स्वतंत्र पाणी पुरवठा योजनांची अंमलबजावणी करण्यात येते. या पाणी पुरवठा योजना राबवितांना देखील शासनाच्या प्रचलित पध्दतीनुसार निविदा प्रक्रिया पार पाडून, कंत्राटदारामार्फत योजनेची प्रत्यक्ष अंमलबजावणी केली जाते.
तथापि, दिनांक ०१.०७.२०१७ पासून राज्यात “वस्तु व सेवा कर” प्रणाली लागू करण्यात आल्यानंतर पाणी पुरवठा योजनांमधील कंत्राटामधील कराच्या भारामध्ये वृध्दी वा घट होत असल्याने कंत्राटाच्या किंमतीत देखील वृध्दी वा घट होऊ शकते. या बाबी विचारात घेऊन, वस्तु व सेवा कराच्या अंमलबजावणीमुळे ग्रामीण पाणी पुरवठा योजनांच्या चालू व नवीन कामांच्या कंत्राटांबाबत मार्गदर्शक सूचना देण्याची बाब शासनाच्या विचाराधीन होती.
शासन निर्णय: राज्यात वस्तु व सेवा कराची अंमलबजावणी दिनांक ०१ जुलै, २०१७ पासून सुरु झाली आहे.
वस्तु व सेवा कराच्या अंमलबजावणीमुळे पाणी पुरवठा व स्वच्छता विभागाच्या अखत्यारित असलेल्या सर्व प्रकारच्या ग्रामीण पाणी पुरवठा योजनांच्या अंमलबजावणीकरिता काढण्यात येणाऱ्या निविदा व कंत्राटांच्या अनुषंगाने खालीलप्रमाणे सूचना देण्यात येत आहेत.
१) दिनांक ०१.०७.२०१७ नंतरच्या नवीन कामांच्या कंत्राटांच्या बाबतीत अवलंबावयाची कार्यपध्दती:
१.१ दरसूचीतील विविध बाबींचे दर हे वस्तु व सेवा कर वगळून असावेत.
अंदाजपत्रके तयार करतांना प्रचलित वस्तु व सेवा कराचा परतावा देण्यासाठी Recapulation Sheet मध्ये त्यांचा समावेश करावा.
१.२ ग्रामीण पाणी पुरवठा योजनेतील कामांच्या निविदा वस्तु व सेवा कर वगळून अंदाजपत्रकाच्या किंमतीवर मागविण्यात याव्यात.
१.३ निविदा सादर करतांना दिनांक ०१.०७.२०१७ नंतर लागू झालेल्या वस्तु व सेवा कराचा विचार करुन निविदा सादर करण्याबाबत स्पष्ट निर्देश कंत्राटदारास देण्यात यावेत. त्याबाबतचे कलम निविदेत समाविष्ट असावे.
१.४ कंत्राटदाराने वस्तु व सेवा कर भरणा केल्याच्या पृष्ट्यर्थ परिपूर्ण प्रमाणित कागदपत्रे सादर केल्यानंतर संबंधितांनी अशा प्रस्तावांची व कागदपत्रांची छाननी लेखापाल/सनदी लेखापाल/लेखाधिकारी (जिल्हा पाणी व स्वच्छता कक्ष) यांचेकडून करुन वस्तु व सेवा कराचा परतावा प्रस्ताव प्राप्त झालेल्या दिनांकापासून ३० दिवसांच्या आत अदा करावा.
पृष्ठ ९ पैकी २
# Page 3
शासन निर्णय क्रमांकःजजीमि-२०१९/प्र.क्र.८१/पापु-०७
२) दिनांक ०१.०७.२०१७ पूर्वी कार्यारंभ आदेश देण्यात आलेल्या कंत्राटांच्या बाबतीत अवलंबावयाची कार्यपध्दती: वस्तु व सेवा कर हा आता अस्तित्वातील सर्व कंत्राटास लागू करण्यात आला असल्याने दिनांक ०१.०७.२०१७ रोजी अस्तित्वातील कंत्राटासाठी कंत्राट शर्तीनुसार विक्री कर/मुल्यवर्धित कर / अबकारी कर / एल. बी. टी. / जकात इत्यादींचा समावेश निविदा दरातच असल्याने याबाबत आवश्यक वजावटी करून कंत्राटदाराने वस्तु व सेवा कर शासनास भरणा केल्याबाबत अधिकृत दस्तऐवज / कागदपत्रे सादर केल्यानंतर विधिवत परिगणना करुन परतावा देणे किंवा वसुली याबाबतची कार्यवाही करावी. अशा प्रस्तावांची व कागदपत्रांची छाननी लेखापाल/सनदी लेखापाल/ लेखाधिकारी (जिल्हा पाणी व स्वच्छता कक्ष) यांचेकडून करावी व सक्षम प्राधिकारी यांची मान्यता घ्यावी.
३) दिनांक ०१.०७.२०१७ पूर्वी स्वीकृत करण्यात आलेली निविदा व दिनांक ०१.०७.२०१७ नंतर कार्यारंभ आदेश देण्यात आलेल्या कंत्राटाच्या बाबतीत अवलंबावयाची कार्यपध्दतीः दिनांक ०१.०७.२०१७ पूर्वी स्वीकृत करण्यात आलेली निविदा व दिनांक ०१.०७.२०१७ नंतर कंत्राटाकरिता कार्यारंभ आदेश देण्यात आले असतील, अशा प्रकरणी कंत्राट रद्द करण्यात येऊ नये व कंत्राटाचे काम कंत्राटदारास सुरु करण्याचे निर्देश देण्यात यावेत.
४) अ) कंत्राटाच्या किंमतीत करावयाचा बदल हा कंत्राटामध्ये उल्लेख केलेल्या अटी व शर्तीवर अवलंबून असतात. प्रत्येक अटी व शर्ती वेगवगळ्या असतात. वस्तु व सेवा कर प्रणालीच्या पार्श्वभूमीवर कंत्राटाच्या मुल्यांकनासंबंधी विभागाने उपस्थित केलेल्या मुद्यांसंदर्भात वित्त विभागाने परिशिष्ट-अ प्रमाणे स्पष्टीकरण दिले आहे. (परिशिष्ट-अ सोबत जोडले आहे.) त्यानुसार कार्यवाही करावी.
ब) तसेच विधी व न्याय विभागाचे अभिप्राय सोबतच्या परिशिष्ट-ब मध्ये दिलेले आहे. या मुद्यांव्यतिरिक्त अन्य प्रकरण उद्भवल्यास अशा प्रकरणी विधी व न्याय विभागाचा सल्ला घेऊन पुढील कार्यवाही करावी. (परिशिष्ट-ब सोबत जोडले आहे.)
५) करपात्र वस्तु/सेवा अथवा दोन्हीसाठी सर्व पुरवठादार/कंत्राटदार यांच्या देयकांच्या प्रदानातून उद्गम कर वजावट (TDS) करणेबाबत:
वित्त विभागाच्या संदर्भ क्रमांक ५ येथील परिपत्रकातील सूचनांनुसार करपात्र वस्तु/सेवा अथवा दोन्हीसाठी सर्व पुरवठादार / कंत्राटदार यांच्या देयकांच्या प्रदानातून न चुकता २% उद्गम कर वजावट (TDS) करण्यात यावा.
पृष्ठ ९ पैकी ३
# Page 4
शासन निर्णय क्रमांकःजजीमि-२०१९/प्र.क्र.८१/पापु-०७
०२. उपरोक्त सुचनांचे पालन करण्याकरीता क्षेत्रीय अधिकाऱ्यांनी संबंधित वस्तु व सेवा कर अधिकाऱ्याशी समन्वय साधून याबाबत दृढीकरण करून घ्यावे व अंमलबजावणीत काही अडचणी आल्यास त्यांचेही निराकरण करून घ्यावे.
०३. सदर शासन निर्णय वित्त विभागाचे अनौपचारिक संदर्भ क्रमांक १०/२०१९/ करा - १, दिनांक २७.०१.२०२१ अन्वये प्राप्त सहमतीनुसार निर्गमित करण्यात येत आहे.
# Page 5
# Page 6
# Page 7
# Page 8
# Page 9