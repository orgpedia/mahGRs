# Page 1
राज्यातील दुर्गम वाड्या/वस्त्या/तांडे यांना भूगर्भीय पाण्याचे स्त्रोत उपलब्ध करुन देण्यासाठी निश्चित करावयाच्या कार्यपध्दतीकरीता समितीचे गठण
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः जेजेएम २०२१/प्र.क्र.७०/पापु १०
सातवा मजला, गोकुळदास तेजपाल रुग्णालय संकुल,
क्रॉफर्ड मार्केट जवळ, लोकमान्य टिळक मार्ग, मुंबई
तारीख: १२ एप्रिल,२०२१
वाचा शासन निर्णय, पाणी पुरवठा व स्वच्छता विभाग क्र. जजमि २०१९ / प्र.क्र.१३८/ पापु १०(०७), दि.०४.०९.२०२०
शासन परिपत्रक राज्यात जल जीवन मिशन राबविण्याकरीता संदर्भिय शासन निर्णयान्वये मार्गदर्शक
सूचना निर्गमित करण्यात आल्या आहेत. जल जीवन मिशन अंतर्गत राज्यातील सर्व ग्रामीण कुटुंबांना सन २०२४ पर्यंत वैयक्तिक नळ जोडणीद्वारे शाश्वत पेयजल उपलब्ध करुन द्यावयाचे आहे. राज्यात ६६
तालुके आदिवासीबहुल घोषित केलेले आहेत. अशा तालुक्यांमधील व राज्यातील अन्य तालुक्यातील
अनेक दुर्गम गावे/वाड्या/वस्त्यांमध्ये पाणी पुरवठा योजना अस्तित्वात नाहीत. अशा ठिकाणी जल
जीवन मिशन मार्गदर्शक सूचनांनुसार भूगर्भीय पाण्याच्या स्रोतावर आधारित पेयजल सुविधा उपलब्ध
करुन देण्याची कार्यपध्दती निश्चित करण्याकरीता खालीलप्रमाणे समिती गठित करण्यात येत आहे.
समितीची रचना
१. श्री.मल्लीनाथ कलशेट्टी, संचालक, भूजल सर्वेक्षण आणि विकास यंत्रणा- अध्यक्ष
२. श्रीमती आर.विमला, मिशन संचालक, राज्य पाणी व स्वच्छता मिशन- सदस्य
३. श्री. राहुल साकोरे, प्रकल्प संचालक, राज्य पाणी व स्वच्छता मिशन - सदस्य
४. केंद्रीय भूमिजल मंडळ प्रतिनिधी
५. श्री.दिवाकर धोटे, प्र.उप संचालक, भू.स.वि.यं., प्रा.विभाग, नाशिक - सदस्य
# Page 2
शासन निर्णय क्रमांक: जेजेएम २०२१/प्र.क्र.७०/ पापु १०
६. डॉ. विजय पाखमोडे, उप संचालक (सं.व. वि), भू.स.वि.यं, पुणे - सदस्य सचिव
समितीची कार्यकक्षा
१) वरील समितीने आदिवासी बहुल तालुक्यांमधील पाणी पुरवठा योजना अस्तित्वात नसलेल्या
दुर्गम वाड्या-वस्त्यांना जल जीवन मिशन मार्गदर्शक सूचनांनुसार पेयजल उपलब्ध करुन देण्याकरीता विशीष्ट उपाययोजनेसह सविस्तर प्रस्ताव तयार करावा.
२) राज्यातील सर्व जिल्ह्यातील दुर्गम गाव/पाडे/तांडे यांना जल जीवन मिशन मार्गदर्शक
सूचनांनुसार पेयजल उपलब्ध करुन देण्याकरीता नळ पाणी पुरवठा योजना / सुधारणात्मक
पुनर्जोडणीच्या योजनांचा सविस्तर तालुकानिहाय आराखडा तयार करावा.
३) असा आराखडा तयार केल्यावर अशी गावे/पाडे/तांड्यांमध्ये आवश्यकतेनुसार विंधण विहिर
घेणे/ स्रोत बळकटीकरण करणे/ सोलार पंप घेणे इ. बाबी विचारात घेऊन या योजना कशा
कार्यान्वित कराव्यात याबाबतची कार्यपध्दती निश्चित करावी.
४) सदर कार्यपध्दती निश्चित करताना योजनांकरीता लागणारे आवश्यक मनुष्यबळ, निविदा
प्रक्रिया राबविणे, साहित्य खरेदी करणे, आवश्यक मान्यता देणे याअनुषंगाने सर्वंकष बाबींचा
विचार करण्यात यावा. टप्या टप्प्याने याबाबत अंमलबजावणी करण्यात यावी. याबाबत
राज्यस्तरीय अंमलबजावणी समितीने आढावा घ्यावा.
५) याकरीता अतिरिक्त मनुष्यबळाची आवश्यकता भासल्यास मिशन संचालक, राज्य पाणी व
स्वच्छता मिशन व संचालक, भूजल सर्वेक्षण आणि विकास यंत्रणा यांचेस्तरावरील बाह्य
यंत्रणेमार्फत अतिरिक्त मनुष्यबळ उपलब्ध करुन देण्यात यावे. यासाठीचा खर्च मिशन
संचालक, राज्य पाणी व स्वच्छता मिशन यांनी सहाय्यिकृत बाबी या घटकाखालील उपलब्ध
तरतूदीतून भागवावा.
६) समितीने याबाबतचा पहिला अहवाल शासनास या शासन परिपत्रकाच्या दिनांकापासून २०
दिवसांच्या आत शासनास सादर करावा. तद्नंतर प्रत्येक महिन्याचा १० तारखेपर्यंत अहवाल
सादर करण्याची जबाबदारी समितीच्या सदस्य सचिवांची राहील.
पृष्ठ ३ पैकी २
# Page 3
शासन निर्णय क्रमांक: जेजेएम २०२१/प्र.क्र.७०/ पापु १०