# Page 1
मुख्यमंत्री ग्रामीण पेयजल कार्यक्रमांतर्गत प्रादेशिक पाणीपुरवठा योजनांची देखभाल दुरुस्ती या घटकास मुदतवाढ देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मुपेयो-२०२०/प्र.क्र.६४/पापु-१९
गोकुळदास तेजपाल रुग्णालय इमारत संकुल, ७ वा मजला, लोकमान्य टिळक मार्ग मंत्रालय, मुंबई-४०० ००१.
दिनांक: १२ नोव्हेंबर, २०२०
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक: मुपेयो-२०१७/प्र.क्र.०१/पापु-१९, दिनांक २६ नोव्हेंबर, २०१८ ३) शासन निर्णय क्रमांक: मुपेयो-२०२०/प्र.क्र.१६/पापु-१९, दिनांक ३१ ऑगष्ट, २०२०
प्रस्तावना: राज्यातील ग्रामीण जनतेस शुध्द व पुरेसे पिण्याचे पाणी उपलब्ध करुन देण्याच्या उद्देशाने विभागाच्या संदर्भाधिन क्रमांक १ येथील दिनांक ०७ मे, २०१६ रोजीच्या शासन निर्णयान्वये राज्यात सन २०१६-१७ ते २०१९-२० या कालावधीत मुख्यमंत्री ग्रामीण पेयजल कार्यक्रम राबविण्यात येत आहे.
सदर कार्यक्रमाचा कालावधी दिनांक ३१ मार्च, २०२० रोजी संपुष्टात आल्याने, संदर्भाधीन क्र.३ येथील शासन निर्णयान्वये मुख्यमंत्री ग्रामीण पेयजल कार्यक्रमांतर्गत मंजूरी देण्यात आलेल्या प्रगतीपथावरील/ अपूर्ण पाणीपुरवठा योजनांची कामे पूर्ण करण्याकरिता प्रस्तुत योजनेस दोन वर्षे (सन २०२१-२२ पर्यंत) मुदतवाढ देण्यात आली आहे. आता मुख्यमंत्री मुख्यमंत्री ग्रामीण पेयजल कार्यक्रमांतर्गत प्रादेशिक पाणीपुरवठा योजनांची देखभाल दुरुस्ती या घटकाला देखील दोन वर्षे (सन २०२१-२२ पर्यंत) मुदतवाढ देण्याची बाब शासनाच्या विचाराधीन होती.
शासन निर्णय:
प्रस्तावनेत नमुद केलेली वस्तुस्थिती विचारात घेता, मुख्यमंत्री ग्रामीण पेयजल कार्यक्रमांतर्गत प्रादेशिक पाणीपुरवठा योजनांची देखभाल दुरुस्ती (लेखाशिर्ष क्र. २२१५९९६२) या घटकाला दोन वर्षे (सन २०२१-२२ पर्यंत) मुदतवाढ देण्यात येत आहे.
# Page 2
शासन निर्णय क्रमांकःमुपेयो-२०२०/प्र.क्र.६४/पापु-१९
२. सदर कार्यक्रमांतर्गत प्रादेशिक पाणीपुरवठा योजनांना वितरीत करावयाच्या देखभाल दुरुस्ती प्रोत्साहन अनुदानाबाबतची कार्यवाही शासनाने वेळोवेळी निर्गमित केलेल्या मार्गदर्शक सूचनानुसार करण्यात यावी.
३. सदर शासन निर्णय वित्त विभागाच्या अनौपचारिक संदर्भ क्र. ३३७८, दि. २९ ऑक्टोबर, २०२० अन्वये मिळालेल्या मान्यतेने निर्गमित करण्यात येत आहे.