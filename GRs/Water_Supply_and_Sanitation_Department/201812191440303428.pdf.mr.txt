# Page 1
पिण्याच्या पाण्याच्या टंचाई निवारणार्थ घेण्यात येणाऱ्या उपाययोजना राबविण्यासाठी आवश्यक असणारा निविदा प्रक्रिया कालावधी शिथिल करणे, डिझेलच्या जनरेटरचा खर्च आणि टँकर्स भरल्यामुळे नळ योजनेसाठी लागणाऱ्या वाढीव विद्युत देयकाची रक्कम टंचाई अंतर्गत मंजूर करणेबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई २०१८/प्र.क्र.२०६/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४००००१
तारीख: १९ डिसेंबर, २०१८
वाचा - १) शासन निर्णय, पाणी पुरवठा व स्वच्छता विभाग क्रमांक: टंचाई १०९९/प्र.क्र. १२/पापु १४, दिनांक ०३.०२.१९९९ २) महसूल व वन विभाग, शासन पत्र क्रमांक एससीवाय २०१८/प्र.क्र. २४६ / म - ७, दिनांक १५ डिसेंबर, २०१८ (बैठकीचे इतिवृत्त)
प्रस्तावना - पिण्याच्या पाण्याच्या टंचाई निवारणार्थ यावर्षीच्या टंचाई कालावधीत घेण्यात येणाऱ्या उपाययोजनांकरीता निविदांसाठी अल्प मुदतीची निविदा प्रक्रिया राबविणे, विहीर, तलाव अशा उद्भवावरुन पिण्याच्या पाण्याचे टँकर्स भरण्यासाठी वीज नसलेल्या कालावधीत वा विद्युत व्यवस्था उपलब्ध नसलेल्या काही ठिकाणी डिझेलच्या जनरेटरचा वापर करावा लागतो यासाठी जनरेटरच्या भाडयाच्या अथवा जनरेटरसाठी लागणाऱ्या डिझेलचा खर्च टंचाई निधीतून प्रदान करणे तसेच ज्या ग्रामीण पाणी पुरवठा योजनेच्या शासकीय विहिरीतून पिण्याच्या पाण्याचे टँकर्स भरण्यासाठी वापर केला जातो त्या ग्रामपंचायतीस वाढीव विद्युत देयक येते. सदर वाढीव विद्युत देयकाची रक्कम संबंधित ग्रामपंचायतीला देण्याबाबत इत्यादी बाबी शासनाच्या विचाराधीन होत्या. या सर्व प्रस्तावांना मा.मंत्री, मदत व पुनर्वसन यांच्या अध्यक्षतेखाली दिनांक ११.१२.२०१८ रोजी झालेल्या मंत्रीमंडळ उपसमितीच्या बैठकीत मान्यता देण्यात आली. त्यानुषंगाने शासन निर्णय निर्गमित करण्याची बाब विचाराधीन होती.
# Page 2
शासन निर्णय क्रमांक: टंचाई २०१८/प्र.क्र. २०६/पापु १४
शासन निर्णय प्रस्तावनेत नमूद केलेली वस्तुस्थिती विचारात घेऊन टंचाई अंतर्गत पाणी पुरवठ्यासाठी करावयाच्या उपाययोजनांसंदर्भात खालीलप्रमाणे निर्णय घेण्यात येत आहेत.
तातडीने पाणी पुरवठा करण्याच्या दृष्टीने टंचाई अंतर्गत करावयाच्या उपाययोजनांची कामे त्वरीत पूर्ण करुन टंचाई निवारण करणे आवश्यक असते तसेच नियमित निविदा प्रक्रिया राबवून उपाययोजनेची कामे करण्यासाठी कालापव्य होत असल्याने टंचाई कालावधीत पिण्याच्या पाण्याचे टंचाई निवारणार्थ घेण्यात येणाऱ्या उपाययोजनांसाठी काढण्यात येणाऱ्या निविदांसाठी अल्प मुदतीची निविदा प्रक्रिया राबविण्यास खालीलप्रमाणे मान्यता देण्यात येत आहे.
---------------------------------------------------------------------------
| अ.क्र. | कामाच्या निविदेची किंमत | निविदा सूचना क्रमांक व कालावधी |
| प्रथम | द्वितीय | तृतीय |
|  | रुपये ५.०० लाखापेक्षा कमी किंमतीची कामे | ०५ दिवस | ०५ दिवस | ०३ दिवस |
| २ | रुपये ५.०० लाख ते रुपये ५०.०० लाखापर्यंतची कामे | ०७ दिवस | ०५ दिवस | ०३ दिवस |
| ३ | रुपये ५०.०० लाखापेक्षा अधिक किंमतीची कामे | १० दिवस | ०५ दिवस | ०३ दिवस |
---------------------------------------------------------------------------
२. तसेच विहीर, तलाव अशा उद्भवावरुन पिण्याच्या पाण्याचे टँकर्स भरण्यासाठी वीज नसलेल्या अथवा भारनियमन कालावधीत वीज नसलेल्या ठिकाणी व विद्युत व्यवस्था उपलब्ध नसलेल्या ठिकाणी डिझेलच्या जनरेटरचा वापर करण्यासाठी जिल्हा दरसूचीनुसार भाडयाने घेण्यात आलेल्या जनरेटरसाठीचे भाडे तसेच त्यासाठी लागणाऱ्या डिझेलचा खर्च टंचाई निधीतून भागविण्यास मंजूरी देण्यात येत आहे.
३. तसेच ज्या ग्रामीण पाणी पुरवठा योजनेच्या उद्भवातून अन्य गावासाठी पिण्याच्या पाण्याचे टँकर्स भरले जातात. तेथे त्या गावाच्या पाणी पुरवठा योजनेचा देखभाल दुरुस्तीचा खर्च वाढत जातो. त्या ठिकाणी सदर योजनेच्या नियमित विद्युत देयकापेक्षा जास्त विद्युत देयक येते. त्यासाठी जो अतिरिक्त विद्युत देयकाचा खर्च येतो, सदर अधिकचा विद्युत देयक खर्च टंचाई निधीमधून पाणी पुरवठा करणा-या ग्रामपंचायतीला अदा करण्यास मंजूरी देण्यात येत आहे.
पृष्ठ ४ पैकी २
# Page 3
शासन निर्णय क्रमांकः टंचाई २०१८/प्र.क्र. २०६/पापु १४
४. प्रस्तुत शासन निर्णय हा मा. मंत्री, मदत व पुनर्वसन यांच्या अध्यक्षतेखाली दिनांक ११.१२.२०१८ रोजी झालेल्या मंत्रीमंडळ उपसमितीच्या बैठकीत घेण्यात आलेल्या निर्णयाच्या अनुषंगाने निर्गमित करण्यात येत आहे.
५. सदर शासन निर्णयान्वये घेण्यात आलेले निर्णय हे दिनांक ३०.०६.२०१९ पर्यंतच लागू राहतील.
# Page 4