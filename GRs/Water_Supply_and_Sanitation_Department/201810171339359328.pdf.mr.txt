# Page 1
पाणी पुरवठा व स्वच्छता विभागाखालील “जिल्हा पाणी व्यवस्थापन कक्ष" (District Water Management Unit) ही योजना बंद करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जस्वप्र-१२१७/प्र.क्र.३२६/पापु-११
७ वा मजला, गोकुळदास तेजपाल संकुल इमारत,
नवीन मंत्रालय, लोकमान्य टिळक मार्ग, मुंबई - ४००००१.
तारीख: १७.१०.२०१८
वाचा : १) शासन निर्णय, पाणी पुरवठा व स्वच्छता विभाग, क्रमांकः प्रनिसंक २००३/प्र.क्र.२१०३/पापु-११, दि.८.३.२००३
२) शासन निर्णय पाणी पुरवठा व स्वच्छता विभाग, क्रमांकः केएफडब्ल्यू २०१०/प्र.क्र.२/पापु-११, दि.३१.१२.२०१०.
प्रस्तावना : पाणी पुरवठा व स्वच्छता विभागाशी संबंधित मागील ३ वर्षांपासून कोणतीही तरतूद/ खर्च न झालेल्या योजना बंद करण्याबाबतच्या सूचना नियोजन विभागाने दिल्या आहेत. या विभागाच्या प्रकल्प नियोजन व संनियंत्रण कक्षात बाह्य अर्थसहाय्यीत, जर्मन अर्थसहाय्यीत के.एफ.डब्ल्यू. प्रकल्पाकरीता एक स्वतंत्र युनिट ची निर्मिती व सदर युनिट करीता पदनिर्मिती संदर्भ क्र.१ येथील शासन निर्णयान्वये करण्यात आली आहे. नियोजन विभागाच्या सूचनांनुसार “जिल्हा पाणी व्यवस्थापन कक्ष” योजना बंद करण्याची बाब शासनाच्या विचाराधीन होती.
शासन निर्णय : जर्मन अर्थसहाय्यीत के.एफ. डब्ल्यू. प्रकल्प “आपलं पाणी” ही योजना महाराष्ट्र राज्यातील पुणे, औरंगाबाद व अहमदनगर या तीन जिल्ह्यांत प्रायोगिक तत्वावर सुरू करण्यात आली होती. सदर योजना २०११ मध्ये पूर्ण झाली आहे. सदर योजनेसाठी निर्माण करण्यात आलेल्या जिल्हा पाणी व्यवस्थापन कक्ष (K.F.W.) (११११०८००१०) साठी २२१५१९६१ या लेखाशिर्षाखाली तरतूद करण्यात येत होती.
# Page 2
शासन निर्णय क्रमांकः जस्वप्र-1217/प्र.क्र.326/पापु-11,तारीख:-17.10.2018
वर्ष २०१५-१६, २०१६-१७ व २०१७-१८ या तीनही वर्षांत जिल्हा पाणी व्यवस्थापन कक्ष (२२१५१९६१) योजनेवर कोणताही खर्च झालेला नाही. यास्तव नियोजन विभागाच्या सूचनंनुसार जिल्हा पाणी व्यवस्थापन कक्ष (२२१५१९६१) ही योजना बंद करण्याबाबत याद्वारे मान्यता देण्यात येत आहे व उपरोक्त योजना जिल्हा पाणी व्यवस्थापन कक्ष (K.F.W.) (११११०८००१०) योजना प्रणालीवरून कमी करण्यास शासन मान्यता देण्यात येत आहे.
# Page 3