# Page 1
जलस्वराज्य-२ कार्यक्रम
जलस्वराज्य- २ कार्यक्रमांतर्गत कार्यक्रम कालावधीपुरती निर्माण केलेल्या कंत्राटी पदांना मुदतवाढ देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जस्वप्र-०३२०/प्र.क्र.४८/ पापु-११
गोकुळदास तेजपाल रूग्णालय संकुल इमारत, ७ वा मजला,
लोकमान्य टिळक मार्ग, मुंबई - ०१
तारीख: २२.०५.२०२०
वाचा १) शासन निर्णय क्रमांक : ग्राम विकास व जलसंधारण विभाग क्र. डब्ल्युबीपी-१०९४/सी.आर-८३१/४१ अ, दिनांक १५.०६.१९९४.
२) शासन निर्णय क्रमांकः जस्वप्र-२००४/प्र.क्र.३८३५/पापु-११, दिनांक ०७.०६.२००४.
३) शासन निर्णय क्रमांकः जस्वप्र-१२१३/प्र.क्र. २००/पापु-११, दिनांक ०४.०१.२०१४.
४) शासन निर्णय क्रमांकः जस्वप्र-०११४/प्र.क्र.०५/ पापु-११, दि.- ०६.०२.२०१४.
५) शासन शुध्दीपत्रक क्रमांकः जस्वप्र-०११४/प्र.क्र.०६/पापु-११, दि. -०७.०२.२०१४.
६) शासन शुध्दीपत्रक क्रमांकः जस्वप्र-०११४/प्र.क्र. ३३/ पापु-११, दि. -१०.०२.२०१४.
७) शासन शुध्दीपत्रक क्रमांकः जस्वप्र-०११४/प्र.क्र. २८/ पापु-११, दि. -१०.०२.२०१४.
शासन निर्णय क्रमांकः शा.नि. क्र. जस्वप्र-०११४/प्र.क्र.३४/ पापु-११, दि. -१७.०२.२०१४.
९) शासन निर्णय क्रमांकः जस्वका-२/०११६/प्र.क्र.०४/पापु-११, दिनांक १८.०४.२०१६.
१०) शासन निर्णय क्रमांकः जस्वप्र-०३२०/प्र.क्र.४८/ पापु-११, दिनांक ३०.०३.२०२०.
प्रस्तावना राज्यात २०१४ ते २०२० या कालावधीमध्ये जागतिक बँक अर्थसहाय्यित पाणी पुरवठा व स्वच्छता
विभागांतर्गत जलस्वराज्य -२ (महाराष्ट्र ग्रामीण पाणी पुरवठा व स्वच्छता प्रकल्प) या कार्यक्रमाची
अंमलबजावणी करण्यात येत आहे. सदर कार्यक्रमाच्या अंमलबजावणीसाठी संदर्भाधीन क्र. ३ ते ८ ८ येथील
शासन निर्णयांन्वये कार्यक्रम कालावधीपुरती पदनिर्मिती करण्यात आली होती. सदर कार्यक्रमास दिनांक
३०.०९.२०२० पर्यंत ६ महीन्यांची मुदतवाढ देणेबाबत जागतिक बँक व केंद्र शासनाने मान्यता कळविली असून
सदर मुदतीच्या आत कार्यक्रमांतर्गत हाती घेण्यात आलेली कामे लवकरात लवकर पूर्णत्वास नेण्याच्या दृष्टीने
व सदर कार्यक्रमांतर्गत निश्चित करण्यात आलेली Disbursement Linked Indicators ची पूर्तता विहीत
मुदतीत करण्यात येण्याच्या दृष्टीने प्रयत्न करण्यात येत आहेत. संदर्भाधीन क्रमांक १,२,३ व ९ मध्ये नमूद
# Page 2
शासन निर्णय जस्वप्र-०३२०/प्र.क्र.४८/ पापु-११, दि. २२.०५.२०२०
शासन निर्णयांनुसार गठीत शक्ती प्रदान समितीच्या दिनांक १५.०२.२०२० रोजी सचिव (व्यय), वित्त विभाग
तथा अध्यक्ष, शक्ती प्रदान समिती यांच्या अध्यक्षतेखाली संपन्न झालेल्या ६० वी बैठकीमध्ये जलस्वराज्य-२
कार्यक्रमांतर्गत कार्यक्रम कालावधीपुरती निर्माण करण्यात आलेल्या प्रतिनियुक्तीवरील व कंत्राटी पदांना
आवश्यकतेनुसार दिनांक ३० जून २०२० पर्यंत मुदतवाढ देण्यास मान्यता देण्यात आलेली आहे. जून २०२०
नंतर जलस्वराज्य-२ कार्यक्रमाची उर्वरित कामे पूर्णत्वास नेण्याच्या अनुषंगाने आवश्यक असलेल्या
प्रतिनियुक्तीवरील व कंत्राटी पदांनाच आवश्यकतेनुसार मुदतवाढ देणेबाबतचा प्रस्ताव शक्तीप्रदान
समितीच्या मान्यतेस्तव सादर करण्यात येत आहे. शक्तीप्रदान समितीच्या ६० व्या बैठकीमध्ये प्राप्त
मान्यतेच्या अनुषंगाने संदर्भाधीन क्र.१० येथील शासन निर्णयान्वये जलस्वराज्य-२ कार्यक्रमांतर्गत कार्यक्रम
कालावधीपुरती निर्माण करण्यात आलेल्या प्रतिनियुक्तीवरील पदांना जून २०२० पर्यंत तसेच कंत्राटी पदांना
मे २०२० पर्यंत मुदतवाढ देण्यात आली आहे. जलस्वराज्य-२ कार्यक्रमाची कामे लवकरात लवकर पूर्ण
करण्याच्या अनुषंगाने कार्यक्रमांतर्गत निर्माण करण्यात आलेल्या कंत्राटी पदांना जून २०२० पर्यंत मुदतवाढ
देण्याची बाब शासनाच्या विचाराधीन होती.
शासन निर्णय जागतिक बँक अर्थसहाय्यित पाणी पुरवठा व स्वच्छता विभागांतर्गत जलस्वराज्य-२ कार्यक्रमांतर्गत
संदर्भाधीन क्र. ३ ते ८ येथील शासन निर्णयांन्वये कार्यक्रम कालावधीपुरती निर्माण करण्यात आलेल्या कंत्राटी
तत्वावरील पदांना संदर्भाधीन क्र. १० येथील शासन निर्णयान्वये याआधी माहे मे २०२० पर्यंत मुदतवाढ देण्यात
आली आहे. संदर्भाधीन क्र. १० येथील शासन निर्णयान्वये मुदतवाढ देण्यात आलेल्या सर्व कंत्राटी पदांना
आता दिनांक ३० जून २०२० पर्यंत मुदतवाढ देण्यास शासन मान्यता देण्यात येत आहे. सक्षम प्राधिका-यांनी
सदर कंत्राटी पदांवर कार्यरत असलेल्या सर्व उमेदवारांच्या सेवा दिनांक २९.०५.२०२० रोजी संपुष्टात
आणाव्यात. कार्यरत कंत्राटी उमेदवार संबंधित पदावर काम करण्यास इच्छुक असल्यास आवश्यकतेप्रमाणे
दिनांक २ जून अथवा त्यानंतरच्या दिनांकापासून संबंधित उमेदवारांच्या सेवा मार्च २०२० मध्ये घेत असलेल्या
मासिक मानधनावर दिनांक ३० जून २०२० पर्यंत घेण्यात याव्यात. कार्यरत उमेदवार काम करण्यास इच्छुक
नसल्यास जलस्वराज्य-२ कार्यक्रमांतर्गत उपलब्ध असलेल्या इतर कर्मचारी / कंत्राटी उमेदवारांकडून
पृष्ठ ४ पैकी २
# Page 3
शासन निर्णय जस्वप्र-०३२०/प्र.क्र.४८/ पापु-११, दि. २२.०५.२०२०
कार्यक्रमासंबंधीची कामे पूर्ण करून घ्यावीत अथवा आवश्यकतेप्रमाणे संबंधित शासन निर्णयांमध्ये नमूद केल्या
प्रमाणे नवीन भरती प्रक्रिया राबवावी.
२. सदर बाबीसाठी लागणारा निधी जलस्वराज्य - २ कार्यक्रमांतर्गत लेखाशीर्ष २२१५ ९३०७ याअंतर्गत
मंजूर असलेल्या अर्थसंकल्पीय तरतूदीमधून उपलब्ध केला जाईल. याबाबत जलस्वराज्य-२ कार्यक्रमाच्या
अंमलबजावणीसंदर्भात उप सचिव तथा प्रकल्प संचालक (सु.स.प्र.व्य.कक्ष) यांचे रिझर्व्ह बँक ऑफ इंडिया,
मुंबई येथील स्वीय प्रपंजी खाते (PLA) क्र. ६१८४३५००१० मधील जमा रकमेमधून सदर निधी संबंधित
यंत्रणांना उपलब्ध करण्यात येईल.
५. सदरहू शासन निर्णय शक्ती प्रदान समितीस संदर्भाधीन क्रमांक १,२,३ व ९ येथील शासन निर्णयांन्वये
प्रदान करण्यात आलेल्या अधिकारांनुसार व शक्ती प्रदान समितीच्या दिनांक १५ फेब्रुवारी, २०२० रोजी संपन्न
झालेल्या ६० व्या बैठकीत घेण्यात आलेल्या निर्णयांच्या अनुषंगाने निर्गमित करण्यात येत आहे.
# Page 4