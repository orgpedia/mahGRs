# Page 1
मुख्यमंत्री ग्रामीण पेयजल कार्यक्रमांतर्गत उपांग-१ व २ ची कामे एकत्रित घेण्यास परवानगी देण्याचे अधिकार सदस्य सचिव, मजीप्रा व मुख्य अभियंता, मजीप्रा, प्रादेशिक विभाग यांना प्रदान करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मुपेयो-२०१८/प्र.क्र.७२/पापु-१९
गोकुळदास तेजपाल रुग्णालय सकुल, नवीन इमारत, ७ वा माळा,
मंत्रालय, मुंबई-४०० ००१.
दिनांक: २७ मार्च, २०१८
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक: ग्रापापु-२११५/प्र.क्र.३९/पापु-१९, दिनांक २३ सप्टेंबर, २०१६ ३) शासन निर्णय क्रमांक: मुपेयो-२०१७/प्र.क्र.८३/पापु-१९, दिनांक २५ जानेवारी, २०१७ ४) शासन निर्णय क्रमांक: मुपेयो-२०१७/प्र.क्र.११०/पापु-१९, दिनांक १४ जुलै, २०१७
प्रस्तावना:
संदर्भाधीन क्र.१ व ३ येथील शासन निर्णयातील तरतुदीनुसार मुख्यमंत्री ग्रामीण पेयजल कार्यक्रमांतर्गत समाविष्ट पाणीपुरवठा योजनांची कामे उपांगनिहाय्य / टप्पानिहाय करावयाची असून उपांग-१ चे काम पूर्ण झाल्यानंतर व योजनेचा उद्भव पुरेसा / शाश्वत असल्याचे सक्षम प्राधिक-यांने प्रमाणित केल्यानंतरच उपांग-२ चे काम हाती घ्यावयाचे आहे व उपांग-२ चे काम पूर्ण झाल्यानंतरच उपांग-३ चे काम हाती घ्यावयाचे आहे. परंतु ज्या ठिकाणी नदी, धरण, तलाव इ. सारखे शाश्वत भुपृष्ठीय स्त्रोत उपलब्ध आहेत व कायमस्वरुपी पाणी उपलब्ध आहे अशा प्रकरणी शासनाच्या पुर्वमान्यतेने उपांग-१ व उपांग-२ ची कामे एकत्रितपणे घेता येतात.
मुख्यमंत्री ग्रामीण पेयजल कार्यक्रमाची अंमलबजावणी विहित कालमर्यादेत व प्रभावीपणे होण्याकरिता उपांग-१ व उपांग -२ ची कामे एकत्रितपणे घेण्यास परवानगी देण्याचे, तसेच मंजूर पाणीपुरवठा योजनांच्या अंदाजपत्रकातील तांत्रिक बदलास मान्यता देण्याचे अधिकार सदस्य सचिव, मजीप्रा (मजीप्रामार्फ़त अंमलबजावणी करण्यात येणा-या योजनांकरिता) व मुख्य अभियंता, मजीप्रा, प्रादेशिक विभाग (जिल्हा परिषदेमार्फत अंमलबजावणी करण्यात येणा-या योजनांकरिता) यांना प्रदान करण्याची बाब शासनाच्या विचाराधीन होती.
# Page 2
शासन निर्णय क्रमांकःमुपेयो-२०१७/प्र.क्र.७२/पापु-१९
शासन निर्णय: प्रस्तावनेत नमूद केलेली वस्तुस्थिती विचारात घेता, मुख्यमंत्री ग्रामीण पेयजल कार्यक्रमाची अंमलबजावणी विहित कालमर्यादेत व प्रभावीपणे होण्याकरिता ज्या ठिकाणी नदी, धरण, तलाव इ.
सारखे शाश्वत भुपृष्ठीय स्त्रोत उपलब्ध आहेत व कायमस्वरुपी पाणी उपलब्ध आहे अशा प्रकरणी योजनेतील उपांग-१ व उपांग-२ ची कामे एकत्रितपणे घेण्यास परवानगी देण्याचे अधिकार सदस्य
सचिव, महाराष्ट्र जीवन प्राधिकरण (मजीप्रामार्फ़त अंमलबजावणी करण्यात येणा-या पाणीपुरवठा योजनांकरिता) व मुख्य अभियंता, महाराष्ट्र जीवन प्राधिकरण, प्रादेशिक विभाग (जिल्हा परिषदेमार्फ़त अंमलबजावणी करण्यात येणा-या पाणीपुरवठा योजनांकरिता) यांना प्रदान करण्यात येत आहेत.
२. तसेच, काही अपरिहार्य कारणास्तव मंजूर पाणीपुरवठा योजनेच्या अंदाजपत्रकात तांत्रिक बदल करावे लागत असल्यास व योजनेच्या किंमतीत कोणतीही वाढ होत नसल्यास अशा तांत्रिक बदलास मान्यता देण्याचे अधिकार सदस्य सचिव, महाराष्ट्र जीवन प्राधिकरण (मजीप्रामार्फत अंमलबजावणी करण्यात येणा-या पाणीपुरवठा योजनांकरिता) व मुख्य अभियंता, महाराष्ट्र जीवन प्राधिकरण, प्रादेशिक विभाग (जिल्हा परिषदेमार्फ़त अंमलबजावणी करण्यात येणा-या पाणीपुरवठा योजनांकरिता) यांना प्रदान करण्यात येत आहेत.
# Page 3