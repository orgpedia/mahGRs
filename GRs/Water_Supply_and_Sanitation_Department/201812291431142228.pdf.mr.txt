# Page 1
मुख्यमंत्री ग्रामीण पेयजल कार्यक्रमांतर्गत पाणीपुरवठा योजनांच्या उपांग / टपा-३ ची कामे हाती घेण्यास परवानगी देण्याचे अधिकार सदस्य सचिव, मजीप्रा यांना प्रदान करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मुपेयो-२०१८/प्र.क्र.७२/पापु-१९
गोकुळदास तेजपाल रुग्णालय सकुल, नवीन इमारत, ७ वा माळा,
मंत्रालय, मुंबई-४०० ००१.
दिनांक : ३१ डिसेंबर, २०१८
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक: ग्रापापु-२११५/प्र.क्र.३९/पापु-१९, दिनांक २३ सप्टेंबर, २०१६ ३) शासन निर्णय क्रमांक: मुपेयो-२०१७/प्र.क्र.८३/पापु-१९, दिनांक २५ जानेवारी, २०१७ ४) शासन निर्णय क्रमांक: मुपेयो-२०१७/प्र.क्र.११०/पापु-१९, दिनांक १४ जुलै, २०१७ ५) शासन निर्णय क्रमांक: मुपेयो-२०१८/प्र.क्र.७२/पापु-१९, दिनांक २७ मार्च, २०१८
प्रस्तावना:
संदर्भाधीन क्र.५ येथील दि.२७ मार्च, २०१८ रोजीच्या शासन निर्णयान्वये मुख्यमंत्री ग्रामीण पेयजल कार्यक्रमांतर्गत ज्या पाणीपुरवठा योजनांच्या ठिकाणी नदी, धरण, तलाव इ. सारखे शाश्वत भुपृष्ठीय स्रोत उपलब्ध आहेत व कायमस्वरुपी पाणी उपलब्ध आहे अशा प्रकरणी उपांग/टप्पा-१ व २ ची कामे एकत्रितपणे घेण्यास परवानगी देण्याचे अधिकार सदस्य सचिव, मजीप्रा (मजीप्रामार्फ़त अंमलबजावणी करण्यात येणा-या योजनांकरिता) व मुख्य अभियंता, मजीप्रा, प्रादेशिक विभाग (जिल्हा परिषदेमार्फ़त अंमलबजावणी करण्यात येणा-या योजनांकरिता) यांना प्रदान करण्यात आले आहेत.
मुख्यमंत्री ग्रामीण पेयजल कार्यक्रमांतर्गत रु.५.०० कोटीपेक्षा जास्त किंमतीच्या पाणीपुरवठा योजनांची अंमलबजावणी मजीप्रामार्फ़त करण्यात येत आहे. सदर योजनांची व्याप्ती मोठ्या प्रमाणात असल्याने सर्व कामे विहित वेळेत पूर्ण होण्याच्या दृष्टीने ज्याठिकाणी नदी / धरण / तलाव इ. सारखे शाश्वत भुपृष्ठीय स्त्रोत उपलब्ध आहेत व कायमस्वरुपी पाणी उपलब्ध आहे अशा योजनांच्या टप्पा १ व २ च्या कामाची भौतिक प्रगती किमान ६० टक्के पूर्ण झाली असल्यास त्या योजनेतील उपांग/टप्पा-३ ची
# Page 2
शासन निर्णय क्रमांकःमुपेयो-२०१८/प्र.क्र.७२/पापु-१९
कामे हाती घेण्यास परवानगी देण्याचे अधिकार सदस्य सचिव, महाराष्ट्र जीवन प्राधिकरण यांना प्रदान करण्याची बाब शासनाच्या विचाराधीन होती.
शासन निर्णय: प्रस्तावनेत नमूद केलेली वस्तुस्थिती विचारात घेता, मुख्यमंत्री ग्रामीण पेयजल कार्यक्रमाची अंमलबजावणी विहित वेळेत व प्रभावीपणे पूर्ण होण्याच्या दृष्टीने महाराष्ट्र जीवन प्राधिकरणामार्फ़त अंमलबजावणी करण्यात येत असलेल्या ज्या पाणीपुरवठा योजनांच्या ठिकाणी नदी/धरण/तलाव इ.
सारखे शाश्वत भुपृष्ठीय स्रोत उपलब्ध आहेत व कायमस्वरुपी पाणी उपलब्ध आहे अशा योजनांच्या टप्पा १ व २ च्या कामाची भौतिक प्रगती किमान ६० टक्के पूर्ण झाली असल्यास, त्या योजनेतील उपांग/ टप्पा-३ ची कामे हाती घेण्यास परवानगी देण्याचे अधिकार सदस्य सचिव, महाराष्ट्र जीवन प्राधिकरण यांना प्रदान करण्यात येत आहेत.