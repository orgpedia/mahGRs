# Page 1
सन २०१८-१९ च्या टंचाई अंतर्गत खूलताबाद शहर व इतर २० गांवे, ता. खुलताबाद, जि. औरंगाबाद या गावांसाठी पूरक पाणी पुरवठा योजनेच्या प्रस्तावास प्रशासकीय मान्यता देणेबाबत...
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१८/प्र.क्र. २०२/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: १५ डिसेंबर, २०१८
वाचा - १) शासन निर्णय, पाणी पुरवठा व स्वच्छता विभाग क्रमांक: टंचाई १०९९/प्र.क्र. १२/पापु १४, दिनांक ३.२.१९९९ २) शासन निर्णय, पा.पु. व स्व. वि., क्रमांकः टंचाई २००८/प्र.क्र.१४९/पापु-१४, दिनांक २१ ऑगस्ट, २००९.
३) शासन निर्णय पाणी पुरवठा व स्वच्छता विभाग क्रमांक: टंचाई २०१६/प्र.क्र.१४३/पापु १४, दिनांक ४.५.२०१६ ४) विभागीय आयुक्त, औरंगाबाद यांचे क्रमांक जा.क्र. २०१८/नपप्र/आस्था २/कावि-७८९, दिनांक १७.११.२०१८ चे पत्र.
५) जिल्हाधिकारी, औरंगाबाद यांचे क्रमांक जा.क्र. २०१८/मशाका-२/पाणीटंचाई/प्र.क्र./ दिनांक १३ डिसेंबर, २०१८ ६) शासन पत्र क्रमांक स्थासबै २०१८/प्र.क्र.२०१ /पापु १४, दिनांक १४.१२.२०१८ (बैठकीचे इतिवृत्त)
प्रस्तावना – विभागीय आयुक्त, औरंगाबाद यांनी सन २०१८-१९ च्या टंचाई कालावधीसाठी खूलताबाद शहर व इतर २० गांवांसाठी तात्पुरत्या पूरक पाणी पुरवठा योजनेचा रुपये ११८२.४१ लाख किंमतीचा प्रस्ताव शासनास सादर केला आहे. सदर प्रस्ताव पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी अपर मुख्य सचिव, पाणी पुरवठा व स्वच्छता विभाग
# Page 2
शासन निर्णय क्रमांकः टंचाई २०१८/प्र.क्र.२०२/पापु १४
यांच्या अध्यक्षतेखाली स्थापन करण्यात आलेल्या स्थायी समितीच्या दिनांक १४.१२.२०१८ रोजी झालेल्या बैठकांत मान्यतेसाठी विचारात घेण्यात आला.
स्थायी समितीच्या बैठकीत या प्रस्तावावर सविस्तर चर्चा होऊन योजनेस मान्यता दिली असून योजनेस प्रशासकीय मान्यता देण्याची बाब शासनाच्या विचाराधीन होती.
शासन निर्णय उपरोक्त प्रस्तावनेत नमुद केलेली वस्तुस्थिती विचारात घेऊन खूलताबाद शहर व इतर २० गांवे, ता. खुलताबाद, जि. औरंगाबाद येथील तात्पुरती पुरक पाणी पुरवठा योजनेस रुपये ११८२.४१ लाख (रुपये अकरा कोटी, ब्याऐंशी लाख, एकेचाळीस हजार फक्त) इतक्या किंमतीच्या प्रस्तावास खालील अटींच्या अधीन राहून प्रशासकीय मान्यता देण्यात येत आहे : १) जिल्हाधिकारी, औरंगाबाद यांनी खूलताबाद शहर व इतर २० गांवे तात्पुरती पुरक पाणी पुरवठा योजनेअंतर्गत समाविष्ट असलेल्या संबंधित गावांमध्ये पिण्याच्या पाण्याची टंचाई निर्माण झाली असल्याचे सर्वप्रथम घोषित करावे.
२) सदर प्रस्तावात नमूद केलेली खूलताबाद शहर व इतर २० गांवे योजनेअंतर्गत तात्पुरती पुरक नळ पाणी पुरवठा योजनेची कामे कार्यकारी अभियंता, महाराष्ट्र जीवन प्राधिकरण, औरंगाबाद यांचेमार्फत करण्यात यावीत.
३) खुलताबाद नगरपालिका “क” वर्ग नगर पालिका असलेने त्यांच्या हिश्याची ५% लोकवर्गणी भरणा करणे आवश्यक आहे.
४) सदर योजनेचा नागरी भागाचा खर्च रु. ५२९.८२ लाख रुपये त्यामुळे त्यांचा ५% रक्कम म्हणजेच रु. २६.४९ लाख इतकी लोकवर्गणी असल्यामुळे सदर योजनेचा आर्थिक आकृतीबंध खालीलप्रमाणे असेल.
---------------------------------------------------------------
| योजना | प्रकल्पाच्या किंमतीचा हिस्सा | लोकवर्गणी (५%) | शासन हिस्सा |
| खुलताबाद शहर | रु.५२९.८२ लाख | रु.२६.४९ लाख | रु.५०३.३३ लाख |
| इतर २० गावे | रु. ६५२.५९ लाख | रु.०.०० लाख | रु. ६५२.५९ लाख |
| एकूण | रु.११८२.४१ लाख | रु.२६.४९ लाख | रु. ११५५.९२ लाख |
---------------------------------------------------------------
५) सदर योजनेची कामे विहित पध्दतीने ई-निविदा मागविण्यात येऊन करावीत. जादा किंमतीच्या निविदा स्वीकृत करु नयेत.
६) निविदा अल्प मुदतीची (१० दिवस) काढण्यास परवानगी देण्यात येत आहे.
७) निविदा प्रक्रिया दिनांक १२ जानेवारी, २०१९ पर्यंत पूर्ण करुन कार्यारंभ आदेश देणे आवश्यक आहे. या दिनांकापर्यंत कार्यारंभ आदेश न दिल्यास योजनेची मान्यता रद्द समजण्यात येईल.
पृष्ठ ४ पैकी २
# Page 3
शासन निर्णय क्रमांकः टंचाई २०१८/प्र.क्र.२०२/पापु १४
८) योजनेचे काम दिनांक १२ मार्च, २०१९ पूर्वी पूर्ण करुन योजनेतून पाणी पुरवठा सुरु होणे आवश्यक आहे. तथापि या दिनांकापर्यंत या योजनेतून पाणी पुरवठा सुरु न झाल्यास योजनेची मान्यता रद्द करण्यात येईल.
९) निविदा प्रक्रीया पूर्ण झाल्यानंतर करार पत्रातील अटी व शर्तीनुसार दिलेल्या मुदतीतच योजना पुर्ण होणे आवश्यक आहे. कोणत्याही परिस्थितीत मुदतवाढ दिली जाणार नाही.
१०) योजनेचे काम प्रशासकीय मान्यता प्राप्त किंमतीमध्येच पूर्ण होईल याची दक्षता घ्यावी.
त्यापेक्षा जास्त खर्च केल्यास त्याकरिता शासनाकडून निधी उपलब्ध करुन देण्यात येणार नाही. योजनेची किंमत वाढल्यास त्याची शासनस्तरावरुन गंभीर दखल घेऊन संबंधितांवर शिस्तभंग कार्यवाही करण्यात येईल.
११)योजनेच्या अंमलबजावणीमध्ये कोणत्याही स्वरुपाची अनियमितता, अपहार अथवा गैरव्यवहाराच्या बाबी निदर्शनास आल्यास त्यास जबाबदार संबंधित अधिकारी / कर्मचारी शिस्तभंग विषयक कारवाईस पात्र राहतील.
१२) योजना पूर्ण झाल्यानंतर योजना चालविण्याची जबाबदारी खुलताबाद नगरपरिषदेची राहिल.
खुलताबाद नगरपरिषदेचा सदर योजना चालविण्याची जबाबदारी घेण्यास तयार असल्याबाबतचा ठराव प्राप्त झाल्याशिवाय योजनेचे कार्यारंभ आदेश देण्यात येऊ नयेत.
१३) विभागीय आयुक्त, औरंगाबाद यांनी सदर योजनेकरिता निविदा प्रक्रिया झाल्यानंतर योजनेच्या सुरुवातीला शासन हिस्स्याच्या ५०% इतका निधी द्यावा. उर्वरित ३०% निधी योजनेची प्रगती पाहून विभागीय आयुक्त, औरंगाबाद यांनी वितरीत करावा. तसेच उर्वरीत २०% निधी योजना कार्यान्वित झाल्यानंतर देण्यात यावा.
१४)योजनेचे काम मुदतीत पूर्ण होणे आवश्यक असल्याने योजनेच्या निविदा प्रक्रीयेपासून ते योजनेतून पाणीपुरवठा सुरु होईपर्यंत आठवडयाच्या प्रत्येक सोमवारी प्रगती अहवाल शासनास पाठविण्यात यावा.
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१ अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याचा आकस्मिक निकडीचा पुरवठा (अनिवार्य) (२२४५००९३) (दत्तमत) (वेतनेत्तर) - ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
३. हा शासन निर्णय, पाणी पुरवठा व स्वच्छता विभागाने पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी स्थापन केलेल्या सचिवस्तरीय स्थायी समितीच्या
पृष्ठ ४ पैकी ३
# Page 4
शासन निर्णय क्रमांकः टंचाई २०१८/प्र.क्र.२०२/पापु १४
दिनांक १४.१२.२०१८ रोजी झालेल्या बैठकीत घेण्यात आलेल्या निर्णयानुसार निर्गमित करण्यात येत आहे.