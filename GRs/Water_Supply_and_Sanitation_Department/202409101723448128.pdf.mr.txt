# Page 1
सुधारीत प्रशासकीय मान्यतेच्या
प्रस्तावांच्या छाननीसाठी
राज्यस्तरीय तांत्रिक समिती
(State Level Technical
Advisory Committee) स्थापन
करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुप्रमा-२०२४/प्र.क्र.१४०/पापु-०७
७ वा मजला, गोकुळदास तेजपाल रुग्णालय संकुल,
लोकमान्य टिळक मार्ग, मंत्रालय, मुंबई-४०० ००१
दिनांक: - १० सप्टेंबर, २०२४
वाचा :-
१.व्यय अग्रक्रम समितीच्या बैठकीचे इतिवृत्त क्र. व्यंअस-२०२४/प्र.क्र.६१/अर्थ-०२, दि.
११/०७/२०२४
प्रस्तावना :-
जल जीवन मिशन कार्यक्रमांतर्गत राज्यात जिल्हा परिषद व महाराष्ट्र जीवन
प्राधिकरणामार्फत मोठ्या प्रमाणात पाणी पुरवठा योजनांची कामे सध्या प्रगतीपथावर असुन, सदर
योजनांमधील काही योजना ज्यादा दराच्या निविदा स्वीकृती, वस्तु व सेवा करामध्ये ६% वाढ या
कारणांमुळे तसेच, मुळ योजनेत प्रस्तावित केलेला उद्भव कोरडा गेला, मूळ योजनेत वाड्या वस्त्या
समाविष्ट्ट केल्या गेल्या नाही या व इतर तांत्रिक कारणांमुळे सुधारित होत असून सदर सुधारीत
अंदाजपत्रकांना मान्यता देण्याबाबतचे प्रस्ताव विभागास प्राप्त होत आहेत. पाणी पुरवठा व स्वच्छता
विभागामार्फत सुधारीत प्रशासकीय मान्यतेचे प्रस्ताव मान्यतेकरीता व्यय अग्रक्रम समितीच्या
बैठकीमध्ये ठेवण्यात आले असता, सदर प्रस्तावांना मान्यता देताना व्यय अग्रक्रम समितीने जल
जीवन मिशनअंतर्गत सुधारीत प्रशासकीय मान्यतेच्या प्रस्तावांच्या छाननीसाठी राज्यस्तरीय तांत्रिक
समिती (State Level Technical Advisory Committee) स्थापन करणेबाबत सुचना दिल्या आहेत.
त्यानुसार, विभागांतर्गत तज्ञांचा समावेश करण्यात येऊन अशी समिती गठित करणेबाबत बाब
विभागाच्या विचाराधीन होती.
शासन निर्णय :-
जल जीवन मिशन कार्यक्रमांतर्गत शासन स्तरावर प्राप्त होणा-या सुधारीत प्रशासकीय
मान्यतेच्या प्रस्तावांच्या छाननीसाठी खालीलप्रमाणे राज्यस्तरीय तांत्रिक समिती (State Level
# Page 2
Technical Advisory Committee) गठित करण्यात येत आहे. सदर समितीमध्ये खालील
सदस्यांचा समावेश असेल :
--------------------------------------------------------------------------------------------------------------------------------------
| अ.क्र. | पदनाम | समितीमधील पद |
| १. | मा. प्रधान सचिव, पाणी पुरवठा व स्वच्छता विभाग. | अध्यक्ष |
| २. | मुख्य अभियंता तथा विशेष कार्य अधिकारी, पाणी पुरवठा व स्वच्छता विभाग. | सदस्य |
| ३. | अधीक्षक अभियंता, CPDM, म.जी.प्रा. | सदस्य |
| ४. | कार्यरत /सेवानिवृत्त अधीक्षक अभियंता / मुख्य अभियंता (जलसंपदा विभाग/ सार्वजनिक बांधकाम विभाग / म.जी.प्रा.)- २ पदे | निमंत्रित सदस्य |
| ५. | संबंधित प्रशासकीय विभागाचे उपसंचालक, भुजल सवेक्षण आणि विकास यंत्रणा (योजनांचे स्त्रोत भूगर्भीय असल्यास) | सदस्य |
| ६. | कक्ष अधिकारी, पाणी पुरवठा व स्वच्छता विभाग, मंत्रालय. | सदस्य-सचिव |
--------------------------------------------------------------------------------------------------------------------------------------
( जर एखादी योजना उद्भव बदलल्यामुळे सुधारीत होत असेल तर केवळ अशा योजनांकरीता
संबंधित प्रशासकीय विभागाचे उपसंचालकभुजल सवेक्षण आणि विकास यंत्रणा , यांनी समितीच्या
बैठकीस उपस्थित राहावयाचे आहे. )
०२. उपरोक्तप्रमाणे गठित समितीची कार्यकक्षा खालीलप्रमाणे राहील :
अ) प्रधान सचिव तथा समिती अध्यक्ष तसेच, मुख्य अभियंता तथा विशेष कार्य अधिकारी, पाणी
पुरवठा व स्वच्छता विभाग यांच्या निदेशानुसारतांत्रिक बदलामुळे सुधारित होणाऱ्या पाणी
पुरवठा योजना तांत्रिक तपासणीसाठी समितीपुढे ठेवण्यात येतील.
आ) पुर्वनियोजित वेळेनुसार पाणी पुरवठा व स्वच्छता विभाग, मंत्रालय येथे समितीची बैठक
घेण्यात येईल. सदर बैठकीबाबत समिती सदस्यांना पत्राद्वारे कळविण्यात येईल.
इ) समितीच्या बैठकीमध्ये घेण्यात येणा-या प्रस्तावांच्या अनुषंगाने संबंधित क्षेत्रीय अधिका-
यांमार्फत सादरीकरण करण्यात येईल व प्रस्तावातील तांत्रिक बाबी तपासण्यात येतील. त्यास
अनुसरुन प्रस्तावास मान्यता देणेबाबत वा इतर उपस्थित मुद्यांबाबत समिती विभागास आपले
अभिप्राय देईल.
ई) राज्यस्तरीय तांत्रिक समिती (State Level Technical Advisory Committee) च्या
बैठकीच्या इतिवृत्तातील अभिप्रायास अनुसरुन पाणी पुरवठा व स्वच्छता विभागामार्फत पुढील
आवश्यक कार्यवाही करण्यात येईल.
# Page 3
०३. प्रधान सचिव तथा समिती अध्यक्ष तसेच, मुख्य अभियंता तथा विशेष कार्य
अधिकारी, पाणी पुरवठा व स्वच्छता विभाग यांच्या निदेशानुसार पाणी पुरवठा व स्वच्छता
विभागाकडे प्राप्त सुधारीत प्रशासकीय मान्यतेचे प्रस्ताव एकत्रितरित्या समितीपुढे ठेवण्यात येतील.
सदर समितीच्या बैठकीच्या वेळी संबंधित कार्यकारी अभियंता, ग्रामीण पाणी पुरवठा, जिल्हा
परिषद/ कार्यकारी अभियंता, महाराष्ट्र जीवन प्राधिकरण यांनी शासनस्तरावरून वेळोवेळी देण्यात
येणा-या निदेशानुसार सुधारीत योजनेची संक्षिप्त माहिती/सादरीकरण, आवश्यक कागदपत्रे
इत्यादीसह बैठकीस उपस्थित राहावयाचे आहे.
०४. सदर शासन निर्णय महाराष्ट्र शासनाच्या www.maharashtra.gov.in या
# Page 4