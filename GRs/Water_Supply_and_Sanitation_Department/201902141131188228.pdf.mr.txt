# Page 1
पिण्याच्या पाण्याच्या टंचाईच्या अनुषंगाने क्षेत्रीय स्तरावरील यंत्रणेसाठी सूचना.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांक: टंचाई २०१८/प्र.क्र.२०/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: १४ फेब्रुवारी, २०१९
वाचा - १) शासन निर्णय, पा.पु. व स्व. वि., क्रमांक: टंचाई ३०९९/प्र.क्र.१३/पापु-१४, दिनांक १ फेब्रुवारी, १९९९.
२) शासन निर्णय, पा.पु. व स्व. वि., क्रमांक: टंचाई २०९९/प्र.क्र.१४/पापु-१४, दिनांक २ फेब्रुवारी, १९९९.
३) शासन निर्णय, पा.पु. व स्व. वि., क्रमांक: टंचाई १०९९/प्र.क्र.१२/पापु-१४, दिनांक ३ फेब्रुवारी, १९९९.
४) शासन परिपत्रक, पा.पु. व स्व. वि., क्रमांकः टंचाई १००५/प्र.क्र.३०५/पापु-१४, दिनांक २४ जानेवारी, २००६.
५) शासन निर्णय, पा.पु. व स्व. वि., क्रमांकः टंचाई २०१४/प्र.क्र.४८/पापु-१४, दिनांक ६ मे, २०१४.
६) शासन निर्णय, पा.पु. व स्व. वि., क्रमांकः टंचाई २०१८/प्र.क्र.२०/पापु-१४, दिनांक १४ फेब्रुवारी, २०१८.
परिपत्रक : पिण्याच्या पाण्याच्या टंचाईच्या अनुषंगाने अशा सूचना विविध शासन निर्णयान्वये तसेच परिपत्रकान्वये सर्व संबंधितांना देण्यात आलेल्या आहेतच. सदर सूचनांची अंमलबजावणी काटेकोरपणे सर्व क्षेत्रीय अधिकाऱ्यांनी करणे आवश्यक आहे. यापूर्वीच देण्यात आलेल्या सूचना तसेच अन्य काही बाबी पुन्हा एकदा सर्व क्षेत्रीय अधिकाऱ्यांच्या निदर्शनास आणण्याच्या दृष्टीने खालील सूचना देण्यात येत आहेत - (9) महसूल व वन विभागाने दुष्काळ घोषित केलेल्या ज्या गावात चारा छावण्या उभारण्यात आल्या असतील त्या गावाच्या पिण्याच्या पाण्याच्या मागणीमध्ये चारा छावण्यातील जनावरांच्या पिण्याच्या पाण्याच्या मागणीचा समावेश करुन तेथे आवश्यकतेनुसार टँकर्सव्दारे पाणी पुरवठा करण्यात यावा.
# Page 2
शासन परिपत्रक क्रमांकः टंचाई २०१८/प्र.क्र. २०/पापु १४
(२) खाजगी संस्थांमार्फत CSR अंतर्गत पिण्याच्या पाण्याची टंचाई असलेल्या गावांना प्लॅस्टिक/फायबरच्या पाणी साठवण टाक्या पुरविण्यात येणार आहेत. टँकरव्दारे प्राप्त झालेले पाणी सदर साठवण टाकीमध्ये भरण्याबाबतची व्यवस्था, सदर साठवण टाकी बसविण्यासाठी कठडा तसेच प्रत्येक टाकीसाठी दोन ते पाच नळ जोडण्या करण्यात याव्यात. त्याची व्यवस्था ग्रामपंचायतीने त्यांच्या स्वनिधीतून करावी.
(३) टँकरव्दारे पुरविण्यात येणाऱ्या पाण्याच्या शुध्दतेची जलसुरक्षा रक्षकामार्फत तपासणी करण्यात यावी. तसेच या पाण्यामध्ये टीसीएल पावडर, पोटॅशिअम परमँगनेट इत्यादी औषधे टाकून पाणी शुध्द करुन घेण्याची दक्षता घ्यावी. तसेच पाणी पुरवठा करण्यात येणारे टँकर्स स्वच्छ आहेत याबाबतची खात्री ग्रामपंचायतीने करुन घ्यावी.
(४) पिण्याच्या पाण्याचे टँकर्सचे पाणी संबंधित गावांना पुरेसे प्राप्त होते याबाबतची दक्षता घेण्याची जबाबदारी संबंधित विस्तार अधिकारी, पंचायत समिती यांना देण्यात यावी.
(4) पिण्याच्या पाण्याच्या टंचाईच्या अनुषंगाने जिल्हास्तरावर करण्यात आलेल्या कार्यवाहीची माहिती जिल्हाधिकारी यांनी प्रसारमाध्यमाच्या प्रतिनिधीना प्रत्येक आठवडयाला देणे आवश्यक आहे.
(६) पिण्याच्या पाण्याच्या टंचाई निवारणार्थ राबविण्यात आलेल्या एकूण मंजूर योजना, पूर्ण झालेल्या योजना, प्रगती पथावरील योजना व त्यावर झालेला खर्च याबाबतची एकत्रित माहिती सोबत जोडलेल्या विवरणपत्रामध्ये प्रत्येक आठवडयाच्या शेवटच्या दिवशी शासनास पाठविण्यात यावी.
# Page 3
# Page 4