# Page 1
मुख्यमंत्री ग्रामीण पेयजल कार्यक्रमांतर्गत समाविष्ट नळ पाणीपुरवठा योजनांच्या ५ टक्के पर्यंत वाढीव निविदा स्वीकृतीचा अधिकार मुख्य कार्यकारी अधिकारी, जिल्हा परिषद यांना देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मुपेयो-२०१८/प्र.क्र.७८/पापु-१९
गोकुळदास तेजपाल रुग्णालय संकुल, नवीन इमारत, ७ वा माळा,
मंत्रालय, मुंबई - ४०० ००१.
दिनांक: ०७ मे, २०१८
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक: ग्रापापु-२११५/प्र.क्र.३९/पापु-१९, दिनांक २३ सप्टेंबर, २०१६ ३) शासन निर्णय क्रमांक: मुपेयो-२०१७/प्र.क्र.८३/पापु-१९, दिनांक २५ जानेवारी, २०१७ ४) शासन निर्णय क्रमांक: मुपेयो-२०१७/प्र.क्र.११०/पापु-१९, दिनांक १४ जुलै, २०१७ ५) शासन निर्णय क्रमांक: मुपेयो-२०१७/प्र.क्र.११०/पापु-१९, दिनांक २७ मार्च, २०१८
प्रस्तावना:
संदर्भाधीन क्र.४ येथील शासन निर्णयान्वये मुख्यमंत्री ग्रामीण पेयजल कार्यक्रमांतर्गत अंदाजपत्रकीय दराने प्राप्त होणा-या निविदांच्या बाबतीत रु.५.०० कोटीपर्यंत किंमतीच्या पाणीपुरवठा योजनांच्या निविदा स्विकृतीचे अधिकार मुख्य कार्यकारी अधिकारी, जिल्हा परिषद यांना व रु. ५.०० कोटीपेक्षा जास्त किंमतीच्या पाणीपुरवठा योजनांच्या निविदा स्विकृतीचे अधिकार महाराष्ट्र जीवन प्राधिकरणाच्या निविदा समितीस प्रदान करण्यात आले आहेत. तसेच संदर्भाधीन क्र. ५ येथील शासन निर्णयान्वये मुख्यमंत्री ग्रामीण पेयजल कार्यक्रमांतर्गत महाराष्ट्र जीवन प्राधिकरणामार्फ़त अंमलबजावणी करण्यात येत असलेल्या पाणीपुरवठा योजनांच्या बाबतीत मुल्यांकित किंमतीच्या ५ टक्केपर्यंत जादा दराच्या निविदा स्वीकृतीचे अधिकार सदस्य सचिव, महाराष्ट्र जीवन प्राधिकरण यांना प्रदान करण्यात आले आहेत.
मुख्यमंत्री ग्रामीण पेयजल कार्यक्रमाच्या अंमलबजावणी व प्रगतीबाबत मा. मुख्यमंत्री महोदयांकडे दि.११ एप्रिल, २०१८ रोजी आढावा बैठक संपन्न झाली. मुख्यमंत्री ग्रामीण पेयजल कार्यक्रमाच्या अंमलबजावणीतील विलंब टाळण्याकरिता, सदर आढावा बैठकीत मा. मुख्यमंत्री महोदयांनी दिलेल्या निर्देशानुसार MRDWP कार्यक्रमांतर्गत जिल्हा परिषदेमार्फ़त अंमलबजावणी करण्यात येत असलेल्या पाणीपुरवठा योजनांच्या बाबतीत मुल्यांकित किंमतीपेक्षा ५ टक्के पर्यंत जादा
# Page 2
शासन निर्णय क्रमांकःमुपेयो-२०१८/प्र.क्र.७८/पापु-१९ दराच्या निविदा स्वीकृत करण्याचे अधिकार मुख्य कार्यकारी अधिकारी, जिल्हा परिषद यांना प्रदान करण्याची, तसेच पाणीपुरवठा योजनांचे कार्यारंभ आदेश देण्याकरिता आवश्यक असलेली रस्ते/रेल्वे/वने क्रॉसिंगच्या परवानगीची अट शिथिल करण्याची बाब शासनाच्या विचाराधीन होती.
शासन निर्णय: प्रस्तावनेत नमूद केलेली वस्तुस्थिती विचारात घेता, मुख्यमंत्री ग्रामीण पेयजल कार्यक्रमांतर्गत जिल्हा परिषदेमार्फ़त अंमलबजावणी करण्यात येत असलेल्या पाणीपुरवठा योजनांच्या बाबतीत चालू दरसुचीनुसार मुल्यांकित किंमतीपेक्षा ५ टक्के पर्यंत जादा दराच्या निविदा स्वीकृत करण्याचे अधिकार मुख्य कार्यकारी अधिकारी, जिल्हा परिषद यांना प्रदान करण्यात येत आहेत. अशा योजनांच्या निविदा पुर्व मान्यतेसाठी शासनाकडे सादर करण्याची आवश्यकता नाही. मात्र निविदा स्वीकृतीनंतर अशा योजनांचा तपशील शासनास विनाविलंब कळविण्यात यावा. तसेच ५% पर्यंतच्या जादा दराच्या निविदा स्वीकृतीपुर्वी सर्वप्रथम संबंधित ठेकेदाराशी अंदाजपत्रकीय दराने काम करणेबाबत वाटाघाटी करण्यात याव्यात.
२. मुख्यमंत्री ग्रामीण पेयजल कार्यक्रमांतर्गत ज्या पाणीपुरवठा योजनांच्या अंमलबजावणीकरिता रस्ते/रेल्वे/वने क्रॉसिंगची परवानगी आवश्यक आहे, अशा योजनांचे कार्यारंभ आदेश देण्याकरिता सदर परवानगीची अट शिथिल करण्यात येत आहे. त्यामुळे ज्या पाणीपुरवठा योजनांकरिता रस्ते/वने/ रेल्वे क्रॉसिंगची परवानगी अद्याप अप्राप्त आहे, परंतु निविदा प्रक्रिया पुर्ण झाली आहे अशा योजनांचे कार्यारंभ आदेश देण्यास हरकत नाही. मात्र सदर परवानग्या (रस्ते / रेल्वे / वने क्रॉसिंग) योजनेचे काम करत असताना वेळेवर घेण्यात याव्यात.
# Page 3