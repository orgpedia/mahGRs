# Page 1
पाणी पुरवठा व स्वच्छता विभागातील आश्वासनांची व आयुधांची
अन्य संसंदीय पूर्तता करण्याकरिता कायमस्वरूपी “आश्वासन पूर्तता समिती” गठित
करण्याबाबत.
महाराष्ट्र शासन
पाणी पुरवठा व स्वच्छता विभाग,क
शासन परिपत्रक - संकीर्ण- २०२५/प्र.क्र.९४/पापु-०३
७ वा मजला, गोकुळदास तेजपाल रुग्णालय इमारत, क्रॉफर्ड मार्केट जवळ,
लोकमान्य टिळक मार्ग .४०० ०३२ -मुंबई ,मंत्रालय ,
दिनांक :- २४ नोव्हेंबर, २०२५.
संदर्भ - संसदीय कार्य विभाग, शासन परिपत्रक क्र.विपआ २०२३/प्र.क्र.४२/चार, दि.१० ऑक्टोबर, २०२५.
प्रस्तावना :- मंत्रालयीन विभागातील प्रलंबित आश्वासनांच्या पूर्ततेसाठी प्रत्येक विभागात सचिवांच्या अध्यक्षतेखाली कायमस्वरुपी "आश्वासन पूर्तता समिती" गठित करुन वेळोवेळी आश्वासने निकाली काढण्यासंदर्भात मार्गदर्शक सूचना संदर्भाधीन परिपत्रकानुसार देण्यात आल्या आहेत. सदर परिपत्रकानुसार, महाराष्ट्र विधानमंडळाच्या अधिवेशन कालावधीत उभय सभागृहात कामकाजा दरम्यान मंत्री तसेच राज्यमंत्री महोदयांकडून आश्वासने दिली जातात. त्या आश्वासनांची त्वरीत पूर्तता करणे ही संबंधित मंत्रालयीन विभागांची वैधानिक जबाबदारी असते. त्यानुषंगाने, आश्वासनांची विहित मुदतीत पूर्तता करण्यासाठी व विभागात दीर्घ कालावधीपासून प्रलंबित असलेली आश्वासने व अन्य संसदीय आयुधे त्वरित निकाली काढण्यासाठी सचिवांच्या अध्यक्षतेखाली विभागाचे समन्वय अधिकारी तसेच विभागातील अन्य सह सचिव/उप सचिव व जबाबदार अधिकारी यांची कायमस्वरुपी "आश्वासन पूर्तता समिती" समिती गठीत करण्याची बाब शासनाच्या विचाराधीन होती.
शासन परिपत्रक :- विभागात प्रलंबित असलेल्या आश्वासनांची व अन्य संसदीय आयुधांची पूर्तता करण्याकरीता खालीलप्रमाणे कायमस्वरूपी “आश्वासन पूर्तता समिती” गठित करण्यात येत आहे.
--------------------------------------------------------------------------------
|  | समितीचे अध्यक्ष / सदस्य |  |
|  | मा. अपर मुख्य सचिव / प्रधान सचिव / सचिव, पाणी पुरवठा व स्वच्छता विभाग | अध्यक्ष |
|  | सर्व सह सचिव / उप सचिव, पाणी पुरवठा व स्वच्छता विभाग | सदस्य |
|  | कक्ष अधिकारी (पापु-०३), पाणी पुरवठा व स्वच्छता विभाग | सदस्य सचिव |
--------------------------------------------------------------------------------
२. समितीची कार्यकक्षा :- १. समितीने दर पंधरा दिवसांनी समितीची बैठक घेऊन विभागातील प्रलंबित आश्वासनांचा व अन्य संसदीय आयुधांचा नियमितपणे आढावा बैठक घेणे.
# Page 2
२. प्रलंबित आश्वासने निकाली काढण्यासाठी संबंधित कार्यासनास व क्षेत्रिय अधिका-यांना कालमर्यादा निश्चित करून देऊन त्याचा आढावा पुढील बैठकीत घेणे.
३. दोन वर्षापेक्षा अधिक कालावधीपासून प्रलंबित असलेली आश्वासने निकाली काढण्यासाठी कालमर्यादा निश्चित करून सर्वप्राथम्याने कार्यवाही करण्याबाबत संबंधित कार्यासनांना निर्देश देणे.
४. आश्वासनांची माहिती त्वरीत मिळू शकेल व आश्वासने त्वरीत निकाली काढण्याच्या दृष्टिने आश्वासनांची माहिती/अहवाळ घेऊन क्षेत्रिय अधिकारी यांना बैठकोस निमंत्रित करणे.
५. ज्या आश्वासनांची पूर्तता होऊ शकत नाही, अशी आश्वासने वगळण्याबाबत समिती प्रमुख, विधानमंडळ आश्वासन समिती यांना करावयाच्या विनंतीबाबत निर्णय घेणे.
६. अन्य विभागातून प्राप्त आश्वासनांचे हस्तांतरण मान्य करण्यात यावे किंवा कसे, याबाबत सुस्पष्ट निर्णय घेऊन सदर नस्त्या संबंधित विभागास पंधरा दिवसांच्या आत परत करण्याबाबत संबंधित कार्यासनास निर्देश देणे.
७. अन्य विभागात हस्तांतरणासाठी पाठविण्यात आलेल्या प्रकरणांबाबत सचिव स्तरावर पाठपुरावा आवश्यक असल्यास त्याबाबत व अशी प्रकरणे अन्य विभागाकडे पंधरा दिवसांपेक्षा अधिक कालावधीसाठी प्रलंबित असल्यास ही बाब अधिनिर्णयार्थ सामान्य प्रशासन विभाग (र.व.का) यांच्या निदर्डानास आणण्याबाबत निर्णय घेणे.
सदर परिपत्रक महाराष्ट्र शासनाच्या www.maharashtra.gov.in या संकेतर -थयळावर उपलब्ध
# Page 3