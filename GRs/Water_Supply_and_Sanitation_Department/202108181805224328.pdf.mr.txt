# Page 1
जिल्हा परिषदेंतर्गत ग्रामीण पाणीपुरवठा योजनांवरील रुपांतरीत नियमित अस्थायी (सीआरटी) आस्थापनेवरील कार्यरत कर्मचाऱ्यांच्या सन २०२१-२२ या आर्थिक वर्षातील वेतनासाठी निधी वितरीत करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः बजेट-१४२१/प्र.क्र.६६/पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई-४००००१
दिनांक : १८ ऑगस्ट, २०२१
वाचा :
१. शासन परिपत्रक, वित्त विभाग, अर्थसं-२०२१/प्र.क्र.४८/अर्थ-३, दि. ६.४.२०२१ २. शासन निर्णय, पाणी पुरवठा व स्वच्छता विभाग, क्रमांकः बजेट-१४२१/प्र.क्र.६६/पापु-२३,दि.२३.४.२०२१ ३. शासन निर्णय,पाणी पुरवठा व स्वच्छता विभाग, क्रमांकः बजेट-१४२१/प्र.क्र.६६/पापु-२३, दि.१.७.२०२१ ४. शासन परिपत्रक, वित्त विभाग, क्रमांक: संकीर्ण-२०२१/प्र.क्र.४८/अर्थ-३, दि.२४.६.२०२१
प्रस्तावना:
जिल्हा परिषदेमधील ग्रामीण पाणीपुरवठा विभागाच्या रुपांतरीत नियमित अस्थायी (सीआरटी) आस्थापनेवरील कर्मचारी वर्गाचा सन २०२१-२२ या आर्थिक वर्षातील वेतनखर्च भागविण्यासाठी “मागणी क्रमांक वाय-२, २२१५-पाणीपुरवठा व स्वच्छता, १९६ जिल्हा परिषद/ पंचायत संस्थांना सहाय्य, (०१) – ग्रामीण नळ पाणीपुरवठा योजना, (०१)(०७) नियमित आस्थापनेवरील रोजंदारीवर काम करणारा कर्मचारी वर्ग (अनिवार्य) (२२१५१९१४), ३६, सहायक अनुदाने (वेतन)" या लेखाशीर्षांतर्गत संबंधित जिल्हा परिषदांना रुपये १४४.०० लाख इतके अनुदान वाचा मधील अनुक्रमांक २ व ३ च्या शासन निर्णयान्वये वितरीत करण्यात आले आहे. रत्नागिरी जिल्हा परिषदेतील ग्रामीण पाणी पुरवठा विभागामध्ये रुपांतरीत नियमित अस्थायी (सीआरटी) आस्थापनेवर कार्यरत असलेल्या कर्मचाऱ्यांच्या सन २०२१-२२ या आर्थिक वर्षातील वेतन व भत्त्यांसाठी रत्नागिरी जिल्हा परिषदेला निधी वितरीत करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
# Page 2
शासन निर्णय क्रमांक: बजेट-१४२१/प्र.क्र. ६६/पापु-२३
शासन निर्णय :
रत्नागिरी जिल्हा परिषदेतील ग्रामीण पाणी पुरवठा विभागातील रुपांतरीत नियमित अस्थायी (CRT) आस्थापनेवरील सोबतच्या विवरणपत्रामध्ये नमूद कार्यरत ३१ कर्मचाऱ्यांच्या सन २०२१-२२ या आर्थिक वर्षातील वेतन व भत्त्यांसाठी रुपये २२,००,०००/- ( अक्षरी रुपये बावीस लक्ष फक्त ) इतका निधी मुख्य लेखा व वित्त अधिकारी, जिल्हा परिषद, रत्नागिरी यांना वितरित करण्यात येत आहे.
२. सदर निधी कोषागारातून आहरित करण्यासाठी मुख्य लेखा व वित्त अधिकारी, जिल्हा परिषद, रत्नागिरी यांना आहरण व सविरण अधिकारी म्हणून घोषित करण्यात येत आहे.
सदर अनुदान लाभार्थ्यांच्या बँक अकाउंटमध्ये ECS द्वारे प्रदान करणे बंधनकारक राहील.
कोणत्याही परिस्थितीत अनुदानाची रक्कम एकत्रितरित्या व offline पद्धतीने वितरीत करण्यात येऊ नये.
३. सदर निधी सोबतच्या विवरणपत्रामध्ये नमूद केलेल्या ३१ कर्मचाऱ्यांच्या सन २०२१-२२ या अर्थिक वर्षातील वेतन व भत्त्यांसाठी मंजूर केला असून या निधीचा अन्य कारणांसाठी उपयोग करणे, ही वित्तीय अनियमितता समजण्यात येईल व त्याकरीता संबंधित जबाबदार अधिकारी शिस्तभंगाच्या कारवाईस पात्र असतील. सोबतच्या यादीतील एखादा कर्मचारी सध्या कार्यरत नसल्यास सदर बाब संबंधित जिल्हा परिषदेने त्वरीत शासनाच्या निदर्शनास आणावी.
४. वितरीत केलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी / शर्तींचे पालन करावे.
५. पुढील निधीची मागणी करण्यापूर्वी संबंधित जिल्हा परिषदेने सदर रकमेचे उपयोगिता प्रमाणपत्र मुख्य कार्यकारी अधिकारी यांच्या स्वाक्षरीने सादर करावे.
६. या शासन निर्णयाव्दारे मंजूर करण्यात आलेला खर्च “मागणी क्रमांक वाय-२, २२१५-पाणीपुरवठा व स्वच्छता, १९६- जिल्हा परिषद/पंचायत संस्थांना सहाय्य, (०१)- ग्रामीण नळ पाणीपुरवठा योजना, (०१) (०७) नियमित आस्थापनेवरील रोजंदारीवर काम करणारा कर्मचारी वर्ग (अनिवार्य) (२२१५१९१४), ३६, सहायक अनुदाने (वेतन)” या लेखाशिर्षाखाली
पृष्ठ ५ पैकी २
# Page 3
शासन निर्णय क्रमांक: बजेट-१४२१/प्र.क्र. ६६/पापु-२३
खर्ची टाकण्यात यावा व तो सन २०२१-२२ या वित्तीय वर्षासाठी मंजूर करण्यात आलेल्या अनुदानातून भागविण्यात यावा.
७. शासन परिपत्रक, वित्त विभाग क्रमांक अर्थसं-२०२१/ प्र.क्र.४८/ अर्थ - ३, दिनांक २४ जून, २०२१ अन्वये विभागांना दिलेल्या अधिकारात तसेच वित्त विभागाने बिम्स प्रणालीवर उपलब्ध केलेल्या निधीच्या मर्यादेत सदर शासन निर्णय निर्गमित करण्यात येत आहेत. वित्त विभागाच्या या परिपत्रकान्वये नमूद केलेल्या अटी व शर्तींची पूर्तता होत आहे.
# Page 4
# Page 5