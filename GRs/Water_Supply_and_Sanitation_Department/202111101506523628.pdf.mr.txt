# Page 1
मौजे पाटणसांगवी (ता. सावनेर, जि. नागपूर) येथील पाणी पुरवठा योजनेच्या सुधारित अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः राग्रापे - २०१८/प्र.क्र. २८०/पापु-१३
मंत्रालय, मुंबई - ४०० ०३२
तारीख: ११ नोव्हेंबर, २०२१.
वाचा १) ग्राम सभा ठराव मौ. पाटणसांगवी, दि. २३.०१.२०१३ २) अधिक्षक अभियंता, महाराष्ट्र जीवन प्राधिकरण, नागपूर यांचे मूळ तांत्रिक मान्यता आदेश, दि. २३/०२/२०१३ मौजे पाटणसांगवी (ता. सावनेर, जि. नागपूर) ३) मुख्य अभियंता,महाराष्ट्र जीवन प्राधिकरण मंडळ, नागपूर यांचे सुधारित तांत्रिक मान्यता आदेश दि. ०२/०५/२०१८ ४) मुख्य कार्यकारी अधिकारी, ग्रामीण पाणी पुरवठा विभाग, जिल्हा परिषद, नागपूर यांचे पत्र जा. क्र. जिपना/ग्रापापुवि/ता-१/३३६४/२०१८, दिनांक ०५/१०/२०१८.
५) या विभागाचा शासन निर्णय क्र. जजीमि २०१९/प्र.क्र.१३८/पापु-१० (०७), दि. ०४ सप्टेंबर, २०२० ६) वित्त विभागाचे पत्र क्र. व्यअस २०२१/प्र.क्र. १०१/अर्थ-०२, दिनांक २०/०८/२०२१
प्रस्तावना मौ. पाटणसांगवी (ता. सावनेर, जि. नागपूर ) पाणी पुरवठा योजनेच्या निव्वळ रु.
१,७३,२०, ७९८ व ढोबळ रु. १,८९,६८,७७० इतक्या किंमतीच्या अंदाजपत्रकास संदर्भीय क्रमांक १ येथील आदेशान्वये मूळ प्रशासकीय मान्यता प्रदान करण्यात आलेली आहे. सदर योजनेतील तांत्रिक बदल, कामाच्या व्याप्तीतील बदल व जादा दराची निविदा या कारणास्तव योजनेच्या खर्चात वाढ झाल्याने मुख्य अभियंता, महाराष्ट्र जीवन प्राधिकरण मंडळ, नागपूर यांनी सुधारित तांत्रिक मान्यता प्रदान केली आहे . त्यानुसार मुख्य कार्यकारी अधिकारी, ग्रामीण पाणी पुरवठा विभाग, जिल्हा परिषद, नागपूर यांनी प्रस्तुत पाणी पुरवठा योजनेच्या सुधारित अंदाजपत्रकास प्रशासकीय मान्यता देण्याचा प्रस्ताव संदर्भाधिन पत्र क्र.४ अन्वये शासनास सादर केलेला आहे. सदर योजनेच्या सुधारित अंदाजपत्रकास वित्त विभागाच्या व्यय अग्रक्रम समितीने मान्यता दिल्याचे संदर्भ क्र. ६ अन्वये कळविण्यात आले आहे. त्यानुषंगाने मौजे पाटणसांगवी (ता. सावनेर, जि. नागूपर) पाणी पुरवठा योजनेच्या रु. २५०.३८ लाख (ढोबळ) किंमतीच्या सुधारित अंदाजपत्रकास जल जीवन मिशन अंतर्गत सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय वरील प्रस्तावनेस अनुसरुन मौजे पाटणसांगवी (ता. सावनेर, जि. नागपूर) येथील पाणी पुरवठा योजनेच्या रु. २५०.३८ लाख (अक्षरी रुपये दोन कोटी पन्नास लाख अडतीस हजार ) इतक्या ढोबळ किंमतीच्या अंदाजपत्रकास जल जीवन मिशन अंतर्गत पुढील अटींच्या अधिन राहून सुधारित प्रशासकीय मान्यता देण्यात येत आहे.
# Page 2
शासन निर्णय क्रमांकःराग्रापे - २०१८/प्र.क्र. २८०/पापु-१३
अटी: १) उपरोक्त नमूद सुधारित किंमतीत उर्वरीत सर्व कामे एक वर्षाच्या आत पूर्ण करण्यात यावीत.
२) या योजनेस सहमती दिलेल्या मूळ प्रशासकीय मान्यतेच्या तसेच सुधारित तांत्रिक मान्यता देताना नमूद केलेल्या अटी व शर्तीचे काटेकोरपणे पालन करण्यात यावे.
३) ही योजना पूर्ण झाल्यावर ती संबंधित जिल्हा परिषदेच्या ताब्यात देण्यात यावी. संबंधित कार्यकारी अभियंता, महाराष्ट्र जीवन प्राधिकरण, नागपूर यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधित शिखर समिती / जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद / महाराष्ट्र जीवन प्राधिकरण व संबंधित ग्रामपंचायतीचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
४) ही योजना राबविणे, त्याचे परिरक्षण, दुरुस्त्या (विशेष दुरुस्त्या धरून) यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत मिळणार नाही.
५) सदर योजना पूर्ण झाल्यावर स्थानिक स्वराज संस्थेने (संबंधित ग्रामपंचायत/ जिल्हा परिषद) योजना हस्तांतरीत करून घेणे बंधनकारक राहील. तद्नंतर योजनेचे लेखे बंद करण्यात यावेत.
६) १०० टक्के कार्यात्मक नळ जोडणीबाबत आवश्यक ते नियोजन ग्रामपंचायतीकडून करण्यात यावे.
७) जल जीवन मिशनच्या दृष्टीने आतापर्यंत दिलेल्या नळ जोडणीची नोंद तपासणे व यापुढे देण्यात येणाऱ्या नळ जोडणीबाबत IMIS प्रणालीवर माहिती वेळेत नोंदविणे आवश्यक आहे.
८) जल जीवन मिशन अंतर्गत देण्यात आलेल्या मार्गदर्शक सूचनांची काटेकोपणे अंमलबजावणी करण्याची दक्षता घेण्यात यावी.
९) सन २०१३ मधील CAG च्या अहवालानुसार राज्यातील २१% पाणी पुरवठा योजना या देखभाल दुरुस्ती अभावी, वीजदेयक न भरल्यामुळे (Poor maintenance / nonpayment of electricity bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यतेनुसार वाढ करण्याची जबाबदारी संबंधित ग्रामपंचायत/जिल्हा परिषद यांची राहील.
१०) हगणदारीबाबतच्या प्रचलित धोरणानुसार कार्यवाही करण्यात यावी.
११) प्रस्तुत योजना कोणत्याही परिस्थितीत पुनर्सुधारित केली जाणार नाही याची जबाबदारी जिल्हा परिषदेची राहील.
१२) सुधारित अंदाजपत्रकास मान्यता असल्याबाबतचा तसेच योजनेचा देखभाल दुरुस्तीचा खर्च भागविण्याकरिता नळ पाणी पट्टीमध्ये कालपरत्वे वाढ करण्यासाठीचा ठराव संबंधित ग्रामपंचायतीकडून घेण्यात यावा.
पृष्ठ ३ पैकी २
# Page 3
शासन निर्णय क्रमांकःराग्रापे - २०१८/प्र.क्र. २८०/पापु-१३
१३) योजनेची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहित निविदा कार्यपद्धती अनुसरणे यांची सर्वस्वी जबाबदारी विभागाची राहील.
१४) सदर सुधारित प्रशासकीय मान्यता म्हणजे अहवालातील तांत्रिक बाबी, निविदा विषयक, क्षेत्रिय निर्णय किंवा अनियमितता यास मान्यता गृहित धरली जाणार नाही. याबाबत प्रचलित शासन निर्णयानुसार तपासणी करण्याची जबाबदारी त्यावेळच्या प्रचलित शासन नियमानुसार करण्याची संबंधित अंमलबजावणी यंत्रणा यांची राहील.
०२. या योजनेच्या सुधारित किमंतीतील वाढीव खर्च रु. ६०.६९ लाख (अक्षरी रुपये साठ लाख एकोणसत्तर हजार फक्त) हा मागणी क्र. वाय-०२, जिल्हा परिषद योजनांतर्गत अनुदान (केंद्र पुरस्कृत योजना- राज्य हिस्सा) ३१, सहायक अनुदाने (वेतनेत्तर) लेखाशीर्ष (२२१५ २०७१) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
०३. या योजनेस सुधारित प्रशासकीय मान्यता ही नियोजन विभागाच्या अनौपचारिक संदर्भ क्र.
१७७/१४४३, दि. ०३.०८.२०१५ अन्वये तसेच वित्त विभागाच्या अनौपचारिक संदर्भ क्र. ५२ / व्यय - ३, दि.
०४.०२.२०२० अन्वये दिलेल्या मान्यतेच्या अनुषंगाने निर्गमित करण्यात येत आहे.