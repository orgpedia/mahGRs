# Page 1
राष्ट्रीय ग्रामीण पेयजल कार्यक्रमांतर्गत मौ. देगाव (कु.),ता.अर्धापुर,जि.नांदेड येथील नळ पाणी पुरवठा योजनेच्या कामास सुधारीत प्रशासकीय मान्यता प्रदाने करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुप्रमा-२०१९/प्र.क्र.३९/पापु-१८
मादाम कामा मार्ग, हुतात्मा राजगुरु चौक
मंत्रालय,मुंबई-४०० ०३२
तारीख: ८ मार्च, २०१९
वाचा १) मुख्य कार्यकारी अधिकारी, जिल्हा परिषद, नांदेड यांचे पत्र क्र.जिपनां/ग्रापापुवि/ निविदा/१०/२०१५,दि.२२/०५/२०१५ २) कार्यकारी अभियंता, ग्रामीण पाणी पुरवठा विभाग, जि.प.नांदेड यांचे पत्र क्र. जिपनां/ ग्रापापुवि/भानिक/८२४/२०१३,दि.१९/०३/२०१३ ३) शासन पत्र क्रमांकः पापुयो-२०१८/प्र.क्र.२५०/पापु-१८,दि. २९/०९/२०१८ ४) कार्यकारी अभियंता, ग्रामीण पाणी पुरवठा विभाग, जि.प.नांदेड, यांचे पत्र क्र. जिपनां/ ग्रापापुवि/ ४९३,दि २८/०२/२०१९ प्रस्तावना मौ.देगाव (कु.),ता.अर्धापुर, जि. नांदेड येथील नळ पाणी पुरवठा योजनेच्या अंदाजपत्रकास संदर्भ क्र.१ अन्वये मुळ प्रशासकीय मान्यता देण्यात आलेली आहे. संदर्भ क्र.२ अन्वये कार्यकारी अभियंता,ग्रामीण पाणी पुरवठा विभाग, जिल्हा परिषद, नांदेड यांनी मुळ तांत्रिक मान्यता दिलेली आहे.तथापि,सदर योजनेच्या कामात जादा दराच्या निविदा स्विकृत केल्यामुळे खर्चात वाढ झाली आहे.सदर योजनेच्या जादा दराच्या निविदेस संदर्भ क्र. ३ अन्वये शासनाची मंजूरी घेण्यात आलेली आहे. कार्यकारी अभियंता, ग्रामीण पाणी पुरवठा विभाग, जिल्हा परिषद, नांदेड यांनी सुधारीत अंदाजपत्रकास “Technically approved” केले आहे. कार्यकारी अभियंता, ग्रामीण पाणी पुरवठा विभाग,जिल्हा परिषद,नांदेड यांच्या संदर्भ क्र.४ अन्वये योजनेच्या सुधारीत अंदाजपत्रकास प्रशासकीय मान्यता देण्याची बाब शासनाच्या विचाराधीन होती शासन निर्णय मौ.देगाव (कु.),ता.अर्धापुर, जि. नांदेड येथील नळ पाणी पुरवठा योजनेच्या रु.९२.८२/ ( ढोबळ ) लक्ष (अक्षरी ब्यान्नव लक्ष ब्याऐंशी हजार रुपये फक्त) एवढ्या सुधारीत किंमतीच्या अंदाजपत्रकास पुढील अटींच्या अधीन राहुन सुधारीत प्रशासकीय मान्यता देण्यात येत आहे
१) सदर योजनेस सुधारीत तांत्रिक मान्यता देण्यात यावी.
२) ही योजना जिल्हा परिषदेमार्फत कार्यान्वित करण्यात येईल.
३) या योजनेच्या मुळ प्रशासकीय मंजूरी दिलेल्या शासन निर्णयातील व तांत्रिक मान्यतेच्या आदेशातील अटी व शर्तींचे काटेकोरपणे पालन करावे.
# Page 2
शासन निर्णय क्रमांकः सुप्रमा-२०१९/प्र.क्र.३९/पापु-१८
४) सन २०१३ मधीव CAG यांच्या अहवालानुसार राज्यातील २१ टक्के पाणी पुरवठा योजना या देखभाल दुरुस्ती अभावी वीजदेयक न भरल्यामुळे बंद पडल्या असल्याचे दिसुन येते. त्यामुळे सदर योजना आर्थिकदृष्ट्या सक्षम राहण्यासाठी पाणी पट्टी दरामध्ये आवश्यकतेनुसार वेळोवेळी वाढ करण्यात यावी.
५) ही योजना पुर्ण झाल्यावर ती संबंधीत ग्रामपंचायतीच्या ताब्यात देण्यात यावी. संबंधीत कार्यकारी अभियंता,ग्रामीण पाणी पुरवठा विभाग,जि.प.नांदेड यांचेकडून योजना प्रत्यक्षात पुर्ण झाली आहे. या आशयाची सुचना मिळाल्याच्या दिनांकापासुन १ महीन्याच्या आत योजना ताब्यात घेण्यास संबंधीत ग्रामपंचायत / जिल्हा परिषद जबाबदार राहील. योजना प्रत्यक्षात पुर्ण झाल्यावर लगेच संबंधीत कार्यकारी कार्यकारी अभियंता, ग्रामीण पाणी पुरवठा विभाग,जि.प.नांदेड,संबंधीत ग्रामपंचायत अधिकारी व कंत्राटदार योजनेची संयुक्त पाहणी आयोजित करावी. पाहणीत कोणतेही दोष आढळुन आल्यास योजना ताब्यात देण्यापुर्वी सुधारण्यात यावी.
६) योजना राबविणे,त्यांचे परिरक्षण, दुरुस्त्या विशेष दुरुस्त्या धरुन यासाठी दरवर्षी येणारा आवर्ती खर्च भागविण्यासाठी, योजनेत घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत / अनुदान मिळणार नाही.
७) हागणदारीमुक्तीबाबत प्रचलित धोरणानुसार कार्यवाही करण्यात यावी.
८) योजना पुनर्सुधारीत होणार नाही, याची जबाबदारी जिल्हा परिषदेची राहील.
९) योजनेची उर्वरीत कामे ६ महीन्यात पुर्ण करण्यात यावी..
०२. या योजनेच्या सुधारीत किंमतीतील वाढीव खर्च रु.१०.३६/- लक्ष (अक्षरी दहा लक्ष छत्तीस हजार फक्त ) हा राष्ट्रीय ग्रामीण पेयजल कार्यक्रमाखालील राज्य हिश्यातुन / जिल्हा नियोजन मंडळाकडून/किमान गरजा कार्यक्रमांतर्गत उपलब्ध होणाऱ्या निधीतून करण्यात यावा.
प्रस्तुत योजनेस सुधारीत प्रशासकीय मान्यता ही वित्त विभागाच्या दि. १७/०४/२०१५ च्या क्र.
विअप्र-२०१३/प्र.क्र.३०/२०१३/विनियमन भाग-२ या शासन निर्णयातील भाग पहीला,उपविभाग-३ मधील अ.क्र. ६ (सहा) परिच्छेद क्र. २७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहेत.
# Page 3