# Page 1
राज्यात दुष्काळ जाहिर केलेल्या क्षेत्रात सुरु करण्यात आलेल्या चारा छावण्यातील जनांवारांसाठी टँकरद्वारे पाणी पुरवठा करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१९/प्र.क्र. ०३/ पापु-१४
जी. टी. रुग्णालय संकुल, ७ वा मजला,
मंत्रालय, मुंबई ४०० ००१
तारीख: ३१ मे, २०१९
वाचा : १) शासन निर्णय, पा.पु. व स्व. वि., क्रमांकः टंचाई २०१८/प्र.क्र. २०/पापु-१४, दिनांक १४ फेब्रुवारी २०१८.
२) शासन परिपत्रक, पा.पु. व स्व. वि., क्रमांकः टंचाई २०१८/प्र.क्र. २०/पापु-१४, दिनांक १४ फेब्रुवारी, २०१९.
३) शासन परिपत्रक, पा.पु. व स्व. वि., क्रमांकः टंचाई २०१८/प्र.क्र. ०३/पापु-१४, दिनांक २३ मे, २०१९.
प्रस्तावाना : मा. मंत्री, मदत व पुनर्वसन यांच्या अध्यक्षतेखालील मंत्रिमंडळ उप समितीची बैठक क्रमांक-१५ दिनांक २८ मे, २०१९ रोजी संपन्न झाली. राज्यातील दुष्काळाच्या अनुषंगाने राबविण्यात येत असलेल्या विविध उपायययोजनांचा प्रामुख्याने पाणी टंचाई, चारा टंचाई व चार छावण्या इत्यादी उपाययोजनाचा सदर बैठकीत आढावा घेण्यात आला. या बैठकीमध्ये राज्यात सुरु करण्यात आलेल्या चारा छावण्यातील जनांवरासाठी शासकीय टँकरद्वारे अथवा शासकीय टँकर पुरवठादारा मार्फत पाणी पुरवठा करण्याबाबत निर्णय घेण्यात आला. त्यानुषंगाने शासन निर्णय निर्गमित करावयाची बाब विचाराधीन होती.
शासन निर्णय : राज्यातील दुष्काळाच्या अनुषंगाने राबविण्यात येत असलेल्या उपाययोजनांच्या अनुषंगाने राज्यात सुरु करण्यात आलेल्या चारा छावण्यातील जनांवरासाठी शासकीय टँकरद्वारे अथवा शासकीय टँकर पुरवठादारा मार्फत पाणी पुरवठा करण्याबाबत निर्णय घेण्यात आला. त्यानुसार चारा छावण्यांतील जनावरांना आवश्यक पिण्याच्या पाण्याचा पुरवठा शासकीय पाणी पुरवठा यंत्रणेच्याद्वारे
# Page 2
शासन निर्णय क्रमांकः टंचाई २०१९/प्र.क्र.०३/पापु-१४
करण्यात यावा. चारा छावणीत असलेल्या जनावरांच्या संख्येनुसार पाण्याची आवश्यकता परिगणित करुन संबंधित गावाच्या मागणीत समाविष्ट करावी. त्यानुसार छावणीकरिता तसेच गावाकरिता टँकर फे-यांची विभागणी करुन त्याप्रमाणे पाणी पुरवठा करण्यात यावा.
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१ अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याच्या आकस्मिक निकडीच्या पुरवठा (२२४५००९३) (दत्तमत) (वेतनेत्तर) - ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
३. हा शासन निर्णय, मा. मंत्री, मदत व पुनर्वसन यांच्या अध्यक्षतेखालील मंत्रिमंडळ उप समितीची बैठक क्रमांक-१५ दिनांक २८ मे, २०१९ रोजी झालेल्या बैठकीमध्ये घेण्यात आलेल्या निर्णया नुसार निर्गमित करण्यात येत आहे.