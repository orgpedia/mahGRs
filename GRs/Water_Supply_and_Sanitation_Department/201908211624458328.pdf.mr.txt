# Page 1
ग्रामीण नळ पाणी पुरवठा योजनांसाठी सौर ऊर्जा प्रकल्प राबविण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापाधो-२०१९/प्र.क्र.४९/पापु-०७
सातवा मजला, गोकुळदास तेजपाल रुग्णालय इमारत, लोकमान्य टिळक मार्ग
मंत्रालय, मुंबई- ४०० ००१.
तारीख: २१ ऑगस्ट, २०१९
वाचा १) क्र. बैठक २०१८/प्र.क्र.७८/पापु-१९ दि. १९ एप्रिल २०१८ चे इतिवृत्त २) क्र. बैठक २०१९/प्र.क्र.४९/पापु-०७ दि. १६ जुलै २०१९ प्रस्तावना - राज्यातील राष्ट्रीय ग्रामीण पेयजल कार्यक्रम, जलस्वराज्य टप्पा-२ व मुख्यमंत्री ग्रामीण पेयजल कार्यक्रम या कार्यक्रमांतर्गत प्रगतीपथावरील योजनांचा विदयुत देयकावरील व पर्यायाने देखभाल दुरुस्तीवरील भविष्यात होणारा खर्च कमी करण्यासाठी व शाश्वत ऊर्जा स्त्रोताचा वापर वाढविण्यासाठी नवीन योजनांमध्ये जेथे शक्य आहे तेथे सोलर पंप वापरण्याबाबत मार्गदर्शक सूचना निश्चित करण्याची बाब शासनाच्या विचाराधीन होती.
शासन निर्णय: राज्यातील राष्ट्रीय ग्रामीण पेयजल कार्यक्रम व मुख्यमंत्री ग्रामीण पेयजल कार्यक्रम या कार्यक्रमांतर्गत प्रगतीपथावरील योजनांकरिता सौर ऊर्जा प्रकल्प राबविणे, त्याकरिता येणारा खर्च हा ज्या कार्यक्रमांतर्गत योजनांना मंजुरी मिळाली आहे, त्या योजनांच्या अंदाजपत्रकात समाविष्ट करण्यात यावा. सदरील योजनांची अंमलबजावणी जिल्हा परिषद अथवा महाराष्ट्र जीवन प्राधिकरणामार्फत होत असली तरी सर्व सौर ऊर्जा प्रकल्पांची अंमलबजावणी यंत्रणा म्हणून महाराष्ट्र जीवन प्राधिकरण काम पाहील. सदर सौर ऊर्जा प्रकल्पांची निविदा प्रक्रिया एकत्रितपणे मध्यवर्ती कार्यालयाकडून महाराष्ट्र जीवन प्राधिकरणाकडून राबविण्यात यावी.
# Page 2
शासन निर्णय क्रमांकः ग्रापाधो-२०१९/प्र.क्र.४९/पापु-०७
# Page 3