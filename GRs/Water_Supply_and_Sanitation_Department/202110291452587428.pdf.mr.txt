# Page 1
स्वच्छ भारत अभियान (ग्रामीण) टप्पा ॥ अंतर्गत गावे हागणदारी मुक्त अधिक (ODF Plus) म्हणून जाहीर करण्यासाठी व पडताळणी करण्यासाठी मार्गदर्शक सूचना.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक :- स्वभामि २०२१/प्र.क्र.१६४/पापु १६
मंत्रालय, मुंबई ४०० ०३२.
दिनांक :- २९ ऑक्टोबर, २०२१.
वाचा १. केंद्र शासन पेयजल व स्वच्छता विभाग, जलशक्ती मंत्रालय यांच्या माहे, जुलै, २०२० च्या मार्गदर्शक सुचना २. केंद्र शासनाच्या पेयजल व स्वच्छता मंत्रालयाचे पत्र दिनांक ०९ जून,२०१५.
३. पाणी पुरवठा व स्वच्छता विभाग, शासन निर्णय क्रमांक:- स्वभामि-२०१५/ प्र.क्र.१८१/पापु-८, दिनांक २७ ऑक्टोबर २०१५.
४. पाणी पुरवठा व स्वच्छता विभाग, शासन निर्णय क्रमांक:- स्वभामि-२०१९/प्र.क्र.१९०/ पापु-१६, दिनांक १८ जुलै २०१९ ५. केंद्र शासनाच्या पेयजल व स्वच्छता विभाग, जलशक्ती मंत्रालय यांचे पत्र दिनांक ३० जून, २०२०.
६. शासन परिपत्रक क्रमांक :- स्वभामि २०२१/प्र.क्र.१६४/पापु १६, दिनांक १५ मार्च, २०२१ ७. शासन पत्र क्रमांक :- स्वभामि-२०२१/प्र.क्र.१६४/पापु-१६ दिनांक ३० जून, २०२१.
८. केंद्र शासनाच्या पेयजल व स्वच्छता विभाग, जलशक्ती मंत्रालय यांचे पत्र दिनांक ०३ सप्टेंबर, २०२१.
९. केंद्र शासनाच्या पेयजल व स्वच्छता विभाग, जलशक्ती मंत्रालय यांचे पत्र दिनांक १० सप्टेंबर, २०२१.
प्रस्तावना: संदर्भाधीन क्र.२ येथील संयुक्त सचिव, स्वच्छ भारत अभियान (ग्रामीण), पेयजल व स्वच्छता मंत्रालय, नवी दिल्ली यांचे दिनांक ९ जून २०१५ च्या पत्रामध्ये, हागणदारीमुक्त ग्रामपंचायतीची व्याख्या स्पष्ट करण्यात आली आहे. त्यास अनुसरून, संदर्भाधीन क्रमांक ३ येथील, दिनांक २७ ऑक्टोबर, २०१५ च्या शासन निर्णयान्वये, हागणदारीमुक्त झालेल्या ग्रामपंचायती स्वयंघोषित करणे आणि त्यांची पडताळणी करणे या अनुषंगाने व संदर्भाधीन क्रमांक ४ येथील, दिनांक १८ जुलै, २०१९ च्या शासन निर्णयान्वये, हागणदारीमुक्त झालेल्या ग्रामपंचायतींच्या दुस-या टप्प्यातील पडताळणीबाबत मार्गदर्शक सूचना निर्गमित करण्यात आल्या आहेत.
संयुक्त सचिव, स्वच्छ भारत अभियान (ग्रामीण), पेयजल व स्वच्छता विभाग, जलशक्ती मंत्रालय, नवी दिल्ली, यांनी संदर्भाधीन क्रमांक ५ येथील दिनांक ३० जून, २०२० च्या पत्रान्वये, स्वच्छ भारत अभियान (ग्रामीण) टप्पा-II अंतर्गत गावे हागणदारीमुक्त अधिक (ODF Plus) म्हणून
# Page 2
शासन निर्णय क्रमांकः स्वभामि २०२१/प्र.क्र.१६४/पापु १६
जाहीर करण्यासाठी व पडताळणी करण्याबाबत कार्यपद्धती विषद केली. त्यास अनुसरून, वाचा क्र.६ येथील शासन परिपत्रकान्वये व वाचा क्र.७ येथील शासन पत्रान्वये स्वच्छ भारत अभियान (ग्रामीण) टप्पा–॥ अंतर्गत गावे हागणदारी मुक्त अधिक (ODF Plus) म्हणून जाहीर करण्यासाठी व पडताळणी करण्याबाबत सूचना निर्गमित करण्यात आल्या आहेत.
आता वाचा क्र.८ येथील पत्रान्वये केंद्र शासनाने स्वच्छ भारत अभियान (ग्रामीण) टप्पा-|| अंतर्गत गावे हागणदारी मुक्त अधिक (ODF Plus) म्हणून जाहीर करण्यासाठी व पडताळणी करण्याबाबत मार्गदर्शक सूचनामध्ये सुधारणा केली आहे. तसेच वाचा क्र.९ येथील पत्रान्वये केंद्र शासनाने हागणदारीमुक्त अधिक ( ODF Plus) गावे IMIS वर नोंद घेऊन घोषित करण्यासाठी मोडयूल उपलब्ध करुन दिले आहे. त्यानुसार स्वच्छ भारत अभियान (ग्रामीण) टप्पा–|| अंतर्गत गावे हागणदारीमुक्त अधिक (ODF Plus) म्हणून जाहीर करण्यासाठी व पडताळणी करण्याबाबत सुधारित सूचना निर्गमित करण्याची बाब शासनाच्या विचाराधीन होती.
शासन निर्णयः स्वच्छ भारत अभियान (ग्रामीण) टप्पा-II अंतर्गत गावे हागणदारी मुक्त अधिक (ODF Plus) म्हणून जाहीर करण्यासाठी व पडताळणी करण्याबाबत पुढीलप्रमाणे सूचना निर्गमित करण्यात येत आहेत.
१. संदर्भाधीन क्रमांक ३ येथील, दिनांक २७ ऑक्टोबर २०१५ च्या शासन निर्णयान्वये, सद्यस्थितीत ग्रामीण भागात नव्याने निर्माण झालेल्या (ज्या यापूर्वी संबधित जिल्ह्यातील ग्रामीण भागात गाव किंवा वस्ती स्वरुपात अस्तित्त्वात नव्हत्या) व ज्या ग्राम पंचायतींची हागणदारीमुक्त बाबतची घोषणा आणि पडताळणी यापूर्वी झाली नव्हती अशा सर्व ग्रामपंचायतींची हागणदारीमुक्त बाबतची घोषणा व पडताळणी करण्यात यावी.
२. सद्यस्थितीत राज्य व जिल्हास्तरावर मुख्य संसाधन संस्था अस्तित्त्वात नसल्याने, या पडताळणीसाठी, मुख्य कार्यकारी अधिकारी, जिल्हा परिषद यांनी समिती गठीत करून अथवा आंतर तालुका पडताळणीच्या माध्यमातून गावाची पडताळणी करावी व त्याप्रमाणे गावांच्या नोंदी केंद्र शासनाच्या SBM-MIS वर उपरोक्त दिनांक २७ ऑक्टोबर २०१५ च्या शासन निर्णया मधील निर्देशानुसार कराव्यात.
३. शासन निर्णय, दिनांक २७ ऑक्टोबर २०१५ नुसार, पहिल्या टप्प्यातील पडताळणी झाल्यानंतर, संदर्भाधीन क्रमांक ४ येथील, दिनांक १८ जुलै २०१९ च्या शासन निर्णयातील, सूचनांनुसार,हागणदारीमुक्त झालेल्या ग्रामपंचायतीमध्ये स्वच्छतेचे सातत्य असल्याबाबतची खात्री करण्यासाठी, दुस-या टप्प्यातील, हागणदारीमुक्त ग्रामपंचायतींची पडताळणी करावी व त्याप्रमाणे ग्रामपंचायतींच्या नोंदी केंद्र शासनाच्या SBM-MIS वर कराव्यात.
४. या शासन निर्णयाप्रमाणे वैयक्तिक तसेच सार्वजनिक स्तरावरील स्वच्छतेची कामे पूर्ण करून जिल्ह्यास हागणदारीमुक्त अधिक (ODF Plus) मानांकनाचा दर्जा प्रदान करणेकरिता,
पृष्ठ १९ पैकी २
# Page 3
शासन निर्णय क्रमांकः स्वभामि २०२१/प्र.क्र.१६४/पापु १६
वर्षनिहाय नियोजन करून, खालील निकषांची पूर्तता करून, जिल्ह्याने त्यांच्या क्षेत्रातील क्रमाक्रमाने सर्व गावे तथा संपूर्ण जिल्हा सन २०२४-२५ पर्यन्त हागणदारीमुक्त अधिक (ODF Plus) म्हणून घोषित करावा.
हागणदारीमुक्त अधिक (ODF Plus) व्याख्या: “हागणदारीमुक्त अधिक ( ODF Plus) म्हणजे ग्रामीण भागातील गावांसाठी हागणदारी मुक्ततेचे मानांकन प्राप्त गावांमध्ये, शौचालयाचे बांधकाम/ पुर्नप्रस्थापिकरण, सामुदायिक शौचालय संकुल, घनकचरा व सांडपाणी व्यवस्थापन व इतर अनुषंगिक कामे पूर्ण करून स्वच्छता शाश्वतरित्या कायम ठेवणे.” अ) गावे/जिल्हा हागणदारी मुक्त अधिक (ODF+) करण्याबाबत निकष खालील प्रमाणे: i) हागणदारी मुक्त शाश्वतता गावातील शाळा, अंगणवाडी, ग्रामपंचायत कार्यालय या ठिकाणी शौचालय सुविधा असावी.
■ गावात आवश्यकतेप्रमाणे सार्वजनिक शौचालय सुविधा / फिरत्या/ स्थलांतरित लोकसंख्येसाठी सार्वजनिक शौचालय सुविधा असावी.
• हागणदारीमुक्त शाश्वतता, शौचालयांचा योग्य वापर, घनकचरा व सांडपाणी व्यवस्थापन, स्वच्छतेच्या सवयी आणि शाश्वत स्वच्छता इ. अनुषंगाने माहिती, शिक्षण व संवादाचे (IEC) किमान ५ संदेश गावात दृष्यांकीत केलेले असावेत.
ii) घनकचरा व्यवस्थापन सर्व सार्वजनिक ठिकाणी (प्राथमिक शाळा, अंगणवाडी केंद्र, ग्रामपंचायत कार्यालय) तथा किमान ८० टक्के कुटुंबांकडे प्रभावीरीत्या घनकचरा व्यवस्थापन असणे आवश्यक आहे.
घनकचरा व्यवस्थापन अंतर्गत, जनावरे व शेतातून निर्माण होणारा विघटनशील कचरा इत्यादींसाठी वैयक्तिक व सार्वजनिक स्तरावरील कंपोस्ट पीट, प्लॅस्टिक कचरा यांचे वर्गीकृत करणारी व कचरा संकलन करणारी पुरेशी यंत्रणा असावी व त्याअनुषंगाने योग्य ते व्यवस्थापन केलेले असावे.
हागणदारीमुक्त अधिक म्हणून गावे जाहीर करताना घनकचरा व्यवस्थापन अंतर्गत खालील बाबी विचारात घेण्यात याव्यात.
१. गावातील सर्व संस्थीय इमारतींना जसे शाळा/ अंगणवाडी/ग्रामपंचायत कार्यालय यांना घनकचरा व्यवस्थापन अंतर्गत सुविधा उपलब्ध आहेत.
२. गावात अविघटनशील कच-याच्या प्रक्रियेसाठी सामूहिक खत खडडे आहेत.
३. गावात कचरा एकत्रिकरण आणि वाहतुकीसाठी कचरा वाहतूक गाडीची सुविधा आहे.
४. गावामध्ये कचरा एकत्रिकरण आणि विलगीकरणासाठी शेड उपलब्ध आहे.
५. जर वरील सुविधा गावामध्ये नसतील आणि अन्य मार्गाने घनकचरा व्यवस्थापन केले असेल तर खालील प्रमाणपत्र SBM-MIS वर PM ०५ मधून upload करावे.
पृष्ठ १९ पैकी ३
# Page 4
शासन निर्णय क्रमांकः स्वभामि २०२१/प्र.क्र.१६४/पापु १६
प्रमाणपत्राचा नमूना (घनकचरा व्यवस्थापन)
मी_ सरपंच/उपसरपंच/प्रधान_ ग्राम पंचायत _तालूका जिल्हा राज्य आणि मी ग्राम सेवक प्रमाणित करतो/करते की, आमच्या गावात
(गावाचे नाव) वैयक्तिक/सार्वजनिक स्तरावर घनकच-याचे एकत्रिकरण, वाहतूक आणि त्यावर प्रक्रिया करण्यासाठी पुरेशी व्यवस्था आहे. सदर ठराव हा दिनांक _च्या ग्राम सभेमध्ये घेण्यात आला आहे.
iii) सांडपाणी व्यवस्थापन • सर्व सार्वजनिक ठिकाणी ( प्राथमिक शाळा, अंगणवाडी केंद्र, ग्रामपंचायत कार्यालय)
तथा किमान ८० टक्के कुटुंबांकडे प्रभावीरीत्या सांडपाणी व्यवस्थापन असणे आवश्यक आहे. वैयक्तिक व सार्वजनिक स्तरावरील शोष खड्डे, नाल्यांची कामे हाती घेऊन, सांडपाणी व्यवस्थापन अंतर्गत स्वयंपाक गृहातील आणि अंघोळीचे सांडपाणी / पावसाचे वाहून जाणारे पाणी/ सेप्टिक टँक मधून प्रवाहीत होणारे Black water इ. चे व्यवस्थापन केलेले असावे.
हागणदारीमुक्त अधिक म्हणून गावे जाहीर करताना सांडपाणी व्यवस्थापन अंतर्गत खालील बाबी विचारात घेण्यात याव्यात.
१. गावातील सर्व संस्थीय इमारतींना जसे शाळा / अंगणवाडी/ग्रामपंचायत
कार्यालय यांना सांडपाणी व्यवस्थापन अंतर्गत सुविधा उपलब्ध आहेत.
२. गावामध्ये सार्वजनिक स्तरावरील शोष खडडे/लीच पीट / मॅजिक पीट किंवा सार्वजनिक सांडपाणी व्यवस्थापनाची सुविधा (WSP/DEWATS/Phytorid) constructed wetland/Duckweed/Pond इत्यादि) उपलब्ध आहे.
३. गावामध्ये आवश्यकतेनुसार गटाराची सुविधा उपलब्ध आहे.
४. जर गावात वरील बाबीं व्यतिरिक्त अन्य बाबींच्या माध्यमातून सांडपाण्याचे व्यवस्थापन केले असेल तर गावाने खालील प्रमाणपत्र SBM-MIS वर PM ०५ मधून upload करावे.
प्रमाणपत्राचा नमूना (सांडपाणी व्यवस्थापन)
मी सरपंच/उपसरपंच/प्रधान ग्राम पंचायत _तालूका_ जिल्हा राज्य आणि मी ग्राम सेवक प्रमाणित करतो/करते की, आमच्या गावात (गावाचे नाव) वैयक्तिक/सार्वजनिक स्तरावर योग्य मार्गाने सांडपाण्याचे व्यवस्थापन आणि त्यावर प्रक्रिया करण्यासाठी पुरेशी व्यवस्था कार्यान्वित आहे. सदर ठराव हा दिनांक च्या ग्राम सभेमध्ये घेण्यात आला आहे.
पृष्ठ १९ पैकी ४
# Page 5
शासन निर्णय क्रमांकः स्वभामि २०२१/प्र.क्र.१६४/पापु १६
iv) गावाची दृष्यमान स्वच्छता गावातील सर्व सार्वजनिक ठिकाणी तथा ८० टक्के कुटुंबांकडे कमीत कमी कचरा निर्मिती व कमीत कमी साचलेले पाणी (stagenent water) आढळणे तसेच प्लॅस्टिक कचरा ढिगाऱ्यांची निर्मिती नसणे यावरून सदर गावातील दृष्यमान स्वच्छता निश्चित करावी.
वैयक्तिक व सार्वजनिक स्तरावरील घनकचरा व सांडपाणी व्यवस्थापन, पूर्ण झालेली सार्वजनिक शौचालये, शाळा व अंगणवाडी स्वच्छता/शौचालय इ. चे Geo-tagging केंद्र शासनाने उपलब्ध करून दिलेल्या SBM-Phase || च्या मोबाईल अॅप्लिकेशनच्या माध्यमातून करावे.
ब) गावे हागणदारीमुक्त अधिक (ODF Plus) जाहीर करण्याची कार्यपद्धती: i) गावे /जिल्हा हागणदारीमुक्त अधिक (ODF Plus) घोषित करण्याबाबत वाचा क्र.९ येथील पत्रान्वये केंद्र शासनाने खालील प्रमाणे तीन टप्पे विहित केले आहेत:
--------------------------------------------------------------------------------------------------------------------------------------------------------------
| हागणदारीमुक्त अधिक (उदियमान ) /Aspiring | १). गावात सर्व कुटुंबांकडे कार्यरत शौचालय सुविधा असून त्याचा वापर आहे. |
| २). गावात सर्व शाळा, अंगणवाडी केंद्र, ग्रामपंचायत कार्यालय येथे कार्यरत शौचालय सुविधा असून शौचालयात महिला व पुरुषांसाठी शौचालयाची स्वतंत्र सुविधा आहे |
| ३). गावात सांडपाणी व्यवस्थापन किंवा घनकचरा व्यवस्थापन अंतर्गत विविध सुविधा उपलब्ध आहे. |
| हागणदारीमुक्त अधिक (उज्वल)/Rising | १) गावात सर्व कुटुंबांकडे कार्यरत शौचालय सुविधा असून त्याचा वापर आहे. |
| २) गावात सर्व शाळा, अंगणवाडी केंद्र, ग्रामपंचायत कार्यालय येथे कार्यरत शौचालय सुविधा असून शौचालयात महिला व पुरुषांसाठी शौचालयाची स्वतंत्र सुविधा आहे. |
| ३) गावात घनकचरा व्यवस्थापन अंतर्गत विविध सुविधा आहे. |
| ४) गावात सांडपाणी व्यवस्थापन अंतर्गत विविध सुविधा आहे. |
| हागणदारीमुक्त अधिक (उत्कृष्ट)/Model | १) गावात सर्व कुटुंबांकडे कार्यरत शौचालय सुविधा असून त्याचा वापर आहे. |
| २) गावात सर्व शाळा, अंगणवाडी केंद्र, ग्रामपंचायत कार्यालय येथे कार्यरत शौचालय सुविधा असून शौचालयात महिला व पुरुषांसाठी शौचालयाची स्वतंत्र शौचालय सुविधा आहे. |
| ३) गावात सर्व सार्वजनिक ठिकाणी किमान कचरा, कमीत कमी सांडपाणी असून साचलेला प्लास्टीक कचरा आढळत नाही. |
| ४) गावात सांडपाणी व्यवस्थापनाची सुविधा आहे. |
| ५) गावात घनकचरा व्यवस्थापनाची सुविधा आहे. |
| ६) गावात हागणदारीमुक्त अधिकचे दृष्यमान संदेश वॉल पेंटिंगच्या माध्यमातून लावण्यात आले आहेत. |
--------------------------------------------------------------------------------------------------------------------------------------------------------------
पृष्ठ १९ पैकी ५
# Page 6
शासन निर्णय क्रमांकः स्वभामि २०२१/प्र.क्र.१६४/पापु १६
ii) उपरोक्त “अ” मध्ये नमूद निकषांची पूर्तता करणारे गाव वरील तीन टप्प्यांतर्गत हागणदारीमुक्त अधिक (ODF Plus) मानांकन प्राप्त करण्यासाठी पात्र असल्याबाबत स्वयंघोषणा करण्यासाठी, संबंधित ग्रामपंचायतीच्या ग्रामसभेचा/मासिक सभेचा त्याप्रमाणे ठराव असणे आवश्यक आहे. ग्रामपंचायतीने हागणदारीमुक्त अधिक (ODF Plus ) म्हणून स्वंयघोषित केल्यानंतर सदर घोषणा, मोबाइल युजरने SBM phase || मोबाइल App वर सोबतचे “प्रपत्र ब” अपलोड करावे.
क) हागणदारीमुक्त अधिक (ODF Plus) घोषित केलेल्या गावांची पडताळणी प्रक्रिया: गावाची हागणदारीमुक्त अधिक (ODF Plus) उत्कृष्ट / Model घोषणा, SBM-Phase II च्या मोबाईल अॅप्लिकेशनवर केल्यानंतर, सदर गावाची संपूर्ण पडताळणी, गाव हागणदारीमुक्त अधिक ( ODF Plus) उत्कृष्ट / Model म्हणून घोषित केल्यानंतरच्या ९० दिवसापर्यन्त जिल्हा व तालूका स्तरावरून निश्चित करण्यात आलेल्या त्र्ययस्थ संस्थेमार्फत करावी. तथापि पडताळणीवेळी त्रयस्थ संस्था अस्तित्त्वात नसल्यास, खालील “ड” येथे नमूद केलेल्या समितीमार्फत गावाची संपूर्ण पडताळणी करावी. पडताळणी समितीने एका गावाची जास्तीत जास्त २ दिवसात पडताळणी पूर्ण करावी.
गावांच्या पडताळणी दरम्यान वरील समितीला काही त्रुटी आढळल्यास समितीने तसे अभिप्राय द्यावेत. सदर त्रुटींची पुर्तता संबधित गावाने १ महिन्याच्या आत करावी. संबधित गावाने त्रुटीची पुर्तता केल्यानंतर, सदर त्रुटींची पडताळणी, खालील “ड” येथे नमूद केलेल्या समितीमार्फत पुन्हा करून गावाने हागणदारी मुक्त अधिक (ODF Plus) च्या निकषांची पूर्तता केली असल्यास, सदर गावे हागणदारी मुक्त अधिक (ODF Plus) असल्याची माहिती, गटविकास अधिकारी, पंचायत समिती यांनी उप मुख्य कार्यकारी अधिकारी (पाणी व स्वच्छता) यांना कळवावी वाचा क्र.९ येथील पत्रान्वये केंद्र शासनाने हागणदारीमुक्त अधिक (ODF Plus) गावे IMIS वर नोंद घेऊन घोषित करण्यासाठी मोडयूल उपलब्ध करुन दिले आहे.
उप मुख्य कार्यकारी अधिकारी (पाणी व स्वच्छता) यांनी सदर मोडयूल नुसार गावांची माहिती नोंदीत करावी.
ड) हागणदारीमुक्त अधिक (ODF Plus ) पडताळणी समितीची रचना: i) मुख्य कार्यकारी अधिकारी, जिल्हा परिषद यांनी जिल्हा/तालुका / ग्रामस्तरीय अधिकारी व कर्मचारी यांची अथवा अशासकीय सदस्यांची समिती गठित करावी. सदर समितीमध्ये चार सदस्यांचा समावेश असावा. समिती सदस्यांमध्ये जिल्हा, तालुका व ग्रामस्तरावरील अधिकारी / कर्मचारी / सरपंच / ग्रामपंचायत सदस्य / स्वच्छाग्रही / अंगणवाडी सेविका / आरोग्य कर्मचारी / महिला बचत गट / अशासकीय सदस्य तसेच मुख्य कार्यकारी अधिकारी, जिल्हा परिषद यांनी सूचित केलेले अन्य सदस्य असावेत. सदस्य अंतर्भूत करण्याचे अधिकार, मुख्य कार्यकारी अधिकारी, जिल्हा परिषद यांना राहतील.
पृष्ठ १९ पैकी ६
# Page 7
शासन निर्णय क्रमांकः स्वभामि २०२१/प्र.क्र.१६४/पापु १६
ii) गावाची हागणदारीमुक्त अधिक ( ODF Plus) पडताळणी सुकर होण्याकरिता, मुख्य कार्यकारी अधिकारी, जिल्हा परिषद, यांनी ज्या गावाची पडताळणी करावयाची आहे, त्या
गावाच्या पडताळणी समितीमध्ये, उपरोक्त ड) i) येथे नमूद केलेल्या सदस्यांपैकी जिल्हा, तालुका स्तरावरील अधिकारी वगळता, अन्य सदस्य हे लगतच्या ग्रामपंचायती क्षेत्रामधील असावेत. ज्या गावाची पडताळणी करावयाची आहे, ते गाव, ज्या ग्रामपंचायतीच्या हद्दीमध्ये येते, त्या ग्रामपंचायतीशी संबधित कोणत्याही शासकीय / अशासकीय सदस्याचा, समावेश उपरोक्त ड) i) येथील पडताळणी समितीमध्ये होणार नाही, याची दक्षता घ्यावी.
iii) पडताळणी समितीस कोणत्याही प्रकारचे मानधन अनुज्ञेय राहणार नाही.
iv) सदर समितीतील/संस्थेतील सदस्यांना हागणदारीमुक्त अधिक (ODF Plus) पडताळणी बाबत सविस्तर माहिती असणे आवश्यक आहे. त्यासाठी सदस्यांना जिल्हा / तालुका स्तरावरून प्रशिक्षण देण्यात यावे. प्रशिक्षणाचा खर्च IEC घटका अंतर्गत मर्यादेत निधीतून करावा.
v) सदर समितीने / संस्थेने पडताळणी केल्यानंतर पडताळणीचा अहवाल स्वाक्षाकींत करून संबधित गट विकास अधिकारी, पंचायत समिती यांच्याकडे सादर करावा. संबधित गट विकास अधिकारी, पंचायत समिती यांनी सदरचा अहवाल जिल्हा स्तरावर सादर करावा.
vi) सदर प्रक्रियेचे संनियंत्रण करण्याची जबाबदारी जिल्हा स्तरावर जिल्हा पाणी व स्वच्छता मिशन कक्षावर निश्चित करण्यात यावी.
vii) प्रत्येक गावाची हागणदारीमुक्त अधिक (ODF Plus) पडताळणी करताना, सोबतच्या “प्रपत्र अ” तसेच त्यासोबतच्या “प्रपत्रे ड ते ऐ” या नमुन्यानुसार पडताळणी करावी.
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19