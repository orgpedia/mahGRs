# Page 1
अर्थसंकल्पिय अनुदान सन २०१९ - २०२०
“२२१५ पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१) (०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (२२१५१८४३) "
मागणी क्रमांक वाय २
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः बजेट-१४१९/प्र.क्र.५७/पापु-२३
गोकुळदास तेजपाल रुग्णालय संकुल, ७ वा मजला
मंत्रालय, मुंबई ४०० ०३२
तारीख : १८ जून, २०१९
वाचा :
१. शासन परिपत्रक, वित्त विभाग, क्रमांकः अर्थसं-२०१९/प्र.क्र.४४/अर्थ-३, दिनांक १ एप्रिल, २०१९ २. शासन निर्णय, पा.पु.व स्व.वि., क्रमांकः बजेट-१४१९/प्र.क्र.५७/पापु-२३, दिनांक १६ एप्रिल, २०१९
प्रस्तावना :
सन २०१९-२० चा अंतरिम अर्थसंकल्प विधानमंडळास सादर करण्यात आला असून विनियोजन विधेयक मंजूर होईपर्यन्तच्या कालावधीसाठीचा माहे एप्रिल, २०१९ ते जुलै, २०१९ या चार महिन्यांचा खर्च भागविण्यासाठी विधानमंडळाने महाराष्ट्र विनियोजन (लेखानुदान) विधेयक, २०१९ मंजूर केले आहे. सदर विधेयकाचे अधिनियमात रुपांतर झाले असून ते महाराष्ट्र अधिनियम क्रमांक-२ म्हणून महाराष्ट्र शासन, राजपत्र असाधारण भाग -४, दिनांक ८ मार्च, २०१९ मध्ये प्रसिध्द करण्यात आले आहे. सन २०१९-२० या वर्षाच्या अर्थसंकल्पीय तरतूदीपैकी माहे एप्रिल, २०१९ ते जुलै, २०१९ या चार महिन्यांचा निधी वित्त विभागाने संदर्भाधीन परिपत्रकान्वये वितरीत केला आहे.
२. जिल्हा परिषदेमधील ग्रामीण पाणी पुरवठा विभागाच्या आस्थापनेवरील वर्ग १ व वर्ग २ च्या अधिका-यांचे वेतन व वेतनेतर खर्च भागविण्यासाठी मागणी क्रमांक वाय-२ “२२१५, पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१) (०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (२२१५ १८४३)” या लेखाशिर्षाखाली वित्तीय
# Page 2
शासन निर्णय क्रमांकःबजेट-१४१९/प्र.क्र.५७/पापु-२३
वर्ष सन २०१९-२० करिता ०१, वेतन साठी रुपये १२,२७,५०,०००/- व ११, देशांतर्गत प्रवास खर्चासाठी
रुपये ४१,१३,०००/- इतके लेखाअनुदान वित्त विभागाच्या उपरोक्त परिपत्रकान्वये मंजूर करण्यात आले आहे.
३. सन २०१९-२० करीता उपरोक्त लेखानुदानापैकी रुपये ११,५०,००,०००/- इतक्या ०१, वेतन निधीचे वाटप जिल्हा परिषदांना दिनांक १६.४.२०१९ च्या शासन निर्णयान्वये करण्यात आले आहे. आता उपरोक्त लेखाशिर्षांतर्गत ११, देशांतर्गत प्रवासखर्च करीता अनुदान वितरित करण्याची बाब शासनाच्या विचाराधीन आहे.
शासन निर्णय:
सन २०१९-२० या वित्तीय वर्षासाठी “२२१५, पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१)(०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (अनिवार्य) (२२१५ १८४३)" या लेखाशिर्षाखाली जिल्हा परिषद ग्रामीण पाणी पुरवठा विभागाच्या आस्थापनेवरील वर्ग १ व वर्ग २ च्या अधिका-यांचे ११, देशांतर्गत प्रवासखर्च भागविण्यासाठी या शासन निर्णयासोबतच्या “विवरणपत्र अ” मध्ये दर्शविल्यानुसार एकूण अनुदान रुपये १४,२०,०००/- (अक्षरी रुपये चौदा लाख वीस हजार फक्त) संबंधित मुख्य लेखा व वित्त अधिकारी यांना मंजूर करण्यात येत आहे.
२. या शासन निर्णयान्वये मंजूर करण्यात आलेले अनुदान शासनाने वेळोवेळी विहित केलेल्या अटी व शर्तीच्या अधिन राहील. या शासन निर्णयासोबतच्या “विवरणपत्र अ” मध्ये दर्शविण्यात आलेल्या रकमांपेक्षा अधिक खर्च होणार नाही याची दक्षता सर्व संबंधित आहरण व संवितरण अधिकारी यांनी घ्यावी. तसेच सदर निधी ज्या प्रयोजनासाठी आहे त्याच प्रयोजनासाठी खर्च होईल याचीही दक्षता घेण्यात यावी.
३. सदर शासन निर्णयान्वये तसेच यापूर्वी वितरित केलेल्या निधीची उपयोगिता प्रमाणपत्र शासनास सादर केल्याची खात्री करुनच पुढील आवश्यक निधीची मागणी करण्याची दक्षता घेण्यात यावी. पुढील मागणीपत्र प्राप्त झाल्याशिवाय निधी वितरीत केला जाणार नाही याची संबंधित जिल्हा पृष्ठ ४ पैकी २
# Page 3
शासन निर्णय क्रमांकःबजेट-१४१९/प्र.क्र.५७/पापु-२३
परिषदांनी नोंद घ्यावी. शासनाद्वारे देण्यात येणारे वेतन अनुदान लाभार्थ्यांच्या बँक अकाऊंटमध्ये ECS
द्वारे प्रदान करणे बंधनकारक राहील. कोणत्याही परिस्थितीत अनुदानाची रक्कम एकत्रितरित्या व Offline पद्धतीने वितरीत करण्यात येऊ नये.
४. या शासन निर्णयाव्दारे मंजूर करण्यात आलेल्या अनुदानातून होणारा खर्च मागणी क्रमांक
वाय-२ “२२१५, पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१) (०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (अनिवार्य) (२२१५१८४३)” ११, देशांतर्गत प्रवास खर्च या लेखाशिर्षाखाली खर्ची टाकण्यात यावा व तो सन
२०१९-२० या वित्तीय वर्षासाठी मंजूर करण्यात आलेल्या अनुदानातून भागविण्यात यावा.
५. सदर शासन निर्णय वित्त विभागाच्या शासन परिपत्रक क्रमांक अर्थसं-२०१९/ प्र.क्र.४४/अर्थ-३, दिनांक १ एप्रिल, २०१९ अन्वये विभागांना दिलेल्या अधिकारात निर्गमित करण्यात येत आहेत. या
परिपत्रकान्वये नमूद केलेल्या अटी व शर्तींची पूर्तता होत आहे.
# Page 4
# Page 5