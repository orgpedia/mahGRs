# Page 1
मराठवाड्यातील दुष्काळी परिस्थितीवर उपाययोजना करण्यासाठी इस्त्रायल देशाच्या कंपनीसोबत केलेल्या प्राथमिक करारानुसार निधी वाटपाबाबत....
(लेखाशिर्ष-२२१५ ए०२३ )
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः क्र.ग्रापापु-२०१७/प्र.क्र.१४५/पापु-१०
जी. टी. हॉस्पिटल आवार, नवीन मंत्रालय,.
७ वा मजला, मुंबई-४०० ००१
तारीख: ०६ मार्च, २०१९
वाचा - १) शासन निर्णय क्रमांकःक्र. ग्रापाधो-१११६/प्र.क्र.१२२/पापु-७,दिनांक ६ डिसेंबर, २०१६ २) शासन निर्णय क्रमांकःक्र.मवॉग्री-२०१७/प्र.क्र.७२/पापु-१८, दिनांक ३० नोव्हेंबर, २०१७ ३) शासन निर्णय क्रमांकःक्र.ग्रापापु-२०१७/प्र.क्र.१४५/पापु-१०, दिनांक १७ मार्च,२०१८ ४) शासन निर्णय समक्रमांक, दिनांक६.१२.२०१८ ५) महाराष्ट्र जीवन प्राधिकरण यांचे पत्र क्रमजीप्रा/सस/तांश-१/२२०,दिनांक ५ मार्च,२०१९
प्रस्तावना - मराठवाड्यातील जनतेस सततच्या कमी पर्जन्यनामुळे वारंवार पाणी टंचाईस तोंड द्यावे लागते.
मराठवाडा विभागासाठी औरंगाबाद येथे दिनांक ४ ऑक्टोंबर, २०१६ रोजी झालेल्या मंत्रीमंडळाच्या बैठकीत मराठवाडा विभागातील पाणी समस्या सोडविण्याच्या दृष्टीने ग्रीड पध्दतीची पाणी पुरवठा योजना तयार करण्यासाठी तत्वत: मान्यता देण्यात आली आहे. त्यानुषंगाने मराठवाडा विभागासाठी ग्रीड पध्दतीने पाणी पुरवठा करण्याच्या योजनेचा पूर्वव्यवहार्यता अहवाल तयार करण्यासाठी मा. मंत्री, (पाणी पुरवठा व स्वच्छता) यांच्या अध्यक्षतेखाली समिती गठीत करण्यात आली. सदर कामाकरिता सन २०१८-१९ मध्ये रु.
२०,००,००,०००/- (अक्षरी रुपये वीस कोटी मात्र ) इतका निधी अर्थसंकल्पीत करण्यात आला आहे.
तद्नुषंगाने मराठवाडा विभागासाठी ग्रीड पध्दतीच्या पाणी पुरवठा योजनेकरिता पूर्वव्यवहार्यता (Pre feasibility DPR) अहवाल तयार करण्या करिता सर्वेक्षण करणे व इतर कामाकरिता उपरोक्त संदर्भाधीन क्र. २ च्या शासन निर्णयान्वये रक्कम रु. १३,९०,७८,०००/- (अक्षरी रुपये-तेरा कोटी नव्वद लाख अठ्यात्तर हजार मात्र) इतक्या रकमेस प्रशासकीय मान्यता देण्यात आली आहे. या अनुषंगाने महाराष्ट्र जीवन प्राधिकरण व इस्त्रायल देशाच्या मेकोरोट डेव्हलपमेंट अॅन्ड एन्टरप्रायजेस लि. (MEKOROT Development and Enterprises Ltd.) कंपनीसमवेत दि.२१/०२/२०१८ रोजी करार झाला आहे.
# Page 2
शासननिर्णयक्रमांकःग्रापापु-2017/प्र.क्र.145/पापु-10
त्यानुसार त्या कंपनीला या कामासाठी एकूण ३३,०७,६२१ US डॉलर (भारतीय कर वगळून) देय आहे.
त्यापैकी Pre payment after signing agreement १२.५% निधी संदर्भ क्र.३ व संदर्भ क्र.४ अन्वये १० % निधी वितरीत करण्यात आला आहे . वाचा येथील क्र.५ अन्वये अहवाल क्र.३ सादर केला आहे. त्यासाठी कंपनीला एकूण ३,३०,७६२ US डॉलर अहवालासाठी द्यावे लागणार आहेत. म्हणजेच कंपनीला चालु आर्थिक वर्षात द्यावयाची रक्कम रु २,७५,३१,९५१ /- (वस्तु व सेवा करासहीत) (रुपये दोन कोटी पंचाहत्तर लक्ष एकतीस हजार नऊशे एकावन्न फ़क्त) वितरीत करणे आवश्यक ठरते. यास्तव, मराठवाड्यातील दुष्काळी परिस्थितीवर उपाययोजना करण्यासाठी इस्त्रायल देशाच्या कंपनीसोबत केलेल्या कराराच्या अनुषंगाने निधी वाटपाचा प्रस्ताव शासनाच्या विचाराधीन होता.
शासननिर्णय मराठवाडा विभागासाठी ग्रीड पध्दतीच्या पाणी पुरवठा योजनेकरिता दुष्काळी परिस्थितीवर उपाययोजना करण्यासाठी इस्त्रायल देशाच्या मेकोरोट डेव्हलपमेंट अॅन्ड एन्टरप्रायजेस लि. (MEKOROT Development and Enterprises Ltd.) कंपनीसोबत केलेल्या करारानुसार अहवाल क्र.३ सादर केल्यानंतर वितरीत करावयाच्या १० टक्के रकमेपोटी एकूण रु. २,७५,३१,९५१/- (रुपये दोन कोटी पंचाहत्तर लक्ष एकतीस हजार नऊशे एकावन्न फ़क्त)) सदर कंपनीस द्यावयाच्या अग्रीमाची रक्कम अदा करण्यासाठी महाराष्ट्र जीवन प्राधिकरणास इतका निधी खालील अटी व शर्तीच्या अधिन राहून मंजूर व मुक्त करण्यात येत आहे.
अटी: १) सदर प्रशासकीय मान्यतेस प्रथम तांत्रिक मान्यता देण्याची कार्यवाही करण्यात यावी.
२) निधी ज्या प्रयोजनासाठी मंजूर करण्यात आला आहे त्या विनिर्दिष्ट प्रयोजनासाठीच खर्च करावा.
३) महाराष्ट्र जीवन प्राधिकरणाने केलेल्या खर्चाचे स्वतंत्र लेखे ठेवावेत.
४) सदर योजनेची अंमलबजावणी कोणत्याही कारणाने खर्चात वाढ झाल्यास प्रशासनाकडून जादा अनुदान उपलब्ध करून देण्यात येणार नाही.
२. या शासन निर्णयान्वये महाराष्ट्र जीवन प्राधिकरण, मुंबई यांना मुक्त करण्यात आलेला निधी २,७५,३१,९५१/- (रुपये दोन कोटी पंचाहत्तर लक्ष एकतीस हजार नऊशे एकावन्न फ़क्त)) बाबत महाराष्ट्र जीवन प्राधिकरणाचे संचालक (वित्त), (श्री. यशवंत बाबुराव पाटील) यांच्या स्वाक्षरीने तयार केलेले व अवर सचिव, पाणी पुरवठा व स्वच्छता विभाग, (श्री. व.भि. माने) यांनी प्रतिस्वाक्षरीत केलेले देयक अधिदान व लेखा अधिकारी कार्यालय, मुंबई यांना सादर करण्यात यावे. संचालक (वित्त), (श्री. यशवंत बाबुराव पाटील) यांना महाराष्ट्र जीवन प्राधिकरणाचे आहरण व संवितरण अधिकारी म्हणून घोषित करण्यात येत आहे.
तसेच अवर सचिव, पाणी पुरवठा व स्वच्छता विभाग, (श्री. व.भि.माने ) यांना नियंत्रक अधिकारी म्हणून घोषित करण्यात येत आहे. सदर रक्कम एनईएफटी (NEFT) प्रणालीद्वारे महाराष्ट्र जीवन प्राधिकरण यांच्या खाती जमा करण्यात यावी.
पृष्ठ४ पैकीर
# Page 3
शासननिर्णयक्रमांकःग्रापापु-2017/प्र.क्र.145/पापु-10
३. या योजनेवर होणारा खर्च सन २०१८-१९ मध्ये मागणी क्र. वाय- २, २२१५ पाणी पुरवठा व स्वच्छता, ०१ पाणी पुरवठा, १९६ जिल्हा परिषदांना सहाय्य, (०२) जिल्हा परिषदांना योजनांतर्गत अनुदाने, (०२) (०१) मराठवाडा एकात्मिक ग्रीड पध्दतीने पाणी पुरवठा योजनेसाठी सहायक अनुदान (२२१५ ए०२३) ३१, सहाय्यक अनुदाने (वेतनेत्तर) या लेखाशिर्षाखालील मंजूर अनुदानातून भागविण्यात यावा व त्याखाली अंतिमत: खर्ची टाकण्यात यावा ४. हा शासन निर्णय वित्त विभागाचे परिपत्रक क्र. अर्थसं - २०१७/प्र.क्र.७५/अर्थ-३, दिनांक ०२/०४/२०१८ अन्वये या विभागास प्रदान केलेल्या अधिकारात तसेच सदर परिपत्रकातील अटी व शर्तीच्या अधीन राहून मुक्त करण्यात येत आहे. सदर परिपत्रकामधील तसेच परिपत्रकासोबतच्या परिशिष्टातील अनुक्रमांक १ ते ८ व क्र. ८ मधील तपासणी सूचीतील अनुक्रमांक १ ते १० मधील अटी व शर्तीची पुर्तता होत असल्याचे प्रमाणित करण्यात येत आहे.
५. हा शासन निर्णय वित्त विभागाच्या अनौपचारिक संदर्भ क्र.८०/व्यय-३, दिनांक ०५.०३.२०१८ नुसार निर्गमित करण्यात येत आहे.
# Page 4