# Page 1
मौजे रिठद पाणी पुरवठा योजना, (ता.
रिसोड, जि. वाशिम ) या नळ पाणी पुरवठा योजनेच्या अंदाजपत्रकास सुधारीत प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः क्र. सुप्रमा-१९१७/प्र.क्र. १०/पापु १३
मंत्रालय, मादाम कामा मार्ग, हुतात्मा राजगुरु चौक
मुंबई-४०० ०३२
तारीख: ३० मे, २०१८
वाचा -
१) मुख्य अभियंता, महाराष्ट्र जीवन प्राधिकरण (नागरी व ग्रामीण), ठाणे यांचे तांत्रिक मान्यता पत्र क्र.मजीप्रा/मु.अ.(ना.वग्रा)/तांशा-१/१४१६, दि. २५/४/२०१३, २) शासन निर्णय क्रमांक ग्रापापु-२०१३/प्र.क्र.२०३/पापु-१३, दि. २८/११/२०१३.
३) अधिक्षक अभियंता, महाराष्ट्र जीवन प्राधिकरण मंडळ, अकोला, यांचे सुधारीत तांत्रिक मंजूरीचे पत्र क्र. मजीप्रानामंअ/तांशा-१/२०१९/१७, दि. ८/६/२०१७ ४) अधिक्षक अभियंता, महाराष्ट्र जीवन प्राधिकरण मंडळ, अकोला यांचे पत्र क्र.मजीप्रामंअ/तांशा १/१११/१६, दि. १०/१/२०१७.
५) शासन निर्णय ग्रापाधो-११११/प्र.क्र.१३४/पापु-०७, दि.२०/०२/२०१५.
६) ग्रामीण पाणी पुरवठा योजनांच्या त्रयस्थ तांत्रिक परिक्षणाबाबतचा शासन निर्णय ग्रापाधो १११४/प्र.क्र.६१/पापु-०७,दि.१५/०६/२०१५ व दि.१४ मार्च, २०१६.
प्रस्तावना
मौजे रिठद पाणी पुरवठा योजना, (ता. रिसोड, जि. वाशिम ) या नळ पाणी पुरवठा योजनेच्या रु.४,७४,०९,९५०/- (ढोबळ) किमतीच्या अंदाजपत्रकास संदर्भीय क्र.१ येथील पत्रान्वये मुख्य अभियंता,महाराष्ट्र जीवन प्राधिकरण (नागरी व ग्रामीण), ठाणे यांनी तांत्रिक मान्यता दिली असून, संदर्भ क्र.२ येथील शासन निर्णयान्वये रु.४,७४,०९,९४०/- (ढोबळ) किंमतीच्या अंदाजपत्रकास प्रशासकीय मान्यता देण्यात आली होती. तथापी योजनेची जादा दराची निविदा स्विकारल्याने तसेच योजनेत तांत्रिक बदल व कामाच्या व्याप्तीत झालेल्या बदलामुळे आणि अन्य अपरिहार्य कारणांमुळे योजनेच्या कामात वाढ झाली असल्याने योजनेच्या खर्चात वाढ झाली. यास्तव अधिक्षक अभियंता, महाराष्ट्र जीवन प्राधिकरण मंडळ, अकोला यांनी संदर्भ क्र.३ येथील पत्रान्वये प्रस्तुत योजनेच्या
# Page 2
शासन निर्णय क्रमांक सुप्रमा-१९१७/प्र.क्र. १०/पापु १३
रु.५,८७,५१,०४८/- (ढोबळ) किंमतीच्या प्रस्तावास सुधारीत तांत्रिक मान्यता दिली असून संदर्भ क्र.४ अन्वये प्रस्तुत नळ पाणी पुरवठा योजनेच्या आराखडयास व अंदाजपत्रकास सुधारित प्रशासकीय मान्यता देण्याचा प्रस्ताव शासनास सादर केला होता. तद्नुषंगाने प्रस्तुत योजनेच्या आराखडयास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय अधिक्षक अभियंता, महाराष्ट्र जीवन प्राधिकरण मंडळ, अकोला यांनी सादर केलेल्या प्रस्तावाची छाननीअंती मौजे रिठद पाणी पुरवठा योजना, (ता. रिसोड, जि. वाशिम) या योजनेची सुधारीत किंमत खालीलप्रमाणे आहे.
-----------------------------------------------------------------------------------
| मूळ प्रशासकीय मान्यता | रु.४७४.०९ लक्ष |
| वाढीव रक्कम | रु. १०४.०५ लक्ष (बचत रु. ५.२६ लक्ष - वाढीव रक्कम रु. १०९.३१ लक्ष ) |
| सुधारीत योजनेची किंमत | रु. ५७८.१४ लक्ष (वाढीव किंमतीवर ई.टी.पी. चार्जेस वगळल्याने) |
-----------------------------------------------------------------------------------
मौजे रिठद पाणी पुरवठा योजना, (ता. रिसोड, जि. वाशिम) या नळ पाणी पुरवठा योजनेच्या रुपये ५७८.१४ लक्ष (ढोबळ ) (अक्षरी रुपये पाच कोटी अठ्ठयाहत्तर लक्ष चौदा हजार फक्त) एवढ्या सुधारित किंमतीच्या अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१. उपरोक्त नमुद सुधारित किंमतीत उर्वरित सर्व कामे ६ महिन्यात पूर्ण करावीत.
२. या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३. ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, महाराष्ट्र जीवन प्राधिकरण विभाग, वाशिम यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील.
योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद, कार्यकारी अभियंता, महाराष्ट्र जीवन प्राधिकरण, कंत्राटदार व संबंधित ग्रामपंचायतचे
पृष्ठ ५ पैकी २
# Page 3
शासन निर्णय क्रमांक सुप्रमा-१९१७/प्र.क्र. १०/पापु १३
अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
४. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत मिळणार नाही.
५. सदर योजना पुर्ण झाल्यावर, योजनेची चाचणी घेतल्यावर स्थानिक स्वराज्य संस्थेने ( संबधित ग्रामपंचायत/ जिल्हा परिषद) योजना हंस्तातरित करुन घेणे बंधनकारक राहील.
तसेच योजनेचे लेखे बंद करण्यात यावेत.
६. सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/जिल्हा परिषद यांची राहील.
७. हगणदारीबाबतच्या प्रचलित धोरणानुसार कार्यवाही करण्यात यावी.
८. संदर्भ क्र. ६ येथील शासन निर्णयातील निर्देशानुसार त्रयस्थ तांत्रिक परिक्षणाची कार्यवाही करण्यात यावी.
९. प्रस्तुत योजनेचे काम सुधारीत प्रशासकीय मान्यतेच्या किंमतीत पूर्ण करण्यात यावे. तसेच योजना कोणत्याही परिस्थितीत पुनर्सुधारीत केली जाणार नाही याची जबाबदारी महाराष्ट्र जीवन प्राधिकरणाची राहील.
२. या योजनेच्या सुधारित किंमतीतील वाढीव खर्च रु. १०४.०५ लक्ष (अक्षरी रुपये एक कोटी चार लक्ष पाच हजार फक्त) हा राष्ट्रीय ग्रामीण पेयजल कार्यक्रमा खालील राज्य हिश्श्यातून /जिल्हा नियोजन मंडळाकडून / किमान गरजा कार्यक्रमांतर्गत उपलब्ध होणा-या निधीतून करण्यात यावा.
३. हा शासन निर्णय नियोजन विभागाच्या अनौपचारिक संदर्भ क्र. ९८/१७/१४४३, दिनांक २५/९/२०१७ अन्वये व वित्त विभागाच्या अनौपचारिक संदर्भ १२५/व्यय-३, दि.८/५/२०१८ अन्वये मिळालेल्या मान्यतेने निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांक सुप्रमा- १९१७/प्र.क्र. १०/पापु १३
# Page 5