# Page 1
अर्थसंकल्पिय अनुदान सन २०१९-२० " २२१५ पाणीपुरवठा व स्वच्छता १९६, जिल्हा परिषदांना सहाय्य (०१) जिल्हा परिषद / पंचायत संस्थांना सहाय्य, महाराष्ट्र जिल्हा परिषद व पंचायत समिती अधिनियम, १९६१ च्या कलम १८३ अन्वये जिल्हा परिषदांना आस्थापना अनुदाने, (०१) (०५) नियमित आस्थापना (अनिवार्य) (२२१५१८८१) " मागणी क्रमांक वाय-२
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः बजेट-१४१९/प्र.क्र.५६/पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई-४००००१
तारीख: १७ फेब्रुवारी, २०२०
वाचा :
१) शासन परिपत्रक, वित्त विभाग, क्रमांकः अर्थसं-२०१९/प्र.क्र.४४/अर्थ-३,दिनांक १ एप्रिल, २०१९ २) शासन निर्णय,पाणी पुरवठा व स्वच्छता विभाग, क्रमांकः बजेट-१४१९/प्र.क्र.५६/पापु-२३, दिनांक १६ एप्रिल, २०१९ ३) शासन परिपत्रक,वित्त विभाग, क्रमांकः अर्थसं-२०१९/प्र.क्र.९२/अर्थ-३, दिनांक ८ जुलै, २०१९ ४) शासन निर्णय,पाणी पुरवठा व स्वच्छता विभाग, क्रमांकः बजेट-१४१९/प्र.क्र.५६/पापु-२३, दिनांक २० ऑगस्ट, २०१९ ५) शासन निर्णय,पाणी पुरवठा व स्वच्छता विभाग, क्रमांकः बजेट-१४१९/प्र.क्र.५६/पापु-२३, दिनांक ७ ऑक्टोबर, २०१९ ६) शासन निर्णय, पाणी पुरवठा व स्वच्छता विभाग, क्रमांकः बजेट-१४१९/प्र.क्र.५६/पापु-२३, दिनांक १९ ऑक्टोबर, २०१९ ७) शासन परिपत्रक, वित्त विभाग, क्रमांकः अर्थसं-२०१९/प्र.क्र.९२/अर्थ-३, दिनांक २२ जानेवारी, २०२०
प्रस्तावना :
जिल्हा परिषदेमधील ग्रामीण पाणी पुरवठा विभागाच्या आस्थापनेवरील वेतन खर्च भागविण्यासाठी मागणी क्रमांक वाय-२ “२२१५, पाणीपुरवठा व स्वच्छता १९६, जिल्हा परिषदांना सहाय्य (०१) जिल्हा परिषद/पंचायत संस्थांना सहाय्य, महाराष्ट्र जिल्हा परिषद व
# Page 2
शासन निर्णय क्रमांकः बजेट-१४१९/प्र.क्र.५६/पापु-२३
पंचायत समिती अधिनियम, १९६१ च्या कलम १८३ अन्वये जिल्हा परिषदांना आस्थापना अनुदाने, (०१)(०५) नियमित आस्थापना (अनिवार्य) (२२१५१८८१)" या लेखाशिर्षाखाली वित्तीय वर्ष २०१९ - २० करिता ३६, सहायक अनुदाने (वेतन) साठी एकूण रुपये १३२,९५,००,०००/- (अक्षरी रुपये एकशे बत्तीस कोटी पंच्याण्णव लाख फक्त) इतके अनुदान वाचा मधील अनुक्रमांक २, ४ व ७ च्या शासन निर्णयान्वये संबंधित सर्व जिल्हा परिषदांना वितरीत करण्यात आले आहेत. तसेच ३१, सहायक अनुदाने (वेतनेतर) साठी एकूण रुपये ५,९०,००,०००/- (अक्षरी रुपये पाच कोटी नव्वद लाख फक्त ) इतके अनुदान वाचा मधील अनुक्रमांक ४ व ७ च्या शासन निर्णयान्वये संबंधित जिल्हा परिषदांना वितरीत करण्यात आले आहेत.
२. आता वित्त विभागाने दिनांक २२ जानेवारी, २०२० च्या परिपत्रकान्वये सन २०१९-२० करीता एकूण अर्थसंकल्पित निधीच्या ८० टक्के निधी अर्थसंकल्पीय प्रणालीवर उपलब्ध करुन दिला आहे. जिल्हा परिषदांनी उपरोक्त लेखाशिर्षांतर्गत केलेला प्रत्यक्ष खर्च विचारात घेऊन जिल्हा परिषदांना वेतन व वेतनेतर निधी वितरित करण्याची बाब शासनाच्या विचाराधीन आहे.
शासन निर्णय:
जिल्हा परिषदेमधील ग्रामीण पाणी पुरवठा विभागाच्या आस्थापनेवरील वेतनेतर खर्च भागविण्यासाठी सन २०१९-२० या वित्तीय वर्षासाठी “२२१५, पाणीपुरवठा व स्वच्छता १९६, जिल्हा परिषदांना सहाय्य (०१) जिल्हा परिषद / पंचायत संस्थांना सहाय्य, महाराष्ट्र जिल्हा परिषद व पंचायत समिती अधिनियम, १९६१ च्या कलम १८३ अन्वये जिल्हा परिषदांना आस्थापना अनुदाने, (०१)(०५) नियमित आस्थापना (अनिवार्य) (२२१५ १८८१)” या लेखाशिर्षाखाली ३६, सहायक अनुदाने (वेतन) या उद्दीष्टाखाली रुपये ४४,५०,००,०००/- व ३१, सहायक अनुदाने (वेतनेतर) या उद्दीष्टाखाली रुपये २,२६,००,०००/- याप्रमाणे एकूण रुपये ४६,७६,००,००० /- (अक्षरी रुपये सेहेचाळीस कोटी श्याहत्तर लाख फक्त) इतके अनुदान या शासन निर्णयासोबतच्या “विवरणपत्र अ” मध्ये दर्शविल्यानुसार संबंधित मुख्य लेखा व वित्त अधिकारी यांना मंजूर करण्यात येत आहे.
पृष्ठ ४ पैकी २
# Page 3
शासन निर्णय क्रमांकः बजेट-१४१९/प्र.क्र.५६/पापु-२३
२. उपरोक्त लेखाशीर्षांतर्गत सन २०१८-१९ चा अखर्चित निधी शासनास जमा करण्याच्या अधीन उपरोक्त निधी वितरीत करण्यात येत असून, अखर्चित निधी शासनास जमा केल्याशिवाय निधी कोषागारातून आहरित करण्यात येऊ नये. वेतनेतर निधी संबंधित जिल्हा परिषदांनी प्रवास खर्च, कार्यालयीन खर्च, भाडेपट्टी, पेट्रोल/तेल/वंगण या बाबींसाठी आवश्यकतेनुसार वापरावा.
३. या शासन निर्णयान्वये मंजूर करण्यात आलेले अनुदान शासनाने वेळोवेळी विहित केलेल्या अटी व शर्तीच्या अधिन राहील. वितरीत केलेल्या रकमांपेक्षा अधिक खर्च होणार नाही याची दक्षता सर्व संबंधित आहरण व संवितरण अधिकारी यांनी घ्यावी. तसेच सदर निधी ज्या प्रयोजनासाठी वितरीत केला आहे त्याच प्रयोजनासाठी खर्च होईल याचीही दक्षता घेण्यात यावी.
४. सदर शासन निर्णयान्वये तसेच यापूर्वी वितरित केलेल्या निधीची उपयोगिता प्रमाणपत्र शासनास सादर केल्याची खात्री करुनच पुढील आवश्यक निधीची मागणी करण्याची दक्षता घेण्यात यावी. पुढील मागणीपत्र प्राप्त झाल्याशिवाय निधी वितरीत केला जाणार नाही याची संबंधित जिल्हा परिषदांनी नोंद घ्यावी. शासनाद्वारे देण्यात येणारे अनुदान लाभार्थ्यांच्या बँक अकाऊंटमध्ये ECS द्वारे प्रदान करणे बंधनकारक राहील. कोणत्याही
परिस्थितीत अनुदानाची रक्कम एकत्रितरित्या व Offline पद्धतीने वितरीत करण्यात येऊ नये.
५. या शासन निर्णयाव्दारे मंजूर करण्यात आलेल्या लेखानुदानातून होणारा खर्च मागणी क्रमांक वाय-२ “२२१५, पाणीपुरवठा व स्वच्छता १९६, जिल्हा परिषदांना सहाय्य (०१) जिल्हा परिषद/पंचायत संस्थांना सहाय्य, महाराष्ट्र जिल्हा परिषद व पंचायत समिती
अधिनियम, १९६१, च्या कलम १८३ अन्वये जिल्हा परिषदांना आस्थापना अनुदाने, (०१)(०५) नियमित आस्थापना (अनिवार्य) (२२१५१८८१)” या लेखाशिर्षाखाली खर्ची टाकण्यात यावा व
तो सन २०१९-२० या वित्तीय वर्षासाठी मंजूर करण्यात आलेल्या अनुदानातून भागविण्यात यावा.
६. वित्त विभाग शासन परिपत्रक क्रमांक अर्थसं-२०१९/प्र.क्र.९२ / अर्थ-३, २२ जानेवारी, २०२० व वित्त विभाग अनौपचारिक संदर्भ क्र. १७/ व्यय-३, दि.२०.१.२०२०
पृष्ठ ४ पैकी ३
# Page 4
शासन निर्णय क्रमांकः बजेट-१४१९/प्र.क्र.५६/पापु-२३
अन्वये दिलेल्या सहमती अन्वये सदर शासन निर्णय निर्गमित करण्यात येत आहे. या
परिपत्रकान्वये नमूद केलेल्या अटी व शर्तींची पूर्तता होत आहे.
# Page 5