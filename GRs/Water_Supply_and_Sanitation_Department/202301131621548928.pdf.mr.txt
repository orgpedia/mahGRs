# Page 1
शासन निर्णय क्रमांक: संकीर्ण-२०२३/प्र.क्र. ०३/पापु ०३
दि.२६ जानेवारी, २०२३ प्रजासत्ताक दिनाचा ७३ वा वर्धापन दिन सभारंभामध्ये पाणी पुरवठा व स्वच्छता विभागाच्या चित्ररथाचे सादरीकरणाबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः संकीर्ण-२०२३/प्र.क्र. ०३/पापु ०३
गो. ते. रूग्णालय संकुल इमारत, ७ वा मजला, लोकमान्य टिळक मार्ग, मंत्रालय, मुंबई - ४००००१
तारीख: १३ जानेवारी, २०२३
संदर्भ : १) सामान्य प्रशासन विभाग - सीईआर . पत्र क्र, २०२२.क्र.प्र/२००१/३० दि .३०.१२.२०२२ व दिनांक ०९.०१. २०२३ प्रस्तावना - प्रजासत्ताक दिनाचा ७३ वा वर्धापनदिन शिवाजी पार्क, दादर, मुंबई येथे संपन्न होणार आहे. चित्ररथांची संकल्पना, जिंगल, आराखडा (मॉडेल) तसेच चित्ररथाबाबत सविस्तर चर्चा करून संबंधित विभागास अंतिम मार्गदर्शन करण्यासाठी सहसचिव (राजशिष्टाचार -३०) यांच्या अध्यक्षतेखाली दिनांक १० जानेवारी, २०२३ रोजी मंत्रालय येथे बैठक आयोजित करण्यात आली होती. सदर बैठकीमध्ये झालेल्या चर्चानुसार पाणी पुरवठा व स्वच्छता विभागामार्फत चित्ररथाचे सादरीकरण करण्याबाबत सहमती दर्शविण्यात आली आहे. त्यानुसार या विभागामार्फत जल जीवन मिशन या कार्यक्रमावर आधारित संकल्पनेचा चित्ररथ सादर करण्यास मा. मंत्री, पाणी पुरवठा व स्वच्छता विभाग यांनी मान्यता दिली आहे. यानुसार चित्ररथ सादरीकरण करण्याच्या अनुषंगाने प्रशासकीय मान्यता देण्याची बाब विचाराधीन होती.
शासन निर्णय प्रजासत्ताक दिनाचा ७३ वा वर्धापनदिन शिवाजी पार्क, दादर, मुंबई येथे दि.
२६ जानेवारी, २०२३ रोजी संपन्न होणार आहे. याकरीता पाणी पुरवठा व स्वच्छता विभागामार्फत जल जीवन मिशन या कार्यक्रमावर आधारित संकल्पनेचा चित्ररथ सादर करण्यास मान्यता देण्यात येत आहे. यानुसार प्रजासत्ताक दिनी वरील कार्यक्रमाच्या संकल्पनेनुसार तसेच सामान्य प्रशासन विभागाने दिलेल्या मार्गदर्शक सुचनानुसार चित्ररथ, जिंगल, आराखडा (मॉडेल) तयार करणे आवश्यक आहे. याकरीता इच्छुक संस्थाकडून चित्ररथ, जिंगल याचा आराखडा (मॉडेल) तयार करून घेण्यासाठी उद्योग,
# Page 2
शासन निर्णय क्रमांक: संकीर्ण-२०२३/प्र.क्र. ०३/पापु ०३
उर्जा व कामगार विभागाच्या खरेदी धोरणानुसार GeM पोर्टलव्दारे निविदा प्राप्त करून पात्र संस्थेची निवड करण्याच्या बाबीस याव्दारे प्रशासकीय मान्यता देण्यात येत आहे.
यासाठी येणारा खर्च हा जल जीवन मिशन कार्यक्रमा अंतर्गत सहाय्यकृत निधीमधुन भागविण्यात येईल.