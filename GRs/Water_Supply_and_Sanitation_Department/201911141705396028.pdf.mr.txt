# Page 1
राज्यातील २२ जिल्ह्यातील पिण्याच्या पाण्यातील जडधातू/ विषारी धातू / रसायनिक खते किटकनाशके/ यांची नीरी, नागपूर या संस्थेमार्फत तपासणी करण्याच्या अनुषंगाने तपासणीचे दर तसेच सामंजस्य कराराचे प्रारुप अंतिम करण्यासाठी समिती स्थापन करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः डब्ल्युक्युएम-२०१७/प्र.क्र.२७/पापु-१२
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई-४००००१
तारीख: १४ नोव्हेंबर, २०१९
वाचा - १) शासन निर्णय क्रमांक: पाणीपुरवठा व स्वच्छता विभाग, क्र. डब्ल्युक्युएम-२०१४/ प्र.क्र.०१/ पापु-१२, दिनांक ३०.०३.२०१५.
प्रस्तावना: राज्यातील १२ जिल्ह्यातील पिण्याच्या पाण्यातील जडधातू/विषारी धातू/ रसायनिक खते किटकनाशके/ यांची राष्ट्रीय पर्यावरण अभियांत्रिकी संशोधन संस्था (नीरी), नागपूर या संस्थेमार्फत तपासणी करण्यात आली असून आता राज्यातील उर्वरित २२ जिल्ह्यातील पिण्याच्या पाण्यातील जडधातू/विषारी धातू/ रसायनिक खते किटकनाशके/ यांची नीरी, नागपूर या संस्थेमार्फत तपासणी करण्याची बाब सदर शासनाच्या विचाराधीन आहे.
यापूर्वी १२ जिल्ह्यातील पिण्याच्या पाणी नमुना तपासणीसाठी निरी, नागपूर या संस्थेने प्रति नमुना रु.२०००/- याप्रमाणे दर आकारले होते. तसेच आता उर्वरित २२ जिल्ह्यातील पाणी नमुने तपासण्यासाठी या संस्थेने प्रति नमुना रु.२२००/- याप्रमाणे दर प्रस्तावित केले होते. तथापि यापूर्वी १२ जिल्ह्यातील पिण्याच्या पाणी नमुना तपासणीसाठी आकारलेल्या दराप्रमाणे आताचे दर आकारण्याची विनंती निरी या संस्थेला केली असता त्या संस्थेने केंद्रीय प्रदूषण नियंत्रण मंडळाने दिनांक २४.१०.२०१६ च्या अधिसूचनेमध्ये निश्चित केलेल्या दरांचा आधार घेऊन प्रति नमुना रु. ४०००/ याप्रमाणे सुधारित दर प्रस्तावित केले आहेत. निरी, नागपूर या संस्थेने पूर्वीच्या दरामध्ये केलेली १०० % वाढ विचारात घेता यासंदर्भात सविस्तर चर्चा होऊन दर अंतिम होणे आवश्यक आहे. त्यानुषंगाने यापूर्वी
# Page 2
शासन निर्णय क्रमांकः डब्ल्युक्युएम-२०१७/प्र.क्र.२७/ पापु-१२, दि. १४ नोव्हेंबर, २०१९
राज्यातील १२ जिल्ह्यातील पिण्याच्या पाणी नमुने तपासणीसाठी नीरी या संस्थेने आकारलेले दर व केंद्रीय प्रदूषण नियंत्रण मंडळाने दिनांक २४.१०.२०१६ च्या अधिसूचनेन्वये निश्चित केलेल्या दराच्या आधारे नीरी या संस्थेने २२ जिल्ह्यातील पाणी नमुने तपासणीसाठी प्रस्तावित केलेले दर यांचा अभ्यास करुन राज्यातील उर्वरित २२ जिल्ह्यातील पाणी नमुने तपासण्यासाठी आकारावयाचे दर निश्चित करण्यासाठी तसेच नीरी, नागपूर या संस्थेबरोबर करावयाच्या सामंजस्य कराराचे प्रारूप अंतिम करण्यासाठी एक समिती गठीत करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
शासन निर्णय राज्यातील उर्वरित २२ जिल्ह्यातील पाणी नमुने तपासण्यासाठी निरी, नागपूर या संस्थेकडून आकारावयाचे दर निश्चित करण्यासाठी तसेच निरी, नागपूर या संस्थेबरोबर करावयाच्या सामंजस्य कराराचे प्रारुप अंतिम करण्यासाठी खालीलप्रमाणे समिती गठीत करण्यात येत आहे.
अ) संचालक, भूजल सर्वेक्षण व विकास यंत्रणा अध्यक्ष.
ब) संचालक, पाणी व स्वच्छता सहाय्य संस्था--- सदस्य
क) केंद्रीय प्रदूषण नियंत्रण मंडळाच्या वडोदरा
येथील प्रयोगशाळेचे प्रतिनिधी सदस्य २. केंद्रीय प्रदूषण नियंत्रण मंडळाने दिनांक २४.१०.२०१६ च्या अधिसूचनेन्वये निश्चित केलेल्या पाणी तपासणी दरांचा अभ्यास करुन राज्यातील २२ जिल्ह्यातील पिण्याच्या पाण्यातील जड/विषारी धातू / किटकनाशके यांची नीरी, नागपूर या संस्थेकडून करण्यात येणाऱ्या तपासणीचे दर उपरोक्त समिती अंतिम करेल. तसेच त्यानुषंगाने नीरी, नागपूर या संस्थेबरोबर राज्य शासनामार्फत करण्यात येणाऱ्या सामंजस्य कराराचे प्रारुप उपरोक्त समिती तयार करेल. प्रारुप सामंजस्य करारामध्ये पुढील बाबींचा प्राधान्याने समावेश करण्याची दक्षता समितीने घ्यावी.
i) पाण्यातील तपासणी करावयाचे घटक.
ii) तपासण्यात येणाऱ्या एकूण नमुन्यांची संख्या.
ii) नमुने तपासणीचा दर व एकूण खर्च
iv) प्रकल्पाचा कालावधी
v) शुल्क अदा करण्याची पद्धत/कालावधी
vi) तपासणीनंतर संस्थेचा एकत्रित/जिल्हानिहाय अहवाल. प्रदूषित स्रोताच्या अनुषंगाने करावयाच्या उपाययोजनांबाबत मार्गदर्शनाचा अहवालामध्ये समावेश करण्याची तरतूद
पृष्ठ ३ पैकी २
# Page 3
शासन निर्णय क्रमांकः डब्ल्युक्युएम-२०१७/प्र.क्र.२७/ पापु-१२, दि. १४ नोव्हेंबर, २०१९
३. समिती उपरोक्त कार्यवाहीसाठी निरी, नागपूर या संस्थेच्या पदाधिकाऱ्यांशी विचार विनिमय करेल व आपला अहवाल दिनांक ३०.११.२०१९ पर्यंत शासनास सादर करील.