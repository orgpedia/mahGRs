# Page 1
अधिकारी/कर्मचारी यांना “कर्मयोगी भारत” पोर्टलवर प्रशिक्षण देणेबाबत...
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः संकीर्ण-४३२३/प्र.क्र.२१७/पापु-०१
७ वा मजला, गोकुळदास तेजपाल रुग्णालय इमारत, क्रॉफर्ड मार्केट जवळ,
लोकमान्य टिळक मार्ग, मंत्रालय, मुंबई -४०० ००१.
तारीख: ३ ऑगस्ट, २०२३
वाचा:- सामान्य प्रशासन विभागाचे पत्र क्र. संकीर्ण-२०२३/प्र.क्र.१६/१८, दि.१० जुलै, २०२३
शासन परिपत्रक केंद्र शासनाने "कर्मयोगी भारत" नावाने शासकीय अधिकारी/कर्मचारी यांना प्रशिक्षण देण्यासाठी ऑनलाईन पोर्टल सुरु केले असून, राज्यातील विविध शासकीय विभांगातील / कार्यालयांतील अधिकारी / कर्मचारी यांना मिशन कर्मयोगी या प्रकल्पाच्या माध्यमातून क्षमता वृद्धी करण्याकरिता राज्यात हा प्रकल्प राबविण्यात येत आहे..
या प्रशिक्षण पोर्टलवर अनेक उपयुक्त प्रशिक्षणे विनाशुल्क उपलब्ध आहेत. मिशन कर्मयोगी हा प्रकल्प राज्यात दिनांक १२ मे, २०२३ रोजी सुरु करण्यात आला आहे.
मिशन कर्मयोगी पोर्टल वरील खालील नमूद प्रशिक्षण पाणी पुरवठा व स्वच्छता विभाग (खुद्द) व या विभागाच्या अधिपत्याखालील महाराष्ट्र जीवन प्राधिकरण, भूजल सर्वेक्षण आणि विकास यंत्रणा तसेच राज्य पाणी व स्वच्छता मिशन बेलापूर यांच्या आस्थापनेवर कार्यरत वर्ग २ व वर्ग ३ संवर्गातील सर्व अधिकारी/कर्मचारी यांना दिनांक १ ऑगस्ट २०२३ ते दिनांक ३० सप्टेंबर २०२३ या दोन महिन्यांच्या कालावधीत ऑनलाईन प्रशिक्षण घेणेबाबत अनिवार्य करण्यात येत आहे.
लिंक- http://igotkarmayogi.gov.in/
1. Digital Literacy 2. Noting and Drafting 3. Code of Conduct for Government Employees 4. Effective Communication 5. Introduction to Government E Marketplace 6. Stay Safe in Cyber Space
२. सदरहू प्रशिक्षण अनिवार्य असून प्रशिक्षण पूर्ण केल्याबाबतचे प्रमाणपत्र व कार्यपूर्तीचा अहवाल आस्थापना शाखेस महाराष्ट्र जीवन प्राधिकरणाचा अहवाल पापु-२३, भुजल सर्वेक्षण व विकास यंत्रणा यांचा अहवाल पापू १५ व राज्य पाणी व स्वच्छता मिशन मधिल अहवाल पापु-७ यांचेकडे सादर करावा.
# Page 2
शासन परिपत्रक क्रमांकः संकीर्ण-४३२३/प्र.क्र.२१७/पापु-०१