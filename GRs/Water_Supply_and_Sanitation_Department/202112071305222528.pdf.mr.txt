# Page 1
जल जीवन मिशन अंतर्गत राबविण्यात येणा-या ग्रामीण नळ पाणी पुरवठा योजनांच्या निविदा स्वीकृतीसाठी कार्यपध्दती
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः जजीमि २०२१/प्र.क्र. १९३/पापु १०
सातवा मजला, गोकुळदास तेजपाल रुग्णालय संकुल,
क्रॉफर्ड मार्केट जवळ, लोकमान्य टिळक मार्ग, मुंबई
तारीख: ८ डिसेंबर, २०२१
वाचा १. शासन निर्णय, पाणी पुरवठा व स्वच्छता विभाग क्र. जजमि-२०१९/ प्र.क्र.१३८/ पापु १० (०७),दि.०४.०९.२०२० २. शासन निर्णय, पाणी पुरवठा व स्वच्छता विभाग क्र. जजीमि २०१९ / प्र.क्र.१३८/ पापु १०, दि.१०.०३.२०२१ ३. शासन निर्णय, पाणी पुरवठा व स्वच्छता विभाग क्र. जजीमि २०१९/ प्र.क्र.१३८/पापु १०, दि.२२.०९.२०२१
प्रस्तावना शासनाने संदर्भ क्र.१ अन्वये राज्यात जल जीवन मिशन राबविण्याकरीता सविस्तर मार्गदर्शक सूचना निर्गमित केल्या आहेत. तसेच राज्यातील ग्रामीण पाणी पुरवठा कार्यक्रमाच्या प्रभावी अंमलबजावणीसाठी योजनांच्या तांत्रिक / प्रशासकीय/अंमलबजावणीच्या अधिकारांबाबत सूचना संदर्भिय क्र. २ अन्वये निर्गमित केल्या आहेत. जल जीवन मिशन हा कालमर्यादित स्वरुपाचा कार्यक्रम असून या कार्यक्रमांतर्गत सन २०२४ पर्यंत राज्यातील ग्रामीण भागातील सर्व कुटुंबासाठी नळ जोडणी करणे अपेक्षित असल्याने राज्यात प्रचंड मोठ्या प्रमाणावर योजना हाती घेण्यात आल्या/ येत आहेत.
तथापि, हाती घेण्यात आलेल्या अनेक मोठ्या स्वरुपाच्या योजनांच्या निविदा प्रक्रिया व मान्यता प्रक्रियांमध्ये वेळ जात असल्याने योजनांच्या अंमलबजावणीत कालापव्यय होत असल्याचे शासनाच्या निदर्शनास आले आहे. सदर प्रक्रिया सुटसुटीत करुन प्रस्ताव मान्यते प्रक्रियेतील द्विरुक्ती टाळण्यासाठी खालीलप्रमाणे उपाययोजना करण्याचे शासनाच्या विचाराधीन होते.
शासन परिपत्रक
सद्यस्थितीत साधारणपणे मोठ्या रकमेच्या (रु.५ कोटी वरील) योजनांची निविदा स्वीकृती महाराष्ट्र जीवन प्राधिकरणाच्या निविदा स्वीकृती समिती स्तरावर करण्यात येते. तथापि, या निविदाची किंमत जर अंदाजपत्रकीय रकमेपेक्षा अधिक असल्यास सदर जादा दराच्या निविदांना मान्यता मिळवण्यासाठी प्रस्ताव शासनाकडे पाठविण्यात येतात व निविदेची प्रक्रिया पुर्ण झाल्यानंतर सुधारित
# Page 2
शासन परिपत्रक क्रमांकः जजीमि २०२१/प्र.क्र.१९३/ पापु १०
प्रशासकीय मान्यतेसाठी पुनश्च प्रस्ताव सादर करण्यात येतात. यामध्ये ब-याचदा खूप कालापव्यय होतोच तसेच द्विरुक्तीही होते. ही वस्तुस्थिती लक्षात घेऊन यासंदर्भात पुढीलप्रमाणे सुधारित सूचना देण्यात येत आहेत.
१. महाराष्ट्र जीवन प्राधिकरणाच्या स्तरावर निविदा स्वीकृतीसाठी मा.मंत्री महोदय (पाणी पुरवठा व स्वच्छता) यांच्या स्तरावरील समितीद्वारे मान्यता दिलेल्या जादा दराच्या निविदा कार्यादेश देण्यापूर्वी मान्यतेस शासनाकडे सादर करण्यात येतात. तथापि, योजनेची किंमत जर मूळ अंदाजपत्रकीय किमतीच्या पंधरा टक्केच्या मर्यादेत व चालु दरसूचीच्या किंवा त्यापेक्षा कमी दराच्या मर्यादेत असेल तर त्यापुढील कार्यवाही (कार्यरंभ आदेश, कंत्राटदारासोबत करार. इ.) तात्काळ सुरु करण्यात यावी.
२. सुधारित प्रशाकीय मान्यता मिळेपर्यंत सदर योजनेवर मूळ अंदाजपत्रकीय किंमतीच्या मर्यादेपर्यंतच खर्च केला जाईल, याची दक्षता घेण्यात यावी. सुधारित प्रशासकीय मान्यतेचे प्रस्ताव १ महिन्याच्या आतच शासनाकडे सादर करण्यात यावेत.
३. या व्यतिरिक्त उर्वरित प्रस्ताव महाराष्ट्र जीवन प्राधिकरणाकडून कारणमिमांसेसह शासनाकडे मान्यतेस्तव सादर करण्यात यावेत. अशा योजनांकरीता शासन मान्यता प्राप्त झाल्याशिवाय योजनेबाबत पुढील कार्यवाही (कार्यरंभ आदेश, कंत्राटदारासोबत करार इ.) करण्यात येवू नये.
# Page 3