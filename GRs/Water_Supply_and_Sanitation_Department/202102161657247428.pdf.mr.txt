# Page 1
पाणी पुरवठा व स्वच्छता विभाग (खुद्द), गो.ते.रुग्णालय संकुल इमारत, मंत्रालय, मुंबई - ०१ या विभागासाठी एक नविन ड्युप्लेक्स डिजीटल कॉपीअर मशीन १ वर्षासाठी ( मशिन स्थापीत केल्यापासून पुढील एक वर्षाच्या कालावधीकरीता) भाडे तत्वावर (देखभाल-दुरुस्तीसह सुटे भाग पुरवठा, पेपर्स, टोनरची शाई आणि खाजगी यंत्रचालकाच्या सेवेसह) पुरविण्यासाठी पुरवठादाराची नियुक्ती करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: शासन निर्णय क्र. संकीर्ण-२०२१/प्र.क्र.०४/पापु-०२,
गो. ते. रुग्णालय संकुल इमारत, लोकमान्य टिळक मार्ग,
मंत्रालय, मुंबई - ४०० ००१.
दिनांक : १६ फेब्रुवारी २०२१.
प्रस्तावना : पाणी पुरवठा व स्वच्छता विभाग (खुद्द), गो.ते. रुग्णालय संकुल इमारत, लोकमान्य टिळक मार्ग, मंत्रालय, मुंबई - ०१ या विभागासाठी एक नविन ड्युप्लेक्स डिजीटल कॉपीअर मशीन १ वर्षासाठी (मशिन स्थापीत केल्यापासून पुढील एक वर्षाच्या कालावधीकरीता) भाडे तत्वावर (देखभाल-दुरुस्तीसह सुटे भाग पुरवठा, पेपर्स, टोनरची शाई आणि खाजगी यंत्रचालकाच्या सेवेसह) पुरविण्यासाठी पुरवठादाराची नियुक्ती करण्याची बाब शासनाच्या विचाराधीन होती. त्यानुसार प्रचलित कार्यपध्दतीचा अवलंब करुन महाराष्ट्र शासनाच्या संकेतस्थळावरुन दिनांक ०१.०२.२०२१ च्या नोटीशीअन्वये मोहोरबंद दरपत्रके मागविण्यात आली होती. त्या अनुषंगाने विभागाकडे प्राप्त झालेली एकूण ०५ दरपत्रके दिनांक ०९.०२.२०२१ रोजी सहसचिव (पापु-०२ / नोंदणी शाखा) यांच्या दालनातील बैठकीत विचारात घेण्यात आली. सदर बैठकीत तांत्रिक तपासणीत पात्र ठरलेल्या निविदाधारकांपैकी न्युनतम दरपत्रक सादर केलेल्या पुरवठादाराची, या विभागाकरीता एक नविन ड्युप्लेक्स डिजीटल कॉपीअर मशीन १ वर्षासाठी भाडे तत्वावर (देखभाल-दुरुस्तीसह सुटे भाग पुरवठा, पेपर्स, टोनरची शाई आणि खाजगी यंत्रचालकाच्या सेवेसह) पुरविण्यासाठी नियुक्ती करण्याबाबत खालीलप्रमाणे निर्णय घेण्यात आला आहे.
शासन निर्णय : पाणी पुरवठा व स्वच्छता विभागाचे सहसचिव (पापु-०२/नोंदणी शाखा) यांच्या अध्यक्षतेखाली झालेल्या बैठकीमध्ये पात्र पुरवठादारांपैकी मे.कॉपी क्लासिक (M/s. Copy Classic), A५/१, शिवशाही वाचनालयासमोर, चौधरी हाऊस जवळ, शिवाजी नगर, वाकोला, सांताक्रुझ (पूर्व), मुंबई - ४०० ०५४ यांचे दर न्यूनतम आहेत.
यास्तव, पाणी पुरवठा व स्वच्छता विभाग (खुद्द), गो.ते. रुग्णालय संकुल इमारत, लोकमान्य टिळक मार्ग, मंत्रालय, मुंबई - ४०० ००१ या विभागात एक नविन ड्युप्लेक्स डिजीटल कॉपीअर मशीन दिनांक १७.०२.२०२१ ते दिनांक १६.०२.२०२२ या एक वर्षाच्या कालावधीकरीता (देखभाल दुरुस्तीसह सुटे भाग पुरवठा, पेपर्स, टोनरची शाई आणि खाजगी यंत्रचालकाच्या सेवेसह) भाडे तत्वावर पुरविण्यासाठी मे.कॉपी क्लासिक (M/s Copy Classic), A५/१, शिवशाही वाचनालयासमोर, चौधरी हाऊस जवळ, शिवाजी नगर, वाकोला, सांताक्रुझ (पूर्व), मुंबई - ४०० ०५४ यांचे दरपत्रक खाली नमूद केलेल्या अटी व शर्तींवर विभागाने स्वीकृत केले आहे.
# Page 2
शासन निर्णय क्रमांकः संकीर्ण-२०२१/प्र.क्र.०४/पापु-०२
१) दरपत्रकामध्ये कॅनॉन कंपनीच्या Canon IR २५२५/२५३५ (New brand) या ब्रँडच्या सर्व सुविधायुक्त नवीन कॉपीअर मशीन भाडेतत्त्वावर यंत्रचालकाच्या सेवेसह आणि ७५ GSM कागदासह (With Paper) सेवा पुरविण्यासाठी नमूद केलेले कॉपीअर प्रतिपृष्ठ रु. ०.३३ /- ( तेहतीस पैसे फक्त ) ( त्यामध्ये टोनर, ड्रम, स्पेअर पार्ट आणि परिरक्षण इ. समाविष्ट) इतके दर विभागाने स्वीकृत केले आहेत. सदर मशीन वर ७५ जीएसएम ए-३ व ए-४ साईज पेपरच्या छायांकीत प्रती (तसेच पाटपोट (ड्युप्लेक्स) छायांकीत प्रती) सरासरी स्पीड ८० पेक्षा जास्त प्रती मिनिट या स्पीडने सहज प्राप्त होतील अशा (हेवी ड्युटी) प्रकारातील मशीन्स असणे आवश्यक आहे. भाडेकराराच्या कालावधीत कोणत्याही प्रकारची दरवाढ
झाली तरी वरीलप्रमाणे स्वीकृत करण्यात आलेल्या व दरकरारामध्ये नमूद केलेल्या दरामध्ये कोणतीही वाढ केली जाणार नाही.
२) कॉपीअर मशीन दिनांक १७.०२.२०२१ ते दिनांक १६.०२.२०२२ कालावधीसाठी या विभागाच्या ताब्यात राहेल.
३) सदर मशीनचा मॉडेल व सिरीयल नंबर तपशीलासह, प्रत्येक मशीनच्या पर्यवेक्षीय अधिकारी / कर्मचारी यांच्या अभिप्रायाने प्रत्येक महिन्याची देयके नोंदणी शाखा, पाणी पुरवठा व स्वच्छता विभाग, गो.ते.रुग्णालय संकुल इमारत, लोकमान्य टिळक मार्ग, मंत्रालय, मुंबई - ४०० ००१ येथे सादर करावीत.
४) मशीन वर काढण्यात येणाऱ्या छायांकीत प्रती सुस्पष्ट असणे आवश्यक आहे. तसे नसल्यास अशा प्रती एकूण प्रतींच्या संख्येमधून वजा करण्यात येतील. तसेच, एकूण छायांकीत प्रतींच्या २% प्रमाणे खराब प्रतींची (Wastage copies) संख्या वजा करुन देयक सादर करणे बंधनकारक राहील.
५) पुरवठादाराकडून दरमहा सादर करण्यात येणाऱ्या देयकाच्या रकमेतून शासकीय नियमानुसार आवश्यक असलेल्या वजाती कापून उर्वरित रक्कम अदा केली जाईल.
६) कोणत्याही कार्यालयीन कामकाजाच्या दिवशी मशीन ऑपरेटर गैरहजर राहिला अथवा मशीनमधील तांत्रिक बिघाडांमुळे अथवा अन्य कोणत्याही कारणांमुळे या कराराद्वारे मान्य केलेली सेवा देण्यास असमर्थ ठरला तर प्रत्येक पूर्ण दिवसासाठी रु. ५००/- याप्रमाणे दंड आकारण्यात येईल.
७) दररोज काढण्यात येणाऱ्या प्रतींचा हिशोब ठेवण्यासाठी एक स्वतंत्र नोंदवही (Separate Register) ठेवणे व त्यावर नोंदणी शाखेतील कर्मचाऱ्यांसमोर रिडींग घेणे बंधनकारक राहील. तसेच, याबाबत नोंदणी शाखेतील अधिकारी / कर्मचारी अथवा सहसचिव / उप सचिव (नोंदणी शाखा ) यांचे स्वीय सहाय्यक यांची स्वाक्षरी घेणे बंधनकारक आहे. मशीनचा परिरक्षण / दुरुस्तीचा अहवाल (Service Report) नोंदणी शाखेकडे जमा करणे आवश्यक राहील.
८) या विभागाने दिनांक ०१.०२.२०२१ रोजी प्रसिध्द केलेल्या नोटीशीतील सूचनेतील सर्व अटी व शर्तींचे पालन करणे पुरवठादारावर बंधनकारक राहील. नोटीशीमधील सर्व अटी व शर्तीचे समाधानकारक अनुपालन न झाल्यास पुरवठादारासोबत करण्यात येणारा करार कोणत्याही टप्प्यावर एकतर्फी संपुष्टात आणण्याचे अधिकार शासनास राहतील.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२१/प्र.क्र.०४/पापु-०२
९) पुरवठादाराकडून सादर करण्यात येणारे देयक शासनाच्या अर्थसंकल्पिय धोरणानुसार वेळोवेळी विभागास उपलब्ध होणाऱ्या निधीमधून अदा केले जाईल. तसेच, निधी अभावी देयके अदा करण्यास विलंब झाल्यास त्यावर कोणत्याही प्रकारचे विलंब शुल्क लावता येणार नाही. तसेच, या विलंबाबाबत कोणत्याही कायदेशीर लवादाकडे / प्राधिकरणाकडे दाद मागता येणार नाही.
१०) पुरवठादाराने पूर्वोक्त सर्व अटी मान्य करुन करारास मंजुरी मिळाल्यापासून १५ दिवसांच्या आत या विभागासमवेत रु.१००/- च्या स्टँप पेपरवर तसा लेखी करारनामा करणे बंधनकारक राहील.