# Page 1
जिल्हा परिषदांतर्गत ग्रामीण पाणी पुरवठा विभाग व उपविभागांमधील मंजूर अस्थायी पदांना दिनांक १.३.२०२० ते ३१.८.२०२० पर्यन्त मुदतवाढ देण्यास मंजूरी देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जिपग्रा-१२२०/प्र.क्र.६०/पापु-२३
७ वा मजला, गोकुळदास तेजपाल रुग्णालय संकुल, क्रॉफर्ड मार्केट जवळ, लोकमान्य टिळक मार्ग, मंत्रालय, मुंबई
तारीख : २० मार्च, २०२०
वाचा :
१) शासन निर्णय, पा.पु. व स्व. वि., क्रमांकः जिपआ-२००८/प्र.क्र.१६७/पापु-२३, दि.४.३.२०११ २) शासन निर्णय, पा.पु.व स्व.वि., क्रमांकः जिपआ-२०१४/प्र.क्र.१४१/पापु-२३, दि.४.८.२०१५ ३) शासन निर्णय, पा.पु. व स्व. वि., क्रमांकः जिपग्रा-१२१७/प्र.क्र.३४२/पापु-२३, दि.२२.३.२०१८ ४) शासन निर्णय, पा.पु.व स्व.वि., क्रमांकः जिपग्रा-१२१९/प्र.क्र.३५/पापु-२३, दि.१५.१०.२०१९ ५) शासन निर्णय, वित्त विभाग, क्रमांकः पदनि २०१६/प्र.क्र.८/१६/आ.पु.क., दि.१२.२.२०२०
प्रस्तावना :
संदर्भाधीन शासन निर्णयातील क्रमांक १ व २ येथील दिनांक ४.३.२०११ व दिनांक ४.८.२०१५ रोजीच्या शासन निर्णयान्वये जिल्हा परिषदांमधील ग्रामीण पाणी पुरवठा विभाग/ उपविभागातील वर्ग-१ ते वर्ग-४ संवर्गातील एकूण ४०२२ स्थायी / अस्थायी पदे मंजूर करण्यात आली आहेत. त्यानुसार संदर्भाधीन क्रमांक ४ येथील शासन निर्णय, दिनांक १५.१०.२०१९ अन्वये ग्रामीण पाणी पुरवठा विभाग व उपविभागातील एकूण २७२६ अस्थायी पदांना दिनांक १.१०.२०१९ ते २९.२.२०२० पर्यंत पुढे चालु ठेवण्यास मंजूरी देण्यात आली होती. ग्रामीण पाणी पुरवठा योजनांची अंमलबजावणी सुयोग्य रितीने करण्यासाठी ग्रामीण पाणी पुरवठा विभागांमधील अस्थायी पदांना पुढील कालावधीसाठी मुदतवाढ देणे आवश्यक आहे. सबब, जिल्हा परिषदांमधील ग्रामीण पाणी पुरवठा विभाग/उपविभागांतील मंजूर अस्थायी पदांना मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांकः जिपग्रा-१२२०/प्र.क्र.६०/पापु-२३
शासन निर्णय :
शासन निर्णय, दिनांक ४.३.२०११ व दिनांक ४.८.२०१५ नुसार मंजूर आकृतीबंधाप्रमाणे, जिल्हा परिषदांतर्गत ग्रामीण पाणी पुरवठा विभाग व उपविभागांमध्ये कार्यरत असलेल्या सोबत जोडलेल्या “विवरणपत्र अ" मध्ये दर्शविल्याप्रमाणे विविध संवर्गातील एकूण २७२६ अस्थायी पदांना, सदर पदे सहा महिन्यांपेक्षा अधिक कालावधीकरिता रिक्त नाहीत तसेच त्या पदांवर अनियमित नियुक्त्या करण्यात आलेल्या नाहीत या धारणेच्या अधिन राहून दिनांक १.३.२०२० ते दिनांक ३१.८.२०२० पर्यंत पुढे चालू ठेवण्यास मंजूरी देण्यात येत आहे.
२. वित्त विभागाने दिनांक १४.१.२०१६ च्या शासन निर्णयातील परिच्छेद १ (५) नुसार नुसार गट-ड संवर्गातील मंजूर पदांच्या २५ टक्के पदे निरसित करण्याच्या सूचना दिल्या आहेत.
त्यानुसार या विभागाच्या शासन निर्णय दिनांक २२.३.२०१८ अन्वये जिल्हा परिषदेतील ग्रामीण पाणीपुरवठा विभागातील गट-ड संवर्गातील सध्या रिक्त असलेली ८१ पदे निरसित करण्यात आली असून त्यातील अस्थायी पदांना या शासन निर्णयान्वये मुदतवाढ देण्यात आलेली नाही.
३. सदर पदांमधील वर्ग-१ व वर्ग-२ च्या राजपत्रित अधिका-यांच्या एकुण २७८ अस्थायी पदांच्या वेतन व भत्यावरील खर्च हा लेखाशिर्ष २२१५ पाणी पुरवठा व स्वच्छता, ०१ पाणी पुरवठा, ००१ संचालन व प्रशासन (०१) (०१) पाणी पुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (२२१५ १८४३) या लेखाशिर्षाखाली सन २०२०-२१ या आर्थिक वर्षात मंजूर तरतूदीमधून भागविण्यात यावा.
४. वर्ग-३ व वर्ग-४ च्या अराजपत्रित अधिकारी / कर्मचा-यांच्या एकूण २४४८ अस्थायी पदांच्या वेतन व भत्यावरील खर्च हा लेखाशिर्ष २२१५ पाणी पुरवठा व स्वच्छता, ०१, पाणी पुरवठा १९१ स्थानिक संस्था, नगरपालिका इ. सहाय्य (५) महाराष्ट्र जिल्हा परिषद व पंचायत समित्या अधिनियम, १९६१ च्या कलम १८३ अन्वये जिल्हा परिषदांना आस्थापना अनुदान (स्थानिक क्षेत्र) (०१) (०५) नियमित आस्थापना (२२१५ १८८१) या लेखाशिर्षाखाली सन २०२०-२१ या आर्थिक वर्षात मंजूर तरतूदीमधून भागविण्यात यावा.
५. सदर शासन निर्णय, वित्त विभाग, शासन निर्णय क्र. पदनि २०१६/प्र.क्र.८/१६/आ.पु.क., दिनांक १२ फेब्रुवारी, २०२० अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः जिपग्रा-१२२०/प्र.क्र.६०/पापु-२३
# Page 4