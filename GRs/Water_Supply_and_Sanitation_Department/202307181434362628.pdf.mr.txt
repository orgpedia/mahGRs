# Page 1
पाणी पुरवठा व स्वच्छता विभागाच्या अखत्यारीतील भूजल सर्वेक्षण आणि विकास यंत्रणा व महाराष्ट्र जीवन प्राधिकरणातील अधिकारी / कर्मचारी यांना “कर्मयोगी भारत" पोर्टलवर प्रशिक्षण देणेबाबत.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः मिप्रदे-३९२३/प्र.क्र.१६१/पापु-२३
७ वा मजला, गोकुळदास तेजपाल रूग्णालय इमारत, क्रॉफर्ड मार्केट जवळ
लोकमान्य टिळक मार्ग, मुंबई-४००००१
तारीख: १८ जुलै, २०२३
शासन परिपत्रक
केंद्र शासनाने “कर्मयोगी भारत” नावाने शासकीय अधिकारी/कर्मचारी यांना प्रशिक्षण
देण्यासाठी ऑनलाईन पोर्टल सुरू केलेले आहे. या प्रशिक्षण पोर्टलवर अनेक उपयुक्त प्रशिक्षणे विनाशुल्क उपलब्ध आहेत. सदर पोर्टलचा वापर करून राज्यातील सर्व अधिकारी / कर्मचारी यांनी विविध प्रकारची उपयुक्त प्रशिक्षणे घेणे आवश्यक आहे. त्यानुसार “कर्मयोगी भारत” पोर्टलवरील विविध प्रशिक्षणे घेणे महाराष्ट्र जीवन प्राधिकरण व भूजल सर्वेक्षण आणि विकास यंत्रणेतील सर्व अधिकारी आणि कर्मचारी यांना अनिवार्य करण्यात येत आहे.
पुढील कालावधीत पोर्टलवरील विविध प्रशिक्षणे घेण्याची कार्यवाही नियमितपणे करण्यात यावी. “कर्मयोगी भारत” पोर्टलवरील प्रशिक्षण घेण्याची कार्यपध्दती सोबत जोडलेल्या परिशिष्ट अ मध्ये विहीत केलेली आहे.
आयुक्त, भूजल सर्वेक्षण आणि विकास यंत्रणा व सदस्य सचिव, महाराष्ट्र जीवन प्राधिकरण यांनी त्यांचे अधिनस्त सर्व अधिकारी/कर्मचारी यांना ते कार्यरत असलेल्या ठिकाणी ऑनलाईन प्रशिक्षण घेण्यासाठी सर्व संबंधितांना आदेश द्यावेत व कार्यपूर्तीचा अहवाल सादर करावा.
संचालक, महाराष्ट्र पर्यावरण व अभियांत्रिकी प्रशिक्षण संस्था, नाशिक यांनी सदरील प्रशिक्षण घेण्यासाठी सर्व संबंधितांना येणा-या अडचणींचे निवारण करावे. महाराष्ट्र जीवन प्राधिकरण व भूजल
# Page 2
शासन परिपत्रक क्रमांकः मिप्रदे-३९२३/प्र.क्र.१६१/पापु-२३
सर्वेक्षण आणि विकास यंत्रणेतील अधिकारी / कर्मचा-यांच्या प्रशिक्षणाबाबत कार्यपूर्तीचा एकत्रित
अहवाल शासनास सादर करावा.
# Page 3