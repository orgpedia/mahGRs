# Page 1
मराठवाडा विभागातील सततच्या पाणी टंचाईवर मात करण्यासाठी औरंगाबाद व जालना या दोन जिल्ह्यात मराठवाडा ग्रीडची कामे करण्यासाठी प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मवॉगी-२०१९/प्र.क्र.८९/पापु-१८
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक: २६ ऑगस्ट, २०१९
वाचा १) शासन निर्णय क्रमांक: मवॉग्री-२०१८/प्र.क्र.३९/पापु-१८, दिनांक २७ मार्च, २०१८ २) शासन निर्णय क्रमांक: मवॉग्री-२०१९/प्र.क्र.२८८/पापु-१८, दिनांक ०८ मार्च, २०१९ ३) सदस्य सचिव, महाराष्ट्र जीवन प्राधिकरण यांचे जा.क्र. मजीप्रा/सस/तांशा-१/६०४(अ), दि.०१ जुलै, २०१९
प्रस्तावना:
मराठवाडा विभागातील सततच्या पाणी टंचाईवर कायमस्वरुपी मात करण्यासाठी वॉटर ग्रीड योजनेचा पुर्व व्यवहार्यता अहवाल तयार करणेकरिता सर्वेक्षण व इतर प्रशासकीय कामासाठी इस्रायल सरकारच्या मे. मेकोरोट कंपनीसोबत दि. १८ जानेवारी, २०१८ रोजी सामंजस्य करार करण्यात आला
आहे. त्यानंतर दि.२१ फेब्रुवारी, २०१८ रोजी सर्वंकष करार करण्यात आला आहे. या सर्वंकष करारानुसार कंपनीमार्फ़त मराठवाड्यातील ग्रीडसाठी सहा अहवाल व प्रत्येक जिल्ह्यासाठी प्राथमिक संकल्पन अहवाल सादर करावयाचे आहे.
या अनुषंगाने दि. २४.०२.२०१९ रोजी झालेल्या मंत्रिमंडळ बैठकीत झालेल्या निर्णयानुसार मराठवाडा विभागासाठी प्रथमतः पिण्याच्या पाण्यासाठी ग्रीडची निर्मिती करणे व सदर कामाचे नियोजन, अंमलबजावणी, परिचालन व देखभाल दुरुस्ती महाराष्ट्र जीवन प्राधिकरणामार्फ़त करण्यास संदर्भाधीन क्र.२ येथील शासन निर्णयान्वये परवानगी देण्यात आली.
तद्नुषंगाने सदस्य सचिव, महाराष्ट्र जीवन प्राधिकरण यांनी संदर्भाधीन क्र.३ येथील पत्रान्वये औरंगाबाद व जालना जिल्ह्यासाठी मे. मेकोरोट यांनी सादर केलेले प्राथमिक संकल्पन अहवाल मान्यतेसाठी सादर केलेला आहे. त्यानुसार औरंगाबाद जिल्ह्यासाठी रु.२७६४.४६ कोटी व जालना
# Page 2
शासन निर्णय क्रमांकः मवॉगी-२०१९/प्र.क्र.८९/पापु-१८
जिल्ह्यासाठी रु.१५२९.०१ कोटी असे एकूण रु.४२९३.४७ कोटी इतक्या किंमतीचे आहेत. यास प्रशासकीय मान्यता तसेच RFQ जाहीर करण्यास मान्यता दि.२३.०७.२०१९ रोजीच्या मंत्रीमंडळ बैठकीत देण्यात आली. या अनुषंगाने सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय: प्रस्तावात नमूद केलेली वस्तुस्थिती विचारात घेता, मराठवाडा ग्रीड अंतर्गत औरंगाबाद व जालना या दोन जिल्ह्यासाठी तयार करण्यात आलेल्या प्राथमिक संकल्पन अहवालाच्या अनुक्रमे रु.२७६४.४६ कोटी व रु.१५२९.०१ कोटी अशा एकूण रु.४२९३.४७ कोटी या अंदाजित (अक्षरी रुपये चार हजार दोनशे त्र्याण्णव कोटी सतेचाळीस लाख फ़क्त) रकमेस प्रशासकीय मान्यता पुढील अटीच्या अधीन राहून देण्यात येत आहे.
१) सदर काम करण्यासाठी हायब्रीड ॲन्युटी मॉडेलवर (HAM) आधारित निविदा काढण्यासाठी प्रथम पात्रता अर्ज “RFQ” मागविण्यात यावेत.
२) “RFQ” अंतर्गत समाविष्ट करावयाच्या सर्व बाबींचा समावेश करुन (वित्तीय भार व वर्ष निहाय्य अर्थसंकल्पिय तरतूदीचे वेळापत्रकासह) मसुद्यास शासनाची मान्यता घेण्यात यावी.
३) “RFQ” काढण्यादरम्यानच्या काळात यासाठी करावयाचा Concession Agreement व RFP (Request for Proposal) तयार करुन मसुद्यासह मंत्रीमंडळ मान्यतेसाठी सादर करावे.
४) महाराष्ट्र जीवन प्राधिकरणामार्फ़त ही प्रक्रिया पारदर्शक पध्दतीने व स्पर्धात्मक होईल हे पहावे.
२. या योजनेवर होणारा खर्च सन २०१९-२० मध्ये मागणी क्र. वाय-२, २२१५ पाणीपुरवठा व स्वच्छता, ०१ पाणीपुरवठा, १९६ जिल्हा परिषदांना सहाय्य, (०२) जिल्हा परिषदांना योजनांतर्गत अनुदाने, (०२) (०१) मराठवाडा एकात्मिक ग्रीड पध्दतीने पाणी पुरवठा योजनेसाठी सहायक अनुदान (२२१५ ए०२३)-३१, सहाय्यक अनुदाने (वेतनेत्तर) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
३. सदर शासन निर्णय वित्त विभागाचे अनौपचारिक संदर्भ क्रमांक- १९५/१९/व्यय-३, दिनांक ०७ ऑगस्ट, २०१९ च्या सहमतीने व मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मवॉगी-२०१९/प्र.क्र.८९/पापु-१८