# Page 1
जिल्हा परिषदांतर्गत पाणीपुरवठा योजनांवरील रोजंदारी कर्मचाऱ्यांना रुपांतरीत नियमित अस्थायी आस्थापनेवर घेऊन त्यांच्या वेतन/भत्त्यासाठी संबंधित जिल्हा परिषदांना अनुदान देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जीपग्रा-११२०/प्र.क्र.१३५/पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई-४००००१
तारीख: ३० जानेवारी, २०२३
वाचा - १) शासन निर्णय, ग्राम विकास विभाग, क्रमांकः WDS-१०७०/२८२२४/A-II, दि.१०.०७.१९७४ २) शासन परिपत्रक, ग्राम विकास व जलसंधारण विभाग, क्रमांकः ग्रामपापु-१०९३/सीआर-४४८/३९-अ, दिनांक १५.०९.१९९४.
३) शासन पत्र, ग्राम विकास व जलसंधारण विभाग, क्रमांकः काव्यआ-१०९०/[२२२]/१६, दिनांक १.१२.१९९५ ४) शासन पत्र, ग्राम विकास व जलसंधारण विभाग, क्रमांकः काव्यआ-१२००/प्र.क्र.१६५/१६, दिनांक १६.१०.२०००.
५) शासन निर्णय, सार्वजनिक बांधकाम विभाग, क्रमांकः रुअआ-१५९६/२२८/सेवा-५,दिनांक २४.०१.२००१ ६) शासन निर्णय, ग्राम विकास व जलसंधारण विभाग, क्रमांकः काव्यआ-२००२/प्र.क्र.१३६/आस्था-१०, दिनांक ३०.०५.२००८.
७) शासन परिपत्रक, पाणी पुरवठा व स्वच्छता विभाग, क्रमांकः जिपआ-२००८/प्र.क्र.१४६/का-२३, दिनांक २७.०८.२००८.
८) शासन परिपत्रक, ग्राम विकास व जलसंधारण विभाग, क्रमांकः वेतन-१०१२/प्र.क्र.१०९/आस्था-१०, दिनांक ४.०६.२०१२.
९) शासन निर्णय, ग्राम विकास व जलसंधारण विभाग, क्रमांकः न्यायाप्र-२५१७/प्र.क्र.१४८(भाग-२/आस्था-१०, दिनांक ६.०३.२०१९.
प्रस्तावना -
रोजंदारीवरील कर्मचाऱ्यांना सलग पाच वर्षांच्या सेवाकालावधीनंतर रुपांतरीत नियमित
अस्थायी (सीआरटी) आस्थापनेवर घेण्याची शिफारस कालेलकर आयोगाने केली असून त्यानुषंगाने
जिल्हा परिषदांच्या बांधकाम विभागातील कर्मचाऱ्यांना ग्राम विकास विभागाच्या संदर्भाधीन दिनांक
# Page 2
शासन निर्णय क्रमांकः जीपग्रा-११२०/प्र.क्र.१३५/पापु-२३
१०.०७.१९७४ च्या शासन निर्णयान्वये सीआरटी आस्थापनेवर घेण्यासंदर्भातील सूचना निर्गमित
करण्यात आल्या आहेत. त्याप्रमाणे जिल्हा परिषदांमधील बांधकाम विभाग, लघुपाटबंधारे विभागातील
रोजंदारी कर्मचाऱ्यांना ग्राम विकास विभागामार्फत सीआरटी आस्थापनेवर घेऊन त्यासाठी शासनाकडून
निधी उपलब्ध करुन दिला जातो. पाणीपुरवठा योजनांवरील कर्मचाऱ्यांना सीआरटी आस्थापनेवर घ्यावे
किंवा कसे याबाबतचा निर्णय संबंधित जिल्हा परिषदांनी घेण्याबाबत ग्राम विकास विभागाने संदर्भाधीन
दिनांक १.१२.१९९५ च्या पत्रान्वये सर्व जिल्हा परिषदांना कळविले आहे. मात्र या कर्मचाऱ्यांना सीआरटी
आस्थापनेवर घेतल्यानंतर वेतनावरील खर्च संबंधित जिल्हा परिषदेला करावा लागतो.
२. पाणीपुरवठा योजना पूर्ण झाल्यानंतर त्यांची देखभाल व दुरुस्ती करण्याची संपूर्ण जबाबदारी
ही संबंधित स्थानिक स्वराज्य संस्थांची असल्याचे धोरण पाणीपुरवठा व स्वच्छता विभागाच्या स्थापनेपूर्वी
ग्रामविकास विभागाचे होते. यासंदर्भात त्या विभागाने संदर्भाधीन दिनांक १५.०९.१९९४ च्या
परिपत्रकान्वये सूचना निर्गमित केल्या आहेत. तेच धोरण या विभागाने पूर्वीपासून अंमलात आणले आहे.
स्वतंत्र पाणीपुरवठा योजनांची देखभाल व दुरुस्ती संबंधित गावाने तर, प्रादेशिक योजनांची देखभाल व
दुरुस्ती संबंधित जिल्हा परिषदेने करावयाची आहे. त्यासाठी त्यांना लाभार्थ्यांवर योग्य प्रमाणात पाणीपट्टी
आकारुन तिची वसुली करुन उपलब्ध होणाऱ्या निधीमधून योजनांची देखभाल व दुरुस्ती करणे अपेक्षित
आहे. यासंदर्भात या विभागामार्फत संदर्भाधीन दिनांक २७.०८.२००८ च्या परिपत्रकान्वये सर्व जिल्हा
परिषदांना सूचना देण्यात आल्या आहेत. हस्तांतरीत झालेल्या पाणीपुरवठा योजनांच्या देखभाल
दुरुस्तीकरीता प्रत्येक जिल्हा परिषदेने विशेष निधी निर्माण करण्याचे दिनांक १७.११.१९८६ च्या
अधिसूचनेन्वये ग्राम विकास विभागाने निदेशित केले आहे. तसेच जिल्हा परिषदेकडील हस्तांतरीत पाणी
पुरवठा योजनेवरील कर्मचाऱ्यांना वेतन व निवृत्तीविषयक लाभ देण्याची संपूर्ण जबाबदारी संबंधित जिल्हा
परिषदेची असल्याचे ग्रामविकास व जलसंधारण विभागाच्या संदर्भाधीन दिनांक ४.०६.२०१२ च्या
परिपत्रकान्वये स्पष्ट करण्यात आले आहे. परंतु स्थानिक स्वराज्य संस्था खर्चाच्या प्रमाणात पाणीपट्टीची
आकारणी करत नाहीत, आकारलेल्या पाणीपट्टीची वसुलीही अत्यल्प असते. त्यामुळे पाणीपुरवठा
पृष्ठ ८ पैकी २
# Page 3
शासन निर्णय क्रमांकः जीपग्रा-११२०/प्र.क्र.१३५/पापु-२३
योजना चालविणे स्थानिक स्वराज्य संस्थांना शक्य होत नाही. जिल्हा परिषदेच्या पाणीपुरवठा
योजनांवरील रोजंदारी कर्मचाऱ्यांची नियुक्ती संबंधित जिल्हा परिषदांनी स्वनिधीतून केली आहे. अशा
रोजंदारी कामगारांना सीआरटी आस्थापनेवर आणण्यासाठी तसेच सदर कामगारांचे वेतन व भत्ते
शासनाकडून देण्याची मागणी वेळोवेळी जिल्हा परिषदांकडून करण्यात येते.
३. सार्वजनिक बांधकाम विभागाच्या संदर्भाधीन दिनांक २४.०४.२००१ च्या शासन निर्णयान्वये
सार्वजनिक बांधकाम विभाग, पाटबंधारे विभाग, ग्राम विकास व जलसंधारण विभागातील ११,६३२
इतक्या रोजंदारी कर्मचाऱ्यांना सीआरटी आस्थापनेवर घेण्याचा धोरणात्मक निर्णय घेतला असून
व्यक्तीनिहाय स्वतंत्र आदेश संबधित मंत्रालयीन प्रशासकीय विभागामार्फत काढण्याचे सूचीत केले आहे.
त्यानुषंगाने जिल्हा परिषदांमधील लघुपाटबंधारे, बांधकाम विभागातील कर्मचाऱ्यांना सीआरटी
आस्थापनेवर घेण्याची कार्यवाही ग्राम विकास विभागामार्फत केली जाते. त्या विभागाने संदर्भाधीन दिनांक
३०.०५.२००८ च्या शासन निर्णयान्वये जिल्हा परिषदेतील अन्य विभागातील रोजंदारी कर्मचाऱ्यांना
देखील सीआरटी आस्थापनेवर घेण्यास मान्यता दिली आहे. मात्र जिल्हा परिषदांच्या पाणीपुरवठा
योजनांवरील कर्मचाऱ्यांच्या बाबतीत अशी कार्यवाही झालेली नाही. ग्रामीण पाणीपुरवठा योजनेवरील
कर्मचाऱ्यांचे तसेच जिल्हा परिषद निधीतून निर्माण करण्यात आलेल्या पदावरील कर्मचाऱ्यांचे अशा
प्रकारचे प्रस्ताव सादर न करण्याबाबत त्या विभागाने सर्व जिल्हा परिषदांना संदर्भाधीन दिनांक
१६.१०.२००० च्या पत्रान्वये सूचना दिल्या आहेत. काही प्रकरणांमध्ये मा. न्यायालयाच्या आदेशानुसार
त्या विभागाने जिल्हा परिषदेच्या ग्रामीण पाणीपुरवठा योजनांवरील कर्मचाऱ्यांना सीआरटी आस्थापनेवर
घेतले असले तरी अशा कर्मचाऱ्यांच्या वेतनावरील खर्चासाठी शासनाकडून अनुदान दिले जाणार
नसल्याचे व हा खर्च संबंधित जिल्हा परिषदेने स्वत:च्या उत्पन्नातून भागविण्याचे निदेश ग्राम विकास
विभागामार्फत दिले आहेत.
४. जिल्हा परिषदेतील बांधकाम विभाग, लघुपाटबंधारे विभागातील रोजंदारी कर्मचाऱ्यांना
कालेलेकर आयोगाचे फायदे लागू करुन संबंधित कर्मचाऱ्यांना रुपांतरीत नियमित अस्थायी (सीआरटी)
पृष्ठ ८ पैकी ३
# Page 4
शासन निर्णय क्रमांकः जीपग्रा-११२०/प्र.क्र.१३५/पापु-२३
आस्थापनेवर घेतले जाते व संबंधित मंत्रालयीन विभागांकडून त्याच्या वेतनाकरीता अनुदान दिले जाते.
मात्र जिल्हा परिषदांमधील ग्रामीण पाणीपुरवठा योजनांवरील रोजंदारी कर्मचाऱ्यांना हा फायदा दिला
जात नाही. काही जिल्हा परिषदांनी त्यांच्या स्तरावर अशा कर्मचाऱ्यांना सीआरटी आस्थापनेवर घेतले
असले तरी अपुऱ्या निधीमुळे शासनाकडून अनुदान उपलब्ध करुन देण्याची मागणी या जिल्हा
परिषदांकडून होते. पाणीपुरवठा योजनांसारख्या लोकोपयोगी योजनांचे संचलन करताना जिल्हा
परिषदेला निधी कमी पडत असल्यास असा निधी शासनामार्फत उपलब्ध करुन देणे आवश्यक आहे.
५. रिट याचिका क्र. २६१७/२००८ मध्ये मा. मुंबई उच्च न्यायालयाने दिनांक ८.०५.२०१८ रोजी
दिलेले निदेश विचारात घेऊन राज्यातील जिल्हा परिषदांतर्गत पाणीपुरवठा योजनांवरील रोजंदारी
कर्मचाऱ्यांना रुपांतरीत नियमित अस्थायी आस्थापनेवर घेऊन त्यांच्या वेतन / सेवानिवृत्ती वेतनासाठी
संबंधित जिल्हा परिषदांना शासनाकडून अनुदान मंजूर करण्यासाठी दिनांक १७.११.२०२२ च्या
मंत्रीमंडळ बैठकीमध्ये प्रस्ताव सादर करण्यात आला होता. मंत्रीमंडळाने घेतलेल्या निर्णयानुसार
राज्यातील १९ जिल्हा परिषदांतर्गत पाणीपुरवठा योजनांवरील कर्मचाऱ्यांच्या वेतन/भत्ते व सेवानिवृत्ती
वेतनासाठी संबंधित १९ जिल्हा परिषदांना शासनाकडून अनुदान मंजूर करण्याची बाब शासनाच्या
विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
शासन निर्णय –
राज्यातील जिल्हा परिषदांच्या पाणीपुरवठा योजनांवर रोजंदारीने किंवा रुपांतरीत नियमित
अस्थायी आस्थापनेवर कार्यरत असणाऱ्या सोबतच्या परिशिष्ट “अ” प्रमाणे ३४७ कर्मचाऱ्यांकरीता
संबंधित कर्मचाऱ्याच्या मूळ नियुक्तीच्या ५ वर्षांनंतर संबंधित जिल्हा परिषदांच्या रुपांतरीत नियमित
अस्थायी आस्थापनेवर एकूण ३४७ अधिसंख्य पदे पूर्वलक्षी प्रभावाने निर्माण करण्यास तसेच संबंधित
जिल्हा परिषदेला शासनाकडून आस्थापना अनुदान देण्यास खालील अटींच्या अधीन राहून शासन
मान्यता देण्यात येत आहे.
पृष्ठ ८ पैकी ४
# Page 5
शासन निर्णय क्रमांकः जीपग्रा-११२०/प्र.क्र.१३५/पापु-२३
अ) सोबतच्या परिशिष्ट “अ” व “ब” मधील संबंधित कर्मचाऱ्यांनी सार्वजनिक बांधकाम विभागाच्या संदर्भाधीन दिनांक २४.०४.२००१ मधील अटींची पूर्तता केली आहे किंवा कसे याची खात्री जिल्हा परिषदेने करावी. एखादा कर्मचारी या शासन निर्णयातील अटींची पूर्तता करत नसल्यास त्याबाबत शासनास त्वरीत कळविण्याची दक्षता जिल्हा परिषदेने घ्यावी.
ब) या कर्मचाऱ्यांच्या वेतनावर किंवा सेवानिवृत्तीवेतनावर संबंधित जिल्हा परिषदेने यापूर्वी केलेल्या खर्चाची प्रतिपूर्ती जिल्हा परिषदेला अनुज्ञेय असणार नाही.
क) सदर पद संबधित कर्मचाऱ्यांच्या सेवानिवृत्तीपर्यंत किंवा अन्य कारणाने पद रिक्त होईपर्यंत परिच्छेद (३) मधील विवरणपत्रामध्ये दर्शविलेल्या जिल्हा परिषदांच्या सीआरटी आस्थापनेवर राहील. तद्नंतर सदर पद व्यपगत होईल व या पदावर अन्य कोणत्याही कर्मचाऱ्याची नियुक्ती जिल्हा परिषदेला करता येणार नाही.
ड) संबंधित कर्मचारी पाणीपुरवठा योजनांवर कार्यरत असल्याची खात्री संबंधित जिल्हा परिषदेने करावी. पाणीपुरवठा योजनांशिवाय अन्य कामकाजासाठी संबंधित कर्मचाऱ्याची नियुक्ती केली असल्याचे निदर्शनास आल्यास अशा कर्मचाऱ्याच्या वेतनावर किंवा सेवानिवृत्तीवेतनावर शासनाकडून झालेला खर्च संबंधित जिल्हा परिषदेकडून वसुल करण्यात येईल.
इ) दिनांक १.११.२००५ नंतर सीआरटी आस्थापनेचा दिनांक मिळणाऱ्या कर्मचाऱ्यांना सेवानिवृत्तीवेतन अनुज्ञेय असणार नाही. अशा कर्मचाऱ्यांना परिभाषित अंशदायी निवृत्तीवेतन योजना (DCPS) किंवा राष्ट्रीय निवृत्ती वेतन योजना (NPS) लागू राहील.
ई) भविष्यात पाणीपुरवठा योजना चालविण्यासाठी रोजंदारी कर्मचाऱ्यांची नियुक्ती न करता ग्राम विकास विभागाने संदर्भाधीन दिनांक ६.०३.२०१९ च्या शासन निर्णयान्वये दिलेल्या सूचनांनुसार कार्यवाही करावी.
२. राज्यातील जिल्हा परिषदांच्या पाणीपुरवठा योजनांवर रोजंदारीने किंवा रुपांतरीत नियमित
अस्थायी आस्थापनेवर कार्यरत असताना सेवानिवृत्त झालेल्या सोबतच्या परिशिष्ट “ब” प्रमाणे ५४७
कर्मचाऱ्यांकरीता संबंधित कर्मचाऱ्याच्या मूळ नियुक्तीनंतर संबंधित जिल्हा परिषदांच्या रुपांतरीत
नियमित अस्थायी आस्थापनेवर एकूण ५४७ अधिसंख्य पदे संबंधित कर्मचाऱ्याच्या सेवानिवृत्ती
दिनांकापर्यंत किंवा अन्य कारणाने पद रिक्त होईपर्यंत पूर्वलक्षी प्रभावाने निर्माण करण्यास तसेच संबंधित
जिल्हा परिषदांना आस्थापना अनुदान देण्यास उपरोक्त परिच्छेद (१) मधील (अ) ते (ई) या अटींच्या अधीन
शासन मान्यता देण्यात येत आहे.
पृष्ठ ८ पैकी ५
# Page 6
शासन निर्णय क्रमांकः जीपग्रा-११२०/प्र.क्र.१३५/पापु-२३
३. उपरोक्त परिच्छेद (१) व (२) मधील पदांचा जिल्हा परिषदनिहाय गोषवारा पुढीलप्रमाणे आहे.
--------------------------------------------------------------------------------------------------------
|  | अ.क्र. |  |  | जिल्हा परिषद |  |  | एकूण कर्मचारी संख्या |  |  | कार्यरत कर्मचारी संख्या |  |  | सेवानिवृत्त कर्मचारी संख्या |  |
| 9 | २ | ३ | 8 | ५ |
| १ | ठाणे | ५३ | ३१ | २२ |
| २ | पालघर | २२ | १७ | ५ |
| ३ | रायगड | ४० | २६ | १४ |
| ४ | रत्नागिरी | १ | १ |  |
| ५ | नाशीक |  | ५ | २ |
| ६ | जळगांव | ८५ | ६२ | २३ |
| ७ | अहमदनगर | २ | ० | २ |
| ८ | सांगली | ७५ | २४ | ५१ |
| ९ | कोल्हापूर | ९ | ४ | ५ |
| १० | औरंगाबाद | १०४ | ९३ | ११ |
| ११ | बीड | १६ | ३ | १३ |
| १२ | नांदेड | ४१ | २२ | १९ |
| १३ | उस्मानाबाद | ३ | ३ | O |
| १४ | लातूर | ६६ | १० | ५६ |
| १५ | बुलढाणा | ३० | १४ | १६ |
| १६ | अकोला | २८६ | २२ | २६४ |
| १७ | भंडारा | ४७ | ७ | ४० |
| १८ | गोंदिया | २ |  | २ |
| १९ | गडचिरोली | ५ |  | २ |
| एकूण | ८९४ | ३४७ | ५४७ |
--------------------------------------------------------------------------------------------------------
४. सध्या कार्यरत असणाऱ्या कर्मचाऱ्यांच्या मासिक वेतनाची कर्मचारी निहाय अचूक परिगणना
करुन पुढील महिन्याच्या १ तारखेपासून, आवश्यक असणाऱ्या निधीची मागणी संबंधित जिल्हा परिषदांनी
शासनाकडे करावी.
५. निधी अभावी ज्या कर्मचाऱ्यांचे वेतन/भत्तेविषयक आर्थिक लाभ संबंधित जिल्हा परिषदेने अद्याप
अदा केलेले नाहीत, अशा प्रकरणी कर्मचारी निहाय अचूक परिगणनेसह थकबाकीच्या निधी मागणीचा
प्रस्ताव संबधित जिल्हा परिषदांनी शासनाकडे सादर करावा. संबंधित कर्मचाऱ्यांच्या अनुज्ञेय
थकबाकीच्या रकमा पुढील ५ वर्षांच्या कालावधीत टप्प्या-टप्प्याने अदा करण्यात येतील.
पृष्ठ ८ पैकी ६
# Page 7
शासन निर्णय क्रमांकः जीपग्रा-११२०/प्र.क्र.१३५/पापु-२३
६. प्रस्तुत प्रकरणी वेतन/भत्त्यांवर होणारा खर्च “मागणी क्रमांक वाय-२, २२१५-पाणीपुरवठा व
स्वच्छता, १९६-जिल्हा परिषद / पंचायत संस्थांना सहाय्य, (०१) - ग्रामीण नळ पाणीपुरवठा योजना,
(०१)(०७) नियमित आस्थापनेवरील रोजंदारीवर काम करणारा कर्मचारी वर्ग (अनिवार्य) (२२१५१९१४),
३६, सहायक अनुदाने (वेतन)” या लेखाशीर्षाखाली खर्ची टाकून मंजूर अनुदानातून भागविण्यात यावा.
७. निवृत्तीवेतनाचा खर्च उपरोक्त लेखाशीर्षांतर्गत करु नये. सेवानिवृत्त कर्मचाऱ्यांच्या
निवृत्तीवेतनासाठी संबंधित जिल्हा परिषदांना निधी वितरीत करण्यासंदर्भात स्वतंत्र आदेश निर्गमित
करण्यात येत आहेत.
८. वित्त विभाग अनौपचारीक संदर्भ क्रमांक १० / व्यय-३, दिनांक १३.०१.२०२३ अन्वये प्राप्त
सहमतीनुसार सदर शासन निर्णय निर्गमित करण्यात येत आहे.
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28