# Page 1
पाणी पुरवठा व स्वच्छता विभागांतर्गत जिल्हा पाणी व स्वच्छता मिशन कक्षास प्रत्येक जिल्ह्यास प्रत्येकी एक संगणक, प्रिंटर्स, वायफाय सुविधा खरेदी करण्याकरीता अंदाजित रू.४१.०० लक्ष इतक्या रकमेच्या प्रस्तावास प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः WSSD-२६०१०/४/२०२३-WSD-(COMPUTER CELL) - Water supply and Sanitation
७ वा मजला, गोकुळदास तेजपाल रूग्णालय इमारत संकुल,
क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई-४०० ००१.
तारीख: ३१ ऑगस्ट, २०२३.
वाचा १) सामान्य प्रशासन विभाग, शासन निर्णय क्र. मातंस-२०११/प्र.क्र. १२५/३९, दिनांक २३.०९.२०११ २) उद्योग, ऊर्जा व कामगार विभाग, शासन निर्णय क्र. संकीर्ण-२०१६/प्र.क्र. २१५/उद्योग, दिनांक १७.०४.२०१५ ३) वित्त विभाग, शासन निर्णय क्र. विअप्र-२०१३/प्र.क्र. ३०/२०१३/विनियम भाग-२, दिनांक १७.०४.२०१५ ४) उद्योग, ऊर्जा व कामगार विभाग, शासन निर्णय क्र. भांखस-२०२१/प्र.क्र. ०८/उद्योग-४, दिनांक ०७.०५.२०२१.
५) पाणी पुरवठा व स्वच्छता विभाग, शासन निर्णय क्र. एमआयएस-२०२१/प्र.क्र. ०१/संगणक कक्ष, दिनांक ०५.०३.२०२१.
६) पाणी पुरवठा व स्वच्छता विभाग, शासन निर्णय क्र. खरेदी-२०२३/प्र.क्र. ई-६२७४५०/संगणक कक्ष, दिनांक ०२.०६.२०२३.
प्रस्तावना - माहिती तंत्रज्ञानाच्या माध्यमातून सामान्य जनतेस शासनाच्या सर्व सेवा माफक दरात, पारदर्शकरित्या व जलदगतीने उपलब्ध व्हाव्यात, या हेतूने संदर्भाधीन क्र. १ येथील शासन निर्णयान्वये राज्याचे ई-प्रशासन धोरण जाहीर करण्यात आलेले आहे. तसेच माहिती व तंत्रज्ञान संचालनालय, मंत्रालय, मुंबई यांच्या दिनांक ०२.०२.२०२३ रोजीच्या परिपत्रकान्वये राज्य शासनामध्ये शासकीय कामकाजात संगणकाचा अधिकाधिक वापर करुन शासकीय कामकाज गतिमान व्हावे, कामकाजात सुसुत्रता यावी, दस्तऐवज व माहिती सुरक्षित, त्वरेने व जलद गतीने प्राप्त होऊन निर्णय प्रक्रिया सुलभ व्हावी शासकीय कामकाजात ई-ऑफिस प्रणालीचा प्रभावी वापर करणे आवश्यक आहे. त्यास अनुसरून मंत्रालयीन विभागांमधील तसेच क्षेत्रीय कार्यालयातील
# Page 2
शासन निर्णय क्रमांक: WSSD-26010/4/2023-WSD- (COMPUTER CELL) - Water supply and Sanitation
शासकीय कामकाजात दिनांक ०१.०४.२०२३ पासून ई-ऑफिस प्रणालीचा वापर प्रभावीपणे करण्यासाठी आवश्यक असलेल्या सूचना देण्यात आल्या आहेत. पाणी पुरवठा व स्वच्छता विभागांतर्गत क्षेत्रीय स्तरावरील जिल्हा पाणी व स्वच्छता मिशन कक्षाला म्हणजेच प्रत्येक जिल्हयास प्रत्येकी एक संगणक, प्रिंटर व वायफाय सुविधा उपलब्ध करण्याच्या दृष्टीने संगणक-३४ नग, प्रिंटर्स-३४ नग, वायफाय सुविधा-३४ नग खरेदी करण्याची बाब शासनाच्या विचाराधीन होती.
शासन निर्णय उपरोक्त संदर्भाधीन क्र. ५ येथील शासन निर्णय दि. ०५ मार्च, २०२१ अन्वये पाणी पुरवठा व स्वच्छता विभागातंर्गत संगणकीकरण व ई-गव्हर्नन्स धोरणाची अंमलबजावणी करण्यासाठी विभागाच्या प्रकल्प अंमलबजावणी समितीची पुनर्रचना करण्यात आली आहे. सदर समिती सामान्य प्रशासन विभागाच्या (माहिती व तंत्रज्ञान संचालनालय) दि. २३.०९.२०११ च्या शासन निर्णयातील परिच्छेद १२.७ मध्ये नमूद केल्याप्रमाणे, विभागाच्या रुपये दहा लाखापेक्षा जास्त व रुपये पाच कोटी पर्यंतच्या ई-प्रशासन प्रकल्पाच्या प्रस्तावांची देखरेख / छाननी / मंजुरी करु शकते. त्यानुषंगाने प्रकल्प अंमलबजावणी समितीच्या दिनांक ३०.०५.२०२३ रोजी संपन्न झालेल्या बैठकीनुसार पाणी पुरवठा व स्वच्छता विभागाच्या अधिनस्त जिल्हा पाणी व स्वच्छता मिशन कक्षाला म्हणजेच प्रत्येक जिल्हयास प्रत्येकी एक संगणक, प्रिंटर व वायफाय सुविधा उपलब्ध करण्याच्या दृष्टीने संगणक-३४ नग, प्रिंटर्स-३४ नग, वायफाय सुविधा-३४ नग एवढया साहित्याची आवश्यकता आहे. याची पूर्तता करणेस्तव माहिती व तंत्रज्ञान विभागाद्वारे निर्धारीत तपशीलाच्या (specification) आधारे माहे मार्च व एप्रिल २०२३ मध्ये संगणक, प्रिंटर, मल्टीफंक्शन प्रिंटर, स्कॅनर, लॉपटॉप इ. साहित्य खरेदी करण्यास विभागास मान्यता प्रदान करण्यात आलेली आहे.संदर्भाधीन शासन निर्णय क्र. २ व ३ मधील दिलेल्या मार्गदर्शक सूचना / निर्देशांनुसार पाणी पुरवठा व स्वच्छता विभागाकरिता आवश्यक साहित्य खरेदी करण्यासाठी संदर्भ क्र. ६ अन्वये विभागाची प्रकल्प अंमलबजावणी समिती पुनर्गठीत करण्यात आलेली आहे.
सदर बाबी लक्षात घेता, संगणक, प्रिंटर्स व वायफाय सुविधा खरेदी करण्याकरीता अंदाजित रू. ४१.०० लक्ष इतक्या रकमेच्या प्रस्तावास याद्वारे प्रशासकीय मान्यता प्रदान करण्यात येत आहे.
------------------------------------
| अ.क्र. | तपशील | खरेदी करावयाची संख्या |
| १ | संगणक (All in One Desktop) | ३४ नग |
| २ | प्रिंटर्स | ३४ नग |
| ३ | वायफाय सुविधा | ३४ नग |
|  | एकूण | १०२ नग |
------------------------------------
२. सदर खरेदी या आर्थिक वर्षातील मंजुर अर्थसंकल्पीत निधीच्या उपलब्धतेनुसार करण्यात येईल.
खरेदी करतांना संगणक, प्रिंटर्स, वायफाय सुविधा यांची कमीत कमी ३/५ वर्षे वॉरंटी किंवा सेवा हमी असेल याची दक्षता घेण्यात येईल.
पृष्ठ ३ पैकी २
# Page 3
शासन निर्णय क्रमांक: WSSD-26010/4/2023-WSD-(COMPUTER CELL) - Water supply and Sanitation
३. सदर खरेदी उद्योग, ऊर्जा व कामगार विभाग शासन निर्णय क्र. संकीर्ण-२०१६/प्र.क्र. २१५/उद्योग, दिनांक २४.०८.२०१७ मध्ये नमुद केल्याप्रमाणे Government e Marketplace (Gem) पोर्टलवरून विहित कार्यपध्दतीचा अवलंब करून करण्यात येईल.
४. यासाठी येणारा खर्च मागणी क्रमांक वाय-५ ३४५१ सचिवालय आर्थिक सेवा (००) ०९० सचिवालय (०२) पाणी पुरवठा व स्वच्छता विभाग (०२) (०२) ई-गव्हर्नंस प्रकरणाची अंमलबजावणी ३४५१ २७६४ - १७ संगणक खर्च या लेखाशिर्षाखाली सन २०२३-२४ या वर्षाच्या मंजूर तरतूदीमधून भागविण्यात येईल.
५. सदर खरेदी शासन निर्णय, वित्त विभाग शासन निर्णय क्रमांक विअप-२०१३/प्र.क्र. ३०/२०१३ विनिमय, भाग-२ दिनांक १७.०४.२०१५, वित्तीय अधिनियम नियम पुस्तिका १९७८, भाग पहिला, उपविभाग दोन मधील अनुक्रमांक २७ (अ), नियम क्रमांक ७६ नुसार प्रशासकीय विभागास प्रदान केलेल्या अधिकारानुसार करण्यात येईल.