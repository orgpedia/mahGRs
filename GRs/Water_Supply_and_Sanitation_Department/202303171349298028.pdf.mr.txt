# Page 1
जल जीवन मिशन कार्यक्रमांतर्गत चंद्रपूर जिल्ह्यातील मौ. शिवापूर बंदर, ता. चिमूर व इतर ०३ गावे नळ पाणी पुरवठा योजनांच्या अंदाजपत्रकास व आराखड्यास सुधारीत प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुप्रमा - २०२३ / प्र.क्र. ३६/पापु १३
७ वा मजला, गोकुळदास तेजपाल रुग्णालय संकुल,
लोकमान्य टिळक मार्ग, मंत्रालय, मुंबई - ४००००१
दिनांक: २७ मार्च, २०२३.
वाचा :
१) शासन निर्णय क्रमांक जजमि-२०२२/प्र.क्र.८१ /पापु-१०, दिनांक ०२ मे, २०२२ २) केंद्र शासन, जल शक्ती मंत्रालय, यांचे पत्र दि.२१.०६.२०२२ व दि.२८.०६.२०२२ ३) मुख्य कार्यकारी अधिकारी, जि. प. चंद्रपूर यांचे प्रशासकीय मान्यता आदेश क्र. जिपचं/ग्रापापुवि/तांशा २/७४९/२०२२, दि.२०.०१.२०२२ ४) मुख्य कार्यकारी अधिकारी, जि.प. चंद्रपूर यांचे प्रशासकीय मान्यता आदेश क्र. जिपचं/ग्रापापुवि/तांशा २/९५७/२०२२, दि.१६.०२.२०२२ ५) मुख्य कार्यकारी अधिकारी, जिल्हा परिषद, चंद्रपूर यांचे पत्र क्र. तांशा-१/जजीमि/१२२९/२०२३, दिनांक ११.०३.२०२३.
प्रस्तावना : जलजीवन मिशन कार्यक्रमातंर्गत संदर्भ क्र. ०५ येथील पत्रान्वये मुख्य कार्यकारी अधिकारी, जिल्हा परिषद, चंद्रपूर यांनी चंद्रपूर जिल्ह्यातील शिवापूर बंदर, ता. चिमूर व इतर ०३ गावे नळ पाणी पुरवठा योजनांच्या जादा दरांच्या निविदा स्वीकृतीस कार्योत्तर मान्यता देणेचा व त्यानुषंगाने योजनांच्या आराखड्यास व अंदाजपत्रकास सुधारित प्रशासकीय मान्यता प्रस्ताव शासनास सादर केलेले आहेत. चंद्रपूर जिल्ह्यातील सदर योजनांच्या आराखड्यास व अंदाजपत्रकास मुख्य कार्यकारी अधिकारी, जिल्हा परिषद, चंद्रपूर यांच्या स्तरावर संदर्भ क्र. ०३ ते ०४ येथील आदेशान्वये प्रशासकीय मान्यता प्रदान केली असून सदर योजनांच्या जादा दरांच्या निविदा स्वीकृतीमुळे झालेली वाढ विचारात घेता, कार्यकारी अभियंता, ग्रामीण पाणी पुरवठा विभाग, जिल्हा परिषद, चंद्रपूर यांनी सदर योजनांना सुधारित तांत्रिक मान्यता दिलेली आहे.
त्यानुषंगाने चंद्रपूर जिल्ह्यातील प्रस्तुत ०४ नळ पाणी पुरवठा योजनांच्या आराखड्यास व अंदाजपत्रकास सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय : चंद्रपूर जिल्ह्यातील खालील तक्त्यात नमूद केलेल्या प्रस्तुत ०४ नळ पाणी पुरवठा योजनांच्या अंदाजपत्रकास व आराखड्यास खालील अटींच्या अधीन राहून सुधारित प्रशासकीय मान्यता देण्यात येत आहे.
# Page 2
शासन निर्णय क्रमांकः सुप्रमा - २०२३/प्र.क्र. ३६/पापु १३
---------------------------------------------------------------------------------------------------------------------------------------------------------------
| अ. क्र. | योजनेचे नाव | सुधारित तांत्रिक मान्यता दिनांक | मुळ अंदाजपत्रकीय रक्कम | सुधारीत प्रशासकीय मान्यता द्यावयाची रक्कम (१२ टक्के वस्तु व सेवा कराच्या रकमेसहीत) |
| न् | २ | ३ | ४ | ५ |
| १ | मौ. शिवापुर बंदर, ता. चिमुर | २०.०१.२०२३ | ८३०१४६९ | ९०९१४६३ |
| २ | मौ. पळसगांव, ता. चिमुर | २०.०१.२०२३ | १०९७२३६४ | ११७१३१२७ |
| ३ | मौ. पिपर्डा, ता. चिमुर | २०.०१.२०२३ | ८०१५१९५ | ८७८०९७१ |
| ४ | मौ. नवेंगांव पेठ, ता. चिमुर | २०.०१.२०२३ | ६१२७९६५ | ६७६७७४८ |
---------------------------------------------------------------------------------------------------------------------------------------------------------------
अटी
१. सोबतच्या परिशिष्ट-अ नमुद सुधारित किंमतीत उर्वरित सर्व कामे विहित मुदतीत पूर्ण करावीत.
२. या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३. ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद, चंद्रपूर यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
४. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी,योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत मिळणार नाही.
५. सदर योजना पुर्ण झाल्यावर स्थानिक स्वराज्य संस्थेने ( संबधित ग्रामपंचायत/ जिल्हा परिषद) योजना हंस्तातरित करुन घेणे बंधनकारक राहील. तसेच योजनेचे लेखे बंद करण्यात यावेत.
६. सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबंधित ग्रामपंचायत/जिल्हा परिषद यांची राहील.
पृष्ठ ४ पैकी २
# Page 3
शासन निर्णय क्रमांकः सुप्रमा - २०२३/प्र.क्र. ३६/पापु १३
७. हगणदारीबाबतच्या प्रचलित धोरणानुसार कार्यवाही करण्यात यावी.
८. प्रस्तुत योजना कोणत्याही परिस्थितीत पुनर्सुधारीत केली जाणार नाही याची जबाबदारी जिल्हा परिषदेची राहील.
९. या योजनेस मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
१०. सदरची निविदा प्रक्रिया योग्यप्रकारे पार पाडण्यात आली आहे, याची खातरजमा जिल्हा परिषद स्तरावर करण्यात यावी.
०२. उपरोक्त तक्त्यातील चंद्रपूर जिल्ह्यातील प्रस्तुत ०४ योजनांच्या किंमतीतील वाढीव खर्च हा जल जीवन मिशन कार्यक्रमांतर्गत वेळोवेळी निर्गमित केलेल्या मार्गदर्शक सूचनांप्रमाणे मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
०३. चंद्रपूर जिल्ह्यातील प्रस्तुत ०४ योजनांना सुधारीत प्रशासकीय मान्यता ही वित्त विभागाच्या दिनांक १७.०४.२०१५ च्या क्रमांक विअप्र-२०१३/प्र.क्र.३०/२०१३/विनियम, भाग-२ या शासन निर्णयातील भाग पहिला,
उपविभाग–३ मधील अ.क्र. ६ (सहा) परिच्छेद क्र. २७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहेत.
# Page 4