# Page 1
सिंधुदुर्ग जिल्ह्यातील तिलारी प्रकल्पावर आधारित १८ गावे, वेंगुर्ला शहर व मार्गस्थ औद्योगिक क्षेत्र तसेच पर्यटन स्थळासाठी पाणी पुरवठा याजनेचा खर्च नवीन लेखाशीर्षामधून करण्याबाबत...
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापापु-१४१८/प्र.क्र.९४/पापु-०६
मंत्रालय, मुंबई-४०० ०३२.
तारीख: २८ मार्च, २०१८
वाचा: १) शासन निर्णय, नियोजन विभाग क्र.कोविका-२००९/प्र.क्र.६/का.१४२०, दि.२५.८.२००९.
२) शासन निर्णय क्रमांकः ग्रापापु-१४०९/प्र.क्र.१४८/पापु-०६, दिनांक ०१ जून, २०११.
३) मा. राज्यमंत्री, गृह (ग्रामीण), वित्त व नियोजन यांच्या अध्यक्षतेखाली झालेल्या बैठकीचे इतिवृत्त क्र. बैठक-१४१८/प्र.क्र.४४/पापु-०६, दिनांक ६. मार्च, २०१८.
४) मुख्य अभियंता, महाराष्ट्र जीवन प्राधिकरण, ठाणे यांचा प्रस्ताव क्र. मजीप्रा/मु.अ./ ठाणे/ तांशा-२/तिलारी/(२२ डी)/ ५१२, २१ मार्च, २०१८.
प्रस्तावना:
तिलारी प्रकल्पावर आधारीत १८ गावे, वेंगुर्ला शहर व मार्गस्थ औद्योगिक क्षेत्र तसेच पर्यटन स्थळासाठी ११२.२०२ द.ल.ली. पाणी क्षमतेच्या रु.२१६.३७ कोटी इतक्या किंमतीच्या योजनेस कोकण पॅकेज अंतर्गत दि.१.६.२०११ च्या शासन निर्णयानुसार प्रशासकीय मान्यता देण्यात आली आहे. सदर योजना महाराष्ट्र जीवन प्राधिकरण व मे. उत्तम स्टील कंपनी या दोघांनी करावयाची असल्याने त्यांच्यामध्ये झालेल्या द्विपक्षीय करारानुसार योजनेच्या एकूण किंमतीपैकी राज्य शासनाचे अनुदान रु.७५.१८ कोटी (३५%) व मे. उत्तम स्टील अॅन्ड पॉवर लिमिटेड (SUSPL) रु.१४१.१९ कोटी (६५%) याप्रमाणे निश्चित करण्यात आले होते.
२. त्यानुषंगाने निविदा प्रक्रिया पूर्ण करण्यात येऊन मे. इंडियन ह्युम पाईप लि. कंपनी यांच्या रु.२१८.०६ कोटी इतक्या जादा दराच्या देकारास शासनाच्या दिनांक १२ एप्रिल, २०१३ च्या पत्रान्वये मान्यता देण्यात येऊन, दिनांक २३ ऑगस्ट, २०१३ रोजी महाराष्ट्र जीवन प्राधिकरणाकडून कार्यादेश देण्यात आले. योजनेच्या कार्यादेशानुसार कामे पूर्ण करण्याची मुदत ४८ महिने म्हणजेच दि.२२ ऑगस्ट, २०१७ पर्यंत होती.
३. मूळ प्रशासकीय रु.२१६.३७ कोटी ढोबळ किंमतीच्या योजनेवर सद्य:स्थितीत माहे ऑगस्ट, २०१७ अखेर रु.५२.९८ कोटी इतका खर्च झालेला आहे. योजनेचे काम बंद पडल्याने तसेच मे. उत्तम स्टिल कंपनीचा प्रतिसाद मिळत नसल्याने त्यांना वगळून योजनेच्या कार्यक्षेत्रातील लाभार्थ्यांना पाणी
पृष्ठ ४ पैकी १
# Page 2
शासन निर्णय क्रमांकः ग्रापापु-१४१८/प्र.क्र.९४/पापु-०६
पुरवठा करण्यासाठी विविध पर्यायांचा विचार करण्यात आला. मा. राज्यमंत्री, गृह (ग्रामीण), वित्त व नियोजन यांच्या अध्यक्षतेखाली दिनांक २३.२.२०१८ रोजी झालेल्या बैठकीत घेण्यात आलेल्या निर्णयाच्या अनुषंगाने योजनेच्या एकूण ११२.२०४ द.ल.लि. प्रतिदिन मागणीपैकी मे.उत्तम स्टील यांची ८८.४२१ द.ल.लि. प्रतिदिन इतकी पाण्याची मागणी वगळून उर्वरित २३.७८३ द.ल.लि. प्रतिदिन इतक्या क्षमतेची योजना पूर्ण करण्यासाठी निधी मागणीबाबतचा प्रस्ताव शासनाच्या विचाराधीन होता.
शासन निर्णयः
सिंधुदुर्ग जिल्ह्यातील तिलारी प्रकल्पावर आधारित १८ गावे, वेंगुर्ला शहर व मार्गस्थ औद्योगिक क्षेत्र तसेच पर्यटन स्थळासाठी पाणी पुरवठा याजनेस शासन निर्णय दिनांक ०१ जून, २०११ अन्वये मूळ प्रशासकीय मान्यता रु.२१६.३७ कोटी (ढोबळ) इतक्या किंमतीस देण्यात आलेली आहे.
योजनेची निव्वळ किंमत रु.२०१.६५ कोटी इतकी असून त्यावरील झालेला निव्वळ खर्च रु.४८.३८ कोटी इतका वजा जाता, उर्वरित योजना पूर्ण करण्यासाठी रु.१५३.२७ कोटी निव्वळ खर्च अपेक्षित आहे.
यावरील ४% ईटीपी (रु.६.१३ कोटी) आकारणी करुन रु. १५९.४० कोटी इतका ढोबळ खर्च होतो.
याप्रमाणे आता या योजनेची (रु.५२.९८ + रु.१५९.४० =रु.२१२.३८ कोटी) ढोबळ किंमत रु.२१२.३८ कोटी इतकी येते. सदर योजनेवर येणारा उर्वरित रु.१५९.४० कोटी इतका खर्च, स्वतंत्रपणे निर्माण करण्यात आलेल्या नवीन लेखाशीर्षाखालील तरतूदीमधून करण्यास, पुढील अटी व शर्तीच्या अधीन राहून मान्यता देण्यात येत आहे:
१) मे.उत्तम स्टील यांना वगळण्यात येऊन मंजूर निविदा दरानुसार योजनेचा पुढील खर्च नव्याने निर्माण करण्यात आलेल्या लेखाशीर्षातून करण्यात यावा. यापूर्वी करण्यात आलेला योजनेवरील खर्च नवीन लेखाशीर्षामध्ये समायोजित करण्यात यावा.
२) सदर योजनेसंबंधी मे. उत्तम स्टील यांच्यासोबत करण्यात आलेला करारनामा कायम ठेवण्यात यावा. जर मे.उत्तम स्टील कंपनी पुढे आल्यास, त्यानुसार योजनेची सुयोग्य रक्कम शासनाकडे अनामत ठेवणे आवश्यक राहील. तसेच योजनेच्या कामास विलंब झाल्यामुळे त्यानुषंगाने आवश्यक रक्कम त्यांचेकडून वसूल करण्यात यावी.
३) सदर योजना स्वयंपूर्णपणे चालविण्यासाठी तसेच देखभाल दुरुस्तीचा खर्च वसूल होण्याच्या अनुषंगाने पाण्याचा दर संबंधीत कंपनी (असल्यास) अथवा जोडणी धारकाकडून आकारण्यात यावा. सदर योजना मूळ संकल्पनेनुसार महाराष्ट्र जीवन प्राधिकरणामार्फत चालविण्यात येईल.
याव्यतिरिक्त मूळ शासन निर्णयातील (दिनांक ०१ जून, २०११) अटी व शर्ती कायम राहतील.
२. सदर योजनेसाठी २२१५ ए०३२ या लेखाशीर्षाखाली सन २०१७-१८ या वर्षात पुरवणी मागणी द्वारे मंजूर करण्यात आलेल्या निधीमधून रु.१६.०० कोटी इतका निधी महाराष्ट्र जीवन प्राधिकरणास अर्थसंकल्प वितरण प्रणालीद्वारे (BEAMS) पुढील अटींवर मंजूर व मुक्त करण्यात येत आहे.
पृष्ठ ४ पैकी २
# Page 3
शासन निर्णय क्रमांकः ग्रापापु-१४१८/प्र.क्र.९४/पापु-०६
३. या शासन निर्णयान्वये महाराष्ट्र जीवन प्राधिकरण, मुंबई यांना मुक्त करण्यात आलेला निधी रु.१६.०० कोटी (अक्षरी रुपये सोळा कोटी मात्र) बाबत महाराष्ट्र जीवन प्राधिकरणाचे संचालक, (वित्त) (श्री. सुधाकर डांगे) यांच्या स्वाक्षरीने तयार केलेले व उप सचिव, पाणी पुरवठा व स्वच्छता विभाग (श्री. म. भ. सावंत) यांनी प्रतिस्वाक्षरीत केलेले देयक अधिदान व लेखा अधिकारी कार्यालय, मुंबई यांना सादर करण्यात यावे. संचालक (वित्त) (श्री. सुधाकर डांगे) यांना महाराष्ट्र जीवन प्राधिकरणाचे आहरण व संवितरण अधिकारी म्हणून घोषित करण्यात येत आहे. तसेच उप सचिव, पाणी पुरवठा व स्वच्छता विभाग (श्री. म. भ. सावंत) यांना नियंत्रक अधिकारी म्हणून घोषित करण्यात येत आहे. सदरहू रक्कम एनईएफटी (NEFT) प्रणालीद्वारे महाराष्ट्र जीवन प्राधिकरण, मुंबई यांच्या खात्यात जमा करण्यात यावी.
४. यावर होणारा खर्च “मागणी क्र.वाय-०२, २२१५-पाणी पुरवठा व स्वच्छता, ०१-पाणी पुरवठा, १९६-जिल्हा परिषदांना अनुदाने, (०२) (०२) तिलारी प्रकल्पावर आधारित पाणी पुरवठा योजना (२२१५, ए०३२), ३१, सहाय्यक अनुदाने (वेतनेतर)” या खाली, सन २०१७-१८ या वर्षाच्या मंजूर अनुदानातून करण्यात यावा.
५. हा शासन निर्णय वित्त विभागाचे परिपत्रक क्र.अर्थसं-२०१७/प्र.क्र.७५/अर्थ-३,दिनांक ३०.०६.२०१७ अनुसार प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे. वित्त विभाग परिपत्रक दिनांक १८.०४.२०१७ मधील अनुक्रमांक ७ ते १८ मधील अटींची तसेच सदर परिपत्रकासोबतच्या परिशिष्टातील अनुक्रमांक १ ते ८ व क्र. ८ मधील तपासणी सूचीतील अनुक्रमांक १ ते १० मधील अटींची पुर्तता होत आहे.
# Page 4