# Page 1
कै. श्री. पाशामिया पापामिया पठाण यांच्या रोजंदारीवरील सेवा नियमित करणेबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः याचिका ०४१७/प्र.क्र.७९/पापु १५
७ वा मजला, गोकुळदास तेजपाल रुग्णालय इमारत संकुल, क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई-४००००१
तारीख: ४ ऑक्टोबर,२०१८
वाचा १) मा.औद्योगिक न्यायालय, औरंगाबाद यांनी युएलपी.क्र.११०/१९९४ प्रकरणी पारीत केलेले आदेश दि.१५.११.१९९५ २) शासन निर्णय, पाणी पुरवठा व स्वच्छता विभाग क्र. आपना १००९/प्र.क्र.३७/पापु १५, दि.०१.०४.२०१५ ३) मा.उच्च न्यायालय मुंबई, खंडपीठ औरंगाबाद यांनी रिट याचिका क्र.१८०२/१९९८ प्रकरणी पारीत केलेले आदेश दि. ०२.०३.२०१७ ४) संचालक, भूजल सर्वेक्षण आणि विकास यंत्रणा यांचे पत्र क्र. प्रशासन / आस्था - ६/सीआर ४२/४४३/२०१७, दि.१२.०७.२०१७
प्रस्तावना: कै.श्री.पाशामिया पापामिया पठाण, रोजंदारी पहारेकरी, भूजल सर्वेक्षण आणि विकास यंत्रणा, बीड यांनी मा.औद्योगिक न्यायालय, औरंगाबाद येथे ULP No.११०/१९९४ दाखल करुन शासन सेवेत कायमस्वरुपी सामावून घेण्याची मागणी केली होती. सदर दाव्यात मा. औद्योगिक न्यायालयाने दि.१५.११.१९९५ रोजी शासनाकडून पदे मंजूर करुन त्या पदावर त्यांना नियमित करण्याचा प्रस्ताव शासनाकडे सादर करण्याचे आदेश दिले. सदर आदेशाविरुध्द शासनाद्वारे मा. उच्च न्यायालय मुंबई, खंडपीठ औरंगाबाद येथे याचिका रिट क्र. १८०२/१९९८ दाखल करण्यात आली होती. सदर रिट याचिका मा.उच्च न्यायालयाने दि.०२.०३.२०१७ च्या आदेशान्वये अंशत: मान्य केली असून मा.औद्योगिक न्यायालयाचे दि.१५.११.१९९५ रोजीचे आदेश सुधारीत केले आहेत. दि.०२.०३.२०१७ च्या आदेशान्वये मा.उच्च न्यायालयाने कै.श्री.पाशामिया पापामिया पठाण यांच्या रोजंदारीवरील सेवा शासन सेवेत नियमित करण्यास ते पात्र ठरत असल्यास त्यांना नियमित करणेबाबत व त्याअनुषंगीक लाभ त्यांच्या कायदेशीर वारसास अदा करण्याबाबत आदेशित केले आहेत. मा. उच्च न्यायालयाने पारीत केलेले दि.०२.०३.२०१७ च्या आदेशानुसार का. श्री. पाशामिया पापामिया पठाण यांच्या रोजंदारीवरील सेवा नियमित करण्याची बाब शासनाच्या विचाराधीन होती.
# Page 2
शासन निर्णय क्रमांकः याचिका ०४१७/प्र.क्र.७९/पापु १५
शासन निर्णय: भूजल सर्वेक्षण आणि विकास यंत्रणेतील २६ रोजंदारी कर्मचा-यांच्या सेवा संदर्भाधिन क्र. २ शासन निर्णयान्वये शासन सेवेत नियमित करण्यात आल्या आहेत. त्याच धर्तीवर कै. श्री.पाशामिया पापामिया पठाण यांचे प्रकरणी मा.उच्च न्यायालय मुंबई, खंडपीठ औरंगाबाद यांनी पारीत केलेले दि.०२.०३.२०१७ चे आदेश विचारात घेऊन कै.श्री.पठाण यांच्या दि.२२.०५.१९९५ तो २१.११.२००७ या कालावधीतील रोंजदारीवरील सेवा भूजल सर्वेक्षण आणि विकास यंत्रणेतील पहारोकरी (गट-ड) या पदावर नियमित करण्यात येत आहे.
त्याअनुषंगाने कै.श्री.पाशामिया पापामिया पठाण यांना अनुज्ञेय होणारी थकबाकी तसेच अनुषंगिक लाभ यांची परिगणना करुन सदरची थकबाकी त्यांचे कायदेशीर वारसास तातडीने अदा करण्याबाबत तसेच त्यांच्या कायदेशीर वारसास अनुज्ञेय होणारे लाभ लागू करणेबाबत संचालक, भूजल सर्वेक्षण आणि विकास यंत्रणा यांना सूचित करण्यात येत आहे. याबाबतचा कार्यपूर्ती अहवाल शासनास पाठविण्यात यावा.
कै.श्री.पाशामिया पापामिया पठाण यांना उक्त कालावधीकरीता थकबाकी अदा करण्याकरीता होणारा खर्च तसेच अन्य अनुषंगिक लाभ अदा करण्याकरीता होणारा खर्च हा भूजल सर्वेक्षण आणि विकास यंत्रणेतील कर्मचा-यांची वेतन व भत्ते ज्या लेखाशीर्षाखाली खर्ची टाकण्यात येतात त्याच लेखाशिर्षाखाली चालु आर्थिक वर्षातील तरतुदीमधुन खर्ची टाकण्यात यावेत.
सदर शासन निर्णय हा वित्त विभागाचे अनौपचारीक संदर्भ क्र.१६१/व्यय-३, दि.०६.०६.२०१८ च्या सहमतीस अनुसरुन निर्गमित करण्यात येत आहे.
# Page 3