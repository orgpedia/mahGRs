# Page 1
जल जीवन मिशन अंतर्गत आदिवासी घटक राज्य हिश्श्याचा निधी राज्य पाणी व स्वच्छता मिशनला वितरित करणेबाबत (लेखाशीर्ष २२१५ ए०६१ - राज्य हिस्सा)
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: जजीमी-२०२३/प्र.क्र.२९/पापु १०
सातवा मजला, गोकुळदास तेजपाल रुग्णालय संकुल,मंत्रालय
क्रॉफर्ड मार्केट जवळ, लोकमान्य टिळक मार्ग, मुंबई
तारीख: ३१ मार्च,२०२३
वाचा १.शासन निर्णय, पाणी पुरवठा व स्वच्छता विभाग क्र.जजीमि -२०१९/ प्र.क्र.१३८/ पापु १० (०७), दि.०४.०९.२०२० २. शासन निर्णय, पाणी पुरवठा व स्वच्छता विभाग क्र.जजीमि २०२१/प्र.क्र.१९२/पापु १०, दि.०५.०९.२०२२ ३. केंद्र शासनाचे आदेश क्र.W-११०२०/१९७/२०१५-Water-I/४०, दि.०९.०१.२०२३ ४. शासन निर्णय, समक्रमांक दि.२३.०२.२०२३ ५. केंद्र शासनाचे आदेश क्र.W-११०२०/१९७/२०१५-Water-I/७६,दि.२७.०३.२०२३ ६. शासन निर्णय, आदिवासी विकास विभाग क्र.बीयुडी-२०२२/प्र.क्र.१०/ कार्यासन -६, दि.२९.०३.२०२३ प्रस्तावना संदर्भिय क्र.१ दि.०४.०९.२०२० रोजीच्या शासन निर्णयान्वये राज्यात जल जीवन मिशन राबविण्याकरीता मार्गदर्शक सूचना निर्गमित करण्यात आल्या आहेत. जल जीवन मिशन अंतर्गत केंद्र व राज्य वित्तीय आकृतीबंध ५०:५० असून आदिवासी घटक कार्यक्रमाकरीता केंद्र शासनाकडून निधी उपलब्ध करुन दिला जातो. जल जीवन मिशन अंतर्गत सन २०२२-२०२३ या वित्तीय वर्षात आदिवासी घटक कार्यक्रमाकरीता केंद्र शासनाने संदर्भिय क्र.३ दि.०९.०१.२०२३ रोजीच्या आदेशान्वये रु.२३७.६८४१ कोटी इतका निधी उपलब्ध करुन दिला होता. त्यानुसार जल जीवन मिशन आदिवासी घटकांतर्गत समरुप राज्य हिश्श्याकरीता संदर्भिय क्र.४ दि.२३.०२.२०२३ रोजीच्या शासन निर्णयान्वये निधी राज्य पाणी व स्वच्छता मिशनला वितरित करण्यात आले आहे.
आता, केंद्र शासनाने संदर्भिय क्र. ५ दि. २७.०३.२०२३ रोजीच्या आदेशान्वये जल जीवन मिशन आदिवासी घटक कार्यक्रमाकरीता रु.२७६.६९४५ कोटी इतका निधी उपलब्ध करुन दिला आहे. त्या
# Page 2
शासन निर्णय क्रमांकः जजीमि-२०२३/प्र.क्र.२९/ पापु १०
समरुप राज्य हिश्श्याचा निधी उपलब्ध करुन देण्याची आदिवासी विकास विभागामार्फत वित्त विभागास विनंती करण्यात आली होती. तथापि, जल जीवन मिशन आदिवासी घटकांतर्गत चालु वित्तीय वर्षात सुधारीत तरतुदीनुसार रु.४७५.३६८२ कोटी निधी मंजुर असल्याने व त्यापैकी रु.२३७.६८६६ कोटी निधी यापूर्वी वितरित करण्यात आला असल्याने प्रत्यक्ष रु.२३७.६८१६ कोटी इतका निधी वितरणास उपलब्ध आहे. त्यानुसार आदिवासी विकास विभागाने संदर्भिय क्र.६ दि.२९.०३.२०२३ च्या शासन निर्णयान्वये रु.२३७.६८१६ कोटी निधी विभागास वितरित केले आहे. सदरचा निधी राज्य पाणी व स्वच्छता मिशनच्या ESCROW ACCOUNT मध्ये उपलब्ध करुन देण्याची बाब शासनाच्या विचाराधीन होती.
शासन निर्णय जल जीवन मिशन अंतर्गत सन २०२२- २०२३ या आर्थिक वर्षामध्ये आदिवासी घटक कार्यक्रमांतर्गत मागणी क्र. टी-५, लेखाशीर्ष २२१५ पाणी पुरवठा व स्वच्छता, ७९६, जन जाती क्षेत्र उपयोजना, (०१) जनजाती क्षेत्र उपयोजनांतर्गत योजना, (०१) (१०) जल जीवन मिशन (राज्य हिस्सा) (५०टक्के) (कार्यक्रम) मधील ३१ सहाय्यक अनुदाने (वेतनेतर) लेखाशीर्ष (२२१५ ए०६१) या लेखाशिर्षाखाली रु.२३७,६८, १६,००० /- (अक्षरी-रु. दोनशे सदोतीस कोटी अडुसष्ट लक्ष सोळा हजार फक्त) इतका निधी राज्य पाणी व स्वच्छता मिशनला जल जीवन मिशन कार्यक्रमांतर्गत सार्वजनिक वित्तीय व्यवस्थापन प्रणालीकरीता उघडण्यात आलेल्या राज्य नोडल खात्यामध्ये (ESCROW Account) वितरित करण्यास मान्यता देण्यात येत आहे.
०२. सदर निधी तात्काळ राज्य पाणी व स्वच्छता मिशन (Jal Jeevan Mission Maharashtra Escrow Account) या नावाने उघडण्यात आलेल्या एच.डी.एफ.सी. बँक लिमिटेड, तलाव पाली, ठाणे (IFSC Code- HDFC००००१४६) येथील खाते क्र.५०१००५३०८६०६०७ मध्ये जमा करण्यात यावा. हा निधी जमा झाल्यानंतर पुढील सर्व आवश्यक कार्यवाही मिशन संचालक, राज्य पाणी व स्वच्छता मिशन यांच्याद्वारे करण्यास शासनाची मान्यता देण्यात येत आहे.
०३. सदर रक्कम आहरित करण्यासाठी (पी.एफ. एम. एस. योजना केंद्र सांकेतांक ९१५० व राज्य सांकेतांक MH ३९९) आहरण व संवितरण अधिकारी म्हणून अवर सचिव (रोखशाखा) यांना व नियंत्रक अधिकारी म्हणून उप सचिव, पाणी पुरवठा व स्वच्छता विभाग, मंत्रालय, मुंबई यांना प्राधिकृत करण्यात येत आहे. सदर रक्कम आहरण व संवितरण अधिकारी तथा अवर सचिव (रोखशाखा), पाणी पुरवठा व स्वच्छता विभाग, मंत्रालय, मुंबई यांनी एच.डी.एफ.सी. बँक लिमिटेड, तलाव पाली, ठाणे (IFSC Code-HDFC००००१४६) येथील खाते क्र.५०१००५३०८६०६०७ मध्ये जमा करावी.
पृष्ठ ४ पैकी २
# Page 3
शासन निर्णय क्रमांकः जजीमि-२०२३/प्र.क्र.२९/ पापु १०
०४. जल जीवन मिशन आदिवासी घटक कार्यक्रमाखाली उपलब्ध करुन दिलेल्या तरतुदीतून झालेल्या खर्चाचा अहवाल, लेखाशीर्षनिहाय/ उपलेखाशीर्षानिहाय साध्य झालेल्या भौतिक उद्दिष्टाबाबतची माहिती, निधी उपयोगिता प्रमाणपत्र इ.माहितीसह आदिवासी विकास विभागास व या विभागास प्रत्येक महिन्याच्या १० तारखेपर्यंत पाठवावी.
०५. हा शासन निर्णय आदिवासी विकास विभागाच्या संदर्भिय क्र.६ च्या शासन निर्णयानुसार प्राप्त सहमतीस अनुसरुन निर्गमित करण्यात येत आहे.
०६. सदर तरतूद खर्च करताना महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या दि.०४.०४.२०२२ च्या शासन परिपत्रकात दिलेल्या निर्देशांचे काटेकोरपणे पालन करावे.
# Page 4