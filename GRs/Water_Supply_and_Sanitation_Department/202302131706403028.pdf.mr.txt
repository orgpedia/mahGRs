# Page 1
पाणी पुरवठा व स्वच्छता विभागातंर्गत आयुक्त, भूजल सर्वेक्षण आणि विकास यंत्रणा यांच्यामार्फत त्यांच्या कार्यालयासाठी संगणक, प्रिंटर्स, युपीएस, स्कॅनर इ. खरेदी करण्यास प्रशासकीय मान्यता देण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्र.संकीर्ण-२०२३/प्र.क्र.०७/पापु-०२
गोकुळदास तेजपाल रुग्णालय आवार,
गो.ते.रुग्णालय संकुल इमारत ७ वा मजला,
लोकमान्य टिळक मार्ग मुंबई ४०० ००१
दिनांक : १३ फेब्रुवारी, २०२३
वाचा :- १) सामान्य प्रशासन विभाग, शासन निर्णय क्र. मातंस-२०११/प्र.क्र.१२५/३९ दिनांक २३ सप्टेंबर, २०११ २) उद्योग, उर्जा व कामगार विभाग, शासन निर्णय क्र. संकीर्ण-२०१६/प्र.क्र.२१५/उद्योग-४ दिनांक २४ ऑगस्ट, २०१७ ३) वित्त विभाग यांचा शासन निर्णय क्र विअप्र-२०१३/प्र.क्र.३०/२०१३/विनियम-भाग-२/ दिनांक १७ एप्रिल, २०१५ ४) पाणी पुरवठा व स्वच्छता विभाग, शासन निर्णय क्र.एमआयएस-२०२१/प्र.क्र.०१/संगणक कक्ष दिनांक ०५ मार्च,२०२१ ५) उद्योग, उर्जा व कामगार विभाग, शासन निर्णय क्र.भांखस-२०२१/प्र.क्र.८/उद्योग -४ दिनांक ०७ मे, २०२१ ६) पाणी पुरवठा व स्वच्छता विभाग, शासन निर्णय क्र.सकीर्ण -२०२३/प्र.क्र.०७/पापु-०२ दिनांक ०९ फेब्रुवारी, २०२३ ७) आयुक्त, भूजल सर्वेक्षण आणि विकास यंत्रणा, महाराष्ट्र राज्य, पुणे यांचे पत्र क्र. संचा/ /नियोजन.वि/प्र.क्र.०५/संगणक/७२/२०२३ व क्र. संचा/नियोजन.वि/प्र.क्र.०५/संगणक/ /७२अ/२०२३ दिनांक ०९.०२.२०२३
प्रस्तावना :
माहिती तंत्रज्ञानाच्या माध्यमातुन सामान्य जनतेस शासनाच्या सर्व सेवा माफक दरात, पारदर्शकरिता व जलदगतीने उपलब्ध व्हाव्यात, हया हेतुने संदर्भाधिन क्र.१ च्या शासन निर्णयान्वये राज्याचे ई-प्रशासन धोरण जाहीर करण्यात आलेले आहे. त्यानुसार पाणी पुरवठा व स्वच्छता विभाग, अंतर्गत आयुक्त, भूजल सर्वेक्षण आणि विकास यंत्रणा, महाराष्ट्र राज्य यांच्या व त्यांच्या अधिनस्त कार्यालयाकरीता संगणक व ईतर सामुग्री खरेदी करण्याची बाब शासनाच्या विचाराधिन होती.
# Page 2
शासन निर्णय क्रमांकः संकीर्ण-२०२३/प्र.क्र.०७/पापु-०२
शासन निर्णय : आयुक्त, भूजल सर्वेक्षण आणि विकास यंत्रणा यांच्या कार्यालयाचे तसेच त्यांच्या अधिनस्त कार्यालयातील संगणक सामग्री प्रिंटर्स ई. कालबाह्य झाल्यामुळे कार्यालयाचे संगणकीकरण करुन संपुर्ण ई-गर्व्हनन्स च्या अनुषंगाने व भूजल सर्वेक्षण आणि विकास यंत्रणेचे बळकटीकरण करण्याच्या दृष्टीने संगणक साहीत्याची मागणी करण्यात आली आहे. पाणी पुरवठा व स्वच्छता विभाग, अंतर्गत आयुक्त, भूजल सर्वेक्षण आणि विकास यंत्रणा, महाराष्ट्र राज्य यांच्या तसेच त्यांच्या अधिनस्त कार्यालयाकरीता संगणक व इतर सामुग्री खरेदी करण्यासाठी दिनांक ०८.०२.२०२३ रोजी संदर्भाधीन शासन निर्णय क्रमांक ४ नुसार गठीत केलेल्या प्रकल्प अंमलबजावणी समितीने संगणक व साहित्य खरेदी करण्यास दिलेल्या मान्यतेनुसार संदर्भाधीन शासन निर्णय क्र.०६ अन्वये प्रशासकीय मान्यता देण्यात आलेली आहे. तथापी, संदर्भाधीन शासन निर्णय क्र. ६ अन्वये सदर साहित्य खरेदी पाणी पुरवठा व स्वच्छता विभागाच्या Specification ऐवजी आयुक्त, भूजल सर्वेक्षण आणि विकास यंत्रणा, महाराष्ट्र राज्य, पुणे यांनी संदर्भाधीन क्र.७ अन्वये संगणक व इतर साहित्याकरीता दिलेल्या Specification नुसार खरेदी समितीस, खरेदी करण्यास सुधारित प्रशासकीय मान्यता देण्यात येत आहे.
यासाठी येणारा खर्च मागणी क्र. वाय-५ ३४५१ सचिवालय आर्थिक सेवा (००) ०९० सचिवालय (०२) पाणी पुरवठा व स्वच्छता विभाग (०२)(०२) ई-गव्हर्नन्स प्रकरणाची अंमलबजावणी ३४५१ २७६४-१७ संगणक खर्च या लेखाशिर्षाखाली सन २०२२-२३ या वर्षाच्या मंजूर तरतुदीतुन भागविण्यात येईल.
सदर शासन निर्णय, वित्त विभाग शासन निर्णय क्र. विअप-२०१३/प्र.क्र.३०/२०१३ विनियम, भाग २ दिनांक १७.०४.२०१५, वित्तीय अधिनियम नियम पुस्तिका १९७८, भाग पहिला उपविभाग दोन मधील अनुक्रमांक २७ ब, नियम क्र. ७६ नुसार प्रशासकीय विभागास प्रदान केलेल्या अधिकारानुसार निर्गमित करण्यात येत आहे. सदर शासन निर्णय, विभागाचे प्रधान सचिव यांच्या संमतीनंतर निर्गमित करण्यात येत आहे.
# Page 3