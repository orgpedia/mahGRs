# Page 1
अतिवृष्टी व पूरपरिस्थितीमुळे बाधित झालेल्या नळ पाणी पुरवठा योजनांकरिता / दुरूस्तीकरिता निधी वितरित करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई - २०१९/प्र.क्र.१७८ पापु-१४
७ वा मजला,गोकुळदास तेजपाल रूग्णालय इमारत संकुल,
लोकमान्य टिळक मार्ग, मार्केट जवळ, मुंबई -४०० ००१
तारीख: १८ जानेवारी, २०२०
वाचा १) महसूल व वन विभाग शासन निर्णय क्रमांकःसीएलएस-२०१५/प्र.क्र.४०/म-३, दिनांक -१३ मे २०१५ २) पाणी पुरवठा व स्वच्छता विभाग शासन निर्णय क्रमांक - ग्रापाधो- १११४/प्र.क्र.५२/पापु-७ दिनांक- १७ ऑक्टोबर २०१४ ३) पाणी पुरवठा व स्वच्छता विभाग शासन शुध्दीपत्रक क्रमांक - ग्रापाधो - १११४/प्र.क्र.५२/पापु-७ दिनांक-१० मार्च, २०१४
प्रस्तावना
राज्यात निर्माण झालेल्या पूर/ अतिवृष्टीमुळे नळ पाणी पुरवठा योजना क्षतिग्रस्त/बाधीत झालेल्या असून, त्यांच्या दुरुस्तीसाठी राष्ट्रीय ग्रामीण पेयजल कार्यक्रमांतर्गत राज्य हिश्श्याच्या लेखाशिर्षाखाली देखभाल व दुरुस्तीसाठी अर्थसंकल्पीत केलेल्या निधीपैकी रू.६.०० कोटी रक्कम क्षतिग्रस्त/बाधीत झालेल्या नळ पाणी पुरवठा योजनांच्या दुरुस्तीसाठी वितरित करण्याची बाब शासनाच्या विचाराधीन होती.
शासन निर्णय राज्यात माहे ऑगस्ट / सप्टेंबर २०१९ मध्ये झालेल्या पूर/ अतिवृष्टीमुळे बाधीत नळ पाणी पुरवठा योजनांच्या दुरुस्तीसाठी रू. ६.०० कोटी (अक्षरी रूपये सहा कोटी फक्त) निधी जिल्हा परिषद व महाराष्ट्र जीवन प्राधिकरण यांना उपलब्ध करून देण्यास खालील अटींच्या अधिन राहून मंजूरी देण्यात येत आहे.
# Page 2
शासन निर्णय क्रमांकः टंचाई - २०१९ / प्र.क्र.१७८ पापु-१४
१) सदरचा निधी माहे ऑगस्ट/सप्टेंबर २०१९ मधील अतिवृष्टी/पूर यामुळे क्षतिग्रस्त झालेल्या नळ पाणी पुरवठा योजनांच्या अत्यावश्यक दुरुस्ती तात्पूरती / कायमस्वरूपी दुरुस्ती करण्यासाठी खर्च करण्यात यावा.
२) निधी वितरित करतांना यापूर्वी इतर तरतूदी मधून उपाययोजनांना निधी वितरित करण्यात आलेला नाही याची खातरजमा करावी.
३) दुरुस्त केलेल्या पाणी पुरवठा योजनांमधून पाणी पुरवठा सुरळीत सुरु राहील, याची दक्षता घ्यावी.
४) सदर निधी स्वीय प्रपंजी लेखा खाते (Personal Ledger Account) अथवा बँक खात्यात न ठेवता तो कंत्राटदारांना थेट Electronic Clearing Services द्वारे वितरित केला जाईल याची दक्षता घ्यावी.
५) या शासन निर्णयान्वये महाराष्ट्र जीवन प्राधिकरण, मुंबई यांना मुक्त करण्यात आलेला निधी रु. ५८.५४ लाख (अक्षरी रुपये अठ्ठावन्न लाख चौपन्न हजार फक्त ) याबाबत महाराष्ट्र जीवन प्राधिकरणाचे संचालक (वित्त ) ( श्री. यशवंत बाबुराव पाटील ) यांच्या स्वाक्षरीने तयार केलेले व सह सचिव, पाणी पुरवठा व स्वच्छता विभाग ( श्री.म.बा.हजारी) यांनी प्रतिस्वाक्षरीत केलेले देयक अधिदान व लेखा अधिकारी कार्यालय, मुंबई यांना सादर करण्यात यावे. संचालक ( वित्त ), (श्री. यशवंत बाबुराव पाटील) यांना महाराष्ट्र जीवन प्राधिकरणाचे आहरण व संवितरण अधिकारी म्हणून घोषित करण्यात येत आहे. तसेच सह सचिव, पाणी पुरवठा व स्वच्छता विभाग ( श्री.म.बा.हजारी) यांना नियंत्रक अधिकारी म्हणून घोषित करण्यात येत आहे.
६) सदरहू निधी दिनांक ३१ मार्च, २०२० पर्यंत खर्च होईल तेवढाच निधी अर्थसंकल्प वितरण प्रणालीवरुन आहारित करण्यात यावा. सदरहू निधी पुढील आर्थिक वर्षात म्हणजेच सन २०२०-२१ मध्ये खर्च करण्यास परवानगी देण्यात येणार नाही.
७) सदरहू निधी खर्ची टाकणे शक्य नसल्यास त्वरीत निधी अर्थसंकल्पीय वितरण प्रणालीद्वारे शासनास परत करावा व त्याप्रमाणे अवगत करावे.
८) उपरोक्त निधी खर्चाबाबतचे मासिक विवरणपत्र व उपयोगिता प्रमाणपत्र शासनास तातडीने सादर करण्यात यावीत.
परिशिष्टामध्ये नमूद केलेला निधी संबंधित जिल्हा परिषद व महाराष्ट्र जीवन प्राधिकरण यांना अवर सचिव ( पापु-१० ), पाणी पुरवठा व स्वच्छता विभाग, मंत्रालय, मुंबई यांनी अर्थसंकल्पीय वितरण प्रणालीद्वारे वितरित करण्यात यावा.
पृष्ठ५ पैकी२
# Page 3
शासन निर्णय क्रमांकः टंचाई - २०१९ / प्र.क्र.१७८ पापु-१४
वरिलप्रमाणे लागणारा खर्च राष्ट्रीय ग्रामीण पेयजल कार्यक्रम या केंद्र पुरस्कृत कार्यक्रमांतर्गत आर्थिक वर्ष २०१९-२० मध्ये मागणी क्र. वाय - ०२, लेखाशिर्ष २२१५ पाणी पुरवठा व स्वच्छता, ०१ पाणी पुरवठा, १०२ ग्रामीण पाणी पुरवठा कार्यक्रम, (०२) जिल्हा परिषदांना योजनांतर्गत अनुदाने, (०२), (०१६) नळाव्दारे पाणी पुरवठा योजना - देखभाल व दुरूस्ती यासाठी अनुदाने, ३१ सहाय्यक अनुदाने (वेतनेतर) (२२१५-२०८२) या राज्य हिश्श्याच्या लेखाशिर्षाखाली देखभाल व दुरूस्तीसाठी अनुदानातून करण्यात यावा.
सदर शासन निर्णय हा नियोजन व वित्त विभागाच्या सहमतीने अनुक्रमे व त्या विभागाच्या अनौपचारिक संदर्भ क्रमांक १८१/१४४३, दिनांक २२.११.२०१९ व अनौपचारिक संदर्भ क्रमांक ४३४/व्यय-०९/२०१९ दिनांक ०७.१२.२०१९, अन्वये दिलेल्या सहमतीनुसार निर्गमित करण्यात येत आहे.
# Page 4
# Page 5