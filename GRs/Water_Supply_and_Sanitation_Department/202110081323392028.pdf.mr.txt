# Page 1
महाराष्ट्र जीवन प्राधिकरणातील कर्मचा-यांना लागू असलेल्या परिभाषित अंशदान निवृत्तीवेतन योजनेंतर्गत संबंधित कर्मचा-यांच्या अंशदानात वाढ करण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-२०१६/प्र.क्र.५० / पापु-२३
७ वा मजला, गोकुळदास तेजपाल रुग्णालय इमारत संकुल, क्रॉफर्ड मार्केटजवळ, लोकमान्य टिळक मार्ग, नवीन मंत्रालय, मुंबई-४००००१
तारीख: ८ ऑक्टोबर, २०२१
वाचा -
१) शासन निर्णय, वित्त विभाग, क्रमांकः अंनियो-२०५/प्र.क्र.१२६/सेवा-४, दि. ३१.१०.२००५ २) परिपत्रक,महाराष्ट्र जीवन प्राधिकरण, क्रमांकः मजीप्रा/वित्त-२/पअंनिवेयो/५३०, दि.१४.५.२०१० ३) शासन निर्णय, पाणीपुरवठा व स्वच्छता विभाग क्रमांकः मजीप्रा-२०१४/प्र.क्र.३३(अ)/पापु-२३, दि.२३.०३.२०१७.
४) शासन निर्णय, वित्त विभाग, क्रमांकः अंनियो-२०१९/प्र.क्र.२६६/सेवा-४, दि. १९.८.२०१९ ५) शासन पत्र, क्रमांकः मजीप्रा-२०१६/प्र.क्र.५०/पापु-२३, दि. २६.७.२०२१
प्रस्तावना -
दिनांक १.११.२००५ रोजी किंवा त्यानंतर शासन सेवेत नियुक्त होणा-या राज्य शासकीय कर्मचा-यांसाठी संदर्भाधिन दिनांक ३१.१०.२००५ च्या शासन निर्णयान्वये परिभाषित अंशदान निवृत्तीवेतन योजना लागू करण्यात आली असून सध्या या कर्मचा-यांना राष्ट्रीय निवृत्तीवेतन योजना (NPS) लागू आहे. महाराष्ट्र जीवन प्राधिकरणामध्ये देखील दिनांक १.११.२००५ किंवा त्यानंतर नियुक्त होणा-या प्राधिकरणाच्या कर्मचा-यांना परिभाषित अंशदान निवृत्तीवेतन योजना (DCPS) प्राधिकरणाने संदर्भाधिन (२) च्या परिपत्रकान्वये लागू केली आहे. सदर योजनेमध्ये कर्मचा-यांच्या वेतनातून संबंधित कर्मचा-यांचे १०% अंशदान व प्राधिकरणाकडील सममूल्य सममूल्य १०१०% % अंशदानाची अंशदानाची रक्कम प्राधिकरणामार्फत संबंधित कर्मचा-यांच्या DCPS खात्यामध्ये जमा केली जाते.
# Page 2
शासन निर्णय क्रमांकः मजीप्रा-२०१६/प्र.क्र.५०/पापु-२३ २. संदर्भाधिन (३) येथील शासन निर्णयान्वये दिनांक २३ मार्च, २०१७ पासून महाराष्ट्र जीवन प्राधिकरणातील अधिकारी / कर्मचारी यांचे वेतन भत्ते व निवृत्तीवेतनाचे दायित्व राज्य शासनाने स्विकारले आहे. राष्ट्रीय निवृत्तीवेतन योजनेंतर्गत शासकीय कर्मचा-यांना देण्यात येणारा नियोक्त्याचा (राज्य शासनाचा ) हिस्सा दिनांक १९.८.२०१९ च्या शासन निणयान्वये १० % ऐवजी १४% इतका करण्यात आला आहे. त्याच धर्तीवर महाराष्ट्र जीवन प्राधिकरणातील कर्मचा-यांना परिभाषित अंशदान निवृत्तीवेतन योजनेंतर्गत देण्यात येणारा नियोक्त्याचा हिस्सा १०% ऐवजी १४% करण्याची बाब शासनाच्या विचाराधीन होती.
शासन निर्णय -
दिनांक १.११.२००५ रोजी किंवा त्यानंतर महाराष्ट्र जीवन प्राधिकरणामध्ये नियुक्त झालेल्या व परिभाषित अंशदान निवृत्तीवेतन योजना (DCPS) लागू असलेल्या कर्मचा-यांना देण्यात येणारा नियोक्त्याचा (प्राधिकरणाचा) हिस्सा "नियोक्त्याचे अंशदान" म्हणून “वर्गणीदाराचे मूळ वेतन अधिक महागाई भत्ता” या रक्कमेच्या १४% इतका पुढील अटींच्या अधीन राहून करण्यात येत आहे.
(i) संदर्भाधीन दिनांक २६.७.२०२१ च्या पत्रान्वये सूचित केल्यानुसार प्राधिकरणाने राष्ट्रीय निवृत्तीवेतन योजना ट्रस्टसोबत स्वतंत्र करार करुन निवृत्तीवेतन निधी नियामक व विकास प्राधिकरणाच्या नियमानुसार प्रथम कार्यवाही करावी.
२. नियोक्त्याच्या अंशदानामध्ये करण्यात आलेली उपरोक्त वाढ दिनांक १ एप्रिल, २०१९ पासून देय राहील.
३. “कर्मचा-यांचे अंशदान” म्हणून कर्मचा-यांचे "मूळ वेतन अधिक महागाई भत्ता” या रक्कमेच्या १०% इतके मासिक अंशदानाची रक्कम संबंधित कर्मचा-याच्या वेतनातून पूर्वीप्रमाणेच कपात केली जाईल.
४. प्रस्तुत प्रकरणी होणारा खर्च “मागणी क्रमांक - वाय २, २२१५, पाणीपुरवठा व स्वच्छता, ०१, पाणी पुरवठा ००१, संचालन व प्रशासन (०१) आस्थापना (०१)(०४) महाराष्ट्र जीवन प्राधिकरणास वेतन व भत्त्यापोटी सहायक अनुदान, (अनिवार्य) (२२१५८०४१), ३६, सहायक अनुदाने (वेतन)” या लेखाशीर्षाखाली खर्ची टाकण्यात यावा व तो मंजूर अर्थसंकल्पिय अनुदानातून भागविण्यात यावा.
५. वित्त विभाग, अनौपचारिक संदर्भ क्रमांक २८७ / व्यय-३, दिनांक १७.८.२०२१ तसेच अनौपचारिक संदर्भ क्रमांक १०५/२१/सेवा-४, दिनांक ७.९.२०२१ अन्वये प्राप्त सहमतीनुसार सदर शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मजीप्रा-२०१६/प्र.क्र.५०/पापु-२३