# Page 1
सन २०१७-१८ च्या टंचाई अंतर्गत मौजा कोथळी ७ गावे प्रादेशिक नळ पाणी पुरवठा योजना तालुका मोताळा, जिल्हा बुलडाणा या योजनेच्या विशेष दुरुस्तीच्या प्रस्तावास प्रशासकीय मान्यता देण्याबाबत...
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१८/प्र.क्र. ७० / पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: १९ एप्रिल, २०१८
वाचा - १) शासन निर्णय, पाणी पुरवठा व स्वच्छता विभाग क्रमांक: टंचाई १०९९/प्र.क्र. १२/पापु १४, दिनांक ३.२.१९९९ २) शासन निर्णय पाणी पुरवठा व स्वच्छता विभाग क्रमांक: टंचाई २०१६/प्र.क्र.१४३/पापु १४, दिनांक ४.५.२०१६ ३) विभागीय आयुक्त, अमरावती यांचे क्रमांक उपआ/विकास/पाणी टंचाई/अका/कावि/४४६/१८, दिनांक ३१.०३.२०१८ चे पत्र.
४) शासन पत्र क्रमांक बैठक २०१७/प्र.क्र. १७०/पापु १४, दिनांक १३ एप्रिल, २०१८ (बैठकीचे इतिवृत्त)
प्रस्तावना - विभागीय आयुक्त, अमरावती यांनी त्यांच्या दिनांक ३१.०३.२०१८ च्या पत्रान्वये सन २०१७-१८ च्या टंचाई कालावधीसाठी टंचाई उपाययोजने अंतर्गत मौजा कोथळी ७ गावे प्रादेशिक नळ पाणी पुरवठा योजना, तालुका मोताळा, जिल्हा बुलडाणा या योजनेच्या विशेष दुरुस्तीचा रुपये ९७,६७,६३०/- किंमतीचा प्रस्ताव प्रशासकीय मंजूरी मिळण्याबाबत शासनास सादर केला आहे.
पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी अपर मुख्य सचिव, पाणी पुरवठा व स्वच्छता विभाग यांच्या अध्यक्षतेखाली स्थापन करण्यात आलेल्या स्थायी समितीच्या दिनांक ११.०४.२०१८ रोजी झालेल्या बैठकीत या प्रस्तावावर सविस्तर चर्चा होऊन अंदाजपत्रकामध्ये समाविष्ठ २५० मी.मी. व्यास ६ के.जी.प्रेशरची १९९० मीटर एच.डी.पी.ई.पाईपलाईन,
# Page 2
शासन निर्णय क्रमांक : टंचाई २०१८/प्र.क्र.७०/पापु १४
१६० मी.मी. व्यास ६ के. जी. प्रेशरची १४२० मीटर एच.डी.पी.ई. पाईपलाईन, ११० मी.मी. व्यास ६ के.जी. प्रेशरची ३२२३ मीटर एच.डी. पी.ई. पाईपलाईन, २५० मी.मी. व्यास ३० मीटर डी. आय. के. ७ पाईपलाईन, १५० मी. मी. व्यास ३० मीटर डी. आय. के.७ पाईपलाईन, १०० मी.मी. व्यास ५० मीटर डी.आय.के. ७ पाईपलाईनची कामे व त्यानुषंगाने इतर कामे समाविष्ठ असलेल्या प्रस्तावास मंजूरी देण्यात आली. त्या अनुषंगाने सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : प्रस्तावनेत नमूद केलेली वस्तुस्थिती विचारात घेऊन मौजा कोथळी ७ गावे प्रादेशिक नळ पाणी पुरवठा योजना, तालुका मोताळा, जिल्हा बुलडाणा या योजनेच्या विशेष दुरुस्ती अंतर्गत प्रस्तावित करण्यात आलेल्या कामांचा समावेश असलेल्या रुपये ९७,६७,६३०/- (अक्षरी रुपये सत्त्याण्णव लाख, सदुसष्ट हजार, सहाशे तीस फक्त ) किंमतीच्या प्रस्तावास खालील अटींच्या अधिन राहून टंचाई अंतर्गत प्रशासकीय मान्यता देण्यात येत आहे १) जिल्हाधिकारी, बुलढाणा यांनी मौजा कोथळी ७ गावे प्रादेशिक नळ पाणी पुरवठा योजना तालुका मोताळा, जिल्हा बुलडाणा या प्रादेशिक नळपाणी पुरवठा योजनेच्या क्षेत्रात पिण्याच्या पाण्याची टंचाई निर्माण झाली असल्याचे सर्वप्रथम घोषित करावे.
२) सदर प्रस्तावात नमूद केलेली सर्व विशेष दुरुस्तीची कामे कार्यकारी अभियंता, ग्रामीण पाणी पुरवठा विभाग, जिल्हा परिषद, बुलडाणा यांचेमार्फत राबविण्यात यावी.
३) सदर योजनेची कामे विहित पध्दतीने ई-निविदा मागविण्यात येऊन करावीत. योजनेचे काम मान्यता प्राप्त किंमतीमध्येच पूर्ण होईल याची दक्षता घ्यावी.
४) योजनेची निविदा अल्प मुदतीची (७ दिवस) काढण्यास परवानगी देण्यात येत आहे.
५) निविदा प्रक्रीया दिनांक २७ एप्रिल, २०१८ पर्यंत पूर्ण करणे आवश्यक आहे. या दिनांका पर्यंत पूर्ण न झाल्यास योजनेची मान्यता रद्द समजण्यात येईल.
योजनेची कामे टंचाई कालावधीतच पूर्ण करुन योजनेतून पाणी पुरवठा सुरु होणे आवश्यक आहे.
७) सदर योजनेची प्रस्तावात नमूद केलेली कामे जिल्हा परिषद, बुलडाणा यांच्या मार्फत पूर्ण करण्यात आल्यानंतर योजनेची देखभाल दुरुस्ती व योजनेचे व्यवस्थापन संबंधित ग्रामपंचायत मार्फत करणे आवश्यक राहील.
८) विभागीय आयुक्त, अमरावती यांनी सदर योजनेकरिता निविदा प्रक्रिया झाल्यानंतर योजनेच्या सुरुवातीला ५०% इतका निधी द्यावा. उर्वरित निधी योजना कार्यान्वित झाल्यानंतर देण्यात यावा.
९) योजनेचे काम मुदतीत पूर्ण होणे आवश्यक असल्याने योजनेच्या निविदा प्रक्रियेपासून
पृष्ठ ४ पैकी २
# Page 3
शासन निर्णय क्रमांक : टंचाई २०१८/प्र.क्र.७०/पापु १४
ते योजनेतून पाणीपुरवठा सुरु होईपर्यंत आठवडयाच्या प्रत्येक सोमवारी प्रगती अहवाल शासनास पाठविण्यात यावा.
२. याकरिता होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१–अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याचा आकस्मिक निकडीचा पुरवठा (२२४५००९३) (दत्तमत) (वेतनेत्तर) ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमतः खर्ची टाकण्यात यावा.
३. हा शासन निर्णय, पाणी पुरवठा व स्वच्छता विभागाने पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी अपर मुख्य सचिव, पाणी पुरवठा व स्वच्छता विभाग यांचे अध्यक्षतेखाली स्थापन करण्यात आलेल्या सचिवस्तरीय स्थायी समितीच्या दिनांक ११ एप्रिल, २०१८ रोजी झालेल्या बैठकीत घेण्यात आलेल्या निर्णयानुसार निर्गमित करण्यात येत आहे.
# Page 4