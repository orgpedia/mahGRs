# Page 1
राष्ट्रीय ग्रामीण पेयजल कार्यक्रमांतर्गत सन २०१८-१९ या आर्थिक वर्षासाठी राज्य हिश्श्याचे अनुदान वितरीत करण्याबाबत.....
सहाय्यीकृत बाबीबाबी, , पाणी गुणवत्ता संनियंत्रण व सर्वेक्षण (लेखाशिर्ष २२१५ ९९७१)
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः राग्रापे-२०१९/ प्र.क्र.१९/ पापु-१०
७ वा मजला, गोकुलदास तेजपाल रुग्णालय इमारत संकुल,
लोकमान्य टिळक मार्ग, मंत्रालय, मुंबई - ४००००१
तारीख: २९ मार्च,२०१९.
वाचा - १) केंद्र शासनाचे मंजूरी आदेश क्र. डब्लू-११०२०/१९७/२०१५- वॉटर-१, दि.११.१२.२०१८ २) वित्त विभागाचे परिपत्रक क्र. अर्थसं - २०१८/प्र.क्र.६९/अर्थ-३, दिनांक ०२/०४/२०१८
प्रस्तावना - राष्ट्रीय ग्रामीण पेयजल कार्यक्रम या केंद्र पुरुस्कृत कार्यक्रमांतर्गत केंद्र शासनाकडून सहाय्यीकृत बाबी (Support) व पाणी गुणवत्ता व संनियंत्रण (WQMS) या घटकासाठी प्राप्त झालेल्या केंद्र हिश्श्याच्या अनुदानाच्या अनुषंगाने सहाय्यीकृत बाबी (Support) व पाणी गुणवत्ता व संनियंत्रण (WQMS) या घटकासाठी राज्य हिस्स्यांतर्गत आर्थिक वर्ष २०१८-१९ मध्ये मागणी क्र. वाय-०२, लेखाशिर्ष २२१५ पाणी पुरवठा व स्वच्छता, १०२ ग्रामीण पाणी पुरवठा कार्यक्रम, ०२ जिल्हा परिषदांना योजनांतर्गत अनुदाने, (०२) (०२५) राष्ट्रीय ग्रामीण पेयजल कार्यक्रम (राज्य हिस्सा) यासाठी अनुदाने, ३१ सहाय्यक अनुदाने (वेतनेतर) (२२१५९९७१) या लेखाशिर्षाखाली सन २०१८-१९ मध्ये अर्थसंकल्पित केलेल्या निधीपैकी रु.१८ कोटी एवढा निधी राज्याच्या एकत्रित निधीत जमा आहे. सदर निधीपैकी ५ टक्के सहाय्यीकृत बाबी (Support) व ५ टक्के पाणी गुणवत्ता व संनियंत्रण (WQMS) निधी पाणी व स्वच्छता सहाय्य संस्था, बेलापूर यांना मंजूर करण्याचा प्रस्ताव शासनाच्या विचाराधीन होता.
शासन निर्णय राज्य हिस्सातील सहाय्यीकृत बाबी (Support), पाणी गुणवत्ता संनियंत्रण व सर्वेक्षण (WQMS) या घटकासाठी प्रत्येकी रु.७.००कोटी असे एकूण रु.१४.०० (चौदा कोटी) पाणी व स्वच्छता सहाय्य संस्था, बेलापूर यांना खालील अटींच्या अधिन राहून मंजूर व मुक्त करण्यात येत आहे.
# Page 2
शासन निर्णय क्रमांकः राग्रापे-२०१९/प्र.क्र.१९/पापु-१०
१) पाणी व स्वच्छता सहाय्य संस्था, बेलापूर या अनुदानातून केलेल्या खर्चाचे स्वतंत्र लेखे ठेवावेत. या शासन निर्णयातील अटी व शर्तींची व राष्ट्रीय ग्रामीण पेयजल कार्यक्रम या योजनेंतर्गत केंद्र शासनाने घालून दिलेल्या मार्गदर्शक सूचनांची संबंधित अमंलबजावणी यंत्रणांकडून पूर्तता होत आहे. याची शासनाला खात्री करून घेता यावी यासाठी महालेखपाल, महाराष्ट्र - १/२, मुंबई/ नागपूर यांना तसेच या विभागातील प्राधिकृत केलेल्या अधिकाऱ्यास लेखा परिक्षणाकरिता संबंधित अमंलबजावणी यंत्रणांची पुस्तके व लेखे पाहण्याचा अधिकार राहील. तसेच महालेखापाल यांना त्यांचे काम योग्यरितीने पार पाडता यावे म्हणून संबंधित अंमलबजावणी यंत्रणा संपूर्ण मदत व सुविधा पुरवतील.
२) ग्राम विकास विभागाच्या शासन परिपत्रक क्र. आरसीएन-१०८९/ सीआर-३०२७/२८, दि.०५.०९.१९९० मधील सुचनेप्रमाणे या अनुदानांच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालावा व ताळमेळाचे अहवाल विहीत दिनांकाना पाणी पुरवठा व स्वच्छता संस्था, बेलापूर यांनी विभागीय आयुक्त (विकास शाखा) यांना वया विभागातील कार्यासन पापु-०५ व पापु-२० ला सादर करावे.
३) या मंजूर अनुदानाची उपयोगिता प्रमाणपत्रे शासनास सादर करावीत ४) राज्य हिश्श्यातून केलेल्या खर्चाची नोंद न चुकता IMIS या योजना प्रणालीवर पुढीलप्रमाणे नोंद घेण्यात यावी तसेच सदर नोंदी वेळोवेळी अद्यावत करण्यात याव्यात.
५) सर्वसाधारण घटकांतर्गत उपलब्ध करून दिलेला निधी कृती आराखडयात असलेल्या गावांच्या योजनांसाठीच खर्च करावा.
६) सदर रक्कम त्वरीत आहरीत करण्यात यावी.
२. राष्ट्रीय ग्रामीण पेयजल कार्याक्रमांतर्गत लेखाशीर्ष २२१५९९७१ या खाली राज्य शासनाकडून प्राप्त सहाय्यीकृत बाबी (Support) या घटकासाठीचा रु. १४.०० कोटी (अक्षरी रुपये चौदा कोटी मात्र) एवढी रक्कम आहरित करण्यासाठी आहरण व संवितरण अधिकारी तथा अवर सचिव (रोखशाखा ) (श्री. पां.रा.खोटरे) यांना व नियंत्रक अधिकारी म्हणून उप सचिव (श्री. चेतन निकम), पाणी पुरवठा व स्वच्छता विभाग, मंत्रालय मुंबई यांना प्राधिकृत करण्यात येत आहे. सदर रक्कम ( श्री.पां. रा. खोटरे) आहरण व संवितरण अधिकारी तथा अवर सचिव (रोखशाखा), पाणी पुरवठा व स्वच्छता विभाग, मंत्रालय, मुंबई यांनी अधिदान व लेखाधिकारी, मुंबई यांच्या बँक खात्यात जमा करावी व तदनंतर स्वतंत्र धनादेशाव्दारे रक्कम पाणी व स्वच्छता सहायक संस्था, बेलापूर, नवी मुंबई यांच्या बँक खात्यात जमा करावी. पाणी व स्वच्छता सहाय्य संस्था यांनी सदर रक्कम केंद्र शासनाने दिलेल्या मार्गदर्शक सूचनानुसार तसेच राज्य शासनाने या संदर्भात वेळोवेळी दिलेल्या सूचनांनुसार खर्च करावी.
३. यावर होणारा खर्च मागणी क्र. वाय-०२, लेखाशिर्ष २२१५ पाणी पुरवठा व स्वच्छता, १०२ ग्रामीण पाणी पुरवठा कार्यक्रम, ०२ जिल्हा परिषदांना योजनांतर्गत अनुदाने, (०२) (०२५) राष्ट्रीय ग्रामीण पेयजल कार्यक्रम (राज्य हिस्सा) यासाठी अनुदाने, ३१ सहाय्यक अनुदाने (वेतनेतर) (२२१५ ९९७१) या लेखाशिर्षाखाली सन २०१८-१९ साठी मंजूर अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः राग्रापे-२०१९/प्र.क्र.१९/पापु-१०
४. सदर प्रकरणी वित्त विभागाचे परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२/०४/२०१८ अन्वये या विभागास प्रदान केलेल्या अधिकारात तसेच सदर परिपत्रकातील अटी व शर्तीच्या अधीन राहून मुक्त करण्यात येत आहे. सदर परिपत्रकामधील तसेच परिपत्रकासोबतच्या परिशिष्टातील अनुक्रमांक १ ते ८ व क्र. ८ मधील तपासणी सूचीतील अनुक्रमांक १ ते १० मधील अटी व शर्तीची पुर्तता होत असल्याचे प्रमाणित करण्यात येत आहे.