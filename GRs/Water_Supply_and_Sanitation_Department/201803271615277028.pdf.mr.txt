# Page 1
मराठवाडा वॉटर ग्रीड योजनेकरिता करण्यात आलेल्या सर्वंकष करारानुसार मुख्य सचिव यांचे अध्यक्षतेखाली उच्चाधिकार समितीची स्थापना करणे व शासन स्तरावरून संपूर्ण कामाचे समन्वयन करण्याचे अधिकार सचिव पाणी पुरवठा व स्वच्छता विभाग यांना देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मवॉगी- २०१८/प्र.क्र. ३९ / पापु १८
मंत्रालय, मादाम कामा मार्ग, हुतात्मा राजगुरु चौक,
मुंबई-४०० ०३२
दिनांक: २७ मार्च, २०१८
प्रस्तावना मंत्रीमंडळाच्या दिनांक १७ जानेवारी, २०१८ रोजीच्या निर्णयानुसार मराठवाडा विभागातील सततच्या पाणी टंचाईवर कायस्वरूपी मात करण्यासाठी वॉटर ग्रीड योजनेचा पुर्वव्यवहार्यता अहवाल तयार करणेकरीता सर्वेक्षण व इतर प्रशासकीय कामासाठी ईस्रायल सरकारच्या कंपनी (Mekorot) सोबत दिनांक १८ जानेवारी, २०१८ रोजी सामंजस्य करार करण्यात आला. सामंजस्य करारातील तरतुदीनुसार साधारणत: एक महिन्यात सर्वंकष करार करणे आवश्यक असल्याने दिनांक २१ फेब्रुवारी, २०१८ रोजी सर्वंकष करार करण्यात आला आहे.
तद्नुषंगाने सदर करारात कामाची व्याप्ती ठरविणे, त्यामध्ये बदल करणे व करण्यात येणा-या कामाचा आढावा घेणे यासठी मुख्य सचिव, महाराष्ट्र शासन यांच्या अध्यक्षतेखाली उच्चाधिकार समितीची स्थापना करणे व शासन स्तरावरून संपूर्ण कामाचे समन्वयन करण्याचे अधिकार सचिव, पाणी पुरवठा व स्वच्छता विभाग यांना देण्याची बाब शासनाच्या विचाराधीन होती.
शासन निर्णय मराठवाडा वॉटर ग्रीड पध्दतीने पाणी पुरवठा करण्याच्या योजनेकरिता झालेल्या सर्वंकष करारानुसार कामाची व्याप्ती ठरविणे, त्यामध्ये बदल करणे व करण्यात येणा-या कामाचा आढावा घेणे यासाठी मा. मुख्य सचिव, महाराष्ट्र राज्य यांचे अध्यक्षतेखाली उच्चाधिकार समिती स्थापन करणेबाबत तसेच शासन स्तरावरून संपूर्ण कामाचे समन्वयन करण्याचे अधिकार सचिव, पाणी पुरवठा व स्वच्छता विभाग यांना देणेबाबत शासन मंजूरी देण्यात येत आहे.
१) मा. मुख्य सचिव, महाराष्ट्र राज्य अध्यक्ष २) अप्पर मुख्य सचिव, मदत व पुनर्वसन, मंत्रालय, मुंबई. सदस्य ३) अप्पर मुख्य सचिव, वित्त विभाग, मंत्रालय, मुंबई. सदस्य ४) अप्पर मुख्य सचिव, उद्योग विभाग, मंत्रालय, मुंबई सदस्य ५) अप्पर मुख्य सचिव, पाणी पुरवठा व स्वच्छता विभाग सदस्य ६) अप्पर मुख्य सचिव, कृषी, मंत्रालय, मुंबई. सदस्य ७) प्रधान सचिव, नगर विकास विभाग, मंत्रालय, मुंबई. सदस्य
# Page 2
शासन निर्णय क्रमांकः मवॉगी- २०१८/प्र.क्र. ३९/पापु १८
८) प्रधान सचिव, विधी व न्याय विभाग, मंत्रालय, मुंबई. सदस्य ९) सचिव, जलसंपदा विभाग, मंत्रालय, मुंबई. सदस्य १०) सदस्य सचिव, महाराष्ट्र जीवन प्राधिकरण, मुंबई. सदस्य सचिव ११) सचिव, महाराष्ट्र जलसंपत्ती नियामक प्राधिकरण, मुंबई. सदस्य १२) संचालक, भुजल सर्वेक्षण व विकास यंत्रणा, पुणे. सदस्य
सदर समितीच्या बैठकांचे आयोजन इत्यादी तसेच समितीचा अंतिम अहवाल शासनास सादर करण्याची जबाबदारी सदस्य सचिव, महाराष्ट्र जीवन प्राधिकरण, मुंबई यांची राहील. या प्रकरणी होणा-या प्रत्यक्ष खर्चाची प्रतिपूर्ती त्यांना शासनाकडून करण्यात येईल.
# Page 3