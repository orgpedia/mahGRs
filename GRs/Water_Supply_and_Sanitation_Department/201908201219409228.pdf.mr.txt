# Page 1
अर्थसंकल्पिय अनुदान सन २०१९-२०
“२२१५ पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१) (०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (अनिवार्य) (२२१५ १८४३)” मागणी क्रमांक वाय २
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः बजेट-१४१९/प्र.क्र.५७ / पापु-२३
गोकुळदास तेजपाल रुग्णालय संकुल, ७ वा मजला
मंत्रालय, मुंबई ४०० ०३२
तारीख : २० ऑगस्ट, २०१९
वाचा :
१. शासन परिपत्रक, वित्त विभाग, क्रमांकः अर्थसं-२०१९/प्र.क्र.४४/अर्थ-३, दिनांक १ एप्रिल, २०१९ २. शासन निर्णय, पा.पु.व स्व.वि., क्रमांकः बजेट-१४१९/प्र.क्र.५७/पापु-२३, दि. १६ एप्रिल, २०१९ ३. शासन निर्णय, पा.पु.व स्व. वि., क्रमांक: बजेट-१४१९/प्र.क्र.५७/पापु-२३, दि. १८ जून, २०१९ ४. शासन परिपत्रक, वित्त विभाग, क्रमांकः अर्थसं-२०१९/प्र.क्र.९२/अर्थ -३, दिनांक ८ जुलै, २०१९
प्रस्तावना :
जिल्हा परिषदेमधील ग्रामीण पाणी पुरवठा विभागाच्या आस्थापनेवरील वर्ग १ व वर्ग २ च्या अधिका-यांचे वेतन व वेतनेतर खर्च भागविण्यासाठी मागणी क्रमांक वाय-२ “२२१५, पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१) (०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (२२१५ १८४३)” या लेखाशिर्षाखाली वित्तीय वर्ष सन २०१९-२० करिता ०१, वेतन साठी रुपये ४३,१७,३२,०००/- व ११, देशांतर्गत प्रवास खर्चासाठी रुपये १,२३,३८,०००/- अशी एकूण रुपये ४४, ४०,७०,०००/- (अक्षरी रुपये चव्वेचाळीस कोटी चाळीस लाख सत्तर हजार फक्त) इतकी अर्थसंकल्पिय तरतूद करण्यात आली आहे.
२. वित्त विभागाने दिनांक ८ जुलै, २०१९ च्या परिपत्रकान्वये सन २०१९-२० करीता माहे डिसेंबर अखेर आवश्यक असणारा अनिवार्य खर्चाचा अर्थसंकल्पित निधी एकूण वार्षिक तरतूदीच्या ६० टक्केच्या मर्यादेत अर्थसंकल्पीय प्रणालीवर उपलब्ध करुन दिला आहे. सदर तरतुदीपैकी जिल्हा
# Page 2
शासन निर्णय क्रमांकःबजेट-१४१९/प्र.क्र.५७/पापु-२३
परिषदांना माहे एप्रिल, २०१९ ते जुलै, २०१९ या चार महिन्यांकरीता ०१, वेतन व ११, देशांतर्गत प्रवास खर्चासाठी एकूण ११,६४,२०,०००/- (अक्षरी रुपये अकरा कोटी चौसष्ठ लाख वीस हजार फक्त ) इतका निधी वाचा मधील अनुक्रमांक २ व ३ च्या शासन निर्णयान्वये वितरीत करण्यात आला आहे.
आता जिल्हा परिषदांनी उपरोक्त लेखाशिर्षांतर्गत केलेला प्रत्यक्ष खर्च विचारात घेऊन माहे ऑगस्ट, २०१९ ते डिसेंबर, २०१९ या पाच महिन्यांकरीता वेतन निधी वितरित करण्याची बाब शासनाच्या विचाराधीन आहे.
शासन निर्णय:
सन २०१९-२० या वित्तीय वर्षासाठी “२२१५, पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१)(०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (अनिवार्य ) (२२१५ १८४३)" या लेखाशिर्षाखाली जिल्हा परिषद ग्रामीण पाणी पुरवठा विभागाच्या आस्थापनेवरील वर्ग १ व वर्ग २ च्या अधिका-यांचे वेतन खर्च भागविण्यासाठी या शासन निर्णयासोबतच्या “विवरणपत्र अ” मध्ये दर्शविल्यानुसार एकूण अनुदान रुपये ११,००,००,०००/- (अक्षरी रुपये अकरा कोटी फक्त) संबंधित मुख्य लेखा व वित्त अधिकारी यांना मंजूर करण्यात येत आहे.
२. या शासन निर्णयान्वये मंजूर करण्यात आलेले अनुदान शासनाने वेळोवेळी विहित केलेल्या अटी व शर्तीच्या अधिन राहील. या शासन निर्णयासोबतच्या “विवरणपत्र अ” मध्ये दर्शविण्यात आलेल्या रकमांपेक्षा अधिक खर्च होणार नाही याची दक्षता सर्व संबंधित आहरण व संवितरण अधिकारी यांनी घ्यावी. तसेच सदर निधी ज्या प्रयोजनासाठी आहे त्याच प्रयोजनासाठी खर्च होईल याचीही दक्षता घेण्यात यावी.
३. सदर शासन निर्णयान्वये तसेच यापूर्वी वितरित केलेल्या निधीची उपयोगिता प्रमाणपत्र शासनास सादर केल्याची खात्री करुनच पुढील आवश्यक निधीची मागणी करण्याची दक्षता घेण्यात यावी. पुढील मागणीपत्र प्राप्त झाल्याशिवाय निधी वितरीत केला जाणार नाही याची संबंधित जिल्हा परिषदांनी नोंद घ्यावी. शासनाद्वारे देण्यात येणारे वेतन अनुदान लाभार्थ्यांच्या बँक अकाऊंटमध्ये ECS
पृष्ठ ४ पैकी २
# Page 3
शासन निर्णय क्रमांकःबजेट-१४१९/प्र.क्र.५७/पापु-२३
द्वारे प्रदान करणे बंधनकारक राहील. कोणत्याही परिस्थितीत वेतन अनुदानाची रक्कम एकत्रितरित्या व Offline पद्धतीने वितरीत करण्यात येऊ नये.
४. या शासन निर्णयाव्दारे मंजूर करण्यात आलेल्या अनुदानातून होणारा खर्च मागणी क्रमांक वाय-२ “२२१५, पाणीपुरवठा व स्वच्छता ०१, पाणीपुरवठा ००१, संचालक व प्रशासन (०१) (०१) पाणीपुरवठा कार्यक्रमाच्या अंमलबजावणीसाठी विभागीय / उप विभागीय आस्थापना (अनिवार्य) (२२१५१८४३)” ०१, वेतन या लेखाशिर्षाखाली खर्ची टाकण्यात यावा व तो सन २०१९-२० या वित्तीय
वर्षासाठी मंजूर करण्यात आलेल्या अनुदानातून भागविण्यात यावा.
५. सदर शासन निर्णय वित्त विभागाच्या शासन परिपत्रक क्रमांक अर्थसं-२०१९/ प्र.क्र.४४ / अर्थ-३, दिनांक १ एप्रिल, २०१९ व शासन परिपत्रक क्रमांक अर्थसं-२०१९/ प्र.क्र.९२/ अर्थ-३, दिनांक
८ जुलै, २०१९ अन्वये विभागांना दिलेल्या अधिकारात निर्गमित करण्यात येत आहे. या परिपत्रकान्वये नमूद केलेल्या अटी व शर्तींची पूर्तता होत आहे.
# Page 4
# Page 5