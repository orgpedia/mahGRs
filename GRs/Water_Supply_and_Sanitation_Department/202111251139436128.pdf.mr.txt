# Page 1
सन २०२०-२१ व सन २०२१-२२ या कालावधीत संत गाडगेबाबा ग्राम स्वच्छता अभियान राबविण्याकरिता मार्गदर्शक सूचना.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक :- संगाग्रा- २०१९/प्र. क्र. ८७/पापु १६
मंत्रालय, मुंबई ४०० ०३२.
दिनांक :- २५/११/२०२१.
वाचा :
१) शासन निर्णय, पाणी पुरवठा व स्वच्छता विभाग क्रमांक संग्रागा - २०१९/प्र.क्र. ८७/पापु-१६, दिनांक २३ जुलै, २०१९.
प्रस्तावना:
ग्रामीण स्वच्छता कार्यक्रमाच्या माध्यमातून, ग्रामीण जनतेचे आरोग्यमान, जीवनस्तर, उंचावण्यासाठी शासनाकडून राबविण्यात येणा-या अभियान/कार्यक्रमामध्ये ग्रामस्थांच्या सक्रिय व सातत्यपूर्ण सहभाग असावा व कार्यक्रमाचा आपलेपणा व महत्त्व पटवून देण्याकरिता, सन २०००-०१ पासून संत गाडगेबाबा ग्राम स्वच्छता अभियान, राष्ट्रसंत तुकडोजी महाराज स्वच्छ ग्राम स्पर्धा राबविण्यात येत आहे. या अभियानामध्ये सहभागी होणा-या ग्रामपंचायतींची तपासणी करण्याकरिता दरवर्षी स्पर्धेचे निकष निर्धारित करण्यात येवून, त्याप्रमाणे शासन स्तरावरून शासन निर्णय निर्गमित करण्यात येतात. त्याप्रमाणे सन २०१९-२० करिता संदर्भाधीन शासन निर्णयान्वये मार्गदर्शक सूचना निर्गमित करण्यात आल्या आहेत.
महाराष्ट्र राज्यामध्ये मार्च २०२० पासून कोरोना विषाणूच्या प्रादुर्भावास प्रतिबंध करण्याच्या अनुषंगाने निर्बंध व बंधने निश्चित करण्यात आली असल्याने, सन २०२०-२१ व सन २०२१-२२ या वर्षामध्ये, संत गाडगेबाबा ग्राम स्वच्छता अभियान राबविण्यात आलेले नाही. त्यामुळे दिनांक २३/०७/२०१९ च्या शासन निर्णयान्वये, निर्धारित केलेल्या निकषानुसार, सन २०२०-२१ ते सन २०२१-२२ या दोन वर्षाच्या कालावधीकरिता एकत्रित एक स्पर्धा घेण्याची बाब शासनाच्या विचाराधीन होती.
शासन निर्णय
त्यास अनुसरून दिनांक २३/०७/२०१९ च्या शासन निर्णयान्वये निर्धारित केलेले निकष विचारात घेवून, सन २०२०-२१ ते सन २०२१-२२ या वर्षाकरिता एकत्रित एक स्पर्धा घेण्यात यावी.
२. संत गाडगेबाबा ग्राम स्वच्छता अभियानांतर्गत समितीची रचना, कार्यपद्धती, तपासणी, निकष व बक्षिसांची रक्कम हि दिनांक २३/०७/२०१९ च्या शासन निर्णयामध्ये नमूद केल्यानुसार राहील.
# Page 2
शासन निर्णय क्रमांकः संगाग्रा- २०१९/प्र. क्र. ८७/पापु १६
३. महाराष्ट्र राज्यामध्ये कोरोना सदृष्य परिस्थिती असल्याने, दिनांक २३/०७/२०१९ च्या शासन निर्णयामध्ये नमूद केल्यानुसार राज्यस्तरीय उच्चाधिकार समिती, जिल्हास्तरीय सनियंत्रण समिती, अभियानाकरिता आवश्यक बैठका घेणे शक्य नसल्याने, संत गाडगेबाबा ग्राम स्वच्छता अभियानांतर्गत,
स्पर्धेचे आयोजन, तपासणी, निकाल व सोहळा याबाबत खालील कोष्टकामध्ये नमूद केलेला कालावधी विचारात घेण्यात यावा.
--------------------------------------------------------------
| अ.क्र. | स्पर्धेचे नाव | कालावधी |
| १. | उत्कृष्ट प्रभाग स्पर्धा | दि. ०१/१२/२०२१ ते १०/१२/२०२१ |
| २. | जिल्हा परिषद गट स्तर स्पर्धा | दि. ११/१२/२०२१ ते १०/०१/२०२२ |
| ३. | जिल्हा स्तर स्पर्धा | दि. ११/०१/२०२२ ते ३०/०१/२०२२ |
| ४. | विभाग स्तर स्पर्धा | दि. ०१/०२/२०२२ ते २८/०२/२०२२ |
--------------------------------------------------------------