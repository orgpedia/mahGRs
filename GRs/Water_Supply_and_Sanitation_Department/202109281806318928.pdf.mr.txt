# Page 1
“मीत्रा” संस्थेस शासनाच्या पाणी पुरवठा स्वच्छता विभागाची राज्यस्तरीय प्रशिक्षण संस्था घोषित करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः आस्था-४९२१/प्र.क्र.२०९/पापु-०१
७ वा मजला, गोकुळदास तेजपाल रुग्णालय इमारत,
क्रॉफर्ड मार्केट जवळ, लोकमान्य टिळक मार्ग, मंत्रालय, मुंबई -४०० ००१
तारीख: २८ सप्टेंबर, २०२१.
वाचा : १) शासन निर्णय सामान्य प्रशासन विभाग क्रमांक: टीआरएन-०९/प्र.क्र.३९/०९/१२-अ, दिनांक २३ सप्टेंबर, २०११ २) शासन निर्णय क्रमांकः मजीप्रा-२०१२/प्र.क्र.१४३/पापु-२३, दिनांक २१ मे, २०१२ ३) महाराष्ट्र पर्यावरण अभियांत्रिकी प्रशिक्षण आणि संशोधन संस्था (मीत्रा) यांचा प्रस्ताव क्र.
मीत्रा/तांशा-२ / प्रशिक्षण/५४६/२०२१, दिनांक ५ ऑगस्ट, २०२१
प्रस्तावना : महाराष्ट्र पर्यावरण अभियांत्रिकी प्रशिक्षण आणि संशोधन संस्था (मीत्रा) ही महाराष्ट्र शासनाच्या पाणी पुरवठा व स्वच्छता विभागांतर्गत महाराष्ट्र जीवन प्राधिकरणाच्या मालकीची एक प्रशिक्षण संस्था म्हणून कार्यरत आहे. मीत्राच्या शाश्वत परिचलनासाठी मीत्रा ही संस्था राज्य शासनाच्या पाणी पुरवठा व स्वच्छता विभागाची राज्यस्तरीय प्रशिक्षण संस्था म्हणून घोषित करण्याची बाब शासनाच्या विचाराधीन होती.
शासन निर्णय : राज्य प्रशिक्षण धोरणाच्या अनुषंगाने पाणी पुरवठा व स्वच्छता विभागासाठी, महाराष्ट्र पर्यावरण अभियांत्रिकी प्रशिक्षण आणि संशोधन संस्था (मीत्रा) ही संस्था पाणी पुरवठा व स्वच्छता विभागांतर्गत नाशिक येथे महाराष्ट्र जीवन प्राधिकरणाच्या अंतर्गत कार्यरत आहे. सदर संस्थेच्या शाश्वत परिचलनासाठी मीत्रा ही संस्था राज्य शासनाच्या पाणी पुरवठा व स्वच्छता विभागाची राज्यस्तरीय प्रशिक्षण संस्था म्हणून घोषित करण्यात येत आहे.
सदर संस्था महाराष्ट्र राज्याच्या प्रशिक्षण धोरणानुसार कार्य करेल. सदर संस्थेचे प्रशिक्षणाचे कामकाज विभागाच्या तसेच विभागाच्या अधिनस्त संस्थाच्या मुळ तांत्रिक कामकाजाशी संबंधित असेल. या तांत्रिक प्रशिक्षण कार्यक्रमासाठी वार्षिक प्रशिक्षण आराखडा तयार करण्यात येईल. तसेच सदर प्रशिक्षणाचे दर हे राज्य प्रशिक्षण धोरणाच्या प्रशिक्षण दरानुसार असतील.
# Page 2
शासन निर्णय क्रमांकः आस्था-४९२१/प्र.क्र.२०९/पापु-०१
सदर शासन निर्णय सामान्य प्रशासन विभागाच्या अनौपचारीक संदर्भ क्र.१०/२२१ साप्रवि/ १२ अ यांच्या सहमतीने निर्गमित करण्यात येत आहे.
# Page 3