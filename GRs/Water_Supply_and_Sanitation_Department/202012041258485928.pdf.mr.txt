# Page 1
राष्ट्रीय ग्रामीण पेयजल कार्यक्रमातंर्गत मौजे शाहुपुरी (निमशहरी) (ता. जि. सातारा ) येथील पाणी पुरवठा योजनेच्या सुधारीत अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: ग्रापापु - २०१९/प्र.क्र.२४५/पापु-१७
७ वा मजला, गोकुलदास तेजपाल रुग्णालय संकुल,
लोकमान्य टिळक मार्ग, मंत्रालय, मुंबई - ४०० ००१
दिनांक:०४ डिसेंबर, २०२०.
वाचा :
१) शासन निर्णय क्रमांक : पापुयो-२११४/प्र.क्र.२६/पापु-१७, दिनांक १९/०८/२०१४.
२) मुख्य अभियंता, जल व्यवस्थापन, महाराष्ट्र जीवन प्राधिकरण, ठाणे यांचे मुळ तांत्रिक मान्यता आदेश दिनांक १६/०७/२०१४.
३) शासन पत्र क्रमांक पापुयो-२११५/प्र.क्र.२५/पापु-१७, दिनांक ०९/०३/२०१६.
४) मुख्य अभियंता, महाराष्ट्र जीवन प्राधिकरण, प्रादेशिक विभाग, पुणे यांचे सुधारीत तांत्रिक मान्यता आदेश दिनांक २८/०८/२०१९.
५) मुख्य अभियंता, महाराष्ट्र जीवन प्राधिकरण, प्रादेशिक विभाग, पुणे यांचे पत्र जा.क्र. मु.अ.(पुणे)/ तांशा-२/६००, दिनांक २९/०३/२०१९.
प्रस्तावना : मौजे शाहुपुरी (निमशहरी ) ( ता. जि. सातारा) येथील पाणी पुरवठा योजनेच्या अंदाजपत्रकास संदर्भीय क्रमांक १ येथील शासन निर्णयान्वये मुळ प्रशासकीय मान्यता प्रदान केली आहे. संदर्भ क्रमांक २ अन्वये मुख्य अभियंता, जल व्यवस्थापन, महाराष्ट्र जीवन प्राधिकरण, ठाणे यांनी मुळ अंदाजपत्रकास तांत्रिक मान्यता प्रदान केली आहे. संदर्भ क्रमांक ३ अन्वये योजनेच्या कामाच्या जादा दराच्या निविदेस कार्योत्तर मान्यता प्रदान करण्यात आली आहे. तदनंतर, मुख्य अभियंता, महाराष्ट्र जीवन प्राधिकरण, प्रादेशिक विभाग, पुणे यांनी संदर्भ क्रमांक ४ अन्वये प्रस्तुत योजनेच्या अंदाजपत्रकास सुधारीत तांत्रिक मान्यता दिली आहे. त्यानुसार, मुख्य अभियंता, महाराष्ट्र जीवन प्राधिकरण, प्रादेशिक विभाग, पुणे यांनी प्रस्तुत नळ पाणी पुरवठा योजनेच्या आराखडयास व अंदाजपत्रकास सुधारित प्रशासकीय मान्यता देण्याचा प्रस्ताव संदर्भाधिन पत्र क्रमांक ५ अन्वये शासनास सादर केला होता. सदर सुधारित अंदाजपत्रकास नियोजन विभाग व वित्त विभागाच्या व्यय अग्रक्रम समितीने मान्यता दिलेली आहे.
तद्नुषंगाने प्रस्तुत योजनेच्या आराखडयास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः ग्रापापु - २०१९/प्र.क्र.२४५/पापु-१७ शासन निर्णय : राष्ट्रीय ग्रामीण पेयजल कार्यक्रमांतर्गत मौजे शाहुपुरी (निमशहरी) (ता.जि. सातारा) येथील नळ पाणी पुरवठा योजनेच्या रुपये ४२९८.४८ लक्ष (ढोबळ) ( अक्षरी बेचाळीस कोटी अठ्ठयाण्णव लक्ष अठ्ठेचाळीस हजार फक्त ) एवढ्या सुधारित किंमतीच्या अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१. उपरोक्त नमुद सुधारित किंमतीत उर्वरित सर्व तीन महिन्यात पूर्ण करावीत.
२. या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३. ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, महाराष्ट्र जीवन प्राधिकरण, सातारा यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत / जिल्हा परिषद / महाराष्ट्र जीवन प्राधिकरण जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, महाराष्ट्र जीवन प्राधिकरण व संबंधित ग्रामपंचायतचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
४. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषद / महाराष्ट्र जीवन प्राधिकरणास शासनाकडून कोणतीही मदत मिळणार नाही.
५. १०० टक्के नळ जोडणीबाबत आवश्यक ते नियोजन ग्रामपंचायतीकडून करण्यात यावे.
६. जल जीवन मिशनच्या दृष्टीने आतापर्यंत दिलेल्या नळ जोडणीची नोंद तपासणे व यापूढे देण्यात येणाऱ्या नळ जोडणीबाबत IMIS वर माहिती वेळेत नोंदविणे आवश्यक आहे.
७. सदर योजना पुर्ण झाल्यावर स्थानिक स्वराज्य संस्थेने (संबधित ग्रामपंचायत/ जिल्हा परिषद/महाराष्ट्र जीवन प्राधिकरण ) योजना हंस्तातरित करुन घेणे बंधनकारक राहील. तसेच योजनेचे लेखे बंद करण्यात यावेत.
८. सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम
पृष्ठ ४ पैकी २
# Page 3
शासन निर्णय क्रमांकः ग्रापापु - २०१९/प्र.क्र.२४५/पापु-१७ राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/जिल्हा परिषद / महाराष्ट्र जीवन प्राधिकरण यांची राहील.
९. हगणदारीबाबतच्या प्रचलित धोरणानुसार कार्यवाही करण्यात यावी.
१०.प्रस्तुत योजना कोणत्याही परिस्थितीत पुनर्सुधारीत केली जाणार नाही याची जबाबदारी जिल्हा परिषद / महाराष्ट्र जीवन प्राधिकरणाची राहील.
११.योजनेची कामे विहित कालमर्यादेत पुर्ण होण्याच्या दृष्टीने व वाढीव कामांची आवश्यकता पाहता मूळ योजनेचे काम करीत असलेल्या ठेकेदाराची तयारी असल्यास वाढीव कामे त्याचेकडून करण्यात यावीत. अन्यथा स्वतंत्र निविदा काढण्यात याव्यात.
०२. या योजनेच्या सुधारित किंमतीतील वाढीव खर्च रुपये ११६६.७२ लक्ष (अक्षरी रुपये अकरा कोटी सहासष्ट लक्ष बहात्तर हजार फक्त) हा मागणी क्रमांक वाय-०२, २२१५ पाणी पुरवठा व स्वच्छता, १०२ ग्रामीण पाणी पुरवठा कार्यक्रम, राष्ट्रीय ग्रामीण पेयजल कार्यक्रम ( राज्य हिस्सा ) ( २२१५ २०७१ ) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
०३. प्रस्तुत योजनेस सुधारीत प्रशासकीय मान्यता ही नियोजन विभागाच्या अनौसं क्र. ५१/१४४३, दिनांक ०७/०९/२०२० व वित्त विभागाच्या अनौसं क्रमांक २०१/व्यय-३, दिनांक २२/०९/२०२० नुसार व वित्त विभागाच्या व्यय अग्रकम समितीच्या दिनांक १९.१०.२०२० रोजीच्या बैठकीच्या इतिवृत्तातील निर्देशानुसार देण्यात येत आहेत.
# Page 4