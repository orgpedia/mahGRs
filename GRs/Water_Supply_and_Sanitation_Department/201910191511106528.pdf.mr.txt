# Page 1
भूजल सर्वेक्षण आणि विकास यंत्रणेमधील अस्थायी पदांना दिनांक ०१/१०/२०१९ ते २९/०२/२०२० पर्यंत पुढे चालू ठेवण्यास मंजूरी देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: आपना-०२१९/प्र.क्र.१४९/पापु-१५
सातवा मजला, गोकुळदास तेजपाल रूग्णालय इमारत संकुल,
क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई ४०० ००१.
तारीख: १९ ऑक्टोबर, २०१९
वाचा: १) शासन निर्णय, वित्त विभाग, क्रमांकः पदनि-२०१६/प्र.क्र.८/१६/आ.पु.क., दिनांक ११/०९/२०१९ २) शासन निर्णय, पाणी पुरवठा व स्वच्छता विभाग, क्रमांकः आपना-०२१८/प्र.क्र.२७३/पापु १५, दिनांक २८/०३/२०१९ ३) संचालक, भूजल सर्वेक्षण आणि विकास यंत्रणा, पुणे यांचे पत्र क्रमांकः प्रशासन/आस्था २/प्र.क्र.०१/अस्थायी पदे/मुदतवाढ/२०१९-२०/४६९/२०१९, दिनांक ०३/१०/२०१९
प्रस्तावना:
पाणी पुरवठा व स्वच्छता विभागाच्या दिनांक ०४/०२/२००५ च्या शासन निर्णयान्वये या विभागाच्या अधिपत्याखालील भूजल सर्वेक्षण आणि विकास यंत्रणेमधील पदांचा आढावा घेऊन सुधारीत आकृतीबंध मंजूर करण्यात आलेला आहे. भूजल सर्वेक्षण आणि विकास यंत्रणेमधील २७३ पदे ही अस्थायी पदे म्हणून ठरविण्यात आलेली असून, भूजल सर्वेक्षण आणि विकास यंत्रणेतील पदांच्या आढाव्यानंतर शिल्लक राहिलेल्या पदांपासून या खात्याकडे पाणी पुरवठा विषयाच्या सोपविलेल्या योजना, यंत्रसामुग्री इत्यादी राबविण्यासाठी व कामाची निकड लक्षात घेऊन, अस्थायी पदांना मुदतवाढ देण्याची विनंती संदर्भाधीन क्रमांक ३ येथील पत्रान्वये संचालक, भूजल सर्वेक्षण आणि विकास यंत्रणा, पुणे यांनी शासनास केली आहे.
पाणी पुरवठा व स्वच्छता विभागाच्या अधिपत्याखालील भूजल सर्वेक्षण आणि विकास यंत्रणेमधील लेखाशिर्ष "४४०२ भांडवली खर्च" मधील ९१ अस्थायी पदांना व लेखाशिर्ष "२७०२
# Page 2
शासन निर्णय क्रमांक: आपना-०२१९/प्र.क्र.१४९/पापु-१५
लघुपाटबंधारे" मधील १८२ अशा एकूण २७३ अस्थायी पदांना संदर्भाधीन क्रमांक २ येथील शासन निर्णयान्वये दिनांक ०१/०३/२०१९ ते ०३/०९/२०१९ पर्यंत पुढे चालू ठेवण्यास मान्यता देण्यात आली आहे.
संदर्भाधीन क्रमांक १ येथील वित्त विभागाच्या शासन निर्णयानुसार दिनांक ०१/१०/२०१९ ते दिनांक २९/०२/२०२० पर्यंत अस्थायी पदांना मुदतवाढ देण्याचे अधिकार प्रशासकीय विभागांना प्रदान करण्यात आले आहेत. संचालक, भूजल सर्वेक्षण आणि विकास यंत्रणा, पुणे यांनी अस्थायी पदांना मुदतवाढ देण्यासाठी नमूद केलेली कारणे व वित्त विभागाच्या संदर्भाधीन क्रमांक १ येथील शासन निर्णयातील तरतूदी विचारात घेता भूजल सर्वेक्षण आणि विकास यंत्रणेमधील २७३ अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय:
प्रस्तावनेत नमूद केलेली वस्तुस्थिती व भूजल सर्वेक्षण आणि विकास यंत्रणेमधील कामाची निकड विचारात घेऊन भूजल सर्वेक्षण आणि विकास यंत्रणेच्या आस्थापनेवरील २७३ अस्थायी पदांना दिनांक ०१/१०/२०१९ ते दिनांक २९/०२/२०२० पर्यंत पुढे चालू ठेवण्यास या शासन निर्णयान्वये मंजूरी देण्यात येत आहे.
संचालक, भूजल सर्वेक्षण आणि विकास यंत्रणा, पुणे यांच्या आस्थापनेवरील “परिशिष्ट-अ” मध्ये दर्शविलेल्या २७३ अस्थायी पदांना खालील अटी व शर्तींच्या अधीन राहून पुढे चालू ठेवण्यास मान्यता देण्यात येत आहे.
१) कार्यकारी पदे वगळून अन्य अस्थायी पदे सहा महिन्यांपेक्षा अधिक काळ रिक्त नसल्याच्या धारणेच्या अधीन राहून, सदर मुदतवाढ देण्यात येत आहे.
२) अस्थायी पदे ज्या कारणास्तव, ज्या अटी व शर्तींच्या अधीन राहून मंजूर केली आहेत, त्यांचे पालन करण्यात यावे.
३) अधिसंख्य पदावरील अधिकारी / कर्मचारी यांना जसजसे इतर पदांवर ज्या दिनांकापासून सामावून घेतले जाईल, त्या दिनांकापासून तसतशी अधिसंख्य पदे आपोआप रद्द होतील.
उपरोक्त अस्थायी पदांसाठी होणारा खर्च “परिशिष्ट-ब” मध्ये दर्शविलेल्या लेखाशिर्षामधून त्या लेखाशिर्षाखाली सन २०१९-२० या वर्षी मंजूर असलेल्या तरतूदीमधून भागविण्यात यावा.
पृष्ठ ६ पैकी २
# Page 3
शासन निर्णय क्रमांक: आपना-०२१९/प्र.क्र.१४९/पापु-१५
प्रस्तुत शासन निर्णय, वित्त विभागाच्या शासन निर्णय क्रमांक, पदनि-२०१६/प्र.क्र.८/१६/ आ.पु.क., दिनांक ११/०९/२०१९ अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.
# Page 4
# Page 5
# Page 6