# Page 1
मौ. खासगाव ता. जाफ्राबाद जि. जालना येथील नळ पाणी पुरवठा योजनेच्या सुधारीत अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः पापुयो-२०१८/प्र.क्र.१२३/पापु १८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:०६ सप्टेंबर, २०१८
वाचा
१) ग्रामपंचायत खासगाव (ता. जाफ्राबाद जि. जालना ) यांचे मूळ अंदाजपत्रकास प्रशासकीय मान्यतेचा ठराव क्र.२, दि.०२/१०/२०१२.
२) कार्यकारी अभियंता, ग्रामीण पाणी पुरवठा विभाग, जिल्हा परिषद, जालना यांचे मूळ तांत्रिक मान्यता आदेश क्र.६७८ दिनांक ०३/१२/२०१४ ३) ग्राम पंचायत, खासगाव (ता. जाफ्राबाद जि. जालना ) यांचा सुधारीत योजना करणेबाबतचा ठराव क्र.४ दिनांक १२/१२/२०१७ ४) कार्यकारी अभियंता, ग्रामीण पाणी पुरवठा विभाग, जिल्हा परिषद, जालना यांची सुधारीत तांत्रिक मंजूरी रजीस्टर क्र. ७६६ दि. ०८/०१/२०१८.
५) मुख्य कार्यकारी अधिकारी, जिल्हा परिषद, जालना यांचे पत्र क्र. जिपजा/ग्रापापूवि/ तांशा/कावि/२०१८ दिनांक ०५/०५/२०१८.
प्रस्तावना:
राष्ट्रीय ग्रामीण पेयजल कार्यक्रमातंर्गत मौजे. खासगाव ता. जाफ्राबाद जि. जालना येथील नळ पाणी पुरवठा योजनेस ग्रामपंचायत, मौजे खासगाव (ता. जाफ्राबाद जि. जालना) यांनी संदर्भ क्र.१ येथील ठरावान्वये मूळ प्रशासकीय मान्यता प्रदान केली आहे. सदर योजनेच्या रु.१,७३,०२,६००/-(ढोबळ) किमतीच्या अंदाजपत्रकास कार्यकारी अभियंता, ग्रामीण पाणी पुरवठा विभाग, जिल्हा परिषद, जालना यांनी संदर्भीय क्र.२ अन्वये मूळ तांत्रिक मान्यता प्रदान केली आहे. तथापी सदर योजनेच्या कामात वाढ झाल्यामुळे योजनेच्या खर्चात वाढ झाली. त्यानुषंगाने, ग्रामपंचायत मौजे खासगाव ता. जाफ्राबाद जि. जालना यांनी संदर्भ क्र. ३ अन्वये योजना सुधारित करण्याबाबत ठराव करण्यात आला. त्यानुसार कार्यकारी अभिंयता, ग्रामीण पाणी पुरवठा विभाग, जिल्हा परिषद, जालना यांनी संदर्भ क्र.४ अन्वये प्रस्तुत योजनेच्या रु.१,८९,९७,६००/- (ढोबळ ) किमंतीच्या प्रस्तावास सुधारित तांत्रिक मान्यता प्रदान केली. परिणामी मुख्य कार्यकारी अधिकारी, जिल्हा परिषद, जालना यांनी प्रस्तुत नळ पाणी पुरवठा योजनेच्या आराखड्यास व अंदाजपत्रकास सुधारित प्रशासकीय मान्यता देण्याचा प्रस्ताव संदर्भाधिन पत्र क्र.५ अन्वये शासनास सादर केला होता. तद्नुषंगाने प्रस्तुत योजनेच्या आराखड्यास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधिन होती.
# Page 2
शासन निर्णय क्रमांकः पापुयो - २०१८/प्र.क्र.१२३/पापु १८
शासन निर्णय: मौजे.खासगाव ता. जाफ्राबाद जि. जालना या या नळ नळ पाणी पाणी पुरवठा योजनेच्या रु.१,८९,९७,६००./-(ढोबळ) (अक्षरी रुपये एक कोटी एकोणनव्वद लक्ष सत्यानव्व हजार सहाशे फक्त) एवढ्या सुधारित किंमतीच्या अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१. या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देताना नमूद केलेल्या अटी व शर्तीचे काटेकोरपणे पालन करण्यात यावे.
२. ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद, जालना यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतीचे अधिकारी व कंत्राटदार यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
३. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत मिळणार नाही.
४. सदर योजनेची कामे पूर्ण झालेली असल्याने, योजनेची चाचणी घेतल्यानंतर योजना स्थानिक स्वराज्य संस्थेकडे (संबधित ग्रामपंचायत/जिल्हा परिषद) योजना हंस्तातरित करुन, योजनेचे लेखे बंद करण्यात यावेत.
५. हगणदारीबाबतच्या प्रचलित धोरणानुसार कार्यवाही करण्यात यावी.
६. तांत्रिक फेरबदलाप्रमाणे सुधारित योजनेची उर्वरित कामे करणे संबंधित ठेकेदाराला बंधनकारक राहील.
७. प्रस्तुत योजना कोणत्याही परिस्थितीत पुनसुधारीत केली जाणार नाही याची जबाबदारी जिल्हा परिषदेची राहील.
२. या योजनेच्या सुधारित किंमतीतील वाढीव खर्च रु.२४,६५,७८६/- (ढोबळ) (अक्षरी रुपये चोवीस लाख पासष्ट हजार सातसे शयांसी फक्त) हा राष्ट्रीय ग्रामीण पेयजल कार्यक्रमा
खालील राज्य हिश्श्यातून / जिल्हा नियोजन मंडळाकडून/किमान गरजा कार्यक्रमांतर्गत उपलब्ध होणा-या निधीतून करण्यात यावा.
पृष्ठ ३ पैकी २
# Page 3
शासन निर्णय क्रमांकः पापुयो - २०१८/प्र.क्र.१२३/पापु १८
३. प्रस्तुत योजनेस सुधारीत प्रशासकीय मान्यता ही वित्त विभागाच्या दिनांक १७/०४/२०१५ च्या क्र.विअप्र-२०१३/प्र.क्र.३०/२०१३/विनियम, भाग-२ या शासन निर्णयातील भाग पहिला, उपविभाग-३ मधील अ.क्र.६(सहा) परिच्छेद क्र.२७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहेत.