# Page 1
पाणी पुरवठा व स्वच्छता विभागांतर्गत राबविण्यात येणा-या ग्रामीण नळ पाणी पुरवठा योजनांच्या पाणी आरक्षणाबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापाधो १११८/प्र.क्र.१९/पापु-०७
गोकुळदास तेजपाल रुग्णालय संकुल, ७ वा मजला
लोकमान्य टिळक मार्ग, मंत्रालय, मुंबई ४०० ००१
तारीख: ८ ऑगस्ट, २०१८
वाचा १) शासन निर्णय क्रमांकः ग्रापाधो-१११५/प्र.क्र.९२/पापु-०७, दिनांक ०७ मे,२०१६.
२) शासन निर्णय क्रमांकः मुपेयो-२०१७/प्र.क्र. ९१/पापु १९, दिनांक १६ सप्टेंबर,२०१७.
३) शासन निर्णय क्रमांक: बिसिंआ २०१७/(३५५/१७)/सिं.व्य.(धो), दिनांक ३० जानेवारी, २०१८.
प्रस्तावना ग्रामीण पाणी पुरवठा योजनांसाठी जलसंपदा विभागाच्या अखत्यारीतील पाणी साठयांचे स्रोत म्हणून वापर करावयाचा असल्यास, त्याकरिता सदर विभागाकडील पाणी आरक्षणाच्या मंजूरीची आवश्यकता राहणार नाही असा निर्णय मंत्रिमंडळाच्या दि.१६.५.२०१७ च्या बैठकीत घेण्यात आला होता.
या निर्णयाच्या अनुषंगाने विभागाकडून दि.१६.९.२०१७ रोजी शासन निर्णय निर्गमित करण्यात आला आहे. सदर दि.१६.९.२०१७ च्या शासन निर्णयातील तरतूदी या मुख्यमंत्री ग्रामीण पेयजल कार्यक्रमातील ज्या योजना महाराष्ट्र जीवन प्राधिकरणामार्फत राबविल्या जातात, केवळ अशाच योजनांना लागू आहेत.
त्यामुळे या विभागामार्फत जलस्वराज्य-२, राष्ट्रीय ग्रामीण पेयजल कार्यक्रमांतर्गत महाराष्ट्र जीवन प्राधिकरण/जिल्हा परिषदांमार्फत घेण्यात येणारे प्रकल्प तसेच मुख्यमंत्री ग्रामीण पेयजल कार्यक्रमांतर्गत जिल्हा परिषदांमार्फत राबविण्यात येणा-या नळ पाणी पुरवठा योजनांसाठी सुध्दा पाणी आरक्षणाच्या पूर्व मंजूरीची आवश्यकता नसावी, असा निर्णय मंत्रिमंडळाच्या दि. १९.०७.२०१८ रोजीच्या बैठकीत घेण्यात आला आहे. मंत्रीमंडळाच्या उक्त निर्णयास अनुसरुन आवश्यक सूचना निर्गमित करण्याची बाब शासनाच्या विचाराधीन होती.
शासन निर्णय प्रस्तावनेत नमूद केलेली वस्तुस्थिती विचारात घेऊन पाणी पुरवठा व स्वच्छता विभागांतर्गत राबविण्यात येणा-या राष्ट्रीय ग्रामीण पेयजल कार्यक्रम, जलस्वराज व मुख्यमंत्री ग्रामीण पेयजल कार्यक्रमाकरिता जलसंपदा विभागाच्या अखत्यारीतील पाणी साठयांचा स्त्रोत म्हणून वापर करावयाचा असल्यास, त्याकरिता जलसंपदा विभागाकडील पाणी आरक्षणाच्या पूर्वमंजुरीची आवश्यकता राहणार नाही, असा निर्णय घेण्यात आला आहे.
सदर शासन निर्णय मंत्रीमंडळाच्या दिनांक १९.०७.२०१८ रोजीच्या बैठकीत घेण्यात आलेल्या निर्णयास अनुसरुन, तसेच वित्त विभागाच्या अनौ. संदर्भ क्र. १९५/२०१८ अन्वये मिळालेल्या मान्यतेने निर्गमित करण्यात येत आहे.
# Page 2
शासन निर्णय क्रमांकः ग्रापाधो १११८/प्र.क्र.१९/पापु-०७