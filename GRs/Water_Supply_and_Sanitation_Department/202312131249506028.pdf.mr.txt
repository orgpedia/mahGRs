# Page 1
गोकुळदास तेजपाल रुग्णालय संकुल येथील पाणी पुरवठा व स्वच्छता विभागाच्या सातवा, आठवा मजला व पोटमाळा येथील कार्यालयीन जागेची साफसफाई करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: स्वच्छता-२०२२/प्र.क्र.०५/पापु-०२
७ वा मजला, गोकुळदास तेजपाल रुग्णालय संकुल,
लोकमान्य टिळक मार्ग, मंत्रालय, मुंबई - ४०० ००१
दिनांक: १३ डिसेंबर, २०२३.
प्रस्तावना :
पाणी पुरवठा व स्वच्छता विभागाचे नुतनीकरण व दुरुस्तीचे काम सुरु आहे. त्यामुळे धुळ व कचरा मोठया प्रमाणात निर्माण होत आहे. तसेच वातावरणातील बदलामुळेही हवेद्वारे धुळ विभागात सर्वत्र पसरत आहे. त्यामुळे टेबल, खुर्ची, संगणक, प्रिंटर्स व फायली यावर धुळ साचुन खराब होण्याची शक्यता नाकारता येत नाही. याचबरोबर विभागात जल जीवन मिशन व स्वच्छ भारत मिशन हे कार्यक्रम राबविण्याची प्रक्रीया सुरु आहे. या अंतर्गत मा. प्रधान सचिव महोदय यांच्या अध्यक्षतेखाली वारंवार विभागातील वरिष्ठ अधिकारी यांच्यासमवेत बैठका, प्रकल्पाचे सादरीकरण व चर्चासत्र सुरु आहेत.
वरील परिस्थितीमध्ये स्वच्छतेचा भाग म्हणून काही कालावधीसाठी विभागात स्वच्छता व्यवस्थित ठेवणे आवश्यक झाले आहे. सद्यस्थितीत सुरु असलेली स्वच्छतेची कामे अपुरी किंवा असमाधानकारक ठरत असल्याने व अशा ठिकाणी वरिष्ठ स्तरावरच्या बैठका किंवा नियोजनबध्द कामकाज करणे शक्य होणार नसल्यामुळे विभागामार्फत / विभागाअंतर्गत स्वतंत्ररित्या स्वच्छतेकरीता खाजगी एजन्सीची नेमणूक करण्याची बाब शासनाच्या विचाराधीन होती.
शासन निर्णय : पाणी पुरवठा व स्वच्छता विभागामध्ये ७ व ८ वा मजला येथे विभागामधील दोन भा.प्र.से. दर्जाचे अधिकारी यांचे दालन कार्यरत आहेत. त्यांचे दालन, विभागामधील नुतनीकरण झालेली जागा, सुरु असलेले नुतनिकरण व वरील इतर क्षेत्रफळ पाहता स्वच्छता करण्यास साधारणत: चार कर्मचाऱ्यांची (आवश्यकतेनुसार कर्मचाऱ्यांची संख्या कमी-जास्त करण्यास) नेमणूक करण्यास प्रशासकीय मान्यता देण्यात येत आहे. त्याप्रमाणे खालील कामे व त्याअनुषंगाने सेवा व सुविधा पुरविण्याची आवश्यकता आहे.
# Page 2
शासन निर्णय क्रमांकः स्वच्छता २०२२/प्र.क्र.०५/पापु-०२ मा.प्रधान सचिव व इतर अधिकाऱ्यांच्या दालनातील तसेच मिटींग हॉलची संपूर्ण सफाई
(उदा. लादी झाडणे, धुणे व पुसणे, इ.) दिवसातून दोनदा करणे तसेच दालनातील टेबल
खुर्ची व इतर उंची फर्निचर त्यांच्या आवश्यकतेनुसार गरजेचे असलेल्या द्रावणाने किंवा
त्यांना पॉलिश करणे.
मा.प्रधान सचिव व सह सचिव यांचे प्रसाधन गृहे दिवसांतून दोनदा स्वच्छ ठेवणे.
सर्व कार्यासनांतील जमीन व टेबल खुर्ची, कम्प्युटर प्रिंटर इ. दिवसांतुन एकदा म्हणजे
सकाळी पाण्याने साफ करणे.
मा. प्रधान सचिव / इतर अधिकाऱ्यांच्या दालनातील सोफा, गालिचे, खुर्च्या, इ. व्हॅक्यूम
क्लिनरने साफ करुन घेणे.
विभागातील सर्व खिडक्या, तावदाने पंखे छत इ. १५ दिवसांतून एकदा साफ करणे.
कर्मचाऱ्यांची प्रसाधनगृहे (महिला व पुरुष) दिवसांतून दोन वेळा साफ करणे. एकदा
हार्पिक टाकून स्वच्छ धुणे. डांबरगोळया व इतर सुविधा आवश्यकतेनुसार पुरविणे.
विभागाच्या छन्न मार्गातील प्रधान सचिव यांचे दालनासमोरील व पोटमाळयावरील
मोकळया जागेतील लादी, फरशी स्वच्छ करणे दररोज दोन वेळा.
• विभागा अंतर्गत अभिलेख कक्षाची स्वच्छता ठेवणे.
०२. उद्योग, उर्जा व कामगार विभागाच्या खरेदी धोरणानुसार Gem पोर्टलद्वारे निविदा प्राप्त
करून पात्र संस्थेची निवड करण्यात येईल व यासाठी येणारा अंदाजे रु.१३,२०,००० /- खर्च हा जल
जीवन मिशन कार्यक्रमाअंतर्गत सहाय्यकृत निधीमधुन भागविण्यात येईल.
# Page 3