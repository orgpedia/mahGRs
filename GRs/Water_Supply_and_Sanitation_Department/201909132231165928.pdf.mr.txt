# Page 1
महाराष्ट्र सुजल व निर्मल अभियानांतर्गत प्रशासकीय मंजूरी देण्यात आलेल्या पाणी पुरवठा व मलनि:स्सारण योजनांना अनुदान वितरीत करण्याबाबत.
देऊळगांव राजा नगर परिषद, जि. बुलडाणा.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुनिअ २०१४/प्र.क्र.२०६/भाग-१/पापु.२२
गोकुळदास तेजपाल रुग्णालय संकुल इमारत, लोकमान्य टिळक मार्ग, मंत्रालय, मुंबई ४००००१ तारीख :- १३ सप्टेंबर, २०१९
वाचा : १. शासन निर्णय, पाणी पुरवठा व स्वच्छता विभाग, क्र. नापापु-२००८/प्र.क्र.१/पापु-२२,दि. २२.१०.२००८ २. शासन निर्णय, पाणी पुरवठा व स्वच्छता विभाग,क्र.नापापु-२००८/प्र.क्र.१९८/पापु-२२, दि.२३.१२.२००८ ३. शासन निर्णय, पाणी पुरवठा व स्वच्छता विभाग, क्र.सुनिअ-२०१३/प्र.क्र.९२/पापु-२२,दि.१६.०५.२०१३ ४. मुख्य अभियंता (ना.व ग्रा.) महाराष्ट्र जीवन प्राधिकरण, ठाणे यांचे पत्र क्र. मजीप्रा/मु.अ.(नावग्रा)/तांशा-१/ ३८७२, दिनांक २६.११.२०१३ ५. शासन निर्णय, पाणी पुरवठा व स्वच्छता विभाग, क्र.सुनिअ-२०१४/प्र.क्र.२०६/पापु-२२,दि.२५.०६.२०१४ ६. शासन निर्णय, पाणी पुरवठा व स्वच्छता विभाग, क्र.सुनिअ-२०१४/प्र.क्र.२०६/पापु-२२,दि.२३.०२.२०१६ ७. शासन निर्णय, पाणी पुरवठा व स्वच्छता विभाग,क्र.सुनिअ-२०१४/प्र.क्र.२०६/पापु-२२,दि.२४.०७.२०१७ ८. मुख्य अभियंता, महाराष्ट्र जीवन प्राधिकरण प्रादेशिक विभाग, अमरावती यांचे पत्र क्र.मुअ/मजीप्रा/अम/ /रेचिशा/तांमं/११६५/२०१८, दिनांक ११.०५.२०१८ ९. शासन निर्णय, पाणी पुरवठा व स्वच्छता विभाग, क्र.सुनिअ-२०१४/प्र.क्र.२०६/पापु-२२,दि.२७.०६.२०१८ १०. मुख्याधिकारी, नगर परिषद, देऊळगांव राजा यांचे पत्र क्र. नपदे/७७३/१८, दिनांक ०४.०९.२०१८ ११. वित्त विभाग, शासन परिपत्रक क्र. अर्थसं-२०१९/प्र.क्र.४४/ अर्थ-३, दिनांक १ एप्रिल, २०१९ १२. वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दिनांक ८ जुलै, २०१९
प्रस्तावना :
शासन निर्णय, दि.२२ ऑक्टोबर, २००८ अन्वये नागरी पाणीपुरवठा, मलनि:सारण, शौचालय बांधकाम व घनकचरा व्यवस्थापनासंदर्भात पर्याप्त, गुणवत्तापूर्ण सेवा, किफायतशीर सेवाशुल्कामध्ये उपलब्ध करुन देणे व विविध तांत्रिक, आर्थिक व व्यवस्थापकीय सुधारणा करण्याचे उदद्दीष्ट निर्धारीत करुन महाराष्ट्र सुजल व निर्मल अभियान राबविण्यात येत आहे. राज्यातील सर्व नागरीकांना पाणी पुरवठा व मलनि:सारणाच्या सर्वव्यापक सुविधा निश्चितपणे उपलब्ध करुन देणे असा महाराष्ट्र सुजल व निर्मल अभियानाचा मुख्य उद्देश आहे.
# Page 2
शासन निर्णय क्रमांकः सुनिअ २०१४/प्र.क्र.२०६/भाग-१/पापु.२२ २. महाराष्ट्र सुजल व निर्मल अभियानांतर्गत, शासन निर्णय, दि. २७.०६.२०१८ अन्वये देऊळगांव राजा, जि.
बुलढाणा पाणी पुरवठा योजनेतील रु.१५,५५,६२,५४७/- इतक्या रक्कमेच्या ढोबळ किंमतीस भांडवली कामांना सुधारित प्रशासकीय मान्यता देण्यात आली आहे. मुख्य अभियंता, महाराष्ट्र जीवन प्राधिकरण प्रादेशिक विभाग, अमरावती यांनी संदर्भ क्र.८ अन्वये देऊळगांव राजा शहर पाणी पुरवठा योजनेच्या एकूण रुपये १५,५५,६२,५४७/ इतक्या ढोबळ किंमतीच्या भांडवली कामास तांत्रिक मान्यता दिली आहे. त्यानुसार, देऊळगांव राजा शहर पाणी पुरवठा योजनेस रुपये १४,००,०६,२९२/- इतके शासकीय अनुदान अनुज्ञेय असून नगर परिषदेने स्वहिश्श्यापोटी रुपये १,५५,५६,२५५/- बँक खात्यात जमा करणे आवश्यक आहे. देऊळगांव राजा नगर परिषदेने स्वहिश्श्याची संपुर्ण रक्कम संबंधित बँक खात्यामध्ये जमा केली असून संदर्भ क्र.५,६ व ७ येथील शासन निर्णयान्वये एकूण रु.१०,५३,६४,०४२/- इतके अनुदान देऊळगांव राजा नगर परिषदेस वितरीत करण्यात आले आहे. मुख्याधिकारी देऊळगांव राजा नगर परिषद यांनी एकूण रु. ११,६३,१३,६४६/- रकमेचे उपयोगिता प्रमाणपत्र सादर केले आहे.
तसेच, शासन निर्णय, दिनांक २७.०६.२०१८ अन्वये मंजूर १६ भांडवली कामांपैकी ८ उपांगांची कामे १००% पुर्ण झाली असल्याचा, ६ उपांगांची कामे ९०-९५% पूर्ण झाली असल्याचा व “भू-संपादन” व “बल्क मीटर” ही कामे निरंक असल्याचा उप विभागीय अधिकारी, महाराष्ट्र जीवन प्राधिकरण उपविभाग, चिखली यांनी प्रमाणित केलेला पडताळणी अहवाल सादर केला असून उर्वरित अनुदान वितरीत करण्याची विनंती केली आहे.
उप विभागीय अधिकारी, महाराष्ट्र जीवन प्राधिकरण उपविभाग, चिखली यांनी दिनांक ०१.०३.२०१९ च्या पत्रान्वये सदर सदर योजनेंतर्गत मंजूर कामासंदर्भात सादर केलेल्या पडताळणी अहवालामध्ये नमूद केल्याप्रमाणे सदर योजनेसाठी मंजूर कामांपैकी“ भू-संपादन” व “ बल्क मीटर ” या कामांसाठी मंजूर रक्कम रु. ९,४९,०००/ वजा केल्यास मंजूर उपांगांची एकूण निव्वळ किंमत रु. १४,४४,३६,५५८/- इतकी येत आहे. तसेच, मंजूर कामांपैकी भु-संपादन ” व “ बल्क मीटर ” ही कामे पुर्ण झाल्याबाबतचा अहवाल प्राप्त झाल्यानंतर त्यानुसार सदर कामांसाठी मंजूर रक्कम देऊळगांव राजा नगर परिषदेस वितरीत करण्यात येईल. मंजूर उपांगांची एकूण निव्वळ किंमत रु. १४,४४,३६,५५८/- इतक्या रकमेवर शासन निर्णय, दिनांक २७.०६.२०१८ प्रमाणे मंजूर ७% ईटीपी चार्जेस रु.१,०१,१०,५५९/- मिळविल्यास योजनेची ढोबळ किंमत रु. १५,४५,४७,११७/- इतकी येत आहे. त्याप्रमाणे सदर योजनेस रु. १३,९०,९२,४०५/- ( ९०%) इतके अनुदान अनुज्ञेय आहे. सदर योजनेस यापुर्वी रु.१०,५३,६४,०४२/ एवढे अनुदान वितरीत करण्यात आले असल्याने वितरीत करावयाच्या रु. ३,३७,२८,३६३/- इतक्या शिल्लक अनुदानापैकी अनुदान रु. १,६८,६४,१८१/- राखून ठेवून उर्वरित रु.१,६२,४९,३६१/- इतके अनुदान देऊळगांव राजा नगर परिषदेस वितरीत करण्याचे प्रस्तावित आहे.
शासन निर्णय :
राज्यातील नागरी क्षेत्रातील नगरपालिकांच्या (स्थानिक संस्था) पाणी पुरवठा व जलनि:स्सारण योजनांसाठी सहाय्यक अनुदान, या कार्यक्रमाखालील महाराष्ट्र सुजल व निर्मल अभियान योजनांचे कार्यान्वयन पाणी व स्वच्छता सहाय्य संस्था यांचेकडून करण्यात येते.
२. महाराष्ट्र सुजल व निर्मल अभियानअंतर्गत, शासन निर्णय, दिनांक २७.०६.२०१८ अन्वये प्रशासकीय मान्यता देण्यात आलेल्या देऊळगांव राजा शहर पाणी पुरवठा योजनेच्या भांडवली कामांकरीता अनुज्ञेय अनुदानापैकी रु.
पृष्ठ ५ पैकी २
# Page 3
शासन निर्णय क्रमांक: सुनिअ २०१४/प्र.क्र.२०६/भाग-१/पापु.२२
१,६२,४९,३६१/- (अक्षरी रुपये एक कोटी बासष्ट लक्ष एकोणपन्नास हजार तीनशे एकसष्ट फक्त) इतके अनुदान पुढील विवरणपत्रानुसार नागरी पाणी पुरवठा योजनांच्या कार्यान्वयनाकरीता सन २०१९-२० या आर्थिक वर्षात, मागणी क्रमांक वाय-२, २२१५, पाणी पुरवठा व स्वच्छता १९२, नगरपरिषदांना सहाय्य (०२) नागरी पाणीपुरवठा व स्वच्छता- (०२) (०२) नगरपालिकांच्या/नगरपरिषदांच्या पाणी पुरवठा व जलनि:स्सारण योजनांसाठी सहाय्यक अनुदान (कार्यक्रम), ३१ सहाय्यक अनुदाने (वेतनेत्तर), २२१५१६४७ या कार्यक्रमाखाली मंजूर असलेल्या रु.
२०,००,००,०००/- इतक्या अर्थसंकल्पीय अनुदानापैकी अर्थसंकल्प वितरण प्रणालीवर वितरणासाठी उपलब्ध असलेल्या रु. २,४७,१६,५११/- एवढया अनुदानातून संचालक, पाणी व स्वच्छता सहाय्य संस्था, सिडको भवन, बेलापूर, नवी मुंबई यांना या शासन निर्णयान्वये खालील अटींच्या अधीन राहून वितरीत करण्यात येत आहे. या वितरीत तरतुदींचे वाटप खालील विवरणपत्रामध्ये दर्शविण्यात आले आहे.
-------------------------------------------------------------------------------------------------------------------------------------------------------------------------------------------------------------------
| शहराचे नांव | योजनेची एकूण किंमत | राज्य शासना– |  कडून अनुज्ञेय अनुदान (९० %) | नागरी संस्थेनें |  भरावयाची रक्कम ( १०%) | नागरी संस्थेने भरलेली रक्कम | यापुर्वी वितरीत |  करण्यात आलेले अनुदान | याद्वारे वितरीत करावयाचे अनुदान |
| १ | २ | ३ | ४ |  | ६ |  |
| देऊळगांव राजा | १५,४५,४७,११७ | १३,९०,९२,४०५ | १,५४,५४,७१२ | १,५४,५४,७१२ | १०,५३,६४,०४२ | १,६२,४९,३६१ |
| एकूण रुपये | १,६२,४९,३६१ |
-------------------------------------------------------------------------------------------------------------------------------------------------------------------------------------------------------------------
सदर अनुदानाच्या रकमेचे स्वतंत्र लेखे ठेवण्यात यावेत. शासनाच्या निदेशानुसार सदर अनुदान नागरी संस्थांना वितरीत करण्यात यावे.
अनुदानाची रक्कम ज्याकरीता वितरीत करण्यात आली आहे, त्या विनिर्दिष्ट प्रयोजनाकरीताच दिनांक ३१ मार्च, २०२० पर्यंत खर्च करावी.
या वितरीत अनुदानातून होणा-या वाटपाची माहिती पाणी व स्वच्छता सहाय्य संस्थेने शासनाला कळवावी.
सदर अनुदानातून पाणी व स्वच्छता सहाय्य संस्थेने सदर योजनांकरिता केलेल्या खर्चाचे लेखे तपासणीचे अधिकार महालेखापाल, महाराष्ट्र, मुंबई/ नागपूर यांना किंवा खास अधिकार दिलेला या विभागातील अधिकारी यांना देण्यात येत आहेत. याबाबत संबंधित कागदपत्रे, महालेखापाल किंवा खास अधिकार दिलेला विभागातील अधिकारी यांनी मागणी केल्यास पाणी व स्वच्छता सहाय्य संस्थेने महालेखापालांना सादर करावेत.
मुंबई वित्तीय नियम, १९५९ मधील जोडपत्र - २ मधील नियम क्रमांक ३ अनुसार महालेखापालांच्या मागणीनुसार प्राधिकरणाचे लेखे संबंधित कागदपत्रांसह निरीक्षणाकरीता पाणी व स्वच्छता सहाय्य संस्थेने महालेखापालांना सादर करावेत.
पृष्ठ ५ पैकी ३
# Page 4
शासन निर्णय क्रमांक: सुनिअ २०१४/प्र.क्र.२०६/भाग-१/पापु.२२
पाणी व स्वच्छता सहाय्य संस्थेला शासनाकडून जी अनुदाने प्राप्त झालेली आहेत किंवा जी अनुदाने यापुढील कालावधीत प्राप्त होतील त्या अनुदानाची उपयोगिता प्रमाणपत्रे पाणी व स्वच्छता सहाय्य संस्था यांनी उपयोगिता प्रमाणपत्रात दर्शविलेल्या वितरीत अनुदानाच्या व खर्चाच्या कार्यक्रमनिहाय रकमा प्रमाणित करुन स्वाक्षरीत कराव्यात. त्या उपयोगिता प्रमाणपत्रावर सह सचिव, पाणी पुरवठा व स्वच्छता विभाग यांनी प्रतिस्वाक्षरी करावी, अशी प्रमाणपत्रे शासनाला स्विकारार्ह होतील.
सदर अनुदानाचे उपयोगिता प्रमाणपत्र विहित नमुन्यात शासनाला सादर करावे तसेच उपयोगिता प्रमाणपत्राच्या प्रती महालेखापालांनाही पाठवाव्यात.
सदर अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालावा आणि विहित अहवाल विहित दिनांकास, लेखा अधिकारी, पापु - २० पाणी पुरवठा व स्वच्छता विभाग, मंत्रालय, मुंबई-४०० ००१ यांच्याकडे सादर करावा.
या शासन निर्णयान्वये संचालक, पाणी व स्वच्छता सहाय्य संस्था, बेलापूर, नवी मुंबई यांना मुक्त करण्यात आलेला निधी संचालक, पाणी व स्वच्छता सहाय्य संस्था, बेलापूर, नवी मुंबई यांचेकडे BEAMS प्रणालीवर वितरीत करण्यात येत आहे. हा निधी उपकोषागार कार्यालय, कोकणभवन, नवी मुंबई यांच्या कार्यालयातून आहरीत करण्यासाठी आहरण व संवितरण अधिकारी म्हणून श्री. आर. के. साकोरे, संचालक, पाणी व स्वच्छता सहाय्य संस्था, बेलापूर, नवी मुंबई यांना तसेच नियंत्रक अधिकारी म्हणून श्री. म. बा. हजारी, सह सचिव, पाणी पुरवठा व स्वच्छता विभाग, मंत्रालय, मुंबई यांना प्राधिकृत करण्यात येत आहे. आहरण व संवितरण अधिकारी तथा संचालक, पाणी व स्वच्छता सहाय्य संस्था, बेलापूर, नवी मुंबई यांनी या आदेशान्वये वितरीत करण्यात आलेली रक्कम उपकोषागार कार्यालय, कोकणभवन, नवी मुंबई यांचे कार्यालयातून आहरित करुन सदर रक्कम ही एनईएफटी (NEFT ) प्रणालीद्वारे पाणी व स्वच्छता सहाय्य संस्था, बेलापूर, नवी मुंबई यांच्या खाती जमा करण्यात यावी.
३. या वितरीत केलेल्या अनुदानातून होणारा खर्च, मागणी क्रमांक वाय-२, २२१५, पाणी पुरवठा व स्वच्छता, १९२, नगरपरिषदांना सहाय्य (०२) नागरी पाणी पुरवठा व स्वच्छता - (०२) (०२) नगरपालिकांच्या/नगरपरिषदांच्या पाणी पुरवठा व जलनि:स्सारण योजनांसाठी सहाय्यक अनुदान ( कार्यक्रम), ३१ सहाय्यक अनुदाने (वेतनेत्तर ), २२१५१६४७ या लेखाशिर्षाखाली खर्ची घालावा व तो सन २०१९-२० या आर्थिक वर्षासाठी मंजूर तरतूदीतून भागवावा.
४. वित्त विभाग, शासन परिपत्रक क्रमांक :- अर्थसं-२०१९/प्र.क्र.४४/अर्थ-३, दिनांक १ एप्रिल, २०१९ मधील परिच्छेद ६ व ८ मधील अटींच्या पूर्ततेच्या अधीन राहून सदर नगरपरिषदेस अनुदान वितरीत करण्यास मान्यता देण्यात येत आहे.
५. सदर शासन निर्णय हा वित्तीय अधिकार नियम पुस्तीका, १९७८ मधील भाग पहिला, उपविभाग-तीन, अ.क्र.५ परिच्छेद क्र. २७ (२) अन्वये विभागास प्रदान केलेल्या वित्तीय अधिकारानुसार निर्गमित करण्यात येत आहे.
पृष्ठ ५ पैकी ४
# Page 5
शासन निर्णय क्रमांकः सुनिअ २०१४/प्र.क्र.२०६/भाग-१/पापु.२२