# Page 1
पिण्याच्या पाण्याच्या टंचाईच्या अनुषंगाने घेण्यात येणाऱ्या उपाययोजनांसाठी निविदा स्विकृतीचे अधिकार देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई २०१८/प्र.क्र.२१४/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: २७ डिसेंबर, २०१८
वाचा - १) महाराष्ट्र जीवन प्राधिकरण यांचे पत्र क्र. जा.क्र.मजीप्रा/सस/तांशा.१/३५०/११८१, दिनांक २१ मे, २००३ (परिपत्रक क्र. ८६) २) पाणी पुरवठा व स्वच्छता विभाग, शासन परिपत्रक क्र. ग्रापाधो-१११५/प्र.क्र.२२/पापु ०७, दिनांक १६ फेब्रुवारी, २०१५ ३) पाणी पुरवठा व स्वच्छता विभाग, शासन निर्णय क्र. मुपेयो-२०१६/प्र.क्र.८३/पापु-१९, दिनांक २५ जानेवारी, २०१७ ४) महसूल व वन विभाग, शासन पत्र क्रमांक एससीवाय २०१८/प्र.क्र. २५१/म-७, दिनांक २० डिसेंबर, २०१८ ( बैठकीचे इतिवृत्त)
प्रस्तावना -
पिण्याच्या पाण्याच्या टंचाई निवारणार्थ घेण्यात येणाऱ्या उपाययोजना तातडीने पूर्ण करण्यासाठी कालापव्यय कमी करण्याच्या दृष्टीने यावर्षीच्या टंचाई कालावधीत राबविण्यात येणाऱ्या पाणी पुरवठा योजनांच्या निविदा स्विकृतीच्या अधिकारात बदल करण्याची बाब शासनाच्या विचाराधीन होती. या प्रस्तावास मा. मंत्री, मदत व पुनर्वसन यांच्या अध्यक्षतेखाली दिनांक १८.१२.२०१८ रोजी झालेल्या मंत्रीमंडळ उपसमितीच्या बैठकीत मान्यता देण्यात आली. त्यानुषंगाने शासन निर्णय निर्गमित करण्याची बाब विचाराधीन होती.
# Page 2
शासन निर्णय क्रमांकः टंचाई २०१८/प्र.क्र. २१४/पापु १४
शासन निर्णय
महाराष्ट्र जीवन प्राधिकरणाच्या परिपत्रक क्र. ८६, दिनांक २१ मे, २००३ अन्वये प्राधिकारणामार्फत राबविण्यात येणाऱ्या योजनांच्या स्वीकृतीबाबत किंमती संदर्भात टप्पे निश्चित केले आहेत. प्रस्तावनेत नमूद केलेली वस्तुस्थिती विचारात घेऊन पिण्याच्या पाण्याच्या टंचाई अंतर्गत मंजूर करण्यात येणाऱ्या महाराष्ट्र जीवन प्राधिकरणामार्फत राबविण्यात येणाऱ्या पाणी पुरवठा उपाययोजनांच्या निविदा स्विकृतीच्या अधिकाराबाबत खालीलप्रमाणे सुधारणा करण्यात येत आहे.
-------------------------------------
| पदनाम | किंमतीचे अधिकार |
| कार्यकारी अभियंता | रु.५० लाखापर्यंत |
| अधीक्षक अभियंता | रु. २०० लाखापर्यंत |
| मुख्य अभियंता | रु.३०० लाखापर्यंत |
| सदस्य सचिव | रु. ३०० लाखापेक्षा जास्त |
-------------------------------------
२. शासन निर्णय, दिनांक १६ फेब्रुवारी, २०१५ अन्वये राष्ट्रीय ग्रामीण पेयजल योजने अंतर्गत पाणी पुरवठा योजनांच्या निविदा स्वीकृतीचे अधिकार विहित केलेले आहेत. त्यानुसार रु. ५० लाख पर्यतच्या योजनांच्या निविदा स्विकृतीचे अधिकार ग्रामसभेस, रु.५० लाख ते रु. ७.५० कोटी रकमेपर्यंतच्या योजनांसाठी मुख्य कार्यकारी अधिकारी, जिल्हा परिषद व रु. ७.५० कोटीपेक्षा अधिकच्या खर्चाच्या योजनांसाठी निविदा समिती, महाराष्ट्र जीवन प्राधिकरण यांना अधिकार विहित केले आहेत.
३. प्रस्तावनेत नमूद केलेली वस्तुस्थिती विचारात घेता जिल्हा परिषदेमार्फत टंचाई अंतर्गत राबविण्यात येणाऱ्या तात्पुरत्या नळ पाणी पुरवठा योजना व नळ योजनांची विशेष दुरुस्ती या उपाययोजनांसाठी निविदा स्विकृतीचे अधिकार पुढीलप्रमाणे राहतील.
----------------------------------------------------------------------------------------------------------------------------------------------------
| अ. क्र | ग्रामीण पाणी पुरवठा योजनेचा प्रकार | ग्रामीण पाणी पुरवठा योजनांच्या निविदा स्विकृतीचे अधिकार (अंदाजपत्रकीय दराने प्राप्त होणा-या निविदांसाठी) |
| मुख्य कार्यकारी अधिकारी, जिल्हा परिषद | सदस्य सचिव, महाराष्ट्र जीवन प्राधिकरण |
|  | स्वतंत्र ग्रामीण नळ पाणी पुरवठा योजना तसेच प्रादेशिक ग्रामीण नळ पाणी पुरवठा योजना | रु. ७.५० कोटी पर्यंत | रु. ७.५० कोटीहून अधिक |
| पृष्ठ |
----------------------------------------------------------------------------------------------------------------------------------------------------
# Page 3
शासन निर्णय क्रमांकः टंचाई २०१८/प्र.क्र. २१४/पापु १४
४. प्रस्तुत शासन निर्णय हा मा. मंत्री, मदत व पुनर्वसन यांच्या अध्यक्षतेखाली दिनांक १८.१२.२०१८ रोजी झालेल्या मंत्रीमंडळ उपसमितीच्या बैठकीत घेण्यात आलेल्या निर्णयाच्या अनुषंगाने निर्गमित करण्यात येत आहे.
५. सदर शासन निर्णयान्वये घेण्यात आलेले निर्णय हे दिनांक ३०.०६.२०१९ पर्यंतच लागू राहतील.
# Page 4