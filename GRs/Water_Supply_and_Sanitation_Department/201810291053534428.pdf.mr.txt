# Page 1
सन २०१८-१९ च्या वित्तीय वर्षाच्या पहिल्या व दुसऱ्या सहामाहीसाठी आयुर्विमा महामंडळाच्या ग्रामीण पाणी पुरवठा योजनाच्या कर्जावरील हमी शुल्काचा शासनाकडे भरणा करण्याबाबत (लेखाशीर्ष २२१५ ११७३)
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः एलआयसी-२०१८/प्र.क्र.१०८/पापु-०४
७ वा मजला, जी.टी.रुग्णालय संकुल,
टिळक रोड, मंत्रालय, मुंबई - ४०० ००१
तारीख: २९ ऑक्टोंबर, २०१८
वाचा १) शासन परिपत्रक क्रमांक : एलआयसी- १०८३/सीआर-२३५/५९, दि.१६.०३.१९८४ २) शासन निर्णय क्रमांक वित्त विभाग शासन हमी-१०८८/१/७८/शासन हमी,दि. ०५.११.१९९९ ३) शासन निर्णय क्रमांक :पा.पु. स्व. वि. एलआयसी-१००६/प्र.क्र.५१/पापु-०८, दि. २०.०९.२००६ प्रस्तावना राज्यातील ग्रामीण नळ पाणी पुरवठा योजनांकरिता भारतीय आयुर्विमा महामंडळाकडून जिल्हा परिषदांना कर्ज पुरवठा केला जातो. या कर्जाकरिता शासनाने हमी दिलेली आहे. ग्राम विकास विभागाच्या शासन निर्णय क्रमांक एलआयसी-१०८७/सीआर-५४४/५९, अन्वये शिल्लक असलेल्या कर्जाचे मुद्दल व व्याजाच्या रकमेवर प्रत्येक वर्षी प्रत्येकी रु. १००/- मागे रु. २/- या दराने सहामाही कालावधीसाठी वर्षातून दोन वेळा जिल्हा परिषदांनी शासनास हमी शुल्क भरावयाचे आहे. हमी शुल्काचा जिल्हा परिषदांकडून भरणा करण्यास विलंब होत असल्याने, भारतीय आयुर्विमा महामंडळाकडून ग्रामीण पाणी पुरवठा योजनांसाठी कर्ज व त्यावरील व्याजासह परतफेडीच्या धर्तीवर हमीशुल्काचा भरणा देखील मध्यवर्ती यंत्रणेमार्फत भरण्याबाबत, पाणी पुरवठा व स्वच्छता विभाग, शासन निर्णय क्रमांक : एलआयसी-१००६/प्र.क्र.५१/पापु-०८, दिनांक २० सप्टेंबर, २००६ मधील तरतुदीनुसार महाराष्ट्र जीवन प्राधिकरणामार्फत केला जातो. त्याअनुषंगाने सन २०१८-१९ या वित्तीय वर्षाच्या दिनांक ३१ मार्च व ३१ सप्टेंबर, २०१८ रोजी अदत्त असलेल्या घटनासापेक्ष दायित्वावर (Contingent Liability) अनुज्ञेय असलेल्या व दिनांक १ एप्रिल व १ ऑक्टोबर, २०१८ रोजी देय झालेल्या पहिल्या व दुसऱ्या सहामाहीसाठी हमी शुल्काचे प्रदान अधिदान व लेखा कार्यालयामार्फत पुस्तकी समायोजनाने करण्याकरिता महाराष्ट्र जीवन प्राधिकरणास रुपये १,२१,६८,६१०/- (एक कोटी एकवीस लाख अडुसष्ट हजार सहाशे दहा फक्त) एवढे अनुदान वितरीत करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः एलआयसी-२०१८/प्र.क्र.१०८/पापु-०४
शासन निर्णय ग्रामीण पाणी पुरवठा योजनांसाठी भारतीय आयुर्विमा महामंडळाकडून घेतलेल्या कर्जासाठी शासनाने दिलेल्या हमीपोटी सन २०१८-२०१९ या वित्तीय वर्षाच्या दिनांक ३१ मार्च व ३० सप्टेंबर, २०१८ रोजी अदत्त असलेल्या घटनासापेक्ष दायित्वावर (Contingent Liability) अनुज्ञेय असलेल्या दिनांक १ एप्रिल व दिनांक १ ऑक्टोबर, २०१८ रोजी देय झालेल्या पहिल्या व दुसऱ्या सहामाहीसाठी हमी शुल्क शासनास भरण्यासाठी महाराष्ट्र जीवन प्राधिकरणास रुपये १,२१,६८,६१०/- (एक कोटी एकवीस लाख अडुसष्ट हजार सहाशे दहा फक्त ) एवढे रोख अनुदान मंजूर करण्यात येत आहे.
२. उपरोक्त प्रयोजनावरील होणारा खर्च भागविण्यासाठी मागणी क्रमांक वाय-२, लेखाशिर्ष २२१५ ११७३ खाली सन २०१८-१९ मध्ये या लेखाशिर्षाखाली रुपये १४,२६,४९,०००/-(चौदा कोटी सव्वीस लाख एकोणपन्नास हजार फक्त ) इतकी तरतूद अर्थसंकल्पित करण्यात आली आहे. वित्त विभागाच्या शासन परिपत्रक दिनांक ०२.०४.२०१८ अन्वये नमूद केलेली ७० टक्के निधी मर्यादा या योजनेसाठी शिथील केली असून, १०० टक्के निधी या योजनेसाठी उपलब्ध करुन दिलेला आहे. सदर तरतुदीतून आतापर्यंत एकूण रुपये ९,६४,०२,९२३/- इतका निधी दिनांक १९.०५.२०१८ च्या शासन निर्णयान्वये महाराष्ट्र जीवन प्राधिकरणास वितरीत करण्यात आला असून, रुपये ४,६२, ४६, ०७७/ इतके अनुदान अदयाप शिल्लक आहे. यास्तव, उपरोक्त हमीशुल्काची रक्कम भरण्यासाठी होणारा खर्च भागविण्याकरिता रुपये १,२१,६८,६१०/- (एक कोटी एकवीस लाख अडुसष्ट हजार सहाशे दहा फक्त) इतकी रक्कम सदर तरतुदीतून महाराष्ट्र जीवन प्राधिकरणास उपलब्ध करुन देण्यात येत आहे.
३. हे अनुदान अधिदान व लेखा कार्यालयात समायोजनाने करावयाचे असल्याने, हमी शुल्क भरणा करण्यासाठी महाराष्ट्र जीवन प्राधिकरणाच्या श्री. यशवंत बाबुराव पाटील, संचालक (वित्त) यांच्या स्वाक्षरीने तयार केलेले व श्री. य. टे. पाडवी, उप सचिव, पाणी पुरवठा व स्वच्छता विभाग यांनी प्रतीस्वाक्षरीत केलेले देयक, अधिदान व लेखा अधिकारी, मुंबई यांस सादर करावे. यासाठी संचालक (वित्त) ( श्री. यशवंत बाबुराव पाटील) महाराष्ट्र जीवन प्राधिकरण यांना आहरण व संवितरण अधिकारी म्हणून घोषित करण्यात येत आहे. तसेच उप सचिव, पाणी पुरवठा व स्वच्छता विभाग (श्री. य.टे.पाडवी) यांना नियंत्रक अधिकारी म्हणून घोषित करण्यात येत आहे.
४. हमी शुल्क भरणा करण्यासाठी रक्कम मंजूर / मुक्त केलेली असल्याने महाराष्ट्र जीवन प्राधिकरणाने मंजूर रक्कम काढावयाचे देयक अधिदान व लेखा कार्यालयात सादर करतेवेळी महसूल प्रधान जमाशिर्ष "००७५- संकीर्ण सर्व साधारण सेवा- १०८ हमी शुल्क (००७५ ०० ५८०१)" खाली सदर रकमा शासनाकडे हस्तांतरणाने जमा करावयाचे चलन सदर देयकास जोडावे. अधिदान व लेखा कार्यालयाने ही रक्कम जमा करावयाची असल्याने चलन संबंधीत देयकास जोडले आहे, याची खात्री करुनच देयक पारित करावे. या प्रयोजनासाठी होणारा खर्च " पाणी पुरवठा स्वच्छता विभाग मागणी क्रमांक वाय-२, २२१५ - पाणी पुरवठा व स्वच्छता- १०२ - ग्रामीण पाणी पुरवठा कार्यक्रम-(०१) स्थानिक क्षेत्र- (०१) (०१) ग्रामीण पिण्याचे पाणी पुरवठा योजनांकरिता आयुर्विमा महामंडळाकडून घेतलेल्या कर्जाच्या देय रकमांच्या परतफेडीबाबतचा खर्च भागविण्यासाठी जिल्हा परिषदान अनुदाने
पृष्ठ ३ पैकी २
# Page 3
शासन निर्णय क्रमांकः एलआयसी-२०१८/प्र.क्र.१०८/पापु-०४
(२२१५ ११ ७३). ३१, सहाय्यक अनुदाने (वेतनेतर)" या योजनेत्तर लेखाशिर्षाखाली खर्ची टाकण्यात यावा आणि या शीर्षाखाली सन २०१८-२०१९ या आर्थिक वर्षासाठी केलेल्या तरतुदीतून भागविण्यात यावा.
५. महाराष्ट्र जीवन प्राधिकरणाने हमी शुल्काच्या रकमा हस्तांतरणाने शासनाकडे भरणा केल्याबाबतच्या चलनाची एक साक्षांकित सत्यप्रत शासनास पाठविण्यात यावी. शासन परिपत्रक ग्राम विकास विभाग क्र. आरसीएन- १०८९/सीआर - ३०२७ / २८, दिनांक ५ सप्टेंबर, १९९० मधील सूचना प्रमाणे अनुदानाच्या खर्चाचा महालेखापालांच्या मुंबई कार्यालयातील नोंदलेल्या खर्चाशी मेळ घालावा व ताळमेळाचे विहीत अहवाल शासनाकडे पाठवावे.