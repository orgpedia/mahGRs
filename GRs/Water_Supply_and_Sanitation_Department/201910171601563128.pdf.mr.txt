# Page 1
महाराष्ट्र जीवन प्राधिकरणाच्या सेवानिवृत्त कर्मचाऱ्यांचे निवृत्ती वेतन इतर शासकीय कर्मचाऱ्यांप्रमाणे शासनामार्फत २०७१०१०३ या लेखाशीर्षांतर्गत होणेसाठी अवलंबावयाच्या कार्यपद्धतीस मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-१११७/प्र.क्र.२३५/पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई - ४००००१
तारीख: १७ ऑक्टोबर, २०१९
वाचा : १. शासन निर्णय, पाणीपुरवठा व स्वच्छता विभाग क्रमांकः मजीप्रा-२०१४/प्र.क्र.३३(अ)/पापु-२३, दिनांक २३.०३.२०१७.
२. शासन निर्णय, पाणीपुरवठा व स्वच्छता विभाग क्रमांक: मजीप्रा-१११७/प्र.क्र.२३५/पापु-२३, दिनांक ०६.११.२०१७.
३. शासन निर्णय, पाणीपुरवठा व स्वच्छता विभाग क्रमांकः मजीप्रा-१११७/प्र.क्र.२३५/पापु-२३, दिनांक ०७.०९.२०१८.
४. शासन निर्णय, पाणीपुरवठा व स्वच्छता विभाग क्रमांकः मजीप्रा-१११७/प्र.क्र.२३५/पापु-२३, दिनांक १०.०१.२०१९.
प्रस्तावना :
महाराष्ट्र जीवन प्राधिकरणातील अधिकारी/कर्मचारी यांचे वेतन व भत्ते तसेच निवृत्तीवेतन यांचे दायित्व शासनाने स्वीकारण्याचा व महाराष्ट्र जीवन प्राधिकरणाकडे जमा होणारे ईटीपी चार्जेस व तांत्रिक शुल्क शासनाकडे जमा करण्याचा धोरणात्मक निर्णय मंत्रीमंडळाच्या दिनांक १६.०३.२०१७ च्या बैठकीमध्ये घेण्यात आला असून त्यानुषंगाने दिनांक २३.०३.२०१७ रोजी शासन निर्णय निर्गमित करण्यात आला आहे. महाराष्ट्र जीवन प्राधिकरणाच्या सेवानिवृत्त कर्मचाऱ्यांच्या सेवानिवृत्तीवेतनावरील खर्चासाठी डिसेंबर, २०१७ च्या हिवाळी अधिवेशनामध्ये “ मागणी क्र. जी-६, २०७१-निवृत्तीवेतन व इतर सेवानिवृत्ती लाभ, १०१, नियत सेवावधी व सेवानिवृत्ती भत्ते (०२) दि. १ एप्रिल, १९३६ नंतरच्या सेवेकरीता (०२) (०१) दि.१ एप्रिल, १९३६ नंतरच्या सेवेकरीता (अनिवार्य) (२०७१ ०१०३) ०४ निवृत्तीवेतन विषयक खर्च ” या लेखाशीर्षांतर्गत विधानमंडळासमोर लाक्षणिक पुरवणी मागणी सादर करण्यात आली होती. मात्र या लेखाशीर्षांतर्गत प्राधिकरणातून सेवानिवृत्त झालेल्या कर्मचाऱ्यांच्या निवृत्तीवेतनासाठी तांत्रिक अडचणींमुळे कोणताही खर्च होऊ शकला नाही.
# Page 2
शासन निर्णय क्रमांकः मजीप्रा-१११७/प्र.क्र.२३५/पापु-२३
२. महाराष्ट्र जीवन प्राधिकरणाच्या सेवानिवृत्त कर्मचाऱ्यांचे सेवानिवृत्तीवेतन इतर सेवानिवृत्त शासकीय कर्मचाऱ्यांप्रमाणे २०७१०१०३ या लेखाशीर्षांतर्गत नियमितपणे अदा करण्यासाठी काही कालावधी लागणार असल्यामुळे सन २०१८-१९ या आर्थिक वर्षाकरीता प्राधिकरणाला अनुदान देण्याच्या दृष्टीने संदर्भाधीन दिनांक ०७.०९.२०१८ च्या शासन निर्णयान्वये तात्पुरत्या स्वरुपात “मागणी क्र. वाय-२, २२१५ - पाणी पुरवठा व स्वच्छता,१९९ - इतर अशासकीय संस्थांना सहाय्य, ०१ - इतर अशासकीय संस्थांना सहाय्य (०१) (०४) महाराष्ट्र जीवन प्राधिकरणाकडे वर्ग झालेल्या शासकीय कर्मचा-यांना निवृत्तीवेनाचे लाभ मंजूर करण्यासाठी शासकीय अनुदान (२२१५८०५२) ( अनिवार्य / दत्तमत )” हे नवीन लेखाशीर्ष निर्माण करण्यात आले आहे. सन २०२१-२२ पासून महाराष्ट्र जीवन प्राधिकरणाच्या सेवानिवृत्त कर्मचाऱ्यांचे निवृत्ती वेतन इतर शासकीय कर्मचाऱ्यांप्रमाणे शासनामार्फत २०७१०१०३ या लेखाशीर्षांतर्गत नियमित सुरु करण्याच्या अनुषंगाने सर्व तांत्रिक बाबीस प्रशासकीय मान्यता देण्याची बाब शासनाच्या विचाराधीन होती.
शासन निर्णय:
महाराष्ट्र जीवन प्राधिकरणाच्या सेवानिवृत्त कर्मचाऱ्यांचे निवृत्ती वेतन शासनामार्फत २०७१०१०३ या लेखाशिर्षांतर्गत अदा करण्यासाठी प्राधिकरणाने पुढीलप्रमाणे कार्यवाही करावी.
अ) सर्व संबंधित सेवानिवृत्त कर्मचा-यांची नोंद सेवार्थ प्रणालीमध्ये अन्यथा जिल्हा परिषदसाठी लागू होणा-या सेवार्थ सदृश्य प्रणालीमध्ये करावी.
ब) सदर कर्मचा-यांची सेवापुस्तके महाराष्ट्र नागरी सेवा (सेवेच्या सर्वसाधारण शर्ती) १९८१ मधील तरतूदीनुसार परिपूर्ण करुन घ्यावीत.
क) महालेखापाल कार्यालयाने दिलेल्या सहमतीनुसार सर्व सेवानिवृत्त कर्मचा-यांची सेवापुस्तके तसेच निवृत्तीवेतन प्रकरणे अस्तित्वात असलेल्या वेतन पडताळणी पथकाकडून विनाविलंब तपासून घ्यावीत.
ड) संबंधित कर्मचा-यांची सेवानिवृत्तीवेतन प्रकरणे महालेखापाल कार्यालयाकडून मंजूर करुन घ्यावीत.
इ) कर्मचा-यांची निवृत्तीवेतन प्रकरणे महाराष्ट्र नागरी सेवा १९८२ मधील तरतुदीनुसार व निवृत्तीवेतन संदर्भातील शासन निर्णय दिनांक ०२.०७.२०१५ व दिनांक ३०.१२.२०१५ मध्ये विहित केल्याप्रमाणे कार्यपद्धती अवलंबवावी.
पृष्ठ ४ पैकी २
# Page 3
शासन निर्णय क्रमांकः मजीप्रा-१११७/प्र.क्र.२३५ / पापु-२३
फ) महालेखापाल यांच्याकडून निवृत्तीवेतन प्रदान आदेश, अंशराशीकरण व उपदानांचे आदेश प्राप्त झाल्यावर प्रचलित पद्धतीने Identification होऊन निवृत्तीवेतन लाभांचे कोषागारातून प्रदान करण्यात येईल.
ग) सेवानिवृत्त झालेल्या सर्व कर्मचा-यांची सेवानिवृत्ती वेतन प्रकरणे प्राधिकरणाने मार्च, २०२१ पूर्वी महालेखापाल कार्यालयाकडून तपासून घ्यावीत. संचालनालय, तसेच शासनाने वेळोवेळी निर्गमित केलेल्या शासन निर्णय/परिपत्रकांच्या अनुषंगाने कार्यवाही करावी.
घ) सन २०२१-२२ पासून महाराष्ट्र जीवन प्राधिकरणामधून सेवानिवृत्त झालेल्या कर्मचा-यांचे सेवानिवृत्ती वेतन २०७१०१०३ या लेखाशीर्षांतर्गत सुरु करण्यात यावे व प्राधिकरणाला अनुदान देण्याच्या दृष्टीने तात्पुरत्या स्वरुपात निर्माण करण्यात आलेले २२१५A०५२ हे लेखाशीर्ष बंद करण्यात यावे.
२. महालेखाकार कार्यालय, मुंबई यांचे पत्र क्रमांक सं: ख. वि / चा-१ पाणीपुरवठा व स्वच्छता विभाग/यूओआर-७७/२०१८-१९/८५३, दिनांक १४.११.२०१८ तसेच महालेखाकार कार्यालय, नागपूर यांचे पत्र क्रमांक TM/Gr.III/U.O.R.१६/१७०८/१७३१, दिनांक १८/२७.३.२०१९ अन्वये प्राप्त सहमतीनुसार, तसेच वित्त विभाग अनौपचारीक संदर्भ क्रमांक १५६/१९/व्यय-३, दिनांक ०४.०९.२०१९ अन्वये प्राप्त सहमतीनुसार सदर शासन निर्णय निर्गमित करण्यात येत आहे.
# Page 4