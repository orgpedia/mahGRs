# Page 1
मुख्यमंत्री ग्रामीण पेयजल कार्यक्रमांतर्गत अंमलबजावणी करण्यात येत असलेल्या पाणीपुरवठा योजनांच्या निविदा स्विकृतीच्या अधिकाराबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मुपेयो-२०१७/प्र.क्र.११०/पापु-१९
गोकुळदास तेजपाल रुग्णालय सकुल, नवीन इमारत, ७ वा माळा,
मंत्रालय, मुंबई-४०० ००१.
दिनांक: २७ मार्च, २०१८
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक: ग्रापापु-२११५/प्र.क्र.३९/पापु-१९, दिनांक २३ सप्टेंबर, २०१६ ३) शासन निर्णय क्रमांक: मुपेयो-२०१७/प्र.क्र.८३/पापु-१९, दिनांक २५ जानेवारी, २०१७ ४) शासन निर्णय क्रमांक: मुपेयो-२०१७/प्र.क्र.११०/पापु-१९, दिनांक १४ जुलै, २०१७
प्रस्तावना:
संदर्भाधीन क्र.४ येथील शासन निर्णयान्वये मुख्यमंत्री ग्रामीण पेयजल कार्यक्रमांतर्गत अंदाजपत्रकीय दराने प्राप्त होणा-या निविदांच्या बाबतीत रु.५.०० कोटीपर्यंत किंमतीच्या पाणीपुरवठा योजनांच्या निविदा स्विकृतीचे अधिकार मुख्य कार्यकारी अधिकारी, जिल्हा परिषद यांना व रु.५.०० कोटीपेक्षा जास्त किंमतीच्या पाणीपुरवठा योजनांच्या निविदा स्विकृतीचे अधिकार महाराष्ट्र जीवन प्राधिकरणाच्या निविदा समितीस प्रदान करण्यात आले आहेत. तथापि, अंदाजपत्रकीय दरापेक्षा जादा दराने निविदा प्राप्त झाल्यास निविदा स्विकृतीसाठी शासनाची पुर्वमान्यता घेणे बंधनकारक आहे.
महाराष्ट्र जीवन प्राधिकरणाच्या निविदा समितीत मा. मंत्री व मा. राज्यमंत्री (पाणीपुरवठा व स्वच्छता) यांचा तसेच अपर मुख्य सचिव, पाणीपुरवठा व स्वच्छता यांचा समावेश असल्याने निविदा समितीच्या बैठकीत मान्यता देण्यात आलेल्या मुल्यांकित किंमतीपेक्षा ५ टक्केपर्यंत जादा दराच्या निविदा पुनश्च: शासनाकडे पुर्व मान्यतेसाठी सादर करण्याऐवजी अशा योजनांच्या निविदा स्विकृतीचे अधिकार सदस्य सचिव, महाराष्ट्र जीवन प्राधिकरण यांना प्रदान करण्याची बाब शासनाच्या विचाराधीन होती.
# Page 2
शासन निर्णय क्रमांकःमुपेयो-२०१७/प्र.क्र.११०/पापु-१९
शासन निर्णय: प्रस्तावनेत नमूद केलेली वस्तुस्थिती विचारात घेता, मुख्यमंत्री ग्रामीण पेयजल कार्यक्रमांतर्गत महाराष्ट्र जीवन प्राधिकरणाच्या निविदा समितीने मान्यता दिलेल्या व चालू दरसुचीनुसार मुल्यांकित किंमतीच्या ५ टक्केपर्यंत जादा दराच्या पाणीपुरवठा योजनांच्या निविदा स्विकृतीचे अधिकार सदस्य सचिव, महाराष्ट्र जीवन प्राधिकरण यांना राहतील. अशा योजनांच्या निविदा पुर्व मान्यतेसाठी शासनाकडे सादर करण्याची आवश्यकता नाही. मात्र निविदा स्विकृतीनंतर अशा योजनांचा तपशील शासनास विनाविलंब कळविण्यात यावा.
२. मुख्यमंत्री ग्रामीण पेयजल कार्यक्रमांतर्गत जिल्हा परिषद स्तरावरील पाणीपुरवठा योजनांच्या बाबतीत निविदा स्विकृतीचे अधिकार संदर्भाधीन क्र. ४ येथील दि. १४.०७.२०१७ रोजीच्या शासन निर्णयातील तरतुदीप्रमाणेच राहतील.