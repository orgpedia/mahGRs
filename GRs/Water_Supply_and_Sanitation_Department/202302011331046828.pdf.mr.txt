# Page 1
महाराष्ट्र जीवन प्राधिकरणाच्या सेवानिवृत्त कर्मचा-यांना सातव्या वेतन आयोगाच्या थकबाकीपोटी तसेच निवृत्तीवेतनासाठी प्राधिकरणास निधी उपलब्ध करुन देण्याबाबत सहायक अनुदान (२२१५A०५२ ) ३१, सहायक अनुदाने (वेतनेतर)
पाणी पुरवठा व स्वच्छता विभाग
शासन निर्णय क्रमांकः मजीप्रा-११२२/प्र.क्र.३४/पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग,
नवीन मंत्रालय, मुंबई ४०० ०३२
तारीख: १ फेब्रुवारी, २०२३
वाचा :
१) शासन निर्णय, पाणीपुरवठा व स्वच्छता विभाग क्रमांकः मजीप्रा-२०१४/प्र.क्र.३३(अ)/पापु-२३, दि.२३.०३.२०१७.
२) शासन निर्णय, पाणीपुरवठा व स्वच्छता विभाग क्रमांकः मजीप्रा-१११९/प्र.क्र.६५(१)/पापु-२३, दि.२३.०९.२०२१.
३) महाराष्ट्र जीवन प्राधिकरणाचे पत्र क्रमांकः जा.क्र.मजीप्रा/वित्त.१/निवेशा/निधी मागणी/२०२२-२३/ १५६७, दि.२९.०७.२०२२.
प्रस्तावना :
महाराष्ट्र जीवन प्राधिकरणाच्या कर्मचा-यांचे वेतन व भत्ते तसेच निवृत्तीवेतनाचे दायित्व शासनाने दिनांक २३.३.२०१७ च्या शासन निर्णयान्वये स्वीकारले असून महाराष्ट्र जीवन प्राधिकरणाच्या सेवानिवृत्त कर्मचा-यांच्या निवृत्तीवेतनावरील खर्च अदा करण्यासाठी अनुदान म्हणून २२१५A०५२ या लेखाशिर्षाखाली प्राधिकरणाला अनुदान वितरीत केले जाते. तसेच संदर्भाधीन दिनांक २३.०९.२०२१ च्या शासन निर्णयान्वये प्राधिकरणातील सेवानिवृत्त कर्मचाऱ्यांना दिनांक १.०४.२०१७ पासून सातव्या वेतन आयोगाप्रमाणे सुधारित सेवानिवृत्ती वेतन मंजूर केले आहे. दिनांक १.०४.२०१७ ते दिनांक ३०.०९.२०२१ या कालावधीतील अनुज्ञेय थकबाकीच्या अनुषंगाने, सर्व सेवानिवृत्त कर्मचाऱ्यांचे सुधारित निवृत्तीवेतन परिगणीत केल्यानंतर, प्रत्यक्ष परिगणनेप्रमाणे अनुज्ञेय थकबाकीच्या रकमेची मागणी प्राधिकरणाने शासनाकडे स्वतंत्ररित्या करण्याच्या सूचना संदर्भाधीन दिनांक २३.०९.२०२१ च्या शासन निर्णयान्वये दिल्या आहेत. त्यानुसार प्राधिकरणाने थकबाकीची परिगणना करुन संदर्भाधीन दिनांक २९.०७.२०२२ च्या पत्रान्वये शासनास अहवाल सादर करुन निधीची मागणी केली आहे. वित्तीय वर्ष सन २०२२-२३ करिता २२१५८०५२ या लेखाशिर्षांतर्गत एकूण
# Page 2
शासन निर्णय क्रमांकः मजीप्रा-११२२/प्र.क्र.३४/पापु-२३
२४८.३८ कोटी इतकी अर्थसंकल्पिय तरतूद करण्यात आली आहे. सदर तरतूद प्राधिकरणातील सेवानिवृत्त कर्मचाऱ्यांच्या नियमित निवृत्तीवेतनासाठी तसेच सातव्या वेतन आयोगाच्या थकबाकीच्या खर्चासाठी अपुरी असल्यामुळे डिसेंबर, २०२२ च्या हिवाळी अधिवेशनामध्ये उपरोक्त लेखाशीर्षांतर्गत पुरवणी मागणीद्वारे अतिरिक्त निधी उपलब्ध करुन घेण्यात आला आहे. त्यापैकी वित्त विभागाने उपलब्ध करुन दिलेला निधी
प्राधिकरणाला वितरीत करण्याची बाब शासनाच्या विचाराधीन आहे. त्यानुषंगाने पुढीलप्रमाणे निर्णय घेण्यात आला आहे.
शासन निर्णय :
महाराष्ट्र जीवन प्राधिकरणातून सेवानिवृत्त झालेल्या कर्मचा-यांना सन २०२२-२३ मधील नियमित सेवानिवृत्तीवेतनापोटी तसेच सातव्या वेतन आयोगानुसार सुधारित निवृत्तीवेतन व उपदान फरकाच्या थकबाकीपोटी पुढीलप्रमाणे एकूण रु.१९३,१०,००,०००/- (अक्षरी रुपये एकशे त्र्याण्णव कोटी दहा लक्ष फक्त) इतका निधी महाराष्ट्र जीवन प्राधिकरणाला अनुदान म्हणून वितरीत करण्यात येत आहे.
------------------------------------------------------------------------------------------------------------------------------------------------------------------------------------------
| अ.क्र. | खर्चाची बाब | रक्कम (रुपये) |
| १ | सन २०२२-२३ मधील नियमित सेवानिवृत्तीवेतन | ७७,२०,००,०००/ |
| २ | सातव्या वेतन आयोगानुसार सुधारित निवृत्तीवेतन फरकाच्या थकबाकीपोटी (दिनांक १.०४.२०१७ ते दिनांक ३०.०९.२०२१ या कालावधीतील थकबाकीचा सन २०२१-२२ मधील पहिला हप्ता) | २६,७२,००,०००/ |
| ३ | सातव्या वेतन आयोगाच्या थकबाकीपोटी (दिनांक १.०४.२०१७ ते दिनांक ३०.०९.२०२१ या कालावधीत सेवानिवृत्त झालेल्या कर्मचाऱ्यांच्या *निवृत्तीउपदान/मृत्यूउपदान फरकाची पूर्ण रक्कम) | ८९,१८,००,०००/ |
| एकूण | १९३,१०,००,०००/ |
------------------------------------------------------------------------------------------------------------------------------------------------------------------------------------------
*फक्त पात्र कर्मचाऱ्यांना
२. उपरोक्त अनुदान खालील अटी व शर्तीच्या अधीन महाराष्ट्र जीवन प्राधिकरणाला वितरीत करण्यात येत आहे.
i) या शासन निर्णयान्वये वितरीत करण्यात येणारे अनुदान महाराष्ट्र जीवन प्राधिकरणातील सेवानिवृत्त अधिकारी / कर्मचारी यांच्या सन २०२२-२३ मधील नियमित निवृत्तीवेतन लाभांसाठी तसेच सातव्या वेतन आयोगाच्या अनुज्ञेय थकबाकीसाठी मंजूर असल्याने या अनुदानामधील रकमेचा खर्च त्याच कामांसाठी होईल याची दक्षता सदस्य सचिव, महाराष्ट्र जीवन प्राधिकरण यांनी घ्यावी. पूर्वीच्या अन्य कोणत्याही थकीत सेवानिवृत्तीवेतन लाभासाठी या निधीचा वापर करु नये.
पृष्ठ ४ पैकी २
# Page 3
शासन निर्णय क्रमांकः मजीप्रा-११२२/प्र.क्र.३४/पापु-२३
ii) या निधीचा अन्य बाबींवरील खर्च (विनियोग) ही वित्तीय अनियमितता समजण्यात येईल व अशा कृतीसाठी संबंधित अधिकारी/कर्मचारी शिस्तभंगाच्या कारवाईस पात्र राहतील.
iii) सातव्या वेतन आयोगाच्या थकबाकीपोटी खर्च होणाऱ्या रकमेचे प्राधिकरणाने स्वतंत्र लेखे ठेवावेत.
iv) या अनुदानातून होणा-या निधी वाटपाची माहिती प्राधिकरणाने वेळोवेळी शासनास कळवावी.
v) मुंबई वित्तीय नियम १९५९ मधील जोडपत्र २ मधील नियम क्रमांक ३ नुसार प्राधिकरणाचे लेखे संबंधित कागदपत्रांसह निरीक्षणाकरिता प्राधिकरणाने सादर करावेत.
vi) प्राधिकरणाने या अनुदानाचे उपयोगिता प्रमाणपत्र शासनाला सादर करावे. संचालक (वित्त), महाराष्ट्र जीवन प्राधिकरण यांनी उपयोगिता प्रमाणपत्रात दर्शविलेल्या मंजूर व मुक्त अनुदानाच्या रकमा तसेच प्रत्यक्ष खर्चाच्या रकमा प्रमाणित कराव्यात. त्या उपयोगिता प्रमाणपत्रांवर सदस्य सचिव, महाराष्ट्र जीवन प्राधिकरण यांनी प्रतिस्वाक्षरी करावी. अशी उपयोगिता प्रमाणपत्रेच शासनाला स्विकारार्ह होतील.
vii) मुक्त केलेल्या अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालावा आणि विहित अहवाल, विहित दिनांकास लेखा अधिकारी, पापु - २०, पाणी पुरवठा व स्वच्छता विभाग यांचेकडे सादर करावा.
vili) सातव्या वेतन आयोगाच्या थकबाकीपोटी प्राप्त झालेला निधी प्राधिकरणाने संबंधित सेवानिवृत्त कर्मचाऱ्याला विनाविलंब अदा करावा. कोणत्याही सेवानिवृत्त कर्मचाऱ्याला थकबाकी अदा करण्यास सबळ कारणाशिवाय विलंब झाल्याचे निदर्शनास आल्यास विलंबाची जबाबदारी निश्चित करण्यात येईल.
ix) संबंधित कर्मचाऱ्याला अदा करण्यात येणाऱ्या अनुज्ञेय थकबाकीच्या रकमा अचूक असल्याची खात्री संचालक (वित्त) यांनी करावी.
३. या शासन निर्णयान्वये वितरीत केलेले अनुदान आहरित करुन घेण्यासाठी महाराष्ट्र जीवन प्राधिकरणाचे संचालक (वित्त), श्री. राजेंद्र मडके, यांना आहरण व संवितरण अधिकारी म्हणून तर श्री. रा.म.
गेंगजे, उप सचिव, पाणीपुरवठा व स्वच्छता विभाग यांना नियंत्रक अधिकारी म्हणून घोषित करण्यात येत आहे.
४. शासनाद्वारे देण्यात येणारे निवृत्तीवेतन अनुदान लाभार्थ्यांच्या बँक अकाऊंटमध्ये ECS द्वारे प्रदान करणे बंधनकारक राहील. कोणत्याही परिस्थितीत निवृत्तीवेतन अनुदानाची रक्कम एकत्रितरित्या व Offline पद्धतीने वितरीत करण्यात येऊ नये.
पृष्ठ ४ पैकी ३
# Page 4
शासन निर्णय क्रमांकः मजीप्रा-११२२/प्र.क्र.३४/पापु-२३
५. प्रस्तुत प्रकरणी होणारा खर्च “मागणी क्रमांक वाय-२, २२१५, पाणीपुरवठा व स्वच्छता १९९, इतर अशासकीय संस्थांना सहाय्य, (०१) इतर अशासकीय संस्थांना सहाय्य, (०१)(०१) महाराष्ट्र जीवन प्राधिकरणाकडे वर्ग झालेल्या शासकीय कर्मचा-यांना निवृत्तीवेतनाचे लाभ मंजूर करण्यासाठी सहायक अनुदान (अनिवार्य) (२२१५०५२) ३१, सहायक अनुदाने (वेतनेतर)” या लेखाशीर्षाखाली खर्ची टाकून सन २०२२ - २३ मधील वित्तीय लेख्यात समाविष्ट करावा.
६. वित्त विभाग, अनौपचारिक संदर्भ क्रमांक ९/व्यय-३, दिनांक १३.१.२०२३ अन्वये प्राप्त सहमतीनुसार सदर शासन निर्णय निर्गमित करण्यात येत आहे.