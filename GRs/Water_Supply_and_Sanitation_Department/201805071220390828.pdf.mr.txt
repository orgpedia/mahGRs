# Page 1
सन २०१७-१८ च्या टंचाई अंतर्गत चिखलदरा नगर परिषदेची नळ पाणी पुरवठा योजनेच्या विशेष दुरुस्तीच्या प्रस्तावास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई २०१८/प्र.क्र. ८८ / पापु १४
जी. टी. रुग्णालय संकुल, ७ वा मजला,
मंत्रालय, मुंबई ४०० ००१
दिनांक : ०७ मे, २०१८
वाचा : १) शासन निर्णय, पाणी पुरवठा व स्वच्छता विभाग, क्रमांकः टंचाई २००८/प्र.क्र.
१४९/पापु १४, दिनांक २१.८.२००९ २) विभागीय आयुक्त, अमरावती यांचे क्रमांक: प्रासंनप/सलेअ/कावि-४६/२०१८, दिनांक २४.०४.२०१८ चे पत्र ३) शासन पत्र, क्रमांक बैठक २०१७/प्र.क्र.१७०/पापु १४, दिनांक ०५ मे, २०१८ (बैठकीचे इतिवृत्त)
प्रस्तावना - विभागीय आयुक्त, अमरावती यांनी त्यांच्या दिनांक २४.०४.२०१८ च्या पत्रान्वये सन २०१७–१८ च्या टंचाई कालावधीसाठी टंचाई उपाययोजने अंतर्गत चिखलदरा नगर परिषदेची नळ पाणी पुरवठा योजनेच्या विशेष दुरुस्तीचा रुपये ६२.२१ लाख इतक्या किंमतीचा प्रस्ताव प्रशासकीय मंजूरी मिळण्याबाबत शासनास सादर केला आहे.
पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तातडीच्या पाणीपुरवठा योजनांना / उपाययोजनांना प्रशासकीय मंजूरी देण्यासाठी अपर मुख्य सचिव, पाणी पुरवठा व स्वच्छता विभाग यांच्या अध्यक्षतेखाली स्थापन करण्यात आलेल्या स्थायी समितीच्या दिनांक ०३.०५.२०१८ रोजी झालेल्या बैठकीत या प्रस्तावावर सविस्तर चर्चा होऊन अंदाजपत्रकामध्ये समाविष्ठ १५० मी.मी.
व्यासाची DIK-९, २७०० मीटर लांबीची पाईपलाईन बिर तलाव ते कालापाणी तलावापर्यंत टाकणे, २५ अश्वशक्तीचा १५९ मीटर हेडचा १ पाणबुडे पंप व विद्युत पॅनल पेटी पुरविणे व बसविणे व त्या अनुषंगाने इतर कामे समाविष्ठ असलेल्या प्रस्तावास मंजूरी देण्यात आली.
# Page 2
शासन निर्णय क्रमांकः टंचाई २०१८/प्र.क्र. ८८/पापु १४
त्या अनुषंगाने सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय प्रस्तावनेत नमूद केलेली वस्तुस्थिती विचारात घेऊन सन २०१७-१८ च्या टंचाई कालावधीसाठी चिखलदरा पाणी पुरवठा योजनेची नळ योजनांची विशेष दुरुस्ती या टंचाई उपाययोजने अंतर्गत रुपये ६२.२१ लाख ( रुपये बासष्ट लाख, एकवीस हजार फक्त ) किंमतीच्या प्रस्तावास या आदेशान्वये खालील अटींच्या अधिन राहून प्रशासकीय मान्यता देण्यात येत आहे :
१) जिल्हाधिकारी, अमरावती यांनी चिखलदरा शहरात पिण्याच्या पाण्याची टंचाई निर्माण झाली असल्याचे सर्व प्रथम घोषित करावे.
२) सदर योजनेच्या किंमतीच्या एकूण रुपये ६२.२१ लाख खर्चाच्या ९५% म्हणजेच रुपये ५९.१० लाख इतके अनुदान शासनाद्वारे उपलब्ध करुन दिले जाईल.
उर्वरीत रक्कम म्हणजेच योजनेच्या ५% रुपये ३.११ लाख एवढी रक्कम लोकवर्गणी म्हणून नगर परिषद, चिखलदरा यांनी भरावयाची आहे.
३) सदर योजनेची ५ टक्के लोकवर्गणी नगरपरिषदेने महाराष्ट्र जीवन प्राधिकरणाकडे भरणा केल्याशिवाय योजनेतील कार्यारंभ आदेश देण्यात येवू नयेत.
४) सदर योजनेची अंमलबजावणी महाराष्ट्र जीवन प्राधिकरणामार्फत करण्यात यावी.
५) सदर योजनेची कामे विहित पध्दतीने ई-निविदा मागविण्यात येऊन करावीत तसेच योजनेचे काम मान्यता प्राप्त किंमतीमध्येच पूर्ण होईल याची दक्षता घ्यावी.
६) योजनेची निविदा अल्प मुदतीची (७ दिवस) काढण्यास परवानगी देण्यात येत आहे.
७) निविदा प्रक्रीया २० मे, २०१८ पर्यंत पूर्ण करुन कार्यारंभ आदेश देणे आवश्यक आहे. निविदा प्रक्रीया या दिनांका पर्यंत पूर्ण न झाल्यास योजनेची मान्यता रद्द समजण्यात येईल.
८) योजनेची कामे दि. ६ जून, २०१८ पर्यंत पूर्ण करुन योजनेतून पाणी पुरवठा सुरु होणे आवश्यक आहे.
९) विभागीय आयुक्त, अमरावती यांनी कार्यकारी अभियंता, महाराष्ट्र जीवन प्राधिकरण मंडळ, अमरावती यांच्याकडे सदर योजनेकरिता योजनेच्या सुरुवातीस ५०% इतका निधी द्यावा. उर्वरित ५०% निधी योजना कार्यान्वित झाल्यानंतर देण्यात यावा.
१०) योजनेचे काम मुदतीत पूर्ण होणे आवश्यक असल्याने योजनेच्या निविदा प्रक्रीयेपासून ते योजनेतून पाणीपुरवठा सुरु होईपर्यंत आठवडयाच्या प्रत्येक सोमवारी प्रगती अहवाल शासनास पाठविण्यात यावा.
पृष्ठ ४ पैकी २
# Page 3
शासन निर्णय क्रमांकः टंचाई २०१८/प्र.क्र. ८८/पापु १४
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१-अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याच्या आकस्मिक निकडीच्या पुरवठा (२२४५००९३) (दत्तमत) (वेतनेतर)- ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
३. हा शासन निर्णय, पाणी पुरवठा व स्वच्छता विभागाने पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी स्थापन केलेल्या सचिवस्तरीय स्थायी समितीच्या दिनांक ०३.०५.२०१८ रोजी झालेल्या बैठकीत घेण्यात आलेल्या निर्णयानुसार निर्गमित करण्यात येत आहे.
# Page 4