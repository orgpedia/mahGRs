# Page 1
मौजे हिरापुर (ता. जि.औरंगाबाद) या नळ पाणी पुरवठा योजनेच्या सुधारीत अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः पापुयो - २०१८/प्र.क्र.५०/पापु १८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १३ एप्रिल, २०१८
वाचा - १) ग्राम पंचायत, सुलतानपूर - हिरापूर - कच्चीघाटी, ता. जि. औरंगाबाद यांचे मुळ अंदाजपत्रकास प्रशासकीय मान्यतेचा ठराव क्र. ०५, दिनांक ०३/१२/२०१३ २) कार्यकारी अभियंता, ग्रामीण पाणी पुरवठा विभाग, जिल्हा परिषद, औरंगाबाद यांचे मुळ तांत्रिक मान्यता रजिस्टर क्र. ६२३, दिनांक २५/०२/२०१४.
३) शासन पत्र क्र.पापुयो-११/२०१४/प्र.क्र.२०६/पापु-१८, दिनांक ०९/०९/२०१४ ४) ग्राम पंचायत, सुलतानपूर - हिरापूर- कच्चीघाटी, ता. जि. औरंगाबाद यांचे सुधारीत अंदाजपत्रकास प्रशासकीय मान्यतेचा ठराव क्र. २१ (०३), दिनांक १५/०८/२०१७ ५) कार्यकारी अभियंता, ग्रामीण पाणी पुरवठा विभाग, जिल्हा परिषद, औरंगाबाद यांचे सुधारीत तांत्रिक मान्यता रजिस्टर क्र. ७८५, दिनांक १२/१२/२०१७.
६) मुख्य कार्यकारी अधिकारी, जिल्हा परिषद, औरंगाबाद यांचे जाक्र. जिपऔ/पापु/तांशा १/ २०१८/१७१, दिनांक २९/०१/२०१८.
प्रस्तावना : राष्ट्रीय ग्रामीण पेयजल कार्यक्रमांतर्गत मौजे हिरापुर (ता.जि. औरंगाबाद) नळ पाणी पुरवठा योजनेस ग्राम पंचायत, सुलतानपूर - हिरापूर - कच्चीघाटी, ता.जि.औरंगाबाद यांनी संदर्भ क्र.१ येथील ठरावान्वये मुळ प्रशासकीय मान्यता प्रदान केली आहे. सदर योजनेच्या रु.४९,९८,०००/- (ढोबळ) किमतीच्या अंदाजपत्रकास कार्यकारी अभियंता, ग्रामीण पाणी पुरवठा विभाग, जिल्हा परिषद, औरंगाबाद यांनी संदर्भीय क्र. २ अन्वये मुळ तांत्रिक मान्यता प्रदान केली आहे. सदर योजनेच्या कामाच्या जादा दराच्या निविदा स्विकृत करण्यात आल्यामुळे संदर्भ क्र. ३ अन्वये रु. ५४,९६,८४६/- इतक्या वाढीव किंमतीस मंजूरी देण्यात आली आहे. ग्राम पंचायत, सुलतानपूर - हिरापूर- कच्चीघाटी, ता. जि. औरंगाबाद यांनी संदर्भ क्र. ४ च्या पत्रान्वये सुधारीत अंदाजपत्रकास प्रशासकीय मान्यता प्रदान केली आहे. तथापी सदर योजनेच्या विहिरीची खोली वाढल्यामुळे, चाचणी बोअर करतांना प्रत्यक्षात लागलेल्या भुस्तरामुळे किंमतीत वाढ झाल्यामुळे, पंपघराचे काम साईट परिस्थितीनुसार दोन स्लॅबमध्ये केल्यामुळे उपांगाच्या किमतीत वाढ झाल्यामुळे, वितरण व्यवस्थेच्या लांबीत वाढ झाल्यामुळे योजनेच्या खर्चात वाढ झाली आहे. त्यानुसार कार्यकारी अभियंता, ग्रामीण पाणी पुरवठा विभाग, जिल्हा परिषद, औरंगाबाद यांनी संदर्भ क्र.५ अन्वये प्रस्तुत योजनेच्या
# Page 2
शासन निर्णय क्रमांकः पापुयो - २०१८/प्र.क्र.५०/पापु १८ रु. ६३,१९,९००/-(ढोबळ) किंमतीच्या प्रस्तावास सुधारीत तांत्रिक मान्यता प्रदान केली आहे.
परिणामी, मुख्य कार्यकारी अधिकारी, जिल्हा परिषद, औरंगाबाद यांनी प्रस्तुत नळ पाणी पुरवठा योजनेच्या आराखडयास व अंदाजपत्रकास सुधारित प्रशासकीय मान्यता देण्याचा प्रस्ताव संदर्भाधिन पत्र क्र. ६ अन्वये शासनास सादर केला होता. तद्नुषंगाने प्रस्तुत योजनेच्या आराखडयास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय : मौजे हिरापुर (ता.जि.औरंगाबाद) या नळ पाणी पुरवठा योजनेच्या रु. ६३,१९,९००/ (ढोबळ ) (अक्षरी रुपये त्रेसष्ट लक्ष एकोणवीस हजार नऊशे फक्त) एवढ्या सुधारित किंमतीच्या अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१. उपरोक्त नमुद सुधारित किंमतीत उर्वरित सर्व कामे ३ महिन्यात पूर्ण करावीत.
२. या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३. ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद, औरंगाबाद यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतचे अधिकारी व कंत्राटदार यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
४. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत मिळणार नाही.
५. सदर योजना पुर्ण झाल्यावर स्थानिक स्वराज्य संस्थेने ( संबधित ग्रामपंचायत/ जिल्हा परिषद) योजना हंस्तातरित करुन घेणे बंधनकारक राहील. तसेच योजनेचे लेखे बंद करण्यात यावेत.
६. सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबंधित ग्रामपंचायत/जिल्हा परिषद यांची राहील.
पृष्ठ ४ पैकी २
# Page 3
शासन निर्णय क्रमांकः पापुयो - २०१८/प्र.क्र.५०/पापु १८ ७. हगणदारीबाबतच्या प्रचलित धोरणानुसार कार्यवाही करण्यात यावी.
८. प्रस्तुत योजना कोणत्याही परिस्थितीत पुर्नसुधारीत केली जाणार नाही याची जबाबदारी जिल्हा परिषदेची राहील.
०२. या योजनेच्या सुधारित किंमतीतील वाढीव खर्च रु.८,२३,०००/- (ढोबळ ) (अक्षरी रुपये आठ लक्ष तेवीस हजार फक्त) हा राष्ट्रीय ग्रामीण पेयजल कार्यक्रमा खालील राज्य हिश्श्यातून / जिल्हा नियोजन मंडळाकडून / किमान गरजा कार्यक्रमांतर्गत उपलब्ध होणा-या निधीतून करण्यात यावा.
०३. प्रस्तुत योजनेस सुधारीत प्रशासकीय मान्यता ही वित्त विभागाच्या दि. १७/०४/२०१५ च्या क्र. विअप्र-२०१३/प्र.क्र. ३० / २०१३ / विनियम, भाग-२ या शासन निर्णयातील भाग पहिला, उपविभाग-३ मधील अ.क्र. ६ (सहा) परिच्छेद क्र. २७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहेत.
# Page 4