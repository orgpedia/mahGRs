# Page 1
जलस्वराज्य-२ कार्यक्रम
भूजल सर्वेक्षण आणि विकास यंत्रणेकडील पालघर जिल्हा स्तरीय प्रयोगशाळा बांधकामास प्रशासकीय मान्यता देणेबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जस्वका - (२)/१०१६/प्र.क्र. १९२/पापु-११
गोकुळदास तेजपाल रूग्णालय संकुल इमारत, ७ वा मजला,
लोकमान्य टिळक मार्ग, मुंबई- ०१
तारीख: २३ मार्च २०१८
वाचा १) शासन निर्णय क्रमांकः जस्वप्र-१२१३/प्र.क्र.२००/पापु-११, दि. ०४ जानेवारी, २०१४ २) शासन निर्णय क्रमांकः जस्वप्र-०११४/प्र.क्र.२०/पापु-११, दि.१३ जून, २०१४ ३) शासन परिपत्रक क्रमांकः जस्वप्र-०७१४/प्र.क्र.६२(३)/पापु-११, दि.०१ ऑगस्ट, २०१४ ४) शासन निर्णय क्रमांकः डब्ल्युक्युएम-२०१४/प्र.क्र. ०८/पापु-१२, दि. १८ डिसेंबर, २०१४ ५) शासन निर्णय क्रमांकः जस्वप्र-१०१६/प्र.क्र.१९२/पापु-११, दि. २३ डिसेंबर, २०१६ ६) शासन निर्णय क्रमांकः जस्वप्र-१०१६/प्र.क्र.१९२/पापु-११, दि. ३० मार्च, २०१७
प्रस्तावना राज्यातील ग्रामीण पाणी पुरवठा योजनेतील पिण्याच्या पाण्याच्या स्रोताची रासायनिक व
जैविक गुणवत्ता तपासणीसाठी भुजल सर्वेक्षण आणि विकास यंत्रणेस जबाबदारी देण्यात आली आहे. या
यंत्रणेकडील विभागीय, जिल्हा आणि उप विभाग स्तरावरील प्रयोगशाळांच्या बळकटीकरणाबाबत
शासन निर्णय दि. ०४ जानेवारी, २०१४ आणि शासन परिपत्रक दि. ०१ ऑगस्ट २०१४ अन्वये
मार्गदर्शक सूचना विहीत करण्यात आल्या आहेत.
जलस्वराज्य-२ कार्यक्रमांतर्गत पाणी गुणवत्ता तपासणी प्रयोगशाळा बळकटीकरण या
उपक्रमांतर्गत जिल्हास्तरीय आणि उप विभागस्तरीय प्रयोगशाळांचे बांधकाम प्रस्तावित करण्यात
आलेले आहे. शासन स्तरावरून जिल्हास्तरीय आणि उप विभागस्तरीय प्रयोगशाळांचे बांधकाम पाणी
पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरण या यंत्रणेद्वारे करण्याचा
निर्णय दि. १३ मार्च, २०१५ रोजीच्या बैठकीमध्ये घेण्यात आलेला होता. या अनुषंगाने या उपक्रमांतर्गत
# Page 2
शासन निर्णय क्रमांकः जस्वका-(२)/१०१६/प्र.क्र.१९२/पापु-११, दिनांक २३ मार्च, २०१८
२६ जिल्हास्तरीय प्रयोगशाळांना शासन निर्णय दि. २३ डिसेंबर, २०१६ व दि. ३० मार्च, २०१७
अन्वये प्रशासकीय मान्यता प्रदान करण्यात आली आहे. याच उपक्रमांतर्गत अधीक्षक अभियंता, मजीप्रा
मंडळ, पनवेल यांनी भूजल सर्वेक्षण आणि विकास यंत्रणेकडील पालघर जिल्हा प्रयोगशाळेच्या सादर
केलेल्या बांधकामाच्या प्रस्तावास प्रशासकीय मान्यता प्रदान करणेची बाब शासनाच्या विचाराधीन
होती.
शासन निर्णय भूजल सर्वेक्षण आणि विकास यंत्रणा यांच्या संनियंत्रणाखालील पालघर येथील खालील प्रमाणे
जिल्हा स्तरीय पाणी गुणवत्ता तपासणी प्रयोगशाळेचे बांधकाम, महाराष्ट्र जीवन प्राधिकरण यांचेमार्फत
करणेस आणि या बांधकामाकरिता रू. ३८.६७ लक्ष इतक्या अंदाजपत्रकीय खर्चास शासन मान्यता
देण्यात येत आहे.
जिल्हास्तरीय पाणी गुणवत्ता परिक्षण प्रयोगशाळाचे बांधकाम करणे
------------------------------------------------------------------------------------------------------------------------
| अ. क्र. | प्रादेशिक विभाग | जिल्हा | जागेची उपलब्ध ता | क्षेत्रफ ळ | प्रस्तावित आराखडा | बांधकाम क्षेत्रफळ | निव्वळ किंमत | ढोबळ किंमत |
| मिटर | वर्ग फूट | वर्ग फूट | रु. लक्ष | रु. लक्ष |
| १ | २ | ३ | ४ | ५ | ६ | ७ | ८ | ९ |
| १ | कोंकण | पालघर | २०x२० | ४३०४  |  | D-A | १४९७.१६  |  | ३७.१८ | ३८.६७ |
------------------------------------------------------------------------------------------------------------------------
२. महाराष्ट्र जीवन प्राधिकरण यांचे स्तरावर अधीक्षक अभियंता, महाराष्ट्र जीवन प्राधिकरण
मंडळ, पनवेल यांचेकडे संपूर्ण संनियंत्रणाची जबाबदारी देण्यात येत आहे.
३. अंदाजपत्रकीय किंमतीमध्ये सर्व प्रयोगशाळांसाठी Rain Water Harvesting व्यवस्था तसेच
सोलर पॅनल व्यवस्था यांचा तसेच महाराष्ट्र जीवन प्राधिकरण यांच्या प्रशासकीय आणि देखरेखीकरिता
४% खर्चाचा समावेश करण्यात आला आहे.
४. भूजल सर्वेक्षण आणि विकास यंत्रणा स्तरावर संचालक, भूजल सर्वेक्षण आणि विकास यंत्रणा
यांना जिल्हास्तरीय प्रयोगशाळा बांधकामाच्या संपूर्ण संनियंत्रणाची जबाबदारी देण्यात येत आहे. तसेच
पृष्ठ ४ पैकी २
# Page 3
शासन निर्णय क्रमांकः जस्वका-(२)/१०१६/प्र.क्र.१९२/पापु-११, दिनांक २३ मार्च, २०१८
जिल्हा स्तरावर वरिष्ठ भूवैज्ञानिक, भूजल सर्वेक्षण आणि विकास यंत्रणा यांना संनियंत्रणाची जबाबदारी
देण्यात येत आहे.
५. संचालक, भूजल सर्वेक्षण आणि विकास यंत्रणा आणि अधीक्षक अभियंता, महाराष्ट्र जीवन
प्राधिकरण मंडळ, पनवेल यांनी बांधकामाच्या प्रगतीबाबतचा अहवाल वेळोवेळी सुधारणा सहाय्य व
प्रकल्प व्यवस्थापन कक्षाद्वारे शासनास सादर करावा.
६. जलस्वराज्य-२ कार्यक्रमांतर्गत प्रयोगशाळा बळकटीकरण या उपक्रमांतर्गत आवश्यक निधी
संचालक, भूजल सर्वेक्षण आणि विकास यंत्रणा यांना उपलब्ध करून दिले जाईल. संचालक, भूजल
सर्वेक्षण आणि विकास यंत्रणा यांचे स्तरावरून टप्प्या-टप्प्याने बांधकामासाठीचा आवश्यक निधी
महाराष्ट्र जीवन प्राधिकरण यांचेमार्फत संबंधीत कार्यालये यांना उपलब्ध करून दिला जाईल.
७. प्रयोगशाळेचे बांधकाम केल्यानंतर, प्रयोगशाळा सर्व प्रशासकीय बाबी आणि कागदपत्रांची पुर्तता
करुन शासनाच्या वतीने संचालक, भूजल सर्वेक्षण आणि विकास यंत्रणा यांना हस्तांतरीत करावी.
८. प्रयोगशाळेचे बांधकाम, कार्यादेश निर्गमित केल्याच्या दिनांकापासुन सहा महिनेच्या आत पूर्ण
करणे बंधनकारक राहील.
९. सदर कामासाठी आवश्यक निधी लेखाशिर्ष २२१५ ९३०७ याअंतर्गत मंजूर अर्थसंकल्पीय
तरतूदीमधून संचालक, भूजल सर्वेक्षण आणि विकास यंत्रणा यांना उपलब्ध केला जाईल. सदर
कामासाठी येणारा खर्च जलस्वराज्य-२ कार्यक्रमांतर्गत प्रयोगशाळांचे बळकटीकरण या उपक्रमांतर्गत
संचालक, भूजल सर्वेक्षण आणि विकास यंत्रणा यांना उपलब्ध करुन दिलेल्या निधीतून भागविण्यात
यावा. या कामावरील खर्च सादर करण्यात आलेल्या प्रस्तावातील अंदाजपत्रकीय किंमतीच्या मर्यादेत
ठेवण्यात यावा. प्रशासकीय मान्यतेपेक्षा जास्त खर्च होणार नाही याची जबाबदारी संचालक, भुजल
सर्वेक्षण आणि विकास यंत्रणा आणि अधीक्षक अभियंता, महाराष्ट्र जीवन प्राधिकरण मंडळ, पनवेल
यांची राहील.
पृष्ठ ४ पैकी ३
# Page 4
शासन निर्णय क्रमांकः जस्वका-(२)/१०१६/प्र.क्र.१९२/पापु-११, दिनांक २३ मार्च, २०१८