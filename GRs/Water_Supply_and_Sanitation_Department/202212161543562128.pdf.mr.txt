# Page 1
निलंबन कालावधी नियमित करणेबाबत श्री. मोहन वासुदेव पाटील, उपअभियंता (यांत्रिकी) भूजल सर्वेक्षण आणि विकास यंत्रणा..
महाराष्ट्र शासन
पाणी पुरवठा व स्वच्छता विभाग
शासन आदेश क्रमांक: आपना-२०२२/प्र.क्र.३२९/पापु-१५
सातवा मजला, गोकुळदास तेजपाल रूग्णालय इमारत संकुल
क्रॉफर्ड मार्केट जवळ, लोकमान्य टिळक मार्ग, नवीन मंत्रालय, मुंबई - ४०० ००१ तारीख: १६ डिसेंबर, २०२२
वाचा : १) शासन आदेश, पाणी पुरवठा व स्वच्छता विभाग, क्रमांकः आपना २०१६/प्र.क्र.१५३/पापु-१५, दिनांक २५ जूलै, २०१६ २) शासन पत्र क्रमांक:- आपना-२०१६/प्र.क्र.१५३/पापु-१५ दिनांक १७ डिसेंबर, २०१६ व दिनांक २८ सप्टेंबर, २०१७ ३) शासन आदेश, पाणी पुरवठा व स्वच्छता विभाग, क्रमांकः आपना २०१६/प्र.क्र.१५३/पापु-१५, दिनांक १५ फेब्रुवारी, २०१८ ४) शासन आदेश, पाणी पुरवठा व स्वच्छता विभाग, क्रमांकः आपना २०१७/प्र.क्र.२६६/पापु-१५, दिनांक १३ एप्रिल, २०१८.
५) शासन निर्णय, वित्त विभाग, क्रमांकः प्ररजा-२०१५/प्र.क्र.२५/सेवा-६, दिनांक २५ एप्रिल, २०१७.
शासन आदेश : ज्याअर्थी श्री. मोहन वासुदेव पाटील, उपअभियंता (यांत्रिकी), यांत्रिकी उपविभाग, जिल्हा परिषद, ठाणे यांना त्यांचे विरुध्द ठाणे नगर पोलिस स्टेशन, ठाणे येथे दाखल गु.र.क्र.॥,४१/२०१६ लाचलुचपत प्रतिबंधक अधिनियम, १९८८ मधील कलम ७,१२,३१(१), (ड) सह १३ (२) च्या अनुषंगाने संदर्भाधीन क्रमांक १ येथील दि. २५ जूलै, २०१६ रोजीच्या आदेशान्वये दिनांक २५ जुलै, २०१६ (मध्यान्नोत्तर) निलंबित करण्यात आलेले होते.
ज्याअर्थी, श्री. मोहन वासुदेव पाटील, उपअभियंता (यांत्रिकी), यांत्रिकी उपविभाग, जिल्हा परिषद, ठाणे यांच्याविरुध्द दाखल गुन्हयामध्ये मा. न्यायालयात अभियोग दाखल करण्यास दि.१७ डिसेंबर, २०१६ रोजीच्या पत्रान्वये परवानगी नाकारण्यात आली आहे. तसेच संदर्भ क्र. ३ येथील शासन आदेशान्वये त्यांची विभागीय चौकशी न करण्याचा निर्णय घेण्यात आला आहे.
# Page 2
शासन निर्णय क्रमांकः आपना-२०२२/प्र.क्र.३२९/पापु-१५
ज्याअर्थी, श्री. मोहन वासुदेव पाटील, उपअभियंता (यांत्रिकी), यांत्रिकी उपविभाग, जिल्हा परिषद, ठाणे यांना संदर्भाधीन क्रमांक ४ येथील दिनांक १३/०४/२०१८ च्या आदेशान्वये त्यांचे निलंबन रद्द करून त्यांना शासन सेवेत पुनर्स्थापित करण्यात आले होते.
ज्याअर्थी, श्री. मोहन वासुदेव पाटील, उपअभियंता (यांत्रिकी), यांच्याविरूध्द अभियोग दाखल करण्यास परवानगी नाकारल्याने व विभागीय चौकशी न करण्याचा जाणीवपूर्वक निर्णय शासनाने घेतलेला असल्याने, श्री. पाटील यांचे निलंबन असमर्थनीय ठरले आहे.
ज्याअर्थी, श्री. मोहन वासुदेव पाटील, उपअभियंता (यांत्रिकी), यांनी त्यांचा निलंबन कालावधी नियमित करण्याचा विनंती अर्ज शासनास सादर केला आहे.
ज्याअर्थी, श्री. मोहन वासुदेव पाटील, उपअभियंता (यांत्रिकी), यांचे निलंबन संदर्भाधीन क्रमांक ३ येथील दिनांक १३/०४/२०१८ च्या आदेशान्वये रद्द करून त्यांना शासन सेवेत पुनर्स्थापित करण्यात आले व त्यांना देखभाल दुरुस्ती कक्ष, जिल्हा परिषद बुलढाणा येथे पदस्थापना देण्यात आली. त्यामुळे, श्री. पाटील हे दिनांक १३/०४/२०१८ ते पदस्थापना दिल्यानंतर प्रत्यक्ष रूजू होईपर्यंत म्हणजेच दिनांक १६/०४/२०१८ पर्यंत पदस्थापनेविना राहिले आहेत.
त्याअर्थी, आता वरील पार्श्वभूमीवर श्री. मोहन वासुदेव पाटील, उपअभियंता (यांत्रिकी), भूजल सर्वेक्षण आणि विकास यंत्रणा यांचा निलंबन कालावधी नियमित करण्याबाबत महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम ७२ (१)(ए) व (बी), (३) मधील तरतूदींचा वापर करून पुढीलप्रमाणे निर्णय घेण्यात येत आहे महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम ७२ (१) (ए) व (बी), (३) मधील तरतूदींचा वापर करून श्री. मोहन वासुदेव पाटील, उपअभियंता (यांत्रिकी), भूजल सर्वेक्षण आणि विकास यंत्रणा यांचा दि.२६/०७/२०१६ ते दिनांक १५/०४/२०१८ हा निलंबन कालावधी (दोन दिवस पदग्रहण अवधीसह) सर्व प्रयोजनार्थ कर्तव्य कालावधी म्हणून मानण्यास तसेच सेवानिवृत्ती विषयक लाभांसाठी ग्राहय धरण्यास मान्यता देण्यात येत आहे. या कालावधीत श्री. पाटील हे कर्तव्यावर हजर असते तर जितके वेतन व भत्ते मिळण्यास ते हक्कदार झाले असते, तितके पूर्ण वेतन व भत्ते श्री. पाटील यांना अदा करण्यात यावेत. तसेच हा कालावधी सर्व प्रयोजनार्थ कर्तव्य कालावधी म्हणून गृहीत धरण्यात येत आहे.
श्री. मोहन वासुदेव पाटील, उपअभियंता (यांत्रिकी), हे सध्या देखभाल दुरुस्ती कक्ष, जिल्हा कार्यालय, जळगाव येथे कार्यरत आहेत. त्यामुळे श्री. पाटील, उपअभियंता (यांत्रिकी) यांना देय ठरत असलेल्या रकमेची परिगणना करून अदा करण्याची कार्यवाही जिल्हा परिषद कार्यालय, जळगाव येथून करावी.
सदर आदेश महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम १९८१ मधील नियम ७२ (१) (ए व बी), (३) च्या तरतूदीनुसार व महाराष्ट्र नागरी सेवा (सेवेच्या सर्वसाधारण शर्ती) नियम १९८१, नियम ९ (१४) (फ) व पृष्ठ ३ पैकी २
# Page 3
शासन निर्णय क्रमांकः आपना-२०२२/प्र.क्र.३२९/पापु-१५
त्यासंदर्भात महाराष्ट्र नागरी सेवा (सेवेच्या सर्वसाधारण शर्ती) (सुधारणा) नियम, २०१६ मधील तरतुदीनुसार व वित्त विभाग शासन निर्णय दिनांक २५.०४.२०१७ नुसार प्रत्यायोजीत केलेल्या अधिकारानुसार निर्गमित करण्यात येत आहे.