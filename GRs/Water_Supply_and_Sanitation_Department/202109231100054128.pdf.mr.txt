# Page 1
महाराष्ट्र जीवन प्राधिकरणातील कर्मचाऱ्यांना सातव्या वेतन आयोगानुसार सुधारित वेतन संरचना मंजूर करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: मजीप्रा-१११९/प्र.क्र.६५ / पापु-२३
गोकुळदास तेजपाल रुग्णालय इमारत संकुल, क्रॉफर्ड मार्केट जवळ, लोकमान्य लोकमान्य टिळक मार्ग, नवीन मंत्रालय इमारत, मुंबई ४०० ००१
तारीख: २३ सप्टेंबर, २०२१
वाचा - १) शासन निर्णय, पाणी पुरवठा व स्वच्छता विभाग, क्रमांक: ईएसटी-२००९/ प्र.क्र.१५६/पापु-२३, दिनांक २७/०८/२००९ २) शासन निर्णय, पाणी पुरवठा व स्वच्छता विभाग, क्रमांकः मजीप्रा-२०१४/प्र.क्र.३३(अ)/पापु-२३, दिनांक २३/०३/२०१७ ३) शासन अधिसूचना, वित्त विभाग, क्रमांक: वेपुर-२०१९/प्र.क्र.०१/सेवा-९/दिनांक ३०/०१/२०१९ ४) शासन परिपत्रक, वित्त विभाग, क्रमांक: वेपुर-२०१९/प्र.क्र.८/सेवा-९/दिनांक २०/०२/२०१९ ५) शासन परिपत्रक, वित्त विभाग, क्रमांक: वेपुर-२०१९/प्र.क्र.१५/सेवा-९/दिनांक १४/०५/२०१९ ६) शासन परिपत्रक, वित्त विभाग, क्रमांक: वेपुर-२०१९/प्र.क्र.८/सेवा-९/दिनांक ३०/०५/२०१९
प्रस्तावना -
केंद्र शासनाच्या सातव्या वेतन आयोगाच्या शिफारशीनुसार सुधारित वेतन संरचनेच्या धर्तीवर राज्य शासकीय कर्मचाऱ्यांना संदर्भाधीन क्रमांक ३ येथील शासन अधिसूचनेअन्वये दिनांक ०१/०१/२०१६ पासून सातव्या वेतन आयोगाच्या अनुषंगाने सुधारित वेतन संरचना मंजूर करण्यात आली आहे.
पाणी पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरणास प्राप्त होत असलेले ई.टी. पी. शुल्क वारंवार कमी होत असल्याने प्राधिकरणातील अधिकारी/ कर्मचारी यांचे वेतन व भत्ते तसेच निवृत्तिवेतन यावरील खर्च कसा भागवावा हा गंभीर प्रश्न महाराष्ट्र जीवन प्राधिकरणापुढे निर्माण झाला होता. त्यामुळे संदर्भाधीन क्रमांक २ येथील शासन निर्णयान्वये
# Page 2
शासन निर्णय क्रमांकः मजीप्रा-१११९/प्र.क्र.६५/पापु-२३
महाराष्ट्र जीवन प्राधिकरणातील अधिकारी / कर्मचारी यांच्या नियमित वेतन व भत्यांचे दायित्व तसेच सेवानिवृत्त अधिकारी / कर्मचारी यांच्या निवृत्तिवेतनाचे दायित्व राज्य शासनामार्फत स्वीकारण्यात आलेले आहे.
महाराष्ट्र जीवन प्राधिकरणाच्या कर्मचाऱ्यांना संदर्भाधीन (१) च्या शासन निर्णयान्वये सहाव्या वेतन आयोगाच्या वेतनश्रेणीप्रमाणे वेतन व भत्ते अदा करण्यात येत आहेत. राज्य शासकीय कर्मचाऱ्यांना दिनांक १ जानेवारी, २०१६ पासून सातव्या वेतन आयोगानुसार सुधारित वेतन संरचना मंजूर करण्यात आलेली आहे. मात्र महाराष्ट्र जीवन प्राधिकरणाच्या कर्मचाऱ्यांच्या वेतन/भत्त्यांचे दायित्व शासनाने २३ मार्च, २०१७ पासून स्वीकारले असल्यामुळे एप्रिल, २०१७ पासून महाराष्ट्र जीवन प्राधिकरणातील कर्मचाऱ्यांना सातव्या वेतन आयोगाच्या अनुषंगाने सुधारित वेतन संरचना मंजूर करण्याची बाब शासनाच्या विचाराधीन होती.
शासन निर्णय
महाराष्ट्र जीवन प्राधिकरण अधिनियम, १९७६ मधील कलम ६६(२) (ब) अन्वये प्राप्त झालेल्या अधिकारानुसार प्राधिकरणातील अधिकारी / कर्मचारी यांना दिनांक १ एप्रिल, २०१७ पासून सोबतच्या परिशिष्ट “अ” मध्ये दर्शविल्याप्रमाणे सुधारित वेतन संरचना मंजूर करण्यात येत आहे. पुढील महिन्याच्या १ तारखेपासून (१ ऑक्टोबर, २०२१ पासून) या सुधारित वेतनश्रेणीप्रमाणे संबंधित अधिकारी/कर्मचाऱ्यांना वेतन अदा करावे.
२. संदर्भाधीन क्र. ३ येथील शासन अधिसूचना, वित्त विभाग, दिनांक ३० जानेवारी, २०१९, संदर्भाधीन क्र. ४ येथील शासन परिपत्रक, वित्त विभाग, दिनांक २० फेब्रुवारी, २०१९, संदर्भाधीन क्र. ५ येथील शासन परिपत्रक, वित्त विभाग, दिनांक १४ मे, २०१९ आणि संदर्भाधीन क्र. ६ येथील शासन परिपत्रक, वित्त विभाग, दिनांक ३० मे, २०१९ मधील तरतूदींनुसार तसेच वित्त विभागाकडून वेळोवेळी दिलेल्या सूचनांप्रमाणे सुधारित वेतन संरचनेतील वेतननिश्चिती आणि त्यानुषंगाने दिनांक १.०४.२०१७ ते दिनांक ३०.०९.२०२१ पर्यंतच्या अनुज्ञेय थकबाकीची परिगणना करावी.
३. दिनांक १.०४.२०१७ ते दिनांक ३०.०९.२०२१ पर्यंतच्या अनुज्ञेय थकबाकीच्या अनुषंगाने सर्व कर्मचाऱ्यांचे सुधारित वेतन परिगणीत केल्यानंतर प्रत्यक्ष परिगणनेप्रमाणे अनुज्ञेय थकबाकीच्या रकमेची मागणी प्राधिकरणाने शासनाकडे स्वतंत्ररित्या करावी. प्रत्येक वर्षी थकबाकीच्या
पृष्ठ १० पैकी २
# Page 3
शासन निर्णय क्रमांकः मजीप्रा-१११९/प्र.क्र.६५/पापु-२३
प्रयोजनासाठी शासनाकडून निधी प्राप्त झाल्यानंतरच थकबाकीच्या रकमा प्राधिकरणाने विहित पद्धतीने प्रदान कराव्यात.
४. महाराष्ट्र जीवन प्राधिकरणातील कर्मचाऱ्यांना सातव्या वेतन आयोगानुसार सुधारित वेतन संरचना लागू करण्यास मान्यता दिली असल्याने, खालील तरतूदीचे पालन करणे प्राधिकरणावर बंधनकारक राहील :
अ) महाराष्ट्र जीवन प्राधिकरण स्वत:च्या उत्पन्न वाढीच्या उपाययोजना आखेल व प्राधिकरण पूर्ण कार्यक्षमतेने कार्यरत राहण्यासाठी अंतर्गत सुधारणा करेल.
ब) महाराष्ट्र जीवन प्राधिकरणाच्या पाणी पुरवठा योजनांचा पूर्ण आढावा घेण्यात येईल व या योजना पूर्ण कार्यक्षमतेने चालविण्याची प्राधिकरण व्यवस्था करेल. तसेच ज्या योजनेसाठी कर्मचाऱ्यांची आवश्यकता भासेल तेथे अस्तित्वात असलेल्या कर्मचाऱ्यांमधून नियुक्ती करण्यात येईल. महाराष्ट्र जीवन प्राधिकरणाच्या आस्थापनेकडे असलेल्या सर्व कार्यालयांचा आढावा घेऊन ज्या ठिकाणी पुरेसा कार्यभार नाही, अशी कार्यालये बंद करण्याची कार्यवाही प्राधिकरण करेल.
क) प्राधिकरणातील उपलब्ध अधिकारी / कर्मचारी यांच्या सेवांचा पर्याप्त वापर होईल, अशा रितीने अधिकारी/कर्मचारी यांच्या सेवा/पदे शासन मान्यतेने समायोजित करण्यात याव्यात.
ड) महाराष्ट्र जीवन प्राधिकरणाकडे स्थानिक स्वराज्य संस्था व इतर थकबाकीदार यांच्याकडून येणे असलेली वसुली महाराष्ट्र जीवन प्राधिकरण अधिनियम १९७६ च्या तरतूदीनुसार प्रभावीपणे करेल.
इ) महाराष्ट्र जीवन प्राधिकरणाच्या सर्व संवर्गातील अधिकारी / कर्मचारी यांना त्यांच्या दर्जानुसार क्षेत्रीय, तांत्रिक व कार्यालयीन कामकाजांचे प्रशिक्षण देऊन कार्यालयीन कामकाजांचा दर्जा वाढविणे, प्रत्येकांची कर्तव्य व जबाबदाऱ्या याबाबत दृढसंकल्प व बांधिलकी राहील.
५. नियमित आस्थापनेवरील कर्मचाऱ्यांच्यासंदर्भात सदरील प्रयोजनासाठीचा खर्च “मागणी क्रमांक -वाय २- २२१५, पाणी पुरवठा व स्वच्छता, ०१- पाणी पुरवठा, ००१-संचालन व प्रशासन, (०१) आस्थापना, (०१)(०२) महाराष्ट्र जीवन प्राधिकरणास वेतन व भत्त्यापोटी सहायक अनुदान,
पृष्ठ १० पैकी ३
# Page 4
शासन निर्णय क्रमांकः मजीप्रा-१११९/प्र.क्र.६५/पापु-२३
दत्तमत (२२१५A०४१), ३६- सहायक अनुदाने (वेतन)” या लेखाशीर्षांतर्गत खर्ची टाकून तो मंजूर अनुदानातून भागविण्यात यावा.
६. वित्त विभाग अनौपचारीक संदर्भ क्र. २२०/२०२१/सेवा-९ दिनांक १३.०८.२०२१ व अनौपचारीक संदर्भ क्र. १०३/२१/सेवा-४, दिनांक ३०.०८.२०२१ अन्वये प्राप्त सहमतीने हा शासन निर्णय निर्गमित करण्यात येत आहे.
# Page 5
# Page 6
# Page 7
# Page 8
# Page 9
# Page 10