# Page 1
भूजल सर्वेक्षण व विकास यंत्रणेतील नियोजन अधिकारी (गट-ब) संवर्गातील अधिकाऱ्यांची तात्पुरती सामायिक ज्येष्ठता सूची (दि.०१ जाने, २०१६ ते दि. ०१ जाने, २०१८) महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः आपना-२०१६/प्र.क्र.१४५/पापु-१५
सातवा मजला, गोकुळदास तेजपाल रुग्णालय इमारत, क्रॉफर्ड मार्केट जवळ, लोकमान्य टिळक मार्ग, मुंबई- ४०० ००१
तारीख: १० सप्टेंबर, २०१८
वाचा : १) शासन निर्णय, सामान्य प्रशासन विभाग, क्रमांकः एसआरव्ही-२०११/प्र.क्र.२८४/१२, दिनांक २१ ऑक्टोबर, २०११ २) शासन परिपत्रक, पाणी पुरवठा व स्वच्छता विभाग, क्रमांकः आपना-२०१६/प्र.क्र.१४५/ पापु-१५, दिनांक १७ जानेवारी, २०१७ शासन परिपत्रक : सामान्य प्रशासन विभागाने शासन सेवेतील अधिकारी/ कर्मचारी यांची प्रत्येक वर्षी ज्येष्ठता सूची तयार करणे व प्रसिध्द करणे यासाठी संदर्भाधीन क्रमांक १ येथील शासन निर्णयान्वये सर्वंकष धोरण जाहीर केले आहे. भूजल सर्वेक्षण आणि विकास यंत्रणेमधील नियोजन अधिकारी (गट-ब) संवर्गाची दिनांक ०१/०१/२०१२ ते दिनांक ०१/०१/२०१५ रोजीची स्थिती दर्शविणारी तात्पुरती सामायिक ज्येष्ठतासूची संदर्भाधीन क्रमांक २ येथील शासन परिपत्रकान्वये प्रसिध्द करण्यात आली आहे. सामान्य प्रशासन विभागाने संदर्भाधीन क्रमांक १ येथील शासन निर्णयान्वये दिलेल्या सूचनांनुसार नियोजन अधिकारी (गट-ब) पदाच्या सन २०१५ ते २०१७ या कालावधीत निवडसूचीत समाविष्ट झालेल्या अधिकाऱ्यांची नावे अंतर्भूत करून भूजल सर्वेक्षण आणि विकास यंत्रणेतील नियोजन अधिकारी (गट-ब) संवर्गातील अधिकाऱ्यांची दिनांक ०१/०१/२०१६, दि.०१/०१/२०१७ व दि.०१/०१/२०१८ रोजीची स्थिती दर्शविणारी तात्पुरती सामायिक ज्येष्ठतासूची तयार करण्यात आली आहे. सदर ज्येष्ठतासूची या परिपत्रकासोबत जोडपत्र-अ म्हणून जोडण्यात आली आहे.
सदर ज्येष्ठतासूची मा. उच्च न्यायालय, मुंबई येथे प्रलंबित असलेल्या रिट याचिका क्रमांक २९८२/२०००, २९८६/२०००, ४९५८/२००३, ३३७४/२०११, २७९७/२०१५ मधील अंतिम निकालाच्या अधीन राहतील.
# Page 2
शासन परिपत्रक क्रमांकः आपना-२०१६/प्र.क्र.१४५/पापु-१५
संचालक, भूजल सर्वेक्षण आणि विकास यंत्रणा, भूजल भवन, शिवाजीनगर, पुणे यांना विनंती करण्यात येते की, सदर परिपत्रक सोबतच्या ज्येष्ठतासूचीत समाविष्ट असलेल्या व आपल्या विभागात कार्यरत असलेल्या, विभागातून सेवानिवृत्त झालेल्या तसेच विभागाच्या आस्थापनेवरून प्रतिनियुक्तीवर असलेल्या सर्व संबंधितांच्या निदर्शनास आणावे. ज्येष्ठतासूचीत काही वास्तविक चुका अथवा त्रुटी राहिल्या असतील, तर त्याबाबत संबंधित अधिकाऱ्याने आपले निवेदन संचालनालयामार्फत सादर करावे. अधिकाऱ्यांच्या निवेदनातील वस्तुस्थिती संचालनालयाने त्या अधिकाऱ्यांचे सेवापुस्तक व अन्य उपलब्ध अभिलेख तपासून संचालकांच्या अभिप्रायासह शासनास दिनांक १० ऑक्टोबर, २०१८ पूर्वी सादर करावे म्हणजे, त्याची पडताळणी करून ज्येष्ठतासूचीत आवश्यक ते बदल करणे शक्य होईल.
त्यानंतर प्राप्त झालेल्या निवेदनांवर विचार करण्यात येणार नाही.
ज्येष्ठतासूचीमधील अधिकाऱ्यांच्या नावासमोर नमूद केलेला ज्येष्ठता दिनांक हा शासन अधिसूचना सा.प्र.वि. क्रमांक एसआरव्ही-१०७६/बारा, दिनांक २१ जून, १९८२ नुसार फक्त नियोजन अधिकारी या संवर्गातील ज्येष्ठता निश्चित करण्यासाठी विचारात घेण्यात येईल. इतर कोणत्याही आर्थिक फायद्यासाठी तो दिनांक गृहीत धरला जाणार नाही.
# Page 3