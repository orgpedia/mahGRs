# Page 1
जलस्वराज्य – २ कार्यक्रम.
वाळवा, ता. वाळवा, जि. सांगली या गावाच्या सांडपाणी व्यवस्थापन योजनेस प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जस्वका -२/०११९/प्र. क्र.०१/ पापु-११
गोकुळदास तेजपाल रुग्णालय संकुल इमारत, ७ वा मजला,
नवीन मंत्रालय, लोकमान्य टिळक मार्ग, मुंबई ४००००१
दिनांक : ०५ जानेवारी, २०१९
वाचा : १) शासन परिपत्रक क्रमांकःजस्वप्र-२/०७०८/पर्यात/प्र.क्र.११/पापु-११, दि. ५/०८/२०१४ २) मुख्य अभियंता, महाराष्ट्र जीवन प्राधिकरण, प्रादेशिक विभाग पुणे, यांचे पत्र क्र.पुणे/ तांशा १/वाळवा/सांडपाणी/२०१८, दि. १२/१२/२०१८ प्रस्तावना :
जागतिक बँक अर्थसहाय्यित जलस्वराज्य-२ कार्यक्रमांतर्गत राज्यात मुख्य भौतिक
गुंतवणूक करण्यात येत आहे. ग्रामीण पाणी पुरवठा व स्वच्छता सुविधांचे व सांडपाणी
व्यवस्थापन योजनांचे नियोजन, अंमलबजावणी, संनियंत्रण व शाश्वतता याबाबत या क्षेत्रातील
संस्थांच्या कामगिरीचा दर्जा उंचावणे तसेच शहरालगतच्या, टंचाईग्रस्त व पाणी गुणवत्ताबाधित
भागांमध्ये गुणवत्तापूर्ण व शाश्वत पाणी पुरवठा सेवा पुरविणे, हे या कार्यक्रमाचे मुख्य उद्दिष्ट आहे.
जलस्वराज्य-२ कार्यक्रमांतर्गत मुख्य भौतिक घटकांतर्गत शहरालगतच्या भागातील पाणी
पुरवठा व स्वच्छता सुविधांची अंमलबजावणी अधिक प्रभावीपणे, गुणवत्तापूर्ण व नाविन्यपूर्ण
पध्दतीने तसेच निर्धारित वेळेत करुन वाढीव दर्जाच्या शाश्वत पाणी पुरवठा व्यवस्थेचे व
सांडपाणी व्यवस्थापनचे प्रयोगनिर्देशन (Demonstration) करणे व एकंदर पाणी पुरवठा व
स्वच्छता क्षेत्रातील कामगिरीचा दर्जा उंचावणे अपेक्षित आहे.
# Page 2
शासन निर्णय क्रमांकः जस्वका -२/०११९/प्र.क्र.०१/ पापु-११, दि. ०५ जानेवारी, २०१९
२. या कार्यक्रमांतर्गत जागतिक बँकेकडून मिळणारे अर्थसहाय्य हे Program for Results -
PforR या वित्तिय साधनांतर्गत उपलब्ध होणार असून ते उद्दीष्टपूर्ती आधारित निधी संवितरण
निर्देशकांशी (Disbursement Linked Indicators - DLIs) निगडीत आहे. PforR या तत्त्वावर
आधारित असा हा देशातील पथदर्शी कार्यक्रम आहे. या कार्यक्रमासाठी जागतिक बँकेकडून
७०% अर्थसहाय्य उपलब्ध होणार असून राज्य शासनाकडून ३०% निधी देण्यात येणार
आहे. जलस्वराज्य-२ कार्यक्रमांतर्गत मुख्य भौतिक गुंतवणूक घटाकांतर्गत समावेश असलेल्या
१२ जिल्ह्याव्यतिरिक्त राज्यातील इतर जिल्ह्यांपैकी प्रत्येक विभागात एक याप्रमाणे सहा
जिल्ह्यात सांडपाणी व्यवस्थापन पथदर्शी प्रकल्प “इतर भौतिक गुंतवणूक” या घटकांतर्गत
हाती घेण्यास व त्याकरिताचा अंदाजे खर्च रु.३०.०० कोटी राज्य हिश्यातून करण्यास बाह्य
अर्थसहाय्यित पाणी पुरवठा व स्वच्छता कार्यक्रमाच्या अंमलबजावणी करण्याकरिता गठीत
करण्यात आलेल्या शक्ती प्रदान समितीने दिनांक २१ एप्रिल, २०१८ रोजीच्या बैठकीत मान्यता
दिली आहे. शक्ती प्रदान समितीने उपरोक्त प्रमाणे दिलेली मान्यता विचारात घेवून पुणे
विभागातून वाळवा, ता. वाळवा, जि. सांगली येथील सांडपाणी व्यवस्थापन प्रकल्पाची निवड
करण्यात आली आहे.
३. वाळवा, ता. वाळवा, जि. सांगली सांडपाणी व्यवस्थापन योजनेच्या रु. ४,०६,६८,५००/
(निव्वळ) इतक्या किंमतीच्या अंदाजपत्रकास उपरोक्त संदर्भ क्र. २ अन्वये मुख्य अभियंता,
महाराष्ट्र जीवन प्राधिकरण, प्रादेशिक विभाग पुणे यांनी तांत्रिक मान्यता प्रदान केली आहे. या
अनुषंगाने वाळवा, ता. वाळवा, जि. सांगली या सांडपाणी व्यवस्थापन योजनेच्या
रु.४,४३,२८,७००/- (ढोबळ ) इतक्या किंमतीच्या अंदाजपत्रकांस प्रशासकीय मान्यता देण्याची
बाब शासनाच्या विचाराधीन होती.
शासन निर्णय : वाळवा, ता. वाळवा, जि. सांगली या सांडपाणी व्यवस्थापन प्रकल्पाच्या
रु. ४,४३,२८,७००/- (रु. चार कोटी त्रेचाळीस लाख अठ्ठावीस हजार सातशे फक्त) (ढोबळ)
पृष्ठ ६ पैकी २
# Page 3
शासन निर्णय क्रमांकः जस्वका -२/०११९ / प्र. क्र. ०१ / पापु-११, दि. ०५ जानेवारी, २०१९
इतक्या किंमतीच्या अंदाजपत्रकांस खालील अटींच्या अधीन राहून प्रशासकीय मान्यता देण्यात
येत आहे.
१. प्रकल्पाची अंमलबजावणी
i. सदर प्रकल्पाची अंमलबजावणी संबंधी सर्व जबाबदारी सदस्य सचिव, महाराष्ट्र जीवन प्राधिकरण यांची राहील.
ii. प्रकल्पाच्या तांत्रिक मान्यता आदेशात नमूद केलेल्या अटी व शर्तींचे काटेकोरपणे पालन करण्यात यावे.
iii. योजनेसाठी आवश्यक उपांगांसाठी लागणाऱ्या जमिनीची संमतीपत्रके, रस्ते / रेल्वे क्रॉसिंग तसेच इतर अनुषंगिक परवानग्या प्राप्त झाल्याशिवाय योजनेचे कार्यादेश देण्यात येवू नयेत.
iv. योजनेची अंमलबजावणी करताना समाज व्यवस्थापन तत्वांचा अवलंब करणे तसेच
संदर्भाधिन क्र. १ मधील शासन परिपत्रकान्वये पर्यावरण व्यवस्थापनाबाबत दिलेल्या
मार्गदर्शक सूचनांनुसार कार्यवाही करणे बंधनकारक राहील.
गाव पातळीवर सांडपाणी योजना यशस्वीरित्या चालविण्याच्या दृष्टीने योजनेच्या
विविध टप्प्यांमध्ये (उदा. नियोजन, अंमलबजावणी तसेच देखभाल व दुरूस्ती )
माहिती, शिक्षण व संवाद (IEC) कार्यक्रमाद्वारे सहाय्यकारी संस्थेमार्फत जनजागृती
करण्याची जबाबदारी उप मुख्य कार्यकारी अधिकारी (पाणी व स्वच्छता), जिल्हा
परिषद यांची राहील.
vi. प्रकल्पाची कामे नियोजनानुसार विहीत कालावधीत पूर्ण करण्यात यावीत. तसेच योजनेचा भौतिक व आर्थिक प्रगती अहवाल त्रैमासिक बार चार्ट स्वरुपात शासनास
सादर करावा.
vii. प्रकल्पाची अंमलबजावणी शासनाच्या प्रचलित धोरणानुसार ई-निविदा मागवून करण्यात यावी.
viii. संबंधित अधीक्षक अभियंता यांनी प्रत्यक्ष पाहणी करुन सांडपाणी प्रकल्पातील कामे एकाच वेळी अथवा टप्पेनिहाय सुरु करण्याबाबत निर्णय घ्यावा.
पृष्ठ ६ पैकी ३
# Page 4
शासन निर्णय क्रमांकः जस्वका -२/०११९/प्र.क्र.०१/ पापु-११, दि. ०५ जानेवारी, २०१९
ix. या कार्यक्रमामध्ये समाविष्ट असलेल्या गावांनी योजना स्विकृतीचा ठराव, योजनेसाठी आवश्यक ती जागा उपलब्ध करुन देणे, योजना दैनंदिन देखभाल व दुरुस्तीसाठी ताब्यात घेणे व प्रक्रिया केलेल्या सांडपाण्याचा पुर्नवापर करणे याबाबतचे ग्रामसभेचे ठराव महाराष्ट्र जीवन प्राधिकरणाने प्राप्त करुन घ्यावेत.
३. प्रकल्प पूर्णत्वाचा दाखला व हस्तांतरण
i. सांडपाणी प्रकल्पाची १००% भौतिक कामे पूर्ण झाल्यानंतर कंत्राटदार, ग्रामपंचायत व
कार्यकारी अभियंता, महाराष्ट्र जीवन प्राधिकरण विभाग, सांगली यांनी संयुक्त पाहणी
करावी. त्यानंतर कार्यकारी अभियंता, महाराष्ट्र जीवन प्राधिकरण विभाग, सांगली
यांनी सांडपाणी प्रकल्प भौतिकदृष्ट्या पूर्ण झाल्याचे प्रमाणपत्र दिल्यानंतर प्रकल्प पूर्ण
झाला असे समजण्यात येईल.
ii. भौतिकदृष्ट्या पूर्ण झालेला सांडपाणी प्रकल्प स्थानिक स्वराज्य संस्थेस (संबंधित ग्रामपंचायत / जिल्हा परिषद) त्वरीत हस्तांतरित करण्यात यावा.
४. प्रकल्पाची देखभाल व दुरुस्ती
i. सांडपाणी प्रकल्पाची भौतिक कामे पूर्ण झाल्यानंतर प्रकल्प स्वयंनिर्भर होण्याच्या
दृष्टीने आवश्यक सांडपाणी कर बसवून योजना स्वयंसंतुलित होईल याची दक्षता
संबंधित ग्रामपंचायतीने व महाराष्ट्र जीवन प्राधिकरणाने घ्यावी. योजना कार्यान्वित
झाल्यापासून पहिल्या दोन वर्षासाठी योजनेची देखभाल व दुरुस्ती महाराष्ट्र जीवन
प्राधिकरणाने मंजूर योजनेतून करावयाची आहे. त्यानंतर या योजनेची देखभाल
दुरुस्ती ग्रामपंचायतीने करावयाची असून प्रकल्प चालविणे तसेच प्रकल्पाच्या
देखभाल व दुरुस्तीसाठी शासनामार्फत कोणत्याही प्रकारचे अनुदान देण्यात येणार
नाही.
५. प्रकल्पाचे त्रयस्थ तांत्रिक परीक्षण
i. प्रकल्पाच्या कामाचे / साहित्याचे गुणवत्तेच्या दृष्टीने तांत्रिक परीक्षण महाराष्ट्र जीवन
प्राधिकरणाच्या गुणवत्ता परीक्षण पथकाकडून किमान २ वेळा ( प्रकल्पाची २० ते ३०%
पृष्ठ ६ पैकी ४
# Page 5
शासन निर्णय क्रमांकः जस्वका -२/०११९ / प्र. क्र. ०१ / पापु-११, दि. ०५ जानेवारी, २०१९
कामे पूर्ण झाल्यानंतर व योजनेची ६० ते ७०% कामे पूर्ण झाल्यानंतर) करण्यात यावे व
याबाबतचा अहवाल सुधारणा सहाय्य व प्रकल्प व्यवस्थापन कक्ष, पाणी पुरवठा व
स्वच्छता विभाग, सिडको भवन, बेलापूर, नवी मुंबई या कार्यालयास सादर करावा.
६. निधी वितरण
i. सांडपाणी प्रकल्प व्यवस्थापनासाठी लागणारा खर्च जलस्वराज्य-२ कार्यक्रमांतर्गत
राज्य हिश्याच्या ३० टक्के रकमेमधून देय राहील.
ii. कोणत्याही कारणाने प्रकल्पाच्या खर्चात वाढ झाल्यास वाढीव खर्चापोटी कोणत्याही
प्रकारचे शासकीय अनुदान उपलब्ध करुन दिले जाणार नाही.
या प्रकल्पावर होणारा खर्च भारतीय रिझर्व बँक, मुंबई येथे उप सचिव तथा प्रकल्प
संचालक, सुधारणा सहाय्य व प्रकल्प व्यवस्थापन कक्ष, पाणी पुरवठा व स्वच्छता विभाग,
सिडको भवन, बेलापूर, नवी मुंबई यांचे नावे उघडण्यात आलेल्या स्वीय प्रपंजी खाते क्र.
६१८४३५००१० मधील उपलब्ध निधीमधून भागविण्यात येईल.
# Page 6