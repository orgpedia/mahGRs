# Page 1
मौजे विचवे ता. बोदवड, जि. जळगांव येथील नळ पाणी पुरवठ्याच्या विंधन विहिरीची दुरुस्ती करण्यास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०२१/प्र.क्र. ६९ / पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: ३० जुलै, २०२१
वाचा - १) शासन निर्णय, पाणी पुरवठा व स्वच्छता विभाग क्रमांक: टंचाई १०९९/प्र.क्र. १२/पापु १४, दिनांक ३.२.१९९९ २) शासन निर्णय, पाणी पुरवठा व स्वच्छता विभाग क्रमांक: टंचाई २०१६/प्र.क्र.१४३/पापु १४, दिनांक ४.५.२०१६ ३) जिल्हाधिकारी, जळगांव यांचे पत्र क्रमांक : म. शा. टंचाई-२/२०२१/७/५०/२८/८९, दिनांक २५.०६.२०२१
प्रस्तावना - जिल्हाधिकारी, जळगांव यांनी सन २०२०-२१ च्या टंचाई कालावधीसाठी टंचाई उपाय योजनेंतर्गत मौजे विचवे, ता. बोदवड, जिल्हा जळगांव येथे विहिर दुरुस्ती योजनेचा रुपये ५,८८,८४३/- ( रुपये पाच लक्ष अठ्ठयाऐंशी हजार त्रेचाळीस फक्त) किंमतीचा प्रस्ताव शासनास सादर केला आहे. त्या अनुषंगाने सदर प्रस्तावास प्रशासकीय मान्यता देण्याची बाब शासनाच्या विचाराधीन होती शासन निर्णय मौजे विचवे, ता. बोदवड, जि. जळगांव येथील नळ पाणी पुरवठा योजनेच्या विहिरीची दुरुस्ती उपाययोजनेच्या रुपये ५,८८,८४३/- ( रुपये पाच लक्ष अठ्ठयाऐंशी हजार त्रेचाळीस फक्त) किंमतीच्या प्रस्तावास खालील अटींच्या अधीन राहून प्रशासकीय मान्यता देण्यात येत आहे : १) सदर प्रस्तावात नमूद केलेली विहिर दुरुस्ती कार्यकारी अभियंता, ग्रामीण पाणी पुरवठा विभाग, जिल्हा परिषद, जळगाव यांचेमार्फत राबविण्यात यावी.
२) सदर योजनेची कामे विहित पध्दतीने ई-निविदा मागविण्यात येऊन करावीत. योजनेचे काम मान्यता प्राप्त किंमतीमध्येच पूर्ण होईल याची दक्षता घ्यावी.
३) योजनेची निविदा काढण्यास परवानगी देण्यात येत आहे.
# Page 2
शासन निर्णय क्रमांकः टंचाई २०१८/प्र.क्र. ८६/पापु १४
४) सदर योजनेच्या प्रस्तावात नमूद केलेली कामे जिल्हा परिषद, जळगांव यांच्यामार्फत पूर्ण करण्यात आल्यानंतर योजनेची देखभाल दुरुस्ती व योजनेचे व्यवस्थापन संबंधित ग्रामपंचायत मार्फत करणे आवश्यक राहील.
५) सदर काम पूर्ण झाल्यानंतर यासाठीची निधी मागणी मुख्य कार्यकारी अधिकारी, जिल्हा परिषद, जळगाव यांनी विभागीय आयुक्त, नाशिक मार्फत शासनास करावी. तसेच निधीची उपयोगिती प्रमाणपत्र शासनास सादर करावीत.
२. याबाबत होणारा खर्च मागणी क्रमांक वाय-२, (०२) (०३) आकस्मिक पिण्याच्या पाण्याच्या टंचाई निवारणार्थ घेण्यात येणा-या तात्पुरत्या उपाययोजनांसाठी जिल्हा परिषदांना सहायक अनुदान (अनिवार्य), ३१, सहायक अनुदाने (वेतनेत्तर), (२२१५ ए१९५) या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
# Page 3