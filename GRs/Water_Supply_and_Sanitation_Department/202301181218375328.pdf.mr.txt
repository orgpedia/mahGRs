# Page 1
जल जीवन मिशन कार्यक्रमांतर्गत मौ. विरवाडा, ता. मुर्तिजापूर, जि. अकोला पाणी पुरवठा योजनेस सुधारित अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: सुप्रमा- २०२३ / प्र.क्र. ०३ / पापु-१३
मंत्रालय, मुंबई - ४०० ०३२
तारीख: २१ फेब्रुवारी, २०२३.
वाचा १) मुख्य कार्यकारी अधिकारी, जिल्हा परिषद, अकोला यांचे प्रशासकीय मंजुरीचे आदेश, ग्रापापुवि/तांशा-३/२७२०/२०१८, दि.१६.११.२०२२ २) कार्यकारी अभियंता, ग्रामीण पाणी पुरवठा विभाग, जिल्हा परिषद, अकोला यांचे मूळ तांत्रिक मान्यता आदेश क्र. तां.मं.क्र/८४/२०२२, दि.मार्च, २०१८ ३) कार्यकारी अभियंता, ग्रामीण पाणी पुरवठा विभाग, जिल्हा परिषद, अकोला यांचे सुधारित तांत्रिक मान्यता आदेश क्र. तां.मं.क्र/४५७/२०२२, दि. नोव्हेंबर, २०२२ ४) मुख्य कार्यकारी अधिकारी, जिल्हा परिषद, अकोला यांचे पत्र क्र . जिपअ/ग्रापापुवि/तांशा ३/२३७६/२०२२, दिनांक २८.११.२०२२.
प्रस्तावना मौ. विरवाडा, ता. मुर्तिजापूर, जि. अकोला नळ पाणी पुरवठा योजनेच्या रु.३२,००,६५०/ इतक्या ढोबळ किंमतीच्या अंदाजपत्रकास राष्ट्रीय ग्रामीण पेयजल कार्यक्रमाअंतर्गत मुख्य कार्यकारी अधिकारी, जिल्हा परिषद, अकोला यांनी दि.१६.११.२०२२ च्या आदेशान्वये मूळ प्रशासकीय मान्यता प्रदान केली होती. कार्यकारी अभियंता, ग्रामीण पाणी पुरवठा विभाग, जिल्हा परिषद, अकोला यांनी मूळ अंदाजपत्रकास तांत्रिक मान्यता मार्च-२०१८ अन्वये प्रदान केली होती. कार्यकारी अभियंता, ग्रामीण पाणी पुरवठा विभाग, जिल्हा परिषद, अकोला यांनी प्रस्तुत योजनेच्या किंमतीमध्ये जादा दर निविदा स्वीकृतीमुळे झालेल्या वाढीमुळे योजनेच्या सुधारित अंदाजपत्रकास नोव्हेंबर-२०२२ अन्वये सुधारित तांत्रिक मान्यता प्रदान केली आहे. त्यानुसार संदर्भ क्र. ०४ येथील पत्रान्वये मुख्य कार्यकारी अधिकारी, जिल्हा परिषद, अकोला यांनी प्रस्तुत नळ पाणी पुरवठा योजनेच्या तांत्रिक बदलासह सुधारित आराखड्यास व अंदाजपत्रकास सुधारित प्रशासकीय मान्यता देण्याचा प्रस्ताव शासनास सादर केला होता. तद्अनुषंगाने प्रस्तुत योजनेच्या सुधारित आराखड्यास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय जल जीवन मिशन कार्यकमातंर्गत मौ. विरवाडा, ता. मुर्तिजापूर, जि. अकोला नळ पाणी पुरवठा योजनेच्या जादा दर निविदा स्वीकृतीमुळे किंमतीत वाढ झाल्याने रु.३२,९४,७२९/-(ढोबळ) (अक्षरी बत्तीस लाख चौऱ्याण्णव हजार सातशे एकोणतीस) एवढ्या सुधारित किमतीच्या अंदाजपत्रकास पुढील अटींच्या अधिन राहून सुधारित प्रशासकीय मान्यता देण्यात येत आहे.
# Page 2
शासन निर्णय क्रमांकः जजिमि २०२३/प्र.क्र.०३/पापु-१३
अटी: १) उपरोक्त नमूद सुधारित किंमतीत योजनेची सर्व कामे विहित कालावधीत पूर्ण करण्यात यावीत.
२) या योजनेस सहमती दिलेल्या मूळ प्रशासकीय मान्यतेच्या तसेच सुधारित तांत्रिक मान्यता देताना नमूद केलेल्या अटी व शर्तीचे काटेकोरपणे पालन करण्यात यावे.
३) सदर योजना राबविणे, त्याचे परिरक्षण, दुरुस्त्या (विशेष दुरुस्त्या धरून) यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्रह नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत मिळणार नाही.
४) सदर योजना पूर्ण झाल्यानंतर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधित ग्रामपंचायत / जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतीचे अधिकारी यांनी योजनेचे संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
५) सदर योजना पूर्ण झाल्यावर स्थानिक स्वराज संस्थेने ( संबंधित ग्रामपंचायत / जिल्हा परिषद) योजना हस्तांतरीत करून घेणे व चालविणे बंधनकारक राहील. तद्नंतर योजनेचे लेखे बंद करण्यात यावेत.
६) १०० टक्के नळ जोडणीबाबत आवश्यक ते नियोजन ग्रामपंचायतीकडून करण्यात यावे.
७) जल जीवन मिशनच्या दृष्टीने आतापर्यंत दिलेल्या नळ जोडणीची नोंद तपासणे व यापुढे देण्यात येणाऱ्या नळ जोडणीबाबत आयएमआयएस प्रणालीवर माहिती वेळेत नोंदविणे आवश्यक आहे.
८) सन २०१३ मधील CAG च्या अहवालानुसार राज्यातील २१ टक्के पाणी पुरवठा योजना या देखभाल दुरुस्ती अभावी, वीज देयक न भरल्यामुळे (Poor maintenance / nonpayment of electricity bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यतेनुसार वाढ करण्याची जबाबदारी संबंधित ग्रामपंचायत/जिल्हा परिषद यांची राहील.
९) हगणदारीबाबतच्या प्रचलित धोरणानुसार कार्यवाही करण्यात यावी.
१०) प्रस्तुत योजना कोणत्याही परिस्थितीत पुनर्सुधारित केली जाणार नाही, याची जबाबदारी संबंधित जिल्हा परिषदेची राहील.
२. या योजनेच्या सुधारित किमंतीतील वाढीव खर्च रु. ९४,०८८/- (अक्षरी रुपये चौऱ्याण्णव हजार अठ्याऐंशी फक्त) हा मागणी क्र. वाय-०२, जिल्हा परिषद योजनांतर्गत अनुदाने (०२) (१५) नळाद्वारे पाणी पुरवठा योजना राष्ट्रीय ग्रामीण पयेजल कार्यक्रम यासाठी अनुदान (केंपुयो- राज्य हिस्सा) (कार्यक्रम)३१,सहायक अनुदाने (वेतनेत्तर) लेखाशीर्ष (२२१५ २०७१) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः जजिमि २०२३/प्र.क्र.०३/पापु-१३
३. या योजनेस सुधारित प्रशासकीय मान्यता ही वित्त विभाग शासन निर्णय क्र. विअप्र २०१३/प्र.क्र.३०/२०१३/ विनियम, भाग-२, दि.१७.०४.२०१५ मधील भाग पहिला, उपविभाग-३, अ.क्र.
६, परिच्छेद क्र.२७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहे.