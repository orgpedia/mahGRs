# Page 1
१ डिसेंबर, २०२१ रोजी देय झालेल्या
आयुर्विमा महामंडळाच्या कर्जाच्या हप्त्याची (ग्रामीण) परतफेड करण्यासाठी रोख अनुदान (लेखाशीर्ष २२१५ ११७३)
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः एलआयसी-२०२१/प्र.क्र.१६/पापु-०४
७ वा मजला, जी.टी. रुग्णालय संकुल, लोकमान्य टिळक रोड, मंत्रालय, मुंबई-४००००१ तारीख: २९ नोव्हेंबर, २०२१
वाचा १) ग्राम विकास विभागाच्या शासन निर्णय क्रमांक: एलआयसी-१०८७/सीआर-५४४/५९, दि. २ मे, १९८९ २) ग्रामविकास विकास विभाग, शासन शुध्दीपत्रक क्रमांक: एलआयसी - १०८७ / सीआर-५४४/५९, दिनांक १९ ऑक्टोबर, १९८९.
३) वित्त विभाग शासन परिपत्रक क्र. अर्थसं-२०२०/प्र.क्र. ६४/अर्थ-३, दिनांक १६ एप्रिल, २०२० ४) पाणी पुरवठा व स्वच्छता विभाग समक्रमांकाचा शासन निर्णय दिनांक ०२ जून, २०२१
प्रस्तावना ग्रामीण नळ पाणी पुरवठा योजनांकरिता भारतीय आयुर्विमा महामंडळाकडून वर्ष २००१-२००२ अखेरपर्यंत जिल्हा परिषदांना मंजूर झालेल्या कर्जाच्या दिनांक ०१ डिसेंबर,२०२१ रोजी परतफेडीसाठी देय असलेल्या आयुर्विमा महामंडळाच्या कर्जाच्या हप्त्यापोटी (व्याज) एकूण रक्कम रु १,८९,३७,४८१/ (रु. एक कोटी, एकोणनव्वद लाख, सदतीस हजार चारशे एक्याऐंशी फक्त) महाराष्ट्र जीवन प्राधिकणास वितरीत करावयाचे आहे.
२. उपरोक्त प्रयोजनासाठी सन २०२१-२२ या आर्थिक वर्षामध्ये रुपये रु.१२,००,००,००० ( बारा कोटी फक्त ) इतकी तरतूद करण्यात आली आहे. त्यापैकी सदर तरतुदीतून दिनांक ०१.०६.२०२० रोजी देय झालेल्या मुद्यल रु. ५,४९,८१,४४०/- आणि रु. २,२४,३१,२७४/- व्याज अशी एकुण रक्कम ७,७४,१२,७१४/- इतकी रक्कम दिनांक ०२ जून, २०२१ रोजीच्या शासन निर्णयान्वये भारतीय आयुर्विमा महामंडळास भरणा करण्यासाठी महाराष्ट्र जीवन प्राधिकरणास उपलब्ध करून दिलेली आहे. दिनांक ०१ डिसेंबर, २०२१ रोजी देय हप्त्यापोटी एकूण रक्कम रु १,८९,३७,४८१/- भारतीय आयुर्विमा महामंडळास भरणा करण्यासाठी विहित कालावधीत अदा करण्याकरिता, सदर रक्कम महाराष्ट्र जीवन प्राधिकरणास वितरीत करण्याचा प्रस्ताव शासनाच्या विचाराधीन होता.
शासन निर्णय ग्रामीण नळ पाणी पुरवठा योजनांकरिता भारतीय महामंडळाकडून वर्ष २००१-२००२ अखेरपर्यंत जिल्हा परिषदांना मंजूर झालेल्या कर्जाच्या दिनांक ०१ डिसेंबर, २०२१ रोजी परतफेडीसाठी देय असलेल्या भारतीय आयुर्विमा महामंडळाच्या कर्जाचे हप्त्यापोटी (व्याज ) एकूण रक्कम रु.
१,८९,३७,४८१/- (रु. एक कोटी, एकोणनव्वद लाख, सदतीस हजार चारशे एक्याऐंशी फक्त ) इतकी रक्कम भारतीय आयुर्विमा महामंडळास परतफेड करण्याकरिता सदस्य सचिव, महाराष्ट्र जीवन प्राधिकरण यांना मंजूर करीत आहे.
# Page 2
२. हे अनुदान कोषागारातून प्राप्त करण्यासाठी महाराष्ट्र जीवन प्राधिकरणाच्या श्री. राजेंद्र मडके, संचालक (वित्त) यांच्या स्वाक्षरीने तयार केलेले व श्री. वसंत माने, उप सचिव, पाणी पुरवठा व स्वच्छता विभाग यांनी प्रतीस्वाक्षरीत केलेले देयक, अधिदान व लेखा अधिकारी, मुंबई यांस सादर करावे. ही मंजूर रक्कम भारतीय आयुर्विमा महामंडळास भरणा करण्याची जबाबदारी महाराष्ट्र जीवन प्राधिकरणाची आहे.
सदर रक्कम इसीएस प्रणालीद्वारे महाराष्ट्र जीवन प्राधिकरण, मुंबई यांच्या खाती जमा करण्यात यावी.
३. या शासन निर्णयाद्वारे मंजूर करण्यात आलेले अनुदान एकूण रक्कम रु.१,८९,३७,४८१/- (रु. एक कोटी, एकोणनव्वद लाख, सदतीस हजार चारशे एक्याऐंशी फक्त ) चा खर्च पाणी पुरवठा व स्वच्छता विभाग- मागणी क्र. वाय-२-लेखाशीर्ष “२२१५, पाणी पुरवठा व स्वच्छता -०१-पाणी पुरवठा-१०२- ग्रामीण पाणी पुरवठा कार्यक्रम (०१) स्थानिक क्षेत्र - (०१) स्थानिक क्षेत्र-(०१) (०१) ग्रामीण पिण्याचे पाणी पुरवठा योजनांकरिता आयुर्विमा महामंडळाकडून घेतलेल्या कर्जाच्या देय रकमांच्या परतफेडीबाबतचा खर्च भागविण्यासाठी जिल्हा परिषदांना अनुदाने (२२१५ ११७३) ३१, सहाय्यक अनुदाने" (वेतनतर) या लेखाशीर्षाखाली खर्ची टाकावा आणि त्या खाली सन-२०२१-२०२२ वर्षाकरिता उपलब्ध अर्थसंकल्पित तरतुदीतून हा खर्च भागवावा.
४. सदर शासन निर्णय वित्त विभागाच्या अनौपचारिक संदर्भ क्रमांक ३६४/व्यय-३, दि. २६ ऑक्टोबर २०२१ अन्वये सहमतीने निर्गमित करण्यात येत आहे.