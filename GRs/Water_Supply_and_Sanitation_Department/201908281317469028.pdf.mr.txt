# Page 1
जिल्हा परिषदांमधील शाखा अभियंता/ कनिष्ठ अभियंता यांना महाराष्ट्र जीवन प्राधिकरणातील उपविभागीय अधिकारी/ अभियंता व उपअभियंता (पदवीधर) या पदावर पदोन्नतीने नेमणुका देण्यासाठी निवडसूची तयार करण्याकरिता विभागीय पदोन्नती समिती गठीत करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-२०१६/प्र.क्र.३२६/पापु-२३
सातवा मजला, गोकुळदास तेजपाल रुग्णालय इमारत संकुल,
लोकमान्य टिळक मार्ग, क्रॉफर्ड मार्केट जवळ, नवीन मंत्रालय इमारत संकुल, मुंबई ४००००१ तारीख: २८ ऑगस्ट, २०१९
वाचा :
१) शासन निर्णय, सामान्य प्रशासन विभाग, क्रमांक: एसआरव्ही-२०१८/प्र.क्र.१५९/कार्यासन १२, दिनांक ०१ ऑगस्ट, २०१९ २) शासन निर्णय, पाणी पुरवठा व स्वच्छता विभाग, क्रमांकः जिपआ-२०१६/प्र.क्र.३२६/पापु २३, दिनांक ०८ नोव्हेंबर, २०१६
प्रस्तावना :
शासकीय सेवेमध्ये पदोन्नतीसाठी पात्र अधिकारी / कर्मचारी यांची शिफारस करण्याकरिता सामान्य प्रशासन विभागामार्फत संदर्भाधीन क्रमांक १ येथील शासन निर्णयान्वये एकत्रित मार्गदर्शक सूचना पारित करण्यात आल्या आहेत. या शासन निर्णयातील तरतुदींनुसार विभागीय पदोन्नती समितीची रचना करण्याच्या सूचना देखील सामान्य प्रशासन विभागाने दिल्या आहेत.
जिल्हा परिषदेमधील ग्रामीण पाणी पुरवठा विभागांतर्गत कार्यरत असलेल्या शाखा अभियंता/ कनिष्ठ अभियंता यांना महाराष्ट्र जीवन प्राधिकरणातील उपविभागीय अधिकारी/ अभियंता व उपअभियंता (पदवीधर) या पदावर पदोन्नतीची संधी उपलब्ध व्हावी म्हणून दिनांक ३१/०७/२०१२ रोजीच्या शासन निर्णयान्वये १३६ पदे निश्चित करण्यात आली आहेत. या पदांवर पदोन्नती देता यावी, म्हणून संदर्भाधीन क्रमांक २ येथील शासन निर्णयान्वये विभागीय पदोन्नती समितीचे गठन करण्यात
# Page 2
शासन निर्णय क्रमांकः जिपआ-२०१६/प्र.क्र.३२६/पापु-२३
आले आहे. तथापि, सामान्य प्रशासन विभागाच्या संदर्भाधीन क्रमांक १ येथील शासन निर्णयातील तरतुदीनुसार बिगर मंत्रालयीन संवर्गांसाठी गट-अ च्या पदांवर पदोन्नती देण्याकरिता अपर मुख्य सचिव/ प्रधान सचिव / सचिव, संबधित विभाग यांच्या अध्यक्षतेखाली विभागीय पदोन्नती समितीचे गठन करणे आवश्यक असल्याने जिल्हा परिषदेमधील ग्रामीण पाणी पुरवठा विभागांतर्गत कार्यरत असलेल्या शाखा अभियंता/ कनिष्ठ अभियंता यांना महाराष्ट्र जीवन प्राधिकरणातील उपविभागीय अधिकारी/ अभियंता व उपअभियंता (पदवीधर) या पदावर पदोन्नती देण्यासाठी निवडसूची तयार करण्याकरिता संदर्भाधीन क्रमांक २ येथील शासन निर्णय रद्द करून सुधारित आदेश पारित करण्याची बाब शासनाच्या विचाराधीन होती.
शासन निर्णय :
प्रस्तावनेत नमूद केलेली वस्तुस्थिती विचारात घेता, जिल्हा परिषदेमधील ग्रामीण पाणी पुरवठा विभागांतर्गत कार्यरत असलेल्या शाखा अभियंता/ कनिष्ठ अभियंता यांना महाराष्ट्र जीवन प्राधिकरणातील उपविभागीय अधिकारी / अभियंता व उपअभियंता (पदवीधर) या पदावर पदोन्नती देण्यासाठी निवडसूची तयार करण्याकरिता खालील प्रमाणे विभागीय पदोन्नती समिती गठीत करण्यात येत आहे.
----------------------------------------------------------------------------------------------
|  | अ.क्र. |  |  | पदनाम |  |  | कार्यालय |  |  | समितीमधील पद |  |
| १ | अपर मुख्य सचिव/ प्रधान सचिव/ सचिव | पाणी पुरवठा व स्वच्छता विभाग, मंत्रालय, मुंबई | अध्यक्ष |
| २ | सह सचिव/ उपसचिव (पापु-२३) | पाणी रवठा व स्वच्छता विभाग, मंत्रालय, मुंबई | सदस्य |
| ३ | मुख्य प्रशासकीय अधिकारी | महाराष्ट्र जीवन प्राधिकरण, मुंबई | सदस्य |
| ४ | अवर सचिव | पाणी पुरवठा व स्वच्छता विभाग, मंत्रालय, मुंबई | सदस्य तथा मागासवर्गीयांचे प्रतिनिधी |
| ५ | अवर सचिव (पापु-२३) | पाणी पुरवठा व स्वच्छता विभाग, मंत्रालय, मुंबई | सदस्य सचिव |
----------------------------------------------------------------------------------------------
सदर समितीमध्ये मागासवर्गीयांचे प्रतिनिधित्व करणारा विभागातील अवर सचिव दर्जाचा अधिकारी उपलब्ध न झाल्यास मागासवर्गीयांचे प्रतिनिधित्व करणाऱ्या विभागातील अन्य अधिकाऱ्यास समितीचे अध्यक्ष बैठकीसाठी आमंत्रित करू शकतात.
या विभागाचा संदर्भाधीन क्रमांक २ येथील दिनांक ०८/११/२०१६ रोजीचा शासन निर्णय या शासन निर्णयान्वये रद्द करण्यात येत आहे.
पृष्ठ ३ पैकी २
# Page 3
शासन निर्णय क्रमांकः जिपआ-२०१६/प्र.क्र.३२६/पापु-२३