# Page 1
पुरक मुरबाड नळ पाणी पुरवठा योजना, ता. मुरबाड, जि. ठाणे या योजनेच्या अंदाजपत्रकास सुधारीत प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः क्र. ग्रापापु १११४/प्र.क्र.१०८/पापु -०६
मंत्रालय, मादाम कामा मार्ग, हुतात्मा राजगुरु चौक
मुंबई- ४०० ०३२
तारीख: ०५ फेब्रुवारी, २०१९
वाचा:
१) पाणी पुरवठा व स्वच्छता विभाग शासन निर्णय क्र. ग्रापापु- १२१०/प्र.क्र.२७७/पापु-०६ दिनांक ११.०२.२०११ २) सदस्य सचिव, महाराष्ट्र जीवन प्राधिकरण, मुंबई यांचे पत्र क्र. मजीप्रा / मनिसंवसकक्ष/ ग्रामीण / C.R.-२९६/३५६, दिनांक २८.०३.२०१४ ३) पाणी पुरवठा व स्वच्छता विभाग शासन निर्णय क्र.ग्रापाधो-१११४/प्र.क्र.२२/पापु-०७ दिनांक ०९.०७.२०१४.
४) मुख्य अभियंता, महाराष्ट्र जीवन प्राधिकरण, ठाणे यांचे तांत्रिक मंजूरी आदेश बाब क्र.२, दिनांक १०.०१.२०१९.
५) मुख्य अभियंता, महाराष्ट्र जीवन प्राधिकरण, ठाणे यांचे क्र. मजीप्रा/मु.अ.(ठाणे)/तांशा-१ / ५७, दिनांक १०.०१.२०१९.
प्रस्तावना: पुरक मुरबाड, ता. मुरबाड, जि. ठाणे या नळ पाणी पुरवठा योजनेच्या अंदाजपत्रकास संदर्भीय क्र.१ च्या शासन निर्णयान्वये प्रशासकीय मान्यता देण्यात आली आहे. तथापि, योजनेच्या खर्चात सन २०१०-११ व सन २०११-१२ या दरसुचीतील फरकामुळे व सन २०११-१२ च्या चालू दरसूचीच्या दरानुसार अधिक दराने निविदा स्वीकारण्यात आली असल्याने खर्चात वाढ झालेली आहे. मुख्य अभियंता, महाराष्ट्र जीवन प्राधिकरण, ठाणे यांनी संदर्भ क्रमांक ४ अन्वये प्रस्तुत योजनेच्या अंदाजपत्रकास सुधारीत तांत्रिक मान्यता दिली आहे. त्यानुसार मुख्य अभियंता, महाराष्ट्र जीवन प्राधिकरण, ठाणे यांनी रु.२१६६.९४ लक्ष (रुपये एकवीस कोटी सहासस्ट लक्ष चौऱ्याण्णव हजार फक्त) इतक्या ढोबळ किंमतीच्या नळ पाणी पुरवठा योजनेच्या आराखड्यास व अंदाजपत्रकास सुधारीत प्रशासकीय मान्यता देण्याचा प्रस्ताव संदर्भ पत्र क्र.५ अन्वये शासनास सादर केला आहे.
सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय:
पुरक मुरबाड ता.मुरबाड, जि. ठाणे या नळ पाणी पुरवठा योजनेच्या रु.२१६६.९४ लक्ष (रुपये एकवीस कोटी सहासस्ट लक्ष चौऱ्याण्णव हजार फक्त) इतक्या ढोबळ किंमतीच्या नळ पाणी पुरवठा योजनेच्या आराखड्यास व अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
# Page 2
शासन निर्णय क्रमांकः क्र. ग्रापापु १११४/प्र.क्र. १०८/पापु ०६
अटी
(१) उपरोक्त नमूद सुधारित किंमतीत उर्वरित सर्व कामे ६ महिन्यात पूर्ण करावीत.
(२) या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमूद केलेल्या अटी व शर्तीचे काटेकोरपणे पालन करण्यात यावे.
(३) ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, महाराष्ट्र जीवन प्राधिकरण विभाग, ठाणे यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, महाराष्ट्र जीवन प्राधिकरण विभाग / जिल्हा परिषद व संबंधित ग्रामपंचायतचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
(४) ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत मिळणार नाही.
(५) सदर योजना पूर्ण झाल्यावर स्थानिक स्वराज्य संस्थेने ( संबधित ग्रामपंचायत / जिल्हा परिषद) योजना हंस्तातरित करुन घेणे बंधनकारक राहील. तसेच योजनेचे लेखे बंद करण्यात यावेत.
(६) सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/ जिल्हा परिषद यांची राहील.
(७) हगणदारीबाबतच्या प्रचलित धोरणानुसार कार्यवाही करण्यात यावी.
(८) प्रस्तुत योजना कोणत्याही परिस्थितीत पुनर्सुधारीत केली जाणार नाही याची जबाबदारी महाराष्ट्र जीवन प्राधिकरण विभागाची राहील. तसेच महाराष्ट्र जीवन प्राधिकरणाने कोणत्याही वाढीव रकमेची मागणी करु नये.
(९) या योजनेच्या सुधारीत तांत्रिक मान्यतेच्या आदेशात नमूद केलेल्या अटी व शर्तींचे काटेकोरपणे पालन करण्यात यावे.
२. या योजनेवर सुधारित किंमतीतील वाढीव खर्च रु.२९६.९४ लक्ष (रुपये दोनशे शहाण्णव कोटी चौऱ्याण्णव लक्ष फक्त ) हा राष्ट्रीय ग्रामीण पेयजल कार्यक्रमाखालील राज्य हिश्श्यातून / जिल्हा नियोजन मंडळाकडून / किमान गरजा कार्यक्रमांतर्गत जिल्हा परिषद ठाणे यांना उपलब्ध होणाऱ्या निधीतून करण्यात यावा.
३. हा शासन निर्णय नियोजन विभागाच्या अनौपचारिक संदर्भ क्र.११५/१४४३, दिनांक ०६/०४/२०१५ अन्वये व वित्त विभागाच्या अनौपचारिक संदर्भ ४४७/व्यय-३, दि.१४/१०/२०१५ अन्वये मिळालेल्या मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः क्र. ग्रापापु १११४/प्र.क्र. १०८/पापु ०६