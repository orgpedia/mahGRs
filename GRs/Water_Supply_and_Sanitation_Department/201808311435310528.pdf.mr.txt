# Page 1
महाराष्ट्र जीवन प्राधिकरणातील अधिकारी/कर्मचारी यांना इतर शासकीय कर्मचाऱ्यांप्रमाणे महागाई भत्ता अनुज्ञेय करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-१११७/प्र.क्र.१५४/पापु-२३
सातवा मजला, गोकुळदास तेजपाल रुग्णालय इमारत संकुल, क्रॉफर्ड मार्केटजवळ, लोकमान्य टिळक मार्ग, नवीन मंत्रालय इमारत, मुंबई - ४००००१
तारीख : ०५ सप्टेंबर, २०१८
वाचा : १) शासन निर्णय, पाणीपुरवठा व स्वच्छता विभाग क्रमांकः मजीप्रा-२०१४/प्र.क्र.३३(अ)/पापु-२३, दिनांक २३.०३.२०१७ २) शासन निर्णय, वित्त विभाग क्रमांकः मभवा-२०१७/प्र.क्र.११/सेवा-९, दिनांक २१.०९.२०१७.
३) शासन निर्णय, वित्त विभाग क्रमांकः मभवा-२०१७/प्र.क्र.११/सेवा-९, दिनांक २८.०२.२०१८.
४) सदस्य सचिव, महाराष्ट्र जीवन प्राधिकरण यांचे पत्र क्रमांकः वित्त/सस/म.भ./८०८/२०१८, दिनांक १९.०६.२०१८.
५) शासन निर्णय, वित्त विभाग क्रमांक: मभवा-२०१७/प्र.क्र.११/सेवा-९, दिनांक ६.०८.२०१८.
प्रस्ताव
महाराष्ट्र जीवन प्राधिकरणातील अधिकारी/कर्मचारी यांचे वेतन व भत्ते तसेच निवृत्तीवेतन यांचे दायित्व शासनाने स्वीकारण्याचा व महाराष्ट्र जीवन प्राधिकरणाकडे जमा होणारे ईटीपी चार्जेस व तांत्रिक शुल्क शासनाकडे जमा करण्याचा धोरणात्मक निर्णय मंत्रीमंडळाने दिनांक १६.०३.२०१७ च्या बैठकीमध्ये घेतला असून, त्यानुषंगाने दिनांक २३.०३.२०१७ रोजी शासन निर्णय निर्गमित करण्यात आला आहे. महाराष्ट्र जीवन प्राधिकरणाची आर्थिक परिस्थिती नाजूक असल्यामुळे प्राधिकरणाने दिनांक ०१.०१.२०१५ पासून प्राधिकरणातील अधिकारी / कर्मचाऱ्यांना ११३ टक्के याप्रमाणे महागाई भत्ता अनुज्ञेय ठरविला असून इतर शासकीय कर्मचाऱ्यांच्या महागाई भत्त्यामध्ये वाढ झाली तरी सदर वाढ प्राधिकरणाच्या अधिकारी/कर्मचाऱ्यांना लागू केलेली नाही. या कर्मचाऱ्यांच्या वेतन/भत्त्याचे दायित्व शासनाने स्वीकारले असल्यामुळे दिनांक २३.०३.२०१७ पासून पुढे राज्य शासकीय कर्मचाऱ्यांप्रमाणे प्राधिकरणातील कर्मचाऱ्यांना महागाई भत्ता अनुज्ञेय ठरविण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
# Page 2
शासन निर्णय क्रमांकःमजीप्रा-१११७/प्र.क्र.१५४/पापु-२३
शासन निर्णय
दिनांक २३.०३.२०१७ पासून पुढे राज्य शासकीय कर्मचाऱ्यांप्रमाणे महाराष्ट्र जीवन प्राधिकरणातील नियमित अधिकारी/कर्मचाऱ्यांना पुढीलप्रमाणे महागाई भत्ता मंजूर करण्यात येत आहे.
अ) दिनांक २३.०३.२०१७ ते दिनांक ३०.०६.२०१७ या कालावधीसाठी म.जी.प्रा.तील नियमित अधिकारी/कर्मचारी तसेच सेवानिवृत्त कर्मचारी यांना १३६ टक्के दराने महागाई भत्ता लागू करण्यात येत आहे. मात्र, म.जी.प्रा.ने जानेवारी, २०१८ पासून इ.टी.पी. व तांत्रिक शुल्काची रक्कम शासनाकडे जमा करण्यास सुरुवात केली असल्यामुळे दिनांक २३.०३.२०१७ ते दिनांक ३०.०६.२०१७ या कालावधीतील महागाई भत्ता थकबाकी म.जी.प्रा.ने त्यांच्याकडील निधीमधून द्यावी.
ब) दिनांक ०१.०७.२०१७ ते आजपर्यंत म.जी.प्रा.तील नियमित अधिकारी/कर्मचारी, सेवानिवृत्त कर्मचारी यांना १३९ टक्के दराने महागाई भत्ता लागू करण्यात येत आहे. मात्र म.जी.प्रा.ने जानेवारी, २०१८ पासून इ.टी.पी. व तांत्रिक शुल्काची रक्कम शासनाकडे जमा करण्यास सुरुवात केली असल्यामुळे दिनांक ०१.०१.२०१८ पूर्वीची महागाई भत्ता थकबाकी म.जी.प्रा.ने त्यांच्याकडील निधीमधून द्यावी.
०२. म. जी. प्रा. तील कार्यरत नियमित अधिकारी / कर्मचारी यांच्या वरील महागाई भत्त्याच्या थकबाकीचा खर्च दिनांक ०१.०१.२०१८ पासून पुढे “मागणी क्र. वाय-२, २२१५- पाणी पुरवठा व स्वच्छता, ०१- पाणी पुरवठा, ००१- संचालन व प्रशासन, (०१)-आस्थापना, (०१)(०४)- महाराष्ट्र जीवन प्राधिकरणास वेतन व भत्त्यापोटी सहायक अनुदान (२२१५०४१) (अनिवार्य / दत्तमत), ३६ - सहायक अनुदान (वेतन)” या लेखाशीर्षाखाली खर्ची टाकावा व सन २०१८-१९ च्या मंजूर व उपलब्ध अनुदानातून भागविण्यात यावा.
३. दिनांक २३.०३.२०१७ च्या पूर्वीचे वेतन/भत्ते, निवृत्तीवेतन यांचे दायित्व मजीप्राचे असल्यामुळे या दिनांकापूर्वीच्या महागाई भत्त्याबाबत मजीप्राने निर्णय घ्यावा तसेच त्याबाबतचा खर्च मजीप्राने त्यांच्याकडील निधीमधून करावा.
४. सदर शासन निर्णय वित्त विभागाच्या अनौपचारीक संदर्भ क्रमांक १८६ / व्यय-३, दिनांक २९.०६.२०१८, १९४/अर्थ- १८/१८, दिनांक २३.०७.२०१८ अन्वये प्राप्त सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकःमजीप्रा-१११७/प्र.क्र.१५४/पापु-२३