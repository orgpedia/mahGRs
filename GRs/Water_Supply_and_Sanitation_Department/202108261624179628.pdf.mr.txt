# Page 1
पाणी पुरवठा व स्वच्छता विभागाच्या अधिनस्त असलेल्या भूजल सर्वेक्षण आणि विकास यंत्रणेतील आरेखक संवर्गास दिनांक ०१.०१.१९९६ ते ३१.०३.२००६ या कालावधीतील थकबाकी अदा करणेबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः न्यायाप्र ०५२१/प्र.क्र.३९/पापु-१५
सातवा मजला, गोकुळदास तेजपाल रूग्णालय इमारत संकुल,
क्रॉफर्ड मार्केट जवळ, लोकमान्य टिळक मार्ग, नवीन मंत्रालय, मुंबई - ४०० ००१ दिनांक:२६ ऑगस्ट, २०२१.
वाचा:- १. वित्त विभाग, शासन निर्णय क्र. वेपुर- १२०१ /प्र.क्र.०४/सेवा-९.
दिनांक २७ फेब्रुवारी २००६.
२. वित्त विभाग, शासन शुद्धीपत्रक क्रमांक: वेपुर- १२०१/प्र.क्र.०४/ भाग-२ (सेवा ९), दिनांक २४ जानेवारी, २००७ ३. कृषि व पदुम विभाग, शासन निर्णय क्रमांक कृषिआ १९१४/प्र.क्र. ९४/१६ञे, दिनांक १० जानेवारी, २०१९ ४. मा. महाराष्ट्र प्रशासकीय न्यायाधिकरण, मुंबई खंडपीठ औरंगाबाद येथील मूळ अर्ज क्र. ७९७/२०१९ मध्ये दिनांक १५ डिसेंबर, २०२० रोजी दिलेला न्यायनिर्णय ५. संचालक, भूजल सर्वेक्षण आणि विकास यंत्रणा यांचे पत्र क्र. प्रशासन/आस्था-६/सीआर २५/रेखाचित्रसंघटना / थकबाकी/२९८/२०२१, दि.०३.०७.२०२१
शासन निर्णय
पाचव्या वेतन आयोगाच्या अंमलबजावणीनंतर नियुक्त केलेल्या वेतनत्रुटी उच्चस्तर समिती तसेच, वेतन असमानता समितीच्या शिफारशी शासनाने संदर्भ क्र.१ येथील शासन निर्णयानुसार अंमलात आणल्या आहेत. या शासन निर्णयामध्ये भूजल सर्वेक्षण आणि विकास यंत्रणेतील "वरिष्ठ आरेखक" व "आरेखक" या पदाचा समावेश संदर्भ क्र. २ येथील शासन शुद्धीपत्रकान्वये करण्यात आलेला होता. कृषी व पदुम विभागातील आरेखक संवर्गास वर संदर्भ क्र.१ येथे नमूद केलेल्या दिनांक २७.०२.२००६ व संदर्भ क्र.२ येथील दिनांक २४.०१.२००७ च्या आदेशानुसार रु.५००० १५०-८००० ऐवजी ५५०० - १७५-९००० ही पुन: सुधारीत वेतनश्रेणी काल्पनिकरित्या मंजूर करण्यात आली होती. तसे करताना दिनांक ०१.०१.१९९६ ते ३१.०३.२००६ या कालावधीतील थकबाकी संबंधितांना अनुज्ञेय करण्यात आली नव्हती. ही थकबाकी मिळावी म्हणून ट्रेसर्स असोसिएशन यांनी
# Page 2
शासन निर्णय क्रमांकः न्यायाप्र ०५२१/प्र.क्र.३९/पापु-१५
मा. महाराष्ट्र प्रशासकीय न्यायाधिकरण येथे मूळ अर्ज क्र. ४६५/२००८ दाखल केला होता या अर्जावर महाराष्ट्र प्रशासकीय न्यायाधिकरणाने ही थकबाकी संबंधिताना ६ महिन्यांच्या आत अदा करावी, असा निर्णय दिनांक २२.०७.२०१३ रोजी दिला आहे. सदर आदेशाविरुद्ध मा. उच्च न्यायालय, मुंबई येथे रिट याचिका क्र.६६७९/२०१४ दाखल करण्यात आली होती. मा. उच्च न्यायालय, मुंबई यांनी सदर रिट याचिका दिनांक ०२.०८.२०१८ रोजी खारीज केली आहे. सदर न्यायनिर्णयाविरुद्ध कृषि व पदुम विभागाने मा. सर्वोच्च न्यायालयात दाखल केलेली विशेष अनुमती याचिका डायरी क्र. ३३८९९/२०१९ मा. सर्वोच्च न्यायालयाने दिनांक २५.१०.२०१९ च्या निर्णयान्वये खारीज केली आहे. तसेच, मा. सर्वोच्च न्यायालयाच्या दिनांक २५.१०.२०१९ च्या आदेशाविरुद्ध मा. सर्वोच्च न्यायालयात दाखल करण्यात आलेली पुनर्विलोकन याचिका क्र. ६९६१/२०२० देखील मा. सर्वोच्च न्यायालयाने फेटाळली आहे.
२. दरम्यानच्या कालावधीत पाणी पुरवठा व स्वच्छता विभागाच्या अधिनस्त असलेल्या भूजल सर्वेक्षण आणि विकास यंत्रणेतील महाराष्ट्र राज्य रेखाचित्र संघटनेमधील अनुरेखक/आरेखक या संवर्गात कार्यरत कर्मचाऱ्यांनी मा. महाराष्ट्र प्रशासकीय न्यायाधिकरण, मुंबई, खंडपीठ औरंगाबाद येथे मूळ अर्ज ७९७/२०१९ दाखल केला होता. मूळ अर्ज क्र. ४६५/२००८ संदर्भात मा. सर्वोच्च न्यायालयाचे अंतिम आदेश झाल्यानंतर सदर मूळ अर्ज क्र.७९७/२०१९ मध्ये मा.न्यायाधिकरणाने दिनांक १५.१२.२०२० रोजी पुढीलप्रमाणे आदेश दिले आहेत (9) Original Application is allowed
(२) Respondents are directed to pay arrears of pay as per the G.R. dated २७.०२.२००६ (after hearing the Counsel for the applicant and P.O.) date is corrected on १६.१२.२०२० and second G.R. dated १०.०१.२०१९ to the members of the Applicant Karmachari Sanghatna within 3 months from the date of this order
(३) There shall be no order as to costs.
३. उपरोक्त मूळ अर्ज क्र.७९७/२०१९ प्रकरणी मा. न्यायाधिकरणाने दिनांक १५.१२.२०२० रोजी दिलेल्या आदेशाची अंमलबजावणी करणे आवश्यक आहे. यास्तव, वित्त विभाग, शासन निर्णय क्र.वेपुर १२०१/प्र.क्र.०४/सेवा-९. दिनांक २७ फेब्रुवारी, २००६ व वित्त विभाग शासन शुद्धीपत्रक क्रमांक: वेपुर १२०१/प्र.क्र.०४/ भाग - २ (सेवा - ९). दिनांक २४ जानेवारी, २००७ अन्वये पाणी पुरवठा व स्वच्छता विभागाच्या अधिनस्त असलेल्या भूजल सर्वेक्षण आणि विकास यंत्रणेतील कार्यरत असलेल्या वरिष्ठ आरेखक/आरेखक/अनुरेखक तसेच कालबद्ध पदोन्नती योजना व आश्वासित प्रगती योजनेंतर्गत पदोन्नतीच्या पदाची वेतनश्रेणी प्राप्त महाराष्ट्र राज्य रेखाचित्र शाखा कर्मचारी संघटनेच्या सदस्यांची यादीतील पात्र ८७ आरेखक यांना लागू करण्यात आलेल्या पुनःसुधारित वेतनश्रेणीनुसार देय होणारी दिनांक ०१.०१.१९९६ ते ३१.०३.२००६ या कालावधीतील थकबाकी अदा करण्यास मंजुरी देण्यात येत आहे. सदर थकबाकीची रक्कम, कर्मचाऱ्यांच्या भविष्य निर्वाह निधी खात्यामध्ये जमा करण्यात यावी.
दिनांक ०१.०१.१९९६ ते हे आदेश निर्गमित होण्याच्या तारखेपर्यंतच्या कालावधीत जे संबंधित कर्मचारी पृष्ठ ४ पैकी २
# Page 3
शासन निर्णय क्रमांकः न्यायाप्र ०५२१/प्र.क्र.३९/पापु-१५
सेवानिवृत्त झाले आहेत किंवा इतर कारणांमुळे सेवेत नाहीत. अशांच्या बाबतीत थकबाकीची रक्कम रोखीने प्रदान करण्यात यावी.
४. मा. महाराष्ट्र प्रशासकीय न्यायाधिकरण्याच्या आदेशांनुसार ज्या कर्मचाऱ्यांना थकबाकी अनुज्ञेय आहे, अशा सर्व कर्मचाऱ्यांना थकबाकी अदा होईल; याची दक्षता आयुक्त, भूजल सर्वेक्षण आणि विकास यंत्रणा यांनी घ्यावी.
५. सदरचा खर्च, कर्मचाऱ्यांचे वेतन व भत्ते ज्या लेखाशीर्षाखाली अदा करण्यात येतात त्या लेखाशीर्षाखाली खर्ची टाकण्यात यावा.
६. प्रस्तुत शासन निर्णय, वित्त विभागाच्या अनौपचारिक संदर्भ क्रमांक २०३/२०२१/सेवा-९, दिनांक ०२.०८.२०२१ अन्वये दिलेल्या सहमतीनुसार निर्गमित करण्यात येत आहे.
# Page 4