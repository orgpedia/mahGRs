# Page 1
महाराष्ट्र जीवन प्राधिकरणाला महागाई भत्याच्या फरकाची रक्कम अदा करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: बजेट-१४१९/प्र.क्र.९० (भाग-१)/पापु-२३
सातवा मजला, गोकुळदास तेजपाल रूग्णालय इमारत संकुल
क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई ४००००१ तारीख: २४ सप्टेंबर, २०१९
वाचा:
१) शासन निर्णय, पाणी पुरवठा व स्वच्छता विभाग, क्रमांकः मजीप्रा-२०१४/प्र.क्र.३३(अ)/पापु २३, दिनांक २३ मार्च, २०१७.
२) शासन निर्णय, पाणी पुरवठा व स्वच्छता विभाग, क्रमांकः मजीप्रा-१११७/प्र.क्र.२३५/पापु २३, दिनांक ०६ नोव्हेंबर, २०१७.
प्रस्तावना:
महाराष्ट्र जीवन प्राधिकरणातील अधिकारी/कर्मचारी यांचे वेतन व भत्ते तसेच निवृत्ती वेतन यांचे दायित्व राज्य शासनाने संदर्भाधीन क्र.१ येथील शासन निर्णयान्वये स्वीकारले असून, महाराष्ट्र जीवन प्राधिकरणाकडे ई.टी.पी. व तांत्रिक सेवा शुल्कापोटी प्राप्त होणारे दरमहा उत्पन्न दरमहा शासनाकडे जमा करण्यात येते. या शासन निर्णयातील तरतूदीनुसार महाराष्ट्र जीवन प्राधिकरणातील अधिकारी/कर्मचारी यांचे नियमित वेतन, भत्ते आणि निवृत्ती वेतन यावरील खर्च भागविण्यासाठी विभाग स्तरावर स्वतंत्र लेखाशिर्ष निर्माण करण्याचे व त्यामध्ये आवश्यकतेप्रमाणे निधीची तरतूद करण्याचे निश्चित करण्यात आले होते, त्यानुसार संदर्भाधीन क्र.२ येथील शासन निर्णयान्वये महाराष्ट्र जीवन प्राधिकरणातील अधिकारी / कर्मचारी यांचे वेतन, भत्ते व निवृत्ती वेतन अदा करण्यासाठी संदर्भाधीन लेखाशिर्ष २२१५ A०४१ निर्माण करण्यात आले आहे.
दिनांक २३ मार्च, २०१७ ते दिनांक ३० नोव्हेंबर, २०१७ या कालावधीतील ई.टी.पी. चार्जेस व तांत्रिक सेवाशुल्कापोटी महाराष्ट्र जीवन प्राधिकरणास प्राप्त होणारी रक्कम प्राधिकरणाने शासनाकडे जमा केली नसल्याकारणाने या कालावधीतील वेतन, भत्ते व निवृत्ती वेतनाची अदायगी (प्रतिपूर्ती) प्राधिकरणास करणे शिल्लक आहे. महाराष्ट्र जीवन प्राधिकरणाने या कालावधीतील ई.टी.पी. चार्जेस व तांत्रिक सेवा शुल्काची रक्कम शासनाकडे जमा केली आहे.
# Page 2
शासन निर्णय क्रमांकः बजेट-१४१९/प्र.क्र.९०(भाग-१)/पापु-२३
श्री.राजाराम नारायण विठाळकर व इतर यांनी महाराष्ट्र शासनाच्या विरोधात मा.उच्च न्यायालय, खंडपीठ नागपूर येथे रिट याचिका क्रमांक १०२२/२०१७ दाखल केली होती. या याचिकेमध्ये याचिकाकर्त्यांनी प्राधिकरणातील कर्मचाऱ्यांच्या प्रलंबित असलेल्या थकबाकीच्या रकमा तातडीने अदा करण्याची, भविष्यात शासकीय कर्मचाऱ्यांना देण्यात येणारे लाभ तात्काळ व जसेच्या तसे प्राधिकरणाच्या कर्मचाऱ्यांना लागू करण्याची तसेच महागाई भत्याची थकबाकी व उपदानाची रक्कम देण्याची विनंती मा. उच्च न्यायालयास केली होती. या याचिकेमध्ये मा. न्यायालयाने दिनांक १९/०९/२०१८ रोजी दिलेल्या निर्णयाप्रमाणे कार्यवाही झाली नसल्याकारणामुळे श्री. विठाळकर व इतर यांनी मा. उच्च न्यायालय, नागपूर खंडपीठ येथे अवमान याचिका क्र. ६८/२०१९ दाखल केली आहे.
प्रस्तावनेत नमूद केलेली वरील वस्तुस्थिती विचारात घेता महाराष्ट्र जीवन प्राधिकरणातील अधिकारी/कर्मचारी व सेवानिवृत्त अधिकारी/कर्मचारी यांना दिनांक २३/०३/२०१७ ते दिनांक ३०/११/२०१७ या कालावधीतील महागाई भत्याच्या फरकापोटी येणारी रक्कम अदा करण्याची बाब शासनाच्या विचाराधीन होती.
शासन निर्णय:
महाराष्ट्र जीवन प्राधिकरणातील अधिकारी / कर्मचारी तसेच सेवानिवृत्त अधिकारी/कर्मचारी यांना दिनांक २३/०३/२०१७ ते दिनांक ३०/११/२०१७ या कालावधीतील महागाई भत्याच्या फरकापोटी येणारी रक्कम रूपये ३०,८०,००,००० (अक्षरी रुपये तीस कोटी ऐंशी लक्ष फक्त) अनुदान म्हणून महाराष्ट्र जीवन प्राधिकरणाला लेखाशिर्ष "मागणी क्रमांक वाय-०२, २२१५ - पाणी पुरवठा व स्वच्छता, ०१-पाणी पुरवठा, ००१ - संचालन व प्रशासन, (०१) (०४ )- महाराष्ट्र जीवन प्राधिकरणास वेतन व भत्यापोटी सहाय्यक अनुदान (२२१५८०४१) (अनिवार्य - दत्तमत), ३६ - सहाय्यक अनुदान (वेतन) (दत्तमत)" या लेखाशिर्षामध्ये खालील अटींच्या अधीन राहून मुक्त करण्यात येत आहे.
१) हे अनुदान महाराष्ट्र जीवन प्राधिकरणातील अधिकारी / कर्मचारी व सेवानिवृत्त अधिकारी/कर्मचारी यांच्या दिनांक २३/०३/२०१७ ते दिनांक ३०/११/२०१७ या कालावधीतील महागाई भत्याच्या फरकापोटी मंजूर करण्यात येत असल्यामुळे या अनुदानामधील रकमेचा खर्च त्याच कामांसाठी होईल याची दक्षता सदस्य सचिव, महाराष्ट्र जीवन प्राधिकरण यांनी घ्यावी.
२) या निधीचा अन्य बाबींवरील खर्च (विनियोग) ही वित्तीय अनियमितता समजण्यात येईल व अशा कृतीसाठी संबंधित अधिकारी/कर्मचारी शिस्तभंगाच्या कारवाईस पात्र राहतील.
३) उक्त अनुदानाच्या रकमेची स्वतंत्र लेखे ठेवण्यात यावेत व त्याची प्रत शासनास पाठविण्यात यावी.
पृष्ठ ४ पैकी २
# Page 3
शासन निर्णय क्रमांकः बजेट-१४१९/प्र.क्र.९०(भाग-१)/पापु-२३
४) अनुदानाची रक्कम ज्या प्रयोजनाकरीता मंजूर करण्यात आली आहे, त्या विनिर्दिष्ट प्रयोजनाकरीताच ती तात्काळ खर्च करावी.
५) मुक्त अनुदानातून होणाऱ्या वाटपाची माहिती महाराष्ट्र जीवन प्राधिकरणाने वेळोवेळी शासनास कळवावी.
६) मुंबई वित्तीय नियम, १९५९ मधील जोडपत्र-२ मधील नियम क्रमांक ३ नुसार प्राधिकरणाचे लेखे संबंधित कागदपत्रांसह महाराष्ट्र जीवन प्राधिकरणाने शासनास सादर करावेत.
७) महाराष्ट्र जीवन प्राधिकरणाला शासनाकडून जी अनुदाने प्राप्त झाली आहेत, किंवा जी अनुदाने यापुढील कालावधीत प्राप्त होतील त्या अनुदानाची उपयोगिता प्रमाणपत्रे महाराष्ट्र जीवन प्राधिकरणाने द्यावयाची आहेत. संचालक (वित्त), महाराष्ट्र जीवन प्राधिकरण यांनी उपयोगिता प्रमाणपत्रात दर्शविलेल्या मंजूर व मुक्त अनुदानाच्या रकमा तसेच खर्चाच्या रकमा प्रमाणित करून स्वाक्षरीत कराव्यात. त्या उपयोगिता प्रमाणपत्रांवर सदस्य सचिव, महाराष्ट्र जीवन प्राधिकरण यांनी प्रतिस्वाक्षरी करावी. अशी उपयोगिता प्रमाणपत्रेच शासनाला स्वीकारार्ह होतील.
८) मुक्त केलेल्या अनुदानाचे उपयोगिता प्रमाणपत्र शासनाला सादर करावे.
९) मुक्त केलेल्या अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालावा आणि विहीत अहवाल विहीत दिनांकास लेखाधिकारी, पापु-२०, पाणी पुरवठा व स्वच्छता विभाग यांच्याकडे सादर करावा.
या शासन निर्णयान्वये वितरीत केलेले अनुदान प्राप्त करून घेण्यासाठी श्री.य.बा.पाटील, संचालक (वित्त), महाराष्ट्र जीवन प्राधिकरण यांना आहरण व संवितरण अधिकारी म्हणून तर श्रीमती निधि चौधरी, उपसचिव, पाणी पुरवठा व स्वच्छता विभाग यांना नियंत्रक अधिकारी म्हणून घोषित करण्यात येत आहे.
शासनाद्वारे देण्यात येणारे महागाई भत्याच्या फरकाचे अनुदान लाभार्थ्यांच्या बँक खात्यामध्ये ECS द्वारे प्रदान करणे बंधनकारक राहील. कोणत्याही परिस्थितीमध्ये ही रक्कम offline पध्दतीने वितरीत करण्यात येवू नये.
प्रस्तुत प्रकरणी होणारा खर्च "मागणी क्रमांक वाय-०२, २२१५ - पाणी पुरवठा व स्वच्छता, ०१ पाणी पुरवठा, ००१-संचालन व प्रशासन, (०१) (०४)-महाराष्ट्र जीवन प्राधिकरणास वेतन व भत्यापोटी सहाय्यक अनुदान (२२१५१०४१) (अनिवार्य- दत्तमत), ३६ - सहाय्यक अनुदान (वेतन) (दत्तमत)" या लेखाशिर्षाखाली खर्ची टाकून सन २०१९-२० या वर्षीच्या आर्थिक तरतूदीमधून भागविण्यात यावा.
सदर शासन निर्णय वित्त विभागाचा अनौपचारीक संदर्भ क्रमांक २३९ / व्यय-३, दिनांक २३/०९/२०१९ अन्वये प्राप्त सहमतीनुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः बजेट-१४१९/प्र.क्र.९०(भाग-१)/पापु-२३