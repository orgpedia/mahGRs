# Page 1
मौ.फर्दापूर, ता. सोयगाव, जि. औरंगाबाद येथील नळ पाणी पुरवठा योजनेच्या वाढीव दरडोई खर्चाच्या अंदाजपत्रकास व आराखड्यास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः पापुयो-२०१९/प्र.क्र.२४/पापु-१८
मादाम कामा मार्ग,हुतात्मा राजगुरु चौक
मंत्रालय,मुंबई-४०० ०३२
तारीख:२२ फेब्रुवारी,२०१९
वाचा १) मुख्य कार्यकारी अधिकारी, जिल्हा परिषद, औरंगाबाद यांचे पत्र जा.क्र.जिपऔ / पापु/तांशा/२०१८/६५९, दि.२८/०३/२०१८ २) शासन निर्णय क्रमांक : ग्रापाधो-१२०८/प्र.क्र.५२/पापु ७ दिनांक ९/१०/२०१३ ३) शासन निर्णय क्रमांक: ११०९/प्र.क्र.१०४ (अ)/पापु-७, दि.१७/०३/२०१० ४) शासन निर्णय क्रमांक : ग्रापाधो १११३/प्र.क्र.१५६/पापु-७,दि.२२ जानेवारी, २०१४ ५) शासन निर्णय क्रमांक : ग्रापाधो १११४/प्र.क्र.२२/पापु-७,दि.९/७/२०१४ ६) शासन निर्णय क्रमांक : ग्रापाधो १११४/प्र.क्र.५२/पापु-७,दि.१७/१०/२०१४ ७) शासन निर्णय क्रमांक : ग्रापाधो १११५/प्र.क्र.२२/पापु-७,दि.१६/२/२०१५ ८) शासन निर्णय क्रमांक : ग्रापाधो ११११/प्र.क्र.१३४/पापु-७,दि.२०/०२/२०१५ ९) शासन निर्णय क्रमांक : ग्रापाधो १११४/प्र.क्र.५२/पापु-७,दि.१०/०३/२०१५ १०) शासन निर्णय क्रमांक : ग्रापाधो १११४/प्र.क्र.६१/पापु-७,दि.१५/६/२०१५
प्रस्तावना राष्ट्रीय ग्रामीण पेयजल कार्यक्रमातंर्गत मौजे फर्दापूर, ता. सोयगाव, जि. औरंगाबाद येथील नळ पाणी पुरवठा योजनेच्या वाढीव दरडोई खर्चाच्या अंदाजपत्रकास व आराखड्यास प्रशासकीय मान्यता देणेबाबतचा प्रस्ताव संदर्भाधीन क्र.१ येथील पत्रान्वये शासन मान्यतेसाठी सादर करण्यात आला आहे. सदर योजनेच्या ९२७.३२/- लाख (ढोबळ) किंमतीच्या अंदाजपत्रकास मुख्य अभियंता, महाराष्ट्र जीवन प्राधिकरण, औरंगाबाद यांनी तांत्रिक मान्यता प्रदान केली आहे. तद्नुषंगाने प्रस्तुत योजनेच्या आराखड्यास व अंदाजपत्रकास प्रशासकीय मान्यता देण्याची बाब शासनाच्या विचाराधिन होती.
शासन निर्णय
मौजे फर्दापूर, ता.सोयगाव, जि.औरंगाबाद या नळ पाणी पुरवठा योजनेच्या रु. ४०६० एवढ्या वाढीव दरडोई खर्च असलेल्या योजनेच्या रु.९,२७,३२,१००/- (ढोबळ ) ( अक्षरी रुपये नऊ कोटी सत्तावीस लक्ष बत्तीस हजार शंभर फक्त ) एवढ्या किंमतीच्या अंदाजपत्रकास व आराखड्यास पुढील अटींच्या अधिन राहून प्रशासकीय मान्यता देण्यात येत आहे
# Page 2
शासन निर्णय क्रमांकः पापुयो-२०१९/प्र.क्र.२४/पापु-१८
१) सदर योजनेची अंमलबजावणी महाराष्ट्र जीवन प्राधिकरण, औरंगाबाद यांनी करावी. योजनेची अंमलबजावणी पूर्ण झाल्यानंतर किमान १ वर्ष योजनेची देखभाल व दुरुस्तीची जबाबदारी कंत्राटदारावर बंधनकारक राहील.
२) योजनेची कामे विहीत पध्दतीने ई-निविदा मागविण्यात येऊन करावीत.
३) योजनेसाठी आवश्यक भुसंपादन व इतर सर्व परवानग्या प्राप्त झाल्याशिवाय योजनेस कार्यारंभ आदेश देण्यात येऊ नयेत. सदर अटींची पूर्तता न करताच कार्यारंभ आदेश दिल्यास या शासन निर्णयान्वये देण्यात आलेली प्रशासकीय मान्यता रद्द समजण्यात येईल.
४) योजनेचे कामे मंजूर किंमतीत कालबध्द व नियोजनबध्दरित्या टप्या-टप्याने पूर्ण करण्यात यावीत.
५) योजनेचे उद्भव विकसित झाल्याशिवाय इतर कामे सुरु करु नयेत. उद्भवामध्ये पुरेसे पाणी उपलब्ध असल्याची खात्री केल्यानंतरच योजनेतील इतर कामे करावीत.
६) योजना चालविणे व देखभाल दुरुस्ती यासाठी सविस्तर प्रकल्प अहवालात दर्शविलेल्या खर्चाचा तपशिल दुरुस्त करुन खर्च किमान ठेवावा. तसेच सदर खर्च भागविण्याकरिता व योजना आर्थिकदृष्ट्या स्वंयपूर्ण होण्याकरिता संबंधित ग्रामपंचायतीने घरगुती नळ धारकासाठी किमान पाणीपट्टीचा दर निश्चित करावा व त्यात कालपरत्वे वाढ करण्यात यावी.
७) योजना चालविणे, त्याचे परिक्षण व देखभाल दुरुस्ती यासाठी दरवर्षी येणारा आवर्ती खर्च भागविण्यासाठी योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत/अनुदान उपलब्ध करुन देण्यात येणार नाही.
८) अस्तित्वातील स्त्रोतांचे बळकटीकरण करण्यात यावे.
९) कोणत्याही कारणाने योजनेच्या खर्चात वाढ झाल्यास शासनाकडून अनुदान उपलब्ध करुन देण्यात येणार नाही.
१०) संदर्भाधिन क्र.४ येथील २२ जानेवारी, २०१४ च्या शासन निर्णयातील तरतुदीनुसार हागणदारी मुक्तीचे धोरण राबविण्यात यावे.
११) सदर योजनेच्या तांत्रिक मान्यतेच्या आदेशातील अटींची पूर्तता करण्यात यावी. तसेच प्रचलित शासन निर्णयातील तरतुदीनुसार योजनेचे त्रयस्थ तांत्रिक परिक्षण करणे अनिवार्य राहील.
१२) योजना स्वयंनिर्भर होण्यासाठी आवश्यक पाणीपट्टी निश्चित करणे व त्यात आवश्यकतेनुसार वाढ करणे ग्रामपंचायतीस बंधनकारक राहील. याबाबत जिल्हा परिषदेच्या अधिकाऱ्यांनी ग्रामसभेत ग्रामस्थांना स्पष्टपणे सविस्तर माहिती द्यावी व त्यानंतरच योजनेच्या कामास सुरुवात करावी.
पृष्ठ ४ पैकी २
# Page 3
शासन निर्णय क्रमांकः पापुयो-२०१९/प्र.क्र.२४/पापु-१८
१३) योजनेची अंमलबजावणी पूर्ण झाल्यानंतर संबंधित अंमलबजावणी यंत्रणेने योजना पूर्णत्वाचा दाखला सक्षम प्राधिकाऱ्याकडे सादर करणे बंधनकारक राहील.
१४) योजनेच्या अंमलबजावणीमध्ये कोणत्याही स्वरुपाची अनियमितता, अपहार अथवा गैरव्यवहाराच्या बाबी निदर्शनास आल्यास अनियमिततेस जबाबदार संबंधित अधिकारी/ कर्मचारी शिस्तभंगविषयक कारवाईस पात्र राहतील.
१५) योजनेच्या प्रगतीप्रमाणे खर्चाची उपयोगिता प्रमाणपत्रे व योजनेच्या पूर्णत्वाचे दाखले संबंधित अंमजबजावणी यंत्रणेकडून प्राप्त करुन घेऊन शासनास सादर करण्याची जबाबदारी पाणी व स्वच्छता सहाय्य संस्था (वासो), यांची राहील.
१६) योजना प्रचलित शासन धोरणानुसार राबविण्यात येत आहे याची दक्षता घ्यावी.
१७) या योजनेवर होणारा खर्च जिल्हा परिषदेला प्राप्त होणाऱ्या राष्ट्रीय ग्रामीण पेयजल कार्यक्रमांतर्गत केंद्र तथा राज्य निधीतून भागविण्यात यावा.
# Page 4