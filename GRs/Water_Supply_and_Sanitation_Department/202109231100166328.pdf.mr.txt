# Page 1
महाराष्ट्र जीवन प्राधिकरणातील सेवानिवृत्त कर्मचाऱ्यांना सातव्या वेतन आयोगानुसार सुधारित निवृत्तीवेतन मंजूर करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-१११९/प्र.क्र.६५(१)/पापु-२३
सातवा मजला, गोकुळदास तेजपाल रुग्णालय इमारत संकुल, क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई ४०० ००१
तारीख: २३ सप्टेंबर, २०२१
वाचा - १) शासन निर्णय, पाणी पुरवठा व स्वच्छता विभाग, क्रमांक: ईएसटी-२००९/ प्र.क्र.१५६(१)/पापु-२३, दिनांक २७/०८/२००९ २) शासन निर्णय, पाणी पुरवठा व स्वच्छता विभाग, क्रमांक: मजीप्रा-२०१४/ प्र.क्र.३३ (अ)/पापु-२३, दिनांक २३/०३/२०१७ ३) शासन अधिसूचना, वित्त विभाग, क्रमांकः वेपुर-२०१९/प्र.क्र.०१/सेवा-९, दिनांक ३०/०१/२०१९ ४) शासन निर्णय, वित्त विभाग, क्रमांकः सेनिवे-२०१९/प्र.क्र.५८/सेवा-४, दिनांक २४/०१/२०१९ ५) शासन निर्णय, वित्त विभाग, क्रमांकः सेनिवे-२०१९/प्र.क्र.५८/सेवा-४, दिनांक १/०३/२०१९
प्रस्तावना -
केंद्र शासनाच्या सातव्या वेतन आयोगाच्या शिफारशीनुसार सुधारित वेतन संरचनेच्या धर्तीवर सेवानिवृत्त राज्य शासकीय कर्मचाऱ्यांना संदर्भाधीन क्रमांक ४ येथील शासन निर्णयान्वये दिनांक ०१/०१/२०१६ पासून सातव्या वेतन आयोगाच्या अनुषंगाने सुधारित निवृत्तीवेतन मंजूर करण्यात आले आहे.
पाणी पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरणास प्राप्त होत असलेले ई.टी.पी. शुल्क वारंवार कमी होत असल्याने प्राधिकरणातील अधिकारी / कर्मचारी यांचे वेतन व भत्ते तसेच निवृत्तिवेतन यावरील खर्च कसा भागवावा हा गंभीर प्रश्न महाराष्ट्र जीवन प्राधिकरणापुढे निर्माण झाला होता. त्यामुळे संदर्भाधीन क्रमांक २ येथील शासन निर्णयान्वये महाराष्ट्र
# Page 2
शासन निर्णय क्रमांकः मजीप्रा-१११९/प्र.क्र.६५(१)/पापु-२३
जीवन प्राधिकरणातील अधिकारी / कर्मचारी यांच्या नियमित वेतन व भत्यांचे दायित्व तसेच सेवानिवृत्त अधिकारी/ कर्मचारी यांच्या निवृत्तिवेतनाचे दायित्व राज्य शासनामार्फत स्वीकारण्यात आलेले आहे.
महाराष्ट्र जीवन प्राधिकरणाच्या सेवानिवृत्त कर्मचाऱ्यांना संदर्भाधीन (१) च्या शासन निर्णयान्वये सहाव्या वेतन आयोगाच्या वेतनश्रेणीप्रमाणे सेवानृित्तीवेतन अदा करण्यात येत आहेत. सेवानिवृत्त राज्य शासकीय कर्मचाऱ्यांना दिनांक ०१ जानेवारी, २०१६ पासून सातव्या वेतन आयोगानुसार सुधारित निवृत्तीवेतन मंजूर करण्यात आलेली आहे. मात्र महाराष्ट्र जीवन प्राधिकरणाच्या कर्मचाऱ्यांच्या वेतन/भत्त्यांचे दायित्व शासनाने २३ मार्च, २०१७ पासून स्वीकारले असल्यामुळे एप्रिल, २०१७ पासून महाराष्ट्र जीवन प्राधिकरणाच्या सेवानिवृत्त कर्मचाऱ्यांना सातव्या वेतन आयोगाच्या अनुषंगाने सुधारित निवृत्तीवेतन मंजूर करण्याची बाब शासनाच्या विचाराधीन होती.
शासन निर्णय:
महाराष्ट्र जीवन प्राधिकरण अधिनियम, १९७९ मधील कलम ६६ (२) ( ब ) अन्वये प्राप्त झालेल्या अधिकारानुसार महाराष्ट्र जीवन प्राधिकरणाच्या सेवानिवृत्त कर्मचाऱ्यांना दिनांक १ एप्रिल, २०१७ पासून सुधारित निवृत्तीवेतन मंजूर करण्यात येत आहे. या कर्मचाऱ्यांचे सुधारित निवृत्तीवेतन संदर्भाधीन क्र. ४ व ५ येथील शासन निर्णयामध्ये नमूद केलेल्या पद्धतीने परिगणीत करावे.
२. पुढील महिन्याच्या १ तारखेपासून (१ ऑक्टोबर, २०२१ पासून) या सुधारित वेतनश्रेणीप्रमाणे संबंधित सेवानिवृत्त अधिकारी/कर्मचाऱ्यांना निवृत्तीवेतन अदा करावे.
३. संदर्भाधीन क्र. ४ व ५ येथील दि. २४.१.२०१९ व दि.१.३.२०१९ रोजीच्या शासन निर्णयामध्ये नमूद केलेल्या पद्धतीने तसेच वित्त विभागाकडून वेळोवेळी दिलेल्या सूचनांप्रमाणे दिनांक १ एप्रिल, २०१७ ते दिनांक ३० सप्टेंबर, २०२१ या कालावधीतील निवृत्तीवेतन थकबाकीची परिगणना करावी.
४. दिनांक १ एप्रिल, २०१७ ते दिनांक ३० सप्टेंबर, २०२१ पर्यंतच्या अनुज्ञेय थकबाकीच्या अनुषंगाने, सर्व सेवानिवृत्त कर्मचाऱ्यांचे सुधारित निवृत्तीवेतन परिगणीत केल्यानंतर, प्रत्यक्ष परिगणनेप्रमाणे अनुज्ञेय थकबाकीच्या रकमेची मागणी प्राधिकरणाने शासनाकडे स्वतंत्ररित्या करावी.
प्रत्येक वर्षी थकबाकीच्या प्रयोजनासाठी शासनाकडून निधी प्राप्त झाल्यानंतरच थकबाकीच्या रकमा प्राधिकरणाने विहित पद्धतीने प्रदान कराव्यात.
पृष्ठ ५ पैकी २
# Page 3
शासन निर्णय क्रमांकः मजीप्रा-१११९/प्र.क्र.६५(१)/पापु-२३
५. सदरील प्रयोजनासाठी होणारा खर्च “मागणी क्र. वाय- २, २२१५- पाणी पुरवठा व स्वच्छता, १९९ - इतर अशासकीय संस्थांना सहाय्य, ०१- इतर अशासकीय संस्थांना सहाय्य, (०१) (०४ ) - महाराष्ट्र जीवन प्राधिकरणाकडे वर्ग झालेल्या शासकीय कर्मचाऱ्यांना निवृत्तीवेतनाचे लाभ मंजूर करण्यासाठी शासकीय अनुदान (२२१५८०५२) (अनिवार्य/दत्तमत), ३१- सहायक अनुदान (वेतनेतर) २२१५८०५२” या लेखाशीर्षांतर्गत खर्ची टाकून तो मंजूर अनुदानातून भागविण्यात यावा.
६. वित्त विभाग अनौपचारीक संदर्भ क्रमांक २२०/२०२१/सेवा-९, दिनांक १३.०८.२०२१ व अनौपचारीक संदर्भ क्र. १०३/२१/सेवा-४, दिनांक ३०.०८.२०२१ नुसार प्राप्त सहमती अन्वये हा शासन निर्णय निर्गमित करण्यात येत आहे.
# Page 4
# Page 5