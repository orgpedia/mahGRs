# Page 1
भूजल सर्वेक्षण आणि विकास यंत्रणेमधील अस्थायी पदांना दिनांक ०१/०९/२०२३ ते दि. २९/०२/२०२४ पर्यंत पुढे चालू ठेवण्यास मंजूरी देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः आपना-०२२३/प्र.क्र.२५७/पापु-१५
सातवा मजला, गोकुळदास तेजपाल रूग्णालय इमारत संकुल
क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई ४०० ००१ तारीख: ०१ नोव्हेंबर, २०२३ (१)
वाचा : १) शासन निर्णय, वित्त विभाग क्रमांकः पदनि-२०१६/प्र.क्र.८/१६/आ.पु.क. दिनांक ३१/०८/२०२३ २) शासन शुध्दीपत्रक, वित्त विभाग क्रमांक: पदनि-२०१६/प्र.क्र.८/१६/आ.पु.क. दिनांक ०६/०९/२०२३ ३) शासन निर्णय, पाणी पुरवठा व स्वच्छता विभाग, क्रमांक: आपना-०२२३/प्र.क्र.११६/पापु-१५, दिनांक १३/०४/२०२३ ४) शासन निर्णय, पाणी पुरवठा व स्वच्छता विभाग, क्रमांक: आपना -२०१६/प्र.क्र.५१८/पापु-१५, दिनांक २४/०४/२०२३ ५) आयुक्त, भूजल सर्वेक्षण आणि विकास यंत्रणा, पुणे यांचे पत्र क्रमांकः प्रशासन/आस्था-२/प्र.क्र १८/अस्थायी पदे/मुदतवाढ/४६६/२०२३, दिनांक ०५/१०/२०२३ ६) शासन निर्णय, पाणी पुरवठा व स्वच्छता विभाग, क्रमांक: आपना-०२२३/प्र.क्र.२५७/पापु-१५, दिनांक ०१ नोव्हेंबर, २०२३
प्रस्तावना : पाणी पुरवठा व स्वच्छता विभागाच्या संदर्भाधीन क्र. ३ च्या शासन निर्णयान्वये विभागाच्या अधिपत्याखालील भूजल सर्वेक्षण आणि विकास यंत्रणेमधील पदांचा आढावा घेऊन सुधारीत आकृतीबंध मंजूर करण्यात आलेला आहे. संदर्भाधीन क्र. ६ च्या शासन निर्णयान्वये भूजल सर्वेक्षण आणि विकास यंत्रणेमधील ३७९ पदे ही अस्थायी पदे निश्चित करण्यात आली आहेत. भूजल सर्वेक्षण आणि विकास यंत्रणेकडे पाणी पुरवठा विषयक योजना, यंत्रसामुग्री इत्यादी राबविण्यासाठी व कामाची निकड लक्षात घेऊन पद आढाव्यानंतर शिल्लक राहिलेल्या पदांपैकी अस्थायी पदांना मुदतवाढ देण्याची विनंती संदर्भाधीन क्रमांक ५ येथील पत्रान्वये आयुक्त, भूजल सर्वेक्षण आणि विकास यंत्रणा, पुणे यांनी शासनास केली आहे.
पाणी पुरवठा व स्वच्छता विभागाच्या अधिपत्याखालील भूजल सर्वेक्षण आणि विकास यंत्रणेमधील लेखाशीर्ष “४४०२ भांडवली खर्च” मधील ४९ अस्थायी पदांना व लेखाशीर्ष “२७०२ लघुपाटबंधारे” मधील ९०
# Page 2
शासन निर्णय क्रमांकः आपना ०२२३/प्र.क्र.२५७/पापु-१५
अशा एकूण १३९ अस्थायी पदांना संदर्भाधीन क्रमांक ३ येथील शासन निर्णयान्वये दिनांक ०१/०३/२०२३ ते दिनांक ३१/०८/२०२३ पर्यंत चालू ठेवण्यास मान्यता देण्यात आली होती.
संदर्भाधीन क्रमांक १ व २ येथील वित्त विभागाच्या शासन निर्णयानुसार दिनांक ०१/०९/२०२३ ते दिनांक २९/०२/२०२४ पर्यंत अस्थायी पदांना मुदतवाढ देण्याचे अधिकार प्रशासकीय विभागांना प्रदान करण्यात आले आहेत. आयुक्त, भूजल सर्वेक्षण आणि विकास यंत्रणा, पुणे यांनी अस्थायी पदांना मुदतवाढ देण्यासाठी नमूद केलेली कारणे व वित्त विभागाच्या संदर्भाधीन क्रमांक १ येथील शासन निर्णयातील तरतूदी विचारात घेता भूजल सर्वेक्षण आणि विकास यंत्रणेमधील संदर्भाधीन क्र.६ अन्वये निश्चित केलेल्या ३७९ अस्थायी पदांना मुदतवाढ देण्याची बाब शासनाच्या विचाराधीन आहे.
शासन निर्णय: प्रस्तावनेत नमूद भूजल सर्वेक्षण आणि विकास यंत्रणेमधील कामाची निकड विचारात घेऊन भूजल सर्वेक्षण आणि विकास यंत्रणेच्या आस्थापनेवरील ३७९ अस्थायी पदांना दिनांक ०१.०९.२०२३ ते दिनांक २९.०२.२०२४ पर्यंत पुढे चालू ठेवण्यास या शासन निर्णयान्वये मंजूरी देण्यात येत आहे.
आयुक्त, भूजल सर्वेक्षण आणि विकास यंत्रणा, पुणे यांच्या आस्थापनेवरील “परिशिष्ट-अ” मध्ये दर्शविल्याप्रमाणे ३७९ अस्थायी पदांना खालील अटी व शर्तीच्या अधीन राहून पुढे चालू ठेवण्यास मान्यता देण्यात येत आहे.
१) सदर अस्थायी पदे व्यपगत झाली नसल्याच्या धारणेच्या अधीन राहून, सदर मुदतवाढ देण्यात येत आहे.
२) अस्थायी पदे ज्या कारणास्तव, ज्या अटी व शर्तीच्या अधून राहून मंजूर केली आहेत, त्यांचे पालन करण्यात यावे.
३) अधिसंख्य पदावरील अधिकारी / कर्मचारी यांना जसजसे इतर पदांवर ज्या दिनांकापासून सामावून घेतले जाईल, त्या दिनांकापासून तसतशी अधिसंख्य पदे आपोआप रद्द होतील.
उपरोक्त अस्थायी पदांसाठी होणारा खर्च “परिशिष्ट-ब” मध्ये दर्शविलेल्या लेखाशिर्षामधून त्या लेखाशिर्षाखाली मंजूर असलेल्या तरतूदीमधून भागविण्यात यावा.
प्रस्तुत शासन निर्णय, वित्त विभागाच्या शासन निर्णय क्रमांक, पदनि-२०१६/प्र.क्र.८/१६/आ.पु.क.
दिनांक ३१/०८/२०२३ अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.
पृष्ठ ६ पैकी २
# Page 3
शासन निर्णय क्रमांकः आपना ०२२३/प्र.क्र.२५७/पापु-१५
# Page 4
# Page 5
# Page 6