# Page 1
मराठवाडा विभागातील सततच्या पाणी टंचाईवर मात करण्यासाठी प्रथमतः पिण्याच्या पाण्यासाठी ग्रीडची निर्मीती करणे व सदर कामाचे नियोजन, अंमलबजावणी, परिचालन व देखभाल दुरुस्ती महाराष्ट्र जीवन प्राधिकरण या यंत्रणेमार्फत करण्यास परवानगी देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मवॉगी- २०१८/प्र.क्र. २८८ / पापु १८
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
तारीख: ८ मार्च, २०१९
प्रस्तावना - मराठवाडा विभागातील सततच्या पाणी टंचाईवर कायस्वरूपी मात करण्यासाठी वॉटर ग्रीड योजनेचा पुर्वव्यवहार्यता अहवाल तयार करणेकरीता सर्वेक्षण व इतर प्रशासकीय कामासाठी ईस्रायल सरकारच्या मे. मेकोरोट (Mekorot) या कंपनी सोबत दिनांक १८ जानेवारी, २०१८ रोजी सामंजस्य करार करण्यात आला. सामंजस्य करारातील तरतुदीनुसार साधारणत: एक महिन्यात सर्वंकष करार करणे आवश्यक असल्याने दिनांक २१ फेब्रुवारी, २०१८ रोजी सर्वंकष करार करण्यात आला आहे..
त्यानुषंगाने सदर कंपनीने बृहत आराखडा तयार करण्याचे काम प्रगतीपथावर असून त्यासंदर्भातील एकूण ४ अहवाल सादर केलेले आहेत..
तद्नुषंगाने प्रथमत: पिण्याच्या पाण्यासाठी ग्रीडची निर्मीती करणे व सदर कामाचे नियोजन, अंमलबजावणी, परिचालन व देखभाल दुरुस्ती महाराष्ट्र जीवन प्राधिकरण या यंत्रणेमार्फत करण्यास परवानगी देण्याची बाब शासनाच्या विचाराधीन होती.
शासन निर्णय मराठवाडा विभागातील सततच्या पाणी टंचाईवर कायमस्वरूपी मात करण्यासाठी फक्त पिण्याच्या पाण्यासाठी ४० Lpcd या दरडोईनुसार लूप (Loop) पध्दतीने पाईपलाईनची ग्रीड करून अशुध्द पाणी ठोक स्वरूपात सर्व गावांजवळ पोहोचविण्यासाठी ग्रीडची निर्मीती करणे व सदर कामाचे नियोजन, अंमलबजावणी, परिचालन व देखभाल दुरुस्ती महाराष्ट्र जीवन प्राधिकरण या यंत्रणेमार्फत करण्यास शासन मंजूरी देण्यात येत आहे.
# Page 2
शासन निर्णय क्रमांकः मवॉग्री२०१८/प्र.क्र.२८८/पापु-१८
२. महाराष्ट्र जीवन प्राधिकरणाने सदर कामासाठी आवश्यक सविस्तर अंदाजपत्रके व आराखडे तयार करून प्रशासकीय मान्यतेसाठी शासनास सादर करावेत.
३. सविस्तर प्रकल्प अहवाल मंत्रीमंडळाच्या मान्यतेसाठी सादर करावयाचा आहे. यापुर्वी याप्रस्तावाबाबत विविध लोकप्रतिनिधी तसेच पाण्याच्या क्षेत्रातील तज्ञांशी चर्चा करण्यासाठी आवश्यक कार्यवाही करावी.
४. ग्रीडचे संकल्पन करताना सर्व कायदेशीर तरतुदींचे व नियमांचे पालन करण्यात यावे.
५. सदर शासन निर्णय वित्त विभागाच्या अनौपचारिक संदर्भ क्र. ८०/१९/ व्यय-३, दि.५.३.२०१९ च्या सहमतीने व मान्यतेने निर्गमित करण्यात येत आहे.
# Page 3