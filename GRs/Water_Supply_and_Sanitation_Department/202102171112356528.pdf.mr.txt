# Page 1
पालघर जिल्हा परिसरात डोंगर टेकड्यांवर मानवनिर्मित जंगल विकसीत करण्याकरिता कृती आराखडा तयार करण्यासाठी समिती गठीत करण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापाधो-२०२१/प्र.क्र.३३/पापु-०७
सातवा मजला, गोकुळदास तेजपाल रुग्णालय इमारत संकुल,
क्रॉफर्ड मार्केट जवळ, नवीन मंत्रालय इमारत, लोकमान्य टिळक मार्ग, मुंबई- ४०० ००१ तारीख: १७ फेब्रुवारी, २०२१
वाचा : मा.मुख्यमंत्री सचिवालयाची टिप्पणी क्रमांकः मुमंस / प्रशासन कक्ष / टिप्पणी/ जावक क्रमांक १५/ २०२१, दिनांक १६/०२/२०२१
प्रस्तावना :
मा.मुख्यमंत्री महोदयांमार्फत दिनांक १२/०२/२०२१ रोजी पालघर जिल्ह्याचा दौरा करण्यात आला. या दौऱ्यावर जव्हार (जि. पालघर) परिसरातील डोंगर टेकड्या, पश्चिम बंगालच्या पुरुलिया जिल्ह्यातील झारबगदा खेड्यातील डोंगर परिसराच्या धर्तीवर “मानवनिर्मित” जंगलाने हिरव्यागार करता येणे शक्य असल्याचे निदर्शनास आले आहे. अशा मानवनिर्मित जंगलामुळे या परिसराला शुद्ध हवा मिळून येथील भूजल पातळीत वाढ होण्यासाठी, पर्यटनाला चालना मिळून रोजगार निर्मिती होण्यास, परिणामी उत्पादन क्षमता वाढून या परिसरातील आदिवासी बांधवांच्या जीवनात आर्थिक स्थैर्य मिळण्यास हातभार लागणार आहे.
वरील बाबींचा विचार करून पालघर परिसरातील डोंगर टेकड्यांवर मानवनिर्मित जंगल विकसीत करण्याकरिता कृती आराखडा तयार करण्यासाठी मा. मुख्य सचिव, महाराष्ट्र राज्य यांच्या अध्यक्षतेखाली समिती गठीत करण्याचे शासनाच्या विचाराधीन होते.
# Page 2
शासन निर्णय क्रमांकः ग्रापाधो-२०२१/प्र.क्र.३३/पापु-०७
शासन निर्णय :
पालघर जिल्हा परिसरातील डोंगर टेकड्यांवर मानवनिर्मित जंगल विकसीत करण्यासाठी कृती आराखडा तयार करण्याकरिता मा. मुख्य सचिव, महाराष्ट्र राज्य यांच्या अध्यक्षतेखाली खालीलप्रमाणे समिती गठीत करण्यात येत आहे :
---------------------------------------------------------------------------
|  | अ.क्र. |  |  | पदनाम |  |  | कार्यालय |  |  | समितीमधील पद |  |
| १ | मुख्य सचिव | मंत्रालय, मुंबई | अध्यक्ष |
| २ | अपर मुख्य सचिव | पाणी पुरवठा व स्वच्छता विभाग, मंत्रालय, मुंबई | सदस्य |
| ३ | अपर मुख्य सचिव | जलसंधारण व रोजगार हमी योजना विभाग, मंत्रालय, मुंबई | सदस्य |
| ४ | प्रधान सचिव | सार्वजनिक आरोग्य विभाग, मंत्रालय, मुंबई | सदस्य |
| ५ | प्रधान सचिव | पर्यटन विभाग, मंत्रालय, मुंबई | सदस्य |
| ६ | प्रधान सचिव (वने) | महसूल व वन विभाग, मंत्रालय, मुंबई | सदस्य |
| ७ | सचिव | आदिवासी विकास विभाग, मंत्रालय, मुंबई | सदस्य |
| ८ | सचिव | लाभक्षेत्र विकास, जलसंपदा विभाग, मंत्रालय, मुंबई. | सदस्य |
| ९ | जिल्हाधिकारी | पालघर | सदस्य सचिव |
---------------------------------------------------------------------------
सदर समिती खालील मुद्यांचा विचार करुन १५ दिवसांच्या आत शासनास अहवाल सादर करील: (१) जव्हार (जि. पालघर) परिसरात सद्य:स्थितीत भूगर्भातील पाण्याची पातळी किती आहे व त्याच्या वाढीसाठी घ्यावयाची जलसंधारणाची कामे व इतर आवश्यक त्या उपाययोजना.
(२) वृक्ष लागवडीसाठी योग्य जागांची निवड करणे, त्याची लँड बँक तयार करणे, पावसाळ्यापुर्वी रोपवाटिका तयार करणे व पावसाळ्याच्या सुरुवातीस प्रत्यक्ष वृक्ष लागवड करणे. ज्या ठिकाणी मियावाकी पध्दतीने घन वृक्ष लागवड करणे शक्य आहे, तेथे तशी वृक्ष लागवड हाती घेणे.
(३) आदिवासी परंपरेला अनुसरुन पर्यटन विकास करणे.
(४) आदिवासी बांधवांच्या जीवनात स्थैर्य आणण्यासाठी रोजगार निर्मितीच्या उपाययोजना करणे.
(५) जव्हार क्षेत्रातील सार्वजनिक आरोग्य सुविधा अधिक सक्षम करण्यासाठी उपाययोजना करणे.
पृष्ठ ४ पैकी २
# Page 3
शासन निर्णय क्रमांकः ग्रापाधो-२०२१/प्र.क्र.३३/पापु-०७
सदर समितीने अभ्यास केल्यानंतर पावसाळ्यापुर्वी जलसंधारण विषयक कामांची अंमलबजावणी सुरू करावी व वृक्ष लागवडीचे काम पावसाळ्याच्या सुरुवातीस हाती घ्यावे.
# Page 4