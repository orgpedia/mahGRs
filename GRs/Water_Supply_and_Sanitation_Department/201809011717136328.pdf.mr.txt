# Page 1
राष्ट्रीय ग्रामीण पेयजल कार्यक्रमांतर्गत मौजे पोफळवणे (ता.दापोली, जि. रत्नागिरी ) नळ पाणी पुरवठा योजनेच्या सुधारित प्रस्तावास प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापापु-१३१८/प्र.क्र.१५२/पापु-०६
मंत्रालय, मुंबई- ४०० ०३२
दिनांक : ०१ सप्टेंबर, २०१८
वाचा: १) निर्मल ग्रामपंचायत, पोफळवणे, ता. दापोली, जि. रत्नागिरी यांचे मुळ अंदाजपत्रकास प्रशासकीय मान्यतेचा ठराव क्र. ९, दिनांक १५.०८.२०१२ २) कार्यकारी अभियंता, ग्रामीण पाणी पुरवठा विभाग, जिल्हा परिषद, रत्नागिरी यांचे मूळ तांत्रिक मान्यता रजिस्टर क्र.२५९, दिनांक सप्टेंबर, २०१२
३) निर्मल ग्रामपंचायत, पोफळवणे, ता. दापोली, जि. रत्नागिरी यांचा सुधारीत अंदाजपत्रकास प्रशासकीय मान्यतेचा ठराव क्र.७, दिनांक ०२/०२/२०१८
४) कार्यकारी अभियंता, ग्रामीण पाणी पुरवठा विभाग, जिल्हा परिषद, रत्नागिरी यांचे सुधारीत तांत्रिक मान्यता रजिस्टर क्र.०२, दिनांक मे, २०१८.
५) मुख्य कार्यकारी अधिकारी, जिल्हा परिषद, रत्नागिरी यांचे पत्र क्र.रजिप/ग्रापापु/तांशा-२/ २८५८, दि.२९.०५.२०१८
६) कार्यकारी अभियंता, ग्रामीण पाणी पुरवठा विभाग, जिल्हा परिषद, रत्नागिरी यांचे पत्र क्र.रजिप/ग्रापापु/तांशा-२ / ३२५६, दि.२१.०६.२०१८
प्रस्तावना: मौजे पोफळवणे (ता. दापोली, जि. रत्नागिरी) या नळ नळ पाणी पाणी पुरवठा योजनेच्या रु.२०,५१,८९४/- किंमतीच्या मूळ अंदाजपत्रकास संदर्भीय क्र. २ येथील कार्यकारी अभियंता, ग्रामीण पाणी पुरवठा विभाग, जिल्हा परिषद, रत्नागिरी यांनी बाब क्र. २५९ अन्वये तांत्रिक मान्यता प्रदान केलेली असून सदर योजनेच्या मूळ अंदाजपत्रकास संदर्भीय क्र.१ येथील ग्रामपंचायतीच्या ग्रामसभा ठराव क्र. ९, दिनाक १५.८.२०१२ अन्वये मूळ प्रशासकीय मान्यता देण्यात आली होती. सदर योजनेच्या वीज जोडणीकरीता अंदाजपत्रकामध्ये रु.२,०२,४५२/- इतक्या रकमेची तरतूद करण्यात आली होती. तथापि, महावितरण विभागाकडून वीज जोडणीच्या कामाकरीता रु.५,४९,८१०/ इतक्या रकमेचे दरपत्रक प्राप्त झाले असल्याने योजनेच्या खर्चात वाढ झाली आहे. यास्तव मुख्य कार्यकारी अधिकारी, जिल्हा परिषद, रत्नागिरी यांनी संदर्भिय क्र. ५ अन्वये सुधारीत अंदाजपत्रक शासनास मंजूरीचा प्रस्ताव सादर केला आहे. कार्यकारी अभियंता, ग्रामीण पाणी पुरवठा विभाग, जिल्हा परिषद, रत्नागिरी यांनी संदर्भ क्र.४ अन्वये प्रस्तुत योजनेच्या रु.२४,२३,५६७/- किंमतीच्या सुधारीत अंदाजपत्रकास सुधारीत तांत्रिक मान्यता दिली आहे. त्यानुषंगाने प्रस्तुत योजनेच्या अंदाजपत्रकास सुधारीत प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः ग्रापापु-१३१८/प्र.क्र.१५२/पापु-०६
शासन निर्णय :
मौजे पोफळवणे (ता. दापोली, जि. रत्नागिरी) या या नळ पाणी पुरवठा योजनेच्या रु.२३,५६,०२८/- (ढोबळ ) (अक्षरी रुपये तेवीस लक्ष छप्पन्न हजार अठ्ठावीस फक्त) एवढ्या सुधारीत किंमतीच्या अंदाजपत्रकास पुढील अटी व शर्तींच्या अधिन राहून सुधारीत प्रशासकीय मान्यता देण्यात येत आहे.
अटी
(१) उपरोक्त नमूद सुधारित किंमतीत उर्वरित सर्व कामे ३ महिन्यात पूर्ण करावीत.
(२) या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देताना नमूद केलेल्या अटी व शर्तीचे काटेकोरपणे पालन करण्यात यावे.
(३) ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद, रत्नागिरी यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतचे अधिकारी व कंत्राटदार यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
(४) ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतेही अनुदान मिळणार नाही.
(५) सदर योजना पूर्ण झाल्यावर स्थानिक स्वराज्य संस्थेने ( संबधित ग्रामपंचायत/ जिल्हा परिषद) योजना हंस्तातरित करुन घेणे बंधनकारक राहील, तसेच योजनेचे लेखे बंद करण्यात यावेत.
(६) सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे ( Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/ जिल्हा परिषद यांची राहील.
(७) हगणदारीबाबतच्या प्रचलित धोरणानुसार कार्यवाही करण्यात यावी.
(८) प्रस्तुत योजना कोणत्याही परिस्थितीत पुनसुधारीत केली जाणार नाही याची जबाबदारी जिल्हा परिषदेची राहील.
२. या योजनेच्या सुधारित किंमतीतील वाढीव खर्च रु.३,०४,१३४/- (अक्षरी रुपये तीन लक्ष चार हजार एकशे चौतिस फक्त) हा राष्ट्रीय ग्रामीण पेयजल कार्यक्रमाखालील राज्य हिश्श्यातून / जिल्हा नियोजन मंडळाकडून /किमान गरजा कार्यक्रमांतर्गत उपलब्ध होणाऱ्या निधीतून करण्यात यावा.
पृष्ठ ३ पैकी २
# Page 3
शासन निर्णय क्रमांकः ग्रापापु-१३१८/प्र.क्र.१५२/पापु-०६