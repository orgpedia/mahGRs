# Page 1
सन २०१८-१९ च्या टंचाई कालावधीसाठी परभणी महानगरपालिका, जिल्हा परभणी पिण्याच्या पाण्याच्या टंचाई अंतर्गत उपाययोजनांना प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१९/प्र.क्र. ५०/पापु १४
जी. टी. रुग्णालय इमारत संकुल, ७ वा मजला,
मंत्रालय, मुंबई ४०० ००१
दिनांक : १३ मे, २०१९
वाचा : १) शासन निर्णय, पाणी पुरवठा व स्वच्छता विभाग, क्रमांकः टंचाई २००८/प्र.क्र.
१४९/पापु १४, दिनांक २१.८.२००९ २) विभागीय आयुक्त, औरंगाबाद यांचे क्रमांक: २०१९ / नपप्र /योजना/कावि-८१ दिनांक ०८.०३.२०१९ चे पत्र ३) शासन पत्र, क्रमांक स्थासबै २०१८/प्र.क्र.२०१/पापु १४, दिनांक १०.०५.२०१९ (बैठकीचे इतिवृत्त)
प्रस्तावना - विभागीय आयुक्त, औरंगाबाद यांनी सन २०१८-१९ च्या टंचाई कालावधीसाठी परभणी महानगरपालिकेच्या परभणी शहरासाठी पिण्याच्या पाण्याच्या टंचाई अंतर्गत कामांना प्रशासकीय मंजूरी देण्याबाबतचा प्रस्ताव शासनास सादर केला आहे. सदर प्रस्ताव नागरी तथा ग्रामीण क्षेत्रातील पिण्याच्या पाण्याच्या टंचाई निवारणार्थ विहित आर्थिक व भौतिक निकषाबाहेरील तातडीच्या पाणीपुरवठा योजनांना / उपाययोजनांना प्रशासकीय मंजूरी देण्यासाठी अपर मुख्य सचिव, पाणी पुरवठा व स्वच्छता विभाग यांच्या अध्यक्षतेखाली स्थापन करण्यात आलेल्या स्थायी समितीच्या दिनांक ०९.०५.२०१९ रोजी झालेल्या बैठकांत मान्यतेसाठी विचारात घेण्यात आला.
परभणी महानगरपालिकेने ने प्रस्तावित केलेल्या टंचाई अंतर्गत उपाययोजना घेणे आवश्यक असल्याने विहीर गाळ काढणे, खोलीकरण आणि त्या अनुषंगीक बाबी करणे याबाबतच्या रुपये २२.७५ लाख किंमतीच्या प्रस्तावित केलेल्या कामास प्रशासकीय मान्यता देण्याची बाब शासनाच्या विचाराधीन आहे.
# Page 2
शासन निर्णय क्रमांकः टंचाई २०१९/प्र.क्र.५०/पापु १४
शासन निर्णय -
प्रस्तावनेत नमूद केलेली वस्तुस्थिती विचारात घेऊन सन २०१८-१९ च्या टंचाई कालावधीसाठी परभणी महानगरपालिकेच्या परभणी शहरासाठी पिण्याच्या पाण्याच्या टंचाई अंतर्गत घेण्यात येणाऱ्या उपाययोजनांना प्रस्तावनेत नमुद केल्याप्रमाणे रुपये २२.७५ लाख (रुपये बावीस लाख पंचाहत्तर हजार फक्त) किंमतीच्या प्रस्तावास या आदेशान्वये खालील अटींच्या अधिन राहून प्रशासकीय मान्यता देण्यात येत आहे :
१) जिल्हाधिकारी, परभणी यांनी परभणी शहरात पिण्याच्या पाण्याची टंचाई निर्माण झाली असल्याचे सर्व प्रथम घोषित करावे.
२) सदर योजनेच्या किंमतीच्या एकूण रुपये २२.७५ लाख खर्चाच्या ९०% म्हणजेच रुपये २०.४७ लाख इतके अनुदान शासनाद्वारे उपलब्ध करुन दिले जाईल. उर्वरीत रक्कम म्हणजेच योजनेच्या १०% रुपये २.२८ लाख एवढी रक्कम लोकवर्गणी म्हणून परभणी महानगरपालिका यांनी भरावयाची आहे.
३) सदर योजने अंतर्गत १० टक्के लोकवर्गणी पोटी परभणी महानगरपालिका यांनी प्रथमत: खर्ची टाकल्यानंतरच उर्वरित निधी विभागीय आयुक्त यांचे मार्फत परभणी महानगरपालिकेस वितरीत करण्यात यावा.
४) सदर योजनेची अंमलबजावणी परभणी महानगरपालिका यांच्या मार्फत करण्यात यावी.
५) निविदा प्रक्रीया दिनांक २९ मे, २०१९ पर्यंत पूर्ण करुन कार्यादेश देणे आवश्यक आहे.
या दिनांका पर्यंत उक्त कार्यवाही पूर्ण न झाल्यास योजनेची मान्यता रद्द समजण्यात येईल.
योजनेची कामे दिनांक १५ जून, २०१९ पर्यंत पूर्ण करुन योजनेतून पाणी पुरवठा सुरु होणे आवश्यक आहे.
७) सदर योजनेची कामे विहित पध्दतीने ई-निविदा मागविण्यात येऊन करावीत तसेच योजनेचे काम मान्यता प्राप्त किंमतीमध्येच पूर्ण होईल याची दक्षता घ्यावी.
८) विभागीय आयुक्त, औरंगाबाद यांनी जिल्हाधिकारी, परभणी यांच्याकडे सदर योजनेकरिता योजनेच्या सुरुवातीस देय अनुदानाच्या ५०% इतका निधी द्यावा.
उर्वरित ३०% निधी विभागीय आयुक्त यांच्या स्तरावर योजनेची प्रगती आढावा विचारात घेऊन वितरीत करावा. उर्वरित २०% निधी योजना कार्यान्वित झाल्यानंतर देण्यात यावा.
९) योजनेचे काम मुदतीत पूर्ण होणे आवश्यक असल्याने योजनेच्या निविदा प्रक्रीयेपासून ते योजनेतून पाणीपुरवठा सुरु होईपर्यंत आठवडयाच्या प्रत्येक सोमवारी प्रगती अहवाल शासनास पाठविण्यात यावा.
पृष्ठ ४ पैकी २
# Page 3
शासन निर्णय क्रमांक: टंचाई २०१९/प्र.क्र. ५०/पापु १४
१०) कामाचे त्रयस्थ तांत्रिकपरीक्षण नगरविकास विभाग, शासन निर्णय दि. २८ मार्च, २०१८ नुसार करण्यात यावे.
११) विभागीय आयुक्त औरंगाबाद यांच्याकडील दि. ०७ मार्च, २०१९ रोजीच्या बैठकीतील निर्णयानुसार संबंधित विहिरीशेजारी विंधन विहीर घेऊन व त्यास पाणी लागल्यासच काम करण्याबाबत कार्यवाही करण्यात यावी.
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१–अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याचा आकस्मिक निकडीचा पुरवठा (२२४५००९३) (दत्तमत) (वेतनेतर)- ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
३. हा शासन निर्णय, पाणी पुरवठा व स्वच्छता विभागाने पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी स्थापन केलेल्या सचिवस्तरीय स्थायी समितीच्या दिनांक ०९.०५.२०१९ रोजी झालेल्या बैठकीत घेण्यात आलेल्या निर्णयानुसार निर्गमित करण्यात येत आहे.
# Page 4