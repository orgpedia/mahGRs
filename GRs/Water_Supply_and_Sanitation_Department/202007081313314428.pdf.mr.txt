# Page 1
गट-अ व गट-ब ब (राजपत्रित) संवर्गातील अधिकाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ (१) स्थापन करण्याबाबत.
महाराष्ट्र शासन
पाणी पुरवठा व स्वच्छता विभाग
शासन शुद्धीपत्रक क्रमांक: आस्था-२०१४/प्र.क्र.९६/पापु-०१
७ वा मजला, गोकुळदास तेजपाल रुग्णालय इमारत, लोकमान्य टिळक मार्ग,
मंत्रालय, मुंबई- ४०० ००१
तारीख: ०८ जुलै, २०२०.
वाचा :
१) शासन निर्णय क्रमांकः आस्था-२०१४/प्र.क्र.९६/पापु-०१, दिनांक २४ एप्रिल, २०१५.
२) महाराष्ट्र जीवन प्राधिकरण अधिसूचना दिनांक ०४ जून, २०१४.
प्रस्तावना :
मा.सर्वोच्च न्यायालयाने रिट पिटीशन (सिव्हील) क्रमांक ८२/२०११ मध्ये दिनांक ३१ ऑक्टोबर, २०१३ रोजी दिलेल्या निदेशास अनुसरून विभागातील गट-अ, गट-ब व गट-क मधील अधिकारी कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी संदर्भाधीन क्रमांक (१) येथील शासन निर्णयान्वये नागरी सेवा मंडळ स्थापन करण्याच्या सूचना निर्गमित करण्यात आल्या आहेत.
तसेच संदर्भाधीन क्रमांक (२) येथील अधिसूचनेद्वारे महाराष्ट्र जीवन प्राधिकरणातील अधिकाऱ्यांची/ कर्मचाऱ्यांची बदली करण्यास सक्षम असणारे प्राधिकारी विनिर्दिष्ट केले आहेत. त्यामुळे संदर्भाधीन विषयाबाबत दोन वेगवगळे शासन आदेश अंमलात आहेत.
वर नमूद केलेली वस्तुस्थिती विचारात घेऊन संदर्भाधीन क्रमांक (१) येथील शासन निर्णयास शुद्धीपत्रक पारित करण्याची बाब शासनाच्या विचाराधीन होती.
शासन शुद्धीपत्रक :
प्रस्तावनेत नमूद केलेली वस्तुस्थिती विचारात घेऊन संदर्भाधीन क्रमांक (१) येथील शासन निर्णयातून महाराष्ट्र जीवन प्राधिकरणाला वगळण्यात येत आहे. महाराष्ट्र जीवन प्राधिकरणासाठी स्थापन केलेले नागरी सेवा मंडळ (१) या शासन शुद्धीपत्रकानुसार रद्द करण्यात येत आहे.
वरील परिच्छेदात नमूद केलेले बदल हे केवळ महाराष्ट्र जीवन प्राधिकरणास लागू असल्यामुळे संदर्भाधीन क्रमांक (१) मधील इतर तरतुदी कायम राहतील.
महाराष्ट्र जीवन प्राधिकरणाच्या दिनांक ४ जून, २०१४ च्या अधिसूचनेनुसार विनिर्दिष्ट करण्यात आलेल्या सक्षम प्राधिकारी यांच्या मान्यतेने महाराष्ट्र जीवन प्राधिकरणातील गट अ, गट ब व गट क मधील अधिकारी/कर्मचारी यांच्या पदस्थापना/बदल्या करण्यात याव्यात.
# Page 2
शासन शुद्धीपत्रक क्रमांकः आस्था-२०१४/प्र.क्र.९६/पापु-०१
# Page 3