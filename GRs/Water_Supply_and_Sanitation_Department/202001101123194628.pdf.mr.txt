# Page 1
मायणी तलाव व परिसरातील गांवे व माण तालुक्याच्या पूर्व भागातील १६ गावांना पिण्यासाठी व पशुधनासाठी कृष्णा नदीवरील टेंभू उपसा सिंचन योजनेतून पाणी उपलब्ध करुन देण्यासाठी निधी धनादेशाद्वारे वितरीत करण्याबाबत .
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१७/प्र.क्र. १२७/पापु १४
गोकुळदास तेजपाल रुग्णालय इमारत संकुल, लोकमान्य टिळक मार्ग,
मंत्रालय, मुंबई ४०० ००१
तारीख: १० जानेवारी, २०२०
वाचा : १) शासन निर्णय, महसूल व वन विभाग, क्रमांक: एससीवाय-२०१८/प्र.क्र.३/म-७, दिनांक १७ जानेवारी, २०१८ व शासन शुध्दीपत्रक दिनांक १६ मार्च, २०१८ २) शासन निर्णय, पाणीपुरवठा व स्वच्छता विभाग, क्रमांकः टंचाई २०१९/प्र.क्र.१२७/पापु-१४, दिनांक २७ मार्च, २०१८.
३) शासन निर्णय, महसूल व वन विभाग, क्रमांक: एससीवाय-२०१८/प्र.क्र.३/म- ७, दिनांक १० जुलै, २०१९ ४) शासन निर्णय, पाणीपुरवठा व स्वच्छता विभाग, क्रमांक: टंचाई २०१७/प्र.क्र.१२७/पापु-१४, दिनांक १९ जुलै, २०१९.
५) विभागीय आयुक्त, पुणे यांचे पत्र क्रमांक : ससंता/आ-३/कावि/२०१९, दिनांक १३.१२.२०१९ ६) जिल्हाधिकारी, सातारा यांचे क्रमांक : लेखा/अनुदान/कावि/५२६/१९, दिनांक ११.१२.२०१९
प्रस्तावना
मायणी तलाव व परिसरातील गांवे व माण तालुक्याच्या पूर्व भागातील १६ गावांना पिण्यासाठी व पशुधनासाठी कृष्णा नदीवरील टेंभू उपसा सिंचन योजनेतून पाणी उपलब्ध करुन देण्याच्या योजनेस जिल्हाधिकारी, सातारा यांनी सादर केलेल्या प्रस्तावास मा. मंत्री, मदत व पुनर्वसन व मा. मुख्यमंत्री महोदयांच्या सहमतीने एक विशेष बाब म्हणून मान्यता दिली आहे. त्यानुषंगाने महसूल व वन विभागाने त्यांच्या संदर्भ क्रमांक ०१ च्या शासन निर्णयान्वये योजनेस तत्वतः मान्यता दिलेली असून या
# Page 2
शासन निर्णय क्रमांकः टंचाई २०१७/प्र.क्र. १२७/ पापु १४
विभागाच्या दिनांक २७ मार्च, २०१८ च्या शासन निर्णयान्वये प्रशासकीय मान्यता देण्यात आली आहे.
त्यानुसार सदर योजनेवरील कामाच्या देयकांची अदायगी करण्यासाठी निधी विभागीय आयुक्त, पुणे यांना संदर्भ क्रमांक ०४ च्या शासन निर्णयान्वये रु.६६५.९९ लाख (अक्षरी रुपये सहा कोटी पासष्ट लाख नव्याण्णव हजार फक्त) इतका निधी वितरीत केला आहे.
सदर निधीच्या विनियोगाबाबत विनिर्दिष्ट सूचना देण्याची बाब शासनाच्या विचाराधीन होती.
शासन निर्णय
मायणी तलाव व परिसरातील गांवे व माण तालुक्याच्या पूर्व भागातील १६ गावांना पिण्यासाठी व पशुधनासाठी कृष्णा नदीवरील टेंभू उपसा सिंचन योजनेतून पाणी उपलब्ध करुन देण्यासाठी योजनेतील झालेल्या कामाच्या देयकांच्या अदायगी करण्यासाठी नियंत्रक अधिकारी म्हणून विभागीय आयुक्त, पुणे व आहरण व संवितरण अधिकारी म्हणून जिल्हाधिकारी, सातारा यांना घोषित करण्यात येत आहे.
प्रस्तुत प्रकरणी अर्थसंकल्पीय वितरण प्रणालीवर वितरीत रुपये ६६५.९९ लाख (अक्षरी रुपये सहा कोटी पासष्ट लाख नव्याण्णव हजार फक्त) इतका निधी जिल्हाधिकारी, सातारा यांनी आहरित करुन सदर रक्कम धनादेशाद्वारे अधिक्षक अभियंता, सांगली पाटबंधारे मंडळ, सांगली यांना वितरीत करावा.
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१-अवर्षण, १०२ पिण्याच्या पाण्याचा पुरवठा, ९२ - राज्य आपत्ती प्रतिसाद निधीच्या मानकानुसार खर्च, (९२) (०१) पिण्याच्या पाण्याचा आकस्मिक निकडीचा पुरवठा (अनिवार्य) ३१ सहाय्यक अनुदाने (वेतनेत्तर) (२२४५ २१८५) या लेखाशिर्षाखाली महसूल व वन (मदत व पुनर्वसन) विभागाने उपलब्ध करुन दिलेल्या निधीतून भागविण्यात यावा व त्याखाली अंतिमत: खर्ची टाकण्यात यावा.
# Page 3