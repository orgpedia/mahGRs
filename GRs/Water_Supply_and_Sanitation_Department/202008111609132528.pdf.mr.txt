# Page 1
निसर्ग चक्रीवादळामुळे बाधित क्षेत्रात पिण्याच्या पाण्याचा पुरवठा करण्यासाठी टँकर व डिझेल जनरेटर यांच्याकरिता निधी वितरित करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई - २०२०/प्र.क्र.९८/पापु-१४
७ वा मजला,गोकुळदास तेजपाल रूग्णालय इमारत संकुल,
लोकमान्य टिळक मार्ग, मुंबई -४०० ००१
तारीख: ११ ऑगस्ट, २०२०
वाचा १) महसूल व वन विभाग शासन निर्णय क्रमांकःसीएलएस-२०२०/प्र.क्र.१३६(भाग-२)/म-३, दिनांक ०४.०८.२०२० २) विभागीय आयुक्त, कोकण यांचे पत्र क्रमांक : मशा/कार्या-६/पाणी टंचाई/कावि-१२४०६/२०, दिनांक ३०.०६.२०२० ३) जिल्हा परिषद रत्नागिरी, ग्रामीण पाणी पुरवठा विभाग यांचे पत्र क्रमांक : रजिप/ग्रापापु/तांशा ४/३०८८/२०२० दिनांक १९.०६.२०२० ४) जिल्हा परिषद रायगड, ग्रामीण पाणी पुरवठा विभाग यांचे पत्र क्रमांक : रजिप/ग्रापापु/वशी/ प्रशा-५/१०६१/२०२०, दिनांक ०७.०७.२०२०
प्रस्तावना
राज्यात दिनांक ३ जून, २०२० रोजी झालेल्या निसर्ग चक्रीवादळामुळे रत्नागिरी, रायगड जिल्ह्यात बाधित झालेल्या क्षेत्रात विद्युत पुरवठा खंडीत कालावधीत पिण्याच्या पाण्याचा पुरवठा करण्यासाठी लावलेल्या टँकर व डिझेल जनरेटर यांच्याकरिता निधी वितरित करण्याची बाब शासनाच्या विचाराधीन होती.
शासन निर्णय राज्यात दिनांक ३ जून, २०२० रोजी झालेल्या निसर्ग चक्रीवादळामुळे रत्नागिरी, रायगड जिल्ह्यात बाधित झालेल्या क्षेत्रात विद्युत पुरवठा खंडीत कालावधीत पिण्याच्या पाण्याचा पुरवठा करण्यासाठी लावलेल्या टँकर व डिझेल जनरेटर यांच्याकरिता रु. ४८८ लक्ष (अक्षरी रुपये चार कोटी अठ्ठयाऐंशी लक्ष फक्त) इतका निधी जिल्हाधिकारी, रायगड व रत्नागिरी यांना उपलब्ध करुन
# Page 2
शासन निर्णय क्रमांक: टंचाई - २०२० / प्र.क्र.९८/ पापु-१४
देण्याकरिता दिनांक विभागीय आयुक्त, कोकण यांच्याकडे खालील अटींच्या अधीनतेने निधी वितरीत करण्यात येत आहे.
-------------------------------------------------------
| अ.क्र. | जिल्हा | वितरित करण्यात येणारी रक्कम (रु. लाखात) |
| १. | रायगड | ३८८.०० |
| २. | रत्नागिरी | १००.०० |
| एकूण | ४८८.०० |
-------------------------------------------------------
१) विभागीय आयुक्त, कोकण यांनी ग्रामीण भागातील उपाययोजनांसाठीचा निधी संबंधित मुख्य कार्यकारी अधिकारी, जिल्हा परिषद यांना थेट वितरीत करण्यात यावा.
२) ज्या नागरी उपाययोजना महानगरपालिका / नगरपरिषद यांचे मार्फत राबविण्यात येत आहे.
त्याकरिता विभागीय आयुक्त यांनी संबंधित जिल्हाधिकारी यांना वितरीत करावा.
जिल्हाधिकारी यांनी सदर निधी संबंधित आयुक्त, महानगरपालिका / मुख्याधिकारी, नगरपरिषद यांना वितरीत करावा.
३) सदरचा निधी जून, २०२० मध्ये निसर्ग चक्रीवादाळात बाधित क्षेत्रात आकस्मिक किंवा तातडीने पाणीपुरवठा करण्यासाठी लावलेल्या डिझेल जनरेटर / डिझेल व टँकरकरिता वापरण्यात यावा.
४) निधी वितरित करतांना यापूर्वी इतर तरतूदी मधून उपाययोजनांना निधी वितरित करण्यात आलेला नाही याची खातरजमा करावी.
५) सदर निधी खर्च करताना ज्या प्रयोजनासाठी निधी मंजूर करण्यात आला आहे त्याच प्रयोजनासाठी सदर निधी खर्च करण्यात यावा.
६) सदर शासन निर्णयान्वये वितरीत करण्यात येणारा निधी प्राधान्याने डिझेल जनरेटरचे भाडे/ डिझेल इत्यादीसाठीच्या देयकांसाठी प्राधान्याने वापरण्यात यावा. डिझेल जनरेटर व डिझेल साठीच्या देयकांची पूर्तता झाल्यानंतर शिल्लक निधी निसर्ग चक्रीवादामुळे बाधित क्षेत्रात पाणी पुरवठयाकरिता लावण्यात आलेल्या टँकरच्या देयकांची अदायगी करण्यासाठी खर्ची टाकण्यात यावा.
७) पिण्याच्या पाण्याचा आकस्मिक पुरवठा करण्यासाठी टँकर व डिझेल जनरेटर वरील खर्च कमीत कमी ठेवण्यासाठी विद्युत पुरवठा तात्काळ पूवर्वत करण्याबाबत जिल्हयांनी तातडीने कार्यवाही करावी.
पृष्ठ५ पैकीर
# Page 3
शासन निर्णय क्रमांक: टंचाई - २०२० / प्र.क्र.९८/ पापु-१४
८) या प्रयोजनासाठी मंजूर करण्यात आलेल्या निधीमधून खर्च करण्यात येणा-या रक्कमेसंदर्भात गावांची नावे व टँकरद्वारे पाणी पुरवठा केलेल्या दिवसांची संख्या, जनरेटरचा वापर किती दिवस व कोणत्या गावांसाठी केला याचा तपशील जिल्हास्तरावर ठेवण्यात यावा.
९) सदर शासन निर्णयानुसार टँकरद्वारे/पिण्याच्या पाणी पुरवठा करण्यासाठीच्या उपाययोजनांकरीता जो निधी वितरीत करण्यात आला त्यामधून देयके अदा करताना खाजगी टँकरवर जी. पी. एस. प्रणाली बसविलेली असेल व जी. पी. एस. प्रणालीवर ज्या टँकरच्या फे-यांची नोंद होईल त्याच फेऱ्या देयकाकरिता अनुज्ञेय राहतील. पाणी पुरवठा करणा-या ज्या टँकरवर जी. पी. एस. प्रणाली बसविलेली नाही किंवा जी. पी. एस. प्रणाली बंद असल्याकारणाने टँकर वाहतूक धारकाने टँकरच्या फे-या झाल्याचा दावा केला असल्यास, अशा फे-या अनुज्ञेय ठरणार नाहीत. तसेच जी.पी.एस. प्रणालीची नोंद होत नाही म्हणून देयके प्रमाणित करण्यात येऊ नये व अशा प्रकारे प्रमाणित केलेल्या देयकांसाठी निधी वितरीत करण्यात येऊ नये.
१०)सदर निधी स्वीय प्रपंजी लेखा खाते ( Personal Ledger Account ) अथवा बँक खात्यात न ठेवता तो कंत्राटदारांना थेट Electronic Clearing Services द्वारे वितरित केला जाईल याची दक्षता घ्यावी.
११) सदर निधीतून करण्यात येत असलेल्या खर्चाचे लेखे निधी आहरित करण्यात येणा-या कार्यालयाच्या स्तरावर ठेवण्यात यावा व करण्यात आलेल्या खर्चाचा कोषागार कार्यालये व महालेखापाल कार्यालयाशी त्रैमासिक ताळमेळ घेण्यात यावा ज्या प्रयोजनासाठी निधी वितरीत करण्यात आला आहे, त्याबाबतची जिल्हानिहाय भौतिक प्रगतीची माहिती विभागीय आयुक्तांनी शासनाकडे दर महिन्यास मासिक खर्चाच्या अहवालासोबत सादर करावी. निधीच्या वाटपाचे लेखे, अभिलेख विहीत कार्यपद्धतीनुसार अनुदान आहरीत व वितरीत करणा-या कार्यालयाच्या स्तरावर अद्ययावत ठेवण्यात यावे. त्याचप्रमाणे दरमहा होणा-या प्रत्यक्ष खर्चाची माहिती पुढील महिन्याच्या ५ तारखेपर्यंत एकत्रितरित्या शासनास सादर करावी. दर तीन महिन्यांनी झालेल्या खर्चाची, महालेखाकार कार्यालयात नोंदविण्यात आलेल्या खर्चाशी पडताळणी करुन त्याबाबतचे विहीत प्रमाणपत्र या विभागाकडे तात्काळ सादर करावे. तसेच कोणत्याही परिस्थितीत मंजूर निधीपेक्षा जास्त खर्च होणार नाही याची दक्षता नियंत्रक अधिका-याने घ्यावी.
वितरीत करण्यात आलेल्या अनुदानातून जर काही रक्कम खर्ची पडणार नसेल तर ती रक्कम विहीत वेळेत शासनास प्रत्यार्पित करण्यात यावी.
१२) याबाबतचा खर्च या शासन निर्णयातील निधी वितरण बाबतच्या विवरणपत्रात नमूद केल्याप्रमाणे “मागणी क्र. सी-६, २२४५ - नैसर्गिक आपत्तीच्या निवारणासाठी सहाय्य, ०१ अवर्षण, १०२ - पिण्याच्या पाण्याचा पुरवठा, (९१) - राज्य आपत्ती प्रतिसाद निधीच्या मानकानुसार खर्च, (९१) (०१) पिण्याच्या पाण्याचा आकस्मिक निकडीचा पुरवठा (२२४५ ००९३)
पृष्ठ५ पैकी ३
# Page 4
शासन निर्णय क्रमांक: टंचाई - २०२० / प्र.क्र.९८/ पापु-१४
(दत्तमत) (वेतनेत्तर) ३१, सहायक अनुदाने" या उपलेखाशीर्षां उपलब्ध असलेल्या अनुदानातून भागवावा व त्याखाली अंतिमत: खर्ची टाकण्यात यावा.
१३) आहरण व संवितरण अधिका-यांनी कोषागार / उप कोषागार अधिकारी यांच्याकडे पाठविण्यात येणा-या व देयकासोबत जोडल्या जाणा-या संगणक स्लीपमध्ये गौण / उपलेखाशीर्षाचा संगणक संकेतांकाचा न चुकता उल्लेख करावा. तसेच, कोषागारातून/ उपकोषागारातून आहरीत केलेल्या रकमेचा अहवाल शासनास सादर करावा १४) प्रत्यक्ष आवश्यक तेवढा निधी अर्थसंकल्प वितरण प्रणालीवरुन आहरित करण्यात यावा.
१५) सदरहू निधी खर्ची टाकणे शक्य नसल्यास त्वरीत निधी अर्थसंकल्पीय वितरण प्रणालीद्वारे शासनास परत करावा व त्याप्रमाणे अवगत करावे.
१६) उपरोक्त निधी खर्चाबाबतचे मासिक विवरणपत्र व उपयोगिता प्रमाणपत्र शासनास दिनांक ३०.०८.२०२० पर्यंत सादर करण्यात यावीत.
# Page 5