# Page 1
मुख्यमंत्री ग्रामीण पेयजल कार्यक्रमांतर्गत प्रादेशिक ग्रामीण नळ पाणीपुरवठा योजनांना देखभाल-दुरुस्ती प्रोत्साहन अनुदान वितरीत करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मुपेयो-२०२०/प्र.क्र.६४/पापु-१९
गोकुळदास तेजपाल रुग्णालय संकुल, ७ वा माळा, नवीन इमारत,
मंत्रालय, मुंबई-४०० ००१.
दिनांक : २५ नोव्हेंबर, २०२०
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक:मुपेयो-२०१७/प्र.क्र.०१/पापु-१९, दिनांक २६ नोव्हेंबर, २०१८ ३) शासन निर्णय क्रमांक: मुपेयो-२०१७/प्र.क्र.०१/पापु-१९, दिनांक ३० जानेवारी, २०२० ४) शासन निर्णय क्रमांक: मुपेयो-२०२०/प्र.क्र.६४/पापु-१९, दिनांक १२ नोव्हेंबर, २०२० ५) शासन परिपत्रक, वित्त विभाग, क्रमांक : अर्थसं-२०२०/प्र.क्र.६४/अर्थ-३, दिनांक १६.०४.२०२० ६) शासन परिपत्रक,वित्त विभाग, क्रमांक : अर्थसं-२०२०/प्र.क्र.६५/अर्थ-३, दिनांक ०४.०५.२०२०
प्रस्तावना:
राज्यातील ग्रामीण पाणीपुरवठा क्षेत्रात सुधारणा करण्याच्या उद्देशाने व ग्रामीण जनतेस स्वच्छ आणि पुरेसे पिण्याचे पाणी उपलब्ध करुन देण्याच्या उद्देशाने संदर्भाधीन क्र. १ येथील दिनांक ०७ मे, २०१६ रोजीच्या शासन निर्णयान्वये राज्यात मुख्यमंत्री ग्रामीण पेयजल कार्यक्रम राबविण्यात येत आहे.
सदर कार्यक्रमांतर्गत प्रादेशिक ग्रामीण नळ पाणीपुरवठा योजनांना वितरीत करावयाचा देखभाल दुरुस्ती निधी प्रोत्साहनपर अनुदानाच्या स्वरुपात वितरीत करण्याचा निर्णय संदर्भाधीन क्र.२ येथील दिनांक २६.११.२०१८ रोजीच्या शासन निर्णयान्वये घेण्यात आला आहे. प्रादेशिक पाणीपुरवठा योजनांच्या देखभाल दुरुस्ती प्रोत्साहन अनुदानासाठी सन २०२०-२१ या आर्थिक वर्षाकरिता रु.१५०.०० कोटी इतकी अर्थसंकल्पिय तरतूद करण्यात आली असून, अर्थसंकल्पिय वितरण प्रणालीवर रु.३०.०० कोटी इतका निधी उपलब्ध करुन दिला आहे. सदर निधी क्षेत्रीय कार्यालयांना राज्य पाणी व स्वच्छता मिशन, सिडको भवन, बेलापूर, नवी मुंबई यांचेमार्फ़त मुक्त व वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक:मुपेयो-२०२०/प्र.क्र.६४/पापु-१९
शासन निर्णय:
मुख्यमंत्री ग्रामीण पेयजल कार्यक्रमांतर्गत प्रादेशिक पाणीपुरवठा योजनांची देखभाल दुरुस्ती (लेखाशिर्ष क्र. २२१५ ९९६२) या घटकाकरिता अर्थसंकल्प वितरण प्रणालीवर उपलब्ध असलेला रु.२८६५.६३ लक्ष (अक्षरी रुपये अठ्ठावीस कोटी, पासष्ठ लाख, त्रेसष्ठ हजार फ़क्त) इतका निधी आहरण व संवितरण अधिकारी (रोखशाखा), पाणीपुरवठा व स्वच्छता विभाग, मंत्रालय, मुंबई यांचेकडे BEAMS प्रणालीवर वितरीत करण्यात येत आहे. सदर रक्कम अधिदान व लेखाधिकारी, मुंबई यांच्या कार्यालयातून आहरीत करण्यासाठी आहरण व संवितरण अधिकारी तथा अवर सचिव (रोखशाखा) (श्री.पां. रा. खोटरे), पाणीपुरवठा व स्वच्छता विभाग, मंत्रालय, मुंबई यांना व नियंत्रक अधिकारी म्हणून उप सचिव (श्री. रा. म. गेंगजे), पाणीपुरवठा व स्वच्छता विभाग, मंत्रालय, मुंबई यांना प्राधिकृत करण्यात येत आहे. सदर रक्कम आहरण व संवितरण अधिकारी तथा अवर सचिव (रोखशाखा) यांनी अधिदान व लेखाधिकारी, मुंबई यांच्या कार्यालयातून आहरित करुन ती स्वतंत्र धनादेशाद्वारे राज्य पाणी व स्वच्छता मिशन, बेलापूर, नवी मुंबई यांच्या बँक खात्यात जमा करावी. राज्य पाणी व स्वच्छता मिशन, बेलापूर यांनी सदर रक्कम खालील सूचनांनुसार खर्च करावी.
]. या शासन निर्णयान्वये मंजूर व मुक्त करण्यात आलेल्या तरतूदीचे वाटप संदर्भाधीन क्र.२ व ३ येथील शासन निर्णयातील तरतुदीनुसार महाराष्ट्र जीवन प्राधिकरण व जिल्हा परिषदांना करण्यात यावे.
]]. सदर अनुदानाच्या रकमेचे स्वतंत्र लेखे ठेवण्यात यावेत. तसेच अनुदानाची रक्कम ज्याकरिता मंजूर व मुक्त करण्यात आली आहे, त्या प्रयोजनाकरिताच खर्च करावी.
III. सदर अनुदानातून वाटप होणा-या रकमेची माहिती मिशन संचालक, राज्य पाणी व स्वच्छता मिशन यांनी शासनाला वेळोवेळी सादर करावी.
IV. सदर अनुदानातून राज्य पाणी व स्वच्छता मिशनने केलेल्या खर्चाचे लेखे तपासणीचे अधिकार महालेखापाल, महाराष्ट्र, मुंबई/नागपूर यांना देण्यात येत आहेत.
V. राज्य पाणी व स्वच्छता मिशनने प्राप्त अनुदानाची उपयोगिता प्रमाणपत्रे नियमितपणे शासनास सादर करावी. मिशन संचालक, राज्य पाणी व स्वच्छता मिशन यांनी उपयोगिता प्रमाणपत्रात दर्शविलेल्या मंजूर व मुक्त अनुदानाच्या व खर्चाच्या रकमा प्रमाणित करुन स्वाक्षरीत कराव्यात.
VI. सदर अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालून विहित अहवाल विहित दिनांकास लेखा अधिकारी (पापु-२०), पाणीपुरवठा व स्वच्छता विभाग, मंत्रालय, मुंबई याच्याकडे सादर करावा.
पृष्ठ ४ पैकी २
# Page 3
शासन निर्णय क्रमांकःमुपेयो-२०२०/प्र.क्र.६४/पापु-१९
VII. वित्त विभागाच्या संदर्भाधीन क्र.६ येथील शासन परिपत्रकातील तरतुदींचे काटेकोरपणे पालन करावे. तसेच उक्त परिपत्रकान्वये आवश्यक असलेली प्रमाणपत्रे या विभागास सादर करण्यात यावीत.
३. या वितरीत केलेल्या अनुदानातून होणारा खर्च मागणी क्रमांक वाय-२, २२१५ पाणी पुरवठा व स्वच्छता, ०१ पाणी पुरवठा, १०२ ग्रामीण पाणीपुरवठा कार्यक्रम, (०२) जिल्हा परिषदांना योजनांतर्गत अनुदाने, (०२)(२८) प्रादेशिक पाणीपुरवठा योजनांची देखभाल दुरुस्ती (२२१५ ९९६२) - ३१, सहाय्यक अनुदान (वेतनेत्तर) (दत्तमत) या लेखाशिर्षाखालील तरतुदीमधून भागविण्यात यावा व त्याखाली अंतिमत: खर्ची टाकण्यात यावा.
४. सदर प्रकरणी वित्त विभागाच्या संदर्भाधीन क्र. ५ येथील परिपत्रकातील परिच्छेद-१ ते ८ मधील व त्यासोबतच्या परिशिष्टातील अ.क्र. ९ मधील अ.क्र. १ ते १० मधील आवश्यक त्या बाबींची पूर्तता होत आहे.
५. सदर शासन निर्णय वित्त विभाग अनौपचारिक संदर्भ क्रमांक: ३३७८/अमुस (वित्त), दिनांक २९ ऑक्टोबर, २०२० अन्वये प्राप्त सहमतीस अनुसरुन निर्गमित करण्यात येत आहे.
# Page 4