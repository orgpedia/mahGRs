# Page 1
भूजल सर्वेक्षण आणि विकास यंत्रणेतील “संचालक” पदाचे पदनाम “आयुक्त' करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: आपना-०२१९/प्र.क्र.९३/पापु-१५
७ वा मजला, गोकुळदास तेजपाल रुग्णालय इमारत, क्रॉफर्ड मार्केट जवळ, नवीन मंत्रालय,.
लोकमान्य टिळक मार्ग, मुंबई - ४००००१
तारीख: १७ ऑगस्ट, २०२१
प्रस्तावना भूजल सर्वेक्षण आणि विकास यंत्रणा ही स्वतंत्र यंत्रणा म्हणून संचालनालय स्वरूपात दिनांक १६ जुलै, १९७१ पासून अस्तित्वात आलेली आहे. त्यापासून यंत्रणेचे प्रशासकीय प्रमुख म्हणून “संचालक” हे भारतीय प्रशासकीय सेवा संवर्गातील अधिकारी काम पाहतात. विभाग प्रमुखांचे पदनाम “संचालक” ऐवजी “आयुक्त” करण्याची बाब शासनाच्या विचाराधीन होती.
शासन निर्णय
०२. पाणी पुरवठा व स्वच्छता विभागाच्या नियंत्रणाखाली भूजल सर्वेक्षण आणि विकास यंत्रणा या संचालनालयाचे प्रमुख “संचालक”, यांचे पदनाम पुढीलप्रमाणे बदलण्यात येत आहे.
----------------------------------------------------------------------------------------------------------------------
|  | अ.क्र. |  |  | सध्याचे पदनाम |  |  | सुधारीत पदनाम |  |  | शेरा |  |
| १ | संचालक, भूजल सर्वेक्षण आणि विकास यंत्रणा | आयुक्त, भूजल सर्वेक्षण आणि विकास यंत्रणा | भारतीय प्रशासन सेवेतील संवर्ग पद |
----------------------------------------------------------------------------------------------------------------------
०३. वरीलप्रमाणे ज्या ज्या ठिकाणी सध्याचे पदनाम दर्शविले आहे त्या त्या ठिकाणी पदनाम सुधारीत झाल्याचे समजण्यात यावे. या संदर्भात आयुक्त, भूजल सर्वेक्षण आणि विकास यंत्रणा यांनी आवश्यक कार्यवाही करावी.
०४. सदर शासन निर्णय सामान्य प्रशासन विभागाच्या अनौपचारिक संदर्भ क्र.११४/का-१०, दि.३० जून, २०२१ व वित्त विभागाच्या अनौपचारीक संदर्भ क्रमांक २१२/२०२१ /सेवा-९, दिनांक ६ ऑगस्ट, २०२१ अन्वये प्राप्त सहमतीनुसार निर्गमित करण्यात येत आहे.
# Page 2
शासन निर्णय क्रमांकः आपना-०२१९/प्र.क्र.९३/पापु-१५