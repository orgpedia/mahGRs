# Page 1
राज्यातील पिण्याच्या पाण्याची टंचाई विचारात घेता चाचणी विंधण विहिरी घेण्याबाबत
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांक : ग्रापाधो-२०१८/प्र.क्र.१८३/पापु-०७,
७ वा मजला, गोकुळदास तेजपाल रूग्णालय संकुल,
मंत्रालय, मुंबई - ४००००१
तारीख: १५ नोव्हेंबर, २०१८.
वाचा - १) शासन परिपत्रक, पाणी पुरवठा व स्वच्छता विभाग क्रमांक : ग्रापाधो-११०८/प्र.क्र.३२/पापु ०७, दिनांक २२ मे, २००८.
प्रस्तावना - भारत निर्माण कार्यक्रमांतर्गत पाणी पुरवठा योजनेची कामे विहित कालावधीत व गुणवत्तापूर्ण करण्याच्या दृष्टीने संदर्भाधीन दिनांक २२ मे, २००८ च्या परिपत्रकान्वये चाचणी विंधण विहिरी (टेस्ट बोअर्स) पावसाळ्यापूर्वी घेऊन, स्त्रोताची यील्डबद्दल खात्री करुन पावसाळ्यानंतर स्रोत विकसित करण्याच्या सूचना देण्यात आलेल्या आहेत. तसेच, या चाचणी विंधण विहिरी हे सर्वेक्षणाचा भाग म्हणून ग्राह्य धरण्यात यावे आणि त्याकरिता भूजल सर्वेक्षण व विकास यंत्रणेकडून उद्भव प्रमाणपत्र प्राप्त झाल्यानंतर त्या ठिकाणी चाचणी विंधण विहिरींचे काम हाती घेण्यात यावे, असेही संदर्भाधीन परिपत्रकात नमूद करण्यात आले आहे.
शासन परिपत्रक - २. उपरोक्त दिनांक २२ मे, २००८ च्या आदेशातील वरील अटीमुळे ज्या मंजूर पाणी पुरवठा योजनांचे कार्यारंभ आदेश देण्यात आले आहेत, ती कामे चाचणी विंधण विहिरी मार्च / एप्रिल महिन्यात घ्यावे म्हणून सध्या स्थगित ठेवावी लागली आहेत, ज्यामुळे पाणी पुरवठा योजना सुरु होण्यास विलंब होणार आहे. सन २०१८ च्या पावसाळी हंगामात महाराष्ट्र राज्यात झालेले कमी पर्जन्यमान आणि त्यामुळे राज्यात पिण्याच्या पाण्याची उद्भवलेली टंचाई परिस्थिती विचारात घेऊन संदर्भाधीन दिनांक २२ मे, २००८ च्या परिपत्रकातील उपरोक्त अट तूर्त शिथील करण्यात येत असून, ज्या योजनांचे कार्यारंभ आदेश निर्गमित करण्यात आलेले आहेत त्या योजनांची कामे सुरु करण्यासाठी, चाचणी विंधण विहिरी आताच घेण्याला या परिपत्रकान्वये मान्यता देण्यात येत आहे.
३. वरील आदेश टंचाई घोषित तालुक्यांसाठी लागू राहातील.
४. हे आदेश दिनांक ३१ मार्च, २०१९ पर्यंत लागू राहातील.
# Page 2
शासन परिपत्रक क्रमांकः ग्रापाधो-२०१८/प्र.क्र.१८३/पापु-०७