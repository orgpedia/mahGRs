# Page 1
हागणदारीमुक्त ग्राम पंचायतींच्या दुसऱ्या टप्प्यातील पडताळणीचे मार्गदर्शक तत्वे निश्चित करणे बाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः स्वभामि-२०१९/प्र.क्र. १९०/पापु-१६
७ वा मजला, गोकुळदास रुग्णालय संकुल इमारत
टिळक रोड, मंत्रालय, मुंबई-४०० ००१.
दिनांक : १८ जुलै, २०१९.
वाचा - १. संयुक्त सचिव, स्वच्छ भारत मिशन (ग्रामीण), पेयजल एवं स्वच्छता मंत्रालय, नवी दिल्ली यांचे पत्र क्रमांक:- एस-११०११/३/२०१५-एसबीएम, दिनांक ९ जून, २०१५, दिनांक ३ सप्टेंबर, २०१५ व दिनांक ६ डिसेंबर, २०१८.
२. पाणी पुरवठा व स्वच्छता विभाग, शासन निर्णय क्रमांक: स्वभामि-२०१५/ प्र.क्र.१८१/ पापु-८, दिनांक २७ ऑक्टोंबर, २०१५.
३. संयुक्त सचिव, स्वच्छ भारत मिशन (ग्रामीण), पेयजल एवं स्वच्छता मंत्रालय, नवी दिल्ली यांचे पत्र क्रमांक:-एस-११०११/७/२०१८- एसबीएम, दिनांक ३१ ऑक्टोंबर, २०१८.
प्रस्तावना देशातील ग्रामीण भागात शाश्वत स्वच्छता निर्माण व्हावी, या उद्देशाने स्वच्छ भारत मिशन (ग्रामीण) या अभियानाची संपुर्ण देशभर दिनांक २ ऑक्टोंबर, २०१४ रोजी सुरूवात करण्यात आली आहे. संपूर्ण देश दिनांक २ ऑक्टोंबर, २०१९ रोजी हागणदारीमुक्त करण्याचा निर्णय केंद्र शासनाकडून घेण्यात आला आहे. केंद्र शासनाने दिलेल्या निर्देशानुसार व पायाभूत सर्वेक्षणातील कुटुंबांच्या यादीनुसार, ग्रामीण महाराष्ट्र दिनांक १८ एप्रिल, २०१८ रोजी हागणदारीमुक्त म्हणून घोषित करण्यात आला आहे.
०२. हागणदारीमुक्त झालेल्या सर्व ग्रामपंचायतींची पहिल्या टप्प्यातील पडताळणी करण्याबाबत, संदर्भाधीन क्रमांक २ येथील, शासन निर्णय दिनांक २७ ऑक्टोंबर, २०१५ अन्वये, निर्देश देण्यात आले होते, त्यानुसार पहिल्या टप्प्यातील पडताळणी पुर्ण झाली आहे.
०३. हागणदारीमुक्त झालेल्या ग्रामपंचायतीमध्ये, निर्माण झालेल्या स्वच्छता सुविधांचा कुटुंबातील प्रत्येक सदस्यांनी वापर करणे, आणि स्वच्छता सुविधांची शाश्वतता अबाधित ठेवणे आवश्यक आहे.
याकरिता केंद्र शासनाने संदर्भाधीन क्रमांक १ येथील दिनांक ०६ डिसेंबर, २०१८ च्या पत्रान्वये
# Page 2
शासन निर्णय क्रमांकः स्वभामि-२०१९/प्र.क्र. १९०/पापु-१६
हागणदारीमुक्त झालेल्या ग्रामपंचायतींची दुस-या टप्प्यातील पडताळणी प्रक्रिया निश्चित करण्याचे निर्देश दिले आहेत.
०४. केंद्र शासनाने दिलेले निर्देश विचारात घेवून, राज्यातील सर्व हागणदारीमुक्त ग्रामपंचायतींची, दुसऱ्या टप्प्यातील पडताळणी प्रक्रिया निश्चित करण्यासाठी, मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय -
उपरोक्त वस्तुस्थिती विचारात घेवून, स्वच्छ भारत मिशन (ग्रामीण) या योजनेंतर्गत, राज्यातील सर्व हागणदारीमुक्त ग्रामपंचायतींची, दुसऱ्या टप्प्यातील पडताळणी प्रक्रिया निश्चित करण्यासाठी, खालीलप्रमाणे मार्गदर्शक सूचना निर्गमित करण्यात येत आहेत.
०२. दुसऱ्या टप्प्यातील पडताळणी प्रक्रियेमध्ये, ग्रामपंचायतीमधील शाळा, अंगणवाडी, प्राथमिक आरोग्य केंद्र व सार्वजनिक ठिकाणे (उदा. बाजारपेठ, यात्रास्थळ, वर्दळीची ठिकाणे इ.) व सर्व
कुटुंबांची स्वच्छतेच्या अनुषंगाने पडताळणी करणे, याबाबींचा समावेश असेल.
०३. केंद्र शासनाच्या निर्देशाप्रमाणे, दुसऱ्या टप्प्यातील पडताळणी प्रक्रिया पार पाडण्यासाठी, जिल्हा स्तरावरून, प्रत्येक गावाकरिता समिती गठीत करण्याचे निर्देश दिले आहेत तथापि महाराष्ट्र राज्याची भौगोलिक स्थिती व गावांची संख्या विचारात घेता, पडताळणीची प्रक्रिया प्रभावीपणे राबविण्यासाठी, प्रत्येक ग्रामपंचायतनिहाय समिती गठीत करणे आवश्यक आहे. समिती गठीत करण्याचे पुर्ण अधिकार, मुख्य कार्यकारी अधिकारी, जिल्हा परिषद यांना प्रदान करण्यात येत असून, समिती गठीत करण्याबाबत त्यांनी संबधितांना निर्देश द्यावेत. प्रत्येक समितीमध्ये कमीत कमी २ व
जास्तीत जास्त ६ सदस्यांचा समावेश असेल. पडताळणी प्रक्रियेकरिता अ) प्राथमिक पडताळणी समिती ब) फेर पडताळणी समिती अशा दोन प्रकारच्या समित्या गठीत करण्यात याव्यात.
०४. समितीचे गठण: अ) प्राथमिक पडताळणी समिती:
मुख्य कार्यकारी अधिकारी, जिल्हा परिषद यांनी प्रत्येक ग्रामपंचायतीकरिता विस्तार अधिकारी, पंचायत समिती यांच्या अध्यक्षतेखालील, प्राथमिक समिती गठीत करण्याबाबत, संबधित गट विकास अधिकारी, पंचायत समिती यांना निर्देश द्यावेत. या समितीचे कार्यक्षेत्र ग्रामपंचायत स्तरावरील
पडताळणी पुरते मर्यादित राहील.
प्राथमिक पडताळणी तपासणी समितीमध्ये, १. केंद्र प्रमुख २. अंगणवाडी पर्यवेक्षिका ३. संबधित ग्रामपंचायतीमधील एक अंगणवाडी सेविका ४. संबधित ग्रामपंचायतीमधील एक मुख्याध्यापक अथवा त्यांचे प्रतिनिधी ५. संबधित ग्रामपंचायतीमधील एक स्वच्छाग्रही ६. संबधित ग्रामपंचायतीमधील एक
पृष्ठ ३३ पैकी २
# Page 3
शासन निर्णय क्रमांकः स्वभामि-२०१९/प्र.क्र. १९०/पापु-१६
ग्रामीण पाणी पुरवठा व स्वच्छता समिती सदस्य ७. संबंधित ग्रामपंचायतीमधील एक आशा सेविका ८.
संबधित ग्रामपंचायतीमधील महिला बचत गटाच्या एक सदस्या ९. संबधित ग्रामपंचायतीमधील जलसुरक्षक, इत्यादी पैकीच ६ सदस्य राहतील. या शासन निर्णयातील परिच्छेद ३ मध्ये नमूद केल्यानुसार, प्रत्येक समितीमध्ये आवश्यकतेनुसार कमीत कमी २ व जास्तीत जास्त ६ सदस्यांचा समावेश करण्यात यावा. उपरोक्त ९ सदस्यांपैकी समितीमध्ये कोणाचा सदस्य म्हणून समावेश करावा, याबाबत मुख्य कार्यकारी अधिकारी, जिल्हा परिषद यांनी संबधित गट विकास अधिकारी, पंचायत समिती यांना पुर्ण अधिकार द्यावेत.
वरील समितीतील सदस्यांची नावे प्रपत्र- अ प्रमाणे, जिल्हा पाणी व स्वच्छता मिशन कक्षाकडे गटविकास अधिकारी, पंचायत समिती यांनी सादर करावीत. सदर माहिती प्राप्त झाल्यानंतर, जिल्हा कक्षातील सल्लागारांनी प्रत्येक सदस्यांसाठी login-id (लॉगिन आय.डी ) आणि Password (पासवर्ड) तयार करावेत. login-id (लॉगिन आय. डी ) आणि Password (पासवर्ड) तयार करून ते गटविकास अधिकारी, पंचायत समिती यांना द्यावेत. त्यानंतर तालुक्याच्या गटविकास अधिकारी, यांनी त्यांच्या तालुक्यातील विस्तार अधिकारी यांना, त्यांच्या अधिनस्त असलेल्या सदस्यांना, Mobile App च्या माध्यमातून ग्रामपंचायतीतील कुटुंबांचे वाटप करावे. कुटुंबांचे वाटप करताना, एकाच सदस्याला सारख्याच नावाची दोन कुटुंबे पडताळणीसाठी दिली जाणार नाहीत तसेच एकाच सदस्याला जास्त प्रमाणात कुटुंबांचे वाटप होणार नाही, याची दक्षता घ्यावी. (Mobile App ( मोबाइल अॅप) संदर्भातील सविस्तर सूचना लवकरच देण्यात येतील) ग्रामपंचायतीमधील खालीलप्रमाणे कुटुंब संख्या विचारात घेवून, प्राथमिक पडताळणी समिती सदस्य संख्या निश्चित करावी.
---------------------------------------------------
|  | प्रत्यक्ष कुटुंब संख्या |  |  | एकूण सदस्यांची संख्या |  |
| २०० पर्यन्त | २ सदस्य |
| २०१ ते ५०० पर्यन्त | ३ सदस्य |
| ५०१ ते १००० पर्यन्त | ५ सदस्य |
| १००० पेक्षा जास्त | ६ सदस्य |
---------------------------------------------------
प्राथमिक पडताळणी समितीने करावयाची कार्यवाही व समितीची जबाबदारी i) गावातील कुटुंबांच्या शौचालयांची पडताळणी: पायाभूत सर्वेक्षण २०१२ मध्ये समाविष्ठ असणारे (BLS- Base Line Survey), पायाभूत सर्वेक्षण २०१२ मधून सुटलेले (LOB- Left Over Base Line Survey) व पायाभूत सर्वेक्षण २०१२ नंतरची वाढीव कुटुंबे, या सर्व कुटुंबांना प्रत्यक्ष भेटी द्याव्यात. या भेटीमध्ये कुटुंबातील एकूण सदस्यांची संख्या,
पृष्ठ ३३ पैकी ३
# Page 4
शासन निर्णय क्रमांकः स्वभामि-२०१९/प्र.क्र. १९०/पापु-१६
शौचालयाची उपलब्धतता/वापर, शौचालयाचा प्रकार, सेप्टीक टँकचे शौचालय असल्यास गॅस पाईप, मैला व्यवस्थापनासाठी शोषखड्डा व पाणी इ. बाबींची उपलब्धतता, कुटुंबस्तरावर करण्यात आलेले घनकचरा व सांडपाण्याचे व्यवस्थापन, इत्यादी बाबींची पडताळणी करण्यात यावी.
कुटुंबातील सदस्यांच्या हात धुण्याच्या सवयी, वैयक्तिक स्वच्छता, घराच्या परिसरातील स्वच्छता व पाणी हाताळण्याच्या पद्धती इ. बाबींचे निरिक्षण करावे. जे कुटुंब सामुहिक अथवा सार्वजनिक शौचालयाचा वापर करित असतील, तर त्या शौचालयांची पडताळणी करावी.
ii) गावातील सार्वजनिक शौचालयांची पडताळणी:
सार्वजनिक शौचालयाची पडताळणी करताना, शौचालयाचे बांधकाम कोणत्या योजनेमधून करण्यात आले, शौचालयामध्ये महिला व पुरुषांकरिता किती सीट्स उपलब्ध आहेत, महिला व पुरुषांकरिता मुता-यांची संख्या, शौचालयावर लावण्यात आलेले दिशादर्शक फलक, शौचालयावर लिहिण्यात आलेले स्वच्छतेचे संदेश, शौचालयाची स्वच्छता व वापराकरिता पाण्याची उपलब्धता, शौचालयाच्या परिसरातील स्वच्छता, देखभाल व दुरूस्तीचे नियोजन, सॅनिटरी पॅड डिस्पोजल मशिनची उपलब्धतता तसेच, शौचालय वापराच्या अनुषंगाने, दिव्यांग व्यक्तिसाठी पुरविण्यात आलेल्या सुविधा, इ. बाबींची पाहणी करावी.
iii) गावातील शाळांची पडताळणी: गावातील शाळांकरिता उपलब्ध असलेल्या शौचालयांची पडताळणी करताना, बांधकाम कोणत्या योजनेमधून करण्यात आले, विद्यार्थ्यांची एकूण संख्या, मुले व मुलींकरिता स्वतंत्र शौचालय व मुता-यांची उपलब्धता, शौचालयावर लावण्यात आलेले दिशादर्शक फलक, शौचालयावर लिहिण्यात आलेले स्वच्छतेचे संदेश, शौचालयाची स्वच्छता व वापराकरिता पाण्याची उपलब्धता, शौचालयाच्या परिसरातील स्वच्छता, देखभाल व दुरुस्तीचे नियोजन, आवश्यकतेनुसार सॅनिटरी पॅड डिस्पोजल मशिनची उपलब्धतता, तसेच शौचालय वापराच्या अनुषंगाने दिव्यांग विद्यार्थ्यांसाठी पुरविण्यात आलेल्या सुविधा अथवा दिव्यांग विद्यार्थ्यांसाठी स्वतंत्र शौचालय सुविधा, हात धुण्याची सुविधा, पोषण आहारातील उरलेल्या अन्नाची व खरकट्याची विल्हेवाट, शालेय शौचालय स्वच्छ राखण्यासाठीचे नियोजन, माहिती, शिक्षण व संवाद अंतर्गत राबविण्यात आलेले विविध उपक्रम, सांडपाण्याचे व्यवस्थापन इ. बाबींची पाहणी करावी.
iv) गावातील अंगणवाडीची पडताळणी: गावातील अंगणवाडीकरिता उपलब्ध असलेल्या शौचालयांची पडताळणी करताना, बांधकाम
कोणत्या योजनेमधून करण्यात आले, विद्यार्थ्यांची एकूण संख्या, शौचालय व मुता-यांची उपलब्धता, शौचालयावर लिहिण्यात आलेले स्वच्छतेचे संदेश, शौचालयाची स्वच्छता व वापराकरिता पाण्याची उपलब्धता, शौचालयाच्या परिसरातील स्वच्छता, देखभाल व दुरुस्तीचे नियोजन, शौचालय
पृष्ठ ३३ पैकी ४
# Page 5
शासन निर्णय क्रमांकः स्वभामि-२०१९/प्र.क्र. १९०/पापु-१६
वापराच्या अनुषंगाने दिव्यांग विद्यार्थ्यांसाठी पुरविण्यात आलेल्या सुविधा, हात धुण्याची सुविधा, पोषण आहारातील उरलेल्या अन्नाची व खरकट्याची विल्हेवाट, अंगणवाडी शौचालय स्वच्छ राखण्यासाठीचे नियोजन, माहिती, शिक्षण व संवाद अंतर्गत राबविण्यात आलेले विविध उपक्रम, सांडपाण्याचे व्यवस्थापन इ. बाबींची पाहणी करावी.
v) गावातील प्राथमिक आरोग्य केंद्र/ उपकेंद्र, सार्वजनिक कार्यालये/ ठिकाणे पडताळणी: गावातील वरील कार्यालयांकरिता उपलब्ध असलेल्या शौचालयांची पडताळणी करताना, बांधकाम कोणत्या योजनेमधून करण्यात आले, शौचालय व मुता-यांची उपलब्धता, शौचालयावर लिहिण्यात आलेले स्वच्छतेचे संदेश, शौचालयाची स्वच्छता व वापराकरिता पाण्याची उपलब्धता, शौचालयाच्या परिसरातील स्वच्छता, देखभाल व दुरूस्तीचे नियोजन, शौचालय वापराच्या अनुषंगाने दिव्यांगाकरिता पुरविण्यात आलेल्या सुविधा, हात धुण्याची सुविधा, शौचालय स्वच्छ राखण्यासाठीचे नियोजन, घनकचरा व सांडपाण्याचे व्यवस्थापन इ. बाबींची पाहणी करावी.
गावातील हागणदारीच्या ठिकाणांची पडताळणी करताना, यापूर्वी हागणदारीकरिता वापर करण्यात येणा-या ठिकांणाची स्वच्छता, त्या जागेचा सद्य:स्थितीत करण्यात येणारा वापर, इत्यादी बाबी विचारात घ्याव्यात.
vi) पडताळणीच्या नोंदी: वरील प्रमाणे पडताळणी करण्यासाठी पाणी पुरवठा व स्वच्छता विभागा कडून Mobile App (मोबाइल अॅप) उपलब्ध करून देण्यात येणार आहे. सदर App विहित कालावधीत उपलब्ध न झाल्यास, या शासन निर्णया सोबत जोडलेल्या प्रपत्र - १ ते ५ नुसार पडताळणी करून घेवून, पडताळणीचा गोषवारा, गोषवारा प्रपत्र - A ते E मध्ये सादर करणे आवश्यक राहील. तदनंतर पडताळणीमध्ये प्राप्त झालेली माहिती उपलब्ध करून देण्यात आलेल्या मोबाईल अॅप मध्ये भरावी लागेल, या अटीस अधीन राहून, ग्रामपंचायतींची पडताळणी करून घेण्याची परवानगी, प्राथमिक पडताळणी समितीस राहील.
प्राथमिक समितीने एका गावाची जास्तीत जास्त ४ दिवसांच्या आत पडताळणी करावी. तथापि एखादी ग्रामपंचायत अतिदुर्गम भाग वा डोंगराळ भागामध्ये असल्यास, सदरचा कालावधी शिथिल करण्याचे अधिकार, मुख्य कार्यकारी अधिकारी, जिल्हा परिषद यांना राहतील. तपासणी कालावधी वाढविणे अपरिहार्य असल्यास, त्यासंदर्भातील वस्तुस्थितीदर्शक कारणे, प्राथमिक पडताळणी समितीने संबधित गट विकास अधिकारी, पंचायत समिती यांचेमार्फत मुख्य कार्यकारी अधिकारी, जिल्हा परिषद यांना सादर करावीत. मुख्य कार्यकारी अधिकारी, जिल्हा परिषद यांच्या परवानगीनंतरच अशा प्रकारच्या मुदतवाढ दिलेल्या गावाची पडताळणी करण्यात यावी. तथापि मुदतवाढीचा कालावधी आठ
पृष्ठ ३३ पैकी ५
# Page 6
शासन निर्णय क्रमांकः स्वभामि-२०१९/प्र.क्र. १९०/पापु-१६
दिवसापेक्षा जास्त असू नये. समिती सदस्यांना शासन निर्णयातील परिच्छेद- ४ (क) मध्ये नमूद केल्याप्रमाणे मानधन अनुज्ञेय राहिल.
vii) अहवाल सादर करणे वरील समितीने पडताळणी पूर्ण केल्यानंतर आठ दिवसाच्या आत पडताळणीचा अहवाल गटविकास अधिकारी यांच्याकडे विहित प्रपत्रात सादर करावा.
ब) फेर पडताळणी समिती: प्राथमिक पडताळणी समितीने पडताळणी पुर्ण केल्यानंतर, मुख्य कार्यकारी अधिकारी, जिल्हा परिषद यांनी प्रत्येक तालुक्याकरिता, उप मुख्य कार्यकारी अधिकारी (पाणी व स्वच्छता) यांच्या अध्यक्षतेखाली फेर पडताळणी समिती गठीत करावी. या समितीचे कार्यक्षेत्र जिल्हा स्तरावरील पडताळणी पुरते मर्यादीत राहील. या समितीमध्ये १) जिल्हा पाणी व स्वच्छता मिशन कक्षातील संबधित तालुक्याचे तालुका समन्वयक २. संबधित तालुक्याचे विभाग प्रमुख ३. विस्तार अधिकारी दर्जाचे अधिकारी ४. संबधित तालुक्याचे गट संसाधन केंद्र (Block Resource Centre- BRC ) / समूह संसाधन केंद्र ( Cluster Resource Centre - CRC ) यांचा समावेश असेल. सदर समितीतील सदस्यांना या तपासणीकरिता कोणतेही मानधन अनुज्ञेय राहणार नाही. या समितीस जिल्हा स्तरावरून वाहनाची सुविधा उपलब्ध करून देण्यात यावी. जिल्हा कक्षाकडे वाहन उपलब्ध नसल्यास, पडताळणी कालावधी पुरते (जास्तीत जास्त १ महिना मुदतीसाठी) भाडे तत्वावर वाहन घेण्यात यावे. सदरचा खर्च स्वच्छ भारत मिशन (ग्रामीण) अंतर्गत माहिती, शिक्षण व संवाद या लेखाशिर्षाखाली जिल्हा स्तरावर मंजूर असलेल्या निधीमधून करावा.
फेर पडताळणी समितीची कार्यकक्षा खालील प्रमाणे राहील :
गट विकास अधिकारी यांनी सादर केलेल्या अहवालानुसार फेर पडताळणी समितीने, एकूण ग्रामपंचायतीमधील ५% ग्रामपंचायतींची तपासणी करणे.
→ उपरोक्त प्रमाणे निवडण्यात आलेल्या ग्रामपंचायतीमध्ये, एक हजार कुटुंब संख्या असल्यास ५ %, एक हजार पेक्षा जास्त कुटुंब संख्या असल्यास ४ % व पाच हजार पेक्षा जास्त कुटुंब संख्या असल्यास १ %, कुटुंबांची पडताळणी करावी. कुटुंबांची निवड करताना, संबधित ग्रामपंचायतीमधील सर्व गावे समाविष्ट होतील अशा प्रकारे निवड करावी. तसेच भेटी द्यावयाची कुटुंबे यादृच्छिक नमुना (Random Sampling ) पद्धतीने निवडावीत.
निवडण्यात आलेल्या ग्रामपंचायतीमधील एक शाळा, अंगणवाडी, प्राथमिक आरोग्य केंद्र (असल्यास), सार्वजनिक शौचालय यांची पाहणी करावी.
निवडण्यात आलेल्या ग्रामपंचायतीमधील, कुटुंबांना उपलब्ध असणा-या पाण्याच्या सुविधेची तपासणी व पाहणी करावी.
पृष्ठ ३३ पैकी ६
# Page 7
शासन निर्णय क्रमांकः स्वभामि-२०१९/प्र.क्र. १९०/पापु-१६
→ निवडण्यात आलेल्या ग्रामपंचायतीमधील, कुटुंबातील सदस्यांचे शौचालय व स्वच्छता विषयक सवयीच्या बाबतीत भेटी देवून, फेरतपासणी करावी.
वरील फेर पडताळणी करताना समितीने अ (i ते vii ) येथे नमूद करण्यात आलेले मुद्दे विचारात घ्यावेत आणि प्रपत्र १ ते ५ प्रमाणे फेर पडताळणी करावी तसेच शासन निर्णयासोबत जोडण्यात आलेल्या गोषवारा प्रपत्र A ते E मध्ये मुख्य कार्यकारी अधिकारी, जिल्हा परिषद यांना अहवाल सादर करावा.
> फेर पडताळणीमध्ये प्राथमिक समितीने दिलेल्या अहवालापेक्षा विपरित माहिती प्राप्त झाल्यास प्राथमिक पडताळणी समितीतील सदस्यांचे मानधन अनुज्ञेय राहणार नाही.
→ फेर पडताळणी समितीने, मुख्य कार्यकारी अधिकारी, जिल्हा परिषद यांना अहवाल सादर करावा. मुख्य कार्यकारी अधिकारी, जिल्हा परिषद यांच्या मान्यतेने सदर ग्रामपंचायत हागणदारीमुक्त आहे किंवा नाही ? याबाबत पडताळणी पूर्ण झाल्यानंतर ७ दिवसामध्ये या अनुषंगाने प्रपत्र-ब नुसार मुख्य कार्यकारी अधिकारी, जिल्हा परिषद यांच्या स्वाक्षरीचे प्रमाणपत्र, पाणी पुरवठा व स्वच्छता विभागास सादर करावे. सोबतच सदर ग्रामपंचायतींची पडताळणी झाल्याची माहिती केंद्र शासनाच्या जलशक्ती मंत्रालयाच्या, पेयजल व स्वच्छता विभागाच्या https://sbm.gov.in या संकेतस्थळावर (C २४-second level verification for ODF village) या दुव्यातून नोंदीत करण्यात यावी.
क) निधी वितरण : प्राथमिक पडताळणी समिती सदस्यांना संदर्भाधीन क्र. ३ येथील पत्रान्वये दिलेल्या निर्देशानुसार प्रति गाव प्रति सदस्य रुपये १०००/- (रूपये एक हजार मात्र) इतके मानधन अनुज्ञेय राहील. याकरिता प्रवास भत्ता व इतर भत्ते अनुज्ञेय राहणार नाहीत. सदरचा खर्च स्वच्छ भारत मिशन (ग्रामीण) अंतर्गत माहिती, शिक्षण व संवाद या लेखाशिर्षाखाली जिल्हास्तरावर मंजूर असलेल्या निधीमधून करावा.
गट विकास अधिकारी, पंचायत समिती यांनी प्राथमिक पडताळणी समितीचा अहवाल, प्रपत्र १ ते ५ प्रमाणे जिल्हास्तरावर सादर केल्यानंतर, मुख्य कार्यकारी अधिकारी, जिल्हा परिषद यांनी प्राथमिक पडताळणी समितीतील सदस्यांचे मानधन गट विकास अधिकारी, पंचायत समिती यांना वितरित करावे. तद्नंतर गट विकास अधिकारी, पंचायत समिती यांनी तालुका स्तरावरून RTGS प्रणाली द्वारे पडताळणी समिती मधील संबधितांना मानधन अदा करण्यात यावे. सदरचा खर्च स्वच्छ भारत मिशन (ग्रामीण) अंतर्गत माहिती, शिक्षण व संवाद या लेखाशिर्षाखाली मंजूर असलेल्या निधीमधून करावा.
पृष्ठ ३३ पैकी ७
# Page 8
शासन निर्णय क्रमांकः स्वभामि-२०१९/प्र.क्र. १९०/पापु-१६
ड) पडताळणी कालावधी :
प्रस्तूत शासन निर्णय निर्गमित झाल्यानंतर, उपरोक्त दोनही पडताळणी समितीचे गठण, जिल्हास्तरीय बैठक, समिती सदस्यांची नावे व पदनाम, संपर्क क्रमांक इत्यादी संदर्भातील माहिती जिल्हा पाणी व स्वच्छता मिशन कक्षाने संकलित करावी. तसेच प्रशिक्षणाचे वेळापत्रक, जिल्हानिहाय प्रशिक्षकांचे प्रशिक्षण, मास्टर ट्रेनर्स यांची सुद्धा निवड करावी, हि सर्व कामे शासन निर्णय निर्गमित झाल्यापासून १० दिवसाच्या कालावधीमध्ये करावीत. त्यापुढील एका आठवड्याच्या कालावधीमध्ये राज्यस्तरीय प्रशिक्षण कार्यक्रम होवून, त्याच आठवड्यात जिल्हास्तरीय प्रशिक्षणे पुर्ण करावीत. तदनंतर प्रथम पडताळणी कार्यक्रम घेवून, तालुका पुर्ण झाल्यास त्वरीत फेरपडताळणी कार्यक्रम राबवावा. सदर सर्व कामे, दिनांक १० ऑगष्ट, २०१९ पर्यंत पुर्ण करावीत. सदर कालावधीमध्ये कोणताही बदल करावयाचा असल्यास, त्यासंदर्भातील अधिकार शासनास राहतील.
इ) प्रशिक्षण प्राथमिक पडताळणी समितीतील सदस्यांना तालुका स्तरावर प्रशिक्षण देण्यासाठी, राज्य स्तरावर प्रशिक्षक तयार केले जातील. यामध्ये उप मुख्य कार्यकारी अधिकारी (पाणी व स्वच्छता) जिल्हा पाणी व स्वच्छता मिशन कक्षातील संनियंत्रण व मूल्यमापन सल्लागार, मनुष्यबळ विकास सल्लागार, स्वच्छता शाखेतील एक सल्लागार, माहिती शिक्षण व संवाद सल्लागार यांचा समावेश असेल.
राज्य स्तरावर प्रशिक्षण देण्यासाठी, प्रशिक्षण मोड्यूल विकसित करण्यात आले असून, राज्य स्तरावर प्रशिक्षण देण्यात आलेल्या प्रशिक्षकांनी, त्यांना प्रशिक्षण दिल्यानंतर, पुढील आठवड्यात जिल्हा पाणी व स्वच्छता मिशन कक्षातील इतर सल्लागार, तालुका संसाधन कक्षातील (BRC) सल्लागार, पडताळणी समितीतील सदस्य यांना प्रशिक्षण द्यावे.
ई) जिल्हा पाणी व स्वच्छता मिशन कक्षाची जबाबदारी : → ग्रामपंचायतींची पडताळणी करण्यापुर्वी संबंधित ग्रामपंचायतींना आठ दिवस अगोदर लेखी सूचना देणे.
→ समितीमध्ये अंतर्भूत असलेल्या सदस्यांना, जिल्हा पाणी व स्वच्छता मिशन कक्षातील संबधित तालुक्याच्या समन्वयकाने एक दिवसीय प्रशिक्षण तालुका स्तरावर देणे.
→ शाश्वत स्वच्छतेच्या टप्प्यात आवश्यक असलेल्या भुमिका व जबाबदा-या प्रभावीरित्या पार पाडण्यासाठी उपरोक्त दोन्ही समित्यांचे अध्यक्ष व सदस्य यांची क्षमता बांधणी करणे..
पृष्ठ ३३ पैकी ८
# Page 9
शासन निर्णय क्रमांकः स्वभामि-२०१९/प्र.क्र. १९०/पापु-१६
→ उप मुख्य कार्यकारी अधिकारी (पाणी व स्वच्छता) यांनी, पडताळणी प्रक्रियेचे सनियंत्रण करणे
व कार्यक्रमाचा आढावा घेवून, त्याबाबतचा अहवाल मुख्य कार्यकारी अधिकारी, जिल्हा परिषद यांना सादर करणे.
पडताळणी प्रक्रिया प्रभावीपणे राबविण्यासाठी, स्वच्छाग्रही/महिला बचत गट यांना मार्गदर्शन करणे व कामाचा आढावा घेणे.
→ फेर पडताळणी करावयाच्या ग्रामपंचायतींची यादी तयार करणे आणि फेर पडताळणीचे नियोजन करणे.
→ प्राथमिक पडताळणीसाठी तयार करण्यात आलेल्या मोबाइल App ची माहिती समिती सदस्यांना देणे.
मोबाइल App मधून संबधित समिती सदस्यांना पडताळणी करावयाच्या ग्रामपंचायत/ गाव/
वाड्या यांचे जिल्हा स्तरावरून वाटप करणे, मोबाइल यूजर्स (Mobile Users) तयार करणे.
→ मोबाइल App बाबत तांत्रिक अडचणी उद्भवल्यास, सदर तक्रारींचे निवारण करण्यासाठी पाणी
व स्वच्छता सहाय्य संस्था (वासो), बेलापूर यांच्याकडे पाठपुरावा करणे.
→ ग्रामपंचायतीची पडताळणी पुर्ण झाल्यानंतर यासंदर्भातील नोंद केंद्र शासनाच्या पेयजल व स्वच्छता मंत्रालयाच्या संकेतस्थळावर करणे.
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33