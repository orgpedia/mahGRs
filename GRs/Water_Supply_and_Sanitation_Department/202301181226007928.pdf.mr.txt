# Page 1
भूजल सर्वेक्षण आणि विकास यंत्रणा यांच्या माध्यमातून राबविण्यात येणा-या विविध योजनांतर्गत जलभंजन कामे खाजगी पुरवठादारामार्फत करण्यास मान्यता देण्याबाबत आणि खाजगी/शासकीय जलभंजन यंत्रामार्फत जलभंजन कामाचे दर सुधारित / निश्चित करण्याबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः भूजल-१८२२/प्र.क्र.३५/पापु-१५
७ वा मजला, गोकुळदास तेजपाल रुग्णालय इमारत, क्रॉफर्ड मार्केट जवळ, नवीन मंत्रालय,.
लोकमान्य टिळक मार्ग, मुंबई - ४००००१
तारीख: १८ जानेवारी, २०२३.
वाचा शासन निर्णय क्रमांकः आपना-१००४/प्र.क्र.३०/पापु-१५ दि.०७ ऑगस्ट,२००४.
प्रस्तावना दिनांक ०७ ऑगस्ट, २००४ रोजीच्या शासन निर्णयाद्वारे शासकीय जलभंजन पथकाद्वारे शासकीय विंधणविहीरीकरीता राबविण्यात येणा-या जलभंजन कार्यक्रमासाठी जलभंजनाचा दर रू.
६०००/- प्रति विंधण विहीर विहीत केलेले आहेत. सदरहू दरात दीर्घकाळ सुधारणा केली नसल्याने परिचालनाचा खर्च विचारात घेता, त्यामध्ये सुधारणा करण्याची आवश्यकता आहे. यास्तव सदरील दर सुधारीत करण्याची आणि भूजल सर्वेक्षण आणि विकास यंत्रणा यांच्या माध्यमातून राबविण्यात येणा-या विविध योजनांतर्गत जलभंजन कामे खाजगी पुरवठादारामार्फत करण्यास मान्यता देण्याची व त्यासाठीचे दर निर्धारीत करण्याची बाब शासनाच्या विचाराधीन होती.
शासन निर्णय
०२. दिनांक ७ ऑगस्ट, २००४ रोजीच्या शासन निर्णयाद्वारे शासकीय जलभंजन कामांकरीता शासकीय जलभंजन यंत्राद्वारे करण्यात येणा-या कामांचा निर्धारीत दर सुधारीत करण्याचे अधिकार आयुक्त, भूजल सर्वेक्षण आणि विकास यंत्रणा यांना पुढील अटींच्या अधीनतेने प्रदान करण्यात येत आहेत.
# Page 2
शासन निर्णय क्रमांकः भूजल-१८२२/प्र.क्र.३५/पा.पु.१५
अ) भांडवली खर्च वगळता परिचालनाचा खर्च संबंधित यंत्रणाकडून प्राप्त होण्याच्या दृष्टीने सर्वंकष अभ्यास करून आयुक्त, भूजल सर्वेक्षण आणि विकास यंत्रणा यांनी नियतकालिक स्वरूपात दर निर्धारीत करावेत.
आ) राज्य शासनाच्या खरेदी धोरणानुसार विहीत खरेदी प्रक्रिया / विहीत कार्यपध्दतीचा अवलंब करुन शासकीय व खाजगी जलभंजन यंत्रासाठी कामाचे स्वतंत्र दर ठरविण्यात यावेत.
इ) शासकीय जलभंजन यंत्रे कार्यरत असणाऱ्या कालावधीपर्यंतच विंधन विहीर जलभंजन कामाचे सुधारीत दर निश्चित करण्यात यावेत. नियतकालीक स्वरुपात सदर दरात सुधारणा करण्यात यावी.
ई) कनिष्ठ अभियंता, यांत्रिकी, सहायक आवेदक, वाहनचालक, मदतनीस या संवर्गाची पदे आवश्यकतेनुसारच भरण्यात यावीत. कार्यरत यंत्रे जसजशी निर्लेखीत होतील तसतशी त्या निर्लेखीत पदावरील मंजूर पदे व्यपगत/अधिसंख्य करण्यात यावी. यंत्राच्या निर्लेखनानुसार कार्यरत कर्मचाऱ्यांना टप्प्या टप्प्याने अतिरिक्त ठरवून अन्यत्र समायोजन करावे तसेच याबाबतची नोंद/तरतूद आकृतीबंधात घेण्यात यावी.
०३. स्रोत बळकटीकरणाची जलभंजनाची उपाययोजना राज्यात राबविण्यासाठी खाजगी जलभंजन यंत्रे वापरात आणण्यासाठी मंजूरी देण्यात येत आहे. खाजगी जलभंजन यंत्रे वापराकरिता स्वतंत्र दर निर्धारीत करण्याचे अधिकार आयुक्त, भूजल सर्वेक्षण आणि विकास यंत्रणा यांना पुढील अटींच्या अधीनतेने प्रदान करण्यात येत आहेत.
अ)भूजल सर्वेक्षण आणि विकास यंत्रणेमार्फत निर्धारीत करण्यात येणारे खाजगी यंत्रामार्फत जलभंजन कामासाठीचे दर पाणी पुरवठा व स्वच्छता विभाग व अधिनस्त यंत्रणा वगळता अन्य अंमलबजावणी यंत्रणांना बंधनकारक राहणार नाहीत.
आ)राज्य शासनाच्या खरेदी धोरणानुसार विहीत खरेदी प्रक्रिया पार पाडून खाजगी कंत्राटदार संबंधित कामासाठी नियुक्त करण्यात यावा.
इ) खाजगी पुरवठादारामार्फत करावयाच्या जलभंजन कामासाठीचे दर सर्वंकष अभ्यास करून आयुक्त, भूजल सर्वेक्षण आणि विकास यंत्रणा यांच्या स्तरावरच दर निर्धारीत करावेत. सदरील दर नियतकालिक स्वरूपात सुधारीत करावेत.
०४. उक्त परिच्छेद २ व ३ मधील दर केवळ जिल्हा वार्षिक योजना (सर्वसाधारण) अंतर्गत राबविल्या जाणाऱ्या १०२ - नलिका विहीरीद्वारे पाणी पुरवठा व जलभंजन स्त्रोत बळकटीकरण योजनेसाठी तसेच जलसंधारण योजनांतर्गत भूजल सर्वेक्षण आणि विकास यंत्रणेमार्फत राबविण्यात येणाऱ्या कामांसाठी लागु राहतील.
पृष्ठ ४ पैकी २
# Page 3
शासन निर्णय क्रमांकः भूजल-१८२२/प्र.क्र.३५/पा.पु.१५
०५. स्रोत बळकटीकरणाची जलभंजनाची उपाययोजना राज्यात राबविण्यासाठी खाजगी जलभंजन यंत्रे वापरात आणण्याची सदरील मंजूरी केवळ जिल्हा वार्षिक योजना (सर्वसाधारण) अंतर्गत राबविल्या जाणाऱ्या १०२ - नलिका विहीरीद्वारे पाणी पुरवठा व जलभंजन स्त्रोत बळकटीकरण योजनेसाठी तसेच जलसंधारण योजनांतर्गत भूजल सर्वेक्षण आणि विकास यंत्रणेमार्फत राबविण्यात येणाऱ्या कामांसाठी लागु राहतील.
०६. उक्त परिच्छेद २ व ३ मधील दर निर्धारीत करताना खर्च मंजूरी / अंमलबजावणी/निविदा स्वीकृतीचे अधिकार विनियोगात आणताना विहीत खरेदी धोरण, शासनामार्फत वेळोवेळी निर्गमित सूचना, वित्तीय औचित्याची तत्वे यांचे पालन होईल याबाबत संबंधित प्राधिका-यांनी दक्षता घ्यावी.
०७. सदर शासन निर्णय नियोजन विभागाच्या अनौपचारीक संदर्भ क्र.३६/१४८१/का-१४८१, दि.०१.०७.२०२२ व वित्त विभागाच्या अनौपचारीक संदर्भ क्र. २३७/व्यय-३, दि.२८.०७.२०२२ अन्वये प्राप्त सहमतीनुसार निर्गमित करण्यात येत आहे.
# Page 4