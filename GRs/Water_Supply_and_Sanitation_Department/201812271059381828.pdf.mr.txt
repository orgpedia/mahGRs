# Page 1
पिण्याच्या पाण्याच्या टंचाईच्या अनुषंगाने घेण्यात येणाऱ्या उपाययोजनांसाठी निधी वितरणाच्या कार्यपध्दतीबाबत.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांक: टंचाई २०१८/प्र.क्र.२१४/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: २७ डिसेंबर, २०१८
वाचा - महसूल व वन विभाग, शासन पत्र क्रमांक एससीवाय २०१८/प्र.क्र. २५१/म–७, दिनांक २० डिसेंबर, २०१८ (बैठकीचे इतिवृत्त) प्रस्तावना - पिण्याच्या पाण्याच्या टंचाई निवारणार्थ घेण्यात येणाऱ्या उपाययोजना तातडीने पूर्ण करण्यासाठी कालापव्यय कमी करण्याच्या दृष्टीने शासनाकडून वितरित करण्यात येणाऱ्या निधीच्या वाटपाबाबत कार्यपध्दतीमध्ये बदल करण्याची बाब शासनाच्या विचाराधीन होती. या प्रस्तावास मा. मंत्री, मदत व पुनर्वसन यांच्या अध्यक्षतेखाली दिनांक १८.१२.२०१८ रोजी झालेल्या मंत्रीमंडळ उपसमितीच्या बैठकीत मान्यता देण्यात आली. त्यानुषंगाने शासन परिपत्रक निर्गमित करण्याची बाब विचाराधीन होती.
शासन परिपत्रक - टंचाई अंतर्गत घेण्यात येणाऱ्या विविध पाणी पुरवठा उपाययोजनांसाठी महसूल व वन विभाग (मदत व पुनर्वसन) यांच्याकडून प्राप्त होणारा निधी पाणी पुरवठा व स्वच्छता विभागामार्फत विभागीय आयुक्त यांना वितरित करण्यात येतो. विभागीय आयुक्त यांच्याकडून जिल्हाधिकारी यांना निधी उपलब्ध करुन दिल्यानंतर संबंधित जिल्हा परिषदा, महाराष्ट्र जीवन प्राधिकरण व नागरी योजनांच्या बाबतीत संबंधित महानगरपालिका आयुक्त अथवा मुख्याधिकारी, नगरपरिषदा/नगरपंचायती यांना उपलब्ध करुन दिला जातो.
२. पुढील कालावधीत टंचाई अंतर्गत घेण्यात येणाऱ्या विविध पाणी पुरवठा उपाययोजनांसाठी महसूल व वन विभाग (मदत व पुनर्वसन) यांच्याकडून प्राप्त होणारा निधी पाणी पुरवठा व स्वच्छता विभागामार्फत विभागीय आयुक्त यांना वितरित करण्यात येईल. विभागीय आयुक्त यांनी जिल्हा परिषदेमार्फत राबविण्यात येणाऱ्या ग्रामीण पाणी पुरवठा योजना संदर्भातील निधी मुख्य कार्यकारी अधिकारी, जिल्हा परिषद यांना वितरित करावा. तसेच नागरी योजनांबाबत राबविण्यात येणा-या
# Page 2
शासन परिपत्रक क्रमांक: टंचाई २०१८/प्र.क्र. २१४/पापु १४
उपाययोजनांसाठीचा निधी विभागीय आयुक्त यांनी महापालिका आयुक्त, नगरपालिका/ नगरपरिषद मुख्याधिकारी यांना वितरित करण्यात यावा.
३. महाराष्ट्र जीवन प्राधिकरण यांच्यामार्फत राबविण्यात येणा-या उपाययोजनांसाठीचा निधी पाणी पुरवठा व स्वच्छता विभागाकडून सदस्य सचिव, महाराष्ट्र जीवन प्राधिकरण यांना वितरीत करण्यात यावा.
४. टंचाई अंतर्गत घेण्यात येणाऱ्या उपाययोजनांकरिता निधीची मागणी जिल्हा परिषदा, आयुक्त महानगरपालिका अथवा मुख्याधिकारी, नगरपरिषदा/नगरपंचायती यांनी विभागीय आयुक्त यांच्याकडे नोंदवावी. निधीची मागणी करताना संबंधित मुख्य कार्यकारी अधिकारी, जिल्हा परिषद यांनी त्यांना या पूर्वी प्राप्त झालेल्या निधीचे उपयोगिता प्रमाणपत्र सादर करणे आवश्यक आहे. तसेच त्यांच्याकडे शिल्लक असलेल्या निधीची माहितीही देणे आवश्यक आहे. विभागीय आयुक्त यांनी अखत्यारितील जिल्हयासंदर्भात एकत्रित उपयोगिता प्रमाणपत्र विभागीय आयुक्त यांच्या स्वाक्षरीने तातडीने शासनास सादर करावे.
५. तसेच महाराष्ट्र जीवन प्राधिकरणामार्फत राबविण्यात येणाऱ्या पाणी पुरवठा उपाययोजनांच्या बाबतीत निधीची मागणी संबंधित कार्यकारी अभियंता, महाराष्ट्र जीवन प्राधिकरण यांनी सदस्य सचिव, महाराष्ट्र जीवन प्राधिकरण यांचेमार्फत शासनास सादर करावी. तसेच सदर निधीची मागणी करताना टंचाई अंतर्गत प्राप्त निधीची उपयोगिता प्रमाणपत्र व शिल्लक असलेल्या निधीची माहिती सदस्य सचिव, महाराष्ट्र जीवन प्राधिकरण यांच्या स्वाक्षरीने देणे आवश्यक आहे.
६. प्रस्तुत शासन परिपत्रक हे मा. मंत्री, मदत व पुनर्वसन यांच्या अध्यक्षतेखाली मंत्रीमंडळ उपसमितीच्या दिनांक १८.१२.२०१८ रोजी झालेल्या बैठकीत घेण्यात आलेल्या निर्णयाच्या अनुषंगाने निर्गमित करण्यात येत आहे.
# Page 3