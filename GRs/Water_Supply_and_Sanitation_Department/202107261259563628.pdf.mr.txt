# Page 1
अटल भूजल योजनेंतर्गत तालुका स्तरीय समन्वय समिती गठीत करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: भूजल-१८२१/प्र.क्र.९४/पापु-१५
७ वा मजला, गोकुळदास तेजपाल रुग्णालय इमारत, क्रॉफर्ड मार्केट जवळ, नवीन मंत्रालय, लोकमान्य टिळक मार्ग, मुंबई - ४०० ००१
तारीख: २६ जुलै, २०२१
वाचा १) पाणी पुरवठा व स्वच्छता विभाग, शासन निर्णय क्रमांक: भूजल-१८२०/प्र.क्र.३४/पापु-१५ दि.२६/११/२०२०.
प्रस्तावना केंद्र शासन व जागतिक बँक पुरस्कृत अटल भूजल योजना सन २०२०-२१ ते २०२४-२५ या कालावधीत राज्यात राबविण्याबाबत दिनांक २६/११/२०२० रोजी शासन निर्णय निर्गमित केला आहे.
राज्यातील १३ जिल्ह्यातील १३३९ ग्रामपंचायतीमधील १४४३ गावामध्ये भूजलाची गुणवत्ता सुधारण्यासाठी व उपलब्धता वाढविण्यासाठी योजनेची अंमलबजावणी करण्यात येत आहे. सदर योजना मृद व जलसंधारण, जलसंपदा, कृषी इत्यादी विभागामार्फत अंमलबजावणी करण्यात येत असलेल्या योजनांच्या एककेंद्राभिमुखतेद्वारे या योजनेतील उद्दिष्ट साध्य करणे अपेक्षित आहे. प्रस्तुत योजना उद्दिष्टपूर्ती निर्देशांकावर आधारित असल्याने व उद्दिष्टपूर्ती निकषानुसार प्रोत्साहानात्मक अनुदान राज्य शासनास प्राप्त होणार असल्याने, भूजल सर्वेक्षण आणि विकास यंत्रणेसह अन्य सर्व संबंधित विभागांचा क्रियाशील सहभाग अपेक्षित आहे. या बाबी विचारात घेता विविध विभागांच्या तालुका स्तरावरील अंमलबजावणी करणा-या कार्यालयामध्ये समन्वय राखण्याच्या दृष्टीने तालुकास्तरीय समन्वय समिती गठीत करण्याची बाब शासनाच्या विचाराधीन होती.
शासन निर्णय
०२. अटल भूजल योजना राबविण्यात येत असलेल्या अहमदनगर (कर्जत, राहता, संगमनेर), अमरावती (चांदुरबाजार, मोर्शी, वरूड), बुलडाणा (मोताळा), जळगांव ( अंमळनेर, पारोळा, यावल, रावेर), जालना (घनसावंगी,जालना परतूर), लातूर (चाकूर, लातूर, निलंगा, रेणापूर), नागपूर (काटोल, नरखेड), नाशिक (देवळा, सिन्नर), उस्मानाबाद (उस्मानाबाद, उमरगा), पुणे (बारामती, इंदापूर, पुरंदर), सांगली (जत, कवठेमहांकाळ, खानापूर, तासगाव), सातारा (खटाव, माण, वाई), सोलापूर (माढा, माळशिरस, मोहोळ, पंढरपूर) या १३ जिल्हयातील ३८ तालुक्यात अटल भूजल योजनेंतर्गत खालीलप्रमाणे तालुकास्तरीय समन्वय समिती गठीत करण्यास मान्यता देण्यात येत आहे.
# Page 2
शासन निर्णय क्रमांकः भूजल-१८२१/प्र.क्र.९४/पापु-१५
--------------------------------------------------------
|  | अ.क्र. |  |  | पदनाम |  |  | समितीमधील पद |  |
| १ | उपविभागीय अधिकारी, महसुल | अध्यक्ष |
| २ | गटविकास अधिकारी | सदस्य |
| ३ | तहसिलदार | सदस्य |
| ४ | तालुका कृषी अधिकारी | सदस्य |
| ५ | उपअभियंता, (ग्रामीण पाणी पुरवठा), जिल्हा परिषद | सदस्य |
| ६ | उपअभियंता, जलसंपदा | सदस्य |
| (9 | उपअभियंता, लघुसिंचन (जलसंपदा) | सदस्य |
| ८ | उपअभियंता (सिंचन), जिल्हा परिषद | सदस्य |
| ९ | कृषी अधिकारी (पंचायत समिती) | सदस्य |
| १० | सहाय्यक/कनिष्ठ भूवैज्ञानिक (भू.स.वि.यं.) | सदस्य सचिव |
--------------------------------------------------------
०३. सदरील समितीच्या आवश्यकतेनुसार बैठका घेण्यात याव्यात. तथापि किमान त्रैमासिक एक बैठक आयोजित करण्यात यावी.
०४. योजनेच्या अंमलबजावणी कालावधीकरीता उपरोक्त समिती कार्यरत राहील.
०५. सदर शासन निर्णय महसूल व वन विभागाच्या अनौपचारिक संदर्भ क्र.४९/ज- १ दि. ३० जून, २०२१ अन्वये प्राप्त सहमतीनुसार निर्गमित करण्यात येत आहे.
# Page 3