# Page 1
जल जीवन मिशन अंतर्गत सुकळी नकुल (ता.
तुमसर, जि. भंडारा ) प्रादेशिक पाणी पुरवठा योजनेच्या अंदाजपत्रकास पुनर्सुधारीत प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: राग्रापे -२०२१/प्र.क्र. १९ / पापु १३
७ वा मजला, गोकुळदास तेजपाल रुग्णालय संकुल,
लोकमान्य टिळक मार्ग, मंत्रालय, मुंबई-४०० ००१
दिनांक: १६ फेब्रुवारी, २०२२.
वाचा : १) या विभागाचा शासन निर्णय क्र.ववेका-१०९८/ प्र.क्र.४४९ (अ)/ पापु-१०, दिनांक २१ एप्रिल, १९९८.
२) मुख्य अभियंता, महाराष्ट्र जीवन प्राधिकरण मंडळ, नागपूर यांचे मुळ तांत्रिक मान्यता आदेश, दिनांक १८.०६.१९९८.
३) अधिक्षक अभियंता, महाराष्ट्र जीवन प्राधिकरण मंडळ, नागपूर यांचे सुधारीत तांत्रिक मान्यता आदेश १४.११.२००८.
४) विभागाचा शासन निर्णय क्र.ग्रापापु-२००८/प्र.क्र.३४७ (१०)/ पापु-१३, दि.२०.१०.२००८ अन्वये सुधारित प्रशासकीय मान्यता ५) मुख्य अभियंता, महाराष्ट्र जीवन प्राधिकरण मंडळ, नागपूर यांचे पुनर्सुधारित तांत्रिक मान्यता आदेश, दिनांक २९.०१.२०२१.
६) अधिक्षक अभियंता, महाराष्ट्र जीवन प्राधिकरण, नागपूर यांचे पत्र क्र. जा.क्र. मजीप्रामंना/ तांशा-१/२१०/२०२१, दिनांक २९ जानेवारी, २०२१.
७) या विभागाचा शासन निर्णय क्र. जजमि२०१९/प्र.क्र.१३८/पापु१० (०७), दि. ०४ सप्टेंबर, २०२०
प्रस्तावना : सुकळी नकुल (ता. तुमसर, जि. भंडारा ) पाणी पुरवठा योजनेच्या अंदाजपत्रकास संदर्भीय क्रमांक १ येथील आदेशान्वये मुळ प्रशासकीय मान्यता प्रदान करण्यात आलेली आहे. सदर योजनेस काही अपरिहार्य कारणामुळे योजनेच्या खर्चात वाढ झाल्याने संदर्भ क्र.४ अन्वये सुधारित प्रशासकीय मान्यता देण्यात आलेली आहे. भाववाढीमुळे, दरवाढीने व भुसंपादनाच्या न्यायालयीन प्रकरणामुळे योजनेच्या खर्चात वाढ झाल्याने मुख्य अभियंता, महाराष्ट्र जीवन प्राधिकरण, अमरावती यांनी सदर योजनेच्या पुनर्सुधारित प्रस्तावास संदर्भ क्र.५ अन्वये पुनसुधारित तांत्रिक मान्यता प्रदान केली आहे.
# Page 2
शासन निर्णय क्रमांकः राग्रापे -२०२१/प्र.क्र.१९/पापु १३ त्यानुसार, अधिक्षक अभियंता, महाराष्ट्र जीवन प्राधिकरण, नागपूर यांनी प्रस्तुत प्रादेशिक पाणी पुरवठा योजनेच्या पुनर्सुधारित अंदाजपत्रकास प्रशासकीय मान्यता देण्याचा प्रस्ताव संदर्भाधिन पत्र क्रमांक ६ अन्वये शासनास सादर केलेला आहे. सदर योजनेअंतर्गत भुसंपादनाच्या अनुषंगाने दाखल झालेल्या न्यायालयीन प्रकरणामधील निर्णय लक्षात घेवून व्याजाचे भुर्दंड वाढू नये या दृष्टीने तातडीच्या परिस्थितीत अध्यक्ष, व्यय अग्रक्रम समितीची मान्यता चक्रीय पध्दतीने घेण्यात आलेली असल्याचे वित्त विभागाने कळविले आहे. त्यानुषंगाने सुकळी नकुल (ता. तुमसर, जि. भंडारा ) प्रादेशिक नळ पाणी पुरवठा योजनेच्या रु.२९९.८३ लाख (ढोबळ) किंमतीच्या पुनर्सुधारीत अंदाजपत्रकास जल जीवन मिशन अंतर्गत सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय : वरील प्रस्तावनेस अनुसरून सुकळी नकुल (ता. तुमसर, जि. भंडारा ) पाणी पुरवठा योजनेच्या रुपये २९९.८३ लाख (अक्षरी रुपये दोन कोटी नव्याण्णव लाख त्र्याऐंशी हजार फक्त ) इतक्या ढोबळ किंमतीच्या अंदाजपत्रकास जल जीवन मिशन आंतर्गत पुढील अटींच्या अधिन राहून पुनर्सुधारीत प्रशासकीय मान्यता देण्यात येत आहे.
अटी
१. उपरोक्त नमुद पुनर्सुधारित किंमतीत उर्वरित सर्व कामे एक वर्षाच्या आत पूर्ण करावीत.
२. या योजनेस सहमती दिलेल्या मूळ प्रशासकीय मान्यतेच्या तसेच सुधारीत / पुनसुधारित तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३. ही योजना पूर्ण झाल्यावर ती संबंधित शिखर समितीच्या ताब्यात देण्यात यावी. संबंधित कार्यकारी अभियंता, महाराष्ट्र जीवन प्राधिकरण यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत शिखर समिती / जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद / महाराष्ट्र जीवन प्राधिकरण व संबंधित ग्रामपंचायतचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
४. ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत मिळणार नाही.
पृष्ठ ४ पैकी २
# Page 3
शासन निर्णय क्रमांकः राग्रापे -२०२१/प्र.क्र. १९/पापु १३ ५. सदर योजना पुर्ण झाल्यावर स्थानिक स्वराज्य संस्थेने ( संबधित ग्रामपंचायत/ जिल्हा परिषद) योजना हंस्तातरित करुन घेणे बंधनकारक राहील. तसेच योजनेचे लेखे बंद करण्यात यावेत.
६. १०० टक्के कार्यात्मक नळ जोडणीबाबत आवश्यक ते नियोजन ग्रामपंचायतीकडून करण्यात यावे.
७. सुकळी नकुल (ता. तुमसर, जि. भंडारा ) नळ पाणी पुरवठा योजनेकरिता मस पाटबंधारे प्रकल्पातुन उदभव स्रोत निश्चित करण्यात आलेला आहे. सदर योजनेच्या कामास स्थगिती उठवण्यापुर्वी सदर प्रकल्पातुन पाणी उपसा करण्याबाबत संबंधिताशी करार करण्यात यावा .
८. जल जीवन मिशनच्या दृष्टीने आतापर्यंत दिलेल्या नळ जोडणीची नोंद तपासणे व यापूढे देण्यात येणाऱ्या नळ जोडणीबाबत IMIS वर माहिती वेळेत नोंदविणे आवश्यक आहे.
९. जल जीवन मिशनांतगर्त देण्यात आलेल्या मार्गदर्शक सूचनांची काटेकोर अंमलबजावणी करण्याची दक्षता घेण्यात यावी.
१०.सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे (Poor maintenance/nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/जिल्हा परिषद यांची राहील.
११.हगणदारीबाबतच्या प्रचलित धोरणानुसार कार्यवाही करण्यात यावी.
१२.प्रस्तुत योजना कोणत्याही परिस्थितीत पुनर्सुधारीत केली जाणार नाही याची जबाबदारी महाराष्ट्र जीवन प्राधिकरणाची राहील.
१३. पुनर्सुधारित अंदाजपत्रकास मान्यता असल्याबाबतचा तसेच योजनेचा देखभाल दुरुस्तीचा खर्च भागविण्याकरिता नळ पाणी पट्टीमध्ये कालपरत्वे वाढ करण्यासाठीचा ठराव संबंधित ग्रामपंचायतीकडून घेण्यात यावा.
०२. या योजनेच्या सुधारित किंमतीतील वाढीव खर्च रु.९.०८ लक्ष (अक्षरी रुपये नऊ लक्ष आठ हजार फक्त) हा मागणी क्र. वाय-०२, जिल्हा परिषद योजनांतर्गत अनुदाने (०२) (१५) नळाद्वारे पाणी पुरवठा योजना- राष्ट्रीय ग्रामीण पेयजल कार्यक्रम यासाठी अनुदान ( केंद्र पुरस्कृत योजना - राज्य हिस्सा ) ३१, सहायक अनुदाने (वेतनेत्तर) लेखाशीर्ष (२२१५ २०७१) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.
पृष्ठ ४ पैकी ३
# Page 4
शासन निर्णय क्रमांकः राग्रापे -२०२१/प्र.क्र.१९/पापु १३ ०३. प्रस्तुत योजनेस पुनर्सुधारीत प्रशासकीय मान्यता ही नियोजन विभागाच्या अनौपचारीक संदर्भ क्र.७४/१४४३, दि.१५.०३.२०२१ अन्वये तसेच वित्त विभागाच्या अनौपचारिक संदर्भ क्र.. ११८/ व्यय - ३०,
दि.१९.०३.२०२१ अन्वये दिलेल्या मान्यतेच्या अनुषंगाने निर्गमित करण्यात येत आहे.