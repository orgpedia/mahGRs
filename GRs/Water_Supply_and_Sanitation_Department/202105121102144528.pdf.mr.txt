# Page 1
जिल्हा परिषदेकडे प्रतिनियुक्तीवर असलेल्या महाराष्ट्र जीवन प्राधिकरणातील अधिकारी/कर्मचाऱ्यांच्या निवृत्तीवेतन/रजावेतन अंशदानाबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः मजीप्रा-२०११/प्र.क्र. ३५०/पापु-२३
७ वा मजला, गोकुळदास तेजपाल रुग्णालय संकुल,
क्रॉफर्ड मार्केटजवळ, लोकमान्य टिळक मार्ग, मंत्रालय, मुंबई - ४०० ००१ तारीख: १२ मे, २०२१
वाचा -
१) शासन परिपत्रक, पाणी पुरवठा व स्वच्छता विभाग, क्रमांकः संकिर्ण-२००४/ प्र.क्र.३५/ पापु-२३, दिनांक ३० ऑक्टोबर, २००४.
२) शासन निर्णय, पाणी पुरवठा व स्वच्छता विभाग, क्रमांकः मजीप्रा-२०११/प्र.क्र.३५०/ पापु-२३, दिनांक ११ फेब्रुवारी, २०१६.
३) शासन निर्णय, पाणी पुरवठा व स्वच्छता विभाग, क्रमांक: मजीप्रा-२०१४/प्र.क्र.३३(अ)/ पापु-२३, दिनांक २३ मार्च, २०१७.
प्रस्तावना -
महाराष्ट्र जिल्हा परिषद व पंचायत समित्या अधिनियम, १९६१ आणि महाराष्ट्र जीवन
प्राधिकरण अधिनियम, १९७६ यामधील सुधारणा अधिनियम, १९९९ (कलम २३९ ची सुधारणा) नुसार
जिल्हा परिषदेमधील ग्रामीण पाणी पुरवठा विभागातील “कार्यकारी अभियंता” व “उप अभियंता” ही
पदे महाराष्ट्र जीवन प्राधिकरणामार्फत भरण्यात येतात. तसेच महाराष्ट्र जिल्हा परिषद व पंचायत
समित्या अधिनियम, १९६१ आणि महाराष्ट्र जीवन प्राधिकरण अधिनियम, १९७६ यामधील सुधारणा
अधिनियम, २००२ (कलम २५३ खखख) नुसार महाराष्ट्र जीवन प्राधिकरणाच्या आस्थापनेवर, वर्ग-३
व वर्ग-४ चे कर्मचारी गरजेपेक्षा अधिक होत असतील किंवा अधिक झाले असतील तर सदर
कर्मचाऱ्यांची जिल्हा परिषदेवर प्रतिनियुक्तीने नियुक्ती करण्यात येईल अशी तरतूद आहे.
# Page 2
शासन निर्णय क्रमांकः मजीप्रा-२०११/प्र.क्र.३५०/पापु-२३
२. जिल्हा परिषदांमध्ये प्रतिनियुक्तीवर कार्यरत असलेल्या महाराष्ट्र जीवन प्राधिकरणाच्या
अधिकारी/ कर्मचाऱ्यांचे प्रतिनियुक्ती कालावधीतील निवृत्तीवेतन अंशदान व रजावेतन अंशदान
संबंधित जिल्हा परिषदांकडून महाराष्ट्र जीवन प्राधिकरणाकडे जमा करणे आवश्यक होते. तथापि,
उपरोक्त संदर्भ क्र.(१) येथील दिनांक ३०.१०.२००४ च्या शासन परिपत्रकान्वये, जिल्हा परिषदांकडे
प्रतिनियुक्तीवर कार्यरत असलेल्या महाराष्ट्र जीवन प्राधिकरणाच्या प्रतिनियुक्तीवरील अधिकारी/
कर्मचाऱ्यांनी निवृत्तीवेतन व रजावेतन अंशदानाची रक्कम थेट कोषागारातून काढून महाराष्ट्र जीवन
प्राधिकरणाकडे भरणा न करण्याबाबत तसेच सदर रकमेपोटी आवश्यक असलेल्या रकमेची
एकत्रित मागणी महाराष्ट्र जीवन प्राधिकरणाने शासनाकडे नोंदवावी व शासन याकरीता
अर्थसंकल्पात तरतुद करुन ती महाराष्ट्र जीवन प्राधिकरणास उपलब्ध करुन देईल, अशा सूचना
सर्व संबंधिताना देण्यात आल्याने त्यानुसार कार्यपद्धती अवलंबिण्यात आली. तद्नंतर परिपत्रकास
वित्त विभागाची तसेच विभागाच्या प्रधान सचिवांची सहमती घेतली नसल्याचे निदर्शनास आल्याने
सदर परिपत्रक या विभागाच्या उपरोक्त संदर्भांकित क्र.(२) येथील दिनांक ११ फेब्रुवारी, २०१६ च्या
शासन निर्णयान्वये रद्द करण्यात आले.
३. उपरोक्त संदर्भ क्र.(२) येथील दिनांक ११ फेब्रुवारी, २०१६ च्या शासन निर्णयान्वये निवृत्ती
वेतन अंशदान व रजा वेतन अंशदानाची रक्कम संबंधित जिल्हा परिषदांनी पूर्वीप्रमाणेच महाराष्ट्र
जीवन प्राधिकरणाकडे जमा करण्याच्या सूचना देण्यात आल्या. त्यानुसार महाराष्ट्र जीवन
प्राधिकरणाकडून जिल्हा परिषदेकडे प्रतिनियुक्तीने कार्यरत असलेल्या अधिकारी / कर्मचारी यांच्या
निवृत्ती वेतन/रजा वेतन अंशदानापोटी थकीत रकमेची मागणी जिल्हा परिषदांकडे करण्यात आली
व जिल्हा परिषदांनी या विभागाकडे अनुदानाची मागणी केली आहे. तथापि, या विभागाच्या उपरोक्त
संदर्भाधीन क्र.(३) येथील दि.२३ मार्च, २०१७ च्या शासन निर्णयान्वये प्राधिकरणातील
अधिकारी/कर्मचारी यांचे वेतन/भत्ते व निवृत्तीवेतनाचे दायित्व शासनाने स्वीकारले आहे. त्यामुळे
संदर्भ क्र.(२) येथील दिनांक ११ फेब्रुवारी, २०१६ च्या शासन निर्णयातील तरतूदींप्रमाणे कार्यवाही
पृष्ठ ५ पैकी २
# Page 3
शासन निर्णय क्रमांकः मजीप्रा-२०११/प्र.क्र.३५० / पापु-२३ करणे आता संयुक्तिक होणार नाही. सदर बाबींमध्ये सुसुत्रता येण्याच्या दृष्टीने पुढीलप्रमाणे निर्णय
घेण्यात येत आहे.
शासन निर्णय
शासनाकडे/जिल्हा परिषदेकडे प्रतिनियुक्तीवर असलेले महाराष्ट्र जीवन प्राधिकरणाचे
अधिकारी/कर्मचारी तसेच शासन / जिल्हा परिषदेतील महाराष्ट्र जीवन प्राधिकरणाकडे
प्रतिनियुक्तीवर/वर्ग झालेल्या अधिकारी/कर्मचाऱ्यांचे निवृत्तीवेतन व रजावेतन अंशदान शासनाने
मंजूर केलेल्या निधीतून भागविण्याच्या अनुषंगाने संदर्भ क्र.(२) येथील दिनांक ११ फेब्रुवारी, २०१६
चा शासन निर्णय रद्द करण्यात येत आहे.
२. संदर्भाधीन दिनांक २३.०३.२०१७ च्या शासन निर्णयान्वये महाराष्ट्र जीवन प्राधिकरणातील
सेवानिवृत्त कर्मचाऱ्यांच्या सेवानिवृत्तीवेतनाचे दायित्व शासनाने स्वीकारले असल्यामुळे
प्राधिकरणातील कर्मचाऱ्यांनी राज्यातील विविध जिल्हा परिषदांतर्गत ग्रामीण पाणी पुरवठा
विभागामध्ये प्रतिनियुक्तीने व्यतित केलेल्या कालावधीचे निवृत्तीवेतन / रजावेतन अंशदान संबंधित
जिल्हा परिषदेने महाराष्ट्र जीवन प्राधिकरणाला यापुढे देण्याची आवश्यकता नाही.
३. दिनांक २३.०३.२०१७ पूर्वी सेवानिवृत्त झालेल्या मजीप्रातील कर्मचाऱ्यांच्या यापुढील
सेवानिवृत्ती वेतनाचे दायित्व शासनाने स्वीकारले असल्यामुळे निवृत्तीवेतन/रजावेतन अंशदानाच्या
थकीत रकमांची महाराष्ट्र जीवन प्राधिकरणाने जिल्हा परिषदांकडे मागणी करण्याची आवश्यकता
नसून सदर रक्कम प्राधिकरणाने निरसित करावी. या थकीत रकमांचा सविस्तर तपशील संबंधित
जिल्हा परिषदांनी शासनाला सादर करावा. तसेच प्राधिकरणाने देखील जिल्हा परिषद निहाय
थकीत रकमांचा सविस्तर तपशील शासनाला सादर करावा.
४. महाराष्ट्र जीवन प्राधिकरणातील अधिकारी/ कर्मचाऱ्यांच्या वेतन व भत्ते तसेच
निवृत्तीवेतनाचे दायित्व शासनाने संदर्भाधीन दिनांक २३.०३.२०१७ च्या शासन निर्णयान्वये
स्वीकारले असल्याने दिनांक ३०.१०.२००४ पूर्वी तसेच संदर्भाधीन दिनांक ११.०२.२०१६ च्या शासन
पृष्ठ ५ पैकी ३
# Page 4
शासन निर्णय क्रमांकः मजीप्रा-२०११/प्र.क्र.३५० / पापु-२३
निर्णयानंतर जिल्हा परिषदांनी महाराष्ट्र जीवन प्राधिकरणाकडे निवृत्ती वेतन / रजा वेतन
अंशदानापोटी जमा केलेली रक्कम प्राधिकरणाने त्यावरील व्याजासह स्वनिधीतून दिनांक
३०.०५.२०२१ पर्यंत शासनाकडे जमा करावी व त्याबाबतचा अहवाल शासनास सादर करावा.
उपरोक्त कालावधीत संबंधित जिल्हा परिषदांनी देखील प्राधिकरणाला जमा केलेल्या रकमांचा
सविस्तर तपशील शासनाला त्वरीत सादर करावा.
५. महाराष्ट्र जीवन प्राधिकरणाची स्थापना झाल्यानंतर जे शासकीय कर्मचारी महाराष्ट्र जीवन
प्राधिकरणाकडे वर्ग करण्यात आले, त्यांच्या अंशदानाची रक्कम शासनाने वेळोवेळी महाराष्ट्र जीवन
प्राधिकरणाला वर्ग केली आहे. आता सदर कर्मचाऱ्यांचे वेतन व भत्ते तसेच निवृत्तीवेतनाचे दायित्व
पुन्हा शासनाकडे घेण्यात आले असल्याने महाराष्ट्र जीवन प्राधिकरणाने अशा कर्मचाऱ्यांच्या
अंशदानाची रक्कम स्वनिधीतून दिनांक ३०.०५.२०२१ पर्यंत शासनाकडे जमा करणे आवश्यक आहे.
त्यानुषंगाने प्राधिकरणाने कार्यवाही करुन त्याबाबतचा अहवाल शासनास सादर करावा.
६. वित्त विभाग अनौपचारिक संदर्भ क्र. २५७/१९/सेवा-६, दिनांक ११.११.२०१९ तसेच
अनौपचारिक संदर्भ क्र. २८/व्यय-३, दिनांक १६.०३.२०२१ अन्वये प्राप्त सहमतीनुसार सदर शासन
निर्णय निर्गमित करण्यात येत आहे.
# Page 5