# Page 1
जल जीवन मिशन अंतर्गत अनुसूचित जाती प्रवर्गाकरीता राज्य व केंद्र हिश्श्याचा निधी राज्य पाणी व स्वच्छता मिशनला वितरित करणेबाबत (लेखाशीर्ष २२१५ ए०८८ -केंद्र हिस्सा, २२१५ ए०९७ - राज्य हिस्सा)
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जजीमी-२०२०/प्र.क्र.११०/पापु १०
सातवा मजला, गोकुळदास तेजपाल रुग्णालय संकुल, मंत्रालय
क्रॉफर्ड मार्केट जवळ, लोकमान्य टिळक मार्ग, मुंबई
तारीख: ८ सप्टेंबर, २०२१
वाचा १.शासन निर्णय, पाणी पुरवठा व स्वच्छता विभाग क्र. जजीमि -२०२० / प्र.क्र.१३८/ पापु १० (०७), दि.०४.०९.२०२० २. शासन निर्णय, सामाजिक न्याय व विशेष सहाय्य विभाग क्र. बीजीटी-२०२०/प्र.क्र.०९/ अर्थसंकल्प (विघयो), दि.२३.०८.२०२१ प्रस्तावना संदर्भिय क्र. १ दि.०४.०९.२०२० रोजीच्या शासन निर्णयान्वये राज्यात जल जीवन मिशन राबविण्याकरीता मार्गदर्शक सूचना निर्गमित करण्यात आल्या आहेत. जल जीवन मिशन अंतर्गत सन २०१९-२० व २०२०-२१ या वित्तीय वर्षातील विशेष घटकांतर्गत विभागास अप्राप्त रु.१६७.९९९१ कोटी निधी (केंद्र हिश्श्यापोटी रु.५५.०२९८ कोटी व राज्य हिश्श्यापोटी रु.११२.९६९३ कोटी) उपलब्ध करुन देण्यास सामाजिक न्याय व विशेष सहाय्य विभागामार्फत वित्त विभागास विनंती करण्यात आली होती.
जल जीवन मिशन अंतर्गत विशेष घटक कार्यक्रमांतर्गत केंद्र हिस्सा (२२१५ ए०८८) व राज्य हिस्सा (२२१५ ए०९७) खाली वित्तीय वर्ष २०२१-२०२२ करीता प्रत्येकी रु.९७.६३८८ कोटी इतका निधी अर्थसंकल्पित करण्यात आला आहे. वित्त विभागाने अनुसूचीत जाती प्रवर्गाकरीता कार्यक्रमांतर्गत चालु वर्षातील केंद्र हिश्श्याच्या अर्थसंकल्पित निधीतील ६० टक्के निधी व राज्य हिश्श्याच्या अर्थसंकल्पित निधीतील ४५ टक्के निधी (सन २०१९-२०२० चे दायित्व म्हणून) वितरित करण्यास सहमती दिली आहे. त्यास अनुसरुन सामाजिक न्याय व विशेष सहाय्य विभागाने या विभागास संदर्भिय क्र. २ दि.२३.०८.२०२१ रोजीच्या शासन निर्णयान्वये केंद्र हिश्श्यापोटी रु.५८.५८३२८ कोटी तर राज्य हिश्श्यापोटी रु.४३.९३७४६ कोटी असे एकुण रु.१०२.५०७४ कोटी इतका निधी बीम्स प्रणालीवर
# Page 2
शासन निर्णय क्रमांकः जजीमि-२०२०/प्र.क्र.११०/पापु १०
वितरित केला आहे. त्यापैकी केंद्र हिश्श्यापोटी मागील वित्तीय वर्षातील अप्राप्त रु.५५.०२९८ कोटी व राज्यहिश्श्यापोटी रु.४३.९३७४६ कोटी असे एकुण रु.९८.९६७२६ कोटी निधी राज्य पाणी व स्वच्छता मिशनला सार्वजनिक वित्तीय व्यवस्थापन प्रणालीच्या राज्य नोडल खात्यात उपलब्ध करुन देणे आवश्यक आहे.
शासन निर्णय जल जीवन मिशन अंतर्गत सन २०२१- २०२२ या आर्थिक वर्षामध्ये विशेष घटक कार्यक्रमांतर्गत मागणी क्र. एन-३, लेखाशीर्ष २२१५ पाणी पुरवठा व स्वच्छता, ०१ पाणी पुरवठा,७८९ अनुसूचित जातींसाठी विशेष घटक योजना, (०१) अनुसूचित जाती घटक कार्यक्रम, (०१) (०२) राष्ट्रीय ग्रामीण पेयजल कार्यक्रम (राज्य हिस्सा ) (५० टक्के) (कार्यक्रम), ३१ सहाय्यक अनुदाने (वेतनेतर (२२१५ ए०९७) या लेखाशिर्षाखाली रु.४३,९३,७४,६००/- (अक्षरी- रु. त्रेचाळीस कोटी त्र्यण्णव लक्ष चौ-याहत्तर हजार सहाशे फक्त) इतका निधी वित्त विभागाने वितरणास उपलब्ध करुन दिलेला आहे.
०२. तसेच मागणी क्र. एन-३, लेखाशीर्ष २२१५ पाणी पुरवठा व स्वच्छता, ०१ पाणी पुरवठा,७८९ अनुसूचित जातींसाठी विशेष घटक योजना, (०१) अनुसूचित जाती घटक कार्यक्रम, (०१) (०१) राष्ट्रीय ग्रामीण पेयजल कार्यक्रम (केंद्र हिस्सा) (५० टक्के) (कार्यक्रम), ३१ सहाय्यक अनुदाने (वेतनेतर ) लेखाशीर्ष (२२१५ ए०८८) या लेखाशिर्षाखाली रु.५८,५८,३२,८०० /- (अक्षरी - रु. अठ्ठावण्ण कोटी अठ्ठावण्ण लक्ष बत्तीस हजार आठशे फक्त) इतका निधी वित्त विभागाने वितरणास उपलब्ध करुन दिलेला आहे.
०३. वित्त विभागाने राज्य हिश्श्यापोटी उपलब्ध करुन दिलेला रु.४३,९३,७४,६००/- इतका निधी लेखाशिर्ष २२१५ ए०९७ खाली व केंद्र हिश्श्यापोटी उपलब्ध करुन दिलेल्या निधीपैकी रु.
रु.५५,०२,९८,०००/- इतका निधी लेखाशीर्ष २२१५ ए०८८ खाली असा एकुण रु.९८,९६,७२,६००/ (अक्षरी- अठ्याण्णव कोटी शहाण्णव लक्ष बहात्तर हजार सहाशे फक्त) निधी राज्य पाणी व स्वच्छता मिशनला जल जीवन मिशन कार्यक्रमांतर्गत सार्वजनिक वित्तीय व्यवस्थापन प्रणालीकरीता उघडण्यात आलेल्या राज्य नोडल खात्यामध्ये वितरित करण्यास मान्यता देण्यात येत आहे. सदर निधी तात्काळ राज्य पाणी व स्वच्छता मिशन (जल जीवन मिशन) या नावाने उघडण्यात आलेल्या स्टेट बँक ऑफ इंडिया, मुख्य शाखा, मुंबई (IFSC Code - SBIN००००३००) येथील खाते क्र.३९२२२५४८२४२ मध्ये जमा करण्यात यावा. हा निधी जमा झाल्यानंतर पुढील सर्व आवश्यक कार्यवाही मिशन संचालक, राज्य पाणी व स्वच्छता मिशन यांच्याद्वारे करण्यास शासनाची मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांकः जजीमि-२०२०/प्र.क्र.११०/पापु १०
२. सदर रक्कम आहरित करण्यासाठी आहरण व संवितरण अधिकारी अवर सचिव (रोखशाखा) यांना व नियंत्रक अधिकारी म्हणून उप सचिव, पाणी पुरवठा व स्वच्छता विभाग, मंत्रालय, मुंबई यांना प्राधिकृत करण्यात येत आहे. सदर रक्कम आहरण व संवितरण अधिकारी तथा अवर सचिव (रोखशाखा), पाणी पुरवठा व स्वच्छता विभाग, मंत्रालय, मुंबई यांनी स्टेट बँक ऑफ इंडिया, मुख्य शाखा, मुंबई (IFSC Code- SBIN००००३००) येथील खाते क्र.३९२२२५४८२४२ मध्ये जमा करावी.
३. प्रस्तुत प्रकरणी वित्त विभागाचे शासन निर्णय क्र. अर्थसं - २०२१/ प्र.क्र.४८/ अर्थ - ३, दि.२४.०६.२०२१ सोबतच्या परिशिष्टातील अटीबाबत नमुद करण्यात येते की, वित्त विभागाने अनौ.संदर्भ क्र.१८३/व्यय-३, दि.२१.०५.२०२१ अन्वये क्षेत्रियस्तरावरील अखर्चित निधीवर बारकाईने लक्ष ठेवणे व त्याच्या विनियोगाची प्रमाणपत्रे केंद्र व राज्य शासनास विहित पध्दतीने सादर करण्याची
दक्षता घेणे ही जबाबदारी विभागाची राहील या अटीच्या अधिन ७५ टक्के निधी उपयोगितेच्या अटीतून सूट देण्यास अनुमती दिली आहे. (या अटीची संपुर्ण दक्षता घेतली जाईल याची मिशन संचालक, राज्य पाणी व स्वच्छता मिशनने दक्षता घ्यावी) त्याखेरीज वित्त विभागाच्या उक्त दि.२४.०६.२०२१ रोजीच्या शासन निर्णयातील अ.क्र.९ मध्ये नमुद तपासणी सूचीतील उर्वरित बाबींची पुर्ताता होत असल्याची खात्री राज्य पाणी व स्वच्छता मिशनस्तरावरुन करण्यात यावी. हा शासन निर्णय वित्त विभागाचे अनौ. संदर्भ क्र.५१६/व्यय-१४, दि.१४.०६.२०२१ व सामाजिक न्याय व विशेष सहाय्य विभागाच्या
संदर्भिय क्र.२ च्या शासन निर्णयानुसार निर्गमित करण्यात येत आहे.
# Page 4