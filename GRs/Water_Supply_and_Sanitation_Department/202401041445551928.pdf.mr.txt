# Page 1
राष्ट्रीय ग्रामीण पेयजल (जल जीवन मिशन)
कार्यक्रमांतर्गत मौजे वडणगे (ता. करवीर, जि.
कोल्हापूर) येथील नळ पाणी पुरवठा योजनेच्या
सुधारीत अंदाजपत्रकास प्रशासकीय मान्यता
देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापापु - २०२०/प्र.क्र.१७३/पापु १८
७ वा मजला, गोकुळदास तेजपाल रुग्णालय संकुल,
लोकमान्य टिळक मार्ग, मंत्रालय, मुंबई-४०० ००१
दिनांक: ०४ जानेवारी, २०२४.
वाचा :-
१)ग्राम पाणी पुरवठा व स्वच्छता समिती, ग्रामपंचायत वडणगे, ता. करवीर यांचे प्रशासकीय
मान्यता आदेश, दि. २५.१०.२०१०
२)कार्यकारी अभियंता, ग्रामीण पाणी पुरवठा विभाग, जिल्हा परिषद, कोल्हापूर यांचे दिनांक
२९.०९.२०२० रोजीचे पत्र.
३)मुख्य अभियंता, महाराष्ट्र जीवन प्राधिकरण, प्रादेशिक विभाग, पुणे यांचे सुधारित तांत्रिक
मान्यता आदेश, दिनांक ०९.०३.२०२१
४)व्यय अग्रक्रम समितीचे इतिवृत्त क्र. सुप्रमा २०२३/प्र.क्र ७५/अर्थ-२, वित्त विभाग दि.
०७.१२.२०२३
प्रस्तावना :-
मौजे वडणगे (ता. करवीर, जि. कोल्हापूर) येथील नळ पाणी पुरवठा योजनेच्या अंदाजपत्रकास
संदर्भीय क्रमांक १ अन्वये मुळ प्रशासकीय मान्यता प्रदान केली आहे. संदर्भ क्रमांक २ अन्वये कार्यकारी
अभियंता, ग्रामीण पाणी पुरवठा विभाग, जिल्हा परिषद, कोल्हापूर यांनी सुधारीत प्रशासकीय मान्यता
मिळणेबाबतचा प्रस्ताव शासनास सादर केला आहे. संदर्भीय क्रमांक ३ अन्वये सदरील योजनेच्या
सुधारीत अंदाजपत्रकास मुख्य अभियंता, महाराष्ट्र जीवन प्राधिकरण, प्रादेशिक विभाग, पुणे यांचे
मार्फत सुधारित तांत्रिक मान्यता प्रदान करण्यात आलेली आहे. संदर्भ क्र. ४ अन्वये सदरील योजनेस
व्यय अग्रक्रम समितीने अटींच्या अधिन राहुन मान्यता दिलेली आहे. तद्नुषंगाने प्रस्तुत योजनेच्या
सुधारीत आराखडयास व अंदाजपत्रकास प्रशासकीय मान्यता देण्याची बाब शासनाच्या विचाराधीन
होती.
# Page 2
शासन निर्णय क्रमांकःग्रापापु - २०२०/प्र.क्र.१७३/पापु १८
शासन निर्णय :-
मौजे वडणगे (ता. करवीर, जि. कोल्हापूर) येथील नळ पाणी पुरवठा योजनेच्या रुपये ६०८.३०
लक्ष (ढोबळ) (अक्षरी रु. सहा कोटी आठ लक्ष तीस हजार फक्त) एवढ्या सुधारीत किंमतीच्या
अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१.उपरोक्त नमुद सुधारीत किंमतीत उर्वरित सर्व कामे विहित मुदतीत पूर्ण करावीत.
२.योजनेची अंमलबजावणी करताना प्रचलीत शासन निर्णय, नियम, CVC तत्वे, वित्तिय
मर्यादा, विहित निविदा कार्यपध्दती अनुसरणे, आवश्यकतेनुसार राज्य तांत्रिक
सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची
पुर्तता करणे याची सर्वस्वी जबाबदारी संबंधीत अंमलबजावणी यंत्रणेची राहिल.
३.सदर सुधारीत प्रशासकीय मान्यता म्हणजे अहवालातील तांत्रीक बाबी, निविदा
विषयक क्षेत्रिय निर्णय किंवा अनियमितता यास मान्यता गृहित धरली जाणार नाही.
अशा प्रकरणाची तपासणी त्या वेळच्या प्रचलीत शासन नियमानुसार करण्याची
जबाबदारी संबंधीत अंमलबजावणी यंत्रणेची राहील.
४.या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक
मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
५.ही योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित
कार्यकारी अभियंता, ग्रामीण पाणी पुरवठा विभाग,जिल्हा परिषद यांच्याकडून योजना
प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक
महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद
जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता,
जिल्हा परिषद व संबंधित ग्रामपंचायतचे अधिकारी यांनी योजनेची संयुक्तपणे पाहणी
आयोजित करावी आणि अशा पाहणीत कोणतेही दोष आढळून आल्यास योजना
ताब्यात देण्यापूर्वी ते सुधारण्यात यावेत.
६.ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी
येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री
नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही
मदत मिळणार नाही.
७.सदर योजना पुर्ण झाल्यावर स्थानिक स्वराज्य संस्थेने ( संबधित ग्रामपंचायत/ जिल्हा
परिषद) योजना हंस्तातरित करुन घेणे बंधनकारक राहील. तसेच योजनेचे लेखे बंद
करण्यात यावेत.
पृष्ट्ठ ४ पैकी २
# Page 3
शासन निर्णय क्रमांकःग्रापापु - २०२०/प्र.क्र.१७३/पापु १८
८.सन २०१३ मधील CAG च्या अहवालानुसार राज्यातील २१% पाणी पुरवठा योजना या
देखाभाल दुरुस्ती अभावी, वीज देयक न भरल्यामुळे ( Poor
maintenance/nonpayment of electricity of bills) बंद पडल्या असल्याचे दिसून
येते. यास्तव सदर योजना आर्थिकदृष्ट्ट्या सक्षम राहण्याच्या दृष्ट्टीने पाणीपट्टी दरामध्ये
आवश्यकतेनुसार वाढ करण्याची जबाबदारी संबधित ग्रामपंचायत/जिल्हा परिषद यांची
राहील.
९.हगणदारीबाबतच्या प्रचलित धोरणानुसार कार्यवाही करण्यात यावी.
१०.प्रस्तुत योजना कोणत्याही परिस्थितीत पुनर्सुधारीत केली जाणार नाही याची
जबाबदारी जिल्हा परिषदेची राहील.
०२. या योजनेच्या एकूण सुधारित किंमतीवर होणारा खर्च जल जीवन मिशन अंतर्गत राज्य हिश्यातून
भागविण्यात यावा.
०३. प्रस्तुत योजनेस सुधारीत प्रशासकीय मान्यता ही व्यय अग्रक्रम समितीच्या दि. ०७/१२/२०२३
रोजीच्या क्रमांक सुप्रमा-२०२३/प्र.क्र. ७५/अर्थ-२ अनुसार विभागास प्रदान करण्यात आलेल्या
प्राधिकारानुसार देण्यात येत आहेत.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4