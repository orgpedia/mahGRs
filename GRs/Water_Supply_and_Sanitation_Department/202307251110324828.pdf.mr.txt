# Page 1
जल जीवन मिशनच्या अंमलबजावणीकरिता राज्य पाणी व स्वच्छता मिशन कार्यालयातील कार्यरत “प्रकल्प संचालक- जल जीवन मिशन” व “प्रकल्प संचालक स्वच्छ भारत मिशन-ग्रामीण” या राज्यस्तरावरील पदांच्या पदनामात बदल करण्याबाबत...
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः राग्रापे-२०१९/प्र.क्र.१३८/पापु-०७
७ वा माळा, गोकुळदास तेजपाल रुग्णालय संकुल, लोकमान्य टिळक मार्ग,
मंत्रालय, मुंबई-४०० ००१
तारीख: २५ जुलै, २०२३.
वाचा: १) शासन निर्णय, पाणी पुरवठा व स्वच्छता विभाग, क्र.जजीमि-२०१९/प्र.क्र.१३८/पापु १०(०७), दिनांक ०४.०९.२०२०.
२) प्र. अभियान संचालक, जल जीवन मिशन, राज्य पाणी व स्वच्छता मिशन, बेलापूर, नवी मुंबई यांचे पत्र क्र.आस्था-०३२३/प्र.क्र.११/पापु-२५, दि.३०.०५.२०२३.
प्रस्तावना: शासनाने संदर्भ क्र. (१) येथील शासन निर्णयान्वये राज्यात जल जीवन मिशन राबविण्यासाठी मार्गदर्शक सूचना निर्गमित केल्या असून जल जीवन मिशनच्या अंमलबजावणीकरिता ३९ पदे मंजूर केली आहेत. सदर शासन निर्णयातील परिशिष्ट-१ मधील अ.क्र.२ व ३ येथे अनुक्रमे “प्रकल्प संचालक - जल जीवन मिशन” व “प्रकल्प संचालक स्वच्छ भारत मिशन ग्रामीण" ही पदे दर्शविण्यात आली आहेत.
आता संदर्भ क्र. (२) येथील पत्रान्वये प्र. अभियान संचालक, जल जीवन मिशन, राज्य पाणी व स्वच्छता मिशन, बेलापूर, नवी मुंबई यांनी शासनास असे कळविले आहे की, जल जीवन मिशनचे काम पहाण्याकरिता जिल्हास्तरावरील तसेच राज्य स्तरावरील मंजूर पदाचे नाव प्रकल्प संचालक असे असल्याने या नामाभिदानामुळे पत्रव्यवहारामध्ये संदिग्धता निर्माण होत आहे. तसेच इतर राज्यामधील राज्य पाणी व स्वच्छता मिशन (SWSM) कार्यालयामध्ये प्रकल्प संचालक या पदासाठी अतिरिक्त अभियान संचालक असे पदनाम आहे. त्यामुळे "प्रकल्प संचालक- जल जीवन मिशन” व “प्रकल्प संचालक-स्वच्छ भारत मिशन- ग्रामीण” या राज्यस्तरावरील पदांचे नाव क्रमशः “अतिरिक्त अभियान
# Page 2
शासन निर्णय क्रमांकः राग्रापे-२०१९/प्र.क्र.१३८/पापु-०७
संचालक-जल जीवन मिशन” व “अतिरिक्त अभियान संचालक-स्वच्छ भारत मिशन-ग्रामीण” असे करण्यास प्र. अभियान संचालक, जल जीवन मिशन, राज्य पाणी व स्वच्छता मिशन, बेलापूर, नवी मुंबई यांनी शासनास विनंती केली आहे. सदर विनंती लक्षात घेऊन, दिनांक ०४.०९.२०२० रोजीच्या शासन निर्णयातील परिशिष्ट- १ मधील अ.क्र. २ व ३ येथील नमूद पदांच्या पदनामात बदल करण्याची बाब शासनाच्या विचाराधीन होती.
शासन निर्णयः या शासन निर्णयाद्वारे दिनांक ०४.०९.२०२० रोजीच्या शासन निर्णयातील परिशिष्ट-१ मधील अ.क्र. २ व ३ येथील नमूद “प्रकल्प संचालक - जल जीवन मिशन” व “प्रकल्प संचालक-स्वच्छ भारत मिशन-ग्रामीण” या राज्यस्तरावरील पदांच्या पदनामात बदल करुन ते क्रमशः “अतिरिक्त अभियान संचालक-जल जीवन मिशन” व “अतिरिक्त अभियान संचालक स्वच्छ भारत मिशन ग्रामीण" असे करण्यात येत आहे.
सदर बदल हा केवळ पदनामात बदल असून सदर पदांच्या वेतनश्रेणी, कार्यकक्षा, जबाबदारी यात कोणताही बदल करण्यात आला नसून ते कायम आहेत.
# Page 3