# Page 1
जलस्वराज्य-२ कार्यक्रम.
वर्ष २०१७-१८ करिता जलस्वराज्य-२ कार्यक्रमाच्या अंमलबजावणीसाठी अंमलबजावणी यंत्रणांना निधी वर्ग करणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जस्वका-०५१७/प्र.क्र.१३९/पापु-११
गोकुळदास तेजपाल रुग्णालय संकुल इमारत,७ मजला,
लोकमान्य टिळक मार्ग, मुंबई - ०१.
तारीख: २७ मार्च, २०१८
वाचा : १) शासन निर्णय क्रमांकः जस्वप्र-१२१३/प्र.क्र.२००/पापु-११,दि.०४ जानेवारी, २०१४ २) शासन निर्णय क्रमांकः सुसप्रव्यक-जस्वप्र-२०१४/प्र.क्र.१४६/पापु-११, दि. ०३ नोव्हेंबर, २०१४ ३) शासन निर्णय क्रमांकः सुसप्रव्यक- संकिर्ण-०४१५/प्र.क्र.९४/पापु-११, दि. ०२ फेब्रुवारी, २०१६ ४) शासन निर्णय क्रमांकः जस्वप्र-१२१४/प्र.क्र.२५६/पापु-११, दि.०३ मार्च, २०१६.
५) शासन निर्णय क्रमांकः संकिर्ण-०५१५/प्र.क्र.९४/पापु-११, दि.२२ मार्च,२०१६ ६) शासन निर्णय क्रमांकः जस्वका-०५१७/प्र.क्र.१३९/पापु-११, दि.०७ ऑक्टोबर,२०१७ ७) शासन परिपत्रक वित्त विभाग क्रमांकः अर्थसं-२०१७/प्र.क्र.७५/अर्थ-३, दि.०६ फेब्रुवारी, २०१८ प्रस्तावना : सन २०१४ ते २०२० या कालावधीकरीता राज्यामध्ये लोक सहभागातून आणि मागणी आधारित तत्वावर जलस्वराज्य -२ कार्यक्रम राबविण्याबाबतचा निर्णय दि. ०४/०१/२०१४ च्या शासन
निर्णयान्वये घेण्यात आला आहे. जलस्वराज्य-२ कार्यक्रमासाठी जागतिक बँकेकडून अर्थसहाय्य प्राप्त होणार असून प्राप्त होणारे अर्थसहाय्य प्रोग्राम फॉर रिझल्टस या वित्तीय साधनांतर्गत उपलब्ध होणार आहे. या कार्यक्रमाची किंमत २३५ दशलक्ष डॉलर असून त्यापैकी ७० टक्के कर्ज (१६५ दशलक्ष डॉलर) व ३० टक्के (७० दशलक्ष डॉलर) राज्यशासनाचा सहभाग राहणार आहे. या साधनांतर्गत मिळणारे अर्थसहाय्य उद्दिष्ट पूर्ती आधारित निधी संवितरण निर्देशकांशी (Disbursement Linked Indicators -
# Page 2
शासन निर्णय क्रमांकः जस्वका-०५१७/प्र.क्र.१३९/पापु-११,दि. २७ मार्च २०१८
DLIs) निगडीत आहे. स्वतंत्र तपासणी यंत्रणेमार्फत उद्दिष्ट्पूर्तीची खात्री झाल्यानंतर अर्थसहाय्य प्राप्त होणार आहे. जलस्वराज्य-२ कार्यक्रमांतर्गत हाती घेण्यात आलेल्या तसेच हाती घेण्यात येणाऱ्या विविध
घटकांवर खर्च करून प्रकल्प विहीत कालावधीत पूर्ण करण्याकरिता उप सचिव तथा प्रकल्प संचालक (सु.स.प्र.व्य. कक्ष) यांचे नावे रिझर्व्ह बँक ऑफ इंडिया, मुंबई येथे स्विय प्रपंजी खाते (PLA) क्र.
६१८४३५००१० उघडण्यात आलेले आहे. वर्ष २०१७-१८ या आर्थिक वर्षाकरिता जलस्वराज्य-२
कार्यक्रमासाठी अर्थसंकल्पित करण्यात आलेल्या रूपये २००.०० कोटी (अक्षरी रूपये दोनशे कोटी
फक्त) तरतूदीपैकी रू.१८०.०० कोटी इतका निधी बीम्स प्रणालीवर उपलब्ध करून देण्यात आला
होता. तथापि, वित्त विभागाच्या संदर्भाधीन क्र. ७ येथील दि. ०६ फेब्रुवारी, २०१८ रोजीच्या
परिपत्रकानुसार सन २०१७-१८ करिता मंजूर करण्यात आलेल्या अनुदानापैंकी महसुली कार्यक्रम खर्चाची मर्यादा ८० टक्के इतकी विहीत करण्यात आली आहे. त्यानुसार जलस्वराज्य-२ या कार्यक्रमाकरिता रू.१६०.०० कोटी इतका निधी खर्च करण्यास उपलब्ध आहे. या निधीपैंकी रु.९१.००
कोटी (अक्षरी रूपये एक्क्याण्णव कोटी फक्त) निधी नियोजन व वित्त विभागाच्या मान्यतेने यापूर्वी संदर्भाधीन क्र.६ येथील शासन निर्णयान्वये स्वीय प्रपंजी खात्यात जमा करुन वितरीत करण्यात आले
आहेत. जलस्वराज्य-२ कार्यक्रमाकरिता उपलब्ध असलेला उर्वरित रू. ६९.०० कोटी (अक्षरी रूपये
एकोणसत्तर कोटी फक्त) इतका निधी आहरित करुन कार्यान्वयीन यंत्रणांना वितरीत करण्याची बाब शासनाच्या विचाराधीन होती.
शासन निर्णय : जलस्वराज्य-२ कार्यक्रमासाठी सन २०१६-१७ करिता मागणी क्र. वाय-२, २२१५-पाणी पुरवठा व स्वच्छता, ०१ पाणी पुरवठा, १०२ - ग्रामीण पाणी पुरवठा, पंचवार्षिक योजनांतर्गत योजना, (०६) जागतिक बँक सहाय्य प्रकल्प, (०६) (१६) प्रकल्प नियोजन व संनियंत्रण कक्ष (जलस्वराज्य योजना)
(२२१५ ९३०७), ३१- सहाय्यक अनुदान या लेखा शिर्षाखाली वर्ष २०१७-१८ साठी रू. ६९.०० कोटी (अक्षरी रूपये एकोणसत्तर कोटी फक्त) इतका निधी उप सचिव तथा प्रकल्प संचालक (सु.स.प्र.व्य.कक्ष) यांचे नावे रिझर्व्ह बँक ऑफ इंडिया, मुंबई येथे स्विय प्रपंजी खाते (PLA) क्र. ६१८४३५००१० मध्ये जमा
करून महाराष्ट्र जीवन प्राधिकरण, मुंबई, भूजल सर्वेक्षण व विकास यंत्रणा, पुणे आणि पाणी व स्वच्छता
सहाय्य संस्था, सिडकोभवन, बेलापूर, नवी मुंबई यांना वितरीत करण्यास खालील अटींच्या अधीन राहून सशर्त मान्यता देण्यात येत आहे.
पृष्ठ ५ पैकी २
# Page 3
शासन निर्णय क्रमांकः जस्वका-०५१७/प्र.क्र.१३९/पापु-११,दि. २७ मार्च २०१८
१. जागतिक बँकेशी केलेल्या करारात नमूद करण्यात आलेल्या अटी व शर्तीनुसार जलस्वराज्य २ कार्यक्रमाच्या बाबींवर खर्च करण्यात यावे.
२. सदर अनुदानाच्या रकमेचे स्वतंत्र लेखे ठेवण्यात यावे.
३. सदर अनुदानाचे उपयोगिता प्रमाणपत्र विहित नमून्यात शासनाला सादर करावे तसेच उपयोगिता प्रमाणपत्राच्या प्रती महालेखापालांनाही पाठवाव्यात.
४. सदर अनुदानाचा खर्चाचा महालेखापाल कार्यालयात नोंदविलेल्या खर्चाशी ताळमेळ घालावा आणि विहीत अहवाल विहीत दिनांकास, लेखा अधिकारी, पापु - २०, पाणी पुरवठा व स्वच्छता विभाग, मंत्रालय, मुंबई यांच्याकडे सादर करावा.
२. सदर रूपये ६९.०० कोटी (रूपये एकोणसत्तर कोटी फक्त) वितरणाकरिता शासन निर्णय क्र. जस्वप्र- १२१४/प्र.क्र.२५६/पापु-११, दि. ०३ मार्च, २०१६ या अन्वये निश्चित श्री. एन. व्ही. कोंगळे, वित्त नियंत्रक, सुधारणा सहाय्य व प्रकल्प व्यवस्थापन कक्ष, पाणी पुरवठा व स्वच्छता विभाग, मंत्रालय, मुंबई यांना आहरण व संवितरण अधिकारी तसेच शासन निर्णय क्र.जस्वप्र-१११७/प्र.क्र.३००/पापु-११, दि.०६ मार्च, २०१८ अन्वये उप सचिव तथा प्रकल्प संचालक, पाणी पुरवठा व स्वच्छता विभाग यांना नियंत्रक अधिकारी म्हणून घोषित करण्यात येत आहे.
३. या शासन निर्णयान्वये मंजूर केलेली रक्कम अधिदान व लेखा अधिकारी कार्यालय, मुंबई येथून आहरित करून उप सचिव तथा प्रकल्प संचालक (सु.स.प्र.व्य. कक्ष) यांचे नावे रिझर्व्ह बँक ऑफ इंडिया, मुंबई येथील स्विय प्रपंजी खाते (PLA) क्र. ६१८४३५००१० मध्ये जमा करून महाराष्ट्र जीवन प्राधिकरण, मुंबई यांना रू. ४६.०० कोटी (अक्षरी रुपये सेहेचाळीस कोटी फक्त), संचालक, भूजल सर्वेक्षण आणि विकास यंत्रणा, पुणे यांना रू. १३.४५ कोटी (अक्षरी रुपये तेरा कोटी पंचेचाळीस लक्ष फक्त) आणि संचालक, पाणी व स्वच्छता सहाय्य संस्था, सिडकोभवन, बेलापूर, नवी मुंबई यांना रू. १०.०० कोटी (अक्षरी रुपये दहा कोटी फक्त) इतका निधी दिनांक ३१ मार्च, २०१८ पुर्वी वितरित करण्याची कार्यवाही आहरण व संवितरण अधिकारी तसेच नियंत्रक अधिकारी यांनी करावी.
४. अधिदान व लेखाधिकारी, मुंबई यांनी सदर अनुदानाची रक्कम रिझर्व्ह बँक ऑफ इंडिया, मुंबई येथील "Dy. Secretary & Project Director (R.S.P.M.U.) P.L.A. A/C ६१८४३५००१०" यांचे नावे, धनादेशाद्वारे जमा करण्यात यावी.
४. वित्त विभागाचे परिपत्रक क्र. अर्थसं-२०१७/प्र.क्र.७५/अर्थ-३, दिनांक ३० जून, २०१७ अनुसार प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे. वित्त
पृष्ठ ५ पैकी ३
# Page 4
शासन निर्णय क्रमांकः जस्वका-०५१७/प्र.क्र.१३९/पापु-११,दि. २७ मार्च २०१८
विभागाच्या दिनांक १८ एप्रिल, २०१७ मधील अनुक्रमांक ७ ते १८ मधील अटींची तसेच परिपत्रकासोबतच्या परिशिष्टातील अनुक्रमांक १ ते ८ व क्र. ८ मधील तपासणीसुचीतील अनुक्रमांक १ ते १० मधील अटींची पुर्तता होत आहे.
५. सदर शासन निर्णय नियोजन विभागाच्या अनौपचारिक संदर्भ क्र. ५४/१४४३, दि. २६ फेब्रुवारी, २०१८ व वित्त विभागाच्या अनौपचारिक संदर्भ क्र.८२/व्यय-३, दिनांक १२ मार्च, २०१८ व अनौपचारिक
संदर्भ क्रमांक- १५०/ अर्थ - १८, दिनांक १९ मार्च, २०१८ अन्वये दिलेल्या मान्यतेनुसार निर्गमित करण्यात येत आहे.
# Page 5