# Page 1
श्रीमती दिपाली देशपांडे-सावडेकर, अतिरिक्त मुख्य कार्यकारी अधिकारी यांची मुख्य प्रशासकीय अधिकारी, महाराष्ट्र जीवन प्राधिकरण या पदावर प्रतिनियुक्तीने नियुक्ती
महाराष्ट्र शासन
पाणी पुरवठा व स्वच्छता विभाग
शासन आदेश क्रमांकः मजीप्रा-११२०/प्र.क्र.९५/पापु-२३
सातवा मजला, गोकुळदास तेजपाल रुग्णालय इमारत संकुल, क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई ४०० ००१
तारीख: २९ जून, २०२०
वाचा :
१) शासन निर्णय, सामान्य प्रशासन विभाग, क्रमांक: एसआरव्ही-२०११/प्र.क्र.१३७/कार्यासन १२, दिनांक १७/१२/२०१६ २) शासन निर्णय, सामान्य प्रशासन विभाग, क्रमांक: एसआरव्ही-२०१६/प्र.क्र.५१०/कार्या.१२, दिनांक १६/०२/२०१८.
३) उपसचिव, ग्राम विकास विभाग, बांधकाम भवन, मुंबई यांचे पत्र क्रमांकः मविसे १०१८/प्र.क्र.२७४/२०१८/आस्था-३, दिनांक १६/०६/२०२०.
शासन आदेश :
श्रीमती दिपाली देशपांडे - सावडेकर, अतिरिक्त मुख्य कार्यकारी अधिकारी यांच्या सेवा पाणी पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरणातील “मुख्य प्रशासकीय अधिकारी” या पदावर प्रतिनियुक्तीने उपलब्ध करून देण्यास संदर्भाधीन क्रमांक ३ ३ येथील पत्रान्वये ग्राम विकास विभागाने निर्देश दिले आहेत. संदर्भाधीन क्रमांक १ व २ येथील शासन निर्णयातील तरतुदीनुसार त्यांच्या प्रतिनियुक्तीसंदर्भातील आवश्यक कार्यवाही ग्राम विकास विभागामार्फत करण्यात आली आहे. त्यानुषंगाने श्रीमती दिपाली देशपांडे-सावडेकर, अतिरिक्त मुख्य कार्यकारी अधिकारी यांची “मुख्य प्रशासकीय अधिकारी” महाराष्ट्र जीवन प्राधिकरण या पदावर खालील अटींच्या अधीन राहून प्रथमत: तीन वर्षांच्या कालावधीसाठी प्रतिनियुक्तीने नियुक्ती करण्यात येत आहे.
# Page 2
शासन आदेश क्रमांकः मजीप्रा-११२०/प्र.क्र.९५/पापु-२३
१) श्रीमती दिपाली देशपांडे - सावडेकर या ज्या दिनांकाला प्रतिनियुक्तीच्या पदावर रुजू होतील त्या दिनांकापासून त्यांच्या प्रतिनियुक्तीच्या सेवेचा प्रारंभ होईल आणि ती सेवा ज्या तारखेला त्या आपल्या शासकीय पदाचा कार्यभार पुन्हा स्वीकारतील त्या दिनांकाला समाप्त होईल.
२) जर त्यांची सेवा लोकसेवेच्या हिताच्या दृष्टीने शासनास आवश्यक वाटली तर, प्रतिनियुक्तीचा कालावधी संपण्यापूर्वी कोणत्याही वेळेस त्यांना परत बोलावून घेण्याचा अधिकार शासनास/ सक्षम प्रधिकाऱ्यास राहील.
३) जर त्यांची सेवा स्वीयेत्तर नियोक्त्यास आवश्यक वाटली नाही तर, त्यांना मूळ विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत पाठविण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे.
४) श्रीमती दिपाली देशपांडे - सावडेकर यांनी मूळ विभागाकडे जाण्याचा आपला उद्देश आहे, अशी कमीत कमी तीन महिन्यांची लेखी नोटीस शासनाला / सक्षम प्रधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
५) श्रीमती दिपाली देशपांडे - सावडेकर यांच्या नियुक्तीसंदर्भात ग्राम विकास विभागाने संदर्भाधीन क्रमांक १ व २ येथील शासन निर्णयातील तरतुदींचे पालन केले आहे, अशी धारणा आहे. तथापि, कोणत्याही टप्प्यावर श्रीमती देशपांडे - सावडेकर यांच्या प्रकरणी उक्त शासन निर्णयातील तरतुदींचा भंग झाला, असे निदर्शनास आल्यास, श्रीमती देशपांडे सावडेकर यांची प्रतिनियुक्ती रद्द करून त्यांना मूळ विभागाकडे परत पाठविण्याचा अधिकार पाणी पुरवठा व स्वच्छता विभागास राहील.
श्रीमती दिपाली देशपांडे - सावडेकर, यांची प्रतिनियुक्ती करण्यात येत असल्याने, महाराष्ट्र नागरी सेवा (पदग्रहण अवधी, स्वेयेत्तर सेवा..........इ.) नियम, १९८१ मधील नियम ४० (परिशिष्ट दोन) मधील तरतुदी विचारात घेता महाराष्ट्र जीवन प्राधिकरण व ग्राम विकास विभाग यांनी त्यांच्या प्रतिनियुक्तीबाबतच्या अटी व शर्थी आपापसात ठरवाव्यात.
श्रीमती दिपाली देशपांडे - सावडेकर यांच्या इतर सर्व प्रशासकीय बाबी ग्राम विकास विभागामार्फत हाताळण्यात येतील.
पृष्ठ ३ पैकी २
# Page 3
शासन आदेश क्रमांकः मजीप्रा-११२०/प्र.क्र.९५/पापु-२३