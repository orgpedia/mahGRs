# Page 1
पिण्याच्या पाण्याच्या टंचाई अंतर्गत
रत्नागिरी जिल्हयातील चिपळूण
तालुक्यातील नळ पाणी पुरवठा
योजनांच्या विशेष दुरुस्ती प्रस्तावांना
“विशेष बाब” म्हणून मंजूरी
देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई २०२४/प्र.क्र. ७१/पापु १४
जी. टी. रुग्णालय इमारत संकुल, ७ वा मजला, लोकमान्य टिळक मार्ग
मंत्रालय, मुंबई ४०० ००१
तारीख: ०३ जून, २०२४
वाचा -
१)शासन निर्णय, पाणी पुरवठा व स्वच्छता विभाग. क्रमांकः टंचाई १०९९/प्र.क्र.१२/पापु १४,
दिनांक ३.२.१९९९
२)शासन परिपत्रक, पाणी पुरवठा व स्वच्छता विभाग, क्रमांकः टंचाई २०१८/प्र.क्र.२०/पापु
१४, दिनांक १४.०२.२०१८
३)मुख्य कार्यकारी अधिकारी, जिल्हा परिषद, रत्नागिरी यांचे पत्र क्रमांक : राजिप/ग्रापापु/
तांशा-३/३१०५/२०२४, दिनांक ३०.०५.२०२४
४) भारत निवडणूक आयोग, नवी दिल्ली यांचे पत्र क्रमांक : ४३७/MH-HP/२०२४
(c-Vigil)/WS-II, दिनांक १३.०५.२०२४
प्रस्तावना-
सन २०२३-२४ च्या रत्नागिरी जिल्हयाच्या पाणी टंचाई आराखडयात चिपळूण
तालुक्यातील विहिंरीची दुरुस्ती/विहिर खोल करणे या उपाययोजनांना टंचाई अंतर्गत काही
कामांना मान्यता देण्यात आली होती. सदर कामांना प्रशासकीय मान्यता देण्यासाठी
जिल्हाधिकारी, रत्नागिरी यांच्याकडे प्रस्ताव सादर केला असता सदर कामे ही रु. २.०० लक्ष
पेक्षा जास्त रकमेची असल्याने विहिरींची दुरुस्ती / विहिर खोल करणे या उपाययोजनांतर्गत
सदर कामांना प्रशासकीय मान्यता देता येत नसल्याने त्रुटींची पूर्तता करुन फेरसादर करण्याचे
निदेश दिले होते. तथापि, प्रत्यक्ष पाहणीअंती सदर कामांमध्ये नळ पाणी पुरवठा योजनांची
विशेष दुरुस्तीची उपांगे दिसून आल्याने सदरची कामे ही नळ पाणी पुरवठा योजनांची विशेष
दुरुस्ती करणे या उपाययोजनेअंतर्गत येत असल्याने त्यास प्रशासकीय मान्यता व निविदा
# Page 2
शासन निर्णय क्रमांकः टंचाई २०२४/प्र.क्र. ७१ /पापु १४
कार्यवाही करण्यास परवानगी मिळण्याबाबतचा प्रस्ताव मुख्य कार्यकारी अधिकारी, जिल्हा
परिषद, रत्नागिरी यांनी संदर्भाधीन क्रमांक ०३ येथील पत्रान्वये शासनास सादर केला आहे.
राज्यामध्ये सन २०२४ च्या लोकसभा निवडणूकीच्या अनुषंगाने दिनांक १६.०३.२०२४
पासून आदर्श आचारसंहिता घोषित झाल्याने ज्या तालुक्यातील /गावांतील नळ पाणी पुरवठा
योजनेचे क्षेत्र दुष्ट्काळ घोषित क्षेत्रामध्ये येत नाही अशा ठिकाणी टंचाई निवारणार्थ
उपाययोजनांना मान्यता देण्याबाबतचा प्रस्ताव भारत निवडणूक आयोगाची मान्यता
मिळणेकरिता सादर करण्यात आला होता, त्यास संदर्भाधीन क्रमांक ०४ येथील पत्रान्वये भारत
निवडणूक आयोगाने मान्यता दिली आहे.
दिनांक १४.०२.२०१८ च्या शासन परिपत्रकातील मुद्दा क्रमांक ०७ येथील तरतुदीनुसार
दिनांक ३१ मार्च, नंतर नळ पाणी पुरवठा योजनेच्या दुरुस्तीच्या कामांच्या प्रशासकीय मान्यता
देण्याचे अधिकार क्षेत्रीय कार्यालयास नसल्याने, मुख्य कार्यकारी अधिकारी, जिल्हा परिषद,
रत्नागिरी यांनी टंचाई उपाययोजनेतंर्गत सादर केलेल्या प्रस्तावास एक “विशेष बाब” म्हणून
प्रशासकीय मान्यता देण्याची बाब शासनाच्या विचाराधीन होती.
शासन निर्णय :- प्रस्तावनेत नमूद केलेली वस्तुस्थिती विचारात घेता, मुख्य कार्यकारी
अधिकारी, जिल्हा परिषद, रत्नागिरी यांनी सादर केलेल्या प्रस्तावाच्या अनुषंगाने या शासन
निर्णयासोबत जोडण्यात आलेल्या परिशिष्ट्टामध्ये नमूद केलेल्या चिपळूण तालुक्यातील ०५
नळ पाणी पुरवठा योजनांच्या विशेष दुरुस्तीच्या कामांना खालील अटींच्या अधीन राहून टंचाई
अंतर्गत एक “ विशेष बाब ” म्हणून प्रशासकीय मान्यता देण्यात येत आहे :-
१)जिल्हाधिकारी, रत्नागिरी यांनी चिपळूण तालुक्यातील योजनांशी संबंधित गावांमध्ये
पिण्याच्या पाण्याची टंचाई निर्माण झाली असल्याचे सर्व प्रथम घोषित करावे.
२)सदर योजनेच्या कामाचा राजकीय फायदा/लाभ मिळण्याच्या अनुषंगाने आदर्श
आचारसंहिता कालावधीमध्ये विपरीत प्रसिध्दी होणार नाही याची जिल्हाधिकारी,
रत्नागिरी यांनी दक्षता घ्यावी.
३)सदर प्रस्तावात नमूद केलेल्या नळ पाणी पुरवठा योजनांच्या दुरुस्तीची कामे ग्रामीण
पाणी पुरवठा विभाग, जिल्हा परिषद, रत्नागिरी यांचेमार्फत राबविण्यात यावीत.
४)सदर योजनेची कामे अस्तित्वातील नियम विचारात घेऊन विहित पध्दतीने निविदा/
ई-निविदा मागवून करावीत. जादा किंमतीच्या निविदा स्विकृत करण्यात येऊ नयेत.
५)योजनांच्या निविदा अल्प मुदतीची (०७ दिवस ) काढण्यास परवानगी देण्यात येत
आहे.
६)निविदा प्रक्रिया दिनांक १४ जून, २०२४ पयंत पूर्ण करुन कार्यारंभ आदेश देणे
आवश्यक आहे.
पृष्ट्ठ ५ पैकी २
# Page 3
शासन निर्णय क्रमांकः टंचाई २०२४/प्र.क्र. ७१ /पापु १४
७)योजनांची दुरुस्ती कामे दिनांक ३० जून, २०२४ पयंत पूर्ण करुन योजनेतून पाणी
पुरवठा सुरु होणे आवश्यक आहे.
८)योजनांची कामे मंजूर/मान्यता प्राप्त किंमतीमध्येच तातडीने पूर्ण होतील याची दक्षता
घ्यावी. योजनेची किंमत वाढल्यास त्यास शासन जबाबदार राहणार नाही.
९)कोणत्याही कारणाने योजनांच्या खर्चात वाढ झाल्यास त्याकरिता शासनाकडून अनुदान
उपलब्ध करुन देण्यात येणार नाही.
१०) सदर योजनांची प्रस्तावात नमूद केलेली कामे जिल्हा परिषद, रत्नागिरी मार्फत पूर्ण
करण्यात आल्यानंतर योजनांची देखभाल दुरुस्ती व योजनांचे व्यवस्थापन संबंधित
ग्रामपंचायत मार्फत करणे आवश्यक राहील.
११) योजनांची कामे मुदतीत पूर्ण होणे आवश्यक असल्याने योजनांच्या निविदा प्रक्रियेपासून ते योजनांतून पाणीपुरवठा सुरु होईपयंत आठवडयाच्या प्रत्येक सोमवारी प्रगती अहवाल शासनास पाठविण्यात यावा.
२. याबाबत होणारा खर्च “मागणी क्र. वाय-२, मुख्य लेखाशिर्ष २२१५ पाणी पुरवठा व
स्वच्छता, ०१, पाणी पुरवठा, १९६ जिल्हा परिषद पंचायत / संस्थांना सहाय्य, ०२ जिल्हा
परिषदांना अनुदान, (०२)(०३) आकस्मिक पिण्याच्या पाण्याच्या टंचाई निवारणार्थ घेण्यात
येणाऱ्या तात्पुरत्या उपाययोजनांसाठी जिल्हा परिषदांना सहायक अनुदान (अनिवार्य), ३१,
सहायक अनुदाने (वेतनेत्तर) (२२१५ ए १९५) ” या लेखाशीषांखाली मंजूर असलेल्या तरतूदीतून
भागवावा व त्याखाली अंतिमत: खर्ची टाकण्यात यावा.
३. सदर शासन निर्णय महाराष्ट्र शासनाच्या www.maharashtra.gov.in या
# Page 4
# Page 5