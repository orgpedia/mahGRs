# Page 1
राष्ट्रीय ग्रामीण पेयजल कार्यक्रमांतर्गत मंठा, परतुर व जालना तालुक्यातील (जि. जालना) ९२ (आता ९५) गांवे ग्रीड पाणी पुरवठा योजनेच्या अंदाजपत्रकास सुधारित प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः पापुयो-२०१९/प्र.क्र.९५/पापु-१८
७ वा माळा, गोकुळदास तेजपाल रुग्णालय संकुल,
मंत्रालय, मुंबई - ४०० ००१.
दिनांक:२८ जून, २०१९
वाचा - १) पाणीपुरवठा व स्वच्छता विभाग, शासन निर्णय क्रमांकः मुपेयो-२०१८/प्र.क्र.९५/पापु-१९, दि. १८ जून, २०१८ २) पाणीपुरवठा व स्वच्छता विभाग, शासन निर्णय क्रमांकः मुपेयो-२०१८/प्र.क्र.१७८/पापु-१९, दि.०८ मार्च, २०१९ ३) मुख्य अभियंता, महाराष्ट्र जीवन प्राधिकरण, प्रादेशिक विभाग, औरंगाबाद यांचे पत्र क्रमांकःमुअमजीऔ/तांशा-१/१२००/२०१९,दिनांक २६ जुन,२०१९.
४) मुख्य अभियंता, महाराष्ट्र जीवन प्राधिकरण, प्रादेशिक विभाग, औरंगाबाद यांचे तांत्रिक मंजूरी आदेश क्रमांकःजाक्र.मुअमजीप्राऔ/ताशा-१/११७८/२०१९, दिनांक २५.०६.२०१९
प्रस्तावना: मुख्यमंत्री ग्रामीण पेयजल कार्यक्रमांतर्गत संदर्भाधीन क्र. १ येथील शासन निर्णयान्वये मंठा, परतुर व जालना तालुक्यातील (जि. जालना) ९२ (आता ९५) गांवे ग्रीड पाणी पुरवठा योजनेच्या रु.११७३९.०४ लक्ष इतक्या ढोबळ किंमतीच्या अंदाजपत्रकास प्रशासकीय मान्यता प्रदान केली आहे. तथापि संदर्भाधीन क्र.२ येथील शासन निर्णयान्वये प्रस्तुत पाणीपुरवठा योजना राष्ट्रीय ग्रामीण पेयजल कार्यक्रमामध्ये हस्तांतरित करुन रु.१२१८६.२४ लक्ष इतक्या किंमतीच्या अंदाजपत्रकास मान्यता देण्यात आली आहे.
तांत्रिक बदल, DI K-९ पाईपच्या किंमतीमध्ये झालेली वाढ, GST मधील वाढ, दरसुचीतील वाढ इ.
कारणामुळे मूळ मंजूर योजनेच्या किंमतीत रु.१०९५.८४ लक्ष इतकी वाढ होत आहे. त्यामुळे मुख्य अभियंता, महाराष्ट्र जीवन प्राधिकरण, औरंगाबाद यांनी संदर्भाधीन क्र. ३ येथील पत्रान्वये सदर पाणीपुरवठा योजनेचा रु.१३२८२.०८ लक्ष इतक्या ढोबळ किंमतीचे अंदाजपत्रक सुधारित प्रशासकीय मंजूरीसाठी शासनास सादर केले आहे. सदर सुधारित अंदाजपत्रकास मुख्य अभियंता, महाराष्ट्र जीवन प्राधिकरण, प्रादेशिक विभाग, औरंगाबाद यांनी संदर्भाधीन क्र.४ येथील आदेशान्वये तांत्रिक मान्यता प्रदान केली आहे. त्यानुसार मंठा, परतुर व जालना तालुक्यातील (जि. जालना) ९२ गांवे ग्रीड पाणी पुरवठा योजनेच्या सुधारित अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकःराग्रापे-२०१९/प्र.क्र.९५/पापु-१८ शासन निर्णय: उपरोक्त प्रस्तावनेत नमुद केलेली वस्तुस्थिती विचारात घेता, मंठा, परतुर व जालना तालुक्यातील (जि. जालना) ९२ (आता ९५) गांवे ग्रीड पाणी पुरवठा योजनेच्या रु. १३२८२.०८ लक्ष (रु. एकशे बत्तीस कोटी ब्याऐंशी लाख आठ हजार फक्त) इतक्या ढोबळ किंमतीच्या अंदाजपत्रकास राष्ट्रीय ग्रामीण पेयजल कार्यक्रमांतर्गत पुढील अटींच्या अधीन राहून सुधारित प्रशासकीय मान्यता प्रदान करण्यात येत आहे.
१) ९२ गांवे ग्रीड पाणीपुरवठा योजनेतील ५८ गांवे ही १७६ गांवे ग्रीड पाणीपुरवठा योजनेमध्ये व १७६ गावे ग्रीड पाणीपुरवठा योजनेतील ६१ गांवे ही ९२ गांवे ग्रीड पाणीपुरवठा योजनेमध्ये वर्ग करण्यात आली आहेत. त्यामुळे प्रस्तुत योजनेचे नाव आता “मंठा तालुक्यातील (जि. जालना) ९५ गांवे ग्रीड पाणी पुरवठा योजना” असे राहील.
२) ही योजना महाराष्ट्र जीवन प्राधिकरणामार्फत कार्यान्वित करण्यात येईल. तसेच सदर योजनेचे कार्यान्वयन, संचलन व देखभाल दुरुस्ती महाराष्ट्र जीवन प्राधिकरण मार्फत करण्यात येईल.
३) या योजनेच्या मूळ प्रशासकीय मंजुरी दिलेल्या शासन निर्णयातील व तांत्रिक मान्यतेच्या आदेशातील अटी व शर्तीचे काटेकोरपणे पालन करावे.
४) दोन्ही योजनेतील काही गावांची अदलाबदल केल्यामुळे मूळ मंजूर निविदेच्या कामामध्ये बदल होत असला तरी, दोन्हीही योजनेंची कामे मूळ स्विकृत निविदेनुसार करण्यात यावीत.
५) दोन्ही योजनांच्या मूळ स्विकृत निविदामध्ये समावेश नसलेली काही अतिरिक्त कामे सुधारित योजनेत असल्यास त्याबाबत सदस्य सचिव, महाराष्ट्र जीवन प्राधिकरण, यांचे स्तरावरुन निर्णय घेण्यात यावा.
६) तांत्रिक बदलामुळे योजनेच्या देखभाल दुरुस्तीच्या खर्चात बदल होत असल्याने संबंधित गावांच्या ग्रामपंचायत/ग्रामसभेकडून सुधारित पाणीपट्टी मान्य असल्याबाबतचे ठराव प्राप्त करुन घेण्यात यावेत.
७) सदर योजना पूर्ण झाल्यावर ती संबंधीत ग्रामपंचायत/जिल्हा परिषदेच्या ताब्यात देण्यात यावी. संबंधीत कार्यकारी अभियंता, महाराष्ट्र जीवन प्राधिकरण यांच्यांकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यासंबंधी संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबधित ग्रामपंचायतीच्या अधिका-यांनी संयुक्तपणे योजनेची पहाणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
८) सन २०१३ मधील CAG च्या अहवालानुसार राज्यातील २१% पाणीपुरवठा योजना या देखभाल दुरुस्ती अभावी वीजदेयके न भरल्यामुळे बंद पडल्या असल्याचे दिसून येते. त्यामुळे पृष्ठ ४ पैकी २
# Page 3
शासन निर्णय क्रमांकःराग्रापे-२०१९/प्र.क्र.९५/पापु-१८ सदर योजना आर्थिकदृष्ट्या सक्षम राहण्यासाठी पाणीपट्टी दरामध्ये आवश्यकतेनुसार वेळोवेळी वाढ करण्यात यावी.
९) योजनेची चाचणी घेतल्यानंतर योजना संबंधित ग्रामपंचायतीकडे/जिल्हा परिषदेकडे हस्तांतरित करुन लेखे बंद करण्यात यावेत.
१०)योजना राबविणे त्याचे परिरक्षण, दुरुस्त्या (विशेष दुरुस्त्या धरुन) यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस/ महाराष्ट्र जीवन प्राधिकरणास शासनाकडून कोणतीही मदत/अनुदान मिळणार नाही.
११) हागणदारी मुक्तीबाबतच्या प्रचलित धोरणानुसार कार्यवाही करण्यात यावी.
योजना पुनर्सुधारित होणार नाही, याची जबाबदारी महाराष्ट्र जीवन प्राधिकरणाची राहील.
२. या योजनेच्या सुधारित किंमतीतील वाढीव खर्च रु.१०९५.८४ लक्ष (अक्षरी रुपये दहा कोटी पंच्यान्नव लाख चौ-याऐंशी हजार फक्त) हा राष्ट्रीय ग्रामीण पेयजल कार्यक्रमातर्गत राज्य हिश्श्यातून / जिल्हा नियोजन मंडळाकडून उपलब्ध होणा-या निधीतून करण्यात यावा.
३. प्रस्तुत योजनेस सुधारीत प्रशासकीय मान्यता ही वित्त विभागाच्या दि. १७/०४/२०१५ च्या क्र.
विअप्र-२०१३/प्र.क्र. ३०/२०१३/विनियम, भाग-२ या शासन निर्णयातील भाग पहिला, उपविभाग-३ मधील अ.क्र. ६ (सहा) परिच्छेद क्र. २७ (अ) अनुसार विभागास प्रदान करण्यात आलेल्या प्राधिकारानुसार देण्यात येत आहेत.
# Page 4