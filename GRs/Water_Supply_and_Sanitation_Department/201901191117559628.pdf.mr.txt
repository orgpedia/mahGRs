# Page 1
सन २०१८-१९ च्या टंचाई अंतर्गत निमगाव केतकी पाणी पुरवठा योजना, ता. इंदापूर, जि. पुणे योजनेच्या विशेष दुरुस्तीच्या प्रस्तावास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः टंचाई २०१९/प्र.क्र. १५/पापु १४
जी. टी. रुग्णालय इमारत संकुल, ७ वा मजला, लोकमान्य टिळक मार्ग मंत्रालय, मुंबई ४०० ००१
तारीख:२३ जानेवारी, २०१९
वाचा : १) शासन निर्णय, पाणी पुरवठा व स्वच्छता विभाग क्रमांकः टंचाई १०९९/प्र.क्र.१२/पापु १४. दिनांक ३.२.१९९९ २) शासन निर्णय, पाणी पुरवठा व स्वच्छता विभाग, क्रमांकः टंचाई २०१६/प्र.क्र.१४३/पापु १४. दिनांक ४.५.२०१६ ३) जिल्हाधिकारी, पुणे यांचे क्रमांक: रोहयो / टंचाई/४८/२०१९ दिनांक १४.०१.२०१९ चे पत्र ४) शासन पत्र, पाणी पुरवठा व स्वच्छता विभाग क्रमांक स्थासबै २०१९/प्र.क्र. २०१/पापु १४, दिनांक २१ जानेवारी, २०१९ (बैठकीचे इतिवृत्त)
प्रस्तावना - जिल्हाधिकारी, पुणे यांनी त्यांच्या दिनांक १४ जानेवारी, २०१९ च्या पत्रान्वये सन २०१८-१९ च्या टंचाई कालावधीसाठी टंचाई उपाययोजने अंतर्गत निमगाव केतकी नळ पाणी पुरवठा योजनेच्या विशेष दुरुस्तीचा प्रस्ताव प्रशासकीय मंजूरी मिळण्याबाबत शासनास सादर केला आहे.
पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तातडीच्या पाणीपुरवठा योजनांना / उपाययोजनांना प्रशासकीय मंजूरी देण्यासाठी अपर मुख्य सचिव, पाणी पुरवठा व स्वच्छता विभाग यांच्या अध्यक्षतेखाली स्थापन करण्यात आलेल्या स्थायी समितीच्या दिनांक १७.०१.२०१९ रोजी झालेल्या बैठकीत या प्रस्तावावर सविस्तर चर्चा होऊन अंदाजपत्रकामध्ये निमगाव केतकी पाणी पुरवठा योजना, ता. इंदापूर, जि. पुणे या गावाकरिता शेटफळ हवेली प्रादेशिक पाणी पुरवठा योजनेतील वापरण्यात येणा-या उपांगाच्या दुरस्तीची कामे समाविष्ठ असलेल्या प्रस्तावास
# Page 2
शासन निर्णय क्रमांकः टंचाई २०१९/प्र.क्र. १५/पापु १४
मंजूरी देण्यात आली. त्या अनुषंगाने सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय प्रस्तावनेत नमूद केलेली वस्तुस्थिती विचारात घेऊन सन २०१८-१९ च्या टंचाई कालावधीसाठी निमगाव केतकी पाणी पुरवठा योजनेची नळ योजनांची विशेष दुरुस्ती या टंचाई उपाययोजने अंतर्गत रुपये ११९.०६ लाख ( रुपये एक कोटी एकोणीस लाख सहा हजार फक्त ) किंमतीच्या प्रस्तावास या आदेशान्वये खालील अटींच्या अधिन राहून प्रशासकीय मान्यता देण्यात येत आहे :
१) जिल्हाधिकारी, पुणे यांनी निमगाव केतकी, ता. इंदापूर या गावात पिण्याच्या पाण्याची टंचाई निर्माण झाली असल्याचे सर्व प्रथम घोषित करावे.
२) सदर योजनेची अंमलबजावणी महाराष्ट्र जीवन प्राधिकरण, पुणे यांच्या मार्फत करण्यात यावी.
3) सदर योजनेची कामे विहित पध्दतीने ई-निविदा मागविण्यात येऊन करावीत तसेच योजनेचे काम मान्यता प्राप्त किंमतीमध्येच पूर्ण होईल याची दक्षता घ्यावी.
४) निविदा प्रक्रीया दिनांक १५ फेब्रुवारी, २०१९ पर्यंत पूर्ण करुन कार्यारंभ आदेश देणे आवश्यक आहे. या दिनांका पर्यंत कार्यारंभ आदेश न दिल्यास योजनेची मान्यता रद्द समजण्यात येईल.
५) योजनेची कामे दि. २० मार्च, २०१९ पर्यंत पूर्ण करुन योजनेतून पाणी पुरवठा सुरु होणे आवश्यक आहे.
६) या योजनेसाठीचा आवश्यक निधी शासनाकडून सदस्य सचिव, महाराष्ट्र जीवन प्राधिकरण, मुंबई यांना उपलब्ध करुन देण्यात येईल.
७) योजनेचे काम मुदतीत पूर्ण होणे आवश्यक असल्याने योजनेच्या निविदा प्रक्रीयेपासून ते योजनेतून पाणीपुरवठा सुरु होईपर्यंत आठवडयाच्या प्रत्येक सोमवारी प्रगती अहवाल शासनास पाठविण्यात यावा.
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१-अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याच्या आकस्मिक निकडीच्या पुरवठा (२२४५००९३) (दत्तमत) (वेतनेतर)- ३१, सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
पृष्ठ ४ पैकी २
# Page 3
शासन निर्णय क्रमांकः टंचाई २०१९/प्र.क्र. १५/पापु १४
३. हा शासन निर्णय, पाणी पुरवठा व स्वच्छता विभागाने पिण्याच्या पाण्याच्या टंचाई निवारणार्थ नागरी व ग्रामीण क्षेत्रातील विहित आर्थिक व भौतिक निकषाबाहेरील तात्पुरत्या पाणी पुरवठा योजना / उपाययोजनांना प्रशासकीय मंजूरी देण्यासाठी स्थापन केलेल्या सचिवस्तरीय स्थायी समितीच्या दिनांक १७.०१.२०१९ रोजी झालेल्या बैठकीत घेण्यात आलेल्या निर्णयानुसार निर्गमित करण्यात येत आहे.
# Page 4