# Page 1
टंचाई अंतर्गत राबविण्यात येत असलेल्या उपाययोजनांच्या आवश्यकतेबाबत फेर आढावा.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांक: टंचाई- २०२०/प्र.क्र. ९९/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: ३० जून, २०२०
वाचा - १) शासन निर्णय, पा.पु. व स्व. वि., क्रमांकः टंचाई १०९९/प्र.क्र.१२/पापु-१४, दिनांक ३ फेब्रुवारी, १९९९.
प्रस्तावना - राज्यात बहुतांशी वर्षी अपुऱ्या पर्जन्यमानामुळे किंवा अन्य कारणामुळे ग्रामीण / नागरी क्षेत्रात पिण्याच्या पाण्याची टंचाई निर्माण होत असते. शासनाने पिण्याच्या पाण्याची टंचाई निवारणार्थ ग्रामीण/ नागरी क्षेत्रात घ्यावयाच्या उपाययोजनांकरिता वेळोवेळी स्थायी आदेशाद्वारे सविस्तर सूचना दिलेल्या आहेत. संदर्भात दिनांक ३ फेब्रुवारी १९९९ च्या शासन निर्णयान्वये ग्रामीण भागातील पिण्याच्या पाण्याची टंचाई निवारणार्थ करावयाच्या उपाययोजनांबाबत कार्यवाही निश्चित करण्यात आलेली आहे सदर स्थायी आदेशानुसार पाणीटंचाई निवारणार्थ घेणाऱ्या उपाययोजना दिनांक ३० जूनपर्यंत राबविणे आवश्यक आहे. महाराष्ट्र भूजल (विकास व व्यवस्थापन) अधिनियम २००९ मधील तरतुदीनुसार पिण्याच्या पाण्याची टंचाई भासल्यास कोणत्याही वेळी पिण्याच्या पाण्याची टंचाई जाहीर करून त्यांचा अंतर्गत घेण्यात येणाऱ्या उपाययोजना मधील उपयुक्त टंचाई निवारण पहिला घेण्याचे अधिकार जिल्हाधिकाऱ्यांना आहेत. राज्यात सुरू असणाऱ्या टँकर बाबत फेरआढावा घेऊन आवश्यक तिथेच टँकर सुरू ठेवण्याबाबतची कार्यवाही होणे अपेक्षित आहे. सबब, कालौघात चालू वर्षी टंचाई अंतर्गत करण्यात येत असलेल्या उपाययोजना आवश्यकता नसतानाही सुरू राहू नयेत, याकरिता आढावा घेण्याच्या सूचना देण्याची बाब शासनाच्या विचाराधीन होती.
शासन परिपत्रक दिनांक ३० जून २०२० नंतर टंचाई अंतर्गत पिण्याच्या पाण्याच्या उपाययोजना सुरु ठेवायच्या असल्यास त्यासाठी जिल्हाधिकारी यांनी टंचाई परिस्थितीचा आढावा घेऊनच महाराष्ट्र भूजल (विकास व व्यवस्थापन) अधिनियम २००९ मधील तरतुदीनुसार पिण्याच्या पाण्याची टंचाई असलेल्या क्षेत्रांमध्ये
# Page 2
शासन परिपत्रक क्रमांकः टंचाई-२०२०/प्र.क्र. ९९/पापु १४
पाणी टंचाई जाहीर करून टंचाई अंतर्गत घेण्यात येणाऱ्या उपाययोजना सुरू ठेवायच्या किंवा नाही याचा निर्णय त्यांच्या स्तरावर घेण्यात यावा. पाण्याची उपलब्धता विचारात घेऊन शक्य तितक्या लवकर खाजगी टॅकर बंद करण्याबाबत आवश्यक कार्यवाही करावी.
विभागीय आयुक्त यांनी दिनांक २ जुलै, २०२० पूर्वी याबाबतचा सर्वंकष आढावा घ्यावा व अहवाल शासनास सादर करावा.
# Page 3