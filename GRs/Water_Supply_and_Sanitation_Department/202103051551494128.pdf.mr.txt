# Page 1
नांदेड जिल्हा परिषदेंतर्गत ग्रामीण पाणीपुरवठा योजनांवरील रुपांतरीत नियमित अस्थायी (सीआरटी) आस्थापनेवरील कार्यरत कर्मचाऱ्यांच्या सन २०२०-२१ या आर्थिक वर्षातील वेतनासाठी नांदेड जिल्हा परिषदेला निधी वितरीत करण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः जिपग्रा-१२१८/प्र.क्र.३३५ / पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई - ४००००१
दिनांक : ५ मार्च, २०२१
वाचा :
१. शासन निर्णय, पाणीपुरवठा व स्वच्छता विभाग, क्रमांक: जिग्रा- १२१८/प्र.क्र.३३५/पापु-२३, दिनांक ९.०३.२०२० २. कार्यकारी अभियंता, ग्रामीण पाणीपुरवठा विभाग, नांदेड यांचे पत्र क्रमांकः जा.क्र./जिपना/ ग्रापापुवि/आ-२/३०१/२०२१, दिनांक २६.२.२०२१
प्रस्तावना:
नांदेड जिल्हा परिषदेतील ग्रामीण पाणी पुरवठा योजनांवर कार्यरत असलेल्या ४६ रोजंदारी कर्मचाऱ्यांना कालेलकर निवाड्यानुसार फायदे लागू करण्यासंदर्भात मा. मुंबई उच्च न्यायालय, औरंगाबाद खंडपीठ येथे दाखल झालेल्या रिट याचिका क्र.२६१७/२००८ मध्ये मा. न्यायालयाने दिनांक ८.०५.२०१८ रोजी दिलेल्या आदेशाची अंमलबजावणी न झाल्यामुळे अवमान याचिका क्र. ७५०/२०१८ दाखल झाली होती. सदर न्यायालयीन प्रकरणातील गट-ड संगवर्गातील कर्मचाऱ्यांच्या वेतन व वेतनादी थकबाकीकरीता संदर्भाधीन शासन निर्णयान्वये रु.२,०४,६३,३७९/- इतका निधी नांदेड जिल्हा परिषदेला एक विशेष बाब म्हणून वितरीत करण्यात आला आहे. आता या कर्मचाऱ्यांपैकी कार्यरत कर्मचाऱ्यांच्या सन २०२०-२१ या आर्थिक वर्षातील वेतन व भत्त्यांसाठी नांदेड जिल्हा परिषदेला निधी वितरीत करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
# Page 2
शासन निर्णय क्रमांकः जिपग्रा-१२१८/प्र.क्र.३३५/पापु-२३
शासन निर्णय :
मा. मुंबई उच्च न्यायालय, औरंगाबाद खंडपीठ येथे दाखल झालेल्या रिट याचिका क्र.२६१७/२००८ मध्ये मा. न्यायालयाने दिनांक ८.०५.२०१८ रोजी दिलेल्या आदेशान्वये सदर न्यायालयीन प्रकरणातील नांदेड जिल्हा परिषदेतील ग्रामीण पाणी पुरवठा योजनांवरील एकूण ४६ कर्मचाऱ्यांपैकी सोबतच्या विवरणपत्रामध्ये नमूद सध्या कार्यरत असलेल्या २६ कर्मचाऱ्यांच्या सन २०२०-२१ या आर्थिक वर्षातील वेतन व भत्त्यांसाठी रु.१,०५,९२,४५०/- (रुपये एक कोटी पाच लक्ष ब्याण्णव हजार चारशे पन्नास फक्त) इतका निधी मुख्य लेखा व वित्त अधिकारी, जिल्हा परिषद, नांदेड यांना वितरित करण्यात येत आहे.
२. सदर निधी कोषागारातून आहरित करण्यासाठी मुख्य लेखा व वित्त अधिकारी, जिल्हा परिषद, नांदेड यांना आहरण व सविरण अधिकारी म्हणून घोषित करण्यात येत आहे.
३. सदर निधी सोबतच्या विवरणपत्रामध्ये नमूद केलेल्या २६ कर्मचाऱ्यांच्या सन २०२० २१ या अर्थिक वर्षातील वेतन व भत्त्यांसाठी मंजूर केला असून या निधीचा अन्य कारणांसाठी उपयोग करणे, ही वित्तीय अनियमितता समजण्यात येईल व त्याकरीता संबंधित जबाबदार अधिकारी शिस्तभंगाच्या कारवाईस पात्र असतील.
४. सदर रकमेचे उपयोगिता प्रमाणपत्र मुख्य कार्यकारी अधिकारी, जिल्हा परिषद, नांदेड यांनी सादर करावे.
५. या शासन निर्णयाव्दारे मंजूर करण्यात आलेला खर्च “मागणी क्रमांक वाय-२, २२१५-पाणीपुरवठा व स्वच्छता, १९६- जिल्हा परिषद/पंचायत संस्थांना सहाय्य, (०१)– ग्रामीण नळ पाणीपुरवठा योजना, (०१)(०७) नियमित आस्थापनेवरील रोजंदारीवर काम करणारा कर्मचारी वर्ग (अनिवार्य) (२२१५१९१४), ३६, सहायक अनुदाने (वेतन)” या लेखाशिर्षाखाली खर्ची टाकण्यात यावा व तो सन २०२०-२१ या वित्तीय वर्षासाठी मंजूर करण्यात आलेल्या अनुदानातून भागविण्यात यावा.
६. वित्त विभागाच्या शासन परिपत्रक क्रमांक अर्थसं २०२० / प्र.क्र.६४/ अर्थ-३, दिनांक १६ एप्रिल, २०२० अन्वये विभागांना दिलेल्या अधिकारात तसेच वित्त विभागाने बिम्स प्रणालीवर उपलब्ध केलेल्या निधीच्या मर्यादेत सदर शासन निर्णय निर्गमित करण्यात येत
आहेत. वित्त विभागाच्या या परिपत्रकान्वये नमूद केलेल्या अटी व शर्तींची पूर्तता होत आहे.
पृष्ठ ४ पैकी २
# Page 3
शासन निर्णय क्रमांकः जिपग्रा-१२१८/प्र.क्र.३३५/पापु-२३
# Page 4