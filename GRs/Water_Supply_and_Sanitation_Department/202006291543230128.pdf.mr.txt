# Page 1
निलंबन कालावधी नियमित करणेबाबत.
श्री. रविंद्र रामचंद्र पाडसे, सेवानिवृत्त उपअभियंता (यांत्रिकी) भूजल सर्वेक्षण आणि विकास यंत्रणा.
महाराष्ट्र शासन
पाणी पुरवठा व स्वच्छता विभाग
शासन आदेश क्रमांकः आपना-२०१२/प्र.क्र.४६/पापु-१५
सातवा मजला, गोकुळदास तेजपाल रूग्णालय इमारत संकुल,
क्रॉफर्ड मार्केट जवळ, नवीन मंत्रालय इमारत, लोकमान्य टिळक मार्ग, मुंबई ४०० ००१.
तारीख: २९ जून, २०२०
वाचा : १) शासन आदेश, पाणी पुरवठा व स्वच्छता विभाग, क्रमांक: आपना-२०१२/प्र.क्र.४६/पापु-१५, दिनांक १२ जून, २०१२ २) शासन आदेश, पाणी पुरवठा व स्वच्छता विभाग, क्रमांकः आपना-२०१२/प्र.क्र. ४६/पापु १५, दिनांक २६ जुलै, २०१३ ३) शासन आदेश, पाणी पुरवठा व स्वच्छता विभाग, क्रमांकः आपना-२०१२/प्र.क्र.४६/पापु-१५, दिनांक २५ जुलै, २०१३ ४) शासन आदेश, पाणी पुरवठा व स्वच्छता विभाग, क्रमांकः आपना-२०१२/प्र.क्र.४६/पापु-१५, दिनांक २२ जून, २०२०.
शासन आदेश :
ज्याअर्थी, श्री. रविंद्र रामचंद्र पाडसे, सेवानिवृत्त उपअभियंता (यांत्रिकी), भूजल सर्वेक्षण आणि विकास यंत्रणा हे यांत्रिकी उपविभाग, जिल्हा परिषद, सिंधुदुर्ग या पदावर कार्यरत असताना त्यांना प्रधान सचिव, पाणी पुरवठा व स्वच्छता विभाग यांच्या अध्यक्षतेखालील राष्ट्रीय ग्रामीण पेयजल कार्यक्रमाच्या Video Conference करिता उपस्थित राहण्याच्या सूचना देऊनही अनुपस्थित राहिल्याने व सन २०११-१२ मध्ये राष्ट्रीय ग्रामीण पेयजल कार्यक्रमांतर्गत जिल्ह्यात १०० योजना पूर्ण करण्याच्या उद्दिष्टांची पूर्तता न केल्याने कर्तव्यात कसूर केली म्हणून त्यांना संदर्भाधीन क्रमांक १ येथील दिनांक १२ जून, २०१२ च्या शासन आदेशान्वये शासन सेवेतून निलंबित करण्यात आले होते. तद्नंतर संदर्भाधीन क्रमांक २ येथील शासन आदेश दिनांक २६ जुलै, २०१३ अन्वये श्री. पाडसे यांना शासन सेवेत पुनर्स्थापित करण्यात आले होते.
# Page 2
शासन निर्णय क्रमांकः आपना-२०१२/प्र.क्र.४६/पापु-१५
ज्याअर्थी, प्रस्तुत प्रकरणात श्री. आर. आर. पाडसे, सेवानिवृत्त उपअभियंता (यांत्रिकी) यांच्या विरूध्द महाराष्ट्र नागरी सेवा (शिस्त व अपील) नियम, १९७९ च्या नियम १० खाली संदर्भाधीन क्रमांक ३ येथील दिनांक २५ जुलै, २०१३ च्या शासन ज्ञापनान्वये विभागीय चौकशी आदेशित करण्यात आली होती.
ज्याअर्थी, श्री. आर. आर. पाडसे, सेवानिवृत्त उपअभियंता (यांत्रिकी) यांच्या विरूध्दच्या दोषारोपांची व त्यांनी सादर केलेल्या अभिवेदनाची तपासणी केली असता, तसेच उपलब्ध कागदपत्रांची पडताळणी केली असता, असे निदर्शनास आले आहे की, श्री. आर. आर. पाडसे, सेवानिवृत्त उपअभियंता (यांत्रिकी), भूजल सर्वेक्षण आणि विकास यंत्रणा यांच्यावरील दोषारोप क्र. १ व २ सिध्द होत नाहीत. त्यामुळे संदर्भाधीन क्रमांक ४ येथील दिनांक २२/०६/२०२० च्या आदेशान्वये श्री.पाडसे यांच्या विभागीय चौकशी प्रकरणी शिस्तभंगविषयक प्राधिकारी यांच्या मान्यतेने त्यांना निर्दोष घोषित करून विभागीय चौकशी बंद करण्याचा निर्णय घेतला आहे.
ज्याअर्थी, श्री. आर. आर. पाडसे, सेवानिवृत्त उपअभियंता (यांत्रिकी) यांचे निलंबन संदर्भाधीन क्रमांक २ येथील दिनांक २६ जुलै, २०१३ च्या आदेशान्वये रद्द करून त्यांना शासन सेवेत पुनर्स्थापित करण्यात आले होते. तथापि, तद्नंतर त्यांना शासनाच्या दिनांक १८ नोव्हेंबर, २०१३ च्या आदेशान्वये पदस्थापना देण्यात आली आहे. त्यामुळे, श्री. पाडसे हे दिनांक २६ जुलै, २०१३ ते पदस्थापना दिल्यानंतर प्रत्यक्ष रूजू होईपर्यंत म्हणजेच दिनांक २५ नोव्हेंबर, २०१३ पर्यंत पदस्थापनेविना राहिले आहेत.
ज्याअर्थी, श्री. आर. आर. पाडसे, सेवानिवृत्त उपअभियंता (यांत्रिकी) यांनी त्यांचा निलंबन कालावधी कर्तव्य कालावधी म्हणून नियमित करण्याचा विनंती अर्ज शासनास सादर केला आहे आणि श्री. पाडसे यांचे निलंबन समर्थनीय नव्हते असा निष्कर्ष निघाला आहे.
त्याअर्थी, आता वरील पार्श्वभूमीवर श्री. आर. आर. पाडसे, सेवानिवृत्त उपअभियंता (यांत्रिकी) यांचा निलंबन कालावधी नियमित करण्याबाबत महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम ७२ (ए) व (बी) मधील तरतूदींचा वापर करून पुढीलप्रमाणे निर्णय घेण्यात येत आहे.
(१) महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम ७२ (ए) व (बी) मधील तरतूदींचा वापर करून श्री. आर. आर. पाडसे, सेवानिवृत्त उपअभियंता (यांत्रिकी) यांचा दिनांक १२/०६/२०१२ ते
पृष्ठ ४ पैकी २
# Page 3
शासन निर्णय क्रमांकः आपना-२०१२/प्र.क्र.४६/पापु-१५
दिनांक २५/०७/२०१३ हा निलंबन कालावधी सेवाविषयक सर्व प्रयोजनार्थ कामावर व्यतीत केलेला कालावधी म्हणून “कर्तव्य कालावधी” म्हणून घोषित येत आहे.
(२) महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम क्र. ७२ (३) मधील तरतूदींनुसार श्री. आर. आर. पाडसे, सेवानिवृत्त उपअभियंता (यांत्रिकी) यांना निलंबित करण्यात आले नसते तर, जितके वेतन व भत्ते मिळण्यास ते हक्कदार झाले असते, तितके पूर्ण वेतन व भत्ते श्री. पाडसे यांना अदा करण्यात यावेत व त्यामधून श्री. पाडसे यांना उपरोक्त निलंबन कालावधीत निर्वाह भत्यापोटी अदा करण्यात आलेली रक्कम समायोजित करण्यात यावी.
श्री. आर. आर. पाडसे, हे उपअभियंता (यांत्रिकी) या पदावरून जिल्हा परिषद, सातारा येथून दिनांक ३१/०५/२०२० रोजी नियत वयोमानानुसार सेवानिवृत्त झाले आहेत. त्यामुळे श्री. आर. आर.
पाडसे, सेवानिवृत्त उपअभियंता (यांत्रिकी) यांना देय ठरत असलेली रक्कम व त्यांना निलंबन कालावधीत अदा करण्यात आलेला निर्वाह भत्ता याची परिगणना करून त्यांना निव्वळ देय ठरणारी रक्कम अदा करण्याची कार्यवाही कार्यकारी अभियंता, ग्रामीण पाणी पुरवठा विभाग, जिल्हा परिषद, सातारा यांनी करावी. सदर आदेश महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम १९८१, मधील नियम ७२ (३) च्या तरतूदीनुसार निर्गमित करण्यात येत आहे.
# Page 4