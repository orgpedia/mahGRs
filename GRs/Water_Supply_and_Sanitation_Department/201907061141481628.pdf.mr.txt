# Page 1
राष्ट्रीय ग्रामीण पेयजल कार्यक्रमांतर्गत मौ. कवठळ (ता. चिखली, जि. बुलडाणा) नळ पाणीपुरवठा योजनेच्या अंदाजपत्रकास सुधारित प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: सुप्रमा-२११९/प्र.क्र.४७/पापु-१३
७ वा माळा, गोकुळदास तेजपाल रुग्णालय संकुल,
मंत्रालय, मुंबई-४०० ००१.
दिनांक: ०६ जुलै, २०१९
वाचा १) कार्यकारी अभियंता, ग्रामीण पाणीपुरवठा विभाग, जिल्हा परिषद, बुलडाणा यांचे पत्र क्र.ग्रापावि/तांशा/७८४/२०१९, दिनांक २१ फेब्रुवारी, २०१९ २) शासन निर्णय क्रमांक: ग्रापाधो-११०९/प्र.क्र.१०४(अ)/पापु-०७, दिनांक १७ मार्च, २०१० ३) शासन निर्णय क्रमांक: ग्रापाधो-१११४/प्र.क्र.२२/पापु-०७, दिनांक ०९ जुलै, २०१४ ४) शासन निर्णय क्रमांकः ग्रापाधो-१११४/प्र.क्र.५२/पापु-०७, दिनांक १७ ऑक्टोबर, २०१४ ५) शासन निर्णय क्रमांकः ग्रापाधो-१११५/प्र.क्र.२२/पापु-०७, दिनांक १६ फेब्रुवारी, २०१५ ६) शासन निर्णय क्रमांकः ग्रापाधो-११११/प्र.क्र.१३४/पापु-०७, दिनांक २० फेब्रुवारी, २०१५ ७) शासन निर्णय क्रमांकः ग्रापाधो-१११४/प्र.क्र.५२/पापु-०७, दिनांक १० मार्च, २०१५ ८) शासन निर्णय क्रमांक: ग्रापाधो-१११४/प्र.क्र.६१/पापु-०७, दिनांक १५ जून, २०१५
प्रस्तावना: राष्ट्रीय ग्रामीण पेयजल कार्यक्रमांतर्गत मौ. कवठळ (ता. चिखली, जि. बुलडाणा) येथील नळ पाणी पुरवठा योजनेच्या रु.६०.६९ लक्ष इतक्या ढोबळ खर्चाच्या अंदाजपत्रकास प्रशासकीय मान्यता प्रदान करण्यात आलेली आहे. तथापि, प्रत्यक्ष काम करताना काही उपांगाच्या परिमाणात वाढ झाल्याने व विद्युत जोडणीच्या खर्चात वाढ झाल्याने मूळ मंजूर योजनेच्या किंमतीत रु.४.७४ लक्ष (७.८१ टक्के) इतकी वाढ होत आहे. त्यामुळे कार्यकारी अभियंता, ग्रामीण पाणीपुरवठा विभाग, जिल्हा परिषद, बुलडाणा यांनी संदर्भाधीन क्र. १ येथील पत्रान्वये रु.६५.४३ लक्ष इतक्या ढोबळ किंमतीचे अंदाजपत्रक सुधारित प्रशासकीय मान्यतेसाठी शासनास सादर केले आहे. सदर सुधारित अंदाजपत्रकास कार्यकारी अभियंता, ग्रामीण पाणीपुरवठा विभाग, जिल्हा परिषद, बुलडाणा यांनी तांत्रिक मान्यता प्रदान केली आहे. त्यानुसार मौ. कवठळ (ता. चिखली, जि. बुलडाणा) येथील नळ पाणी पुरवठा योजनेच्या सुधारित अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकःसुप्रमा-२११९/प्र.क्र.४७/पापु-१३
शासन निर्णय: उपरोक्त प्रस्तावनेत नमुद केलेली वस्तुस्थिती विचारात घेता, मौ. कवठळ (ता.चिखली, जि.बुलडाणा) येथील नळ पाणी पुरवठा योजनेच्या रु. ६५.४३ लक्ष (अक्षरी रुपये पासष्ट लाख त्रेचाळीस हजार फक्त) इतक्या ढोबळ किंमतीच्या अंदाजपत्रकास राष्ट्रीय ग्रामीण पेयजल कार्यक्रमांतर्गत पुढील अटींच्या अधीन राहून सुधारित प्रशासकीय मान्यता प्रदान करण्यात येत आहे.
१) सदर योजना जिल्हा परिषद, बुलडाणा यांचेमार्फ़त कार्यान्वित करण्यात येईल.
२ ) या योजनेच्या मूळ प्रशासकीय मंजुरीच्या व तांत्रिक मान्यतेच्या आदेशातील अटी व शर्तीचे काटेकोरपणे पालन करावे.
३) सन २०१३ मधील CAG च्या अहवालानुसार राज्यातील २१% पाणीपुरवठा योजना या देखभाल दुरुस्ती अभावी वीजदेयके न भरल्यामुळे बंद पडल्या असल्याचे दिसून येते. त्यामुळे सदर योजना आर्थिकदृष्ट्या सक्षम राहण्यासाठी पाणीपट्टी दरामध्ये आवश्यकतेनुसार वेळोवेळी वाढ करण्यात यावी.
४) योजनेची चाचणी घेतल्यानंतर योजना संबंधित ग्रामपंचायतीकडे हस्तांतरित करुन लेखे बंद करण्यात यावेत.
५) योजना राबविणे त्याचे परिरक्षण, दुरुस्त्या (विशेष दुरुस्त्या धरुन) यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/ जिल्हा परिषदेस शासनाकडून कोणतीही मदत/अनुदान मिळणार नाही.
६) योजना स्वयंनिर्भर होण्यासाठी आवश्यक पाणीपट्टी निश्चित करणे व त्यात आवश्यकतेनुसार वाढ करणे ग्रामपंचायतीस बंधनकारक राहील.
७) हागणदारी मुक्तीबाबतच्या प्रचलित धोरणानुसार कार्यवाही करण्यात यावी.
८) योजना पुनर्सुधारित होणार नाही, याची जबाबदारी जिल्हा परिषदेची राहील.
९) योजनेची उर्वरित कामे ६ महिन्यात पूर्ण करण्यात यावीत.
२. या योजनेच्या सुधारित किंमतीतील वाढीव खर्च रु.४.७४ लक्ष (अक्षरी रुपये चार लाख चौ-यातर हजार फक्त) हा राष्ट्रीय ग्रामीण पेयजल कार्यक्रमातर्गत राज्य हिश्श्यातून/जिल्हा नियोजन मंडळाकडून उपलब्ध होणा-या निधीतून करण्यात यावा.
३. प्रस्तुत योजनेस सुधारीत प्रशासकीय मान्यता ही वित्त विभाग शासन निर्णय क्रमांक. विअप्र-२०१३/ प्र.क्र.३०/२०१३/विनियम / भाग-२, दिनांक १७ एप्रिल, २०१५ मधील भाग पहिला, उपविभाग-३ मधील
पृष्ठ ३ पैकी २
# Page 3
शासन निर्णय क्रमांकःसुप्रमा-२११९/प्र.क्र.४७/पापु-१३ अ.क्र. ६ (सहा) परिच्छेद क्र. २७ (अ) अनुसार प्रशासकीय विभागास प्रदान करण्यात आलेल्या प्राधिकारानुसार देण्यात येत आहे.