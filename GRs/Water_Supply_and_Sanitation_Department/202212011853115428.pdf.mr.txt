# Page 1
जल जीवन मिशन कार्यक्रमांतर्गत मौ. चाफे तर्फ खेडुल ता. मुरबाड जिठाणे . नळ पाणी पुरवठा योजनेस प्रशासकीय मान्यता देणेबाबत
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: जजिमि २०२२/प्र.क्र.८२९/पापु-१०
७ वा मजला, गोकुळदास तेजपाल रुग्णालय संकुल, मंत्रालय, मुंबई - ४०० ००१
तारीख: २ डिसेंबर, २०२२.
वाचा - १) शासन निर्णय क्रमांक जजमि-२०१९/प्र.क्र.१३८/पापु-१० (०७), दिनांक ०४ सप्टेंबर, २०२०.
२) शासन निर्णय क्रमांक जजमि-२०१९/प्र.क्र.१३८ (भाग-२)/पापु-१०, दिनांक १० मार्च, २०२१.
३) शासन निर्णय क्रमांक जेजेएम-२०२१/प्र.क्र.११५/पापु-१०, दिनांक २० ऑक्टोबर, २०२१.
४) शासन निर्णय, क्रमांक ग्रापाधो २०१८/प्र.क्र.१८१/ पापु-०७, दिनांक २९ जून, २०२२ ५) मुख्य कार्यकारी अधिकारी, जिल्हा परिषद, ठाणे यांचे पत्र क्र. ठाजिप/ग्रापापुवि/तांशा/पीबी-१/वशी ५२ दि.१५ नोव्हेंबर,२०२२ प्रस्तावना मौ.चाफे तर्फ खेडुल ता.मुरबाड जि. ठाणे नळ पाणी पुरवठा योजनेचा दरडोई खर्च हा विहीत निकषापेक्षा जास्त असल्यामुळे सदर नळ पाणी पुरवठा योजनेस मंजूरी देण्यासाठीचा प्रस्ताव मुख्य कार्यकारी अधिकारी, जिल्हा परिषद, ठाणे यांनी संदर्भ क्रमांक ५ अन्वये शासनाच्या मान्यतेकरीता सादर केला आहे. प्रस्तुत नळ पाणी पुरवठा योजनेस कार्यकारी अभियंता, जिल्हा परिषद, ठाणे यांच्या अध्यक्षतेखाली तांत्रिक छाननी समितीच्या दिनांक ०३.१०.२०२२ रोजीच्या बैठकीत मंजुरी देण्यात आलेली आहे. त्यानुसार कार्यकारी अभियंता, जिल्हा परिषद, ठाणे यांनी या योजनेस दि.०४.१०.२०२२ रोजीच्या आदेशान्वये तांत्रीक मान्यता प्रदान केली आहे. या योजनेचा दरडोई खर्च रु.१२५८५/- इतका असून तो संदर्भिय क्र. ४ येथील शासन निर्णयात विहीत दरडोई निकष रु.४३९०/- पेक्षा जास्त असल्यामुळे योजनेचा प्रस्ताव जिल्हा पाणी व स्वच्छता मिशनमार्फत शासनाच्या पुर्व मान्यतेस्तव प्राप्त झाला आहे. सदर प्रस्तावास मा.मंत्री, पाणी पुरवठा व स्वच्छता यांच्या अध्यक्षतेखालील दि.१७.११.२०२२ रोजीच्या उच्चाधिकार समितीच्या बैठकीत मान्यता प्रदान केली आहे. त्यामुळे मौ.चाफे तर्फ खेडुल ता.मुरबाड जि.ठाणे नळ पाणी पुरवठा योजनेच्या रु.७१,७५,३०७/- (रु.एकाहात्तर लक्ष पंच्याहात्तर हजार तीनशे सात फक्त) इतक्या किंमतीच्या अंदाजपत्रकास जल जीवन मिशन कार्यक्रमांतर्गत प्रशासकीय मान्यता देण्याची बाब शासनाच्या विचाराधीन होती.
शासन निर्णय
प्रस्तावनेत नमूद केलेली वस्तुस्थिती विचारात घेता, मौ. चाफे तर्फ खेडुल ता. मुरबाड जि. ठाणे नळ पाणी पुरवठा योजना या ५५ लिटर दरडोई दरदिवशी क्षमतेच्या रु.१२५८५/- इतका दरडोई खर्च असलेल्या नळ पाणीपुरवठा योजनेच्या रु.७१,७५,३०७/- (रु. एकाहात्तर लक्ष पंच्याहात्तर हजार तीनशे सात फक्त ) इतक्या
# Page 2
शासन निर्णय क्रमांक : जजिमि-२०२२/प्र.क्र.८२९/ पापु-१०
ढोबळ किंमतीच्या अंदाजपत्रकास व आराखड्यास जल जीवन मिशन कार्यक्रमांतर्गत खालील अटी व शर्तींची पूर्तता करण्याच्या अधीन राहून प्रशासकीय मान्यता देण्यात येत आहे.
१) सदर योजनेची अंमलबजावणी जिल्हा परिषद, ठाणे यांच्या मार्फत करण्यात यावी. योजनेची अंमलबजावणी पुर्ण झाल्यानंतर ती संबंधित कार्यकारी अभियंता यांच्याकडून योजना प्रत्यक्षात पूर्ण झाली आहे, या आशयाची सुचना मिळाल्यानंतरच्या दिनांकापासून १ महिन्याच्या आत योजना ताब्यात घेण्यास संबंधित ग्रामपंचायत जबाबदार राहील. योजना प्रत्यक्षात पूर्ण झाल्यावर संबंधित कार्यकारी अभियंता,जिल्हा परिषद व संबंधित ग्रामपंचायतीचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
२) जल जीवन मिशन कार्यक्रमांतर्गत ग्रामीण पाणीपुरवठा योजनांकरिता विहित केलेली मानके पूर्ण करणे बंधनकारक राहील. सदर योजनेतून प्रत्येक घरास नळ जोडणी देणे आवश्यक आहे. यादृष्टीने आतापर्यंत दिलेल्या नळ जोडणी व पूढे देण्याच्या नळ जोडणीबाबत IMIS प्रणालीवर माहिती नोंदविणे आवश्यक आहे. नवीन जोडणीबाबत आवश्यक ते नियोजन करण्याची जबाबदारी संबंधीत ग्रामपंचायतींची राहील.
३) किमान १ वर्षे योजना चालविणे कंत्राटदारावर बंधनकारक राहील. योजना यशस्वीरित्या पूर्ण झालेली आहे याची खात्री जिल्हा परिषदेने करावी.
४) योजनेची अंमलबजावणी होऊन कंत्राटदारा मार्फत योजना किमान १ वर्ष चालविण्यात येणार असली तरी ग्रामस्थांकडून या एक वर्षाचीही पाणीपट्टी वसूल करण्यात यावी. वसूल करण्यात आलेली पाणीपट्टी योजना चालविणा-या संस्थेस देण्यात यावी.
५) दिनांक ४ सप्टेंबर, २०२० रोजीच्या शासन निर्णयातील तरतूदीनुसार व केंद्र शासनाच्या जल जीवन मिशनच्या मार्गदर्शक तत्वानुसार पाणी पुरवठा योजनेच्या देखभाल दुरुस्ती करिता योजनेच्या किंमतीच्या ५/१० टक्के रक्कम लोकवर्गणीच्या स्वरुपात ग्रामपंचायतीकडे ठेवणे आवश्यक राहील.
सदर रक्कम जमा करुन घेण्याची जबाबदारी ग्रामपंचायत व जिल्हा परिषदेची राहिल.
६) योजनेची कामे विहीत पध्दतीने ई-निविदा मागविण्यात येऊन करावीत.
७) योजनेसाठी आवश्यक भुसंपादन व इतर सर्व परवानग्या विहित वेळेत प्राप्त करुन घेण्यात याव्यात.
८) सदर योजनेचा वापर हंगामी स्वरुपात होऊ नये याकरिता योजनेत समाविष्ट गावातील अस्तित्वातील योजना चालविण्यात येणार नाही याची हमी ग्रामपंचायतीकडून घेण्यात यावी.
९) योजना चालविणे व देखभाल दुरूस्ती यासाठी येणारा खर्च भागविण्या करिता संबंधित ग्रामपंचायतीने योजनेच्या अंमलबजावणीसाठी प्रस्तावामध्ये नमूद केल्यानुसार घरगुती, बिगर घरगुती व संस्थात्मक नळजोडणी धारकासाठी पाणी पट्टीचा दर निश्चित करावा व त्यात कालपरत्वे वाढ करण्यात यावी. तसेच योजना स्वयंनिर्भर होण्यासाठी आवश्यक पाणीपट्टी निश्चित करणे व त्यात आवश्यकतेनुसार वाढ करणे ग्रामपंचायतीस बंधनकारक राहील. याबाबत जिल्हा परिषद अधिकाऱ्यांनी ग्रामसभेत ग्रामस्थांना स्पष्टपणे सविस्तर माहिती द्यावी व त्यानंतरच योजनेच्या कामास सुरूवात करावी.
पृष्ठ ४ पैकी २
# Page 3
शासन निर्णय क्रमांक : जजिमि-२०२२/प्र.क्र.८२९/ पापु-१०
१०) योजना चालविणे त्याचे परिरक्षण व देखभाल दुरुस्ती यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस / जिल्हा परिषदेस शासनाकडून कोणतीही मदत/अनुदान उपलब्ध करून देण्यात येणार नाही.
११) सदर योजनेतील गावे हागणदारी मुक्त असले तरी ते नेहमीच हागणदारी मुक्त राहिल याबाबत खात्री करावी.
१२) कोणत्याही कारणाने योजनेच्या खर्चात वाढ झाल्यास शासनाकडून जादा अनुदान उपलब्ध करून देण्यात येणार नाही.
१३) सदर योजनेच्या तांत्रिक मान्यतेच्या आदेशातील अटींची पुर्तता करण्यात यावी.
१४) शासनामार्फत योजनेच्या त्रयस्थ तांत्रिक परीक्षणाबाबत वेळोवेळी निर्गमित करण्यात येणाऱ्या शासन निर्णयानुसार योजनेचे त्रयस्थ तांत्रिक परीक्षण करणे अनिवार्य राहील.
१५) योजनेची अंमलबजावणी पुर्ण झाल्यानंतर संबंधित अंमलबजावणी यंत्रणेने योजना पुर्णत्वाचा दाखला सक्षम प्राधिका-याकडे सादर करणे बंधनकारक राहील.
१६) योजनेच्या अंमलबजावणीमध्ये कोणत्याही स्वरुपाची अनियमितता, अपहार अथवा गैरव्यवहाराच्या बाबी निदर्शनास आल्यास अनियमिततेस जबाबदार संबंधित अधिकारी/कर्मचारी शिस्तभंगविषयक कारवाईस पात्र राहतील.
१७) योजनेच्या प्रगतीप्रमाणे खर्चाची उपयोगिता प्रमाणपत्रे व योजनेच्या पुर्णत्वाचे दाखले संबंधित अंमलबजावणी यंत्रणांकडून प्राप्त करुन घेवून शासनास सादर करण्याची जबाबदारी राज्य पाणी व स्वच्छता मिशन, बेलापूर यांची राहील.
१८) जल जीवन मिशन अंतर्गत घरगुती नळ जोडणीच्या कार्यात्मकतेबाबत विभागाचे शासन परिपत्रक क्र.जेजेएम २०२०/प्र.क्र.११५/ पापु १०,दि.२०.१०.२०२१ नुसार उचित कार्यवाही करण्यात यावी.
१९) तांत्रिक छाननी उपसमितीने उपस्थितीत केलेल्या मुद्यांची पुर्तता केल्याची पुनश्चः खात्री करण्याची जबाबदारी संबंधित कार्यकारी अभियंता, जिल्हा परिषद यांची राहील.
२०) सदर पाणीपुरवठा योजना राबविताना जल जीवन मिशनच्या केंद्र शासनाच्या कार्यरत मार्गदर्शक सूचना, शासनाच्या दि. ४.०९.२०२० रोजीच्या शासन निर्णयातील मार्गदर्शक सूचना तसेच सदर कार्यक्रमाच्या अनुषंगाने शासनाने वेळोवेळी निर्गमित केलेले शासन निर्णय/ परिपत्रक/ सूचनांचे पालन होत असल्याची खात्री करण्याची जबाबदारी संबंधित कार्यकारी अभियंता यांची राहील.
२१) सदर योजनेच्या उपांगाकरीता आवश्यक जागेबाबत ग्रामपंचायत ठराव, लोकवर्गणी योजनेच्या हस्तांतरण व देखभाल व दुरुस्तीबाबत ग्रामपंचायतीचा ठराव प्राप्त करुन घेण्याची तसेच योजना मिशन कालावधीत पुर्ण करण्याची जबाबदारी संबंधित कार्यकारी अभियंता यांची राहील.
२. या योजनेवर होणारा खर्च मागणी क्र. वाय- ०२, २२१५ पाणी पुरवठा व स्वच्छता, १०२ ग्रामीण पाणी पुरवठा कार्यक्रम, जल जीवन मिशन कार्यक्रम (केंद्र हिस्सा ) ३१ सहाय्यक अनुदाने (वेतनेत्तर) (२२१५ ९७९१) (सर्वसाधरण केंद्र हिस्सा) (२२१५ ए०८८) ( अनुसूचीत जाती केंद्र हिस्सा) (२२१५ ९८५३) (अनुसूचीत जमाती केंद्र
पृष्ठ ४ पैकी ३
# Page 4
शासन निर्णय क्रमांक : जजिमि-२०२२/प्र.क्र.८२९/ पापु-१०
हिस्सा), जल जीवन मिशन कार्यक्रम (राज्य हिस्सा ) (२२१५ २०७१) (सर्वसाधरण राज्य हिस्सा) (२२१५ ए०९७) (अनुसूचित जाती राज्य हिस्सा) (२२१५ ए०६१) (अनुसूचीत जमाती राज्य हिस्सा) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.