# Page 1
जल जीवन मिशन कार्यक्रमांतर्गत बाळापूर व ६९ गावे ( ता.बाळापूर/ अकोला, जि. अकोला ) प्रादेशिक नळ पाणी पुरवठा योजनेस प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: जजिमि २०२१/प्र.क्र.११८ / पापु-१३
मंत्रालय, मुंबई - ४०० ०३२
तारीख: २१ ऑक्टोबर, २०२१.
वाचा १) शासन निर्णय क्रमांक: ग्रापाधो-१२०८/प्र.क्र. ५२/पापु-०७, दिनांक ०९ ऑक्टोबर, २०१३ २) शासन निर्णय क्रमांकः ग्रापाधो-१११४/प्र.क्र.५२/पापु-०७, दिनांक १७ ऑक्टोबर, २०१४ ३) शासन निर्णय क्रमांकः जजीमि२०१९/प्र.क्र.१३८ (भाग-२)/पापु-१०, दिनांक १० मार्च, २०२१ ४) शासन निर्णय क्रमांक: ग्रापाधो-१११४/प्र.क्र.६१/पापु-०७, दिनांक १५ जून, २०१५ ५) शासन निर्णय क्रमांक जजमि-२०१९/प्र.क्र.१३८/पापु-१० (०७), दिनांक ०४ सप्टेंबर, २०२०.
६) मुख्य अभियंता, महाराष्ट्र जीवन प्राधिकरण, अमरावती यांचे तांत्रिक मान्यता आदेश दि.१७.०८.२०२१.
७) प्रकल्प संचालक, राज्य पाणी पुरवठा व स्वच्छता मिशन यांचे पत्र जजीमि-२०२१/प्र.क्र.०४/ पापु-०६, दिनांक २५.०८.२०२१.
८) मा. मंत्री ( पाणी पुरवठा व स्वच्छता विभाग) यांच्या अध्यक्षतेखालील उच्चाधिकार समितीच्या दि.१३.१०.२०२१ च्या बैठकीचे इतिवृत्त.
९) शासन निर्णय क्रमांक जेजेएम-२०२१/प्र.क्र.११५/ पापु-१०, दि. २० ऑक्टोबर, २०२१.
प्रस्तावना बाळापूर व ६९ गावे (ता. बाळापूर / अकोला, जि. अकोला) प्रादेशिक नळ पाणी पुरवठा योजनेचा दरडोई खर्च हा विहीत निकषापेक्षा जास्त असल्यामुळे सदर प्रादेशिक नळ पाणी पुरवठा योजनेस मंजूरी देण्यासाठीचा प्रस्ताव प्रकल्प संचालक, राज्य पाणी पुरवठा व स्वच्छता मिशन यांनी दि.२५.०८.२०२१ च्या पत्रान्वये शासनाच्या मान्यतेकरीता सादर केला आहे. प्रस्तुत प्रादेशिक नळ पाणी पुरवठा योजनेच्या प्रस्तावास मुख्य अभियंता, महाराष्ट्र जीवन प्राधिकरण, अमरावती यांनी दि.१७.०८.२०२१ अन्वये तांत्रिक मान्यता प्रदान केली आहे. सदर प्रस्तावास अध्यक्ष तथा मिशन संचालक, जल जीवन मिशन यांच्या अध्यक्षतेखालील राज्यस्तरीय उप तांत्रिक समितीपुढे दि. २८.०६.२०२१ रोजीच्या बैठकीत काही सुचनाच्या अधिन राहून मान्यता देण्यात आली. तदनंतर मा. अप्पर मुख्य सचिव यांच्या अध्यक्षतेखालील राज्यस्तरीय तांत्रिक समितीच्या दि. ०५.०८.२०२१ रोजीच्या बैठकीत तत्वत: मंजुरी देण्यात आलेली आहे. तसेच मा. मंत्री (पाणी पुरवठा व स्वच्छता) यांचे अध्यक्षतेखालील उच्चाधिकार समितीने दिनांक १३.१०.२०२१ रोजीच्या बैठकीत सदर योजनेच्या दरडोई खर्च रु. १२०४३/- इतका असून तो शासन निकष रु. २६८५ च्या ४४७% पेक्षा जास्त व ३ मी. पेक्षा जास्त कामांची सुट वगळता ही किंमत रु.८१८८/- इतकी असून हा दरडोई खर्च शासन निकष रु. २६८५/- पेक्षा ३०५ टक्के जास्त असलेल्या जादा दरडोई खर्चास मंजुरी दिलेली आहे. त्यामुळे ६९ गावे (ता. अकोला / बाळापूर, जि. अकोला) प्रादेशिक पाणी पुरवठा योजनेच्या रु. १४०.१४ कोटी (निव्वळ ) व रु. १७१.०५ कोटी (ढोबळ) इतक्या
# Page 2
शासन निर्णय क्रमांकः जजीमि २०२१/प्र.क्र. ११८/पापु-१३
किंमतीच्या अंदाजपत्रकास जल जीवन मिशन कार्यक्रमांतर्गत प्रशासकीय मान्यता देण्याची बाब शासनाच्या विचाराधीन होती.
शासन निर्णय प्रस्तावनेत नमूद केलेली वस्तुस्थिती विचारात घेता, ६९ गावे (ता. अकोला / बाळापूर, जि.
अकोला) प्रादेशिक पाणी पुरवठा योजना या योजनेंतर्गत समाविष्ट गावांना येथील ५५ लिटर दरडोई दरदिवशी क्षमतेच्या व योजनेचा दरडोई खर्च रु. १२०४३/- इतका असून तो शासन निकष रु.२६८५ च्या ४४७ % पेक्षा जास्त व ३ मी. पेक्षा जास्त कामांची सुट वगळता ही किंमत रु. ८१८८/- इतकी असून हा दरडोई खर्च शासन निकष रु. २६८५/- पेक्षा ३०५ जास्त असल्याने सदर योजनेच मा.मंत्री (पाणी पुरवठा व स्वच्छता ) यांच्या अध्यक्षतेखालील समितीने मान्यता दिलेली आहे. सदर प्रादेशिक नळ पाणीपुरवठा योजनेच्या रू.१७१.०६ कोटी (अक्षरी रूपये एकशे एकाहत्तर लाख फक्त ) इतक्या ढोबळ किंमतीच्या अंदाजपत्रकास व आराखड्यास जलजीवन मिशन कार्यक्रमांतर्गत खालील अटी व शर्तींची पूर्तता करण्याच्या अधीन राहून प्रशासकीय मान्यता देण्यात येत आहे.
१) सदर योजनेची अंमलबजावणी महाराष्ट्र जीवन प्राधिकरण, प्रादेशिक विभाग, अमरावती मार्फ़त करण्यात यावी. योजनेची अंमलबजावणी पुर्ण झाल्यानंतर ती संबंधित कार्यकारी अभियंता, महाराष्ट्र जीवन प्राधिकरण, अकोला यांच्याकडून योजना प्रत्यक्षात पुर्ण झाली आहे या आशयाची सूचना मिळाल्यानंतर दिनांकापासून एक महिन्याच्या आत योजना ताब्यात घेण्यास संबंधित शिखर समिती/ जिल्हा परिषद जबाबदार राहील. योजना प्रत्यक्षात पुर्ण झाल्यावर संबंधित कार्यकारी अभियंता, महाराष्ट्र जीवन प्राधिकरण / जिल्हा परिषद व संबंधित ग्रामपंचायतीचे अधिकारी यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापुर्वी ते सुधारण्यात यावेत.
२) किमान १ वर्षे योजना चालविणे कंत्राटदारावर बंधनकारक राहील. योजना यशस्वीरित्या पूर्ण झालेली आहे याची खात्री जिल्हा परिषदेने करावी, तसेच योजनेच्या देखभाल दुरुस्तीसाठी संदर्भाधीन क्र. २ येथील दि. १७ ऑक्टोबर, २०१४ रोजीच्या शासन निर्णयातील मार्गदर्शक सूचनांचा अवलंब करावा.
३) योजनेची अंमलबजावणी होऊन कंत्राटदारा मार्फत योजना किमान १ वर्ष चालविण्यात येणार असली तरी ग्रामस्थांकडून या एक वर्षाचीही पाणीपट्टी वसूल करण्यात यावी. वसूल करण्यात आलेली पाणीपट्टी योजना चालविणा-या संस्थेस देण्यात यावी.
४) संदर्भ क्र. ६ येथील दिनांक ४ सप्टेंबर, २०२० रोजीच्या शासन निर्णयातील तरतूदीनुसार व केंद्र शासनाच्या जल जीवन मिशनच्या मार्गदर्शक तत्वानुसार पाणी पुरवठा योजनेच्या देखभाल दुरुस्ती करिता योजनेच्या किंमतीच्या १० टक्के रक्कम लोकवर्गणीच्या स्वरुपात ग्रामपंचायतीकडे ठेवणे आवश्यक राहील. सदर रक्कम जमा करुन घेण्याची जबाबदारी ग्रामपंचायत व जिल्हा परिषदेची राहिल.
५) सदर योजनेतून प्रत्येक घरास नळ जोडणी देणे आवश्यक आहे. यादृष्टीने आतापर्यंत दिलेल्या नळ जोडणी व पूढे देण्याच्या नळ जोडणीबाबत IMIS प्रणालीवर माहिती नोंदविणे आवश्यक आहे. नवीन जोडणीबाबत आवश्यक ते नियोजन करण्याची जबाबदारी संबंधीत ग्रामपंचायतींची राहील.
६) योजनेची कामे विहीत पध्दतीने ई-निविदा मागविण्यात येऊन करावीत.
७) योजनेसाठी आवश्यक इतर सर्व परवानग्या व भुसंपादनाबाबत आवश्यक कार्यवाही विहित वेळेत प्राप्त करुन घेण्यात याव्यात.
पृष्ठ ४ पैकी २
# Page 3
शासन निर्णय क्रमांकः जजीमि २०२१/प्र.क्र. ११८/पापु-१३
८) सदर योजनेचा वापर हंगामी स्वरुपात होऊ नये याकरिता योजनेत समाविष्ट गावातील अस्तित्वातील योजना चालविण्यात येणार नाही याची हमी ग्रामपंचायतीकडून घेण्यात यावी.
९) योजना चालविणे व देखभाल दुरूस्ती यासाठी येणारा खर्च भागविण्याकरिता संबंधित ग्रामपंचायतीने योजनेच्या अंमलबजावणीसाठी प्रस्तावामध्ये नमूद केल्यानुसार घरगुती, बिगर घरगुती व संस्थात्मक नळजोडणी धारकासाठी पाणी पट्टीचा दर निश्चित करावा व त्यात कालपरत्वे वाढ करण्यात यावी.
तसेच योजना स्वयंनिर्भर होण्यासाठी आवश्यक पाणीपट्टी निश्चित करणे व त्यात आवश्यकतेनुसार वाढ करणे ग्रामपंचायतीस बंधनकारक राहील. याबाबत महाराष्ट्र जीवन प्राधिकरणाच्या अधिकाऱ्यांनी ग्रामसभेत ग्रामस्थांना स्पष्टपणे सविस्तर माहिती द्यावी व त्यानंतरच योजनेच्या कामास सुरूवात करावी.
१०) वसूल करण्यात आलेल्या पाणीपट्टीपैकी २० टक्के पाणीपट्टी ही मोठ्या देखभाल दुरुस्तीकरिता योजना राबविणाऱ्या संस्थेकडे ठेवण्यात यावेत. योजनेच्या पाईप्स या उपांगाची देखभाल दुरुस्ती प्रत्येक ५ वर्षांनी व इतर उपांगाची देखभाल दुरुस्ती प्रत्येक ३ वर्षानी करावी.
११) योजना चालविणे त्याचे परिरक्षण व देखभाल दुरुस्ती यासाठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस / जिल्हा परिषदेस / महाराष्ट्र जीवन प्राधिकरणास शासनाकडून कोणतीही मदत/अनुदान उपलब्ध करून देण्यात येणार नाही.
१२) सदर योजनेतील गावे हागणदारी मुक्त असले तरी ते नेहमीच हागणदारी मुक्त राहिल याबाबत खात्री करावी.
१३) कोणत्याही कारणाने योजनेच्या खर्चात वाढ झाल्यास शासनाकडून जादा अनुदान उपलब्ध करून देण्यात येणार नाही.
१४) सदर योजनेच्या तांत्रिक मान्यतेच्या आदेशातील अटींची पुर्तता करण्यात यावी.
१५) शासनामार्फत योजनेच्या त्रयस्थ तांत्रिक परीक्षणाबाबत वेळोवेळी निर्गमित करण्यात येणाऱ्या शासन निर्णयानुसार योजनेचे त्रयस्थ तांत्रिक परीक्षण करणे अनिवार्य राहील.
१६) योजनेची अंमलबजावणी पुर्ण झाल्यानंतर संबंधित अंमलबजावणी यंत्रणेने योजना पुर्णत्वाचा दाखला सक्षम प्राधिका-याकडे सादर करणे बंधनकारक राहील.
१७) योजनेच्या अंमलबजावणीमध्ये कोणत्याही स्वरुपाची अनियमितता, अपहार अथवा गैरव्यवहाराच्या बाबी निदर्शनास आल्यास अनियमिततेस जबाबदार संबंधित अधिकारी/कर्मचारी शिस्तभंगविषयक कारवाईस पात्र राहतील.
१८) जल जीवन मिशन कार्यक्रमांतर्गत ग्रामीण पाणीपुरवठा योजनांकरिता विहित केलेली मानके पूर्ण करणे बंधनकारक राहील.
१९) योजनेच्या प्रगतीप्रमाणे खर्चाची उपयोगिता प्रमाणपत्रे व योजनेच्या पुर्णत्वाचे दाखले संबंधित अंमलबजावणी यंत्रणांकडून प्राप्त करुन घेवून शासनास सादर करण्याची जबाबदारी राज्य पाणी व स्वच्छता मिशन, बेलापूर यांची राहील.
२०) जल जीवन मिशन अंतर्गत घरगुती नळ जोडणीच्या कार्यात्मकतेबाबत विभागाच्या दि.२०.१०.२०२१ नुसार उचित कार्यवाही करण्यात यावी.
पृष्ठ ४ पैकी ३
# Page 4
शासन निर्णय क्रमांकः जजीमि २०२१/प्र.क्र. ११८/पापु-१३
२. या योजनेवर होणारा खर्च मागणी क्र. वाय-०२, २२१५ पाणी पुरवठा व स्वच्छता, १०२ ग्रामीण पाणी पुरवठा कार्यक्रम, जल जीवन मिशन कार्यक्रम ( केंद्र हिस्सा ) ३१ सहाय्यक अनुदाने (वेतनेत्तर) (२२१५ ९७९१) (२२१५ ९८४४) (२२१५ ९८५३), जल जीवन मिशन कार्यक्रम (राज्य हिस्सा ) (२२१५ २०७१) (२२१५ ए०९७) (२२१५ ए०६१) या लेखाशिर्षाखालील मंजुर अनुदानातून भागविण्यात यावा व त्याखाली अंतिमत: खर्ची टाकण्यात यावा.