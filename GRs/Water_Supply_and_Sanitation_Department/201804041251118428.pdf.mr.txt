# Page 1
मौजे पांगरी गावठाणवाडी पाणी पुरवठा योजना (ता. संगमेश्वर, जि. रत्नागिरी) या नळ पाणी पुरवठा योजनेच्या अंदाजपत्रकास सुधारीत प्रशासकीय मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः ग्रापापु १३१७/प्र.क्र.१०५/पापु ०६
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: - ०४ एप्रिल, २०१८
वाचा :
१) मूळ प्रशासकीय मंजूरी ग्रामसभा ठराव क्र.२२ दि.२५.८.२०१२.
२) कार्यकारी अभियंता (ग्रापापु), जिल्हा परिषद, रत्नागिरी यांची तांत्रिक मान्यता बाब क्र.१५, माहे ऑक्टोबर, २०१३.
३) शासन निर्णय क्र. ग्रापाधो-११११/प्र.क्र.१३४/पापु-०७, दिनांक २० फेब्रुवारी, २०१५.
४) ग्रामीण पाणी पुरवठा योजनांच्या त्रयस्थ तांत्रिक परिक्षणाबाबतचा शासन निर्णय क्र. ग्रापाधो १११४/प्र.क्र.६१/पापु-०७, दिनांक १५ जून, २०१५ व दिनांक १४ मार्च, २०१६.
५) कार्यकारी अभियंता (ग्रापापु), जिल्हा परिषद, रत्नागिरी यांची सुधारीत तांत्रिक मान्यता बाब क्र.९९, माहे डिसेंबर, २०१६.
६) मुख्य कार्यकारी अधिकारी, जिल्हा परिषद रत्नागिरी यांचे पत्र क्र.रजिप/ग्रापापु/तांशा-३/ २३२५, दिनांक २४ मे, २०१७
प्रस्तावना:
मौजे पांगरी गावठाणवाडी पाणी पुरवठा योजना (ता. संगमेश्वर, जि. रत्नागिरी ) या नळ पाणी पुरवठा योजनेच्या रु.३३,२६,३०० /- ( ढोबळ) किंमतीच्या अंदाजपत्रकास संदर्भीय क्र. २ येथील आदेशान्वये कार्यकारी अभियंता (ग्रापापु), जिल्हा परिषद, रत्नागिरी यांनी तांत्रिक मान्यता दिली असून संदर्भ क्र.१ येथील ग्रामसभा ठरावान्वये मुळ प्रशासकीय मान्यता देण्यात आली होती. तथापि, महाराष्ट्र राज्य विद्युत मंडळाचे कोटेशन जादा दराने प्राप्त झाल्यामुळे योजनेच्या खर्चात वाढ झाली. यास्तव कार्यकारी अभियंता (ग्रापापु), जिल्हा परिषद, रत्नागिरी यांनी संदर्भ क्र.५ येथील आदेशान्वये प्रस्तुत योजनेच्या रु.३७,९९,६९७/-(ढोबळ) किंमतीच्या प्रस्तावास सुधारीत तांत्रिक मान्यता दिली असून संदर्भ क्र.६ अन्वये प्रस्तुत नळ पाणी पुरवठा योजनेच्या आराखडयास व अंदाजपत्रकास सुधारित प्रशासकीय मान्यता देण्याचा प्रस्ताव शासनास सादर केला होता. तद्नुषंगाने प्रस्तुत योजनेच्या आराखडयास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः ग्रापापु १३१७/प्र.क्र.१०५/पापु ०६
शासन निर्णय: मौजे पांगरी गावठाणवाडी पाणी पुरवठा योजना (ता. संगमेश्वर, जि. रत्नागिरी) या नळ पाणी पुरवठा योजनेच्या रु.३७,९९,६९७/-(ढोबळ) (अक्षरी रुपये सदतीस लक्ष नव्याण्णव हजार सहाशे सत्त्याण्णव फक्त) एवढ्या सुधारित किंमतीच्या अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१) उपरोक्त नमूद सुधारित किंमतीत उर्वरित सर्व कामे ६ महिन्यात पूर्ण करावीत.
२) या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देताना नमूद केलेल्या अटी व शर्ती यांचे काटेकोरपणे पालन करण्यात यावे.
३) ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) याकरीता दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस शासनाकडून कोणतीही मदत मिळणार नाही.
४) सदर योजना पुर्ण झाल्यावर स्थानिक स्वराज्य संस्थेने (संबधित जिल्हा परिषद) योजना हंस्तातरित करुन घेणे बंधनकारक राहील.
५) सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्तीअभावी, वीज देयक न भरल्यामुळे (Poor maintenance/nonpayment of electricity bills) बंद पडल्या असल्याचे दिसून येते. या स्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत यांची राहील.
६) हगणदारीमुक्ती बाबतच्या प्रचलित धोरणानुसार कार्यवाही करण्यात यावी.
७) संदर्भ क्र.५ येथील शासन निर्णयातील निर्देशानुसार त्रयस्थ तांत्रिक परिक्षणाची कार्यवाही करण्यात यावी.
८) प्रस्तुत योजना कोणत्याही परिस्थितीत पुनर्सुधारीत केली जाणार नाही तसेच योजनेचे लेखे बंद करणे याची जबाबदारी कार्यकारी अभियंता (ग्रापापु) जिल्हा परिषद, रत्नागिरी यांची राहील.
२. या योजनेच्या सुधारित किंमतीतील वाढीव खर्च रु.४,७३,४००/- (अक्षरी रुपये चार लक्ष त्र्याहत्तर हजार चारशे फक्त) हा राष्ट्रीय ग्रामीण पेयजल कार्यक्रमांतर्गत राज्य हिश्श्यातून / जिल्हा नियोजन मंडळाकडून /किमान गरजा कार्यक्रमांतर्गत उपलब्ध होणाऱ्या निधीतून करण्यात यावा.
पृष्ठ ३ पैकी २
# Page 3
शासन निर्णय क्रमांकः ग्रापापु १३१७/प्र.क्र.१०५/पापु ०६