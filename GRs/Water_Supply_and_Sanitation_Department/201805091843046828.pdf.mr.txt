# Page 1
सन २०१७-१८ च्या टंचाई कालावधीसाठी यवतमाळ शहर टंचाई निवारणार्थ करावयाच्या उपाययोजनांना प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांक: टंचाई २०१८/प्र.क्र. ७२/पापु १४
जी. टी. रुग्णालय संकुल, ७ वा मजला,
मंत्रालय, मुंबई ४०० ००१
दिनांक : १० मे, २०१८
वाचा : १) शासन निर्णय, पा.पु. व स्व. वि., क्रमांक: टंचाई २००८/प्र.क्र. १४९ / पापु १४, दिनांक २१.८.२००९ २) शासन निर्णय, पा.पु. व स्व. वि., क्रमांक: टंचाई २०१२/प्र.क्र.५३/पापु १४, दिनांक ३०.०४.२०१२ ३) शासन पत्र, क्रमांक टंचाई २०१७/प्र.क्र. १७०/पापु १४, दिनांक १३.०४.२०१८ (बैठकीचे इतिवृत्त) ४) जिल्हाधिकारी, यवतमाळ यांचे क्रमांक अका/नपाप्र/कावी-३८५/२०१८ दिनांक ३१.०३.२०१८ चे पत्र व प्रस्ताव.
प्रस्तावना - जिल्हाधिकारी, यवतमाळ यांनी सन २०१७-१८ च्या टंचाई कालावधीसाठी यवतमाळ शहरासाठी टंचाई निवारणार्थ टँकरद्वारे पाणी पुरवठा करणे या उपाययोजनेसाठी रु. ३५२.२२ लाख रकमेच्या कामांस प्रशासकीय मंजूरी मिळण्याबाबत प्रस्ताव शासनास सादर केला होता. टँकरद्वारे पाणी पुरवठा करणे या उपाययोजनेसाठी प्रशासकीय मान्यता देण्याबाबतचा प्रस्ताव नागरी तथा ग्रामीण क्षेत्रातील पिण्याच्या पाण्याच्या टंचाई निवारणार्थ विहित आर्थिक व भौतिक निकषाबाहेरील तातडीच्या पाणीपुरवठा योजनांना / उपाययोजनांना प्रशासकीय मंजूरी देण्यासाठी स्थापन करण्यात आलेल्या अपर मुख्य सचिव, पाणी पुरवठा व स्वच्छता विभाग यांच्या अध्यक्षतेखालील स्थायी समितीच्या दिनांक ११.०४.२०१८ रोजी झालेल्या बैठकीत मान्यतेसाठी विचारात घेण्यात आला होता.
तथापि, शासन निर्णय दिनांक २१.०८.२००९ नुसार महानगरपालिका, "अ" व "ब" वर्ग नगरपरिषदेस
# Page 2
शासन निर्णय क्रमांकः टंचाई २०१८/प्र.क्र.७२/पापु १४
टँकर वरील खर्च टंचाई निवारण कार्यक्रमातून अनुज्ञेय नसल्याने सदर बैठकीत "हा प्रस्ताव विशेष बाब म्हणून मंजूरी देण्याबाबत मदत व पुनर्वसन विभागास विनंती करण्यात यावी असा निर्णय घेण्यात आला होता. तथापि, जिल्हाधिकारी, यवतमाळ यांनी यवतमाळ नगरपरिषदे करिता टँकर वरील खर्च मंजूर करण्यात यावा असा स्वतंत्र प्रस्ताव नगर विकास विभागाकडे सादर केला होता. सदर प्रस्तावास टंचाई अंतर्गत तातडीची एकवेळची बाब म्हणून मा. मुख्यमंत्री महोदयांनी मान्यता दिली आहे. त्या अनुषंगाने यवतमाळ शहरासाठी टँकरद्वारे पाणी पुरवठा करणे या उपाययोजनेसाठी मागणी केलेल्या रु. ३५२.२२ लाख इतक्या रकमेच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय जिल्हाधिकारी, यवतमाळ यांच्याकडून प्राप्त झालेल्या यवतमाळ शहरासाठी टंचाई निवारणार्थ करावयाच्या उपाययोजनांतर्गत शहरातील टंचाईग्रस्त भागात टँकरद्वारे पाणी पुरवठा करण्यासाठी रु. ३५२.२२ लाख किंमतीच्या प्रस्तावास प्रस्तावनेत नमुद केल्याप्रमाणे मान्यता दिलेली आहे. त्यामुळे या आदेशान्वये सदर प्रस्तावास खालील अटींच्या अधिन राहून प्रशासकीय मान्यता देण्यात येत आहे :
१) जिल्हाधिकारी, यवतमाळ यांनी यवतमाळ शहरात पिण्याच्या पाण्याची टंचाई निर्माण झाली असल्याचे सर्व प्रथम घोषित करावे.
२) या योजनेसाठी शासनाकडून रु.३५२.२२ लाख खर्चाच्या ९०% म्हणजेच रु.३१७.०० लाख इतके अनुदान उपलब्ध करुन देण्यात येईल. तर उर्वरीत १०% म्हणजेच रु. ३५.२२ लाख इतकी रक्कम यवतमाळ नगरपरिषदने लोकवर्गणीच्या रुपाने भरावी.
३) टँकरद्वारे/पिण्याच्या पाणी पुरवठा करण्यासाठीची देयके अदा करताना टँकरवर जी.पी.एस.प्रणाली बसविलेली असणे आवश्यक आहे. जी. पी. एस. प्रणालीवर ज्या टँकरच्या फेऱ्यांची नोंद होईल त्याच फेऱ्या देयकाकरिता अनुज्ञेय राहतील. ज्या पाणी पुरवठा करणाऱ्या टँकरवर जी.पी.एस. प्रणाली किंवा जी.पी.एस. प्रणाली बंद असल्याकारणाने टँकर वाहतूक धारकाने टँकरच्या फेऱ्या झाल्याचा दावा केला असल्यास अशा फेऱ्या बनावट ठरतील. तसेच जी.पी.एस. प्रणालीची नोंद होत नाही म्हणून देयके प्रमाणित करण्यात येऊ नये व अशा प्रकारे प्रमाणित केलेली देयके अदा करण्यात येऊ नये.
४) संदर्भ क्र. २ मध्ये नमूद शासन निर्णयानुसार निश्चित केलेल्या दरापेक्षा खाजगी टँकर्सचे दर जास्त असू नयेत.
२. याबाबत होणारा खर्च मागणी क्र. सी-६, २२४५ नैसर्गिक आपत्तीच्या निवारणासाठी सहाय्य, ०१ अवर्षण, १०२ पिण्याच्या पाण्याचा पुरवठा, ९१ - राज्य आपत्ती प्रतिसाद निधीच्या मानकानुसार खर्च, (९१)(०१) पिण्याच्या पाण्याच्या आकस्मिक निकडीच्या पुरवठा (२२४५००९३) (दत्तमत) (वेतनेत्तर) - ३१,
पृष्ठ ३ पैकी २
# Page 3
शासन निर्णय क्रमांकः टंचाई २०१८/प्र.क्र.७२/पापु १४
सहाय्यक अनुदाने या लेखाशिर्षाखालील तरतूदीमधून भागविण्यात यावा व त्याखाली अंतिमत: खर्ची टाकण्यात यावा.
३. हा शासन निर्णय, मा. मुख्यमंत्री महोदयांनी तातडीची एकवेळची बाब म्हणून दिलेल्या मान्यतेनुसार निर्गमित करण्यात येत आहे.