# Page 1
शासन परिपत्रक क्र. विमंअ २०२३/प्र.क्र. ५८/पापु ०३
विधानमंडळ अधिवेशन संबंधित कामकाज प्राथम्य क्रमाने हाताळण्याबाबत...
महाराष्ट्र शासन
पाणी पुरवठा व स्वच्छता विभाग,
शासन परिपत्रक क्र. विमंअ २०२३/प्र.क्र. ५८/पापु ०३
७ वा मजला, गोकुळदास तेजपाल रूग्णालय इमारत, क्रॉफर्ड मार्केटजवळ, लोकमान्य टिळक मार्ग, मंत्रालय मुंबई ४००००१
दि. १८ जुलै २०२३
पहा: १) संसदीय कार्य विभाग शासन परिपत्रक, स.का.वि., क्र. विमअं २०२३/प्र.क्र. ४८/पाच, दि. १७ फेब्रुवारी, २०२३.
२) संसदीय कार्य विभाग शासन परिपत्रक, स.का.वि., क्र. विमअं २०२३/प्र.क्र. ५०/पाच, दि.
२१.फेब्रुवारी,२०२३.
३)) संसदीय कार्य विभाग शासन परिपत्रक,E-638850/PAD-5002(20)4/2023/Desk 5 दि. ७ जुलै, २०२३ परिपत्रक
महाराष्ट्र विधानमंडळाचे सन २०२३ चे आगामी दुसरे (पावसाळी अधिवेशन, विधानभवन, मुंबई येथे १७ जुलै, २०२३ पासून सुरू होत आहे. अधिवेशन संदर्भातील कामकाज प्राथम्य क्रमाने हाताळण्याबाबतच्या सूचना संसदीय कार्य विभागाच्या उक्त संदर्भाधिन अनुक्रमांक १,२ व ३ येथील परिपत्रकान्वये सर्व विभागांना देण्यात आलेल्या आहेत. त्यानुषंगाने विभागा मधील व विभागा अंतर्गत सर्व अधिकारी/कर्मचारी यांना पुढील प्रमाणे सूचना देण्यात येत आहेत.
१. तारांकीत प्रश्न, लक्षवेधी सूचना, औचित्याचे मुद्दे, विशेष उल्लेख इत्यादींबाबत विहीत मुदतीतच विधानमंडळ सचिवालयाकडे उत्तरे/ निवेदनाच्या प्रती इत्यादी पाठविण्याबाबत संबंधित अधिकारी यांनी खबरदारी घ्यावी.
२. खुलाशासाठी पाठविलेल्या सूचना, प्रश्नांची वस्तुस्थिती, शासन परिपत्रक संसदीय कार्य विभाग, क्र. मविस- १००५/११०/प्र.क्र. २९/५, दि ०९ फेब्रुवारी २००५ रोजीच्या परिपत्रकामध्ये निर्देशनुसार, कृपया तीन दिवसांच्या आत विधानमंडळ सचिवालयास निश्चितपणे पाठवावी.
३. विधानसभा आणि विधान परिषद या दोन्ही सभागृहांच्या कामकाजामध्ये सन्माननीय सदस्यांद्वारे विभागाचा मुद्दा केव्हीही उपस्थित होऊ शकतो आणि त्यानुषंगाने मा. पीठासीन अधिकाऱ्यांकडून कार्यवाहीसाठी निर्देश दिले जातात. यास्तव, सदर निर्देशानुसार शिघ्रतेने कार्यवाही करण्यासाठी सर्व संबंधित अधिकारी यांना अशा सूचना देण्यात येत आहेत की, विधानसभा आणि विधान परिषद या दोन्ही सभागृहांच्या गॅलरीमध्ये विभागाचे जे अधिकारी उपस्थित राहतील, त्यांनी सदरहू मुद्दे, त्यांसदर्भात मा.
पीठासीन अधिकाऱ्यांनी दिलेले निदेश, तसेच मा. मंत्री महोदयांनी सभागृहात दिलेली आश्वासने याची
# Page 2
शासन परिपत्रक क्र. विमंअ २०२३/प्र.क्र. ५८/पापु ०३
नोंद घेण्याबाबत व त्यासंबंधीची माहिती विभागाच्या संबंधित कार्यासनाच्या अधिकाऱ्यांना त्याप्रमाणे मा.मंत्री महोदय यांच्या कार्यालयास त्याच दिवशी कळविण्यात यावे.
४. अधिवेशन कालावधीत विधानमंडळ सचिवालयाकडून प्रसिद्ध होणाऱ्या दुसऱ्या दिवशीचा विधानपरिषद/विधानसभा सभागृहाच्या कामकाजाचा क्रम आदल्या दिवशीच प्राप्त करून घेऊन त्यानुसार सभागृहात होणारे कामकाज लक्षात घेऊन, सभागृहात कामकाजाच्या वेळी गॅलरीमध्ये संबंधित अधिकारी उपस्थित राहतील याची दक्षता घेण्यात यावी. तसेच विधानमंडळ कामकाजाकडे गांभीर्याने व सर्व प्राथम्याने लक्ष द्यावे.
५. सन्माननीय सदस्यांकडून विविध आयुधांद्वारे उपस्थित करण्यात आलेल्या मुद्द्यांबाबतची उत्तरे सुसंगत, परिपूर्ण आणि सर्वसमावेशक असावीत. तसचे सदर विहीत मुदतीतच विधानमंडळ सचिवालयास / संबंधित सन्माननीय सदस्यांना पाठविली जातील, तसेच उपस्थित आयुधांबाबत अद्ययावत अधिक माहिती उपलब्ध करून ठेवावी.
विधानमंडळ कामकाजाविषयी मा. मंत्री महोदय यांच्या अध्यक्षतेखाली ब्रिफींग करीता संबंधित विभागाचे प्रमुख तथा सक्षम वरीष्ठ अधिकारी उपस्थित राहतील असे निदेश आहेत.
याबाबत राज्य पाणी व स्वच्छता मिशन, जल जवीन मिशन, स्वच्छ भारत मिशन, भूजल सर्वेक्षण व विकास यंत्रणा, महाराष्ट्र जीवन प्राधिकरण यांच्या कार्यालय/विभागप्रमुख यांनी नोंद घ्यावी. व या सूचना अधिनस्त कार्यालयाच्या निदर्शनास आणून देण्यात याव्यात.