# Page 1
ग्रामपंचायत, कंत्राटदार व कार्यकारी अभियंता यांची संयुक्त बैठक दर महिन्याच्या ३ऱ्या शनिवारी ग्रामपंचायत कार्यालयात ठेवण्याबाबत.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः जस्वप्र-०६१९ / प्र. क्र. १११/पापु-११
गोकुळदास तेजपाल रुग्णालय संकुल इमारत, ७ वा मजला,
नवीन मंत्रालय, लोकमान्य टिळक मार्ग, मुंबई ४००००१
दिनांक : २५ जुलै, २०१९
प्रस्तावना :
जलस्वराज्य - २ व इतर कार्यक्रमांतर्गत निवड केलेल्या गावांच्या पाणी पुरवठा योजनांची
अंमलबजावणी महाराष्ट्र जीवन प्राधिकरण किंवा जिल्हा परिषद मार्फत करण्यात येत आहे.
योजनांची कामे उशिरा होण्याचे कारण म्हणजे काही कंत्राटदारांची काम करण्याची निष्क्रीयता,
ग्रामपंचायतीकडून असहकार्य, स्थानिक पातळीवर महाराष्ट्र जीवन प्राधिकरण / जिल्हा परिषद
यांचेकडून योजनेच्या कामाबाबत पुरेसा पाठपुरावा न होणे इत्यादी बाबी आढळून आलेल्या
आहेत. यामध्ये या तीनही संस्थांची एकत्र बैठक होवून योजनेची कामे पूर्ण कशी होतील, याबाबत
चर्चा करण्याचा अभाव दिसून येतो. याकरिता योजनेच्या स्थानिक अडचणी, कंत्राटदारांच्या
अडचणी व इतर काही अनुषांगिक बाबी त्वरित निकाली काढण्याकरीता संबंधित
ग्रामपंचायतीमध्ये या तीनही यंत्रणांची बैठक बोलविण्याबाबतची बाब शासनाच्या विचाराधीन
होती. त्या अनुषंगाने विविध कार्यक्रमांतर्गत समाविष्ट असलेल्या गावांच्या ग्रामपंचायतीमध्ये बैठक
घेण्याबाबत खालीलप्रमाणे आदेश देण्यात येत आहेत.
शासन परिपत्रक :
विविध कार्यक्रमांतर्गत अंमलबजावणी करण्यात येत असलेल्या पाणी पुरवठा योजनांच्या
ग्रामपंचायतीमध्ये योजनेवरील संबंधित कार्यकारी अभियंता, कंत्राटदार व ग्रामपंचायत यांची एक
संयुक्त बैठक प्रत्येक महिन्याच्या ३ ऱ्या शनिवारी त्या त्या जिल्ह्यातील कोणत्याही एका, शक्य तो
# Page 2
शासन परिपत्रक क्रमांकः जस्वप्र-०६१९ / प्र. क्र. १११ / पापु-११, दि. २५ जुलै, २०१९
जेथे काम जास्त रखडले आहेत अशा ग्रामपंचायत कार्यालयात बोलविण्यात यावी. सदर बैठकीचे
आयोजन संबंधित कार्यकारी अभियंता, महाराष्ट्र जीवन प्राधिकरण / जिल्हा परिषद यांनी करावे.
सदर बैठकीमध्ये योजनेची कामे पूर्ण करुन योजना हस्तांतर करेपर्यंतच्या कामाविषयी,
अडीअडचणी तसेच इतर काही अनुषंगिक बाबी विषयी चर्चा करुन निर्णय घेण्यात यावा. सदर
बैठकीचे इतिवृत्त तयार करुन ते शासनास सादर करावे.