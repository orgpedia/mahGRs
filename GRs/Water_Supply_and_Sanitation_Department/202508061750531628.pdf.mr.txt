# Page 1
तिल्लारी प्रकल्पावर आधारीत १८ गावे,
वेंगुर्ला शहर व मार्गस्थ औद्योगिक क्षेत्र,
पर्यटन स्थळांसाठी, जि. सिंधुदुर्ग नळ
पाणी पुरवठा योजनेस निधी वितरीत
करणेबाबत. (लेखाशीर्ष २२१५ ए०३२)
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः संकीर्ण-२०२५/प्र.क्र.१६७/पापु-०४
सातवा मजला, गोकुळदास तेजपाल रुग्णालय संकुल,
क्रॅाफर्ड माकेट जवळ, लोकमान्य टिळक मार्ग, मुंबई
तारीख: ०६ ऑगस्ट, २०२५
वाचा-
१शासन . निर्णय, पाणी पुरवठा व स्वच्छता विभाग, क्र.ग्रापापु-१४०९/प्र.क्र.१४८/पापु-०६,
दि.०१.०६.२०११
२.शासन निर्णय, पाणी पुरवठा व स्वच्छता विभाग, क्र.ग्रापापु-१४१८/ प्र.क्र.९४/पापु-०६,
दि.२८.०३.२०१८
३.शासन निर्णय, पाणी पुरवठा व स्वच्छता विभाग, क्र.सुप्रमा-२०२४/ प्र.क्र.३६/पापु-०४,
दि.२५.०३.२०२५
४.शासन परिपत्रक, वित्त विभाग, क्र.अर्थसं-२०२५/प्र.क्र.४४/ अर्थ-३, दि.०७.०४.२०२५
५.संचालक (वित्त), महाराष्ट्र जीवन प्राधिकरण यांचे पत्र क्र.मजीप्रा/वित्त-२/निधी/तिलारी/७२,
दि.०९.०५.२०२५
प्रस्तावना-
कोकण पॅकेज अंतर्गत तिल्लारी प्रकल्पावर आधारीत १८ गावे, वेंगुर्ला शहर व मार्गस्थ औद्योगिक
क्षेत्र, पर्यटन स्थळांसाठी, जि. सिंधुदुर्ग नळ पाणी पुरवठा योजनेच्या रू. २१६.९० कोटी इतक्या
किंमतीच्या प्रस्तावास/आराखड्यास सक्षम प्राधिकऱ्याने तांत्रिक मान्यता प्रदान करण्याच्या तसेच काही
अटी व शर्तीच्या अधीन राहून संदर्भाधिन क्रमांक ०१ येथील शासन निर्णयान्वये तत्वतः प्रशासकीय
मान्यता देण्यात आली होती. सदर योजनेचे कामे मे. उत्तम स्टील कंपनी व महाराष्ट्र जीवन प्राधिकरण
यांनी करावयाची होती. सदर योजनेच्या मूळ प्रशासकीय मान्यता किंमतीत राज्य शासनचे रू. ७५.१८
कोटी (३५%) व मे. उत्तम स्टील कंपनी चे रू. १४१.१९ कोटी (६५%) असे प्रमाण निश्चित करण्यात आले.
तदनंतर मे. उत्तम स्टील कंपनीचा प्रतिसाद मिळत नसल्याने, मे. उत्तम स्टील कंपनी यांना वगळून
येणाऱ्या रू. २१२.३८ कोटी (ढोबळ) इतक्या किंमतीच्या खर्चास संदर्भाधिन क्रमांक २ येथील शासन
निर्णयान्वये मान्यता देण्यात आली. तदनंतर सदर योजनेच्या कामाच्या व्याप्तीत बदल, तांत्रिक
# Page 2
शासन निर्णय क्रमांकः संकीर्ण- २०२५/प्र.क्र.१६७/पापु-०४
बदल, भाववाढ, ईटीपी, वस्तु व सेवाकरामध्ये वाढ इत्यादी कारणामुळे योजनेच्या मूळ किंमतीमध्ये वाढ
झाल्याने, सदर योजनेच्या रू. ३०३.२६ कोटी (ढोबळ) किंमतीस संदर्भाधिन क्रमांक ३ येथील शासन
निर्णयान्वये सुधारीत प्रशासकीय मान्यता देण्यात आली आहे. संचालक (वित्त), महाराष्ट्र जीवन
प्राधिकरण यांनी सदर योजनेची जी.एस.टी., भाग-५, विज, पाटबंधारे विभाग पाणी उपसा, भाववाढ
इत्यादीची देयके अदा करण्याकरीता रु. ४९.६० कोटी इतकी निधी मागणी संदर्भाधिन क्रमांक ५ येथील
पत्रान्वये केली आहे. मात्र संदर्भाधिन क्रमांक ४ येथील परिपत्रकातील तरतुदीनुसार ६० टक्केच्या
मर्यादेत निधी वितरीत करण्यास वित्त विभागाने सहमती दर्शविली आहे. त्यानुसार सदर योजनेकरीता
लेखाशीर्ष २२१५ ए०३२ अंतर्गत ३१-सहायक अनुदाने (वेतनेतर) खाली सन २०२५-२०२६ या आर्थिक
वर्षाकरीता मंजूर अर्थसंकल्पीय तरतूद रू. ४९.५९९३ कोटीपैकी रू. २९.७५९६ कोटी इतके अनुदान
संचालक (वित्त), महाराष्ट्र जीवन प्राधिकरण यांना अर्थसंकल्पीय अंदाज, वितरण व संनियंत्रण
प्रणालीवर (बीम्स प्रणाली) उपलब्ध करून देण्याची बाब शासनाच्या विचाराधीन होती.
शासननिर्णय-
सन २०२५-२०२६ या आर्थिक वर्षात सदर योजनेची जी.एस.टी., भाग-५, विज, पाटबंधारे
विभाग पाणी उपसा, भाववाढ इत्यादीची देयके अदा करण्याकरीता २९.७५९६ कोटी (रूपये एकोणतीस
कोटी पंच्याहत्तर लक्ष शहाण्णव हजार फक्त) इतके अनुदान संचालक (वित्त), महाराष्ट्र जीवन
प्राधिकरण यांना या शासन निर्णयाद्वारे वितरीत करण्यात येत आहे.
२. सदर रक्कम आहरित करण्यासाठी आहरण व संवितरण अधिकारी म्हणून संचालक
(वित्त), महाराष्ट्र जीवन प्राधिकरण यांना व नियंत्रक अधिकारी म्हणून अवर सचिव, पाणी पुरवठा व
स्वच्छता विभाग, मंत्रालय, मुंबई यांना प्राधिकृत करण्यात येत आहे. सदर रक्कम एनईएफटी
प्रणालीद्वारे महाराष्ट्र जीवन प्राधिकरण यांच्या खाती जमा करण्यात यावी.
३. सदर तरतूद खर्च करताना महाराष्ट्र अर्थसंकल्प नियमपुस्तिका, वित्तीय अधिकार
नियमपुस्तिका या मधील वित्तीय नियम तसेच वित्त विभागाच्या दि. ०७.०४.२०२५ च्या शासन
परिपत्रकात दिलेल्या निदेशांचे काटेकोरपणे पालन करावे.
४. सदरचा खर्च “मागणी क्रमांक वाय-२, २२१५ पाणी पुरवठा व स्वच्छता, ०१ पाणी पुरवठा,
१९६ जिल्हा परिषदांना सहाय्य, (०२) जिल्हा परिषदांना योजनेंतर्गत अनुदाने, (०२)(०२)तिल्लारी
प्रकल्पावर आधारित पाणी पुरवठा योजना (कार्यक्रम) (२२१५ ए०३२)” या लेखाशीषां अंतर्गत
३१-सहायक अनुदाने (वेतनेतर) खाली दर्शविण्यात यावा.
५. सदर शासन निर्णय नियोजन विभागाचे अनौपचारिक संदर्भ क्र. ३८६/१४४३, दि.
२०.०६.२०२५ व वित्त विभागाचे अनौपचारिक संदर्भ क्र. ३२१/व्यय-३, दि. ०१.०७.२०२५ अन्वये प्राप्त
सहमतीस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः संकीर्ण- २०२५/प्र.क्र.१६७/पापु-०४
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर