# Page 1
जिल्हा परिषदेतील पदवीधर कनिष्ठ अभियंता (स्थापत्य) यांना महाराष्ट्र जीवन प्राधिकरणाच्या आस्थापनेवर उपअभियंता (स्थापत्य) पदावर तात्पुरती पदोन्नती व पदस्थापना देण्याबाबत.
महाराष्ट्र शासन
पाणी पुरवठा व स्वच्छता विभाग
शासन आदेश क्रमांकः जिपग्रा-१२२२/प्र.क्र.१०६/पापु-२३
७ वा मजला, गोकुळदास तेजपाल रुग्णालय इमारत संकुल
क्रॉफर्ड मार्केटजवळ, लोकमान्य टिळक मार्ग, मुंबई-४००००१
तारीख: १४ जुलै, २०२३.
वाचा: १) महाराष्ट्र जिल्हा परिषद व पंचायत समिती अधिनियम, १९६१ २) महाराष्ट्र जीवन प्राधिकरण अधिनियम, १९७६ ३) शासन निर्णय, पाणीपुरवठा व स्वच्छता विभाग, क्रमांक मजीप्रा-११२१/प्र.क्र.१२३/पापु-२३, दि.२४.०८.२०२१ ४) शासन परिपत्रक, ग्राम विकास विभाग, जिपअ-२०२२/प्र.क्र.१८९/आस्था-४, दिनांक १३.०९.२०२२.
५) शासन शुद्धीपत्रक, ग्राम विकास विभाग, जिपअ-२०२२/प्र.क्र.२८२/आस्था-४, दिनांक २१.०९.२०२२.
५) शासन निर्णय, सामान्य प्रशासन विभाग, क्रमांक:- बीसीसी-२०१८/प्र.क्र.३६६/१६-ब, दि.७.०५.२०२१
-: शासन आदेश:
जिल्हा परिषदांमधील ग्रामीण पाणीपुरवठा विभाग/उपविभाग येथे कार्यरत असलेल्या जिल्हा तांत्रिक सेवा (वर्ग-३) मधील कनिष्ठ अभियंता (स्थापत्य) यांना जिल्हा परिषदेतील उपअभियंता (स्थापत्य) पदावर पदोन्नती देण्याची व त्यांच्या सेवा महाराष्ट्र जीवन प्राधिकरणाच्या आस्थापनेवर
घेण्याची तरतूद महाराष्ट्र जिल्हा परिषद व पंचायत समिती अधिनियम, १९६१ व महाराष्ट्र जीवन
# Page 2
शासन आदेश क्रमांकःजिपग्रा-१२२२/प्र.क्र.१०६/पापु-२३
प्राधिकरण अधिनियम, १९७६ मध्ये करण्यात आली आहे. त्यानुषंगाने पदवीधर व पदविकाधारक अभियंत्यांच्या कोट्यात रिक्त असलेली पदे तसेच ग्राम विकास विभागाने संदर्भाधीन दिनांक
१३.०९.२०२२ व २१.०९.२०२२ च्या शासन परिपत्रकान्वये प्रसिद्ध केलेली दिनांक १.०१.२०२२ ची
ज्येष्ठतासूची विचारात घेऊन सन २०२२-२३ ची निवडसूची तयार करण्यात आली असून, निवडसूची
वर्षातील आतापर्यंतची रिक्त पदे विचारात घेऊन जिल्हा परिषदेच्या ग्रामीण पाणीपुरवठा विभागातील खालील पदवीधर कनिष्ठ अभियंता (स्थापत्य)(सहायक अभियंता, श्रेणी-२) यांना, सक्षम प्राधिकाऱ्यांच्या
मान्यतने, महाराष्ट्र जीवन प्राधिकरणाच्या आस्थापनेवर, जिल्हा परिषद कोट्यातून उपअभियंता (स्था)
(गट-अ) या पदावर, वेतनस्तर एस-२०, ५६१००-१७७६०० या वेतन श्रेणीमध्ये, तात्पुरती पदोन्नती देण्यात येत असून “महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने
व पदोन्नतीने नियुक्तीसाठी महसूली विभाग वाटप नियम, २०२१” मधील तरतूदींनुसार वाटप झालेल्या महसूली विभागामध्ये त्यांची पदस्थापना पुढील रकान्यातील स्तंभ (७) प्रमाणे करण्यात येत आहे.
२. उपरोक्त अधिकाऱ्यांना देण्यात येणारी पदोन्नती सामान्य प्रशासन विभागाच्या सूचनांनुसार निव्वळ तात्पुरत्या स्वरुपाची व पुढील अटींच्या अधीन राहून देण्यात येत आहे.
अ) पदोन्नतीच्या कोट्यातील रिक्त पदांवर निव्वळ तात्पुरत्या स्वरुपात सेवाज्येष्ठतेनुसार मा.
सर्वोच्च न्यायालयात दाखल विशेष अनुमती याचिका क्र.२८३०६/२०१७ च्या निर्णयाच्या अधीन राहून
पदोन्नती देण्यात येत आहे.
पृष्ठ ६ पैकी २
# Page 3
शासन आदेश क्रमांकःजिपग्रा-१२२२/प्र.क्र.१०६/पापु-२३
ब) मा. सर्वोच्च न्यायालयात दाखल केलेल्या विशेष अनुमती याचिका क्र.२८३०६/२०१७ च्या
अधीन राहून पदोन्नतीच्या कोट्यातील सर्व रिक्त पदे दि.२५.०५.२००४ च्या सेवाज्येष्ठतेनुसार निव्वळ तात्पुरत्या स्वरुपात भरण्याच्या सूचना सामान्य प्रशासन विभागाने दिनांक ७.०५.२०२१ च्या शासन निर्णयान्वये दिल्या आहेत. तसेच सदर शासन निर्णयाला मा. उच्च न्यायालयात आव्हान देण्यात आले
असून त्यावरील अंतिम निर्णयाच्या अधीन सदर पदोन्नती तात्पुरत्या स्वरुपात आहे.
क) पदोन्नत अधिकाऱ्यांविरुद्ध कोणतेही न्यायालयीन प्रकरण किंवा विभागीय चौकशी प्रस्तावित
किंवा प्रलंबित नसल्याच्या अटीच्या अधीन सदर पदोन्नती देण्यात येत आहे. तथापि यापैकी एखाद्या अभियंत्याविरुद्ध या आदेशाच्या दिनांकास विभागीय चौकशी/न्यायालयीन प्रकरण दाखल असल्यास त्यांच्या बाबतीत सदर पदोन्नतीचे आदेश आपोआप रद्द होतील.
ड) सदर पदोन्नती तात्पुरत्या स्वरुपाची असल्यामुळे, तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
३. महाराष्ट्र जीवन प्राधिकरणाच्या अभियंत्यांनी मा. उच्च न्यायालय, नागपूर खंडपीठ येथे दाखल केलेल्या रिट याचिका क्र. १४९० / २०२० मध्ये मा. उच्च न्यायालयाने दिनांक १२.०६.२०२० रोजी
दिलेल्या आदेशानुसार सदर पदोन्नती या न्यायालयीन प्रकरणातील अंतिम न्याय निर्णयाच्या अधीन राहील.
४. उपरोक्त अधिकाऱ्यांना "महाराष्ट्र शासकीय गट-अ व गट-ब (राजपत्रित व अराजपत्रित)
पदावर सरळसेवेने व पदोन्नतीने नियुक्तीसाठी महसूली विभाग वाटप नियम, २०२१” मधील तरतूदी
लागू असून पदोन्नत होणाऱ्या अधिकाऱ्यांनी वाटप झालेल्या महसूली विभागामध्ये पदोन्नतीनंतर किमान तीन वर्षांचा सेवाकालावधी पूर्ण करणे आवश्यक आहे.
५. महाराष्ट्र जीवन प्राधिकरण अधिनियम, १९७६ मधील तरतूदीनुसार पदान्नतीनंतर सदर अधिकारी हे महाराष्ट्र जीवन प्राधिकरणाचे अधिकारी म्हणून प्राधिकरणाच्या आस्थापनेवर राहतील व
प्राधिकरणातील अधिकारी / कर्मचाऱ्यांना लागू असलेले सेवा शर्ती नियम त्यांना लागू राहतील.
पदोन्नतीनंतर उपरोक्त अधिकाऱ्यांच्या सेवा महाराष्ट्र जीवन प्राधिकरणाच्या आस्थापनेवर सामावून
घेण्यासाठी प्राधिकरणाने आवश्यक कार्यवाही करावी. महाराष्ट्र जीवन प्राधिकरण अधिनियम, १९७६
पृष्ठ ६ पैकी ३
# Page 4
शासन आदेश क्रमांकःजिपग्रा-१२२२/प्र.क्र.१०६/पापु-२३
मधील तरतूदीनुसार पदोन्नत अधिकाऱ्यांनी पदोन्नतीपूर्वी जिल्हा परिषदेमध्ये व्यतित केलेला कालावधी हा महाराष्ट्र जीवन प्राधिकरणामध्ये व्यतित केल्याचे समजण्यात येईल.
६. महाराष्ट्र जीवन प्राधिकरणातील अभियंत्यांना लागू असलेल्या परीक्षा नियमांनुसार उपरोक्त
पदोन्नत अधिकाऱ्यांना, ते सूट मिळण्यास पात्र नसल्यास, आवश्यक व्यावसायिक परीक्षा उत्तीर्ण होणे बंधनकारक असेल.
७. सदर पदोन्नती आदेशातील जे अधिकारी पदोन्नती नाकारतील त्यांच्या बाबतीत शासन निर्णय,
सामान्य प्रशासन विभाग, दिनांक १२.०९.२०१६ नुसार कार्यवाही करण्यात येईल.
८. संबंधित मुख्य कार्यकारी अधिकारी, जिल्हा परिषद यांनी त्यांच्याकडील अधिकाऱ्यांना
पदोन्नतीच्या पदावर रुजू होण्यासाठी तात्काळ (अधिकाधिक सात दिवसांत) कार्यमुक्त करावे व त्याबाबतचा अहवाल शासनास सादर करावा. संबंधित पदोन्नत अधिकाऱ्यांनी सध्याच्या पदावरुन
कार्यमुक्त झाल्यानंतर रजेवर न जाता कमीतकमी पदग्रहण अवधी घेऊन नवीन नियुक्तीच्या ठिकाणी
रुजू व्हावे. नवीन नियुक्तीच्या ठिकाणी संबंधित मुख्य कार्यकारी अधिकारी, जिल्हा परिषद तसेच
कार्यकारी अभियंता, महाराष्ट्र जीवन प्राधिकरण यांनी पदोन्नत अधिकाऱ्यांना विनाविलंब रुजू करुन घ्यावे व त्याबाबतचा अहवाल शासनास सादर करावा.
९. संबंधित पदोन्नत अधिकारी या आदेशाच्या दिनांकापासून ३० दिवसांत पदोन्नतीच्या पदावर रुजू
न झाल्यास, त्यांच्या बाबतीत शासन अधिसूचना, सामान्य प्रशासन विभाग, दिनांक १४.०७.२०२१ मधील तरतूदीनुसार संबंधित अधिकाऱ्याचा अनुपस्थितीचा कालावधी हा अकार्यदिन (dies non) म्हणून
गणला जाईल. जे अधिकारी ३० दिवसांच्या कालावधीत पदोन्नतीच्या पदावर रुजू होणार नाहीत, अशा
अधिकाऱ्यांचा अहवाल संबंधित मुख्य प्रशासकीय अधिकारी, जिल्हा परिषद यांनी शासनास त्वरीत
सादर करावा.
१०. संबंधित पदोन्नत अधिकाऱ्यांचे लक्ष महाराष्ट्र नागरी सेवा (वर्तणूक) नियम, १९७९ च्या नियम २३
मधील तरतूदींकडे वेधण्यात येत आहे. सदर नियमातील तरतूदी लक्षात घेता, पदोन्नत अधिकाऱ्यांनी
पृष्ठ ६ पैकी ४
# Page 5
शासन आदेश क्रमांकःजिपग्रा-१२२२/प्र.क्र.१०६/पापु-२३
पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते महाराष्ट्र नागरी सेवा
नियम, १९७९ मधील नियम २३ नुसार शिस्तभंगाच्या कारवाईस पात्र ठरतील.
# Page 6