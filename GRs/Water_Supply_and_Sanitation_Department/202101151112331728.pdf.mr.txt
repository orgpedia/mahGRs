# Page 1
नागरी पाणी पुरवठा व मलनि:स्सारण कार्यक्रमांतर्गत महाराष्ट्र जीवन प्राधिकरणाने प्रकल्प व्यवस्थापन सल्लागार तसेच तांत्रिक सेवा पुरवठा अंतर्गत कामे हाती घेताना आकारावयाच्या सुधारित सेवा शुल्काबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुनिअ-२०१०/प्र.क्र.५१०/पापु.२२
गोकुळदास तेजपाल हॉस्पिटल संकुल इमारत, लोकमान्य टिळक मार्ग
मंत्रालय, मुंबई ४०० ००१
तारीख: १५ जानेवारी, २०२१
वाचा : १) महाराष्ट्र जीवन प्राधिकरणाचे परिपत्रक क्र.मजीप्रा/२२/तांशा.१/३५०/५५०/१२६, दि.३.४.२००८.
२) महाराष्ट्र जीवन प्राधिकरणाचे परिपत्रक क्र.मजीप्रा/सस/तांशा.१/३५०/१७३८, दि.२२.११.२०१०.
३) शासन निर्णय, पाणी पुरवठा व स्वच्छता विभाग क्र.सुनिअ-२०१०/प्र.क्र.५१०/पापु-२२, दि.२२.०२.२०११.
४) सदस्य सचिव, महाराष्ट्र जीवन प्राधिकरण, मुंबई यांचे क्र. मजीप्रा/सस/तांशा.१/४९७, दि.२४.७.२०२० चे पत्र.
प्रस्तावना :
राज्यामध्ये राबविण्यात येणाऱ्या विविध केंद्र शासन तसेच राज्य शासन पुरस्कृत नागरी पाणी पुरवठा व मलनि:स्सारण योजनासाठी नागरी स्थानिक स्वराज्य संस्थांना केंद्र व राज्य शासनाकडून निधी उपलब्ध करुन देण्यात येत आहे. नागरी पाणी पुरवठा व मलनि:स्सारण योजनांना मंजूरी देताना नागरी स्थानिक स्वराज्य संस्थांचा आर्थिक सहभाग बंधनकारक करण्यात आलेला असून घटनेतील ७४ व्या दुरुस्तीनुसार पाणी पुरवठा व मलनि:स्सारण योजनांची अंमलबजावणी मागणी आधारित लोकसहभागावर संबंधित नागरी स्थानिक स्वराज्य संस्थांकडून करण्यात येते.
२. केंद्र व राज्य शासनाच्या विविध योजनांतर्गत नागरी स्थानिक स्वराज्य संस्थांना, प्रस्तावाचे तांत्रिक मुल्यांकन, प्रकल्प प्रस्ताव तयार करणे, कामाचे तांत्रिक पर्यवेक्षण करणे व त्रयस्थ यंत्रणेकडून कामाची तपासणी, इत्यादी तांत्रिक सेवा उपलब्ध करुन देण्याच्या अनुषंगाने, महाराष्ट्र जीवन प्राधिकरणाच्या सेवा शुल्कामध्ये दि.२२ फेब्रुवारी, २०११ रोजीच्या शासन निर्णयान्वये सुधारणा करण्यात आली होती. तथापि, महाराष्ट्र जीवन प्राधिकरण तसेच विविध खात्यामार्फत पाणी पुरवठा व मलनिस्सारणाच्या पाईप लाईन स्थलांतर करण्याच्या कामाकरीता ५ ते ७ टक्के इतक्या शुल्काची आकारणी करण्यात येते. सदर शुल्काबाबत सर्व यंत्रणांमध्ये सुसूत्रीकरण असणे आवश्यक असल्याने, मा.केंद्रीय मंत्री (रस्ते परिवहन व महामार्ग) व मा. मुख्यमंत्री महोदयांच्या अध्यक्षतेखाली दि.५.३.२०२० रोजी संपन्न झालेल्या आढावा बैठकीत, तसेच दि. १६.७.२०२० रोजी मा. उपमुख्यमंत्री यांचे अध्यक्षतेखाली झालेल्या बैठकीत दिलेल्या निर्देशानुसार, सदर प्रकरणी २.५ टक्के शुल्क आकारणेची बाब शासनाच्या विचाराधिन होती.
# Page 2
शासन निर्णय क्रमांकः सुनिअ २०१०/प्र.क्र.५१०/पापु.२२
शासन निर्णय :
राष्ट्रीय महामार्ग बांधणाऱ्या विभागांच्या अंतर्गत घ्यावयाच्या राष्ट्रीय महामार्गाच्या रस्त्यांच्या कामाकरिता पाणी पुरवठा व मलनि:स्सारणाच्या पाईप स्थलांतर करावयाच्या कामांसंदर्भात महाराष्ट्र जीवन प्राधिकरणाकडून आकारण्यात येणाऱ्या सेवाशुल्काबाबत खालीलप्रमाणे निर्णय घेण्यात येत आहे.
------------------------------------------------------------------------------------------------------------------------------------------------------------------------------------------------
| अ.क्र. | कामाचे स्वरुप  |  | इ. अँड पी. |
| १ | राष्ट्रीय महामार्ग बांधणाऱ्या विभागांच्या अंतर्गत घ्यावयाच्या राष्ट्रीय महामार्गाच्या रस्त्यांच्या  |  कामाकरिता पाणी पुरवठा व मलनि:स्सारणाच्या पाईप स्थलांतर करावयाची कामे | जास्तीत जास्त २.५% |
------------------------------------------------------------------------------------------------------------------------------------------------------------------------------------------------
२. या कामाचे शुल्क उपरोक्त दिनांक २२.२.२०११ रोजीच्या शासन निर्णयानुसार १ ते ५ परिशिष्टानुसार न घेता त्याकरिता फक्त वरीलप्रमाणे शुल्क लागू राहील.
३. सदर २.५% शुल्कांतर्गत महाराष्ट्र जीवन प्राधिकरणामार्फत संबंधीत कामाची अंदाजपत्रके तयार करणे, तांत्रिक मान्यता प्रदान करणे, कामाची देयके तयार करणे व देखरेख करणे इत्यादी कामांच्या शुल्काचा समावेश राहिल. या वेगवेगळया कामांचे शुल्क २.५०% पेक्षा कमी असले व एकूण सर्व कामे मिळून २.५०% पेक्षा जास्त जरी होत असले, तरी जास्तीत जास्त २.५०% शुल्क लागू राहील. या व्यतिरिक्त निविदा प्रक्रिया राबवून कामाची अंमलबजावणी करणे, कामासंदर्भात आर्थिक तसेच कायदेशीर बाबींचे नियोजन करणे इत्यादी कामे संबंधित खात्यामार्फत (राष्ट्रीय महामार्ग प्राधिकरण आणि सार्वजनिक बांधकाम विभाग) करणे अपेक्षित राहील.
३. हा शासन निर्णय सार्वजनिक बांधकाम विभागाच्या सहमतीने अनौपचारिक संदर्भ क्र.निरंक, दि.१०.११.२०२० अन्वये निर्गमित करण्यात येत आहे.
# Page 3