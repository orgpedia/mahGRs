# Page 1
स्वच्छ भारत अभियान (ग्रामीण) टप्पा-२ सार्वजनिक / सामुदायिक शौचालय (CSC) बांधकामाबाबत मार्गदर्शक सूचना.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः स्वभामि २०२०/प्र.क्र.१९०/पापु १६
मंत्रालय, ७ वा मजला, जी.टी. रूग्णालय संकुल,
लोकमान्य टिळक मार्ग, मुंबई- ४०० ००१.
दिनांक: ०२ नोव्हेंबर, २०२०.
वाचा १) स्वच्छ भारत अभियान (ग्रामीण) टप्पा-२, अनुषंगाने केंद्र शासनाच्या माहे जुलै, २०२० च्या मार्गदर्शक सूचना व त्यासोबतच्या परिशिष्ठ १ चा भाग - २.
२) शासन निर्णय क्रमांकः स्वभामि २०१८/प्र.क्र.७०१/पापु १६, दिनांक १२ फेब्रुवारी, २०१९.
शासन परिपत्रक
उपरोक्त वाचा क्रमांक २ अन्वये स्वच्छ भारत अभियान (ग्रामीण) अंतर्गत सार्वजनिक/ सामुदायिक शौचालय (CSC) बांधकामाबाबत सूचना निर्गमित करण्यात आल्या आहेत. राज्याच्या ग्रामीण भागामध्ये शाश्वत स्वच्छता राखण्यासाठी संदर्भाधीन क्रमांक १ अन्वये स्वच्छ भारत अभियान(ग्रामीण) टप्पा-२ ची अंमलबजावणी करण्याच्या सूचना निर्गमित करण्यात आल्या आहेत.
केंद्र शासनाच्या संदर्भाधीन क्रमांक १ येथील मार्गदर्शक सूचनांनुसार स्वच्छ भारत मिशन (ग्रामीण) टप्पा-२ अंतर्गत राज्याच्या ग्रामीण भागामध्ये, सार्वजनिक / सामुदायिक शौचालय (CSC) बांधकामाबाबत नवीन निकष व नविन मार्गदर्शक सूचना निर्गमित करणे आवश्यक आहे स्वच्छ भारत अभियान (ग्रामीण) टप्पा-२ बाबत केंद्र शासनाच्या संदर्भाधीन क्रमांक १ येथील मार्गदर्शक सूचनेतील क्रमांक ५.३ नुसार १०० पेक्षा जास्त कुटुंबसंख्या असलेल्या हागणदारीमुक्त अधिक (ODF Plus ) गावामध्ये स्वच्छतेचे उद्दीष्ट पूर्णपणे साध्य होण्यासाठी गावामध्ये विविध कारणांमुळे बाहेरुन ये-जा करणाऱ्या / स्थलांतरीत लोकांसाठी किमान एक सार्वजनिक / सामुदायिक शौचालय असणे आवश्यक आहे. राज्याच्या ग्रामीण भागातील सार्वजनिक / सामुदायिक शौचालय बांधकामाबाबत पुढीलप्रमाणे मार्गदर्शक सूचना निर्गमित करण्यात येत आहेत. यामध्ये नमूद केलेल्या विविध घटक व उपांगाचा अर्थ केंद्र शासनाच्या संदर्भाधीन क्रमांक १ येथील निर्गमित केलेल्या सूचनांप्रमाणे घेण्यात यावा.
# Page 2
शासन निर्णय क्रमांकः स्वभामि २०२०/प्र.क्र. १९०/पापु १६
अ) गावाची निवड प्रक्रिया -: १) १०० पेक्षा जास्त कुटुंबसंख्या असलेल्या आणि अद्याप सार्वजनिक शौचालय नसलेल्या गावांना प्राधान्य देण्यात यावे.
२) गावामध्ये धार्मिक / नैमित्तिक कामासाठी येणाऱ्या बाहेरगावच्या माणसांचे प्रमाण, स्थलांतराच्या माध्यमातून आलेल्यांचे प्रमाण लक्षात घेवून गावांचा प्राधान्यक्रम ठरवावा.
३) वीज, पाण्याची उपलब्धता, देखभाल व दुरुस्ती हमी इ. यापुढे नमूद केलेल्या सर्व अटींची पूर्तता होणे आवश्यक आहे. त्यादृष्टीने ग्रामपंचायतीने ठराव घेणे.
ब) शौचालय बांधकाम जागा निवड: १) सार्वजनिक/सामुदायिक शौचालय बांधकामासाठी निवडलेली जागा तांत्रिक दृष्ट्या योग्य असावी. शौचालय बांधकाम दीर्घकाळ वापरण्यास योग्य राहील अशी जागा निवडावी, मैला गाळ व्यवस्थापनाच्या दृष्टीने खड्डयासाठीची जमीन निचरा होण्यासाठी अनुकूल असावी आणि निवडलेली जागा खोलगट भागात नसावी, या तांत्रिक बाबी लक्षात घ्याव्यात.
२) सामुदायिक शौचालयाची जागा, वापर करणाऱ्या समूहासाठी सोयीची आणि सुरक्षित असल्याची खात्री करून घ्यावी.
३) जागा निवडताना बांधावयाच्या प्रस्तावित शौचालयास पाणी, वीज अशा अनुषंगिक सुविधा उपलब्ध करण्यासाठी अडचण येणार नाही याचीही काळजी घ्यावी.
४) जागा निवड करताना प्रामुख्याने अनुसुचित जाती/ अनुसुचित जमाती लोकसंख्या असलेल्या, आर्थिकदृष्टया दुर्बल लोक असणाऱ्या तसेच स्थलांतरीत मजूर लोकसंख्या असणा या वसाहतीजवळ व उपयोगाची ठरेल अशा जागांची सामुदायिक शौचालयांच्या बांधकामासाठी निवड करावी.
५) उपरोक्त बाबी लक्षात घेवून ग्रामसभेच्या परवानगीने जागा निश्चित करण्यात यावी.
क) प्रस्तावाचे सादरीकरण आणि मान्यता प्रक्रिया:- संबंधित ग्रामपंचायतीने गटविकास अधिकारी, पंचायत समिती यांच्याकडे, गावासाठी सामुदायिक शौचालयाची मागणी करणारा आणि निधीसह इतर सर्व तरतुदी/अटी मान्य असल्याचा ग्रामपंचायतीचा ठराव, यापूर्वी संबंधित गावात सार्वजनिक शौचालय बांधले नसल्याचे प्रमाणपत्र, गावातील वैयक्तिक शौचालय नसणाऱ्या कुटुंबांचा, वृध्द, महिला आणि लहान मुलांसह तपशील आणि आठवडी बाजार, धार्मिक उपक्रम ई. नैमित्तिक कामासाठी येणाऱ्या स्थलांतरित होवून आलेल्या बाहेरगावच्या माणसांचे प्रमाण, यासह विहित नमुन्यात प्रस्ताव सादर करणे आवश्यक आहे. तसेच विवरणपत्र १ व २ नुसार माहिती प्रस्तावासोबत सादर करण्यात यावी.
पृष्ठ १३ पैकी २
# Page 3
शासन निर्णय क्रमांकः स्वभामि २०२०/प्र.क्र. १९०/पापु १६
सदर प्रस्तावाच्या आधारे उप अभियंता, ग्रामीण पाणी पुरवठा, उप विभाग, जिल्हा परिषद यांनी संकुलाच्या बांधकामात केंद्र शासनाचे पत्र दिनांक १ जून, २०२० व दिनांक १५ जून, २०२० मधील सूचनांचा आधार घेऊन संकुल बांधकामासाठी सविस्तर अंदाजपत्रक तयार करावे. (विवरणपत्र-४) संकुलाच्या जागेच्या भुस्तराचा व गावाच्या भौगोलिक परिस्थितीचा विचार करून, जिल्ह्याच्या दरसूचीच्या आधारे सोबतच्या विवरणपत्र १ व २ नुसार माहितीसह सदर संकुलाचे अंदाजपत्रक तयार करुन त्यास तांत्रिक मान्यता प्रदान करावी. केंद्र शासनाच्या संदर्भाधीन क्रमांक १ येथील मार्गदर्शक सूचनामध्ये नमूद केल्यानुसार संकुलासाठी अनुज्ञेय केलेल्या आर्थिक तरतुदीपेक्षा जास्त रक्कमेची आवश्यकता असल्यास फरकाची रक्कम ग्रामपंचायतीने कृती संगमातून नियोजित करावी.
तांत्रिक मान्यता प्राप्त प्रस्तावास गटविकास अधिकारी, पंचायत समिती यांनी प्रशासकीय मान्यता प्रदान करावी. प्रशासकीय मान्यता प्राप्त प्रस्तावासाठी जिल्ह्याच्या एकत्रित निधि मागणीचा प्रस्ताव, मुख्य कार्यकारी अधिकारी, जिल्हा परिषद यांनी राज्य पाणी व स्वच्छता मिशन, बेलापूरकडे सादर करावा.
उप अभियंता, ग्रामीण पाणी पुरवठा, उपविभाग, जिल्हा परिषद यांनी प्रशासकीय मान्यता प्राप्त प्रस्तावांची निविदा प्रपत्र तयार करून जिल्हा परिषद लेखा संहितेनुसार निविदा प्रक्रिया राबवून संकुल बांधकामासाठी यंत्रणा निश्चित करून कामाची अंमलबजावणी करावी.
ड) सार्वजनिक/सामुदायिक शौचालय बांधकाम पद्धती:- सार्वजनिक/सामुदायिक शौचालय बांधकामास रितसर परवानगी मिळाल्यावर ग्रामपंचायत तालुकास्तरीय तांत्रिक यंत्रणेच्या मदतीने सार्वजनिक/ सामुदायिक शौचालय संकुलाचे बांधकाम करू शकते. तथापि, शाश्वततेच्या पार्श्वभूमीवर तयार होणारे संकुल तांत्रिक दृष्ट्या सुयोग्य असावे, बांधकाम आकर्षक व्हावे आणि जिल्ह्यातील सर्व संकुल एकाच पद्धतीची असावीत यासाठी जिल्हा पाणी व स्वच्छता कक्ष नाविन्यपूर्ण पद्धतींचा अवलंब करू शकेल. जिल्हास्तरावर याकामासाठी इच्छुक संस्था, बांधकाम व्यावसायिक यांना निमंत्रित करून, उपलब्ध पर्यायानुसार अपेक्षित बांधकामाचे दरपत्रक ठरवून, त्यांचे विहित शासकीय कार्यपद्धती पाळून पॅनल तयार करता येईल. पॅनलची यादी सर्व संबंधित ग्रामपंचायतींना पाठवून बांधकामासाठी हा पर्याय उपलब्ध करून देता येईल.
या पद्धतीत बांधकाम दर्जा संबंधी सनियंत्रण करणे सुलभ होवू शकेल.
इ) सार्वजनिक / सामुदायिक शौचालय बांधकाम तांत्रिक पर्याय:- राज्यातील सार्वजनिक शौचालय बांधकामासाठी ट्वीन लीच पिट (दोन शोषखड्डयाचे शौचालय) हा तांत्रिक पर्याय उपलब्ध करून देण्यात आलेला आहे. हा पर्याय कमी खर्चाचा, वापरण्यास सोपा, कमी पाण्याची
पृष्ठ १३ पैकी ३
# Page 4
शासन निर्णय क्रमांकः स्वभामि २०२०/प्र.क्र. १९०/पापु १६
गरज असणारा, पर्यावरण अनुकुल आणि मैला गाळ व्यवस्थापनाच्या दृष्टीने अत्यंत सोयीचा आहे. या तांत्रिक पर्यायासंबंधी drawing / टाईप डिझाईन सोबत जोडले आहे. (विवरणपत्र ३) तसेच संदर्भाधीन क्रमांक १ येथील केंद्र शासनाच्या मार्गदर्शक सूचनांमधील परिशिष्ट १ भाग - २ मध्ये (मार्गदर्शक सूचनांमधील पृ ७४) नमूद केलेले तांत्रिक पर्यायासंबंधी drawing/टाईप डिझाईन ही विचारात घेण्यात यावे. त्यानुसार जिल्हा दर सूची प्रमाणे दर व बाबींचे वर्णन आवश्यकतेनुरूप बदलवून, जागेच्या उपलब्धतेनुसार, भौगोलिक स्थितीनुसार व संकुल बांधकामाच्या जागेच्या भूस्तरानुसार तांत्रिकदृष्टया सुरक्षित व योग्य पर्याय निवडून त्यानुसार संकुल बांधकामाचे अंदाजपत्रक तयार करावे.
ज्या ठिकाणी वरील प्रमाणे संकुल बांधकाम करणे भौगोलिक स्थितीमुळे शक्य नसेल अशा ठिकाणी अन्य प्रकारचे तांत्रिक दृष्ट्या योग्य आणि मैला व्यवस्थापन योग्यरीत्या होईल, याचा विचार करुन अशा पद्धतीच्या संकुलाचे बांधकाम मुख्य कार्यकारी अधिकारी, जिल्हा परिषद यांच्या मान्यतेने प्रस्तावित करावे.
ई) सार्वजनिक / सामुदायिक शौचालय बांधकाम निधी तरतूद:- सार्वजनिक /सामुदायिक शौचालय बांधकाम करण्यासाठी एकूण रूपये ३,००,०००/- (रूपये तीन लक्ष ) इतकी निधी मर्यादा देण्यात आली आहे. या निधीपैकी ३०% म्हणजेच रु.९०,०००/- ( रुपये नव्वद हजार ) पंधराव्या वित्त आयोगाच्या माध्यमातून ग्रामपंचायतीला मिळणाऱ्या निधीतून ग्रामपंचायतीने उपलब्ध करून द्यायचे आहेत. उर्वरित रुपये २,१०,०००/- (रूपये दोन लक्ष दहा हजार) (७०%) स्वच्छ भारत मिशन (ग्रामीण) टप्पा-२ च्या माध्यमातून उपलब्ध करून दिले जातील.
सार्वजनिक/सामुदायिक शौचालयाची मागणी करण्यापूर्वी संबंधित ग्रामपंचायतीला पंधराव्या वित्त आयोगाच्या मिळणाऱ्या निधीतून स्वतःचा हिस्सा, अर्थात रुपये. ९०,०००/- ( रुपये नव्वद हजार) ची तरतूद करून घ्यावी लागेल. विहित मर्यादेपेक्षा जास्त अंदाजपत्रक असल्यास तसेच स्थानिक ठिकाणी गरजेनुसार सार्वजनिक / सामुदायिक शौचालय परिसरात सुविधा वाढविणे, सुशोभीकरण ई. कामे करायची असल्यास त्यासाठीचा सर्व खर्च ग्रामपंचायतीला स्वत:कडील निधी/ लोकसहभाग/स्थानिक स्त्रोतांमधून करावा लागेल. निधी उपलब्धतेबाबत सविस्तर तपशिल प्रस्तावात नमूद करणे आवश्यक आहे.
उ) देखभाल व दुरुस्ती धोरण:- स्वच्छतागृहे पाणी व वीजेसहीत स्वच्छ व वापरण्यायोग्य ठेवण्याच्या दृष्टीने त्यांची देखभाल उत्तमरित्या होणे अपेक्षित आहे. त्याकरिता ग्रामपंचायतींनी गावातील महिला बचत गट अथवा स्वंयसहाय्यता गटांचे (Community based Orgniasation or SHGS) सहाय्य घ्यावे. सार्वजनिक / सामुदायिक शौचालय संकुलाच्या प्रस्तावात संबंधित ग्रामपंचायतीला प्रस्तावित सार्वजनिक / सामुदायिक शौचालय संकुलाच्या दोन वर्षापर्यंतच्या पृष्ठ १३ पैकी ४
# Page 5
शासन निर्णय क्रमांकः स्वभामि २०२०/प्र.क्र. १९०/पापु १६
देखभाल दुरुस्तीसाठी आवश्यक ती आर्थिक तरतूद उपलब्ध असल्याची हमी द्यावी लागेल.
निधी उपलब्धतेसाठी आवश्यकतेनुसार “पे अॅण्ड युज (वापरशुल्क देऊन वापरा) सारख्या पद्धत अनुसरता येईल.
ऊ) अनुषंगिक सुविधांची उपलब्धता:- सार्वजनिक/सामुदायिक शौचालय संकुलाच्या परिसरात वापरकर्त्यांची सोय आणि सार्वजनिक / सामुदायिक शौचालय संकुलाचा शाश्वत वापर होण्यासाठी अनुषंगिक व्यवस्था उपलब्ध असणे अत्यंत महत्वाचे आहे. या अनुषंगिक व्यवस्थांचा आराखड्यात समावेश असल्याची खात्री संबंधित ग्रामपंचायतीने करून घ्यायची आहे. अनिवार्य व ऐच्छिक सुविधा खालीलप्रमाणे आहेत. त्या व्यतिरिक्त काही सुविधा आवश्यक वाटल्यास, ग्रामपंचायतीने स्वत:कडील निधीसह इतर संसाधनांचा अंदाज घेवून, या सुविधा उपलब्ध करून घेण्यासंबंधी निर्णय घेण्यात यावा.
अनिवार्य सुविधा : स्वच्छतेसाठी नियमित पाणी पुरवठा आणि पाणी साठवण व्यवस्था.
कपडे धुण्यासाठी जागा.
• हात धुण्याची सुविधा (वॉश बेसिन).
दिव्यांग व्यक्तींना/लहान मुलांना/वृध्द व्यक्तींना यांच्याकरीता आवश्यक सुविधा.
महिलांसाठी सोयीची स्वतंत्र सुविधा.
• वीज जोडणी.
मैलागाळ व्यवस्थापनसंबधी सुविधा. (भरलेला शौचालय खड्डा रिकामा करण्याची सुविधा) शौचालय आणि परिसर स्वच्छ ठेवण्यासाठी नियमित व्यवस्था.
संकुलातील घनकचरा आणि सांडपाणी व्यवस्थापनाची सुविधा.
संकुल बांधकाम तपशील आणि संकुलातील सुविधांची माहिती देणारा सविस्तर फलक.
आयईसी पोस्टर्स. (हात धुण्याची पद्धत, शौचालय वापरण्याची पद्धत, स्वच्छतेसाठी लागणारे सामान, त्याच्या वापराची पद्धती इत्यादी.) ऐच्छिक सुविधा : • स्नानघर.
• शौचालय आणि परिसर स्वच्छ ठेवण्यासाठी लागणारे साहित्य आणि उपकरणे.
पायवाट, सौंदर्यीकरण.
ए)सुशोभीकरण आणि सुरक्षा:- सार्वजनिक / सामुदायिक शौचालय संकुलाचा शाश्वत वापर होण्यासाठी शौचालय परिसर सुशोभित असणे आणि वापरकर्त्यांच्या दृष्टीने सुरक्षित असणे गरजेचे पृष्ठ १३ पैकी ५
# Page 6
शासन निर्णय क्रमांकः स्वभामि २०२०/प्र.क्र. १९०/पापु १६
आहे. शौचालय परिसरात शोभेची झाडे, सावली देणारी झाडे लावून, भिंतींवर स्वच्छतेसंबंधी चित्र आणि संदेश रेखाटून परिसर सुशोभित करता येईल. वृक्षारोपणाचा खर्च स्वच्छ भारत अभियान (ग्रामीण) टप्पा-२ मधून अनुज्ञेय नसून, मनरेगामधून करण्यात यावा.
ऐ) दस्ताऐवजीकरण:- सार्वजनिक / सामुदायिक शौचालय संकुलासंदर्भात ग्रामपंचायत आणि प्रत्यक्ष संकुलाच्या ठिकाणी पुढीलप्रमाणे दस्ताऐवजीकरण करणे गरजेचे आहे:
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | दस्ताऐवजीकरण |  |  | दस्ताऐवजीकरण तपशील |  |
| स्तर |
|  |
| ग्रामपंचायत स्तर | सार्वजनिक/सामुदायिक शौचालय संकुल प्रस्ताव, मंजुरी पत्र, आराखडा, वापरकर्त्या समूहाचा तपशील, संचालन आणि देखभाल दुरुस्ती संबंधी वार्षिक करार, देखभाल दुरुस्ती आणि उपकरणासंबंधी केलेला खर्च आणि लोकसहभाग संबधीची माहिती इत्यादी संबंधी तपशील गरजेनुसार संचिका किंवा नोंदवहीत अद्ययावत ठेवणे. |
| संकुल स्तर | शौचालय सुविधेच्या केलेल्या वापराचा व शुल्क आकारले जात असल्यास त्यासंबंधी दैनंदिन नोंदी अभिप्राय पुस्तिका इत्यादी. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 7
# Page 8
# Page 9
# Page 10
# Page 11
# Page 12
# Page 13