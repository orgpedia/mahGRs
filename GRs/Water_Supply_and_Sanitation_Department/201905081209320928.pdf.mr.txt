# Page 1
पिण्याच्या पाण्याच्या टंचाई निवारणार्थ घेण्यात येणाऱ्या तात्पुरत्या नळ पाणी पुरवठा योजना व नळ योजनांच्या विशेष दुरुस्ती तसेच अन्य उपाययोजनांना दिनांक ३१ मार्च, २०१९ नंतर मान्यता देण्याबाबत.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः टंचाई २०१८/प्र.क्र.२०/पापु १४
जी. टी. रुग्णालय संकुल इमारत, ७ वा मजला,
मंत्रालय, मुंबई ४०० ००१
तारीख: ०८ मे, २०१९
वाचा - १) शासन परिपत्रक, पा.पु. व स्व. वि., क्रमांक: टंचाई २०१८/प्र.क्र.२०/पापु-१४, दिनांक १४ फेब्रुवारी, २०१९.
२) भारत निवडणूक आयोग यांचे पत्र क्र. ४३७/MT-IIP/२०१९/WS-II, दिनांक ०२.०५.२०१९ ३) महसूल व वन विभाग (मदत व पुनर्वसन) यांचे पत्र क्र.एससीवाय २०१८/प्र.क्र.२५१/म-७, दिनांक ४ मे, २०१९.
प्रस्तावना : पिण्याच्या पाण्याच्या टंचाई अंतर्गत घेण्यात येणाऱ्या तात्पुरत्या पाणी पुरवठा योजना व नळ योजनांची विशेष दुरुस्ती या उपाययोजनांना क्षेत्रीय स्तरावर दिनांक ३१ मार्च नंतर मान्यता देण्यात येऊ नये असे शासन परिपत्रक, दिनांक १४ फेब्रुवारी, २०१८ अन्वये नमूद केले आहे. तथापि यावर्षीच्या सार्वत्रिक लोकसभा निवडणूक आचारसंहितेमुळे या उपाययोजनांना दिनांक ३१ मार्च, २०१९ पूर्वी मान्यता देता येऊ शकली नसल्याने दिनांक ३१ मार्च, २०१९ च्या मुदतीत वाढ करावयाची बाब शासनाच्या विचाराधीन होती. या प्रस्तावास मा. मंत्री, मदत व पुनर्वसन यांच्या अध्यक्षतेखाली दिनांक ०२.०५.२०१९ रोजी झालेल्या मंत्रीमंडळ उपसमितीच्या बैठकीत मान्यता देण्यात आली. त्यानुषंगाने शासन परिपत्रक निर्गमित करण्याची बाब विचाराधीन होती.
# Page 2
शासन परिपत्रक क्रमांकः टंचाई २०१८/प्र.क्र. २०/पापु १४
शासन परिपत्रक : प्रस्तावनेत नमूद केलेली वस्तुस्थिती विचारात घेऊन टंचाई अंतर्गत पाणी पुरवठयासाठी करावयाच्या उपाययोजनांसंदर्भात खालीलप्रमाणे निर्णय घेण्यात येत आहेत.
१. शासन परिपत्रक, दिनांक १४.०२.२०१८ मधील सूचनांनुसार दिनांक ३१ मार्च पूर्वी प्रलंबित असलेल्या टंचाई अंतर्गत घेण्यात येणाऱ्या सर्व उपाययोजनांसाठी विभागीय आयुक्त तसेच जिल्हाधिकारी यांच्या स्तरावरुन दिनांक १५ मे, २०१९ पर्यंत मान्यता देता येऊ शकेल. तसेच आचारसंहिता पूर्व कालावधीत मंजूर तथापि प्रलंबित असलेल्या उपाययोजना पूर्ण करण्यास मंजूरी देण्यात येत आहे.
२. प्रस्तुत शासन परिपत्रक हे मा. मंत्री, मदत व पुनर्वसन यांच्या अध्यक्षतेखाली दिनांक ०२.०५.२०१९ रोजी झालेल्या मंत्रीमंडळ उपसमितीच्या बैठकीत घेण्यात आलेल्या निर्णयाच्या अनुषंगाने निर्गमित करण्यात येत आहे.
# Page 3