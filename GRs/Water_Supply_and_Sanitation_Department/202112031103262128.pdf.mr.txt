# Page 1
श्री. सुरेश महादेव चौकडे, सेवानिवृत्त वरिष्ठ लिपीक यांना सेवा निवृत्तीवेतन व तदनुषंगिक लाभ मिळण्यासाठी “एक विशेष बाब” म्हणून सेवेत भर घालणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः न्यायाप्र ०५२०/प्र.क्र. ११३/पापु-१५
सातवा मजला, गोकुळदास तेजपाल रूग्णालय इमारत संकुल,
क्रॉफर्ड मार्केट जवळ, लोकमान्य टिळक मार्ग, नवीन मंत्रालय, मुंबई-४०० ००१ तारीख: ०३ डिसेंबर, २०२१
वाचा - १) शासन निर्णय, नियोजन विभाग, क्रमांकः हसका-१३९४/प्र.क्र.१८५/रोहयो-३, दि. ०१.१२.१९९५ २) शासन निर्णय, नियोजन विभाग, क्रमांकः हसका-१३९७/प्र.१३६/रोहयो-३, दि. २१.०४.१९९९
प्रस्तावना रोजगार हमी योजनेंतर्गत हजेरी सहाय्यक म्हणून कार्यरत असलेल्या हजेरी सहाय्यकांना शासन सेवेत सामावून घेण्याचा निर्णय संदर्भाधिन क्र. १ व २ येथील शासन निर्णयान्वये घेण्यात आला.
त्यानुषंगाने श्री. सुरेश चौकडे यांना सार्वजनिक बांधकाम विभाग क्र. १, यवतमाळ या कार्यालयातून हजेरी सहाय्यक या पदावरून उपसंचालक, भूजल सर्वेक्षण आणि विकास यंत्रणा, अमरावती विभाग, अमरावती यांच्या दि. २९.०९.२००३ च्या आदेशान्वये कनिष्ठ लिपीक या पदावर उपअभियंता (यां), उप विभाग, जिल्हा परिषद वाशिम या कार्यालयात समायोजनाने नियुक्ती देण्यात आली होती. तदनंतर नियत वयोमानानुसार दि. ३०.०६.२०१३ रोजी वरिष्ठ भूवैज्ञानिक कार्यालय, भूजल सर्वेक्षण आणि विकास यंत्रणा, यवतमाळ येथून वरिष्ठ लिपीक पदावर सेवानिवृत्त झाले. श्री. चौकडे यांचा भूजल सर्वेक्षण आणि विकास यंत्रणेतील सेवा कालावधी ९ वर्षे ८ महिने २४ दिवस आहे. तथापि, निवृत्तीवेतनाचा लाभ मिळण्यास अर्हताकारी सेवा किमान १० वर्षे सेवा असणे आवश्यक आहे. यास्तव श्री. चौकडे यांचे अर्हताकारी सेवेच्या कालावधीमध्ये ३ महिने ६ दिवस इतक्या सेवेची भर “एक विशेष बाब" म्हणून घालण्याची बाब शासनाच्या विचाराधीन होती.
शासन निर्णय: श्री. सुरेश महादेव चौकडे, सेवानिवृत्त वरिष्ठ लिपीक यांना निवृत्तीवेतनाचा लाभ व तदनुषंगिक लाभ अनुज्ञेय होण्यासाठी महाराष्ट्र नागरी सेवा (निवृत्तीवेतन) नियम, १९८२ मधील नियम ५४ (२) शिथील करून त्यांच्या अर्हताकारी सेवा कालावधीमध्ये “एक विशेष बाब” म्हणून ३ महिने ६ दिवस
# Page 2
शासन निर्णय क्रमांकः न्यायाप्र ०५२०/प्र.क्र. ११३/पापु-१५ इतक्या सेवेची भर घालण्याची या शासन निर्णयाद्वारे मंजूरी देण्यात येत आहे. त्यानुषंगाने त्यांना निवृत्तीवेतन मंजुर करण्याबाबत आवश्यक कार्यवाही संचालनालयामार्फत करावी.
सदर शासन निर्णय वित्त विभागाच्या अनौपचारिक संदर्भ क्र. २६७/२१/सेवा-७, दिनांक १४.०९.२०२१ अन्वये मिळालेल्या सहमतीने निर्गमित करण्यात येत आहे. तसेच सदर प्रकरण पूर्वोदाहरण म्हणून वापरण्यात येऊ नये.