# Page 1
मौजे .पिंपळगांव (गां) ता. फुलंब्री जि. औरंगाबाद येथील नळ पाणी पुरवठा योजनेच्या सुधारीत अंदाजपत्रकास प्रशासकीय मान्यता देणेबाबत.
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः पापुयो- २०१८/प्र.क्र.१२२/पापु १८
मंत्रालय, मादाम कामा मार्ग, हुतात्मा राजगुरु चौक,
मुंबई-४०० ०३२
तारीख: ०५ जुलै, २०१८
वाचा
१) ग्रामपंचायत मौजे पिंपळगांव (गां) ता. फुलंब्री जि. औरंगाबाद यांचे दि. १९/०३/२०१२ चे मुळ प्रशासकीय मान्यतेचे आदेश.
२) कार्यकारी अभियंता, ग्रामीण पाणी पुरवठा, जिल्हा परिषद, औरंगाबाद मुळ तांत्रिक मान्यता क्र. ४२१, दिनांक १९/०३/२०१२.
३) कार्यकारी अभियंता, ग्रामीण पाणी पुरवठा, जिल्हा परिषद, औरंगाबाद सुधारित तांत्रिक मान्यता क्र. ८०९, दिनांक १/०३/२०१८.
४) ग्रामपंचायत मौजे . पिंपळगांव (गां) ता. फुलंब्री जि. औरंगाबाद यांचे अंजापत्रकास प्रशासकीय मान्यता देण्याबाबचा ठराव क्र.८ दिनांक २९/०६/२०१७ ५) मुख्य कार्यकारी अधिकारी, जि.प. औरंगाबाद यांचे पत्र क्र. जिपऔ /पापु/तांशा/३९६/१७० दि.२७/२/२०१८
प्रस्तावना:
मौजे .पिंपळगांव (गां) ता. फुलंब्री जि. औरंगाबाद येथील नळ पाणी पुरवठा योजनेच्या रु. ४९,९९,९००/-लक्ष (ढोबळ) किमतीच्या अंदाजपत्रकास संदर्भीय क्र.१ येथील ग्राम सभा ठरावाने मुळ प्रशासकीय मान्यता देण्यात आली. व त्यास संदर्भ क्र.२ अन्वये कार्यकारी अभियंता, ग्रामीण पाणी पुरवठा, जिल्हा परिषद, औरंगाबाद यांनी तांत्रिक मान्यता प्रदान केली. तथापी सदर योजनेच्या कामात वाढ झाल्यामुळे योजनेच्या खर्चात वाढ झाली. त्यानुसार, संदर्भ क्र. ३ अन्वये अभियंता, ग्रामीण पाणी पुरवठा, जिल्हा परिषद, औरंगाबाद यांनी सुधारीत तांत्रिक मंजूरी प्रदान केली असून ग्रामपंचायत मौजे .पिंपळगांव (गां) ता. फुलंब्री जि. औरंगाबाद यांचे अंजापत्रकास प्रशासकीय मान्यता देण्याबाबचा ठराव संमत केला आहे. त्यानुषंगाने संदर्भ क्र.५ अन्वये मुख्य कार्यकारी अधिकारी, जिल्हा परिषद, औरंगाबाद यांनी प्रस्तुत नळ पाणी पुरवठा योजनेच्या आराखडयास व अंदाजपत्रकास सुधारित प्रशासकीय मान्यता देण्याचा प्रस्ताव शासनास सादर केला होता. तदनुषंगाने प्रस्तुत योजनेच्या रु.५६,२३,२००/- (ढोबळ) किंमतीच्या आराखडयास व अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः पापुयो - २०१८/प्र.क्र.१२२/पापु १८
शासन निर्णयः मौजे . पिंपळगांव (गां) ता. फुलंब्री जि. औरंगाबाद ) येथील नळ पाणी पुरवठा योजनेच्या रु. ५६,२३,२००/- (ढोबळ) (अक्षरी रुपये छप्पने लक्ष तेवीस हजार दोनसे फक्त) एवढ्या सुधारित किंमतीच्या अंदाजपत्रकास पुढील अटींच्या अधिन राहून सुधारीत प्रशासकीय मान्यता देण्यात येत आहे.
अटी
१) उपरोक्त नमुद सुधारित किंमतीत उर्वरित सर्व कामे ३ महिन्यात पूर्ण करावीत.
२) या योजनेस सहमती दिलेल्या मूळ प्रशासकीय मान्यतेच्या तसेच सुधारीत तांत्रिक मान्यता देतांना नमुद केलेल्या अटी व शर्तीचे काटेकोरपणे पालन करण्यात यावे.
३) सदर योजना पुर्ण झाल्यावर संबधित ग्रामपंचायतीने योजना हंस्तातरित करुन घेणे बंधनकारक राहील.
४) योजना पूर्ण झाल्यावर ती संबंधित ग्रामपंचायतीच्या ताब्यात देण्यात यावी. संबंधित कार्यकारी अभियंता, ग्रामीण पाणी पुरवठा विभाग, जिल्हा परिषद, औरंगाबाद यांच्याकडून योजना प्रत्यक्षात पूर्ण झाली आहे, या आशयाची सूचना मिळाल्याच्या दिनांकापासून एक महिन्याच्या आत योजना ताब्यात घेण्यास संबंधीत ग्रामपंचायत/जिल्हा परिषद जबाबदार राहील. योजना प्रत्यक्षात पूर्ण झाल्यावर लगेच संबंधित कार्यकारी अभियंता, जिल्हा परिषद व संबंधित ग्रामपंचायतचे अधिकारी व कंत्राटदार यांनी योजनेची संयुक्तपणे पाहणी आयोजित करावी आणि अशा पाहणीत कोणतेही दोष आढळून आल्यास योजना ताब्यात देण्यापूर्वी ते सुधारण्यात यावेत.
५) ही योजना राबविणे, त्याचे परिरक्षण, दुरुस्त्या (विशेष दुरुस्त्या धरुन) या साठी दरवर्षी येणारा आवर्ती खर्च भागविण्यासाठी, योजनेतील घसारा किंवा यंत्रसामुग्री नुतनीकरणासाठी संबंधित ग्रामपंचायतीस/जिल्हा परिषदेस शासनाकडून कोणतीही मदत मिळणार नाही.
६) सन २०१३ मधील CAG च्या अहवालानुसार राज्यातील २१% पाणी पुरवठा योजना या देखाभाल दुरुस्ती अभावी, वीज देयक न भरल्यामुळे ( Poor maintenance / nonpayment of electricity of bills) बंद पडल्या असल्याचे दिसून येते. यास्तव सदर योजना आर्थिकदृष्ट्या सक्षम राहण्याच्या दृष्टीने पाणीपट्टी दरामध्ये आवश्यकतेनुसार वाढ करण्याची जबाबदारी संबधित ग्रामपंचायत/जिल्हा परिषद यांची राहील.
७) हगणदारीबाबतच्या प्रचलित धोरणानुसार कार्यवाही करण्यात यावी.
८) प्रस्तुत योजना कोणत्याही परिस्थितीत पुनसुधारीत केली जाणार नाही याची जबाबदारी जिल्हा परिषदेची राहील.
२. या योजनेच्या सुधारित किंमतीतील वाढीव खर्च रु.६,२३, १६४/- (अक्षरी रुपये सहा लक्ष तेवीस हजार एकशे चौसष्ट फक्त) हा राष्ट्रीय ग्रामीण पेयजल कार्यक्रमा खालील राज्य हिश्श्यातून / जिल्हा नियोजन मंडळाकडून/किमान गरजा कार्यक्रमांतर्गत उपलब्ध होणा-या निधीतून करण्यात यावा.
पृष्ठ ३ पैकी २
# Page 3
शासन निर्णय क्रमांकः पापुयो - २०१८/प्र.क्र.१२२/पापु १८
३. प्रस्तुत योजनेस सुधारीत प्रशासकीय मान्यता ही वित्त विभागाच्या दि. १७/०४/२०१५ च्या क्र. विअप्र-२०१३/प्र.क्र. ३०/२०१३/ विनियम, भाग-२ या शासन निर्णयातील भाग पहिला, उपविभाग-३ मधील अ.क्र. ६ (सहा) परिच्छेद क्र. २७ ( अ ) अनुसार विभागास प्रदान करण्यात आलेल्या प्राधिकारानुसार देण्यात येत आहेत.