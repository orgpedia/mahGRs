# Page 1
भूजल सर्वेक्षण व विकास यंत्रणेतील उपअभियंता (यांत्रिकी), गट-अ संवर्गातील अधिकाऱ्यांची तात्पुरती ज्येष्ठतासूची (दि.०१ जाने, २०२२ ते दि.०१ जाने, २०२३) महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांक: आपना-०२२३/प्र.क्र.४४/पापु-१५
सातवा मजला, गोकुळदास तेजपाल रुग्णालय इमारत, क्रॉफर्ड मार्केट जवळ, लोकमान्य टिळक मार्ग, नवीन मंत्रालय इमारत, मुंबई- ४०० ००१
तारीख: १४ फेब्रुवारी,२०२३
वाचा : १) शासन निर्णय, सामान्य प्रशासन विभाग, क्रमांक: एसआरव्ही-२०११/प्र.क्र.२८४/१२, दिनांक २१ ऑक्टोबर, २०११ २) शासन परिपत्रक, पाणी पुरवठा व स्वच्छता विभाग, क्रमांकः आपना-०२१८/ प्र.क्र.१४३/पापु-१५, दिनांक ३१ जानेवारी, २०२२.
३) शासन आदेश, पाणी पुरवठा व स्वच्छताविभाग, क्रमांक: आपना-०२२१/प्र.क्र.१०३/पापु-१५ दिनांक ०६ फेब्रुवारी, २०२३ सामान्य प्रशासन विभागाने शासन सेवेतील अधिकारी / कर्मचारी यांची प्रत्येक वर्षी ज्येष्ठता सूची तयार करणे व प्रसिध्द करणे यासाठी संदर्भाधीन क्रमांक १ येथील शासन निर्णयान्वये सर्वंकष धोरण जाहीर केले आहे.
भूजल सर्वेक्षण आणि विकास यंत्रणेतील उपअभियंता (यांत्रिकी), गट-अ संवर्गाची दिनांक ०१/०१/२०१९ ते दिनांक ०१/०१/२०२१ रोजीची तात्पुरती अंतिम ज्येष्ठतासूची संदर्भाधीन क्रमांक २ येथील शासन परिपत्रकान्वये प्रसिध्द करण्यात आली आहे. त्यानंतर संदर्भाधीन क्रमांक ३ येथील शासन आदेशान्वये भूजल सर्वेक्षण आणि विकास यंत्रणेमधील उपअभियंता (यांत्रिकी) पदावरील पदोन्नत्या नियमित/समायोजित केल्या आहेत. सामान्य प्रशासन विभागाने संदर्भाधीन क्रमांक १ येथील शासन निर्णयान्वये दिलेल्या सूचनांनुसार उप अभियंता (यांत्रिकी), गट-अ पदाच्या सन २०२१ ते सन २०२२ या कालावधीत निवडसूचीत समाविष्ट झालेल्या अधिकाऱ्यांची नावे अंतर्भूत करून भूजल सर्वेक्षण आणि विकास यंत्रणेतील उप अभियंता (यांत्रिकी), गट-अ संवर्गाची दि.०१/०१/२०२२ व दिनांक ०१/०१/२०२३ रोजीची स्थिती दर्शविणारी तात्पुरती ज्येष्ठतासूची तयार करण्यात आली आहे. सदर ज्येष्ठतासूची या परिपत्रकासोबत जोडपत्र-अ म्हणून जोडण्यात आली आहे.
सदर ज्येष्ठतासूची मा.सर्वोच्च न्यायालय येथे प्रलंबित असलेल्या विशेष अनुज्ञा याचिका क्रमांक २८३०६/२०१७ व त्यासंबंधित इतर न्यायालयीन प्रकरणातील निकालाच्या अधीन राहतील.
आयुक्त, भूजल सर्वेक्षण आणि विकास यंत्रणा, भूजल भवन, शिवाजीनगर, पुणे यांना विनंती करण्यात येते की, सदर परिपत्रक सोबतच्या ज्येष्ठतासूचीत समाविष्ट असलेल्या व आपल्या विभागात कार्यरत असलेल्या, विभागातून सेवानिवृत्त झालेल्या तसेच विभागाच्या आस्थापनेवरून प्रतिनियुक्तीवर असलेल्या सर्व
# Page 2
शासन परिपत्रक क्रमांकः आपना-०२२३/प्र.क्र.४४/पापु-१५
संबंधितांच्या निदर्शनास आणावे. ज्येष्ठतासूचीत काही वास्तविक चुका अथवा त्रुटी राहिल्या असतील तर त्याबाबत संबंधित अधिकाऱ्याने आपले निवेदन संचालनालयामार्फत सादर करावे. अधिकाऱ्यांच्या निवेदनातील वस्तुस्थिती संचालनालयाने त्या अधिकाऱ्यांचे सेवापुस्तक व अन्य उपलब्ध अभिलेख तपासून आयुक्तांच्या अभिप्रायासह शासनास १५ दिवसांत सादर करावी म्हणजे, त्याची पडताळणी करून ज्येष्ठतासूचीत आवश्यक ते बदल करणे शक्य होईल. त्यानंतर प्राप्त झालेल्या निवेदनांवर विचार करण्यात येणार नाही.
# Page 3
# Page 4