# Page 1
मुख्यमंत्री ग्रामीण पेयजल कार्यक्रमांतर्गत प्रादेशिक ग्रामीण नळ पाणीपुरवठा योजनांना वितरीत करावयाच्या देखभाल दुरुस्ती प्रोत्साहन अनुदानाबाबत मार्गदर्शक सूचना.
महाराष्ट्र शासन
पाणी पुरवठा व स्वच्छता विभाग
शासन परिपत्रक क्रमांकः मुपेयो-२०१७/प्र.क्र.०१/पापु-१९
७ वा माळा, गोकुळदास तेजपाल रुग्णालय संकुल, लोकमान्य टिळक मार्ग,
मंत्रालय, मुंबई - ४०० ००१
दिनांक : ३० जानेवारी, २०२०
वाचा १) शासन निर्णय क्रमांक: ग्रापाधो-१११५/प्र.क्र.९२/पापु-०७, दिनांक ०७ मे, २०१६ २) शासन निर्णय क्रमांक: मुपेयो-२०१७/प्र.क्र.०१/पापु-१९, दिनांक २६ नोव्हेंबर, २०१८
प्रस्तावना:
राज्यातील ग्रामीण पाणीपुरवठा क्षेत्रात सुधारणा करण्याच्या उद्देशाने व ग्रामीण जनतेस शुध्द व पुरेसे पिण्याचे पाणी उपलब्ध करुन देण्याच्या उद्देशाने विभागाच्या संदर्भाधीन क्र.१ येथील दि.०७ मे, २०१६ रोजीच्या शासन निर्णयान्वये राज्यात सन २०१६-१७ ते २०१९-२० या कालावधीत मुख्यमंत्री ग्रामीण पेयजल कार्यक्रम राबविण्यात येत आहे. सदर कार्यक्रमांतर्गत प्रादेशिक पाणीपुरवठा योजनांना वितरीत करावयाच्या देखभाल दुरुस्ती प्रोत्साहन अनुदानाबाबत संदर्भाधीन क्र.२ येथील शासन निर्णयान्वये मार्गदर्शक सूचना निर्गमित करण्यात आल्या आहेत. तथापि, सदर शासन निर्णयातील देखभाल दुरुस्ती प्रोत्साहन अनुदान सुत्रामध्ये सन २०१७-१८ वर्षातील देखभाल दुरुस्ती खर्च/पाणीपट्टी वसुली व आकारणी विचारात घेण्यात आली आहे. त्यामुळे सन २०१८-१९ व २०१९-२० या वर्षांचे प्रस्ताव सादर करताना कोणत्या वर्षातील देखभाल दुरुस्ती खर्च/पाणीपट्टी वसुली व आकारणी गृहित धरावी, याबाबत क्षेत्रिय कार्यालयांकडून विचारणा करण्यात येत आहे. त्यानुषंगाने खालीलप्रमाणे सूचना देण्यात येत आहेत.
शासन परिपत्रक :
प्रस्तावनेत नमूद केलेली वस्तुस्थिती विचारात घेता, मुख्यमंत्री ग्रामीण पेयजल कार्यक्रमांतर्गत प्रत्येक आर्थिक वर्षातील देखभाल दुरुस्ती प्रोत्साहन अनुदानाचे प्रस्ताव सादर करताना मागील आर्थिक वर्षातील देखभाल दुरुस्ती खर्च/पाणीपट्टी वसुली व आकारणी विचारात घेण्यात यावी. (उदा.
# Page 2
शासन निर्णय क्रमांकःग्रापापु-२०१७/प्र.क्र.०१/पापु-१९
सन २०१९-२० आर्थिक वर्षात प्रस्ताव सादर करताना सन २०१८-१९ वर्षातील देखभाल दुरुस्ती खर्च, पाणीपट्टी वसूली व आकारणी विचारात घ्यावी).