# Page 1
महाराष्ट्र सुजल व निर्मल अभियानांतर्गत प्रशासकीय मंजूरी देण्यात आलेल्या नागरी पाणी पुरवठा व मलनि:स्सारण योजनांना अनुदान वितरीत करण्याबाबत.
नगर परिषद, एरंडोल, जि. जळगांव
महाराष्ट्र शासन
पाणी पुरवठा व स्वच्छता विभाग
शासन निर्णय क्रमांकः सुनिअ-२०१४/प्र.क्र.३३९/पापु.२२
७ वा मजला, गोकुळदास तेजपाल रुग्णालय संकुल इमारत, लोकमान्य टिळक मार्ग, नवीन मंत्रालय, फोर्ट, मुंबई ४०० ००१.
दिनांक : १९ जानेवारी, २०२२
वाचा : १) शासन निर्णय, पाणी पुरवठा व स्वच्छता विभाग, क्र. नापापु-२००८/प्र.क्र.१/पापु-२२,दि. २२.१०.२००८ २) शासन निर्णय, पाणी पुरवठा व स्वच्छता विभाग,क्र.नापापु-२००८/प्र.क्र.१९८/पापु-२२, दि.२३.१२.२००८ ३) शासन निर्णय, पाणी पुरवठा व स्वच्छता विभाग, क्र.सुनिअ-२००९/प्र.क्र.१३५/पापु-२२, दि.२३.१२.२००८ ४) शासन निर्णय, पाणी पुरवठा व स्वच्छता विभाग,क्र.सुनिअ-२००९/प्र.क्र.६१/पापु-२२, दि.७.०५.२००९ ५) शासन निर्णय, पाणी पुरवठा व स्वच्छता विभाग,क्र.सुनिअ-२०१२/प्र.क्र.१५४/पापु-२२, दि.१५.०३.२०१२ ६) कार्यकारी अभियंता, महाराष्ट्र जीवन प्राधिकरण प्रकल्प व्यवस्थापन सल्लागार सेवा विभाग, नाशिक यांचे पत्र क्र.मजीप्राप्रव्यससेविना/एरंडोल/चिशा/तांमा/५१२/२०१२, दि.१८.०५.२०१२.
७) शासन निर्णय, पाणी पुरवठा व स्वच्छता विभाग, क्र.सुनिअ-२०१२/प्र.क्र.३३७/पापु-२२, दि.७.०६.२०१२ ८) शासन निर्णय, पाणी पुरवठा व स्वच्छता विभाग,क्र.सुनिअ-२०१२/प्र.क्र.३३२/पापु-२२, दि.९.०६.२०१२ ९) शासन निर्णय, पाणी पुरवठा व स्वच्छता विभाग,क्र.सुनिअ-२०१२/प्र.क्र.५३३/पापु-२२, दि.२०.०९.२०१२ १०) शासन निर्णय, पाणी पुरवठा व स्वच्छता विभाग, क्र.सुनिअ-२०१३/अनुदान/प्र.क्र.४/पापु-२२, दि.६.०२.२०१३ ११) शासन निर्णय, वित्त विभाग क्र. अर्थसं - २०२१/प्र.क्र.४८/अर्थ-३, दि.१४.१०.२०२१ १२) मुख्याधिकारी, एरंडोल नगर परिषद यांचे पत्र जावक क्र.पापु/३४१/२०२१-२२, दि.२४.१२.२०२१.
प्रस्तावना : शासन निर्णय, दि.२२ ऑक्टोबर, २००८ अन्वये नागरी पाणीपुरवठा, मलनि:सारण, शौचालय बांधकाम व घनकचरा व्यवस्थापनासंदर्भात पर्याप्त, गुणवत्तापूर्ण सेवा, किफायतशीर सेवाशुल्कामध्ये उपलब्ध करुन देणे व विविध तांत्रिक, आर्थिक व व्यवस्थापकीय सुधारणा करण्याचे उद्दीष्ट निर्धारीत करुन महाराष्ट्र सुजल व निर्मल अभियान राबविण्यात येत आहे. राज्यातील सर्व नागरीकांना पाणी पुरवठा व मलनि:सारणाच्या सर्वव्यापक सुविधा निश्चितपणे उपलब्ध करुन देणे हा महाराष्ट्र सुजल व निर्मल अभियानाचा मुख्य उद्देश आहे.
२. महाराष्ट्र सुजल व निर्मल अभियानांतर्गत, शासन निर्णय, दि.१५.०३.२०१२ अन्वये एरंडोल शहर पाणी पुरवठा योजनेच्या एकूण रु.९४,७५,०००/- इतक्या ढोबळ किंमतीच्या सुधारणा कामांस प्रशासकीय मान्यता
पृष्ठ ५ पैकी १
# Page 2
शासन निर्णय क्र.सुनिअ २०१४/प्र.क्र.३३९/पापु.२२
देण्यात आली आहे. त्याप्रमाणे सदर योजनेस रु.८५,२७,०९२/- अनुदान (९०%) अनुज्ञेय असून एरंडोल नगर परिषदेच्या स्वहिश्श्याची (१०%) रक्कम रु.९,४७,४५५/- आहे. कार्यकारी अभियंता, महाराष्ट्र जीवन प्राधिकरण प्रकल्प व्यवस्थापन सल्लागार सेवा विभाग, नाशिक यांनी संदर्भ क्र.६ अन्वये एरंडोल शहर पाणी पुरवठा योजनेच्या सुधारणा कामाच्या एकूण रु.९०,२३,३७८/- इतक्या निव्वळ किंमतीच्या अंदाजपत्रकास तांत्रिक मान्यता दिली आहे. मुख्याधिकारी, एरंडोल नगर परिषद यांनी दि.७.०८.२०१२ च्या पत्रान्वये संबंधित कंत्राटदारास एकूण रु.८४,२५,१९०/- च्या कामांचे कार्यादेश दिले आहेत. एरंडोल नगर परिषदेने स्वहिश्श्याची संपुर्ण रक्कम रु.९,४७,४५५/- संबंधित बँक खात्यामध्ये जमा केली असून, शासन निर्णय, दि.६.०२.२०१३ अन्वये रु.४२,६४,०००/- इतके अनुदान एरंडोल नगर परिषदेस वितरीत करण्यात आले आहे. मुख्याधिकारी, एरंडोल नगर परिषद यांनी दि.२४.१२.२०२१ च्या पत्रान्वये रु.५०,७५,७१७/- इतक्या रकमेचे उपयोगिता प्रमाणपत्र सादर केले आहे. तसेच सदर योजनेंतर्गत मंजूर सुधारणा कामे ९८.५७% पुर्ण झाली असल्याबाबतचा भौतिक प्रगती अहवाल सादर केला आहे. तसेच सदर योजनेवरील होणाऱ्या खर्चाचे Overall Excess/Saving Statement सादर केले असून त्यामध्ये रु.९,६९,८०५/- इतकी बचत होणार असल्याचे नमूद केले आहे. त्यामुळे प्रशासकीय मान्यतेच्या रु.९४,७४, ५४७/- इतक्या रकमेमधून सदर बचतीची रक्कम रु.९,६९,८०५/- वजा करता योजनेची किंमत रु.८५,०४,७४२/- इतकी येते. एरंडोल नगर परिषदेस रु.४२,६४,०००/- इतके अनुदान वितरीत करण्यात आले असल्याने उर्वरित रु.३३,९०,२६८/ इतके अनुदान एरंडोल नगर परिषदेस वितरीत करण्याची बाब शासनाच्या विचाराधीन होती.
शासन निर्णय : राज्यातील नागरी क्षेत्रातील नगरपालिकांच्या ( स्थानिक संस्था ) पाणी पुरवठा व जलनि:स्सारण योजनांसाठी सहाय्यक अनुदान, या कार्यक्रमाखालील महाराष्ट्र सुजल व निर्मल अभियान योजनांचे कार्यान्वयन राज्य पाणी व स्वच्छता मिशन यांचेकडून करण्यात येते.
२. महाराष्ट्र सुजल व निर्मल अभियानांतर्गत, शासन निर्णय, दि. १५.०३.२०१२ अन्वये प्रशासकीय मान्यता देण्यात आलेल्या एरंडोल शहर पाणी पुरवठा योजनेच्या सुधारणा कामांकरिता अनुज्ञेय अनुदानापैकी उर्वरित रु.३३,९०,२६८/- (रुपये तेहतीस लाख नव्वद हजार दोनशे अडुसष्ठ फक्त) इतके अनुदान पुढील विवरणानुसार नागरी पाणी पुरवठा योजनांच्या कार्यान्वयनाकरीता सन २०२१-२२ या आर्थिक वर्षात, मागणी क्रमांक वाय-२, २२१५ पाणी पुरवठा व स्वच्छता, १९२, महानगरपालिका / नगरपरिषदांना सहाय्य (०२) नागरी पाणी पुरवठा व स्वच्छता, (०२) (०२) नगरपालिकांच्या / नगरपरिषदांच्या पाणी पुरवठा व जलनि:स्सारण योजनांसाठी सहाय्यक अनुदान (कार्यक्रम), ३१ सहाय्यक अनुदाने (वेतनेत्तर), २२१५ १६४७ या कार्यक्रमाखाली उपलब्ध असलेल्या अनुदानातून प्रकल्प संचालक, राज्य पाणी व स्वच्छता मिशन, सिडको भवन, बेलापूर, नवी मुंबई यांना शासन निर्णयान्वये खालील अटींच्या अधीन राहून वितरीत करण्यात येत आहे. वितरीत वाटप खालील विवरणपत्रामध्ये दर्शविण्यात आले आहे.
पृष्ठ ५ पैकी २
# Page 3
शासन निर्णय क्र.सुनिअ २०१४/प्र.क्र.३३९/पापु.२२
(रक्कम रुपयात)
-----------------------------------------------------------------------------------------------------------------------------------------------------------------------------------------------------------------
| शहराचे नांव | योजनेची एकूण किंमत | राज्य शासनाकडून अनुज्ञेय अनुदान (९०%) | नागरी संस्थेने निकषानुसार भरावयाची रक्कम (१०%) | नागरी संस्थेने भरलेली रक्कम | यापुर्वी वितरीत करण्यात आलेले अनुदान | आता वितरीत करावयाचे अनुदान |
|  | २ | ३ |  | ५ | ६ | ७ |
| एरंडोल, जि.जळगांव | ८५,०४,७४२ | ७६,५४,२६८ | ८,५०,४७४ | ८,५०,४७४ | ४२,६४,००० | ३३,९०,२६८ |
| एकूण रुपये | ३३,९०,२६८ |
-----------------------------------------------------------------------------------------------------------------------------------------------------------------------------------------------------------------
१. सदर अनुदानाच्या रकमेचे स्वतंत्र लेखे ठेवण्यात यावेत. शासनाच्या निदेशानुसार सदर अनुदान नागरी संस्थांना वितरीत करण्यात यावे.
२. अनुदानाची रक्कम ज्याकरीता वितरीत करण्यात आली आहे, त्या विनिर्दिष्ट प्रयोजनाकरीताच दि.३१ मार्च, २०२२ पर्यंत खर्च करावी.
३. या वितरीत अनुदानातून होणा-या वाटपाची माहिती राज्य पाणी व स्वच्छता मिशनने शासनाला कळवावी.
४. मुंबई वित्तीय नियम, १९५९ मधील जोडपत्र - २ मधील नियम क्रमांक ३ अनुसार महालेखापालांच्या मागणीनुसार प्राधिकरणाचे लेखे संबंधित कागदपत्रांसह निरीक्षणाकरीता राज्य पाणी व स्वच्छता मिशनने महालेखापालांना सादर करावेत.
५. राज्य पाणी व स्वच्छता मिशन या संस्थेला शासनाकडून जी अनुदाने प्राप्त झालेली आहेत किंवा जी अनुदाने यापुढील कालावधीत प्राप्त होतील त्या अनुदानाची उपयोगिता प्रमाणपत्रे राज्य पाणी व स्वच्छता मिशनने उपयोगिता प्रमाणपत्रात दर्शविलेल्या वितरीत अनुदानाच्या व खर्चाच्या कार्यक्रमनिहाय रकमा प्रमाणित करुन स्वाक्षरीत कराव्यात. त्या उपयोगिता प्रमाणपत्रावर उप सचिव, पाणी पुरवठा व स्वच्छता विभाग यांनी प्रतिस्वाक्षरी करावी, अशी प्रमाणपत्रे शासनाला स्विकारार्ह होतील.
६. सदर अनुदानाचे उपयोगिता प्रमाणपत्र विहित नमुन्यात शासनाला सादर करावे तसेच उपयोगिता प्रमाणपत्रांच्या प्रती महालेखापालांनाही पाठवाव्यात.
७. सदर अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालावा आणि विहित अहवाल विहित दिनांकांस, लेखा अधिकारी, पापु - २० पाणी पुरवठा व स्वच्छता विभाग, मंत्रालय, मुंबई-४०० ००१ यांच्याकडे सादर करावा.
८. या शासन निर्णयान्वये प्रकल्प संचालक, राज्य पाणी व स्वच्छता मिशन, बेलापूर, नवी मुंबई यांना मुक्त करण्यात आलेला निधी प्रकल्प संचालक, राज्य पाणी व स्वच्छता मिशन, बेलापूर, नवी मुंबई यांचेकडे BEAMS प्रणालीवर वितरीत करण्यात येत आहे. हा निधी उपकोषागार कार्यालय, कोकणभवन, नवी मुंबई यांच्या कार्यालयातून आहरीत करण्यासाठी आहरण व
पृष्ठ ५ पैकी ३
# Page 4
शासन निर्णय क्र.सुनिअ २०१४/प्र.क्र.३३९/पापु.२२
संवितरण अधिकारी म्हणून श्री. रविंद्र शिंदे, प्रकल्प संचालक, राज्य पाणी व स्वच्छता मिशन, बेलापूर, नवी मुंबई यांना तसेच नियंत्रक अधिकारी म्हणून श्री. वसंत माने, उप सचिव, पाणी पुरवठा व स्वच्छता विभाग, मंत्रालय, मुंबई यांना प्राधिकृत करण्यात येत आहे. आहरण व संवितरण अधिकारी तथा प्रकल्प संचालक, राज्य पाणी व स्वच्छता मिशन, बेलापूर, नवी मुंबई यांनी या आदेशान्वये वितरीत करण्यात आलेली रक्कम उपकोषागार कार्यालय, कोकणभवन, नवी मुंबई यांचे कार्यालयातून आहरित करुन सदर रक्कम ही एनईएफटी (NEFT ) प्रणालीद्वारे राज्य पाणी व स्वच्छता मिशन, बेलापूर, नवी मुंबई यांच्या खाती जमा करण्यात यावी.
३. या वितरीत केलेल्या अनुदानातून होणारा खर्च, मागणी क्रमांक वाय-२, २२१५ पाणी पुरवठा व स्वच्छता, १९२, महानगरपालिका / नगरपरिषदांना सहाय्य, (०२) नागरी पाणी पुरवठा व स्वच्छता, (०२) (०२) नगरपालिकांच्या / नगरपरिषदांच्या पाणीपुरवठा व जलनि:स्सारण योजनांसाठी सहाय्यक अनुदान (कार्यक्रम), ३१, सहाय्यक अनुदाने (वेतनेत्तर), २२१५ १६४७ या लेखाशिर्षाखाली खर्ची घालावा व तो सन २०२१-२०२२ या आर्थिक वर्षासाठीच्या मंजूर तरतूदीतून भागवावा.
४. वित्त विभाग, शासन निर्णय क्रमांक :- अर्थसं २०२१/प्र.क्र.४८/अर्थ-३, दि. १४ ऑक्टोबर, २०२१ चे अवलोकन केले असता सदर शासन निर्णयातील अटी तसेच परिशिष्टामधील तपासणी सूचीतील अ.क्र.९ मधील प्रत्येक अटींची पूर्तता करण्याच्या अधीन राहून एरंडोल नगर परिषदेस अनुदान वितरीत करण्यास मान्यता देण्यात येत आहे.
५. सदर शासन निर्णय हा वित्तीय अधिकार नियम पुस्तीका, १९७८ मधील भाग पहिला, उपविभाग-तीन, अ.क्र. ५ परिच्छेद क्रमांक २७ (२) अन्वये विभागास प्रदान केलेल्या वित्तीय अधिकारानुसार निर्गमित करण्यात येत आहे.
# Page 5